# Page 1
बियाणे, खते, किटकनाशके इ. निविष्ठांच्या गुणवत्ता नियंत्रणाच्या अनुषंगाने तालुकास्तरीय तक्रार निवारण समितीच्या कार्यपद्धतीत सुधारणा.
महाराष्ट्र शासन
कृषि,पशुसंवर्धन,दुग्ध व्यवसाय विकास व मत्स्य व्यवसाय विभाग
शासन परिपत्रक क्रमांक : सीपीएस-२०२०/प्र.क्र.४३/१-अ
मंत्रालय विस्तार, हुतात्मा राजगुरु चौक,
मादाम कामा मार्ग, मुंबई-४०० ०३२.
दिनांक:- २४ जून, २०२०.
वाचा: कृषि व पदुम विभाग शासन परिपत्रक क्रमांक : सीपीएस-२०१३/प्र.क्र.२६६/१-अ, दिनांक १७.१०.२०१३.
शासन परिपत्रक:
खरीप-२०२० मध्ये हंगामाच्या सुरवातीस शेतकऱ्यांच्या बियाणे उगवण संदर्भात मोठ्या प्रमाणात तक्रारी प्राप्त होत असल्याचे निदर्शनास आले आहे. सध्याच्या तालुकास्तरीय तक्रार निवारण समितीकडून प्रत्येक तक्रारींची शेतकऱ्यांच्या शेतावर जाऊन तपासणी विहित कालमर्यादेत करणे अडचणीचे ठरत आहे. त्यामुळे तपासणी तातडीने करण्याच्या दृष्टिकोनातून शासन परिपत्रक दि. १७.१०.२०१३ नुसार करण्यात आलेल्या तालुकास्तरीय तक्रार निवारण समितीची सन २०२०-२१ या वर्षासाठी रचना खालीलप्रमाणे सुधारीत करण्यात येत आहे.
-------------------------------------------------------------------------------
|  | तालुका कृषि अधिकारी | अध्यक्ष |
| २ | कृषि विद्यापीठ/कृषि संशोधन केंद्र/कृषि विज्ञान केंद्र यांचे प्रतिनिधी | सदस्य |
| ३ | महाबीज प्रतिनिधी (उपलब्धतेनुसार) | सदस्य |
| ४ | कृषि अधिकारी (पंचायत समिती )/ मंडळ कृषि अधिकारी | सदस्य सचिव |
-------------------------------------------------------------------------------
जिल्हा अधिक्षक कृषि अधिकारी यांनी प्रत्येक तालुक्यासाठी वरील प्रमाणे समिती गठीत करावी.
तालुक्यातील तक्रारींची संख्या १०० पेक्षा जास्त झाल्यास जिल्हा अधिक्षक कृषि अधिकारी यांना त्या तालुक्यासाठी एका पेक्षा जास्त समित्या गठीत करण्याचे अधिकार प्रदान करण्यात येत आहेत. जिल्ह्यात उपलब्ध असलेले अधिकारी संख्या विचारात घेऊन अशा तालुक्यांसाठी एका पेक्षा जास्त समित्या गठीत करण्यात याव्यात.
सदरची कार्यवाही सन २०२०-२१ या वर्षापुरतीच करण्यात यावी. समितीने ७ दिवसांच्या कालमर्यादेत क्षेत्रीय भेटी देऊन अहवाल अंतिम करावा.
# Page 2