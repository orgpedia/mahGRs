# Page 1
महाराष्ट्र कृषि सेवा, गट-ब (वेतनश्रेणी
S-१६: ४४९००-१४२४००) संवर्गात
सरळसेवेने नियुक्तीबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : आकृवि-१६२४/प्र.क्र.२४२/१५-अे
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२.
दिनांक : २८ एप्रिल, २०२५
वाचा :- १.महाराष्ट्र लोकसेवा आयोगाचे पत्र क्र.२१९३(१)/२०२२/१९, दि.१४.०५.२०२४
२.कृषि व पदुम विभाग शासन निर्णय क्र.कृषिआ-१०२४/प्र.क्र.१४६/१६-अे,
दि.१४.१०.२०२४
३.महाराष्ट्र लोकसेवा आयोगाचे पत्र क्र.२१९३(१)/२०२२/१९, दि. १०.०१.२०२५
४.सामान्य प्रशासन विभाग, अधिसूचना क्र.एसआरव्ही २०१५/प्र.क्र.१५६/कार्या.१२,
दि.२८.०४.२०१५
५.सामान्य प्रशासन विभाग, अधिसूचना क्र.एसआरव्ही २०१७/प्र.क्र.११४/कार्या.१२,
दि.१५.०६.२०१७
शासन निर्णय :-
उपरोक्त संदर्भ क्र. १ अन्वये महाराष्ट्र कृषि सेवा परीक्षा २०२२ करीता महाराष्ट्र कृषि सेवा,
गट-अ, गट-ब व गट-ब (कनिष्ट्ठ) या संवर्गाकरीता महाराष्ट्र लोकसेवा आयोगाने शिफारस केलेल्या
उमेदवारांची चारित्र्य व वर्तणूक पडताळणी, नॉल क्रिमीलेअर प्रमाणपत्र पडताळणी, जात प्रमाणपत्र
पडताळणी आणि वैद्यकीय तपासणीच्या अधीन राहून महाराष्ट्र कृषि सेवा, गट-ब (कनिष्ट्ठ) संवर्गातील
अधिकाऱ्यांच्या दि.१४.१०.२०२४ रोजीच्या शासन निर्णयान्वये नियुक्ती आदेश निर्गमित करण्यात आले
आहेत.
२. परंतु, श्री.गोडजे यांनी त्यांची नियुक्ती खुल्या प्रवर्गात न करता आर्थिक दृष्ट्ट्या दुर्बल घटक
(आ.दु.अ.) या प्रवर्गात करुन महाराष्ट्र कृषि सेवा गट-अ संवर्गातून त्यांची शिफारस करण्याकरीता
मा.महाराष्ट्र प्रशासकीय न्यायाधिकरण, मुंबई येथे मूळ अर्ज क्र.१४७९/२०२३ दाखल केला.
३. मा.महाराष्ट्र प्रशासकीय न्यायाधिकरण, मुंबई येथे दाखल केलेला मुळ अर्ज क्र.१४७९/२०२३
मध्ये दि.१९.१२.२०२४ रोजी दिलेल्या निर्णयानुसार महाराष्ट्र लोकसेवा आयोगाने संदर्भ क्र. ३ येथील
पत्रान्वये श्री.राहूल पोपट साबळे, कृषि अधिकारी, गट-ब (कनिष्ट्ठ) यांची गुणवत्ता क्रमानुसार तालुका
कृषि अधिकारी, गट-ब या पदावर सुधारीत शिफारस केली आहे.
# Page 2
४. महाराष्ट्र कृषि सेवा (मुख्य) परीक्षा-२०२२ करीता महाराष्ट्र कृषि सेवा, गट-ब संवर्गात शिफारस
केलेल्या उमेदवारांची वैद्यकीय तपासणी अहवाल, चारित्र्य व वर्तणुक पडताळणी अहवाल, जात वैधता
पडताळणी आणि नॉन क्रिमीलेयर पडताळणीच्या अधीन राहून कृषि विभागातील महाराष्ट्र कृषि
सेवा,गट-ब (तालुका कृषि अधिकारी) (सुधारित वेतन मॅरीक्समधील वेतनस्तर एस-१६: ४४९००-
१४२४००) मधील पदावर महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम
९ (४२) मध्ये विहित केलेल्या परिविक्षाधीन या संज्ञेच्या व्याख्येनुसार केवळ तात्पुरती नियुक्ती देण्यात
येत आहे :-
---------------------------------------------------------------------------------------------------------------------------------------------------------------------
| अ.क्र. | गुणवत्ता यादी क्रमांक | उमेदवाराचे नाव | महाराष्ट्र लोकसेवा आयोगाने शिफारस केलेला प्रवर्ग | विभागीय संवर्ग वाटप नियमा नुसार मिळालेला महसुल विभाग | पदस्थापनेचे ठिकाण |
| १ | ५७ | श्री.राहूल पोपट साबळे, | इमाव | नागपूर | तालुका कृषि अधिकारी, आमगांव जि. गोंदिया |
---------------------------------------------------------------------------------------------------------------------------------------------------------------------
३. वरील उमेदवारांची महाराष्ट्र कृषि सेवा, गट-ब संवर्गातील नियुक्ती २ वर्षाचा परिविक्षाधीन
कालावधी समाधानकारकरित्या पूर्ण करण्याच्या व खालील विहित अटी व शतींच्या अधीन असेल :-
१)प्रस्तुत उमेदवारांची ज्येष्ट्ठता महाराष्ट्र नागरी सेवा (ज्येष्ट्ठतेचे विनियमन) नियमावली २०२१ व
त्यामध्ये वेळोवेळी करण्यात येणाऱ्या सुधारणांच्या अधीनतेने राहील.
२)वरील सर्व उमेदवारांनी त्यांच्या नियुक्तीच्या पदावर नियुक्तीच्या आदेशाच्या दिनांकापासून १
महिन्याच्या आत रूजू व्हावयाचे आहे. सदर कालावधीत उमेदवारांनी नियुक्ती स्वीकारली नाही
तर महाराष्ट्र लोकसेवा आयोगाने घेतलेल्या परीक्षेतील गुणानुक्रमानुसार त्यांना ज्येष्ट्ठता
मिळणार नाही व त्यांचे नाव कोणतीही पूर्वसूचना न देता या विभागाच्या / महाराष्ट्र लोकसेवा
आयोगाच्या निवडसूचीमधून कमी करण्यात येईल. काही अपरिहार्य कारणास्तव उमेदवारांना
रूजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक
राहील.
३)जर उमेदवारांच्या जात वैधता प्रमाणपत्रामध्ये काही तांत्रिक मुद्यांची पूर्तता करणेचे अधिन राहून
वैधता प्रमाणपत्र दिल्याबाबतचा उल्लेख नमूद असेल तर त्या तांत्रिक मुद्यांची पूर्तता तात्काळ
करणे उमेदवारांवर बंधनकारक राहील, यामध्ये झालेला / होणारा विलंब हा उमेदवाराची सदर
पदावरील नियुक्ती रद्दबातल करण्यास कारणीभूत ठरेल, याची सर्व उमेदवारांनी नोंद घ्यावी.
४)उपरोक्तप्रमाणे नियुक्ती देण्यात आलेल्या उमेदवारांनी सेवा प्रवेश नियमानुसार विभागामार्फत
आयोजित केल्या जाणाऱ्या विभागीय परीक्षा, प्रादेशिक भाषा परीक्षा, संगणक परीक्षा विहित
मुदतीत उत्तीर्ण होणे आवश्यक राहील. तसेच विभागामार्फत घेण्यात येणारी विभागीय लेखा
# Page 3
परीक्षा तसेच विहित नियमानुसार विभागांतर्गत वेळोवेळी आयोजित करण्यात येणाऱ्या इतर
परीक्षा परिविक्षा कालावधीच्या २ वर्षाच्या विहित मुदतीत उत्तीर्ण होणेही आवश्यक राहतील.
५)परिविक्षाधीन अधिकाऱ्याने कामाचा अपेक्षित दर्जा प्राप्त न केल्यास किंवा विहित विभागीय लेखा
परीक्षा परिविक्षा कालावधीत उत्तीर्ण न केल्यास अथवा त्यांची वर्तणुक अयोग्य, संशयास्पद
आढळल्यास तो/ती कोणतीही पूर्वसूचना न देता सेवेतून कमी करण्यास पात्र ठरेल.
६)उपरोक्तपैकी जे उमेदवार त्यांच्या सेवेचा राजीनामा देऊ इच्छित असतील त्यांनी शासन
निर्णय, सामान्य प्रशासन विभाग क्र. एसआरव्ही १०९२/१०३३/प्र.क्र.३३/९२/८,
दि.२/१२/१९९७ मधील तरतुदीनुसार शासनास किमान १ (एक) महिन्याची पूर्वसूचना देणे किंवा
पूर्वसूचनेऐवजी १ महिन्याचे वेतन शासनाकडे भरणा करणे आवश्यक राहील. तसेच या
उमेदवारांची सेवा समाप्त करावयाची असेल त्यावेळी शासनाकडूनही अशी एक महिन्याची
पूर्वसूचना संबंधित अधिकाऱ्यास दिली जाईल. मात्र गैरशिस्त, सेवा नियमांचा भंग इ.
कारणासाठी सेवा समाप्त करताना वरील उमेदवारांना नोटीस देण्याचे शासनास बंधनकारक
राहणार नाही. हे नोटीशीचे नियम यानंतर वेळोवेळी होणाऱ्या नियमातील बदलांच्या अधीन
राहतील.
७)शासन निर्णय वित्त विभाग क्र.अंनियो १००५/१२६/सेवा-४, दि.३१/१०/२००५ व क्र.अंनियो-
२०१५/(NPS)/प्र.क्र.३२/सेवा-४, दि.६/४/२०१५ व त्यामध्ये वेळोवळी करण्यात आलेल्या
सुधारणांमधील तरतुदीनुसार १ नोव्हेंबर २००५ रोजी किंवा त्यानंतर ज्या अधिकारी/ कर्मचारी
यांची शासकीय सेवेत नियुक्ती होईल त्यांना नवीन परिभाषित अंशदान निवृत्तीवेतन योजना
(DCPS) म्हणजेच सध्याची राष्ट्रीय निवृत्तीवेतन योजना (NPS) लागू राहील. सध्या अस्तित्वात
असलेली निवृत्ती वेतन योजना म्हणजेच महाराष्ट्र नागरी सेवा (निवृत्तीवेतन) नियम १९८२ व
महाराष्ट्र नागरी सेवा (निवृत्तीवेतनाचे अंशराशीकरण) नियम १९८४ आणि सध्या अस्तित्वात
असलेल्या सर्वसाधारण भविष्ट्य निर्वाह निधी योजना या उमेदवारांना लागू ठरणार नाही. मात्र
उपरोक्त उमेदवारांपैकी जे शासकीय कर्मचारी १ नोव्हेंबर २००५ पूर्वी शासन सेवेत
निवृत्तीवेतनार्ह आस्थापनेवर कार्यरत असतील, त्यांना शासन परिपत्रक वित्त विभाग, क्र.
अनियो-१००६/८७/सेवा दि.१२/१/२००७ मध्ये नमूद केलेल्या अटींच्या पूर्ततेच्या अधीन राहुन
महाराष्ट्र नागरी सेवा (निवृत्तीवेतन) नियम १९८२ व सर्वसाधारण भविष्ट्य निर्वाह निधी योजना
लागू राहतील.
८)महिला आरक्षित पदावर शिफारस केलेल्या सर्व महिला उमेदवारांच्या बाबतीत प्रमाणपत्रांची
तपासणी महिला व बालकल्याण विभागाच्या दि.२५/५/२००१ च्या शासन निर्णयान्वये
करण्याबाबत सुचना देण्यात आल्या आहेत. महाराष्ट्र कृषि सेवा गट-ब संवर्गात महिला
आरक्षित पदावर शिफारस करण्यात आलेल्या महिला उमेदवारांची प्रमाणपत्रे आयुक्त, महिला
व बालविकास, महाराष्ट्र राज्य, पुणे यांच्याकडे तपासणीसाठी सादर करण्यात येतील.
त्याअनुषंगाने गट-ब संवर्गात शिफारस करण्यात आलेल्या महिला आरक्षित पदावरील महिला
उमेदवारांची नियुक्ती त्यांच्या प्रमाणपत्र पडताळणीच्या अधिनतेने देण्यात येत आहे. सदर
अहवालाव्दारे उमेदवारांचे सक्षम अधिका-याने दिलेले नॉन क्रिमिलेअर प्रमाणपत्र नियमानुसार
नसल्याचे आढळून आल्यास सदर उमेदवारांची नियुक्ती तात्काळ संपुष्ट्टात येईल.
९)सामान्य प्रशासन विभाग, शासन निर्णय क्र.बीसीसी २०११/ प्र.क्र.१०६४/२०११/१६ब, दि.१२
डिसेंबर, २०११ मधील तरतुदीनुसार सरळसेवा भरतीमध्ये ज्या उमेदवारांची निवड विशिष्ट्ट
# Page 4
मागास प्रवर्गासाठी आरक्षित असलेल्या जागांवर झालेली आहे व ज्यांनी नियुक्तीपुर्वी
शासनाकडे जात वैधता प्रमाणपत्र सादर केलेले नाही, अशा उमेदवारांस त्यांच्या जात
प्रमाणपत्राची वैधता तपासण्याच्या अधीन राहून तात्पुरती नियुक्ती देण्यात येत आहे. नियुक्ती
आदेश प्राप्त झाल्यानंतर अशा उमेदवाराने नियुक्ती आदेशाच्या दिनांकांपासून सहा महिन्याच्या
आत आपल्या जात प्रमाणपत्रांची वैधता संबंधित जात पडताळणी समितीकडून करुन घेणे
आवश्यक राहील. सर्व संबंधित उमेदवारांनी नियुक्ती स्विकारताच जात वैधता तपासणी
करण्यासाठी प्रस्ताव संबंधित जात पडताळणी समितीकडे सादर करावा व जात पडताळणी
समितीने दिलेल्या पोचपावतीची साक्षांकित प्रत नियुक्ती प्राधिकाऱ्यास सादर करावी. मा. उच्च
न्यायालयाने दिलेल्या निदेशानुसार, संबंधित जात पडताळणी समितीने त्यांचे पडताळणी
प्रस्ताव सहा महिन्याच्या आत निकाली काढावेत. जात पडताळणी समितीने जात प्रमाणपत्र
अवैध ठरविले, तर संबंधित उमेदवारास दिलेले नियुक्तीचे आदेश त्वरीत रद्द करावेत, आणि
त्या उमेदबाराविरुध्द नियुक्ती प्राधिकाऱ्याने महाराष्ट्र अनुसुचित जाती, अनुसुचित जमाती,
विमुक्त जाती, भटक्या जमाती, इतर मागास वर्ग व विशेष मागास प्रवर्ग (जातीचे प्रमाणपत्र
देण्याचे व त्यांच्या पडताळणीचे विनियमन) अधिनियम, २००० यातील तरतुदीनुसार त्वरीत
कारवाई करावी, याअनुषंगाने आवश्यक कार्यवाही करण्याची जबाबदारी आयुक्त (कृषि), कृषि
आयुक्तालय, पुणे यांची राहील. सर्व संबंधित उमेदवारांनी नियुक्तीच्या पदावर रूजू होताच
जात वैधता तपासणीचा प्रस्ताव जात पडताळणी समितीकडे सादर करणे बंधनकारक राहील.
१०) वरीलपैकी जे उमेदवार सेवेत हजर होतील त्यांच्याबाबतचा अहवाल आयुक्त (कृषि), महाराष्ट्र
राज्य, पुणे- १ यांनी शासनास तात्काळ सादर करावा.
११)वरील उमेदवार ज्या दिवशी हजर होतील त्या दिनांकापासून नियमाप्रमाणे त्यांचे वार्षिक
गोपनीय अहवाल वेळोवेळी निर्गमित करण्यात आलेल्या शासन निर्णयानुसार लिहिण्यात
येतील.
१२)वरीलप्रमाणे नियुक्ती झालेल्या उमेदवारांना वेळोवेळी सेवांतर्गत प्रशिक्षण कार्यक्रमास
पाठविण्याबाबतची व्यवस्था आयुक्त (कृषि) महाराष्ट्र राज्य, पुणे यांनी तात्काळ करावी.
१३) सामान्य प्रशासन विभाग अधिसूचना दि.१४/७/२०२१ व त्यामध्ये वेळोवेळी केलेल्या
सुधारणांनुसार सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व
अराजपत्रित) पदांवर विभागीय संवर्ग व विभागीय संवर्ग वाटप नियमावली तयार करण्यात
आली असून त्यानुसार उपरोक्त उमेदवारांना विभागीय संवर्ग वाटप करण्यात आले आहेत.
सदर अधिसूचनेतील तरतुदीनुसार गट-ब संवर्गात नियुक्त झालेल्या उमेदवारांना वाटप
झालेल्या विभागीय संवर्गात किमान ३ वषे इतका कालावधी पुर्ण करणे आवश्यक राहील.
त्याअनुषंगाने उपरोक्त उमेदवारांना वाटप करण्यात आलेल्या महसुली विभागीय संवर्गात ३ वषे
सेवा करणे आवश्यक राहील.
१४)उपरोक्त नमूद अटी व शर्तीचे तंतोतंत पालन करण्याची जबाबदारी आयुक्त (कृषि), कृषि
आयुक्तालय, पुणे यांची राहील. तसेच उपरोक्त सर्व परिविक्षाधीन महाराष्ट्र कृषि सेवा गट-ब
संवर्गातील अधिकाऱ्यांना सदर संवर्गाचे परीक्षा नियम, सेवा प्रवेश नियम तसेच इतर सर्व
महत्वाचे सेवाविषयक नियम त्यांना ज्ञात करुन देण्याची कार्यवाही आयुक्त (कृषि) यांनी करावी.
# Page 5
४. सदर शासन निर्णय महाराष्ट्र शासनाच्या या संकेतस्थळावर उपलब्ध करण्यात आला असून
त्यांचा संकेतांक क्रमांक२०२५०४२८१८०२५२७३०१ असा आहे. हा आदेश डिजीटल स्वाक्षरीने
साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( विशाल टेके )
कार्यासन अधिकरी, महाराष्ट्र शासन
प्रत,
१.मा.मुख्यमंत्री यांचे अपर मुख्य सचिव, मंत्रालय, मुंबई.
२.मा.मंत्री (कृषि), यांचे खाजगी सचिव, मंत्रालय, मुंबई.
३.प्रधान सचिव (कृषि), कृषि व पदुम विभाग, मंत्रालय, मुंबई.
४.सचिव, महाराष्ट्र लोकसेवा आयोग, मुंबई.
५.महालेखापाल (लेखा व अनुज्ञेयता/लेखापरिक्षा) ½ महाराष्ट्र, मुंबई/नागपूर.
६.आयुक्त (कृषि), कृषि आयुक्तालय, महाराष्ट्र राज्य, पुणे.
७.कृषि सहसंचालक (आस्थापना), कृषि आयुक्तालय, महाराष्ट्र राज्य, पुणे.
८. संबंधीत जिल्हा कोषागार अधिकारी (द्वारा :- आयुक्त (कृषि), कृषि आयुक्तालय, महाराष्ट्र
राज्य, पुणे.)
९.सामान्य प्रशासन विभाग, मंत्रालय, मुंबई.
१०.संबंधित उमेदवार
११. निवडनस्ती/१५-अे