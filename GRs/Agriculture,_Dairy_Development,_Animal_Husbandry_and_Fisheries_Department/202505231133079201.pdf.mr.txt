# Page 1
राज्यातील पशुवैद्यकीय संस्थांना
जिल्हा वार्षिक योजनेअंतर्गत औषध
पुरवठा करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. जिवायो-२०२४ /प्र. क्र. ३८ /पदुम -४
मादाम कामा रोड, हुतात्मा राजगुरू चौक,
मंत्रालय विस्तार, मुंबई -४०००३२
दि. २३ मे, २०२५
वाचा: १. शासन निर्णय क्रमांक जिवायो-२०१०/प्र.क्र.२९१/पदुम-४ दि. ३०.०८.२०१०.
२. शासन निर्णय क्रमांक व्हिएचडी-२०२१/प्र.क्र.१८९/पदुम-४ दि. २८.०२.२०२२.
प्रस्तावना:
मा.पंतप्रधान यांनी मा. मुख्य सचिव यांच्या परिषदेत दिलेल्या संदेशानुसार योजनांच्या
परिणामकारकतेत वाढ करण्यासाठी योजनांचे सुनियोजन करण्याचे निदेश दिलेले आहेत. तसेच
राज्याची अर्थव्यवस्था सन २०२८ पयंत १ रिलीयन अमेरिकन डॉलर पर्यत पोहोचविण्याचे उद्दिष्ट्ट साध्य
करण्याच्या दृष्ट्िटकोनातून अस्तित्वात असलेल्या योजनांचे सुसूत्रीकरण /सुनियोजन करणे आवश्यक
आहे.
२. राज्याची अर्थव्यवस्था सन २०२८ पयंत १ रिलीयन अमेरिकन डॉलर करण्याचे उद्दिष्ट्ट साध्य
करण्यामध्ये “जिल्हा” हा विकासाचा महत्वाचा घटक आहे. त्यामुळे सदर उद्दिष्ट्ट गाठण्यासाठी
“जिल्हा” हा घटक पायाभूत मानून “जिल्हा विकास आराखडा” तयार करण्यात येतो. “जिल्हा वार्षिक
योजनेत” मंजूर करण्यात आलेल्या निधीच्या किमान २५ टक्के रक्कम जिल्हा विकास आराखड्यात
नमूद असलेल्या विविध कार्यक्रम/ योजना/ प्रकल्प यासाठी खर्च करण्यास मंत्रिमंडळाने मान्यता
दिलेली आहे. जिल्हा विकास आराखड्यात पशुसंवर्धन विभागाचा समावेश प्राधान्य क्षेत्रात (Priority
Sector) करण्यात आला आहे.
३. पशुधनामधील उत्पादकता व प्रजननक्षमतेत वाढ होण्याच्या दृष्ट्िटने पशुआरोग्य निकोप व
निरोगी राहणे अत्यंत महत्वाचे आहे. पशुधनातील आजारांमुळे त्यांच्या उत्पादकतेवर प्रतिकूल परिणाम
होतो. याशिवाय पशुधनापासून मानवास सांसर्गिक आजार उद्भवल्याचीही उदाहरणे आहेत. या
उद्देशानेच प्राणी व मानव यांचे आरोग्य निरोगी राहण्यासाठी “वन-हेल्थ” या महत्वाकांक्षी कार्यक्रमाची
अंमलबजावणी करण्यात येत आहे.
४. वाचा क्र. २ येथील शासन निर्णय क्रमांक व्हिएचडी-२०२१/प्र.क्र.१८९/पदुम-४ दि.
२८.०२.२०२२ अन्वये राज्यातील पशुवैद्यकीय संस्थांना त्यांचे कार्यक्षेत्र विचारात घेऊन औषध
खरेदीसाठीची वार्षिक वित्तीय मर्यादा निर्धारित करण्यात आली आहे. याव्दारे फक्त जीवरक्षक औषधे
तसेच अंतकृमी व बायकृमी वर नियंत्रण ठेवणारी औषध खरेदी करण्याची तरतूद आहे.
# Page 2
शासन निर्णय क्रमांकः जिवायो-२०२४ /प्र. क्र. ३८ /पदुम -४
५. वाचा क्र. १ येथील शासन निर्णय क्र. जिवायो-२०१०/प्र.क्र.२९१/पदुम-४, दि. ३०.०८.२०१०
अन्वये "पशुवैद्यकीय संस्थांचे बांधकाम, बळकटीकरण व आधुनिकीकरण” या योजनेअंतर्गतही काही
जिल्यांमध्ये जिल्हा वार्षिक योजनेंतर्गत औषध खरेदी करण्यात येते. सदर खरेदी ही वाचा क्र. २ येथील
शासन निर्णयान्वये विहित केलेल्या वित्तीय मर्यादेत करण्यात येते.
६. पशुधनावर प्रतिबंधात्मक उपचाराबरोबर (Preventive care) विविध आजारांवरील निवारक
उपचार (Curative) करण्यात येतात. सांसर्गिक रोग प्रादुर्भाव, विषबाधा, नैसर्गिक आपत्ती, सर्पदंश
अशा घटनांमध्ये बाधित पशुधनावर उपचार करण्यासाठी देखील अतिरिक्त औषधांची आवश्यकता
असते. तसेच पशुरुग्णाच्या दैनंदिन रोगनिदानासाठी आवश्यक निदानात्मक संच (Diagnostic Kits)
स्टेंन्स, केमिकल, रिएजंट उपलब्ध करुन यासारख्या औषधांची आवश्यकता असते. प्रत्येक
जिल्यातील पशुधनाची संख्या, पशुवैद्यकीय संस्थांची संख्या, सदर संस्थांमधील बायरुग्ण आणि
आंतररुग्णांची सरासरी संख्या, संबंधित भागात आढळून येणारा नैमित्तिक रोगाचा प्रादुर्भाव व त्यासाठी
आवश्यक असणारी औषधे यांची आवश्यकता व संख्या ही जिल्हानिहाय वेगवेगळी आहे. त्यामुळे प्रत्येक
जिल्याची औषधाची गरज व त्यावरील येणारा खर्च हा वेगवेगळा असू शकतो. त्यामुळे सदर बाबींचा
विचार करता शासन निर्णय क्रमांक व्हिएचडी-२०२१/प्र.क्र.१८९/पदुम-४ दि. २८.०२.२०२२ अन्वये
औषध पुरवठा करण्यासाठी सर्व जिल्हयांमधील पशुवैद्यकीय संस्थाना जिल्हा वार्षिक योजनेत कमाल
आर्थिक मर्यादा विहित करणे संयुक्तिक वाटत नाही. यास्तव उपरोक्त वस्तुस्थिती विचारात घेऊन
आवश्यकतेप्रमाणे निधी उपलब्ध करुन देणे संयुक्तिक ठरते.
७. राज्यातील पशुवैद्यकीय संस्थांना शासन निर्णय दि.३०.०८.२०१० व शासन निर्णय
दि.२८.०२.२०२२ मधील तरतुदीनुसार औषध पुरवठा करण्यासाठी निधी उपलब्ध करून देण्यात येतो.
सदर द्विरुक्ती टाळण्यासाठी तसेच परि. ५ व ६ मधील वस्तुस्थिती विचारात घेऊन त्यामध्ये सुसूत्रता
आणणे आवश्यक आहे. त्यानुसार औषध खरेदीसाठी सुधारित शासन निर्णय निर्गमित करण्याची बाब
शासनाच्या विचाराधीन होती.
शासन निर्णय :-
राज्यात पशुउपचारासाठी व रोगनिदानासाठी विविध पशुवैद्यकीय संस्था कार्यरत आहेत.
त्यामध्ये जिल्हा पशुवैद्यकीय सर्वचिकित्सालये, तालुका लघुपशुवैद्यकीय सर्वचिकित्सालये,
पशुवैद्यकीय चिकित्सालये, फिरती पशुचिकित्सा पथके, भृणप्रत्यारोपण प्रयोगशाळा विभागीय
रोगअन्वेषण प्रयोगशाळा इ. यांचा समावेश आहे. प्रत्येक पशुवैद्यकीय संस्थांच्या कार्यक्षेत्रात पशुधनाची
संख्या, बायरुग्ण आणि आंतररुग्णांची सरासरी संख्या, सदर भागात आढळून येणारा नैमित्तिक रोगाचा
प्रादुर्भाव व त्यासाठी आवश्यक असणारी औषधे यात भिन्नता आहे. या पार्श्वभूमीवर आवश्यक औषध
खरेदी करण्यासाठी पुरेसा निधी उपलब्ध होण्याची गरज विचारात घेता वाचा क्र. १ येथील शासन
निर्णय क्र. जिवायो-२०१०/प्र.क्र.२९१/पदुम-४, दि. ३०.०८.२०१० मधील ब १ मधील “डायनोस्टिक
पृष्ट्ठ ५ पैकी २
# Page 3
शासन निर्णय क्रमांकः जिवायो-२०२४ /प्र. क्र. ३८ /पदुम -४
किट्स, स्टेन्स, केमिकल्स, रिएजंट, औषधे” हे शब्द वगळण्यास तसेच वाचा क्र. २ शासन निर्णय
क्रमांक व्हिएचडी-२०२१/प्र.क्र.१८९/पदुम-४ दि. २८.०२.२०२२ अधिक्रमित करुन खालील प्रमाणे
सुधारित कार्यपध्दती विहित करण्यास मान्यता देण्यात येत आहे :-
अ) खरेदी करावयाच्या औषधांचे प्रकार :-
१)राज्यातील पशुवैद्यकीय संस्थांमध्ये रुग्णपशुंवर उपचार, रोगनिदान करण्यासाठी सर्व प्रकारची
औषधी उदा. प्रतिजैविके, जैवरक्षक औषधी, प्रोप्रायटरी औषधी, आय.पी. व बी.पी. औषधी,
शक्तीवर्धक औषधी, जीवनसत्वे, खनिजमिश्रण, जंतुनाशके, ॲन्टिस्नेक व्हेनम, टॉक्साईड्स,
निदानात्मक संच (Diagnostic Kits) स्टेन्स, केमिकल्स, रिएजंट्स इत्यादी.
२)उपरोक्त उल्लेखित औषधांपैकी ज्या औषधांचा पुरवठा केंद्र पुरस्कृत योजनेअंतर्गत करण्यात
येतो, अशा औषधांची खरेदी जिल्हा वार्षिक योजनेअंतर्गत करण्यात येऊ नये.
ब) औषध मागणीची निश्चिती :-
१)जिल्यातील पशुवैद्यकीय संस्थांच्या प्रमुखांनी त्यांच्या कार्यक्षेत्रातील पशुधन संख्या, गेल्या तीन
वर्षातील दैनंदिन रुग्ण सरासरी, उद्भवलेला साथरोग, उपलब्ध औषधसाठा याबाबींचा विचार
करुनच जिल्हा पशुसंवर्धन उप आयुक्त यांच्याकडे औषध मागणी करावी.
२)औषध खरेदी प्रस्तावित करतांना राज्यस्तरीय तांत्रिक विनिदेश समितीने केलेल्या
शिफारशीनुसार शासन पत्र क्र. डीएएचडी-१४०१३/०२/२०२३, एएच ४ (इ-६८९१५१), दि.
०२/११/२०२३ अन्वये राज्यातील पशुधनावरील उपचारासाठी आवश्यक असलेली १८२ औषधे
व त्यामध्ये वेळोवेळी करण्यात येणारी सुधारणा विचारात घेऊन मागणी करावी.
३)खरेदी करावयाच्या औषधांच्या यादीत राज्यस्तरीय तांत्रिक विनिदेश समितीने केलेली
शिफारस विचारात घेऊन बदल करण्याचे अधिकार आयुक्त पशुसंवर्धन यांना असतील.
४)रोग निदानासाठी आवश्यक निदानात्मक संच (Diagnostic Kits) स्टेन्स, केमिकल्स, रिएजंट्स
तसेच ॲन्टिस्नेक व्हेनम, टॉक्साईड्स आवश्यकतेनुसार मागणी करावी.
५)संबंधित जिल्हयात नैसर्गिक आपत्ती अथवा साथीचा रोग अशी अपवादात्मक स्थिती
उद्भवल्यास आवश्यक असलेली व उपरोक्त यादीत समावेश नसलेली औषधे आयुक्त
पशुसंवर्धन यांच्या मान्यतेने खरेदी करावी
क) योजनेची अंमलबजावणी:
१)आवश्यकतेनुसार औषधांची वस्तुनिष्ट्ठ मागणी करण्याची जबाबदारी संबंधित पशुवैद्यकीय
संस्थांप्रमुखांची व जिल्हा पशुसंवर्धन उप आयुक्त यांची असेल.
२)रोगनिदानासाठी आवश्यक निदानात्मक संच (Diagnostic Kits) स्टेन्स, केमिकल्स, रिएजंट्स
तसेच ॲन्टिस्नेक व्हेनम, टॉक्साईड्स खरेदी करताना त्यांचे तांत्रिक विनिदेश निश्चित केलेले
असणे आवश्यक असेल.
पृष्ट्ठ ५ पैकी ३
# Page 4
शासन निर्णय क्रमांकः जिवायो-२०२४ /प्र. क्र. ३८ /पदुम -४
३)क्षेत्रीय स्तरावरुन प्राप्त मागणीचा सवंकष आढावा घेऊन एकत्रित नियतव्यय मागणीचा प्रस्ताव
जिल्हा नियोजन समितीकडे विहित कालावधीत सादर करण्याची जबाबदारी मुख्य कार्यकारी
अधिकारी, जिल्हा परिषद/ जिल्हा पशुसंवर्धन उप आयुक्त यांची राहील.
४)जिल्हा वार्षिक योजनेंतर्गत औषध खरेदीसाठी अर्थसंकल्पित करण्यात आलेल्या निधीच्या
अनुषंगाने औषध खरेदीसाठीची आवश्यक तांत्रिक व प्रशासकीय मान्यता सक्षम
प्राधिकरणाकडून वेळेत प्राप्त करुन घेण्याची जबाबदारी जिल्हा पशुसंवर्धन उप आयुक्त यांची
असेल.
५)क्षेत्रीय स्तरावर वेळेत औषधी पुरवठा होईल या अनुषंगाने जिल्हा पशुसंवर्धन उप आयुक्त यांनी
कार्यवाही करावी. प्रशासकीय दिरंगाईमुळे वेळेत औषध पुरवठा न झाल्यास जिल्हा पशुसंवर्धन
उप आयुक्त यांना जबाबदार धरण्यात येईल.
६)सदर योजनेतर्गत प्राप्त झालेल्या व वापरात आलेल्या औषधांची नोंदवहीमध्ये नोंद घ्यावी.
७)विनियोग केलेल्या प्रत्येक औषधीची नोंद भारत पशुधन (NDLM) प्रणालीवरील ई-
प्रिस्क्रीपशनमध्ये नोंद करणे आवश्यक असेल.
८)संबंधित जिल्याचे मुख्य कार्यकारी अधिकारी, जिल्हा परिषद/ जिल्हा पशुसंवर्धन उप आयुक्त
हे सदर योजनेचे अंमलबजावणी अधिकारी राहतील व जिल्हा पशुसंवर्धन उप आयुक्त हे
आहरण व संवितरण अधिकारी असतील.
९)यासाठी येणारा खर्च २४०३-पशुसंवर्धन या लेखाशिर्षातील २१-सामुग्री व पुरवठा या
उद्दिष्ट्टाखालील उपलब्ध तरतुदीतून भागविण्यात यावा.
१०)सक्षम प्राधिकारी यांची सदर योजनेंतर्गत निधी वितरणास तांत्रिक व प्रशासकीय मंजुरी घेण्यात
यावी.
११)संबंधित विभागाचे प्रादेशिक पशुसंवर्धन सहआयुक्त हे योजनेचे विभागीय सहनियंत्रण अधिकारी
राहतील व राज्याकरिता आयुक्त पशुसंवर्धन हे सहनियंत्रण करतील.
सदरचा शासन निर्णय नियोजन विभगाच्या सहमतीने तसेच, वित्त विभागाचे अनौपचारीक संदर्भ
क्र. २८३/२०२५/व्यय-२ दि.२४.०४.२०२५ अन्वये निर्गमित करण्यात येत आहे.
सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5