# Page 1
श्री.उध्दव नामदेव शिंदे मराठवाड श्रमिक संघटना, परभणी व उपविभागीय कृषि अधिकारी सिल्लोड अधिनस्त तालुका बिज गुणन केंद्र व जिल्हा मध्यवर्ती रोपवाटिका नरसिंगपूर, ता.कन्नड, जि.औरंगाबाद येथील ४२ रोजंदारी मजूरांनी मा.उच्च न्यायालय, खंडपीठ औरंगाबाद येथ दाखल रिट.पि.क्र.१४८५७ ते १४८५९/२०१९ मध्ये रोजंदारी मजूरांना न्यायनिर्णयानुसार थकीत रक्कम अदा करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः न्यायप्र-२०१९/प्र.क्र.१२०/१३-अ
मादाम कामा मार्ग, हुतात्मा राजगुरू चौक,
मंत्रालय,मुंबई-४०० ०३२.
दिनांक: २८ डिसेंबर, २०२०
वाचा :- १) कृषि आयुक्तालयाचे पत्र क्र.आयडीए-२०१८/१६८३७/१२०४/प्र.क्र.१२४/ आस्था-३/२२६४२, दि.१७/९/२०२०.
२) मा. कामगार न्यायालय, औरंगाबाद येथे दाखल आयडीए क्र.२५/२०१८ बाबत दिलेला दिनांक १/४/२०१९ चा न्यायनिर्णय.
३) मा. उच्च न्यायालय खंडपीठ, औरंगाबाद येथे दाखल रि.पि.क्र.१४८५७ ते १४८५८/२०१९ मध्ये दिनांक ७/१२/२०१९ रोजीचा न्याय निर्णय.
प्रस्तावना: श्री. उध्दव नामदेव शिंदे मराठवाडा श्रमिक संघटना, परभणी व उपविभागीय कृषि अधिकारी, सिल्लोड अधिनस्त तालुका बिजगुणन केंद्र व जिल्हामध्यवर्ती रोपवाटिका, नरसिंगपूर, ता.कन्नड, जि.औरंगाबाद येथील ४२ रोजंदारी मजूरांनी मा. उच्च न्यायालय खंडपीठ, औरंगाबाद येथे दाखल केलेल्या रिट पिटीशन क्र.१४८५७ ते १४८५९/२०१९ मध्ये दि. ७/१२/२०१९ रोजी दिलेल्या न्यायनिर्णयाच्या अनुषंगाने ४२ रोजंदारी मजूरांना मजूरीची एकूण देय रु.७२,१३,३३९/ (अक्षरी रक्कम बाहत्तर लाख तेरा हजार तीनशे एकोणचाळीस मात्र ) इतकी रक्कम व त्यावरील ६ टक्के व्याजाच्या रकमेची परिगणना करून यावरील खर्च सन २०२०-२०२१ करिता लेखाशिर्ष (२४०१ ०२६१) व (२४०१ १७२२) खालील (०२) मजूरी या बाबीखालील तरतूदीमधून भागविण्यास मान्यता देण्याचा प्रस्ताव शासनाच्या विचाराधिन होता.
शासन निर्णय:
श्री. उद्धव नामदेव शिंदे मराठवाडा श्रमिक संघटना परभणी व उपविभागीय कृषी अधिकारी, सिल्लोड अधिनस्त तालुका बीज गुणन केंद्र व जिल्हा मध्यवर्ती रोपवाटिका नरसिंगपूर, तालुका कन्नड, जिल्हा औरंगाबाद येथील ४२ रोजंदारी मजुरांनी दाखल केलेल्या तक्रार अर्जातील
# Page 2
शासन निर्णय क्रमांकः न्यायप्र-२०१९/प्र.क्र.१२०/१३-अ
परिशिष्ट-ए मध्ये तक्रारदाराच्या नावासमोर दर्शविलेली थकीत मजुरीच्या फरकाची रक्कम दरमहा १८ टक्के दराने मिळणेबाबत मा.कामगार न्यायालय औरंगाबाद येथे आयडीए क्र.२५/२०१८ दाखल केलेले होते.
२. मा.कामगार न्यायालय, औरंगाबाद येथे दाखल आयडीए क्र. २५/२०१८ मध्ये दिनांक १/४/२०१९ रोजी न्यायनिर्णय देण्यात आला. सदर न्यायालयीन आदेशाचे अवलोकन केले असता प्रकरणातील तक्रार अर्जाच्या परिशिष्ट-ए मध्ये तक्रारदाराच्या नावासमोर दर्शविलेली कायम कामगारांच्या वेतनाच्या १/२६ दराने थकीत मजूरीच्या फरकाची रक्कम द.सा.द.शे. १० दराने तक्रार दाखल केल्याच्या दिनांकापासून प्रत्यक्ष अदा करेपर्यंत सदर रक्कम अदा करण्याचे आदेश झालेले आहेत.
३. मा.कामगार न्यायालयाच्या दि.१/४/२०१९ च्या रोजीच्या न्यायनिर्णया विरोधात शासनाकडून मा.उच्च न्यायालय खंडपीठ, औरंगाबाद येथे पिटीशन क्र. १४८५७ ते १४८५८/२०१९ दाखल करण्यात आले होते. मा. उच्च न्यायालय खंडपीठ, औरंगाबाद येथे दाखल अपील रिट पिटीशन क्र.१४८५७ ते १४८५८/२०१९ मध्ये दिनांक ७/१२/२०१९ रोजी अंतिम न्यायनिर्णय झालेला आहे. सदर न्यायनिर्णयानुसार प्रकरणातील ४२ रोजंदारी मजूरांना तक्रार अर्जाच्या परिशिष्ट-ए मध्ये तक्रार दारांच्या नावासमोर दर्शविलेली कायम कामगारांच्या वेतनाच्या १/२६ दराने थकीत मजुरीच्या फरकाची रक्कम द.सा.द.शे. १० ऐवजी द.सा.द.शे. ६ दराने तक्रार दाखल केल्याच्या दिनांकापासून प्रत्यक्ष अदा करेपर्यंत अदा करण्याचे आदेश झालेले आहेत.
४. मा. उच्च न्यायालय खंडपीठ, औरंगाबाद यांनी दि. ७/१२/२०१९ रोजी दिलेल्या न्यायनिर्णयाची अंमलबजावणी करण्यासाठी तालुका बीज गुणन केंद्र, नरसिंगपूर, ता.कन्नड, जि. औरंगाबाद येथील २५ रोजंदारी मजूरांची रक्कम रु.४१, १६,६३० / व जिल्हा मध्यवर्ती फळरोपवाटिका, नरसिंगपूर, ता.कन्नड, जि.औरंगाबाद येथील १७ रोजंदारी मजूरांची रक्कम रु.३०,९६,७०९/- अशी देय ठरणारी एकूण रक्कम रु.७२,१३,३३९/- (अक्षरी रक्कम बाहत्तर लाख तेरा हजार तीनशे एकोणचाळीस मात्र) व त्यावरील ६ टक्के व्याजाच्या रकमेची परिगणना करून सदर रक्कम लेखाशिर्ष २४०१ ०२६१ व लेखाशिर्ष २४०१ १७२२ खाली ०२ मजूरी अंतर्गत अदा करण्यास शासन मान्यता देण्यात येत आहे.
५. न्यायालयीन प्रकरणात वित्तीय अधिकार नियम पुस्तिका, १९७८, दिनांक १७/४/२०१५ भाग पहिला, उप विभाग-दोन अनु. क्र. ७ नुसार प्रशासनीक विभाग प्रमुख यांना पुर्ण अधिकार प्रदान करण्यात आलेले आहेत. त्या अधिकारानुसार सदर शासन निर्णय निर्गमित करण्यात येत आहे.
६. आयुक्त (कृषि) कार्यालयाने ४२ रोजंदारी मजूरांना थकबाकीची रक्कम व त्यावरील ६ टक्के व्याज याची अचुक परिगणना करुन मा. न्यायालयाने दिलेल्या न्यायनिर्णयानुसार देय ठरणारी रक्कम शासनाचे प्रचलित नियम, अटी व शर्ती व आदेश यांचे अनुपालन करून देण्यात यावी. तसेच या प्रकरणी कोणतीही प्रशासकीय वा वित्तीय अनियमितता होणार नाही, याची दक्षता घेण्यात यावी.
पृष्ठ ३ पैकी २
# Page 3
शासन निर्णय क्रमांकः न्यायप्र-२०१९/प्र.क्र.१२०/१३-अ
७. या वरील खर्च सन २०२०-२१ करिता २४०१-पिक संवर्धन, मागणी क्र.डी-३, १०३, बी बीयाणे, १०३ (००) (०१) तालुका बीज गुणन प्रक्षेत्रे, (२४०१ ०२६१) (०२-मजूरी) व २४०१-पिक संवर्धन,मागणी क्र.डी - ३, १०३ - बागायती व भाजीपाला पिके, ११९ (०३) रोपमळे, (०३) (०१)भाजीपाला रोपमळे, फळरोपमळे व स्थानिक उद्याने (२४०१ १७२२) (०२ मजूरी ) या लेखाशिर्षाखाली उपलब्ध असलेल्या तरतुदीतून भागविण्यात यावा.
८. सदर रक्कम कोषागारातून आहरीत करुन संवितरण करण्यासाठी उप विभागीय कृषी अधिकारी, सिल्लोड,जि.औंरगाबाद यांना प्राधिकृत करण्यात येत आहे.
सदरचा शासन निर्णय वित्त विभाग अनौपचारीक संदर्भ क्र.२९०/२०२०/व्यय-१, दि. ४/१२/२०२० च्या अभिप्रायास अनुसरुन निर्गमित करण्यात येत आहे.