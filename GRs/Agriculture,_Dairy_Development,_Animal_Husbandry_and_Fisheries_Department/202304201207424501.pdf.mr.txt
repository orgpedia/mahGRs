# Page 1
जिल्हा वार्षिक योजनेंतर्गत लहान मच्छिमार बंदराचा विकास करणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः मत्स्यवि ११२१/प्र.क्र.२४०/पदुम १४
मंत्रालय, मुंबई- ४०० ०३२
दिनांक : १९ एप्रिल, २०२३
संदर्भ - १) शासन निर्णय क्र. मत्स्यवि-२०१०/प्र. क्र. १९२/पदुम १४, दि. १८.०८.२०१० २) शासन निर्णय क्र. मत्स्यवि- ११२१/प्र. क्र. २४०/पदुम १४, दि. २८.०१.२०२२ ३) समक्रमांकाचा शासन निर्णय दि. २१.०३.२०२३ ४) महाराष्ट्र मत्स्योद्योग विकास महामंडळाचे पत्र क्र. ममविम/अभि/८१५/२०२३, दि. १७.०३.२०२१
प्रस्तावना: राज्याच्या किनारी भागातील मासळी उतरविण्याच्या ठिकाणी मच्छिमारांना त्यांच्या
मासेमारी नौकांनी पकडून आणलेली मासळी उतरविण्यासाठी, मासळी उतरविण्याच्या ठिकाणापासून मासळीचे वाहतूक करणे व मासळी उतरविण्याच्या ठिकाणी बोटीच्या ये-जा करण्याचा मार्ग सुकर होण्यासाठी एकूण ११ प्रकारच्या मुलभुत सुविधांची कामे हाती घेण्यास संदर्भ क्र. १ येथील शासन निर्णयान्वये मान्यता दिलेली आहे. तसेच जिल्हा वार्षिक योजनेंतर्गत घ्यावयाच्या कामांची अंदाजपत्रकीय किंमत रु २५.०० .लक्ष वरुन रु ५. कोटी करण्यास संदर्भ क्र. २ येथील शासन निर्णयान्वये प्रशासकीय मान्यता दिलेली आहे. उक्त ११ प्रकारच्या कामांसह मत्स्य संकलन केंद्र व तरंगता धक्का (जेट्टी) या कामांचा समावेश संदर्भ क्र. १ येथील शासन निर्णयामध्ये करण्याबाबत तसेच महाराष्ट्र मत्स्योद्योग विकास महामंडळास अंमलबजावणी संस्था म्हणुन नियुक्त करण्यास संदर्भ क्र. ३ येथील शासन निर्णयान्वये मान्यता दिलेली आहे.
२. राज्याच्या किनारी भागातील मत्स्यबंदरमासळी/ उतरविण्यात येणाऱ्या केंद्रातील गाळ
काढण्याबाबत मा. लोकप्रतिनिधींकडून वारंवार मागणी करण्यात येत आहे. त्यामुळे सदर कामाचा समावेश जिल्हा वार्षिक योजनेमध्ये करण्याची बाब शासनाच्या विचाराधीन होती.
# Page 2
शासन निर्णय क्रमांकः मत्स्यवि-११२१/प्र.क्र. २४०/पदुम-१४
शासन निर्णय - जिल्हा वार्षिक योजनेंतर्गत लहान मच्छिमार बंदराचा विकास करणे संदर्भातील दि. १८.०८.२०१०, दि. २८.०१.२०२२ व दि. २१.०३.२०२३ रोजीचा शासन निर्णय अधिक्रमीत करुन खालीलप्रमाणे सुधारित शासन निर्णय निर्गमीत करण्यास मान्यता देण्यात येत आहे.
१. लहान मच्छिमार बंदराचा विकास या योजनेंतर्गत खालील कामे अनुज्ञेय असतील - I. लहान पकटी बांधणे
]]. जेट्टी/उतरता धक्का बांधणे
III. लिलावगृहाचे बांधकाम
IV. प्रसाधनगृहाचे बांधकाम
V. उघडा निवारा
VI. मासे सुकविण्यासाठी ओट्याचे बांधकाम
VII. मासे उतरविण्याच्या केंद्रासाठी जोडरस्ता बांधणे
VIII. विद्युत/पाणीपुरवठा
IX. अस्तित्त्वातील जेट्टीची लांबी वाढविणे
X. खडक फोडणे
XI. गाईड पोस्ट
XII. मत्स्य संकन केंद्र
XIII. तरंगता धक्का (जेट्टी)
XIV. मत्स्यबंदर/मासळी उतरविण्यात येणाऱ्या केंद्रातील गाळ काढणे.
२. लोकप्रतिनिधी/स्थानिक मच्छिमार यांचेकडून प्राप्त झालेल्या निवेदनानुसार आवश्यक कामाचा प्राधान्यक्रम संबंधित जिल्ह्याचे सहाय्यक आयुक्त मत्स्यव्यवसाय यांनी निश्चित करुन जिल्हा नियोजन विकास मंडळास मान्यतेसाठी सादर करावा.
३. सहाय्यक आयुक्त मत्स्यव्यवसाय यांनी प्रस्तावित कामांचे सविस्तर नकाशे/अंदाजपत्रके पत्तन अभियंता, सार्वजनिक बांधकाम विभाग / कार्यकारी अभियंता, महाराष्ट्र मत्स्योद्योग विकास महामंडळ यांचेकडून प्राप्त करावीत व अंदाजपत्रकावर प्रति स्वाक्षरी करुन तो प्रशासकीय मान्यतेसाठी जिल्हाधिकारी यांचेकडे सादर करण्यात यावीत. एका कामाची अंदाजपत्रकीय रक्कम रु. ५.०० कोटी पर्यंत असणे आवश्यक आहे.
४. जिल्हाधिकारी यांनी प्राप्त अंदाजपत्रकांना प्रशासकीय मान्यता दिल्यानंतर त्याची प्रत माहितीकरिता आयुक्त, मत्स्यव्यवसाय, महाराष्ट्र राज्य, मुंबई यांचे कार्यालयास सादर करावी.
पृष्ठ ४ पैकी २
# Page 3
शासन निर्णय क्रमांकः मत्स्यवि-११२१/प्र.क्र. २४०/पदुम-१४
५. या कामाबाबतचे पूर्ण वित्तीय अधिकार संबंधित जिल्हाधिकारी यांना असतील.
६. लहान मासेमारी बंदराचा विकास करणे या योजनेकरिता कार्यान्वयन यंत्रणा पत्तन अभियंता, सार्वजनिक बांधकाम विभाग/कार्यकारी अभियंता, महाराष्ट्र मत्स्योद्योग विकास महामंडळ राहील.
७. कामांचा प्रगती अहवाल संकलित करुन किनारी अभियंता, सार्वजनिक बांधकाम विभाग / कार्यकारी अभियंता, महाराष्ट्र मत्स्योद्योग विकास महामंडळ यांनी प्रत्येक महिन्यास आयुक्त, मत्स्यव्यवसाय यांचे कार्यालयास सादर करावा.
८. प्रगतीपथावरील काही ठराविक कामांची तपासणी सहआयुक्त मत्स्यव्यवसाय (सागरी), कोकण विभाग, मुंबई व कार्यकारी अभियंता, आयुक्त मत्स्यव्यवसाय कार्यालय, मुंबई यांचेमार्फत केली जाईल.
९. सदरचा शासन निर्णय नियोजन विभागाच्या अनौपचारिक संदर्भ क्र. १५/१४८१, दि. ११.०४.२०२३ अन्वये प्राप्त सहमतीनुसार निर्गमीत करण्यात येत आहे.
# Page 4