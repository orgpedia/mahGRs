# Page 1
गोपीनाथ मुंडे शेतकरी अपघात विमा योजनेंतर्गत दि.०७.०४.२०२२ ते दि.२२.०८.२०२२ खंडीत कालावधीतील प्राप्त झालेले पात्र दावे निकाली काढण्यासाठी रु.१७.८३ कोटी इतकी रक्कम वितरीत करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक शेअवि-२०२३/प्र.क्र.१२९/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- ४ ऑक्टोबर, २०२३.
संदर्भ :- १) कृषि व पदुम विभाग, शासन निर्णय क्र. शेअवि-२०१८/प्र.क्र.१९३/११-ओ, दि.३१.०८.२०१९.
२) कृषि व पदुम विभाग, शासन परिपत्रक क्र. शेअवि-२०१८/प्र.क्र. १९३/११-ओ, दि.१९.९.२०१९.
३) कृषि व पदुम विभाग, शासन निर्णय क्र. गोमुशेअवि-२०२१/प्र.क्र.३२/११-ओ, दि.८.३.२०२१.
४) कृषि व पदुम विभाग, शासन निर्णय क्र. गोमुशेअवि-२०२१/प्र.क्र.३२/११-ओ,दि.२४.३.२०२१.
५) कृषि व पदुम विभाग, शासन निर्णय क्र. शेअवि-२०२१/प्र.क्र.९८/११-ओ,दि.२८.११.२०२२.
६) संचालक(वि.प्र.),कृषि आयुक्तालय, पुणे यांचे पत्र क्र. गोमुंशेअवि-२०२२/प्र.क्र.१३१/का.सां-९/ १९००९/२०२२,दि.०६.०६.२०२३.
७) संचालक(वि.प्र.),कृषि आयुक्तालय, पुणे यांचे पत्र क्र. गोमुंशेअवि-२०२२/प्र.क्र.१३१/का.सां-९/ २६५७१/२०२२, दि.१०.०८.२०२३
प्रस्तावना :
सन २०२१-२२ या वर्षामध्ये गोपिनाथ मुंडे शेतकरी अपघात विमा योजना चालू ठेवण्यासाठी संदर्भाधिन क्र. (३) येथील दि.८.०३.२०२१ रोजीच्या शासन निर्णयान्वये प्रशासकीय व संदर्भाधिन क्र. (४) येथील दि. २४.०३.२०२१ रोजीच्या शासन निर्णयान्वये वित्तीय मान्यता देण्यात आली आहे.
गोपीनाथ मुंडे शेतकरी अपघात विमा योजना दि.७.०४.२०२२ पासून लागू करणे आवश्यक होते.
तथापि, प्रशासकीय कारणास्तव प्रस्तुत योजना दि.०७.०४.२०२२ पासून लागू होवू शकली नाही.
गोपिनाथ मुंडे शेतकरी अपघात विमा योजनेअंतर्गत दि.०७.०४.२०२२ ते दि.२२.०८.२०२२ या खंडीत कालावधीमध्ये प्राप्त झालेले प्रस्ताव निकाली काढण्यासाठी विशेष बाब म्हणून संदर्भ क्र. (५) अन्वये मान्यता देण्यात आली आहे.
आता, संदर्भ क्र. (६) अन्वये मागणी केल्यानुसार गोपीनाथ मुंडे शेतकरी अपघात विमा योजनेसाठी सन २०२३-२४ या वर्षासाठी अर्थसंकल्पित करण्यात आलेल्या निधीमधून योजने अंतर्गत दिनांक ०७.०४.२०२२ ते २२.०८.२०२२ या १३८ दिवसाच्या खंडीत कालावधीतील पहिल्या व दुसऱ्या टप्प्यातील ८०० (७७० मृत्यू + ३० अपंगत्व) पात्र विमा दावे निकाली काढण्यासाठी रक्कम रु.१५.८९ कोटी व संदर्भ संदर्भ क्र. (७) अन्वये मागणी केल्यानुसार तिसऱ्या टप्प्यातील १७७ ( १६७ मृत्यू + १० अपंगत्व ) पात्र विमा दावे निकाली काढण्यासाठी मागणी व उपलब्ध निधी नुसार रक्कम रु.१.९४ कोटी अशा प्रकारे योजनेच्या अटी व शर्तीनुसार, दुसऱ्या व तिसऱ्या टप्प्यातील पात्र विमा दाव्यांच्या
# Page 2
शासन निर्णय क्रमांक: शेअवि-२०२३/प्र.क्र.१२९/११-अ,
अनुषंगाने अपघातग्रस्त शेतकरी / वारसदारांना आर्थिक मदतीची रक्कम शासनामार्फत अदा करण्यासाठी एकूण रु.१७.८३ कोटी इतकी रक्कम योजनेअंतर्गत वितरीत करण्याची बाब शासनाच्या विचाराधीन होती.
शासन निर्णय :
गोपीनाथ मुंडे शेतकरी अपघात विमा योजनेसाठी सन २०२३-२४ या वर्षासाठी अर्थसंकल्पित करण्यात निधीमधून या योजने अंतर्गत दिनांक ०७.०४.२०२२ ते २२.०८,२०२२ या १३८ दिवसाच्या खंडीत कालावधीतील पहिल्या व दुसऱ्या टप्प्यातील ८०० (७७० मृत्यू + ३० अपंगत्व) पात्र विमा दावे निकाली काढण्यासाठी रक्कम रु.१५.८९ कोटी व तिसऱ्या टप्प्यातील १७७ (१६७ मृत्यू + १० अपंगत्व ) पात्र विमा दावे निकाली काढण्यासाठी रक्कम रु. १.९४ कोटी अशा प्रकारे दुसऱ्या व तिसऱ्या टप्प्यातील पात्र विमा दाव्यांच्या अनुषंगाने अपघातग्रस्त शेतकरी / वारसदारांना आर्थिक मदतीची रक्कम शासनामार्फत अदा करण्यासाठी रु.१७.८३ कोटी इतकी रक्कम वितरीत करण्यास शासनाची मान्यता देण्यात येत आहे.
२. प्रस्तुत खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा.
मागणी क्र. डी – ३ २४०१ पीक संवर्धन (००) (०६) गोपीनाथ मुंडे शेतकरी अपघात विमा योजना (कार्यक्रम) (२४०१ ४४२७) राज्य योजना - ३३ अर्थसहाय्य.
३. सदर शासन निर्णयान्वये वितरीत करण्यात येणारा निधी संदर्भ क्र. (१) व (२) च्या शासन निर्णय/ परिपत्रकात नमूद तरतूदीनुसार तसेच योजनेच्या मार्गदर्शक सूचना आणि अटी व शर्तीनुसारच खर्च करण्याची जबाबदारी आयुक्त (कृषि) यांची राहील.
४. सदरचा निधी हा आयुक्त (कृषि) यांचे अध्यक्षतेखाली गठीत करण्यात आलेल्या छाननी समितीने दिलेल्या मान्यतेस अनुसरुन संदर्भ क्र. (६) व (७) येथील पत्रासोबत प्राप्त यादीतील पात्र शेतकऱ्यांच्या / वारसदाराच्या बँक खात्यात ECS व्दारे उपलब्ध करुन देण्याची जबाबदारी आयुक्त (कृषि) यांची राहील.
५. उपरोक्त प्रमाणे उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र आयुक्त (कृषि) शासनास सादर करतील.
६. प्रस्तुत प्रयोजनार्थ जिल्हास्तरावर जिल्हा अधिक्षक कृषि अधिकारी यांना नियंत्रण अधिकारी तर संबंधित जिल्हयाचे जिल्हा अधिक्षक कृषि अधिकारी कार्यालयातील लेखाधिकारी यांना आहरण व संवितरण अधिकारी म्हणून घोषित करण्यात येत आहे.
७. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं. क्रमांक ३६४/१४३१, दि. ३०.०८.२०२३ व अनौसं. संदर्भ क्रमांक २४५/२३/व्यय-१, दि.०८.०९.२०२३ अन्वये दिलेल्या सहमतीस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: शेअवि-२०२३/प्र.क्र.१२९/११-अ,