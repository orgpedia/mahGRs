# Page 1
महाराष्ट्र सागरी मासेमारी नियमन (सुधारणा) अधिनियम, २०२१ अंतर्गत राज्य सल्लागार सनियंत्रण समिती गठित करण्यासंदर्भात "
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मत्स्यवि- ११२२/प्र.क्र. ७५ (भाग १)/पदुम-१४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक : २९ जुन, २०२२
प्रस्तावना : महाराष्ट्र राज्याला ७२० कि.मी. लांबीचा सागरी किनारा लाभलेला असून या किनारपट्टीवर १७३ मासळी उतरविण्याचे केंद्र / बंदरे आहेत. राज्याला लाभलेल्या जलधी क्षेत्रातील शाश्वत मासेमारी टिकून राहण्यासाठी राज्याच्या किनारपट्टीवरील समुद्रात मासेमारी गलबतांतुन होणा-या मासेमारीचे नियमन करण्यासाठी व त्यांच्याशी संबधित किंवा आनुषंगिक बाबिंसाठी राज्यात महाराष्ट्र सागरी मासेमारी नियमन अधिनियम १९८१ अन्वये तरतुदी करण्यात आल्या आहेत. सदर अधिनियमामध्ये सुधारणा करुन महाराष्ट्र सागरी मासेमारी नियमन (सुधारणा) अधिनियम, २०२१ लागु करण्यात आला आहे. सदर अधिनियमाअंतर्गत विनिर्दिष्ट क्षेत्रात मासेमारीच्या विवक्षित कामांचे नियमन करण्याच्या व त्यावर निर्बंध घालण्याच्या किंवा त्यास मनाई करण्याचा अधिकार प्रदान करण्यात आले आहेत. सदर निर्बंध घालण्याच्या किंवा त्यास मनाई करण्याचे आदेश राज्य सल्लागार व सनियंत्रण समितिशी विचारविनियम केल्यानंतर अधिसुचित करता येईल अशी तरतुद आहे. शाश्वत मासेमारीसाठी सदर अधिनियमाचे पालन करण्याच्या अनुषंगाने महाराष्ट्र सागरी मासेमारी नियमन (सुधारणा) अधिनियम, २०२१ अंतर्गत राज्य सल्लागार व सनियंत्रण समिती गठित करण्याची बाब शासनाच्या विचाराधीन होती.
शासन निर्णय : महाराष्ट्र सागरी मासेमारी नियमन अधिनियम १९८१ मध्ये सुधारणा करुन महाराष्ट्र सागरी मासेमारी नियमन (सुधारणा) अधिनियम, २०२१ लागू करण्यात आला आहे. सदर अधिनियम अंतर्गत कलम ३ (१) अन्वये प्रदान केलेल्या अधिकारांचा वापर करण्यासाठी व लादलेली कर्तव्य पार पाडण्यासाठी एक “राज्य सल्लागार व सनियंत्रण समिती” असेल अशी तरतुद केली आहे.
सदर अधिनियमाचे अनुपालन करण्याच्या अनुषंगाने एक “राज्य सल्लागार व सनियंत्रण समिती” गठित करण्याबाबत शासन मान्यता देण्यात येत आहे.
# Page 2
शासन निर्णय क्रमांकः मत्स्यवि- ११२२/प्र.क्र. ७५ (भाग १)/पदुम-१४
सदर समितीची रचना खालील प्रमाणे आहे.
--------------------------------------------------------------------------------------------
| अ.क्र. | सदस्य | पदनाम |
| १ | आयुक्त, मत्स्यव्यवसाय, महाराष्ट्र राज्य | अध्यक्ष |
| २ | विभागीय आयुक्त, कोकण विभाग किंवा त्याचा प्रतिनिधी | सदस्य |
| ३ | मुख्य कार्यकारी अधिकारी, महाराष्ट्र सागरी मंडळ | सदस्य |
| ४ | उप महानिरीक्षक, भारतीय तटरक्षक दल | सदस्य |
| ५ | पोलीस महानिरीक्षक, सागरी सुरक्षा व सुरक्षा | सदस्य |
| ६ | उप सचिव (मत्स्यव्यवसाय) कृषी, पशुसंवर्धन, दुग्धव्यवसाय विकास व मत्स्यव्यवसाय विभाग | सदस्य |
| ७ | सह आयुक्त, मत्स्यव्यवसाय (सागरी) | सदस्य सचिव |
--------------------------------------------------------------------------------------------
सल्लागार व संनियंत्रण समितीस, केंद्र सरकारने किंवा राज्य शासनाने मान्यता दिलेल्या संशोधन संस्थेतील मत्स्यव्यवसायाचे ज्ञान असणाऱ्या दोन प्रतिनिधींना विशेष निमंत्रित म्हणून करता येईल. विशेष निमंत्रित, सल्लागार व संनियंत्रण समितीच्या बैठकीतील चर्चेत सहभाग घेऊ
शकतील, परंतु त्यांना मतदान करण्याचा हक्क असणार नाही.
सदर समितीची कार्यकक्षा खालील प्रमाणे आहे.
१. महाराष्ट्र सागरी मासेमारी नियमन (सुधारणा) अधिनियम, २०२१ प्रकरण दोन खाली अंमलात आणावयाच्या विनियमांची राज्य शासनाला शिफारस करील.
२. राज्य शासनास उक्त विनियमांची शिफारस करण्यापूर्वी, जिल्हा समित्यांच्या शिफारशी, कोणत्याही असल्यास, विचारात घेऊ शकेल.
३. या अधिनियमान्वये जिल्हा समित्यांना प्रदान अधिकारांचा वापर करताना व लादलेली कर्तव्ये पार पाडताना, त्यांच्यात समन्वय साधील व त्यांचे संनियंत्रण करील आणि त्यांना सल्ला किंवा निदेश देईल. "
# Page 3