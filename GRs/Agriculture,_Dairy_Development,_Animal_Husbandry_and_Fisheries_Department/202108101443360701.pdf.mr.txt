# Page 1
भारत निवडणूक आयोगाने पुरस्कृत केलेल्या “मतदारांचे पद्धतशीर शिक्षण आणि निवडणूक सहभाग (SVEEP)” कार्यक्रमांतर्गत राज्यातील सर्व कृषी विद्यापीठे / महाविद्यालयांमध्ये निवडणूक साक्षरता मंडळाची स्थापना करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
परिपत्रक क्र. संकीर्ण-१५२१/प्र.क्र.१०१/६-अ,
मादाम कामा मार्ग, हुतात्मा राजगुरू चौक,
मंत्रालय(विस्तार),मुंबई - ४०० ०३२.
दिनांक: १० ऑगस्ट, २०२१.
वाचा:- प्रधान सचिव तथा मुख्य निवडणूक अधिकारी यांचे अर्धशासकीय पत्र क्र. संकीर्ण २०२१/प्र.क्र.१७६/२१/३३, दिनांक २८.०७.२०२१.
परिपत्रक
भारत निवडणूक आयोगाच्या “मतदारांचे पद्धतशीर शिक्षण आणि निवडणूक सहभाग [Systematic Voter Education and Electoral Participation (SVEEP)]” या कार्यक्रमांतर्गत महाविद्यालयांमधील विद्यार्थांना निवडणूक प्रक्रियेबद्दल माहिती व्हावी, त्यांच्यामध्ये मतदार म्हणून नावनोंदणी करण्याविषयी, मतदान करण्याविषयी तसेच लोकशाहीविषयी जागरूकता आणावी, या उद्देशाने राज्यातील महाविद्यालयांमध्ये निवडणूक साक्षरता मंडळ (Electoral Literacy Club) स्थापन करण्याबाबत भारत निवडणूक आयोगाने सर्व राज्यांना निदेश दिलेले आहेत. त्यानुषंगाने प्रधान सचिव तथा मुख्य निवडणूक अधिकारी, महाराष्ट्र राज्य यांनी त्यांच्या दि.२८.०७.२०२१ रोजीच्या पत्रान्वये राज्यातील सर्व कृषी विद्यापीठे/ महाविद्यालयांमध्ये निवडणूक साक्षरता मंडळ (Electoral Literacy Club) स्थापन करण्याबाबत विनंती केलेली आहे.
यानुसार या परिपत्रकान्वये, राज्यातील सर्व कृषी विद्यापीठांना असे निर्देश देण्यात येत आहेत की, त्यांनी त्यांच्या विद्यापीठ परिसरामध्ये एक निवडणूक साक्षरता मंडळ (Electoral Literacy Club) स्थापन करावे, तसेच या कृषि विद्यापीठाशी संलग्न असलेल्या कृषि महाविद्यालयांना निवडणूक साक्षरता मंडळ (Electoral Literacy Club) तात्काळ स्थापन करण्याबाबतचे निदेश द्यावेत.
२. कृषी विद्यापीठ परिसरामध्ये तसेच महाविद्यालयामध्ये निवडणूक साक्षरता मंडळ स्थापन करण्याची कार्यपद्धती, तसेच त्या अंतर्गत घ्यावयाच्या कार्यक्रमांची माहिती पुढीलप्रमाणे आहे :
१) कृषि विद्यापीठे व प्रत्येक कृषी महाविद्यालयाने विद्यार्थ्यांशी संपर्क साधून एक निवडणूक साक्षरता मंडळ स्थापन करावे.
२) निवडणूक साक्षरता मंडळासाठी नोडल अधिकारी व मार्गदर्शक म्हणून कृषी महाविद्यालयातील एका प्राध्यापकाची नेमणूक करावी.
# Page 2
शासन परिपत्रक क्रमांकः संकीर्ण-१५२१/प्र.क्र.१०१/६-अ,
३) कृषी महाविद्यालयातील विद्यार्थी हे निवडणूक साक्षरता मंडळाचे सभासद असतील. प्रत्येक वर्गातील निवडलेले प्रतिनिधी व विद्यार्थ्यांमधून निवडलेली समिती ही या मंडळाचे कामकाज पाहील.
४) निवडलेले विद्यार्थी प्रतिनिधी निवडणूक साक्षरता मंडळाच्या कायर्कारी समितीची स्थापना करतील.
निवडलेले विद्यार्थी प्रतिनिधी हे मंडळाच्या अध्यक्ष व उपाध्यक्षांची निवड करतील.
५) विद्यार्थी प्रमुखामार्फत कृषी महाविद्यालयातील विद्यार्थ्यांचा निवडणूक साक्षरता मंडळामध्ये समावेश करून घेण्यात यावा. तसेच, कृषी महाविद्यालयामध्ये विद्यार्थी प्रमुख हा निवडणूक साक्षरता मंडळाचा संयोजक राहील व तो नोडल अधिकारी यांना त्याच्या कार्यामध्ये साहाय्य करील.
६) कृषी विद्यापीठ परिसरामध्ये परिक्षेत्र प्रतिनिधी (Campus Ambassador) हा निवडणूक साक्षरता मंडळाचे संयोजक म्हणून कार्य करेल. तसेच नोडल अधिकाऱ्यांना त्यांचे कामकाज पार पाडण्यासाठी साहाय्य करील परिक्षेत्र प्रतिनिधीमार्फत विद्यापीठातील विद्यार्थ्याचा निवडणूक साक्षरता मंडळामध्ये समावेश करून घेण्यात यावा.
७) या वर्षी कोविड- १९च्या महामारीमुळे व्यक्तींच्या एकत्र येण्यावर आलेले प्रतिबंध विचारात घेऊन,
---------------------------------------------------------------------------------------------------
| या वर्षी कोविड- १९च्या महामारीमुळे व्यक्तींच्या एकत्र येण्यावर आलेले प्रतिबंध विचारात घेऊन, |
| प्रत्येक कृषी महाविद्यालयामध्ये ऑनलाइन शिक्षणासाठी विद्यार्थ्यांचे व्हॉट्सअॅपवर किंवा टेलिग्रामवर |
| विषयनिहाय गट करण्यात आलेले आहेत. यामुळे या वर्षी विद्यार्थ्यांच्या व्हॉट्सअॅपवर किंवा टेलिग्राम |
| गटावर निवडणूक साक्षरता मंडळांची माहिती देऊन, तसेच आभासी माध्यमांवर व्याख्यान आयोजित |
| करून विद्यार्थ्यांना निवडणूक साक्षरता मंडळांचे महत्त्व पटवून देण्यात यावे. त्यासाठी गूगल मीट, झूम |
| किंवा तत्सम आभासी व्यासपीठांवर विद्यार्थ्यांसह बैठक आयोजित करून त्यांचे शंकानिरसन करण्यात |
| यावे. तसेच, त्याआधारे कृषी महाविद्यालयातील इच्छुक विद्यार्थ्यांचा निवडणूक साक्षरता मंडळामध्ये |
| समावेश करण्यात यावा. अशाप्रकारे या वर्षी | अधिकारी यांनी कृषी महाविद्यालयामध्ये निवडणूक |
| साक्षरता मंडळ स्थापन करावे. |
---------------------------------------------------------------------------------------------------
८) प्रत्येक कृषी महाविद्यालयाने दि. ३१ ऑगस्ट २०२१ पर्यंत त्यांच्या कृषी विद्यापीठ / महाविद्यालयात निवडणूक साक्षरता मंडळाची स्थापना करावी. तसेच दि. १० सप्टेंबर २०२१ पर्यंत निवडणूक साक्षरता मंडळाचा नोडल अधिकारी असणाऱ्या शिक्षकांचे आणि विद्यार्थी प्रमुखांचे संपर्क क्रमांक (भ्रमणध्वनी क्रमांक आणि मेल आयडी) मुख्य निवडणूक अधिकारी, महाराष्ट्र राज्य यांच्या कार्यालयाला आणि परिशिष्ट क्र.१ मध्ये देण्यात आलेल्या आपल्या जिल्हा कार्यालयाच्या मेल आयडीवर कळविण्यात यावेत.
९) नोडल अधिकारी यांनी निवडणूक साक्षरता मंडळामध्ये समाविष्ट झालेल्या विद्यार्थ्यांचा निवडणूक साक्षरता मंडळासाठी व्हॉट्सअॅपवर किंवा टेलिग्रामवर एक स्वतंत्र गट तयार करावा.
१०) मुख्य निवडणूक अधिकारी कार्यालय आयोजित करत असलेल्या विविध ऑनलाइन, ऑफलाइन स्पर्धांची माहिती नोडल अधिकाऱ्यांनी कृषी महाविद्यालयाच्या निवडणूक साक्षरता मंडळाच्या व्हॉट्सअॅप किंवा टेलिग्रामच्या गटावर पाठवून विद्यार्थ्यांना सदर स्पर्धांमध्ये सहभागी होण्यास प्रोत्साहित करावे.
पृष्ठ १० पैकी २
# Page 3
शासन परिपत्रक क्रमांकः संकीर्ण-१५२१/प्र.क्र.१०१/६-अ,
११) मुख्य निवडणूक अधिकारी कार्यालय आयोजित करत असलेल्या वेबसंवाद, परिसंवाद यांची माहिती कृषी महाविद्यालयाच्या निवडणूक साक्षरता मंडळाच्या गटावर पाठवून ते ऐकण्यास विद्यार्थ्यांना प्रोत्साहन द्यावे.
१२) कृषी महाविद्यालयामधील १८ वर्षे पूर्ण केलेल्या विद्यार्थ्यांनी मतदार नोंदणी केलेली आहे किंवा नाही, याच्या नोंदी कार्यालयाने घ्याव्यात आणि त्या अद्ययावत कराव्यात. त्यासाठी कृषी महाविद्यालयाला पुढील बाबी लक्षात घ्याव्या लागतील.
नाव नोंदणी न केलेल्या विद्यार्थ्यांना नोंदणी करण्यास प्रवृत्त करावे.
विद्यार्थ्यांना पुढील वर्गात प्रवेश देताना, निकालाचे प्रमाणपत्र देताना त्यांना मतदार नोंदणीविषयी विचारणा करून नोंदणी करण्यास प्रोत्साहन द्यावे.
विद्यार्थी https://www.nvsp.nic.in_संकेतस्थळावर जाऊन किंवा voter helpline App वरून ऑनलाइन नोंदणी करू शकतात किंवा ते वास्तव्यास असलेल्या मतदार नोंदणी कार्यालयात जाऊन नोंदणी करू शकतात.
→ निवडणूक साक्षरता मंडळाचे नोडल अधिकारी शिक्षकांनी नोंदणीसंदर्भात कृषी विद्यापीठ/ महाविद्यालयाच्या कार्यालयाशी समन्वय साधून महाविद्यालयांतील एकूण विद्यार्थी, मतदार नोंदणी केलेले विद्यार्थी आणि नोंदणी न केलेले विद्यार्थी यांचा आढावा घेऊन निवडणूक साक्षरता मंडळाच्या वार्षिक अहवालात त्या आकडेवारीचा समावेश करावा.
१३) कृषी महाविद्यालयाच्या निवडणूक साक्षरता मंडळांतर्गत आयोजित करण्यात आलेले उपक्रम; मुख्य निवडणूक अधिकारी कार्यालयाने आयोजित केलेल्या उपक्रमांमधील विद्यार्थ्यांचा सहभाग; कृषी महाविद्यालयातील एकूण विद्यार्थी, मतदार नोंदणी केलेले, नोंदणी न केलेले विद्यार्थी याविषयीचा सहामाही आणि वार्षिक अहवाल मुख्य निवडणूक अधिकारी, महाराष्ट्र राज्य यांना ceo_maharashtra@eci.gov.in या मेल आयडीवर तसेच आपल्या संबधित उप जिल्हा निवडणूक अधिकारी यांना सोबत जोडलेल्या परिशिष्ट-१ मधील ईमेल आयडीवर पाठविण्यात यावा. अहवालात निवडणूक साक्षरता मंडळाच्या नोडल अधिकाऱ्यांचा भ्रमणध्वनी नमूद करावा, जेणेकरून त्यांच्याशी पुढील समन्वय साधणे सुकर होईल.
१४) निवडणूक साक्षरता मंडळांसंदर्भात जिल्हा स्तरावर जिल्हाधिकारी तथा जिल्हा निवडणूक अधिकारी व उप जिल्हा निवडणूक अधिकारी, हे संपर्क / समन्वय अधिकारी असतील. निवडणूक साक्षरता मंडळांतर्गत हाती घेण्यात येणाऱ्या उपक्रम कार्यक्रम विविध सपर्धा याबाबत जिल्हाधिकारी तथा जिल्हा निवडणूक अधिकारी व उप जिल्हा निवडणूक अधिकारी वेळोवेळी मार्गदर्शन घ्यावे.
१५) सदर उपक्रमांसाठी राष्ट्रीय सेवा योजना प्रशासनाचे आवश्यक सहकार्य घेण्यात यावे.
३. सन २०२१ - २२ मध्ये निवडणूक साक्षरता मंडळांतर्गत पुढीलपैकी उपक्रम घेण्यात यावेत :
१. ऑनलाइन स्पर्धा : निबंध, वक्तृत्व, व्यंगचित्र, विडंबन काव्य, गाणे, मीम, लघुपट निर्मिती, घोषवाक्य, चारोळी लेखन, कविता लेखन, प्रश्नमंजूषा इ.
पृष्ठ १० पैकी ३
# Page 4
शासन परिपत्रक क्रमांकः संकीर्ण-१५२१/प्र.क्र.१०१/६-अ,
२. लोकशाही विषयावर विविध वेबसंवाद, चर्चासत्रे, व्याख्याने इ.
३. विशेष दिनांचे आयोजन :
अ. राष्ट्रीय युवा दिन: १२ जानेवारी
आ. राष्ट्रीय मतदार दिन: २५ जानेवारी
इ. जागतिक अपंग दिन: ०३ मार्च
ई. जागतिक महिला दिन: ०८ मार्च
उ. जागतिक तृतीय पंथीय ओळख दिन: ३१ मार्च
ऊ. भारतीय संविधान दिन: २६ नोव्हेंबर
यांपैकी काही दिन कृषी महाविद्यालयात दरवर्षी साजरे होतात. मात्र निवडणूक साक्षरता मंडळांतर्गत हे दिन साजरे करताना, त्यांचे महत्त्व लोकशाहीशी जोडून त्या दिनाच्या औचित्याला अनुसरून कार्यक्रम घेण्यात यावेत.
त्याचप्रमाणे मुख्य निवडणूक अधिकारी, महाराष्ट्र राज्य यांच्या कार्यालयाकडून आयोजित केल्या जाणा-या पुढील उपक्रमांमध्ये कृषी विद्यापीठ / महाविद्यालयातील निवडणूक साक्षरता मंडळानी सक्रिय सहभाग घ्यावा:
१. विविध ऑनलाइन स्पर्धा
२. राज्य स्पर्धा महोत्सव
३. वेबसंवाद / परिसंवाद
४. विशेष दिन (राष्ट्रीय युवा दिन, राष्ट्रीय मतदार दिन, जागतिक अपंग दिन, जागतिक महिला दिन, जागतिक तृतीय पंथीय ओळख दिन)
राज्य स्तरावरील वरील उपक्रमांमध्ये भाग घेण्यास कृषी विद्यापीठ / महाविद्यालयांतील विद्यार्थ्यांना प्रोत्साहित करण्यात यावे. सदर उपक्रमांत सहभागी झालेल्या विद्यार्थ्यांना मुख्य निवडणूक अधिकारी कार्यालयाकडून कौतुक म्हणून त्यांच्या सहभागाबाबतचे प्रमाणपत्र देण्यात येईल. त्याचप्रमाणे मुख्य निवडणूक अधिकारी कार्यालय हे निवडणूक साक्षरता मंडळासाठी वेळोवेळी आयोजित करत असलेल्या विविध उपक्रमांची माहिती आपणांस पुढील समाजमाध्यमांवर उपलब्ध होऊ शकेल:
१. फेसबूक https://www.facebook.com/ChiefElectoralOfficerMaharashtra
२. ट्विटर https://twitter.com/CEO_Maharashtra
३. इन्स्टा https://www.instagram.com/ceo_maharashtra/
४. यू-ट्यूब https://www.youtube.com/channel/UCyhH४x५९W२SjX_२६५uYsljQ
५. निवडणूक आयोगाचे स्वीपचे संकेतस्थळ https://ecisveep.nic.in/gallery/?ct=१६२४५९५८३७
पृष्ठ १० पैकी ४
# Page 5
शासन परिपत्रक क्रमांकः संकीर्ण-१५२१/प्र.क्र.१०१/६-अ,
भारत निवडणूक आयोगाच्या “मतदारांचे पद्धतशीर शिक्षण आणि निवडणूक सहभाग [Systematic Voter Education and Electoral Participation (SVEEP)]” या कार्यक्रमांतर्गत कृषी विद्यापीठ/ महाविद्यालयीन निवडणूक साक्षरता मंडळ स्थापनेचे ध्येय, उद्देश, वैशिष्टये आणि त्यांची कार्यपद्धती यांची सविस्तर माहिती या परिपत्रकासोबत परिशिष्ट-२ म्हणून जोडलेली आहे.
# Page 6
# Page 7
# Page 8
# Page 9
# Page 10