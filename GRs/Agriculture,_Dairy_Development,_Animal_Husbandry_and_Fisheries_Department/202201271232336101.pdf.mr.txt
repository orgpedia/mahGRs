# Page 1
परदेशातून पशुधन, गोठविलेल्या पारंपारिक तसेच लिंगविनिश्चित केलेल्या गोठीत रेतमात्रा, गोठविलेले भृण आयात करण्यासाठी केंद्र शासनाकडे राज्य शासनाची शिफारस करणेस्तव प्राप्त प्रस्तावांची छाननी करणेसाठी समितीचे गठन करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग
शासन निर्णय क्रमांक- एआयएस-२०२२/प्र.क्र.१२/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२
दिनांक :- २७ जानेवारी, २०२२
संदर्भ :- कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र.एलव्हीएस २०१०/प्र.क्र.१९८/पदुम-४, दि.१४.०५.२०१०.
प्रस्तावना : परदेशातून गाई, वळू, शेळ्या, मेंढ्या, घोडे, गोजातीय प्रजातीचे गोठविलेले भृण, वळू आणि घोड्यांच्या गोठविलेल्या पारंपारिक तसेच लिंगविनिश्चित केलेल्या गोठीत रेतमात्रा, आयात करण्यासाठी केंद्र शासनाकडे राज्य शासनाची शिफारस करणेस्तव आयुक्त पशुसंवर्धन, पुणे कार्यालयाकडून या विभागास प्रस्ताव प्राप्त होतात.
राज्यातील पशु पैदासीचे धोरण संदर्भीय शासन निर्णयान्वये निश्चित करण्यात आलेले असून, या धोरणानुसार राज्यात पशुंची पैदास होणे आवश्यक आहे. परदेशातून गाई, वळू, शेळ्या, मेंढ्या, घोडे, गोठीत रेतमात्रा व भृण यांची राज्यात आयात केल्यानंतर राज्यातील पशुधनास यापासून नव्याने उद्भवणाऱ्या व विदेशी (Emergent & Exotic Disease) पशुरोगांची बाधा होण्याची शक्यता नाकारता येत नाही. तसेच, मानवामध्ये देखील रोग प्रादुर्भाव होण्याची शक्यता नाकारता येत नाही.
उपरोक्त परिच्छेदात नमूद केलेली वस्तुस्थिती पहाता आयुक्त पशुसंवर्धन, पुणे कार्यालयाकडे परदेशातून गाई, वळू, शेळ्या, मेंढ्या, घोडे, गोजातीय प्रजातीचे गोठविलेले भृण, वळू आणि घोड्यांच्या गोठविलेल्या पारंपारिक तसेच लिंगविनिश्चित केलेल्या गोठीत रेतमात्रा आयात करण्यासाठी प्राप्त प्रस्तावांची सखोल छाननी होणे आवश्यक असून छाननी अंती केंद्र शासनाच्या आयाती संबंधिच्या मार्गदर्शक सूचना, महासंचालनालय, विदेश व्यापार (Director General Foreign Trade) यांच्या अटी व शर्ती आणि राज्याचे पशुपैदासीचे धोरण या अनुषंगाने परिपूर्ण प्रस्ताव या विभागाकडे स्वयंस्पष्ट अभिप्रायासह सादर करण्यासाठी आयुक्त पशुसंवर्धन, पुणे कार्यालयाच्या स्तरावर छाननी समिती गठीत करण्याची बाब शासनाच्या विचाराधीन होती. त्यानुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
परदेशातून गाई, वळू, शेळ्या, मेंढ्या, घोडे, गोजातीय प्रजातीचे गोठविलेले भृण, वळू आणि घोड्यांच्या गोठविलेल्या पारंपारिक तसेच लिंगविनिश्चित केलेल्या गोठीत रेतमात्रा आयात करण्यासाठी
# Page 2
शासन निर्णय क्रमांकः एआयएस-२०२२/प्र.क्र.१२/पदुम-४
आयुक्त पशुसंवर्धन, पुणे कार्यालयाकडे प्राप्त प्रस्तावांची छाननी करण्यासाठी खालीलप्रमाणे समिती गठीत करण्यास याद्वारे शासनाची मान्यता प्रदान करण्यात येत आहे.
----------------------------------------------------------------------------------------------------------------------------------------
| १ | आयुक्त पशुसंवर्धन, महाराष्ट्र राज्य, पुणे | अध्यक्ष |
| २ | अतिरिक्त आयुक्त पशुसंवर्धन, पशुसंवर्धन आयुक्तालय, पुणे | सदस्य |
| ३ | मुख्य कार्यकारी अधिकारी, महाराष्ट्र पशुधन विकास मंडळ, नागपूर | सदस्य |
| ४ | व्यवस्थापकिय संचालक, पुण्यश्लोक अहिल्यादेवी, महाराष्ट्र मेंढी व शेळी विकास  |  महामंडळ, पुणे (मेंढी व शेळी विषयक प्रस्तावांसाठी) | सदस्य |
| ५ | पशुसंवर्धन सहआयुक्त, भारतरत्न अटलबिहारी वाजपेयी राज्यस्तरीय रोग अन्वेषण विभाग, पुणे | सदस्य |
| ६ | उपायुक्त पशुसंवर्धन (पशुधन व कुक्कुट), पशुसंवर्धन आयुक्तालय, पुणे | सदस्य सचिव |
----------------------------------------------------------------------------------------------------------------------------------------
छाननी समितीची कार्यकक्षा : परदेशातून गाई, वळू, शेळ्या, मेंढ्या, घोडे, गोजातीय प्रजातीचे गोठविलेले भृण, वळू आणि घोड्यांच्या गोठविलेल्या पारंपारिक तसेच लिंगविनिश्चित केलेल्या गोठीत रेतमात्रा आयात करण्यासाठी केंद्र शासनाचे ना-हरकत प्रमाणपत्र मिळण्यासाठी आयुक्त पशुसंवर्धन, पुणे कार्यालयाकडे प्राप्त झालेल्या प्रस्तावांची केंद्र शासनाच्या या संदर्भातील आयाती संबंधिच्या मार्गदर्शक सूचना, महासंचालनालय, विदेश व्यापार (Director General Foreign Trade) यांच्या अटी व शर्ती आणि राज्याचे पशुपैदासीचे धोरण या अनुषंगाने सखोल छाननी करून प्रस्तावाच्या अनुषंगाने स्वयंस्पष्ट अभिप्राय शासनास सादर करावेत.
आयुक्त पशुसंवर्धन, पुणे यांनी छाननी समितीचे अभिप्राय विचारात घेवून केवळ केंद्र शासनाचे ना हरकत प्रमाणपत्र मिळण्यास पात्र असलेले प्रस्ताव दोन प्रतीत आवश्यक ती सर्व कागदपत्रे, प्रस्ताव कोण कोणत्या अटी व शर्तींना अधिन राहून केंद्र शासनास सादर करावयाचा आहे यासह स्वयंस्पष्ट अभिप्राय नमुद करुन शासनास सादर करतील. जेणेकरून असे प्रस्ताव केंद्र शासनाचे ना-हरकत प्रमाणपत्र मिळणेस्तव शिफारशीसह केंद्र शासनाकडे सादर करण्यात येतील.
# Page 3