# Page 1
मुख्यमंत्री कृषि व अन्न प्रक्रिया योजना सन २०२१-२०२२ मध्ये अंमलबजावणी करण्याकरिता रुपये ३३०५.०० लाख एवढा निधी वितरित करणेबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: -मुअप्र-२०२१/प्र.क्र.९०/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक:- ११ फेब्रुवारी, २०२२
संदर्भ :
१. शासन निर्णय क्रमांक:राअअ-१११६/प्र.क्र.२४८/१४-ओ, दिनांक २० जून, २०१७ २. शासन निर्णय, कृषि व पदुम विभाग क्र. मुअप्र-२०२१/प्र.क्र.९०/९ओ, दि. ७ सप्टेंबर, २०२१ ३. शासन निर्णय. वित्त विभाग क्र.अर्थसं.-२०२१/प्र.क्र.४८/अर्थ-३, दि. १४ ऑक्टोबर, २०२१ ४. शासन निर्णय, कृषी व पदुम विभाग क्र. मुअप्र-२०२१/प्र.क्र.९०/९-ओ, दिनांक २२.१२.२०२१ ५. आयुक्त (कृषी), कृषी आयुक्तालय, पुणे यांचे जा.क्र.मुकृवअप्रयो/४८१६/२०२२, दिनांक ०८.०२.२०२२
प्रस्तावना: मुख्यमंत्री कृषि व अन्न प्रक्रिया योजना ही १००% राज्य पुरस्कृत योजना सन २०१७-२०१८ या आर्थिक वर्षापासून पुढील पाच वर्षासाठी लागू करण्यात आली आहे. सदरहू योजनेची सन २०२१-२०२२ मध्ये राज्यात अंमलबजावणी करण्यासाठी संदर्भ क्रमांक २ येथील शासन निर्णयान्वये अर्थसंकल्पीय तरतुदीच्या १००% च्या मर्यादेत प्रशासकीय मान्यता देण्यात आली आहे.
वित्त विभागाच्या संदर्भ क्रमांक ३ येथील शासन निर्णयान्वये कार्यक्रमांतर्गत योजनांसाठी अर्थसंकल्पीय निधीची वर्षाअखेरची मर्यादा ६०% इतकी निश्चित करण्यात आली असून त्याप्रमाणे विभागाने खर्चाचे नियोजन करण्याचे निर्देश आहेत. संदर्भ क्रमांक ४ येथील शासन निर्णयान्वये योजनेंतर्गत प्रलंबित दायित्वापोटी रुपये ४४५.०० लाख (अक्षरी रुपये चार कोटी पंचेचाळीस लाख) एवढा निधी आयुक्त (कृषी) यांना उपलब्ध करुन देण्यात आला आहे. आता संदर्भाधीन क्रमांक ५ येथील पत्रान्वये रुपये ४१९३.२५ लाख रक्कमेचा निधी वितरणाचा प्रस्ताव आयुक्त (कृषि), कृषि आयुक्तालय, पुणे यांच्याकडून शासनास प्राप्त झालेला आहे. त्यास अनुसरुन सदर योजनेंतर्गत दायित्व अदा करण्यासाठी रुपये ३३०५.०० लाख (रुपये तेहतीस कोटी पाच लाख) एवढा निधी आयुक्त (कृषि), कृषि आयुक्तालय, महाराष्ट्र राज्य, पुणे यांना वितरित करण्याची बाब शासनाच्या विचाराधीन होती.
त्याबाबत शासन पुढील प्रमाणे निर्णय घेत आहे.
# Page 2
शासन निर्णय क्रमांकः मुअप्र-२०२१/प्र.क्र.९०/९-अ
शासन निर्णय: १. राज्यात मुख्यमंत्री कृषि व अन्न प्रक्रिया योजनेची सन २०२१-२०२२ मध्ये अंमलबजावणी करण्यासाठी प्रलंबित प्रस्तावांच्या दायित्वापोटी रुपये ३३०५.०० लाख (रुपये तेहतीस कोटी पाच लाख) एवढा निधी आयुक्त (कृषी), कृषी आयुक्तालय, महाराष्ट्र राज्य, पुणे यांना वितरीत करण्यास मान्यता देण्यात येत आहे.
२. सदर निधी खालील लेखाशिर्षांतर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्रमांक डी-३, २४०१- पिक संवर्धन (००) (१०२) अन्नधान्य पिके, (००) (३४) मुख्यमंत्री कृषि व अन्न प्रक्रिया योजना (१००% राज्य योजना) (२४०१ A७९१) ३३, अर्थसहाय्य
३. चालू वर्षी या योजनेंतर्गत निधी उपलब्ध करुन दिल्यानंतर तो प्रथमतः प्रलंबित प्रकरणांचे दायित्व पूर्ण करण्यासाठी वापरण्यात यावा.
४. संदर्भांधीन क्रमांक १ येथील दिनांक २०/०६/२०१७ च्या शासन निर्णयान्वये विहित केलेल्या तरतुदींनुसार सदर योजनेची अंमलबजावणी करण्यात यावी व त्याअनुषंगाने योजना सन २०२१-२०२२ मध्ये राबविण्याकरिता मार्गदर्शक सूचना कृषि आयुक्तालय स्तरावरून निर्गमित कराव्यात.
५. सदर योजना सन २०२१-२०२२ मध्ये राबविण्याकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी तर सहायक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
६. राज्य शासनाने विहित केलेले नियम/सूचनांचे पालन करून लेखापरीक्षण करून निधी वितरणाचे उपयोगिता प्रमाणपत्र राज्य शासनास सादर करावे.
७. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने वेळोवेळी निर्गमित केलेल्या मार्गदर्शक सूचना, प्रचलित अटी व शर्तीचे तसेच वेळोवेळी दिलेल्या सूचनांचे काटेकोरपणे पालन करावे.
८. सदर आदेश, शासन निर्णय वित्त विभाग क्रमांक:अर्थसं.-२०२१/प्र.क्र.४८/अर्थ-३, दिनांक १४ ऑक्टोबर, २०२१ अन्वये प्रशासकीय विभागास प्रदान केलेल्या अधिकारास अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मुअप्र-२०२१/प्र.क्र.९०/९-अ