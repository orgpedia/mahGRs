# Page 1
नवी मुंबई परिसरात अवैध पद्धतीने मासेविक्री करणाऱ्या परप्रांतीयांना प्रतिबंध घालण्यासंदर्भात उपाययोजना सुचविण्यासाठी समिती गठित करण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-१०२२/प्र.क्र. १६२/पदुम-१४
मंत्रालय, मुंबई - ४०० ०३२
दिनांक : २३ ऑगस्ट, २०२२
प्रस्तावना - सन २०२२ च्या द्वितीय (पावसाळी अधिवेशनात मा. श्री रमेशदादा पाटील व इतर विपस यांनी विधानपरिषद तारांकित प्रश्न क्र. १३७७३ - “नवी मुंबईत परप्रांतीयांकडून परवाना नसतानाही मच्छिविक्री होत असल्याबाबत” उपस्थित केला आहे. सदर तारांकित प्रश्नाला उत्तर देताना मा. मंत्री महोदयांनी सभागृहामध्ये या संदर्भात आयुक्त व सर्व संबंधित सन्माननीय सदस्यांची समिती स्थापन करण्यात येईल, असे निवेदन दिले. त्यानुषंगाने नवी मुंबई परिसरात अवैध पद्धतीने मासेविक्री करणाऱ्या परप्रांतीयांना प्रतिबंध घालण्यासंदर्भात उपाययोजना सुचविण्यासाठी समिती स्थापन करण्याची बाब शासनाच्या विचाराधीन होती.
शासन निर्णय : नवी मुंबई परिसरात अवैध पद्धतीने मासेविक्री करणाऱ्या परप्रांतीयांना प्रतिबंध घालण्यासंदर्भात उपाययोजना सुचविण्यासाठी खालीलप्रमाणे समिती गठित करण्यात येत आहे
------------------------------------------------------------------------------
| अ.क्र. | सदस्याचे नाव | पदनाम |
| १ | आयुक्त (मत्स्यव्यवसाय), महाराष्ट्र राज्य, मुंबई | अध्यक्ष |
| २ | आयुक्त, नवी मुंबई महानगरपालिका, नवी मुंबई. | सदस्य |
| ३ | मा. श्री. रमेशदादा पाटील, विपस. | सदस्य |
| ४ | मा. श्री. चंद्रशेखर बावनकुळे, विपस. | सदस्य |
| ५ | मा. श्री. विजय ऊर्फ भाई गिरकर, विपस. | सदस्य |
| ६ | मा. श्री. नागोराव गाणार, विपस. | सदस्य |
| ७ | मा. श्री. प्रवीण दटके, विपस. | सदस्य |
| ८ | मा. अॅड. निरंजन डावखरे, विपस | सदस्य |
| ९ | मा. श्री. प्रवीण दरेकर, विपस. | सदस्य |
| १० | मा. डॉ. परिणय फुके, विपस | सदस्य |
| ११ | मा. श्री. भाई जगताप, विपस. | सदस्य |
| १२ | मा. श्री. शशिकांत शिंदे, विपस. | सदस्य |
| १३ | सह आयुक्त (सागरी), आयुक्त मत्स्यव्यवसाय यांचे कार्यालय, मुंबई. | सदस्य सचिव |
------------------------------------------------------------------------------
# Page 2
शासन पुरकपत्र क्रमांक: संकीर्ण- १०२२/प्र.क्र. १६२/पदुम-१४
सदर समितीची कार्यकक्षा खालीलप्रमाणे राहील.
१) नवी मुंबई परिसरात प्रत्यक्ष भेट देऊन त्या परिसरात विना परवाना परप्रांतीय मासेविक्री करतात किंवा कसे याची पाहणी करणे.
२) अवैध पद्धतीने मासेविक्री करणाऱ्या परप्रातीयांना प्रतिबंध घालण्यासंदर्भात शासनाला १५
दिवसाच्या आत अहवाल सादर करणे.