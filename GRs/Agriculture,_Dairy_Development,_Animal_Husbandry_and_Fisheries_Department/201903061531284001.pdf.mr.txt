# Page 1
महाराष्ट्र राज्य सहकारी दूध उत्पादक संघ मर्या.
(महानंद) मुंबई या संघावर शासन नियुक्त अशासकीय सदस्याची नियुक्ती करणेबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- एमएलके-२०१९/प्र.क्र.५६/पदुम-१०
मंत्रालय, मुंबई - ४०० ०३२
दिनांक:०६ मार्च, २०१९
वाचा:- १) सहकार, पणन व वस्त्रोदयोग विभागाची क्र. सीएसएल-२०१६/प्र.क्र.१९/१३-स, दिनांक-६/४/२०१६ व दि.१४/३/२०१७ ची अधिसूचना.
२) सहकार, पणन व वस्त्रोदयोग विभागाचा महाराष्ट्र सहकारी संस्था अधिनियम, १९६० सन २०१८ चे अधिनियम क्र. १६५/२०१८, दिनांक-१४/१२/२०१८
प्रस्तावना: महाराष्ट्र सहकारी संस्था अधिनियम, १९६० चे कलम ७३ अ अ अ चे पोटकलम (२) मधील तरतुदींच्या अनुषंगाने सहकार, पणन व वस्त्रोदयोग विभागाच्या दि.६/४/२०१६ व दि.१४/३/२०१७ रोजीच्या अधिसूचनांन्वये शासनाचे भागभांडवल असलेल्या सहकारी संस्थांवर नेमावयाच्या शासन प्रतिनिधींची अर्हता व अनुभव निश्चित करण्यात आला आहे. त्याचप्रमाणे कलम ७३ अ अ अ चे पोटकलम (२) चे परंतूकात दि. १४/१२/२०१८ रोजी सुधारणा करण्यात आली. सदर सुधारणेनुसार "ज्या सहकारी संस्थांना भागभांडवल, कर्ज, हमी, अनुदान, शासकीय जमीन या स्वरुपात किंवा इतर कोणत्याही स्वरुपात - मग ते रोख किंवा वस्तू रुपाने असो, शासनाचे सहाय्य असलेल्या गृह निर्माण संस्था वगळून इतर संस्थेच्या बाबतीत" संचालक मंडळामध्ये एक शासकीय अधिकारी जो सहाय्यक निबंधक, सहकारी संस्था यापेक्षा कमी दर्जाचा नसेल अशा व्यक्तीस संचालक म्हणून नियुक्त करता येईल आणि एक खाजगी व्यक्ती जिला, ज्या प्रकारची सहकारी संस्था आहे, अशा सहकारी संस्थांशी संबंधित कार्यपध्दतीविषयी अनुभव असेल, तिला शासन नियुक्त संचालक म्हणून नेमता येईल, अशी तरतूद केली आहे.
महाराष्ट्र सहकारी संस्था अधिनियम १९६० मधील तरतूदीनुसार श्री. दिलीप शंकरराव खैरे, खंडुखैरेवाडी, (सुपा), ता. बारामती, जि. पुणे हे शैक्षणिक अर्हता व अनुभव ह्या पात्रता पूर्ण करीत असल्याने, त्यांची महाराष्ट्र राज्य सहकारी दूध उत्पादक संघ मर्या. (महानंद) मुंबई या संघावर शासन नियुक्त अशासकीय सदस्य म्हणून नियुक्ती करण्याची बाब शासनाच्या विचाराधीन होती.
शासन निर्णय : महाराष्ट्र राज्य सहकारी दूध उत्पादक संघ मर्या. (महानंद) मुंबई या संघाच्या संचालक मंडळामध्ये शासन नियुक्त अशासकीय सदस्य म्हणून श्री. दिलीप शंकरराव खैरे, खंडुखैरेवाडी, (सुपा), ता. बारामती, जि. पुणे यांची नेमणूक त्यांच्याविरूध्द दाखल गुन्ह्याप्रकरणी मा. न्यायालयाचे निकालाच्या अधिन राहून करण्यात येत आहे.
# Page 2
शासन निर्णय क्रमांक: एमएलके- २०१९/प्र.क्र.५६/पदुम-१०