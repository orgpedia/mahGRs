# Page 1
जोगेश्वरी पश्चिम द्रुतगती महामार्गाजवळील शिवधाम स्मशानभूमीपासून आरे चेकनाक्यापर्यंत १८.३० मी. रूंदीचा सेवा रस्ता बांधण्याकरीता बृहन्मुंबई महापालिकेस २१४९३.३० चौ.मी. क्षेत्र हस्तांतरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: एएमसी-२०१७/प्र.क्र.१३१/पदुम-१०
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
तारीख: १६ मार्च, २०१८
वाचा : १) जिल्हाधिकारी, मुंबई उपनगर यांचे दि. १७/०७/२०१५ रोजीचे पत्र २) उपायुक्त दुग्धव्यवसाय विकास विभाग यांचे दि. ८/०२/२०१८ रोजीचे पत्र ३) मुख्य कार्यकारी अधिकारी, आरे यांचे दि. ६/०२/२०१८ रोजीचे पत्र
प्रस्तावना : सन २०१४ च्या दुस-या अधिवेशनामध्ये जोगेश्वरी पश्चिम द्रुतगती महामार्गाजवळील शिवधाम स्मशानभूमीपासून आरे चेकनाक्यापर्यंत १८.३० मी. रूंदीचा सेवा रस्ता बांधण्याबाबत विधानसभा अतारांकित प्रश्न क्र. ९५९ उपस्थित करण्यात आला होता. सदर प्रश्नाला दिलेल्या उत्तराच्या अनुषंगाने “जिल्हाधिकारी, मुंबई उपनगर कार्यालयाकडून शासनाकडे प्रस्ताव प्राप्त झाल्यानंतर निर्णय घेण्यात येईल.” अशा आशयाचे आश्वासन क्र. ८९ महसूल व वन विभागास प्राप्त झाले.
आरे दुग्धवसाहतीमधील सी.टी.एस.क्र. ५८९ अ, पहाडी गोरेगांव येथील गोरेगांव चेकनाक्यापासून हिंदू स्मशानभूमीपर्यंत जाण्या-येण्याकरिता १८.३० मी. रूंदीचा सेवा रस्ता बांधण्याकरिता बृहन्मुंबई महापालिकेच्या विकास आराखड्यानुसार सदर जागा आरक्षित करण्यात आलेली आहे.
आरे दुग्धवसाहतीमध्ये शासकीय जमिनीवर होणारे अतिक्रमण थोपवण्याच्या दृष्टीकोनातून पश्चिम द्रुतगती महामार्गालगत आरे दुग्ध वसाहतीच्या सरहद्दीवर आरे दुग्ध वसाहतीच्या संरक्षण भिंतीचे बांधकाम सार्वजनिक बांधकाम विशेष प्रकल्प विभाग, आरे यांचे मार्फत करण्यात आलेले असून सदरची भिंत सेवा रस्त्याच्या विस्तारामुळे बाधित होण्याची शक्यता आहे. मात्र सदर संरक्षण भिंत बाधित झाल्यास त्याबाबत उपाययोजना करणेदेखील आवश्यक आहे. सबब या बाबींचा विचार करता तसेच उपरोक्त आश्वासन क्र.
८९ ची पूर्तता करण्याच्या अनुषंगाने महसूल व वन विभागाने या विभागास उपरोक्त जमीन हस्तांतरणाबाबत विनंती केल्यानुसार आरे दुग्धवसाहतीमध्ये १८.३० मी. रूंदीचा सेवा रस्ता बांधण्याकरीता आरे दुग्धवसाहतीमधील २१,४९३.३० चौ.मी. क्षेत्र, महसूल व वन विभागास प्रत्यार्पित करण्याची बाब शासनाच्या विचाराधीन होती.
शासन निर्णय:
बृहन्मुंबई महापालिकेच्या प्रस्तावित विकास आराखड्यानुसार जोगेश्वरी पश्चिम द्रुतगती महामर्गाजवळील शिवधाम स्मशानभूमीपासून आरे चेकनाक्यापर्यंत सदर जागा आरक्षित केलेली आहे.
सदर बाब विचारात घेऊन आरे दुग्धवसाहतीमधील सी. टी. एस. क्र. ५८९ अ, पहाडी गोरेगांव येथील
# Page 2
शासन निर्णय क्रमांकः एएमसी-२०१७/प्र.क्र.१३१/पदुम-१०
२१,४९३.३० चौ.मी. क्षेत्र, १८.३० मी. रूंदीचा सेवा रस्ता बांधण्याकरिता, मुंबई महानगर पालिकेकडे वर्ग करण्यासाठी महसूल व वन विभागाकडे प्रत्यार्पित करण्यात येत आहे.
उपरोक्त जमीन हस्तांतरणामुळे पश्चिम द्रुतगती महामार्गालगत आरे दुग्धवसाहतीच्या सरहद्दीवर बांधण्यात आलेली संरक्षण भिंत बाधित झाल्यास त्याबाबतची उपाययोजना बृहन्मुंबई महापलिकेकडून करण्यात येईल, या अटीच्या अधीन राहून उपरोक्त जमीन महसूल व वन विभागाकडे प्रत्यार्पित करण्यात येत आहे.