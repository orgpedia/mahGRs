# Page 1
मूळ अर्ज क्र. ४६५/२००८ मधील कृषि व पदुम विभागाच्या कृषि विभागांतर्गत असलेल्या अनुरेखक संवर्गास दिनांक ०१.०१.१९९६ ते ३१.०३.२००६ या कालावधीतील वेतनाची थकबाकी देण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ १९१४/प्र.क्र.९४/१६अ
मंत्रालय विस्तार इमारत,
मंत्रालय, मुंबई - ३२.
दिनांक : १० जानेवारी, २०१९
वाचा - १) शासन निर्णय क्रमांकः वेपुर-१२०१/प्र.क्र.०४/सेवा-९, दि.२७ फेब्रुवारी, २००६ २) शासन शुध्दीपत्रक क्रमांकः वेपुर-१२०१/प्र.क्र.०४/भाग-२/(सेवा-९), दि.२४ जानेवारी, २००७
प्रस्तावना पाचव्या केंद्रिय वेतन आयोगाच्या शिफारशींच्या अनुषंगाने वेतनत्रुटी उच्चतर समिती तसेच वेतन असमानता समितीच्या शिफारशी शासनाने संदर्भ क्र. १ येथील शासन निर्णयानुसार अमलात आणल्या. या शासन निर्णयामध्ये कृषि आयुक्तालयातील आरेखक या पदाचा समावेश संदर्भ क्र.२ येथील शासन शुध्दीपत्रकान्वये करण्यात आलेला होता. कृषि व पदुम विभागातील आरेखक संवर्गास वर संदर्भ क्र. १ येथे नमूद केलेल्या दिनांक २७.०२.२००६ व दि.२४.०१.२००७ च्या आदेशानुसार रु.५०००-१५०-८००० ऐवजी ५५००-१७५-९००० ही पुन: सुधारित वेतनश्रेणी काल्पनिकरित्या मंजूर करण्यात आली होती. तसे करताना दिनांक ०१ जानेवारी १९९६ ते ३१ मार्च, २००६ या कालावधीतील थकबाकी संबंधिताना अनुज्ञेय करण्यात आली नव्हती. ही थकबाकी मिळावी म्हणून ट्रेसर्स असोसिएशन यांनी मूळ अर्ज क्रमांक ४६५/२००८ मा.महाराष्ट्र प्रशासकीय न्यायाधिकरण येथे दाखल केला होता. या अर्जावर महाराष्ट्र प्रशासकीय न्यायाधिकरणाने ही थकबाकी संबंधितांना ६ महिन्याच्या आत अदा करावी, असा निर्णय दिनांक २२.०७.२०१३ रोजी दिलेला आहे. सदर आदेशाविरुध्द मा.उच्च न्यायालय, मुंबई येथे शासनाकडून रिट याचिका क्र.६६७९/२०१४ दाखल करण्यात आली होती.
शासनाची सदर अपील याचिका मा. उच्च न्यायालय, मुंबई यांनी दि.२.०८.२०१८ रोजी खारिज केली आहे. मा. उच्च न्यायालय, मुंबई यांच्या दि.२.०८.२०१८ रोजीच्या न्यायानिर्णयाविरुध्द मा. सर्वोच्च न्यायालयात विशेष अनुमती याचिका दाखल करण्याची कार्यवाही सुरु आहे. दरम्यानच्या कालावधीत महाराष्ट्र प्रशासकीय न्यायाधिकरणाच्या दि.२२.०७.२०१३ रोजीच्या आदेशानुसार थकबाकी न मिळाल्याने संबंधित अर्जदारांनी मा. महाराष्ट्र प्रशासकीय न्यायाधिकरण, मुंबई येथे अवमान याचिका क्रमांक ५१/२०१४ दाखल केली आहे. सदर अवमान याचिकेतील सुनावणीदरम्यान महाराष्ट्र प्रशासकीय न्यायाधिकरणाने संबंधिताना तात्काळ थकबाकीची रक्कम अदा करावी, असा निर्णय दिला आहे. अनुषंगाने शासनाने आता पुढील निर्णय घेतला आहे.
# Page 2
शासन निर्णय क्रमांकः कृषिआ १९१४/प्र.क्र.९४/१६अ
शासन निर्णय शासन याबाबत असे आदेश देत आहे की, कृषि व पदुम विभागाच्या कृषि विभागांर्तगत असलेल्या ज्या अनुरेखक संघटनेने याचिका दाखल केली आहे त्यांना रु.५५००-१७५-९००० या पुन:सुधारीत वेतनश्रेणीत (अनुरेखक संवर्गास कालबध्द पदोन्नती योजनेअंतर्गत आरेखक संवर्गाची वेतनश्रेणी लागू करण्यात आली आहे.) वेतननिश्चिती करण्यापोटी देय होणारी दिनांक ०१.०१.१९९६ ते ३१.०३.२००६ या कालावधीतील थकबाकी मंजूर करुन ती त्यांच्या भविष्य निर्वाह निधी खात्यामध्ये वर्ग करण्यात यावी. दिनांक ०१ जानेवारी १९९६ ते हे आदेश निर्गमित होण्याच्या तारखेपर्यंतच्या कालावधीत जे संबंधीत कर्मचारी सेवानिवृत्त झाले आहेत किंवा इतर करणामुळे सेवेत नाहीत, अशांच्या बाबतीत थकबाकीची रक्कम रोखीने प्रदान करण्यात येईल. थकबाकी अदा करण्याचा निर्णय हा शासनाच्या धोरणानुसार नसून मा. महाराष्ट्र प्रशासकीय न्यायाधिकरणाच्या दि.२२.०७.२०१३ रोजीच्या निर्णयाचा आदर (मान) राखून घेण्यात आलेला आहे.
२. महाराष्ट्र प्रशासकीय न्यायाधिकरणाने प्रस्तुत प्रकरणी दिनांक २२ जुलै, २०१३ रोजी आणि मा.उच्च न्यायालय, मुंबई यांनी दि. २ ऑगस्ट, २०१८ रोजी दिलेल्या निर्णयांविरुध्द शासनाने मा. सर्वोच्च न्यायालयात विशेष अनुमती याचिका दाखल करण्याचा निर्णय घेतला आहे. प्रस्तुत याचिकेच्या बाबतीत अंतिम निर्णय राज्य शासनाच्या बाजूने झाला तर संबंधित लाभार्थ्यांकडून याबाबत अतिप्रदान ठरणारी रक्कम वसूल करणे सुलभ व्हावे म्हणून संबंधीत आहरण व संवितरण अधिकाऱ्याने लाभार्थ्याकडून शासनाच्या बाजूने उपरोक्त अपिलाचा निर्णय झाल्यास थकबाकी रक्कम शासनास परत करण्यात येईल, या आशयाची क्षतिपूर्ती बंधपत्रे भरुन घ्यावीत. संबंधितांकडून क्षतिपूर्ती बंधपत्र भरुन घेण्याची व शासनाच्या बाजूने निकाल लागल्यावर अतिप्रदानाची रक्कम वसूल करण्याची संपूर्ण जबाबदारी संबंधित नियुक्ती प्राधिकाऱ्यांची राहील.
३. भविष्य निर्वाह निधीमध्ये जमा करण्यात येणाऱ्या रकमेवर दिनांक ०१ फेब्रुवारी, २०१९ पासून प्रचलित दरानुसार व्याज अनुज्ञेय करण्यात यावे. उपरोक्त बाबीवर होणारा खर्च कर्मचाऱ्यांचे वेतन व भत्ते ज्या लेखाशिर्षाखाली खर्ची करण्यात येतात त्या लेखाशिर्षाखाली खर्ची घालण्यात यावा.
४. प्रस्तुत शासन निर्णय, वित्त विभागाच्या अनौ.सं.क्र.०८/२०१९/सेवा-९, दि.०९.०१.२०१९ ला अनुसरुन निर्गमित करण्यात येत आहेत.
# Page 3