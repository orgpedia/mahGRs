# Page 1
आयुक्त, दुग्धव्यवसाय विकास विभाग, मुंबई यांचे कार्यालयाच्या अधिपत्याखालील प्रस्तावित २६११ अस्थायी व ३१५ अतिरिक्त पदांना मुदतवाढ देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. दुविआ-१४२०/प्र.क्र.५१/पदुम-९
हुतात्मा राजगुरु चौक, मादाम कामा मार्ग,
मंत्रालय, मुंबई-३२
दिनांक- ०२ नोव्हेंबर २०२०
वाचा :- १) कृषि व पदुम विभाग शासन निर्णय क्र.दुविआ २०१२/प्र.क्र.१०२/पदुम ९, दि.३०/०८/२०१४.
२) कृषि व पदुम विभाग शासन निर्णय क्र. दुविआ १४२०/प्र.क्र.५०/पदुम ९, दि. ३०/०३/२०२०.
३) वित्त विभाग शासन निर्णय क्र. पदनि-२०१६/प्र.क्र.८/१६/आ.पु.क./ दि.३१/०८/२०२०.
४) आयुक्त, दु वि. वि. यांचे पत्र क्र. आदुवि -१५ (९)/अस्थायी पदे / २०२०-२१/१८९९, दि.१७/०८/२०२०.
५) आयुक्त, दु वि. वि. यांचे पत्र क्र. आदुवि -१५ (९)/अस्थायी पदे / २०२०-२१/२३३१, दि.०१/१०/२०२०.
प्रस्तावना: आयुक्त, दुग्धव्यवसाय विकास विभागाच्या अधिनस्त अधिकारी / कर्मचा-यांच्या एकूण ४०९७ पदांच्या सुधारित आकृतीबंधास शासनाने दि.३०/०८/२०१४ च्या शासन निर्णयान्वये मान्यता दिलेली आहे. सुधारित आकृतीबंध मंजूर झाल्यानंतर आयुक्त, दुग्धव्यवसाय विकास विभाग यांच्या अखत्यारीतील विविध कार्यालयातील अधिकारी व कर्मचारी वर्गाची एकूण २६१६ अस्थायी पदे व ३५३ अतिरिक्त पदे दि.०१/०३/२०२० ते दि.३१/०८/२०२० पर्यत चालू ठेवण्यास संदर्भ क्र.२ च्या शासन निर्णयान्वये मान्यता देण्यात आलेली आहे. आयुक्त कार्यालयाने संदर्भ क्र.४ च्या पत्रान्वये २६११ अस्थायी पदांना व ३१५ अतिरिक्त पदांना पुढे चालू ठेवण्यास मुदतवाढ देणेबाबत विनंती केलेली आहे.
वित्त विभागाच्या संदर्भ क्र. ३ च्या येथील शासन निर्णयान्वये अस्थायी पदांना मुदतवाढ देण्याचे अधिकार संबंधित प्रशासकीय विभागांना देण्यात आले आहेत. आयुक्त, दुग्धव्यवसाय यांच्या आस्थापनेवरील ४०९७ पदांच्या आकृतीबंधास संदर्भ क्र. १ अन्वये शासनाने दिलेली मान्यता लक्षात घेता सदर आकृतीबंधांतर्गत दर्शविण्यात आलेली २६११ अस्थायी पदे व ३१५ अतिरिक्त पदांचा पुर्नआढावा घेऊन अस्थायी पदे पुढे सुरु ठेवणे, अस्थायी पदे स्थायी करणे इ. कार्यवाही आयुक्त दुग्धव्यवसाय यांचे मार्फत होणे आवश्यक आहे. सदर कार्यवाही पुर्ण करण्यास थोडा कालावधी लागण्याची शक्यता असल्याने अधिकारी व कर्मचाऱ्यांच्या वेतनावर त्याचा विपरित परिणाम होऊ नये त्यासाठी आयुक्त दुग्धव्यवसाय विभागाच्या आस्थापनेवरील २६११ अस्थायी पदे व ३१५ अतिरिक्त पदांना मुदतवाढ देण्याची बाब शासनाच्या विचाराधिन होती.
शासन निर्णय : शासन या निर्णयान्वये आयुक्त, दुग्धव्यवसाय विकास यांच्या अधिपत्याखालील कार्यरत विविध कार्यालयातील अधिकारी व कर्मचारी वर्गाच्या प्रस्तावित एकूण २६११ अस्थायी पदे व ३१५ अतिरिक्त पदांना दि.०१/०९/२०२० ते दि.३१/०१/२०२१ पर्यंत मुदतवाढ देण्यास मान्यता देत आहे. अस्थायी व अतिरिक्त पदांचा गोषवारा विवरणपत्र “अ” मध्ये स्वतंत्रपणे दर्शविण्यात आलेला आहे
# Page 2
शासन निर्णय क्रमांकः दुविआ-१४२०/प्र.क्र.५१/पदुम-९
आयुक्त, दुग्धव्यवसाय विकास यांनी अस्थायी व अतिरिक्त पदांचा आढावा घ्यावा व सदर पदांच्या स्थायीत्वतेबाबत निर्णय घेऊन अनावश्यक पदांना वगळण्याबाबतचा प्रस्ताव दि.२०/११/२०२० पर्यंत शासनास सादर करावा. अन्यथा सदर अस्थायी पदांना यापुढे मुदतवाढ दिली जाणार नाही.
या प्रयोजनार्थ होणारा खर्च सन २०२०-२१ च्या अर्थसंकल्पातील मंजूर तरतुदीतून भागविण्यात यावा. सदर शासन निर्णय वित्त विभाग शासन निर्णय क्र. पदनि-२०१६/ प्र.क्र.८/ १६/ आ.पू.क/ दि.३१/०८/२०२०, अन्वये प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3
# Page 4