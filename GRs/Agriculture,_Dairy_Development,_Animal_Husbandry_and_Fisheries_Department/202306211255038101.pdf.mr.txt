# Page 1
बेकायदेशीररित्या पशुंची वाहतूक करतांना पोलीसांमार्फत पकडण्यात आलेल्या पशुंची वैद्यकीय तपासणी करून आरोग्य दाखला देण्यासाठी आकारावयाच्या सेवाशुल्काबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग
शासन पूरकपत्र क्रमांक- व्हीएचडी-२०२१/प्र.क्र.१८८/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२
दिनांक :- २१ जून, २०२३
वाचा :- १. कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र.व्हिएचडी-२०२१/प्र.क्र.-१८८/पदुम-४, दि.२३.०५.२०२२.
२. कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र.पविआ-१०२२/प्र.क्र.-१८८/पदुम-३, दि.०४.११.२०२२.
प्रस्तावना :
कृषि, पशुसंवर्धन, दुग्धव्यवसाय विकास व मत्स्यव्यसाय विभागाच्या वाचा क्र.१ येथील दि. २३.०५.२०२२ च्या शासन निर्णयान्वये पशुसंवर्धन विभागामार्फत देण्यात येणाऱ्या विविध सेवांचे सुधारित सेवाशुल्क निर्धारित करण्यात आले असून, मोठया जनावरांना आरोग्य दाखला देण्यासाठी रु.५०/ सेवाशुल्क आकारावयाचे आहे.
२. बेकायदेशीररित्या पशुंची वाहतूक करताना पोलिसांमार्फत पकडण्यात आलेल्या पशुंची आरोग्य तपासणी करुन आरोग्य दाखला देण्यासाठी ज्या प्रकरणी वाचा क्र. २ येथील दि. ०४.११.२०२२ च्या शासन निर्णयातील २ (अ) (२) आणि २ (अ) (४) येथे नमुद तरतूदीची पूर्तता होत असेल, अशा प्रकरणी सेवाशुल्क न आकारण्याची बाब शासनाच्या विचाराधीन होती. त्या अनुषंगाने खालीलप्रमाणे शासन पूरकपत्र निर्गमित करण्यात येत आहे.
शासन पूरकपत्र :
३. वाचा क्र. २ येथील दि.०४.११.२०२२ च्या शासन निर्णयान्वये बेकादेशीररित्या पशुंची वाहतूक करताना पोलिसांमार्फत पकडण्यात आलेल्या पशुंच्या प्रकरणी पोलिस स्टेशनमध्ये गुन्हा दाखल झाल्यानंतर जप्त करण्यात आलेल्या पशुंची पशुवैद्यकीय अधिकारी यांचेकडून आरोग्य तपासणी करुन त्याच दिवशी पशुस्वास्थ दाखला द्यावयाचा आहे. तसेच, गुन्हा नोंद करुन जप्त केलेले पशु न्यायालयाच्या आदेशानुसार गोशाळा / पांजरापोळकडे विहीत प्रक्रियेचा अवंलब करुन पाठवावयाचे आहेत.
४. जप्त करण्यात आलेल्या तसेच एफआयआर नोंद झालेल्या पशुंच्या प्रकरणी उपरोक्त प्रमाणे कार्यवाही करण्यात आली असल्यास, जप्त केलेल्या पशुंची तपासणी करुन आरोग्य दाखला देण्यासाठी
# Page 2
शासन पूरकपत्र क्रमांकः व्हीएचडी-२०२१/प्र.क्र.१८८/पदुम-४
कोणतेही सेवाशुल्क आकारण्यात येवू नये. जर एफआयआर / गुन्हा नोंद झाला नसल्यास सेवाशुल्कात सुट देण्यात येवू नये. फक्त गुन्हा नोंद झालेल्या प्रकरणी तसेच मा.न्यायालयाने पशु जप्त करण्याचे आदेश दिलेले असल्यास फक्त अशा प्रकरणी हे सेवाशुल्क माफ करण्यात यावे.