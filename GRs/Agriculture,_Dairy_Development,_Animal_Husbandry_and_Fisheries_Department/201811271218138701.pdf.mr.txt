# Page 1
शेळया मेढ्यांची निर्यात करीत असताना पशुवैद्यकीय आरोग्य तपासणीसाठी सक्षम प्राधीकारी प्राधिकृत करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्रमांक: पविआ-१०१८/प्र.क्र.३१६/पदुम-३,
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक:२७.११.२०१८
वाचा:- १. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचे परिपत्रक क्र.पविआ-२०१४/प्र.क्र.३०२/पदुम-३, दिनांक ११ ऑगस्ट, २०१४.
२. केंद्र शासनाची Advisory क्र. एल-११०१११/२१/२०१७, दि.१०.०९.२०१८.
३. Animal Welfare Board of India यांची Advisory क्र.एल-९-३/२०१८-१९/ पीसीए, दि.०१.१०.२०१८.
४. शासन निर्णय क्र.संकिर्ण १०९९/सीआर १८३/पदुम-४, मंत्रालय, मुंबई, दि.०४.०१.२००१
परिपत्रक:
केंद्र शासनाने दि.२६.०३.२००१ रोजी प्रसिध्द केलेल्या अधिसूचनेतील कलम ९६ नुसार जनावरांच्या वाहतूकीपूर्वी स्वास्थ्य प्रमाणपत्र देण्याबाबतच्या तरतूदी विहित करण्यात आलेल्या आहेत. त्यानुसार या विभागाच्या दि.११.०८.२०१४ रोजीचे शासन परिपत्रक क्र.पविआ-२०१४/प्र.क्र.३०२/पदुम-३ अन्वये राज्यातील सहाय्यक आयुक्त पशुसंवर्धन, पशुवैद्यकीय सर्व चिकित्सालय, (सर्व) यांना त्यांच्या कार्यक्षेत्रात जनावरांच्या वाहतूकीसाठी प्रमाणपत्र देण्यासाठी प्राधिकृत करण्यात आले आहे. त्यानुसार आजपर्यंत आवश्यक ती कार्यवाही होत आलेली आहे.
२. प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० अंतर्गत प्राण्यांची वाहतुक नियम १९७८ अन्वये शेळया मेंढयांना वाहनाने, रेल्वेद्वारे तसेच विमानाद्वारे वाहतूक करणे बाबत केंद्र शासनाच्या वाचा मधील क्र. २ च्या पत्रान्वये जनावरांची निर्यात करणे संदर्भात Advisory प्राप्त झालेली आहे. तसेच भारतीय जीवजंतू कल्याण मंडळ, यांनी वाचा मधील क्र. ३ च्या पत्रान्वये प्राण्यांची वाहतूक करतांना घ्यावयाच्या दक्षतेबाबत Advisory निर्गमीत केलेली आहे.
३. त्यानुसार केंद्र शासनाने जिवंत प्राण्यांची निर्यात करतांना वाहतुक, संगरोध (Quarantine), आरोग्य /आजारपण प्रमाणपत्र इ. तसेच यासंदर्भातील विविध कायद्यांचे पालन करण्याचे निर्देश दिलेले आहेत.
याशिवाय समुचीत प्राधीकाऱ्यांमार्फत या प्राण्यांची आरोग्य तपासणी व प्रमाणीकरण करणे आवश्यक असल्याचे यामध्ये नमूद केलेले आहे.
# Page 2
शासन परिपत्रक क्रमांकः पविआ-१०१८/प्र.क्र.३१६/पदुम-३,
४. तथापि, युनायटेड अरब अमिराती (UAE) या देशामध्ये जिवंत शेळ्या व मेंढ्या निर्यात करण्याबाबत युनायटेड अरब अमिरातीने दि.२४.१०.२०१८ रोजी निर्गमित केलेल्या राजशिष्टाचारा (Protocol) नुसार M.V.Sc पदवी प्राप्त असलेल्या नोंदणीकृत पशुवैद्यकाने सही-शिक्क्यानिशी प्रमाणित केलेले स्वास्थ्य प्रमाणपत्र सादर करणे बंधनकारक करण्यात आले आहे.
५. उक्त बाबी विचारात घेऊन राज्यातुन जिवंत शेळया मेंढ्यांची निर्यात करतेवेळी निर्यातपुर्व आरोग्य तपासणी करणे व योग्य असल्यास तसे प्रमाणपत्र देणे या बाबींसाठी समुचीत प्राधीकारी प्राधीकृत करणे व आरोग्य तपासणीच्या प्रमाणपत्राचा नमूना निश्चीत करणे आवश्यक आहे. यास्तव खालीलप्रमाणे सुचना निर्गमित करण्यात येत आहेत.
१. प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० अंतर्गत प्राण्यांची वाहतुक नियम १९७८ मध्ये नमूद केल्यानुसार Qualified Veterinary Surgeon म्हणुन भारतीय पशुवैद्यक परिषद अधिनियम, १९८४ मधील कलम २ च्या पोटकलम (ग) अन्वये प्राधीकृत असलेल्या शासन सेवेतील नोंदणीकृत पशुवैद्यकांस राज्यातुन जिवंत शेळया मेंढ्यांची निर्यात करतेवेळी निर्यातपुर्व आरोग्य तपासणी करणे व योग्य असल्यास तसे प्रमाणपत्र देणे यासाठी सक्षम प्राधीकारी म्हणुन तात्पुरत्या स्वरुपात प्राधीकृत करण्यात येत आहे.
२. सक्षम प्राधीकारी यांनी सोबत जोडलेल्या, प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० मधील प्राण्यांच्या वाहतुकीचे नियम १९७८ मधील शेडयुल जे (नियम ६५) मध्ये नमूद केल्याप्रमाणे शेळया मेंढयांची पशुवैद्यकीय तपासणी करुन वाहतुकीस तंदुरूस्त असल्यास सोबत जोडलेल्या विहित नमुन्यानुसार दाखला देण्यात यावा.
३. शेळया मेंढयांची पशुवैद्यकीय तपासणी करुन दाखला देणे साठी वाचा मधील क्र. ४ मध्ये नमूद दि.०४.०१.२००१ रोजीच्या शासन निर्णयानुसार सेवाशुल्क आकारण्यात यावे.
४. राज्यातील ज्या-ज्या विमानतळावरुन युनायटेड अरब अमिराती (UAE) या देशामध्ये जिवंत शेळ्या मेंढ्या निर्यात केल्या जातील त्या विमानतळ परिक्षेत्रामध्ये राज्य शासनाच्या सेवेत M.V.Sc ही पदवी आर्हता असणाऱ्या व सहाय्यक आयुक्त पशुसंवर्धन या पदावर कार्यरत असलेल्या अधिकाऱ्यांना जनावरांच्या वाहतूक पूर्व स्वास्थ्य प्रमाणपत्र देण्यास सक्षम प्राधिकारी म्हणून याद्वारे प्राधिकृत करण्यात येत आहे.
५. जिवंत प्राण्यांना वाहतूकीचे प्रमाणपत्र देताना वाचा येथे अनु. क्र. २ व ३ मधील Advisory मध्ये नमूद संबधीत कायदे यांचे कटाक्षाने पालन होईल याबाबत दक्षता घेण्यात यावी.
पृष्ठ ४ पैकी २
# Page 3
शासन परिपत्रक क्रमांकः पविआ-१०१८/प्र.क्र.३१६/पदुम-३,
# Page 4