# Page 1
राज्यातील ग्रामीण भागात दुध उत्पादनास चालना देण्यासाठी राज्यस्तरीय नाविन्यपूर्ण (सर्वसाधारण, अनुसूचित जाती उपयोजना आणि जिल्हास्तरीय नाविन्यपूर्ण आदिवासी क्षेत्र उपयोजना ) योजनेंतर्गत लाभार्थ्यांना ०२ दुधाळ देशी / ०२ संकरीत गायी / ०२ म्हशींचा एक गट वाटप करणे या योजनेच्या लाभार्थी निवड निकषामध्ये दारिद्रय रेषेखालील लाभार्थी व अत्यल्प भूधारक शेतकरी यांचा समावेश करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन पूरकपत्र क्रमांक : कृवपदुम-३३०१८/१/२०२३-MAG-ADF-४(E-६५७४०९)
मादाम कामा रोड, हुतात्मा राजगुरू चौक
मंत्रालय विस्तार, मुंबई-४०००३२.
दिनांक : ११ सप्टेंबर, २०२३.
वाचा- कृषि व पशुसंवर्धन, दुग्धव्यवसाय व मत्स्यव्यवसाय विभागाचा शासन निर्णय क्र. राज्ययो-२०१९ / प्र.क्र.४२/पदुम-४, दि. २७.०४.२०२३.
शासन पूरकपत्र कृषि, पशुसंवर्धन, दुग्धव्यवसाय व मत्स्यव्यवसाय विभागाचा वाचा येथील दि. २७.०४.२०२३ च्या शासन निर्णयामधील पृ.क्र.३ वरील लाभार्थी निवडीचे निकष खालील प्रमाणे वाचण्यात यावेत.
अनुसूचित जाती / जमातीच्या लाभार्थ्यांची निवड खालील प्राधान्यक्रमानुसार करण्यात यावी. प्राधान्यक्रम (उतरत्या क्रमाने)
१. दारिद्रय रेषेखालील लाभार्थी २. अत्यल्प भूधारक शेतकरी (१ हेक्टर पर्यंतचे भूधारक) ३. अल्प भूधारक शेतकरी (१ ते २ हेक्टर पर्यंतचे भूधारक) ४. सुशिक्षित बेरोजगार (रोजगार व स्वयंरोजगार केंद्रात नोंद असलेले) ५. महिला बचत गटातील लाभार्थी (अ.क्र. १ ते ४ मधील)
# Page 2