# Page 1
“फळपिक इस्टेट" चे निकष निश्चित करण्यासाठी समिती गठीत करणेबाबत...
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संप्रऊ २०२३/प्र.क्र. २३६/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : १० नोव्हेंबर, २०२३
संदर्भ:- कृषि व पदुम विभाग, नस्ती क्र. संकीर्ण २०१९/प्र.क्र. ११५/९ - अ वरील वित्त विभागाचे अभिप्राय
प्रस्तावना:- राज्यात आतापर्यंत स्थापन करण्यात आलेल्या 'सिट्रस इस्टेट' पंजाब राज्यात स्थापन झालेल्या ‘सिट्रस इस्टेट' मुळे मिळालेल्या फलश्रूतीचा विशेषतः काढणीपश्चात तंत्रज्ञानाचा विकास मुल्यवर्धन या बाबीची फलश्रुती पाहता त्यांचे मापदंड गृहीत धरून स्थापन करण्यात आल्या आहेत.
पंजाब राज्यात १०,००० हेक्टर सत्रा लागवड क्षेत्रामागे १ सिट्रस इस्टेट असा मापदंड आहे. राज्यात आतापर्यंत पाच ठिकाणी लिंबूवर्गीय फळपिकांसाठी ‘सिट्रस इस्टेट’ स्थापन करण्यात आल्या आहेत.
यापुढे राज्यात अन्य ठिकाणी देखिल अशा स्वरुपाची मागणी होण्याची शक्यता विचारात घेता, फळपिकांसाठी ‘फळपिका इस्टेट' स्थापन करण्याकरिता निकष निश्चित करणे आवश्यक आहे.
याकरिता समिती गठीत करण्याची बाब शासनाच्या विचाराधीन होती. त्यास अनुलक्षून शासन पुढील प्रमाणे निर्णय घेत आहे.
शासन निर्णयः- राज्यात स्थापन करावयाच्या “फळपिक इस्टेट" बाबत निकष निश्चित करण्यासाठी खालीलप्रमाणे समिती गठीत करण्यात येत आहे.
-------------------------------------------------------------------------------------------
| अ.क्र. | अधिकाऱ्याचे नाव | पदनाम |
| १ | आयुक्त (कृषि), कृषि आयुक्तालय, महाराष्ट्र राज्य, पुणे | अध्यक्ष |
| २ | विभाग प्रमुख, उद्यानविद्या विभाग, वसंतराव नाईक मराठवाडा कृषि विद्यापीठ, परभणी | सदस्य |
| ३ | विभाग प्रमुख, उद्यानविद्या विभाग, डॉ. बाळासाहेब सावंत कोकण कृषि विद्यापीठ, दापोली | सदस्य |
| ४ | विभाग प्रमुख, उद्यानविद्या विभाग, महात्मा फुले कृषि विद्यापीठ, राहुरी | सदस्य |
| ५ | विभाग प्रमुख, उद्यानविद्या विभाग, डॉ. पंजाबराव देशमुख कृषि विद्यापीठ, अकोला | सदस्य |
| ६ | संचालक (फलोत्पादन), कृषि आयुक्तालय, महाराष्ट्र राज्य, पुणे | सदस्य सचिव |
-------------------------------------------------------------------------------------------
# Page 2
शासन निर्णय क्रमांक: संप्रऊ २०२३/प्र.क्र. २३६/९-अ
समितीने राज्यात स्थापन करावयाच्या “फळपिक इस्टेट" बाबत निकष निश्चित करुन त्याबाबत आपला अहवाल तयार करावा व आपल्या स्वयंस्पष्ट अभिप्रायासह दोन महिन्यात शासनास सादर करावा.