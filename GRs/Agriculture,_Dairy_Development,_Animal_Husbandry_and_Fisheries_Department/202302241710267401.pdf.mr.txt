# Page 1
जलप्रदुषणाचा मत्स्योत्पादनावर होणारा परिणाम यासंबंधी समितीचे पुनर्गठन करण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि-११२२/प्र.क्र. ७३/पदुम-१४
मंत्रालय, मुंबई - ४०० ०३२
दिनांक : २४ फेब्रुवारी, २०२३
वाचा: १) समक्रमांकाचा शासन निर्णय दि. २२.०३.२०२२ २) आयुक्तांचे पत्र क्र. मत्स्य/सा/०५३१०१/१२९२/२०२१-२२, दि.२५.११.२०२२
प्रस्तावना:
उपरोक्त वाचा अ. क्र. १ येथील शासन निर्णयान्वये जलप्रदुषणाचा मत्स्योत्पादनावर होणाऱ्या परिणामासंबंधी कार्यवाही करण्यासाठी संचालक, महाराष्ट्र प्रदुषण नियंत्रण मंडळ (MPCB) यांच्या अध्यक्षतेखाली समिती गठित करण्यास मान्यता देण्यात आलेली आहे. या शासन निर्णयान्वये समितीचे सदस्य सचिव हे उपसंचालक, महाराष्ट्र प्रदुषण नियंत्रण मंडळ आहेत. परंतु महाराष्ट्र प्रदुषण नियंत्रण मंडळ मुख्यालय कार्यालयात उपसंचालक, महाराष्ट्र प्रदुषण नियंत्रण मंडळ हे पद नसल्याने समितीचे कार्यान्वयन योग्य प्रकारे होत नसल्याचे व त्यामुळे समितीचा उद्देश सफल होत नसल्याचे दिसून येत आहे. त्यामुळे सदस्य सचिव व अध्यक्ष यामध्ये बदल करुन समितीचे प्रारुप बदलण्याबाबतचा प्रस्ताव आयुक्त (मत्स्य) यांनी संदर्भ क्र. २ येथील पत्रान्वये शासनास सादर केलेला आहे. त्यानुषंगाने उक्त वाचा क्र. १ येथील शासन निर्णय अधिक्रमीत करुन सुधारित शासन निर्णय निर्गमीत करण्याची बाब शासनाच्या विचाराधीन होती.
शासन निर्णय
विधानपरिषद तारांकित प्रश्न क्र. १२१७८ या प्रश्नाच्या उत्तरावरील चर्चेच्या दरम्यान दि. १४.०३.२०२२ रोजी नदी/समुद्राच्या जलप्रदुषणामुळे समुद्रातील मासे मरण्याच्या घटना घडत असुन यासंबंधी शहानिशा करण्याची आवश्यकता असल्याबाबतचा मुद्दा विरोधी पक्ष नेत्याकडून उपस्थित करण्यात आला आहे. सदर बाबतीत चर्चेमध्ये दिलेल्या निर्देशाच्या अनुषंगाने मत्स्यव्यवसाय विभाग व पर्यावरण विभाग यांची खालील नमूद केल्याप्रमाणे संयुक्त समिती गठित करण्यास शासन मान्यता देत आहे.
# Page 2
शासन निर्णय क्रमांकः मत्स्यवि-११२२/प्र.क्र.७३/पदुम-१४
---------------------------------------------------------------------------------------------
| अ.क्र. | सदस्य | सदस्याचे पदनाम |
| १ | सह संचालक, जलप्रदुषण नियंत्रण, महाराष्ट्र प्रदुषण नियंत्रण मंडळ, मुख्यालय, मुंबई | अध्यक्ष |
|  | प्रादेशिक अधिकारी, रायगड, कोल्हापुर, ठाणे - महाराष्ट्र प्रदुषण नियंत्रण मंडळ | सदस्य |
| ३ | सह आयुक्त मत्स्यव्यवसाय (सागरी), आयुक्त (मत्स्यव्यवसाय) यांचे कार्यालय, मुंबई | सदस्य |
| ४ | सहाय्यक आयुक्त मत्स्यव्यवसाय (सर्व सागरी जिल्हे | सदस्य |
| ५ | प्रादेशिक अधिकारी (तांत्रिक), महाराष्ट्र प्रदुषण नियंत्रण मंडळ मुख्यालय, मुंबई | सदस्य सचिव |
---------------------------------------------------------------------------------------------
२. उपरोक्त समितीची कार्यकक्षा खालीलप्रमाणे राहील.
अ) जलप्रदुषणासंबंधी तसेच पर्यावरण विषयक तक्रारींची शहानिशा करणे.
आ) नदी/समुद्रामध्ये कारखान्याचे केमिकलयुक्त पाणी सोडल्यामुळे पाण्याचा दर्जा खराब आहे किंवा कसे यासंबंधी आवश्यक ती तपासणी करणे.
इ) जलप्रदुषणामुळे मासे मरण्याच्या घटना होऊ नयेत यासाठी आवश्यक त्या उपाययोजना करणे.
ई) जलप्रदुषणामुळे मासेमारीला नुकसान होत असएल अशी कंपनी / कर्मचारी यांच्यावर कार्यवाही प्रस्तावित करणे.
३. समितीची बैठक दर महिन्यात एकदा घ्यावी आणि अहवाल पर्यावरण तसेच, मत्स्यव्यवसाय विभागाला सादर करावा.
४. संचालक, महाराष्ट्र प्रदुषण नियंत्रण मंडळ (MPCB) यांनी सदर समितीच्या बैठक व समितीच्या शासन निर्णयामध्ये नमूद उद्दिष्ट्य राबविण्यासाठी आवश्यक त्या उपाययोजना कराव्यात.
# Page 3