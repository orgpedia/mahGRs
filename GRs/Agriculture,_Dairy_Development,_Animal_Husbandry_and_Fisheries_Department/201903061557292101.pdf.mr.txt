# Page 1
तालुका बिज गुणन केंद्राच्या प्रक्षेत्रावर फळरोपवाटिका स्थापन करणेस मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक :- फरोवा-२०१९/प्र.क्र.५१/१३-अ,
मंत्रालय, मुंबई - ४०० ०३२,
दिनांक : :- ०६ मार्च, २०१९
संदर्भ :-१) कृषि आयुक्तालयाचे पत्र क्र. कृआ/फलो-२/नर्सरी स्था./१५८/१८ दि.२८/०१/२०१९.
प्रस्तावना:
आयुक्त (कृषि) यांची संदर्भाधिन पत्रान्वये सादर केलेल्या अहवालप्रमाणे प्रस्तावित केलेल्या तालुका बिज गुणन केंद्राच्या प्रक्षेत्रावर सिंचनाची सुविधा उपलब्ध असल्याने रोपवाटिका स्थापन करण्यास वाव आहे.सदर रोपवाटिका स्थापन झाल्यास भाऊसाहेब फुंडकर फळबाग लागवड योजने अंतर्गत फळबाग लागवड व महाराष्ट्र ग्रामीण रोजगार हमी योजनेंतर्गत कलमे रोपांची मागणी पुर्ण केली जाईल. ठाणे, रत्नागिरी व धुळे जिल्हयामध्ये प्रामुख्याने आंबा कलमे, काजु, चिकु, पेरू, डाळिंब, सीताफळ, लिंबू कलमांची तसेच आवळा,चिंच,साग, बांबू, गुलमोहोर, अशोका, करंज इ. वन रोपांची विशेष करून मागणी आहे.
रोपवाटिका स्थापन केल्यास सदर रोपवाटिकाकरीता वेगळी पदे निर्माण करावी लागणार नाही. त्याच प्रक्षेत्रावरील कोणत्याही घटकावर परिणाम होणार नही व वित्तीय भार पडणार नाही. या प्रक्षेत्रांवर रोपवाटिका स्थापन केल्यास परिसरातील शेतकऱ्यांना कलमा/ रोपांची उपलब्धता होऊन फळबाग लागवड क्षेत्रात मोठया प्रमाणात वाढ होईल. त्यामुळे शेतकऱ्यांची आर्थिक परिस्थीती उंचावण्यास मदत होईल.
प्रक्षेत्रास कलमे/ रोपे विक्रीपासून आर्थिक फायदा होईल. परिणामत: आजूबाजूच्या परिसरातील स्थानिक शेतकऱ्यांना मोठया प्रमाणावर रोजगाराच्या संधी निर्माण होतील, याबाबी विचारात घेता फळरोपवाटिका स्थापन करण्यासाठी मान्यता देणेची बाब शासनाच्या विचाराधीन होती.
शासन निर्णय - तालुका बीज गुणन केंद्राचे फळरोपवाटिकेत रुपांतर करण्यास पुढीलप्रमाणे मान्यता देण्यात येत आहे:
-------------------------------------------------------------------------------------------------------------------------------------------------------------------
| अ.क्र. | तालुका बीज गुणन केंद्राचे नाव | ता. बि. के.खालील एकूण क्षेत्र (हे) व  |  तपशील | फळरोपवटिकेत रुपांतर करावयाचे क्षेत्र (हे) |
| १. | तालुका बीज गुणन केंद्र, चाविंद्रा, ता. भिवंडी, जि. ठाणे | एकूण क्षेत्र १३.९८ हे. त्यापैकी ४.६८ हे. क्षेत्र शासनाच्या नावे असून मुळ मालकाच्या नावे आहे. | १३.९८ हे. |
| २. | तालुका बीज गुणन केंद्र, तिसंगी, ता. भिवंडी, जि. ठाणे | एकूण क्षेत्र ९.७९ हे. | ९.७९ हे. |
| ३. | तालुका बीज गुणन केंद्र, पिंप्री, ता.जि. धुळे. | एकूण क्षेत्र ४३.१० हे. | ४३.१० हे. |
| ४. | तालुका बीज गुणन केंद्र, शिरपूर ता. शिरपूर जि. धुळे | एकूण क्षेत्र २५.४७ हे. | २५.४७ हे. |
-------------------------------------------------------------------------------------------------------------------------------------------------------------------
# Page 2
शासन निर्णय क्रमांक: फरोवा-२०१९/प्र.क्र.५१/१३-अ,
२. उपरोक्त तालुका बीज गुणन केंद्राच्या प्रक्षेत्रावर फळरोपवाटिका स्थापन करण्यास खालील अटीच्या अधिन राहून शासन मान्यता देत आहे.
१) तालुका बीज गुणन केंद्राच्या असलेल्या अधिकारी/कर्मचारी यांच्याकडूनच नविन फळरोपवाटिकेचे काम करून घेण्यात यावे. सदर फळरोवाटिकेवरील अधिकारी / कर्मचारी यांची पद निर्मीती करता येणार नाही.
२) स्थापन करण्यात आलेल्या नविन फळरोपवटिकेसाठी नव्याने आर्थिक तरतूद करण्याची मागणी करता येणार नाही.
३) नविन वित्तीयभार पडणार नाही यांची दक्षता घ्यावी.
४) प्रक्षेत्रावरील कोणत्याही घटकावर परिणाम होणार नही याची दक्षता घ्यावी.