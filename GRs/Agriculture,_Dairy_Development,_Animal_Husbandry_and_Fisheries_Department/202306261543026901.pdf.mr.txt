# Page 1
महाराष्ट्र कृषि शिक्षण व संशोधन परिषद, पुणे तसेच राज्यातील चारही कृषि विद्यापीठे अंतर्गत नियंत्रक अधिकारी आणि आहरण व संवितरण अधिकारी घोषित करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकिर्ण-१५१९/प्र.क्र.६५/६-अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २६ जून, २०२३
वाचा:- महासंचालक, महाराष्ट्र कृषि शिक्षण व संशोधन परिषद, पुणे यांचे पत्र क्र. मकृप / लेखा - २ / २६७२/आ.व.सं.अ./२०२२, दि.२४.११.२०२२.
प्रस्तावना:
महाराष्ट्र कृषि विद्यापीठ अधिनियम, १९८३ नुसार राज्यातील सर्व कृषि विद्यापीठांच्या कार्यामध्ये विशेषतः शिक्षण, संशोधन, विस्तार शिक्षण व समान हितसंबंध असलेल्या इतर बाबी यांच्याशी संबंधित कार्यामध्ये प्रभावी समन्वय घडवून आणण्यासाठी, विद्यापीठाचे कार्याचे मूल्यमापन करण्यासाठी तसेच विद्यापीठे आणि त्यांची शैक्षणिक कार्ये व वित्तीय व्यवहार यांवर देखरेख ठेवण्यासाठी राज्य शासनामार्फत १९८४ मध्ये “महाराष्ट्र कृषि शिक्षण व संशोधन परिषद, पुणे” राज्यस्तरीय संस्थेची स्थापना करण्यात आलेली आहे. महाराष्ट्र कृषि शिक्षण व संशोधन परिषद, पुणे यांना तसेच राज्यातील चार कृषि विद्यापीठांना स्वत:चे वेतन भत्ते, आकस्मिक खर्च देयक, वैद्यकीय देयक व भविष्य निर्वाह निधी आहरित करण्याचे आहरण व संवितरण करण्याचे अधिकार नाहीत. त्रयस्थ विभागामार्फत देयके कोषागारास सादर होत असल्याने यामुळे विद्यापीठ अधिकारी / कर्मचा-यांचे वेतन अदा करण्यासाठी तसेच इतर देयके प्रदानास बराच उशीर होतो. यास्तव, महासंचालक, महाराष्ट्र कृषि शिक्षण व संशोधन परिषद, पुणे यांनी कृषि परिषद, पुणे आणि राज्यातील चार कृषि विद्यापीठांसाठी नियंत्रक अधिकारी आणि आहरण व संवितरण अ घोषित करण्याबाबत संदर्भाधिन पत्रान्वये ती के आहे.
तद्नुषंगाने महाराष्ट्र कृषि शिक्षण व संशोधन परिषद, पुणे आणि राज्यातील चार कृषि विद्यापीठांसाठी नियंत्रक अधिकारी आणि आहरण व संवितरण अधिकारी घोषित करण्याची बाब शासनाच्या विचाराधीन होती.
शासन निर्णय:
महाराष्ट्र कृषि शिक्षण व संशोधन परिषद, पुणे तसेच राज्यातील चारही कृषि विद्यापीठे यांना मागणी क्र.डी-३ लेखाशिर्ष -२४१५ अंतर्गत कृषि विद्यापीठे व कृषि परिषदेशी संबंधित लेखाशीर्षाकरिता खालील तक्त्यात नमूद केल्याप्रमाणे “नियंत्रण अधिकारी” आणि “आहरण व संवितरण अधिकारी” घोषित करण्यात येत आहे
# Page 2
शासन निर्णय क्रमांकः संकिर्ण-१५१९/प्र.क्र.६५/६-अ
-----------------------------------------------------------------------------------------------------
| अ.क्र. | कृषि विद्यापीठ/ कार्यालय | नियंत्रण अधिकारी | आहरण व संवितरण अधिकारी |
| १ | महाराष्ट्र कृषि शिक्षण व व संशोधन परिषद, पुणे | वित्तीय सल्लागार | सहायक लेखाधिकारी, (गट-ब राजपत्रित) |
| २ | महात्मा फुले कृषि विद्यापीठ, राहुरी | नियंत्रक | सहायक लेखाधिकारी, (गट-ब राजपत्रित) |
| ३ | डॉ. पंजाबराव देशमुख कृषि विद्यापीठ, अकोला | नियंत्रक | सहायक लेखाधिकारी, (गट-ब राजपत्रित) |
| ४ | वसंतराव नाईक मराठवाडा कृषि विद्यापीठ, परभणी | नियंत्रक | सहायक लेखाधिकारी, (गट-ब राजपत्रित) |
| ५ | डॉ. बाळासाहेब सावंत कोकण कृषि विद्यापीठ, दापोली | नियंत्रक | सहायक लेखाधिकारी, (गट-ब राजपत्रित) |
-----------------------------------------------------------------------------------------------------
२. महाराष्ट्र कृषि शिक्षण व संशोधन परिषद, पुणे तसेच राज्यातील चारही कृषि विद्यापीठे करिता खालील अटी व शर्तीच्या अधीन राहून नियंत्रण अधिकारी आणि आहरण व संवितरण अधिकारी म्हणून मान्यता देण्यात येत आहे - (१) नियंत्रण अधिकारी आणि आहरण व संवितरण अधिकारी यांना प्रस्तुत निर्णयान्वये केवळ सहायक अनुदानाची देयके आहरीत करण्यासाठीच अधिकार प्रदान करण्यात येत असून त्यांना अन्य देयके कोषागारातून आहरीत करता येणार नाहीत.
(२) नियंत्रण अधिकारी आणि आहरण व संवितरण अधिकारी म्हणून घोषित अधिकाऱ्याचे पद कोणत्याही कारणास्तव रिक्त राहिल्यास नियंत्रक अधिकारी आणि आहरण व संवितरण अधिकारी पदाचा अतिरिक्त कार्यभार महाराष्ट्र वित्त व लेखा सेवेतील अन्य समकक्ष अधिकाऱ्याकडे वित्त विभागाच्या मान्यतेने देणे अनिवार्य राहील.
(३) नियंत्रण अधिकारी आणि आहरण व संवितरण अधिकारी पदाचा अतिरिक्त कार्यभार अन्य कोणत्याही सेवेतील किंवा परिषदेच्या / विद्यापीठाच्या सेवेतील अधिकाऱ्याकडे देता येणार नाही.
३. सदर शासन निर्णय वित्त विभागाच्या अनौपचारीक संदर्भ क्र.८४/२०२३/को.प्र.५, दि.२९.०३.२०२३ अन्वये मिळालेल्या सहमती नुसार निर्गमित करण्यात येत आहे.
# Page 3