# Page 1
कालबाह्य, दुरुस्ती न होणाऱ्या अथवा अतिरिक्त असलेल्या भांडार वस्तु/ भंगारसाहित्य/ यंत्रसामुग्री इत्यादींचे निर्लेखन करण्यासाठी स्थायी कार्यप्रणाली निश्चित करणेबाबत...
महाराष्ट्र शासन
कृषी, पशुसवंर्धन, दुग्धव्यावसास विकास व मत्स्यव्यवसाय विकास विभाग, शासन परिपत्रक क्र. दुविआ-१४२१/प्र.क्र.२४०/ पदुम-९
मंत्रालय, मुंबई ४०० ०३२
दिनांक :- १५ फेब्रुवारी, २०२२
वाचा-१. शासन परिपत्रक वित्त विभाग क्र. डीएफपी-१०९१/प्र.४/विनियम/दि. १८.०६.१९९१.
२. शा. नि. वित्त विभाग क्र. विअप्र-२०१३/प्र.क्र.३०/२०१३/विनियम, भाग-२/दि.१७.०४.२०१५.
३. शासन निर्णय वित्त विभाग क्र. डीएफसी-१०१६/प्र.क्र.०७/१६/विनियम/दि.२२.०६.२०१६.
४. आयुक्त दुग्धव्यवसाय विकास यांचे क्र. आदुवि- ७ / निकामी साहित्याचे
विक्रीमुल्य/२०२१/८०६५, दि. १०.११.२०२१.
प्रस्तावना दुग्धव्यवसाय विकास विभागातील विविध शासकीय दुग्धशाळा, शासकीय दूध शितकरण केंद्रे व दुग्ध प्रकल्प इत्यादी ठिकाणी प्रक्रिया करण्यासाठी विविध प्रकारची संयंत्रे बसविण्यात आली आहे. बहुतांश दुग्धशाळांची उभारणी होऊन साधारण ३० वर्षापेक्षा जास्त काळ लोटला आहे. दुग्धव्यवसायात खाजगी व सहकारी क्षेत्राचा वाढता सहभाग विचारात घेऊन, शासनाने दूध व्यवसायातून टप्याटप्याने बाहेर पडण्याचा धोरणात्मक निर्णय सन २००२ मध्ये घेतला आहे. त्यामुळे बऱ्याच दूध योजना / प्रकल्प बंद अवस्थेत आहेत.
त्यामुळे तेथील यंत्रसामुग्री नादुरुस्त व कालबाहय झाली असून ती दुरुस्त करण्याच्या पलीकडे गेली आहे.
त्यामुळे सदर यंत्रसामुग्रीचे निर्लेखन करणे क्रमप्राप्त झाले आहे.
दुग्धव्यवसाय विकास विभागातील दुग्धशाळा व प्रकल्पातील यंत्रसामुग्री व साहित्य सुमारे ३० वर्षापूर्वी खरेदी केले आहे. त्यामुळे खरेदी केलेली यंत्रसामुग्री / साहित्याच्या त्यावेळची खरेदी किंमत ही आजच्या नविन यंत्रसामुग्री / साहित्याच्या किंमतीच्या मानाने खूपच कमी आहे. त्यामुळे शासनाचे प्रचलित कार्यपध्दतीनुसार निर्लेखित करावयाच्या यंत्रसामुग्री/ साहित्याची “हातची किंमत” निश्चित करताना अडचणी निर्माण होत आहे. या पार्श्वभूमीवर पदुम विभागांतर्गत दुग्धव्यवसाय उप विभागाने तसेच आयुक्त, दुग्धव्यवसाय विकास यांनी निर्लेखनाच्या संदर्भात निर्गमित केलेले शासन निर्णय / परिपत्रक / आदेश अधिक्रमित करुन शासकीय दूध योजना व शितकरण केंद्र / प्रकल्पातील जुनाट व कालबाह्य झालेली यंत्रसामुग्री/साहित्य यांचे निर्लेखन करण्याबाबतची कार्यपध्दती विहीत करण्याची बाब शासनाच्या विचाराधीन होती.
शासन परिपत्रक: शासकीय दूध योजना व व शासकीय दूध शितकरण केंद्र / सर्व शासकीय दुग्धशाळा / आरे वसाहत /दापचरी प्रकल्प यामधील वापरात नसलेली व तिचा इतर ठिकाणी वापर करणे शक्य नाही अशा
# Page 2
शासन परिपत्रक क्रमांकः दुविआ-१४२१/प्र.क्र.२४०/पदुम-९
यंत्रसामुग्री/साहित्याचे वेळीच निर्लेखन न केल्यामुळे सदर साहित्याची घसारा किंमत वर्षानुवर्षे वाढत जाऊन शासनाचे आर्थिक नुकसान होते. यास्तव, पदुम विभागांतर्गत दुग्धव्यवसाय उप विभागाने तसेच आयुक्त, दुग्धव्यवसाय विकास यांनी निर्लेखनाच्या संदर्भात निर्गमित केलेले शासन निर्णय / परिपत्रक / आदेश अधिक्रमित करण्यात येत असून आयुक्त, दुग्धविकास यांच्या अधिपत्याखालील यंत्रणेकडील जुनाट/ कालबाह्य / दुरुस्ती करण्यापलीकडील यंत्रसामुग्री / साहित्याचे निर्लेखन करण्यासाठी पुढीलप्रमाणे सुधारित कार्यपध्दती विहीत करण्यात येत आहे :
१) निर्लेखन समित्या :- वित्तीय अधिकार नियमपुस्तिका १९७८ मधील भाग-पहिला उप विभाग- एक मधील नियम क्र. १४६ अन्वये जड वस्तुसंग्रहातील निरुपयोगी वस्तु निर्लेखित करण्याचे अधिकार शासन निर्णय दि.१७/४/२०१५ अन्वये वेगवेगळे स्तरावर प्रदान करण्यात आले आहे. सदर अधिकारीता विचारात घेऊन, पुढीलप्रमाणे समित्या गठीत करण्यात येत आहे :
अ) प्रादेशिक समिती :- (रु.१.२५ लाखापर्यंत)
i) प्रादेशिक दुग्धव्यवसाय विकास अधिकारी -अध्यक्ष
ii) प्रादेशिक दुग्धशाळा अभियंता -सदस्य
ii) संबंधित जिल्हा दुग्धव्यवसाय अधिकारी -सदस्य
iv) प्रादेशिक कार्यालयातील लेखाधिकारी -सदस्य
v) संबंधित कार्यालय प्रमुख -सदस्य सचिव
ब) राज्यस्तरीय समिती :- (रु.२ लाखापर्यंत)
i) आयुक्त, दुग्धव्यवसाय विकास -अध्यक्ष
ii) महाव्यवस्थापक, बृहन्मुंबई दूध योजना -सदस्य
iii) उप आयुक्त (लेखा व वित्तीय सल्लागार) -सदस्य
iv) उप आयुक्त (अभियांत्रिकी) -सदस्य
v) संबंधित प्रादेशिक दुग्धव्यवसाय अधिकारी - सदस्य सचिव
क) रु. २ लाखापेक्षा जास्त रकमेची प्रकरणे राज्यस्तरीय समितीच्या शिफारशीनंतर प्रधान सचिवांच्या मान्यतेसाठी सादर करण्यात यावी.
संबंधित कार्यालय/दुग्धशाळा प्रमुखाने निर्लेखित करावयाची साहित्यांची तपशिलासह यादी तयार करावी व ती उपरोक्त समितीस सादर करावी. (तपशिलाचे विवरणपत्र परिशिष्ट- अ प्रमाणे राहिला
समित्यांची कार्यकक्षा :
१) विभागीय स्तरावरील समिती त्यांच्या कार्यकक्षेतील कार्यालयातील निर्लेखित करावयाच्या यंत्रसामुग्री / साहित्याची प्रत्यक्ष पाहणी करुन त्यांची यादी तयार करेल व निर्लेखनास पात्र यंत्रसामुग्री/साहित्याचेच निर्लेखन केले जाईल याची दक्षता घेईल.
पृष्ठ ६ पैकी २
# Page 3
शासन परिपत्रक क्रमांकः दुविआ-१४२१/प्र.क्र.२४०/पदुम-९
२) विभागीय स्तरावरील समिती उपरोक्त यादीतील निर्लेखित करावयाची यंत्रसामुग्री/ साहित्य यांची खरेदी किंमत, नगसंख्या, खरेदीचा कालावधी, एकूण आयुष्यमान, आयुष्यमान संपल्याचा दिनांक, घसारा व हातची किंमत याची अचूक व योग्य तपासणी करेल.
३) निर्लेखित करावयाच्या यंत्रसामुग्री/साहित्याची घसारा किंमत व हातची किंमत ठरवेल.
४) हातची किंमत रु.१.२५ लाखापेक्षा जास्त असल्यास सदर प्रकरण राज्यस्तरीय समितीकडे सोपविल.
५) राज्यस्तरीय समितीच्या कक्षेतील प्रकरणी समिती निर्लेखित करावयाच्या यंत्रसामुग्री/ साहित्याची यादी, अनुषांगिक तपशिल व घसारा किंमत व हातची किंमत याबाबत खातरजमा करील.
६) राज्यस्तरीय समिती रु १.२५ लाख ते रु.२ लाखापर्यंतच्या प्रकरणी निर्लेखनाची कार्यवाही त्यांच्यास्तरावर करेल. मात्र, रु. २ लाखापेक्षा जास्त रकमेच्या प्रकरणी निर्लेखनाची अंतिम कार्यवाही शासन मान्यतेने करील ( उदा - हातची किंमत अंतिम करुन घेणे, जाहिराती देणे इत्यादी बाबी)
७) निर्लेखनाची कार्यपध्दती अत्यंत पारदर्शकपणे पार पाडण्यासाठी व स्पर्धात्मक वातावरणात ई-निविदेव्दारे निर्लेखित करावयाच्या यंत्रसामुग्री/साहित्यास जास्तीत जास्त किंमत प्राप्त होईल यासाठी आवश्यक ती प्रसिध्दी देण्यात येईल.
८) निविदेची विहीत प्रक्रिया पार पाडल्यानंतर ( मुळ निविदा / मुदतवाढ इत्यादी ) हातच्या किंमतीपेक्षा निविदेची किंमत कमी येत असेल तर, लगेच पुनर्निविदा काढण्यात यावी व तद्नंतरही हातच्या किंमतीपेक्षा कमी किंमत येत असेल तर, शासन मान्यतेने पुढील कार्यवाही करावी.
हातची किंमत निश्चित करणे :
१) वित्त विभागाच्या शासन परिपत्रक क्र. डीएफपी-१०९१/प्र.क्र.४/विनियम, दि.१८/६/१९९१ अन्वये निर्लेखित करावयाचे यंत्रसामुग्री/साहित्याची हातची किंमत निश्चित करण्याची कार्यपध्दती विहीत केली आहे. तथापि, आयुक्त, दुग्धव्यवसाय यांच्या अधिनस्त शासकीय दुग्धशाळा व शितकरण केंद्रे तसेच दुग्ध प्रकल्पातील बहुतांश यंत्रसामुग्री / साहित्य साधारणत: ३० वर्षापूर्वी खरेदी केलेली आहे. त्यामुळे खरेदी केलेल्या यंत्रसामुग्री/साहित्याची त्यावेळची खरेदी किंमत ही नविन यंत्रसामुग्री/साहित्याच्या किंमतीच्या मानाने खूप कमी आहे. ही वस्तुस्थिती विचारात घेता, शासकीय दूध योजना / शासकीय दूध शितकरण केंद्रांमधील निर्लेखित करावयाच्या यंत्रसामुग्री व साहित्याचे समितीने प्रत्यक्ष पाहणी करुन यंत्रसामुग्री व साहित्यामध्ये वापरण्यात आलेले विविध घटक उदा- पितळ, तांबे, अॅल्युमिनीअम इत्यादी घटकांचा विचार करुन त्याचे मुल्यांकन व मुल्यमापन करुन घसारा मुल्य निश्चित करावे. मुल्यांकन अंतिम करण्यापूर्वी महसूलात वाढ होण्याच्या दृष्टीकोनातून केंद्र सरकारव्दारा मान्यता प्राप्त मुल्यांकनकर्ता (Licensed Valuer) उदा- विमा
पृष्ठ ६ पैकी ३
# Page 4
शासन परिपत्रक क्रमांकः दुविआ-१४२१/प्र.क्र.२४०/पदुम-९
क्षेत्रातील मुल्यांकनकर्ते इ. यांचेमार्फत मुल्यांकन (हातची किंमत) निश्चित करुन घ्यावी. मुल्यांकन कर्त्यांचे मानधन/शुल्क “कार्यालयीन खर्च” या उद्दीष्टाखाली अर्थसंकल्पीत अनुदानातून अदा करावे.
२) जी यंत्रसामुग्री/साहित्य हे अलीकडच्या काळात खरेदी केले आहे व ते निर्लेखनास पात्र ठरत असतील अथवा सदर यंत्रसामुग्री/साहित्याचे निर्लेखन करावयाचे असल्यास अशा यंत्रसामुग्री/साहित्याचे “हातचे मुल्य” वित्त विभागाच्या शासन परिपत्रक क्र. डीएफपी-१०९१/प्र.क्र.४/विनियम, दि.१८/६/१९९१ नुसार निश्चित करावे.
३) निर्लेखित करावयाच्या यंत्रसामुग्रीची यादी व हातची किंमत संबंधित निर्लेखन समितीने प्रमाणित करणे आवश्यक राहील.
विक्री प्रक्रिया :
१) वित्त विभागाच्या दि. १८/६/१९९१ व दि. २२/६/२०१६ च्या परिपत्रकांमधील तरतूदी विचारात घेऊन हातची किंमत रु.५०,०००/- पेक्षा जास्त असल्यास, वर्तमानपत्रात तसेच शासनाच्या वेबसाईटवर निविदा मागविणारी जाहिरात द्यावी.
२) निर्लेखित करावयाच्या यंत्रसामुग्रीची हातची किंमत रु. ५०,०००/- पेक्षा कमी असल्यास शासनाच्या वेबसाईटवर निविदा मागविणारी जाहिरात द्यावी.
३) हातच्या किंमतीपेक्षा निविदेची किंमत कमी येत असल्यास, संबंधित समितीने निविदेस जाहिरातीव्दारे मुदतवाढ / पुनर्निविदा करावी. तद्नंतरही हातच्या किंमतीपेक्षा निविदेची किंमत कमी येत असल्यास प्रशासकीय विभागाच्या सल्ल्याने पुढील कार्यवाही करावी.
वरील शासन निर्णय पशुसंवर्धन तसेच मत्स्यव्यवसाय विभागासाठी सुध्दा लागू राहील. मात्र समित्यांची रचना त्या-त्या विभागाच्या समकक्ष दर्जाच्या अधिकाऱ्यांचा समावेश करुन समित्या गठीत करुन पुढील कार्यवाही करावी.
सदर आदेश वित्त विभागाने अनौपचारीक संदर्भ क्र. ३५२/२०२१/विनियम, दि.१६/१२/२०२१ व सार्वजनिक बांधकाम विभागाने दि.०१/०२/२०२२ रोजी दिलेल्या अभिप्रायास अनुसरुन निर्गमित करण्यात येत आहे.
# Page 5
# Page 6