# Page 1
सन २०१८-१९ मध्ये राष्ट्रीय कृषि विकास योजनेंतर्गत "कृषि जनजागृती मोहिम" राबविण्यास प्रशासकीय मान्यता...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण ०५१८/प्र.क्र.१७५/३-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : ५ डिसेंबर, २०१८
वाचा : १) राष्ट्रीय कृषि विकास योजनेच्या राज्यस्तरीय प्रकल्प मंजुरी समितीच्या २५ व्या बैठकीचे इतिवृत्त - शासन पत्र क्र. राकृवि-०५१८ / प्र.क्र.१६२/ राकृवियो कक्ष, दि. २७.८.२०१८ २) आयुक्त (कृषि) यांचे पत्र क्र. विप्र - ४/ रा.कृ.वि.यो.प्र.मा / ३७८/२०१, दि.१.९.२०१८ ३) सामान्य प्रशासन विभाग, शासन निर्णय क्र. मावज २०१६/प्र.क्र.३९७/३४, दि.५.१.२०१७ ४) सामान्य प्रशासन विभाग, शासन निर्णय क्र. मावज २०१७/प्र.क्र.१५३/३४, दि.२१.७.२०१७ ५) सामान्य प्रशासन विभाग, शासन निर्णय क्र. मावज २०१६/प्र.क्र.१५३/३४, दि.१.६.२०१८
प्रस्तावना : सन २०१८-१९ मध्ये राष्ट्रीय कृषि विकास योजनेंतर्गत राज्यस्तरीय प्रकल्प मंजुरी समिती (SLSC) च्या दि. २५.७.२०१८ च्या २५ व्या बैठकीत 'कृषि जनजागृती मोहिम' हा प्रकल्प सन २०१८-१९ मध्ये राबविण्यास मान्यता देण्यात आली आहे व प्रस्तुत प्रकल्प राबविण्यासाठी रु. २०१.०० लाखाचा निधी मंजूर करण्यात आला आहे. तदनुषंगाने, या प्रकल्पास सन २०१८-१९ करिता प्रशासकीय मान्यता प्रदान करण्याची बाब शासनाच्या विचाराधिन होती.
शासन निर्णय:
१ सन २०१८-१९ मध्ये राष्ट्रीय कृषि विकास योजनेंतर्गत 'कृषि जन जागृती मोहिम' हा प्रकल्प राबविण्यासाठी ₹ . २०१.०० लक्ष (अक्षरी रुपये दोनशे एक लक्ष फक्त) एवढ्या प्रकल्प खर्चास प्रशासकीय मान्यता देण्यात येत आहे.
२ सन २०१८-१९ मध्ये राष्ट्रीय कृषि विकास योजनेंतर्गत कृषि जन जागृती मोहीम राबविण्यासाठी सदर प्रकल्पांतर्गत समाविष्ट घटक व त्याकरिता मंजूर भौतिक व आर्थिक लक्षांक सोबतच्या परिशिष्टानुसार राहील.
३ सन २०१८-१९ मध्ये राष्ट्रीय कृषि विकास योजनेंतर्गत कृषि जनजागृती मोहीम राबविण्यासाठी संचालक (विस्तार व प्रशिक्षण) यांना कार्यक्रमाचे कार्यान्वयन तसेच संनियंत्रण करण्यासाठी प्राधिकृत करण्यात येत आहे. त्यानुषंगाने संचालक (विस्तार व प्रशिक्षण) यांनी प्रस्तुत प्रकल्प राबविण्याकरीता केंद्र शासनाच्या मार्गदर्शक सूचनांस अनुसरुन कृषि विभागाच्या कार्यालयीन पध्दतीत अंतर्भाव करावा व सदरहू प्रकल्प आधारित कृषि जन जागृती मोहीम राज्यात राबविण्याबाबतचा अहवाल शासनास सादर करावा.
# Page 2
शासन निर्णय क्रमांकः संकीर्ण ०५१८/प्र.क्र.१७५/३-अ
४ राष्ट्रीय कृषि विकास योजनेंतर्गत कृषि जनजागृती मोहीम राबविताना संदर्भाधीन दि. ५.१.२०१७, दि. २१.७.२०१७ व दि. १.६.२०१८ रोजीच्या शासन निर्णयामध्ये जनजागृती मोहिम तसेच जाहिरात मोहिम राबविण्यासाठी दिलेल्या कार्यपद्धतीचा अवलंब करावा.
५ राष्ट्रीय कृषि विकास योजनेअंतर्गत सन २०१८-१९ मध्ये कृषि जन जागृती मोहीम राबविण्यासाठी उपलब्ध करुन देण्यात येत असलेला ₹. २०१.०० लक्ष निधी सन २०१८-१९ या चालू वित्तीय वर्षात अखर्चित राहणार नाही याची अंमलबजावणी यंत्रणांनी दक्षता घ्यावी. तसेच संचालक (विस्तार व प्रशिक्षण ) यांनी निधी विनियोगाची उपयोगिता प्रमाणपत्रे शासनास वेळोवेळी सादर करण्याची कार्यवाही करावी.
# Page 3