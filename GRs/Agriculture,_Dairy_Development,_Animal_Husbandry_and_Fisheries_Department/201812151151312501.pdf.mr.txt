# Page 1
बी.टी. कापूस बियाणांमध्ये परवानगी नसलेले तणनाशकाला सहनशील असणारे जीन (Herbicide Tolerant Transgenic Gene) आढळून आल्याप्रकरणी चौकशी करणेकरीता स्थापन केलेल्या विशेष तपास पथकास (SIT ) अहवाल सादर करण्याकरीता मुदतवाढ देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय पुरकपत्र क्रमांक: बियाणे १०१७/प्र.क्र.१९४(भाग-१)/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२.
दिनांक : : १५ डिसेंबर, २०१८.
वाचा: १) केंद्र शासनाचे दिनांक १०/०१/२०१८ रोजीचे गोपनीय अ.शा.पत्र क्रमांक ९८/AM.
२) कृषि व पदुम विभाग, शासन निर्णय क्रमांक:- एनओसी २०११/प्र.क्र.३७८/१ञे, दिनांक १७.११.२०१२.
३) कृषि व पदुम विभाग, शासन निर्णय क्रमांक:- बियाणे १०१७/प्र.क्र.१९४/१ञे, दिनांक ०७/०२/२०१८.
४) कृषि व पदुम विभाग, शासन निर्णय क्रमांक:- बियाणे १०१७/प्र.क्र.१९४/१, दिनांक ०३/०३/२०१८.
५) कृषि व पदुम विभाग, शासन निर्णय क्रमांक:- बियाणे १०१७/प्र.क्र.१९४/१ञे, दिनांक ३०/०६/२०१८.
६) श्री. कृष्ण प्रकाश (भा.पो.से.), अध्यक्ष, विशेष तपास पथक (SIT) यांचे दिनांक ०२ सप्टेंबर, २०१८ रोजीचे पत्र क्रमांक वि.त.प./SIT/मुदतवाढ/४४/२०१८.
प्रस्तावना: बी.टी. कापसाच्या बियाणांमध्ये परवानगी नसलेले तणनाशकाला सहनशील असणारे Transgenic Herbicide/Glyphosate Tolerant Trait वापरून अनेक बियाणे उत्पादक कंपन्यांनी अवैधपणे बियाणांचे उत्पादन व विक्री केल्याची बाब निदर्शनास आलेली असल्याने याबाबत दिनांक ०३ मार्च, २०१८ रोजीच्या शासन निर्णयान्वये श्री. कृष्णप्रकाश (भा.पो.से.), विशेष पोलीस महानिरीक्षक, (व्ही.आय. पी. सुरक्षा), मुंबई यांच्या अध्यक्षतेखाली विशेष तपास पथक (Special Investigation Team) स्थापन करण्यात आलेले आहे. यासंदर्भातच्या कार्यकक्षा, अटी आणि शर्थी दिनांक ०७ फेब्रुवारी, २०१८ रोजीच्या शासन निर्णयामध्ये नमुद केल्यानुसार आहेत.
सदर अटी व शर्थीनुसार सदर पथकास अहवाल सादर करण्यास एक महिन्याचा कालावधी निश्चित करण्यात आलेला होता. यासंदर्भात, दिनांक ३० जुन, २०१८ रोजीच्या शासन निर्णयान्वये सदर पथकास अहवाल सादर करण्यास ५ महिन्यांचा कालावधी वाढवून देण्यात आलेला आहे. तथापि, सदर वाढीव कालावधीमध्ये राज्यात विविध ठिकाणी सुरू झालेले मराठा आरक्षण आंदोलने, त्यामुळे निर्माण झालेली कायदा व सुव्यवस्थाची परिस्थिती, त्यामुळे राज्यातील व्ही.आय.पी. व्यक्तींसाठी असलेली सुरक्षा व्यवस्था सांभाळणे, अतिरिक्त पदाचे सोपविण्यात आलेले पदभार व विशेष तपास पथकाने यापूर्वी दाखल केलेल्या पोलीस गुन्ह्यांच्या तपास
# Page 2
शासन निर्णय पुरकपत्र क्रमांकः बियाणे १०१७/प्र.क्र.१९४(भाग-१)/१अ
कामकाजासाठी लागणारा कालावधी इत्यादी विविध कारणांमुळे विहित मुदतीत अहवाल सादर करणे अडचणीचे झालेले असल्यामुळे विशेष तपास पथकास अहवाल सादर करण्यासाठी पुनश्चः तीन महिन्यांचा कालावधी वाढवून देण्याबाबत श्री कृष्ण प्रकाश (भा.पो.से.), अध्यक्ष, विशेष तपास पथक (SIT) यांनी संदर्भ क्रमांक ६ येथील पत्रान्वये विनंती केलेली आहे. यासंदर्भात सदर प्रकरणाची व्याप्ती पाहता सदर विशेष तपास पथकास मुदतवाढ देण्याची बाब शासनाच्या विचाराधीन होती.
शासन निर्णयः बी. टी. कापसाच्या बियाणांमध्ये परवानगी नसलेले तणनाशकाला सहनशील असणारे Transgenic Herbicide/Glyphosate Tolerant Trait वापरून अनेक बियाणे उत्पादक कंपन्यांनी अवैधपणे बियाणांचे उत्पादन व विक्री केल्याची बाब निदर्शनास आलेली असल्याने याबाबत दिनांक ०३ मार्च, २०१८ रोजीच्या शासन निर्णयान्वये श्री. कृष्णप्रकाश (भा.पो.से.), विशेष पोलीस महानिरीक्षक, (व्ही.आय.पी. सुरक्षा), मुंबई यांच्या अध्यक्षतेखाली स्थापन करण्यात आलेल्या विशेष तपास पथकास (SIT) त्यांचा अहवाल सादर करण्यासाठी दिनांक ०३ सप्टेंबर, २०१८ पासून तीन महिन्यांचा कालावधी वाढवून देण्यात येत आहे.