# Page 1
महाराष्ट्र मत्स्योद्योग विकास महामंडळ
मर्यादित मुंबई येथील अधिकारी व कर्मचारी
यांना सातवा वेतन आयोगाच्या शिफारशी
लागू करणेबाबत..
महाराष्ट्र शासन
कृषि व पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र.मत्स्यआ-२०२४/प्र.क्र.८९/पदुम-१२
हुतात्मा राजगुरू चौक, मादाम कामा रोड,
मंत्रालय, मुंबई ४०० ०३२
दिनांक - १३ ऑक्टोबर, २०२५
प्रस्तावना - महाराष्ट्र मत्स्योद्योग विकास महामंडळ मर्यादित, मुंबई यांच्या अधिपत्याखालील कार्यरत
अधिकारी व कर्मचारी यांना सातवा वेतन आयोगाच्या शिफारशी लागू करण्याची बाब शासनाच्या
विचाराधीन होती. त्याअनुषंगाने पुढीलप्रमाणे शासन निर्णय निर्गमित करण्यात येत आहे.
शासन निर्णय :-
महाराष्ट्र मत्स्योद्योग विकास महामंडळ मर्यादित, मुंबई मधील अधिकारी व कर्मचारी यांना
दिनांक १ जुलै, २०२१ या दिनांकापासून सातवा वेतन आयोग लागू करण्यात येत आहे. सोबत
अधिकारी व कर्मचारी संवर्गाची पदनामे, सहावा वेतन आयोग व सातवा वेतन आयोगाची वेतनश्रीणी
याबाबतचे परिशिष्ट्ट जोडले आहे. महाराष्ट्र मत्स्योद्योग विकास महामंडळातील अधिकारी व
कर्मचारी यांना सातवा वेतन आयोग लागू केल्यामुळे येणारा अधिकचा आर्थिक भार महामंडळाने
स्वत:च्या उत्पन्नातून भागवावा. सदर महामंडळास शासनाकडून या बाबींसाठी कोणत्याही प्रकारचे
आर्थिक सहाय्य देण्यात येणार नाही.
२. महाराष्ट्र मत्स्योद्योग विकास महामंडळ मर्यादित, मुंबई मधील अधिकारी व कर्मचारी यांना
सातवा वेतन आयोगाच्या शिफारशीनुसार सुधारित वेतनश्रेणी खालील अटींच्या अधीन राहून
देण्यात येत आहे.
(१) महामंडळाने वित्त विभाग/ शासनाकडून सातवा वेतन आयोगासंदर्भात निर्गमित करण्यात आलेले
उदा. दिनांक २०/०१/२०१९, दिनांक २०/०२/२०१९ व वेळोवेळी निर्गमित करण्यात येणाऱ्या शासन
निर्णय/ परिपत्रकातील अटी व शतींचा मार्गदर्शक तत्वे म्हणून अवलंब करावा व त्याप्रमाणे सुधारित
वेतनश्रेणीची अंमलबजावणी करावी.
(२) महामंडळाचे स्वरूप हे सामाजिक नि प्रवर्तक स्वरूपाचे असले तरी महामंडळ सन २०१३-१४
पासून नफ्यात आलेले आहे. सबब, यापुढे ही महामंडळ सातत्याने नफ्यात राहील, याबाबत दक्षता
घ्यावी.
(३) महामंडळाने नमूद केलेल्या वेतनश्रेण्या प्रशासकीय विभागाकडून प्रमाणित करण्यात याव्यात.
तसेच शासनाकडील समकक्ष पदांना लागू करण्यात आलेल्या वेतनश्रेण्या महामंडळातील
अधिकारी/ कर्मचारी यांना लागू करताना मिळणारा लाभ जास्त असून नये. सुधारित वेतनश्रेण्या त्या
मर्यादेत असाव्यात.
# Page 2
शासन निर्णय क्रमांकः मत्स्यआ-२०२४/प्र.क्र.८९/पदुम-१२
(४) दिनांक १ जुलै, २०२१ ते सुधारित वेतनश्रेणीची अंमलबजावणी होईपयंतच्या कालावधीतील
थकबाकी एकरकमी अथवा टप्प्याटप्याने अदा करण्याबाबत संचालक मंडळाच्या मान्यतेने निर्णय
घ्यावा.
(५) नवीन पदे/ संवर्ग यांना सदर लाभ अनुज्ञेय करतेवेळी प्रशासकीय विभाग व वित्त विभागाची
पूर्वमंजूरी घेणे आवश्यक राहील.
(६) प्रस्तावात नमूद केलेल्या पदांमध्ये कोणताही बदल करावयाचा असल्यास अथवा कोणत्याही
पदाची श्रेणीवाढ/ अवनत करावयाची झाल्यास तसेच महामंडळातील रिक्त असलेली/ रिक्त
होणारी पदे भरणे/ नवीन पदे/ संवर्ग निर्माण करणे याबाबतची कार्यवाही प्रथमत: संचालक मंडळाची
मान्यता घेऊन तद्नंतर शासनाची मान्यता घेणे बंधनकारक राहील.
३. हा शासन निर्णय वित्त आयोगाच्या अनौ.संदर्भ क्र.४७/२०२५/साउ, दिनांक ३०/०९/२०२५
अन्वये त्यांनी दिलेल्या मान्यतेनुसार निर्गमित करण्यात येत आहेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3