# Page 1
वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर परिसरातील महिला वसतिगृहाची (G+१) ऐवजी (G+५) इमारत बांधण्यासाठी रु.८७५.४५ लक्ष किंमतीस सुधारित प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०१७/प्र.क्र.१६५/३-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २० एप्रिल, २०२२
वाचा - १) कृषि व पदुम विभाग, शासन निर्णय क्र. वनास-६९११/प्र.क्र.१७८/३ओ, दि.२१.०३.२०१२ २) संचालक, वनामती यांचे पत्र क्र. वनामती/४२०/२०१९,दि.११.०२.२०१९ ३) संचालक, वनामती यांचे पत्र क्र. वनामती/बांधकाम/१७३५/२०१९, दि.०३.०६.२०१९ ४) आयुक्त(कृषि) यांचे पत्र. क्र. कृआ/वनामतीबांधकाम/वि.प्र.५/प्र.क्र.१४/५६१४/२०, दि.१०.०२.२०२० ५) वित्त विभाग शासन परिपत्रक क्रमांक अर्थसं-२०२०/प्र.क्र.६४/अर्थ-३, दि.१६/०४/२०२० ६) वित्त विभाग शासन निर्णय क्रमांक अर्थसं-२०२०/प्र.क्र.६५/अर्थ-३, दि.०४/०५/२०२० ७) संचालक, वनामती यांचे पत्र क्र. वनामती/ बांधकाम / म. वसतीगृह/१७७८/२०२०, दि. २५.०९.२०२० ८) वित्त विभागाचे पत्र क्र.व्य अ.स-२०२२/प्र.क्र.३१/ अर्थ-२ दि.१०/०३/२०२२
प्रस्तावना - राज्य प्रशिक्षण धोरण तसेच एकत्रित परिविक्षाधीन प्रशिक्षण कार्यक्रम राबविण्याकरिता वर्ग-२ व वर्ग-३ च्या अधिकारी / कर्मचा-यांकरिता आवश्यक पायाभूत सुविधा पुरविण्याच्या उद्देशाने वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपुर येथे महिला वसतिगृहाच्या (G+१) इमारतीचे बांधकाम करण्याचा निर्णय घेण्यात आला होता. उपरोक्त संदर्भ क्र.१ येथील शासन निर्णयान्वये प्रस्तुत महिला वसतिगृहाच्या (G+१) इमारतीचे बांधकाम करण्यासाठी रु.१२५.०० लक्ष रकमेच्या किंमतीस प्रशासकीय मान्यता प्रदान करण्यात आली होती. तथापि प्रशिक्षणाचा वाढता व्याप लक्षात घेऊन वनामती महिला वसतिगृहाची क्षमता अपुरी पडणार असल्याने वनामती नियामक मंडळाच्या २८ व्या बैठकीमध्ये वनामती महिला वसतिगृहाचे बांधकाम तळमजला + ५ (G+५) असे करण्याचा निर्णय घेण्यात आल्याचे वनामती संस्थेने संदर्भाधीन दि.११.०२.२०१९ च्या पत्रान्वये कळविले होते. महिला वसतिगृहाच्या इमारतीचे बांधकाम (G+१) ऐवजी (G+५) प्रस्तावित केल्यामुळे बांधकाम खर्चामध्ये वाढ झाली आहे.
सद्यस्थितीत महिला वसतिगृहाचे ५ मजल्यापर्यंत स्लॅब व भिंतीचे बांधकाम पुर्ण झाले असल्याने प्रस्तुत महिला वसतिगृहाच्या इमारतीचे बांधकामासाठी सुधारीत प्रशासकीय मान्यता देण्याची व उर्वरित बांधकाम तातडीने पूर्ण होण्याकरिता वनामती, नागपूर संस्थेस सन २०१९-२० मध्ये लेखाशिर्ष २४०१ २६४९ अंतर्गत रु.६००.२७ लक्ष या अर्थसंकल्पीत निधीमधून रु.४४८.०७ लक्ष निधी उपलब्ध करून देण्याबाबत आयुक्त (कृषि) यांनी संदर्भाधीन दि. १०.०२.२०२० रोजीच्या पत्रान्वये विनंती केली होती.
# Page 2
शासन निर्णय क्रमांकः संकीर्ण-२०१७/प्र.क्र.१६५/३-अ
तथापि कृषि विभागाच्या अधिपत्याखालील वनामती, नागपूर येथील महिला वसतीगृहाच्या (G+५) इमारतीच्या उर्वरित बांधकामासाठी रु.८७५.४५ लक्ष इतक्या रक्कमेस सुधारीत प्रशासकीय मान्यतेसंदर्भातील सदरचा प्रस्ताव वित्तीय अधिकार नियम पुस्तिकेतील भाग - १ उप विभाग-५ मधील अ.क्र. ९ परि. क्र. १३४ मधील तरतूदीनुसार सदरचा वाढीव खर्च हा १५% पेक्षा जास्त असल्याने प्रस्ताव व्यय अग्रकम समितीच्या मान्यतेस्तव दि.२४/२/२०२२ रोजी सादर करण्यात आला होता. तदनंतर वित्त विभागाच्या संदर्भादिन दि.१०/०३/२२ रोजीच्या पत्रानुसार व्यय अग्रक्रम समितीचे इतिवृत्त प्राप्त झाले आहे. त्यास अनुसरुन शासन पुढील प्रमाणे निर्णय घेत आहे.
शासन निर्णय : वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपुर येथे महिला वसतिगृहाची (G+१) ऐवजी (G+५) इमारत बांधण्यासाठी रु.८७५.४५ लक्ष किंमतीस सुधारीत प्रशासकीय मान्यता खालील अटीच्या अधिन राहून मान्यता देण्यात येत आहे.
१ वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपुर येथे महिला वसतिगृहाची (G+१) ऐवजी (G+५) इमारत बांधण्यासाठी रु.८७५.४५ लक्ष (आठ कोटी पंच्याहत्तर लक्ष पंचेचाळीस हजार दोनशे चौदा फक्त) किंमतीस सुधारित प्रशासकीय मान्यता प्रदान करण्यात येत आहे. मुळ व सुधारित प्रशासकीय मान्यतेचा सविस्तर बाबनिहाय गोषवारा सोबत जोडलेल्या “प्रपत्र अ” प्रमाणे आहे.
२ शासनाकडून अधिकचा निधी उपलब्ध करुन दिला जाणार नाही. तसेच वाढीव खर्च संस्थेच्या स्वनिधीतूनच करावा.
३ सदर शासन निर्णय सार्वजनिक बांधकाम विभागाच्या अनौपचारीक संदर्भ क्र. शिकाना/ २०३, दि. १६/०७/२०१८, नियोजन विभागाच्या अनौपचारीक संदर्भ क्र.४०२/१४३१, दि.१५/१२/२०२१ व वित्त विभागाच्या अनौपचारीक संदर्भ क्र.०८/२०२२/व्यय१, दि. १३/०१/२०२२ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3
# Page 4