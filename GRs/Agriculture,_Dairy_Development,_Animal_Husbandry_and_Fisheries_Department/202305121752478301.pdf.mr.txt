# Page 1
महात्मा फुले कृषि विद्यापीठ, राहुरी या विद्यापीठास सन २०२३-२४ या आर्थिक वर्षात ३१ - सहायक अनुदान (वेतनेतर) अंतर्गत अनुदान वितरीत करणेबाबत (अनिवार्य)...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मकृवि-१४२३/प्र.क्र.८६/७-अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई-४०० ०३२.
दिनांक : १२ मे, २०२३.
वाचा :- १) वित्त विभाग,शासन परिपत्रक क्र.अर्थसं-२०२३/प्र.क्र.४०/अर्थ-३, दि.१२.०४.२०२३.
२) नियंत्रक, महात्मा फुले कृषि विद्यापीठ, राहुरी यांचे पत्र जा क्र. मफुकृवि/लेखा २ / ३८ व ८२ / २०२३,दि.२१.०४.२०२३ व दि.०४/०५/२०२३
प्रस्तावना:
सन २०२३-२४ या आर्थिक वर्षाकरीता वित्त विभागाच्या संदर्भाधीन क्र.१ च्या परिपत्रकानुसार
राज्यातील चारही कृषि विद्यापीठांना मागणी क्र. डी-३, '२४१५ कृषि विषयक संशोधन व शिक्षण' या
मुख्य लेखाशीर्षाखाली अनिवार्य योजनांतर्गत ३१ सहायक अनुदाने (वेतनेतर) या उद्दीष्टाकरीता १०
टक्क्यांच्या मर्यादेत निधी बीम्स प्रणालीवर वितरीत करण्यात आलेला आहे. नियंत्रक, महात्मा फुले
कृषि विद्यापीठ,राहुरी यांनी उपरोक्त संदर्भ क्र.२ च्या पत्रान्वये राहुरी कृषि विद्यापीठाकरीता अनिवार्य
योजनांसाठी ३१,सहायक अनुदाने (वेतनेतर) या बाबीकरीता मंजूर अर्थसंकल्पीय तरतूदीमधून निधी
वितरीत करण्याबाबत निधी वितरणाचा प्रस्ताव सादर केलेला आहे. त्यानुषंगाने निधी वितरीत
करण्याची बाब शासनाच्या वितरीत करण्याची बाब शासनाच्या विचाराधीन होती.
शासन निर्णय :
सन २०२३-२४ या आर्थिक वर्षात महात्मा फुले कृषि विद्यापीठ, राहुरी करीता २४१५-कृषि
विषयक संशोधन व शिक्षण, ०१-पीकसंवर्धन (२४१५ ००२५) व ०३- पशुसंवर्धन (२४१५ ०१९७)
(अनिवार्य ) ३१-सहायक अनुदान (वेतनेतर) या बाबीकरीता मंजूर अर्थसंकल्पीय तरतुदीच्या १०
टक्केच्या मर्यादेत खालीलप्रमाणे एकुण रु.११७.१४६ लाख (अक्षरी रु. एक कोटी सतरा लाख चौदा
हजार सहाशे फक्त) एवढे अनुदान वितरीत करण्यास शासन मंजुरी देत आहे. याबाबतचा सविस्तर
तपशिल पुढीलप्रमाणे दर्शविण्यात आला आहे.
# Page 2
शासन निर्णय क्रमांकः मकृवि-१४२३/प्र.क्र.८६/७-अ
(रु. लाखात)
-------------------------------------------------------------------------------------------------------------------------------------------------------------------------
| अ. क्र. | अनिवार्य योजनेचे नाव | लेखाशीर्ष व उद्दीष्ट | सन २०२३-२४ करीता अर्थसंकल्पीय तरतूद | सन २०२३-२४ करीता विभागाकडून वितरीत करावयाचे अनुदान (अर्थसंकल्पीय तरतूदीच्या १०%) |
| १ | २ | ३ | ४ | ५ |
| १) | मागणी क्र. डी-३, १२०, इतर संस्थांना सहाय्य, (००)(०१) महात्मा फुले कृषि विद्यापीठाला सहायक अनुदान | ०१,पीकसंवर्धन (२४१५ ००२५) ३१,सहायक अनुदान (वेतनेतर) | ११५८.७५ | ११५.८७५ |
|  | ०३,पशुसंवर्धन (२४१५ ०१९७) ३१,सहायक अनुदान (वेतनेतर) | १२.७१ | १.२७१ |
|  | एकुण | ११७१.४६ | ११७.१४६ |
-------------------------------------------------------------------------------------------------------------------------------------------------------------------------
२. सदर शासन निर्णयातील अनुदान हे खालील नमूद अटी व शर्तींच्या अधिन राहून वितरीत
करण्यात येत आहे.
१. वित्त विभागाच्या दि. १२.०४.२०२३ च्या परिपत्रकामध्ये देण्यात आलेल्या सूचनांची
काटेकोर अंमलबजावणी करण्यात यावी.
२. कृषि विद्यापीठांनी योजना/योजनेतर आणि बाबनिहाय वितरीत केलेला निधी संबंधीत
अनिवार्य योजनेतील अनुज्ञेय बाबींसाठीच खर्च करावा.
३. वितरीत केलेला निधी कोणत्याही कारणास्तव अखर्चित / शिल्लक राहीला / राहणार
असेल तर सदर अखर्चित / शिल्लक निधी शासनाचे मान्यतेशिवाय इतर गटांसाठी /
योजनांसाठी / बाबींसाठी परस्पर वर्ग करु नये किंवा खर्च करु नये.
पृष्ठ ४ पैकी २
# Page 3
शासन निर्णय क्रमांकः मकृवि-१४२३/प्र.क्र.८६/७-अ
४. ज्या योजनांतर्गत / योजनेतर योजनांचा कालावधी संपलेला आहे, अशा योजना संबंधित
कालावधीनंतर शासनाची मान्यता मिळाल्याशिवाय योजनांतर्गत खर्चाने पुढे चालू ठेऊ
नयेत.
५. महाराष्ट्र कृषि शिक्षण व संशोधन परिषदेने, कृषि विद्यापीठांना मंजूर केलेले सहाय्यक
अनुदान, अनुदान सुत्राप्रमाणे बरोबर आहे किंवा कसे, तसेच विहीत आदेश /
कार्यपध्दतीनुसार खर्च करण्यात येत आहे किंवा कसे, याबाबत प्रत्येक आर्थिक वर्षाचा
मुल्यमापन अहवाल शासनास संबंधित आर्थिक वर्ष समाप्त झाल्यापासून तीन महिन्यांच्या
कालावधीत सादर करावा. तसेच, मागील आर्थिक वर्षाचा अखर्चित निधी किती आहे हे
तात्काळ शासनास कळवावे.
६. कृषि विद्यापीठांना त्यांचे महसूली उत्पन्न वापरण्यास शासनाने मान्यता दिलेली आहे.
याबाबत विद्यापीठाने विहीत आदेश आणि कार्यपध्दतीनुसार उचित कार्यवाही करावी.
तसेच महसूली उत्पन्न वाढविण्याच्या योजना राबविण्याबाबत कार्यवाही करावी.
७. विद्यापीठांना मंजूर करण्यात आलेले अनुदान महाराष्ट्र कृषि विद्यापीठ अधिनियम १९८३,
महाराष्ट्र कृषि विद्यापीठ परिनियम १९९०, आणि महाराष्ट्र कृषि विद्यापीठ लेखा संहिता
१९९१ मधील तरतूदीप्रमाणे आणि प्रचलित शासन आदेश व विहित कार्यपध्दतीनुसार
सक्षम अधिका-यांची प्रशासकीय व वित्तीय मान्यता घेतल्यानंतर विहीत मर्यादेत खर्च
करण्यात यावे. केवळ अर्थसंकल्पीय तरतूद आहे किंवा अनुदान वितरीत केले आहे म्हणून
खर्च करु नये.
विद्यापीठाच्या नियंत्रक आणि इतर संबंधित सक्षम प्राधिका-यांनी उपरोक्त अटी व शर्तींचे
काटेकोरपणे अनुपालन करावे.
३. या प्रित्यर्थचा खर्च सन २०२३-२४ च्या अंदाजपत्रकात नमूद केलेल्या लेखाशीर्षाखाली मंजूर
केलेल्या तरतूदीतून मासिक निधी विवरणपत्राच्या मर्यादेत भागवावा व त्याच लेखाशिर्षाखाली खर्ची
टाकण्यात यावा.
४. उपविभागीय कृषि अधिकारी, अहमदनगर या आहरण व संवितरण अधिकारी यांनी संबंधित
उपशीर्षांतर्गत मंजूर केलेले अनुदान शासन निर्णय क्रमांक कृषि व सहकार विभाग क्रमांक अजीयु पृष्ठ ४ पैकी ३
# Page 4
शासन निर्णय क्रमांकः मकृवि-१४२३/प्र.क्र.८६/७-अ
१०७२/१८४७१/व्ही, दिनांक २७ सप्टेंबर १९७२ आणि शासन निर्णय क्रमांक कृषिवि- २००३ / सीआर
३५/२०-ओ, दिनांक २५/४/२००३ मध्ये नमूद केल्याप्रमाणे कृषि विद्यापीठांचे संबंधित नियंत्रक यांना
अदा करण्याबाबत आवश्यक कार्यवाही करावी.
५. सदर आदेश महाराष्ट्र अर्थसंकल्प नियम पुस्तिका (भाग-१) १९७७ अन्वये प्रशासकीय
विभागांना प्रदान केलेल्या अधिकारानुसार तसेच वित्त विभागाचे शासन परिपत्रक क्र.अर्थसं-२०२३/
प्र.क्र.४०/अर्थ-३ दि.१२.०४.२०२३ अन्वये दिलेल्या मान्यतेनुसार निर्गमित करण्यात येत आहेत.