# Page 1
मराठवाडा पॅकेज अंतर्गत जालना जिल्ह्यात २० शेळ्या + २ बोकड असा शेळी गट वाटप करणे ही पथदर्शी योजना सन २०१६-१७ मध्ये राबविण्यास प्रशासकीय मान्यता प्रदान करण्याबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास, मत्स्यव्यवसाय विभाग,
शासन निर्णय क्र. संकीर्ण-२०१६/प्र.क्र.२३८/पदुम-४,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ९ जुलै, २०२१.
वाचा : १. कृषी व पदुम विभागाचा शासन निर्णय क्र.संकिर्ण-२०१६/प्र.क्र.२३८/पदुम-४, दि.१५.१०.२०१६.
२. कृषी व पदुम विभागाचे परिपत्रक क्र.संकिर्ण-२०१६/प्र.क्र.२३८/पदुम-४, दि.९.०३.२०१७ ३. कृषी व पदुम विभागाचे शासन शुध्दीपत्रक क्र. संकिर्ण-२०१६/प्र.क्र.२३८/पदुम-४, दि.२५.१०.२०१७ ४. कृषी व पदुम विभागाचा शासन निर्णय क्र.पविआ-१०२०/प्र.क्र.११०/पदुम-३, दि.२५.०५.२०२१.
प्रस्तावना :
पशुंसवर्धन विभागामार्फत शेळी गट वाटपाच्या राज्यस्तरीय नावीन्यपूर्ण तसेच, जिल्हा वार्षिक योजनेमधील शेळ्या आणि बोकडाची / मेंढ्या आणि नग मेंढ्याची आधारभूत किंमत वाढविण्यास दि.१२.०५.२०२१ रोजी पार पडलेल्या मंत्रिमंडळ बैठकीत मंत्रिमंडळाने मान्यता प्रदान केलेली आहे. त्यानुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
वाचा क्र.१ येथील दि.१५.११.२०१६ च्या शासन निर्णयातील पृ.क्र.१ वरील योजनेअंतर्गत देय अनुदान खालीलप्रमाणे वाचावे.
योजनेंतर्गत देय अनुदान -
निवड झालेल्या प्रत्येक लाभार्थीला वाटप करणे प्रस्तावित असलेल्या शेळी गटाचा एकूण अपेक्षित खर्च (शेळी गट व शेळयांसाठीचा वाडा) रू. २,३१,४००/- इतका आहे. गटाची स्थापना करताना सुरुवातीला लाभार्थ्यास १०० टक्के निधी स्वहिस्सा / वित्तीय संस्थांचे कर्ज याद्वारे उभा करावयाचा आहे. सर्व प्रवर्गासाठी प्रत्यक्ष खर्चाच्या ५० टक्के
तथापि, प्रति गट कमाल मर्यादा रू. १,१५,७००/- या प्रमाणे अनुदान (Back ended Subsidy) देय राहील.
२० शेळ्या + २ बोकड अशा शेळी गट योजनेचा तपशील
(आकडे रू.)
-------------------------------------------------------------
| अ. क्र. | तपशील | दर (प्रति शेळी / बोकड) | गटाची एकुण किंमत |
|  | २० शेळ्या खरेदी | ६,०००/ | १,२०,०००/ |
|  | ०२ बोकड खरेदी | ८,०००/ | १६,०००/ |
| ३ | शेळ्यांचा वाडा (४५० चौ. फूट) | २१२ रू प्रति चौ. फूट | ९५,४००/ |
| एकूण | २,३१,४००/ |
-------------------------------------------------------------
# Page 2
शासन निर्णय क्रमांक: संकीर्ण-२०१६/प्र.क्र. २३८/पदुम-४,
-------------------------------------------------------------------------------------------------------
| अ. क्र. | गटाचे स्वरुप | गटाची किंमत | ५० टक्के अनुदान रक्कम | प्रस्तावीत गटाची संख्या | आवश्यक अनुदानाची रक्कम |
| १. | २० + २ शेळी गट  |  वाटप | २,३१,४००/ | १,१५,७००/ | १,००० | ११,५७,००,०००/ |
-------------------------------------------------------------------------------------------------------
उपरोक्त प्रमाणे बोकडाच्या आधारभूत किंमतीत केलेली सुधारणा आर्थिक वर्ष २०२१-२२ पासून लागू राहील.