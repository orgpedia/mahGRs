# Page 1
पदोन्नती नाकारणेबाबत.
श्री.विश्वास पांडुरंग देसाई, अधिक्षक गट-क
महाराष्ट्र शासन
कृषि, पशुसंवर्धन, दुग्धव्यवसाय व मस्त्यव्यवसाय विकास विभाग
शासन निर्णय क्र कृषिआ-१०२१/प्रक्र.६८/१६ए
हुतात्मा राजगुरु चौक, मादाम कामा रोड, मंत्रालय, मुंबई - ३२
दिनांक : २४ जून, २०२१
संदर्भ:- १) शासन निर्णय कृषि व पदुम विभाग क्र.कृषिआ-१०१९/प्र.क्र.१६/१६ञे, दि.०५.११.२०१९ २) कृषि आयुक्तालयाचे पत्र क्र.कृआ/पुणे/नस्ती/आस्था-१/१७००९/२०२०, दि.२२.०७.२०२०
प्रस्तावना : कृषि आयुक्तालयाच्या अधिनस्त विविध क्षेत्रीय कार्यालयांत कार्यरत असणाऱ्या अधिक्षक गट-क संवर्गातील ९ कर्मचाऱ्यांना दि.०५.११.२०१९ रोजीच्या आदेशान्वये सहाय्यक प्रशासकीय अधिकारी, गट-ब (वेतनस्तर एस-१५, रु. ४१८००-१३२३००) या पदावर पदोन्नती देण्यात आली आहे. सदर आदेशातील अ.क्र.५ वरील श्री. विश्वास पांडुरंग देसाई हे पदोन्नतीच्या पदावर हजर न होता त्यांनी वैद्यकीय कारणास्तव पदोन्नती नाकारत असल्याचे लेखी कळविले आहे. त्यानुसार कृषि आयुक्तालयाने त्यांची पदोन्नती रद्द करण्याबाबतचा प्रस्ताव उपरोक्त संदर्भाधीन क्र.२ येथील पत्रान्वये शासन मान्यतेसाठी सादर केला आहे. त्यानुसार शासनाने आता, पुढील निर्णय घेतला आहे.
शासन निर्णय : श्री.विश्वास पांडुरंग देसाई, अधिक्षक गट-क यांना दि.०५.११.२०१९ रोजीच्या आदेशान्वये सहाय्यक प्रशासकीय अधिकारी, गट-ब (वेतनस्तर एस-१५, रु. ४१८००-१३२३००) या पदावर देण्यात आलेली पदोन्नती खालील अटींच्या अधीन राहून रद्द करण्यात येत आहे.
१) श्री.देसाई यांना सदर आदेशाच्या दिनांकापासून पुढील दोन वर्षे होणाऱ्या निवडसूचीमध्ये त्यांच्या नावाचा विचार न करता तिसऱ्या वर्षाच्या निवडसूचित त्यांची पदोन्नतीसाठीची पात्रता तपासण्यात येईल.
२) श्री. देसाई यांची सेवाज्येष्ठता ही, ज्यावेळी ते पुढील पदोन्नतीस पात्र ठरतील व प्रत्यक्ष पदोन्नतीच्या पदावर रुजू होतील त्या दिनांकापासून विचारात घेतली जाईल.
३) श्री.देसाई यांना दि.५.११.०१९ रोजीच्या आदेशान्वये पदोन्नती दिलेल्या निवडसूचीतील अधिकाऱ्यांचा व त्यानंतरच्या दोन निवडसूचीतील अधिकाऱ्यांचा मानीव दिनांक प्राप्त होणार नाही.
# Page 2
शासन निर्णय क्रमांकः कृषिआ-१०२१/प्रक्र.६८/१६ए
४) अधिक्षक, गट-क या पदाचे नियुक्ती प्राधिकारी आयुक्त (कृषि) हे असल्याने त्यांना आश्वासित प्रगती योजनेचे लाभ प्रदान केले असल्यास त्याबाबत वित्त विभाग, शासन निर्णय दि. २.३.२०१९ मधील तरतूदीनुसार सदर लाभ काढून घेण्याची कार्यवाही आयुक्त (कृषि) यांना तात्काळ करावी.
२. सदर आदेशाची तात्काळ अंमलबजावणी आयुक्त (कृषि) यांनी करावी.