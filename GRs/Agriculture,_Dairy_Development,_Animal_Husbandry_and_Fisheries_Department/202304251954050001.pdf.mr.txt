# Page 1
सन २०२३-२४ या आर्थिक वर्षाकरीता मागेल त्याला फळबाग / ठिबक/ तुषार सिंचन/ शेततळे/ शेततळयाचे अस्तरीकरण / शेडनेट/ हरितगृह / आधुनिक पेरणीयंत्र (BBF)/कॉटन थ्रेडर देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्यव्यवसाय विभाग
शासन परिपत्रक क्र. मुशासिं ०३२३/प्र.क्र.४७/१४-अ
दालन क्र. ५१७, मंत्रालय (विस्तार),
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दि. २५ एप्रिल, २०२३
संदर्भ : १. कृषि विभाग शासन निर्णय क्र राकृवि ०३१७/प्र.क्र.१८/राकृवियो कक्ष, दि. १३.०४.२०१७ २. कृषि विभाग शासन निर्णय क्र. राफयो-२०१८/प्र.क्र.४७/९ओ दि. ०६.०७.२०१८ ३. कृषि विभाग शासन निर्णय क्र. कोशाशे-४२१८/प्र.क्र.८६/८ओ दि. १९.०८.२०१९ ४. कृषि विभाग शासन निर्णय क्र. राकृवि-२०२१/प्र.क्र.१४७/९ओ दि. ०४.१०.२०२१ ५. कृषि विभाग शासन निर्णय क्र. शाशेअ-२०२२/प्र.क्र.७५/१४ दि. २९.०६.२०२२
प्रस्तावना : राज्यातील शेतकऱ्यांना शेती करताना उद्भवणाऱ्या अडचणींतून येणारे नैराश्य दूर करण्याच्या अनुषंगाने कृषि विभागामार्फत महाडीबीटी पोर्टलद्वारे शेतकऱ्यांना विविध घटकांचा लाभ देण्यात येतो.
शेतकऱ्यांना आवश्यक असणारा घटक/बाब त्याला मागणी केल्यावर तातडीने उपलब्ध करुन दिल्यास त्याचा शेतकऱ्यास मोठया प्रमाणावर फायदा होऊ शकतो. त्यामुळे मा. वित्त मंत्री महोदयांनी सन २०२३-२४ चा अर्थसंकल्प सादर करताना केलेल्या अर्थसंकल्पीय भाषणामध्ये “जून २०१५ मध्ये सुरु केलेल्या मागेल त्याला शेततळे योजनेचा विस्तार करण्यात येत असून, आता मागेल त्याला फळबाग, ठिबक / तुषार सिंचन, शेततळे, शेततळ्याचे अस्तरीकरण, शेडनेट, हरितगृह, आधुनिक पेरणीयंत्रे (BBF) व कॉटन श्रेडर हे घटक उपलब्ध करुन देण्याचे प्रस्तावित आहे. या विविध योजनांकरीता सन २०२३-२४ मध्ये १ हजार कोटी रुपये नियतव्यय प्रस्तावित आहे.” अशी घोषणा केली आहे. सदर घोषणेच्या अंमलबजावणीच्या अनुषंगाने मार्गदर्शक सूचना निर्गमित करण्याची बाब शासनाच्या विचाराधीन होती.
# Page 2
शासन परिपत्रक क्रमांक: मुशासिं ०३२३/प्र.क्र.४७/१४-अ
शासन परिपत्रक : १. शेतकऱ्यांना शेतीसाठी आवश्यक असलेले घटक मागणी केल्यावर तातडीने उपलब्ध करुन देण्याच्या अनुषंगाने सन २०२३-२४ या आर्थिक वर्षात मागेल त्याला शेततळे योजनेचा विस्तार करण्यात येऊन मागेल त्याला फळबाग, ठिबक / तुषार सिंचन, शेततळे, शेततळ्याचे अस्तरीकरण, शेडनेट, हरितगृह, आधुनिक पेरणीयंत्रे (BBF) आणि कॉटन श्रेडर देण्यात येईल. शेतकऱ्यांना सदर घटक / बाब कृषि विभागामार्फत राबविण्यात येणाऱ्या प्रचलित योजनांतर्गत व त्यांच्या अर्थसंकल्पीय तरतूदीतुन उपलब्ध करुन देण्यात येईल. त्याचा तपशील पुढीलप्रमाणे
---------------------------------------------------------------------------------------------------------
| अ.क्र. | घटक / बाब | कृषि विभागामार्फत अंमलबजावणी करण्यात येत असलेल्या प्रचलित योजना |
| १ | मागेल त्याला फळबाग | एकात्मिक फलोत्पादन विकास अभियान |
| भाऊसाहेब फुंडकर फळबाग लागवड योजना |
|  | मागेल त्याला ठिबक / तुषार सिंचन | राष्ट्रीय कृषि विकास योजनेंतर्गत प्रति थेंब अधिक पीक (सूक्ष्म सिंचन) |
| ३ | मागेल त्याला शेततळे | मुख्यमंत्री शाश्वत कृषि सिंचन योजना |
| ४ | मागेल त्याला शेततळ्याचे अस्तरीकरण | राष्ट्रीय कृषि विकास योजना |
| एकात्मिक फलोत्पादन विकास अभियान |
| मुख्यमंत्री शाश्वत कृषि सिंचन योजना |
| रसा मुंडा कृषि क्रांती योजना |
| डॉ. बाबासाहेब आंबेडकर कृषि स्वावलंबन योजना |
| ५ | मागेल त्याला शेडनेट / हरितगृह | मुख्यमंत्री शाश्वत कृषि सिंचन योजना |
| एकात्मिक फलोत्पादन विकास अभियान |
| राष्ट्रीय कृषि विकास योजना |
| ६ | मागेल त्याला आधुनिक पेरणीयंत्रे (Broad Bed and Furrow BBF) आणि कॉटन थ्रेडर | कृषि यांत्रिकीकरण उपअभियान |
| राज्य पुरस्कृत कृषि यांत्रिकीकरण योजना |
---------------------------------------------------------------------------------------------------------
२. उपरोक्त घटक हे ज्या कृषि योजनांतर्गत अनुज्ञेय आहेत, त्या योजनांचे विहित निकष व योजनांच्या अंमलबजावणीच्या कार्यपध्दतीचा अवलंब करुन महा- डीबीटी पोर्टलवर अर्ज करणाऱ्या सन २०२३-२४ या आर्थिक वर्षातील पात्र शेतकऱ्यांना अनुदान वाटप करण्याची कार्यवाही महाडीबीटी पोर्टलद्वारे करावी.
पृष्ठ ४ पैकी २
# Page 3
शासन परिपत्रक क्रमांकः मुशासिं ०३२३/प्र.क्र.४७/१४-अ
३. उपरोक्त घटकांसाठी अनुज्ञेय असलेले अनुदान संबंधित शेतकऱ्यांच्या आधार क्रमांकाशी संलग्न असलेल्या बँक खात्यावर सार्वजनिक वित्तीय व्यवस्थापन प्रणालीद्वारे वर्ग करण्यात यावे.
४. या योजनेंतर्गत लाभ देताना अर्जदाराने / शेतकऱ्याने मागणी केलेल्या घटकाचा यापूर्वी शासनाच्या कोणत्याही योजनेंतर्गत लाभ घेतलेला असणार नाही याची खातरजमा करावी.
५. उपरोक्त घटकांच्या वाटपासाठी आवश्यक निधी सन २०२३-२४ या आर्थिक वर्षाकरीता संबंधित प्रचलित योजनेमधून उपलब्ध करुन दिलेल्या अर्थसंकल्पीय तरतूदीमधून भागवावा व उपरोक्त घटकांच्या मागणीनुसार अतिरिक्त निधीची आवश्यकता असल्यास त्याकरिता मागणी करावी.
६. सदर योजनेची कृषि विभागामार्फत सन २०२३-२४ या आर्थिक वर्षाकरीता अंमलबजावणी करण्यासाठी प्रचार व प्रसिध्दी क्षेत्रीय स्तरावर करावी.
७. आयुक्त (कृषि) यांनी उपरोक्त बाबत क्षेत्रिय स्तरावर मार्गदर्शक सूचना निर्गमित कराव्यात व आयुक्त (कृषि) यांनी याबाबत नियमितपणे आढावा घ्यावा.
# Page 4