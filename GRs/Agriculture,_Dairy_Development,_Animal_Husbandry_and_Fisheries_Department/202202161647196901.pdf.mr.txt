# Page 1
कृषि विभागाच्या योजनांची महा- डीबीटी पोर्टलद्वारे अंमलबजावणी करताना निधी वितरणाच्या कार्यपध्दतीत सुधारणा करणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : डीबीटी-०२२१/प्र.क्र.३३/१४-अ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १६ फेब्रुवारी, २०२२
संदर्भ :
१. सामान्य प्रशासन विभागाचा (मातं) शासन निर्णय क्र. साप्रवि-मातंस-२०१८ / प्र.क्र. १३८/से-१/३९ दि. १२ ऑक्टोंबर, २०१८.
२. कृषी व पदुम विभागाचा शासन निर्णय क्र. संकिर्ण-०९१९/प्र.क्र.२२१/१४-ओ,
दि. ०४ नोव्हेंबर, २०२०.
३. कृषी व पदुम विभागाचा शासन निर्णय क्र. डीबीटी-०२२१/प्र.क्र.३३/१४-अ, दि.२१ मे, २०२१.
४. सामान्य प्रशासन विभागाचा (मातं) शासन निर्णय क्र. डीबीटी-२०२१/ प्र.क्र.६१ /से-१/३९ दि. ३० नोव्हेंबर, २०२१.
प्रस्तावना:
कृषि विभागाने महा-डीबीटी पोर्टलवर “शेतकरी योजना” या सदराखाली शेतकऱ्यांच्या सोयीकरिता सर्व योजनांचा लाभ “एकाच अर्जाद्वारे” देण्याच्या दृष्टीने एकात्मिक संगणकीय प्रणाली विकसित केलेली आहे. सद्य:स्थितीत दि. ०४ नोव्हेंबर, २०२० रोजीच्या शासन निर्णयाव्दारे कृषि विभागाच्या प्रमुख योजनांची अंमलबजावणी महा डीबीटी पोर्टलव्दारे करण्यात येत आहे.
सामान्य प्रशासन विभागाच्या दि. १२ ऑक्टोंबर, २०१८ रोजीच्या शासन निर्णयान्वये महा डीबीटी प्रणालीव्दारे लाभ वितरणाची कार्यपध्दती विहित केलेली होती. त्यानुसार कृषी विभागाच्या विविध योजनांच्या अंमलबजावणीसाठी मध्यवर्ती पुल खाते उघडण्यास दि. २१ मे, २०२१ रोजीच्या शासन निर्णयान्वये मान्यता दिली होती. सामान्य प्रशासन विभागाने (मातं) दि. ३० नोव्हेंबर, २०२१ रोजीच्या शासन निर्णयान्वये महा डीबीटी प्रणालीच्या कार्यपध्दतीत सुधारणा केली असून त्यानुसार प्रत्येक योजनेकरिता स्वतंत्र मध्यवर्ती पुल खाते (Central Pool Account) स्टेट बँक ऑफ इंडिया मध्ये उघडण्याबाबत सूचित केले आहे. सदर सुधारणेनुसार, कृषि विभागांतर्गत महा डीबीटी पोर्टलव्दारे राबविण्यात येणाऱ्या सर्व योजनांसाठी तसेच, भविष्यात ज्या योजनांची महा- डीबीटी पोर्टलव्दारे अंमलबजावणी करावयाची असेल त्या योजनांतर्गत पात्र लाभार्थ्यांच्या आधार संलग्न बँक खात्यावर अनुदान वर्ग करण्यासाठी कृषि आयुक्तालय स्तरावर प्रत्येक योजनेसाठी स्वतंत्र मध्यवर्ती
# Page 2
शासन निर्णय क्रमांक: डीबीटी-०२२१/प्र.क्र.३३/१४-अ
पुल खाते (Central Pool Account) उघडण्यास मान्यता देण्याचा प्रस्ताव शासनाच्या विचाराधीन होता, त्याबाबत शासन पुढीलप्रमाणे निर्णय घेत आहे.
शासन निर्णय :
१. कृषि विभागांतर्गत महा- डीबीटी पोर्टलव्दारे राबविण्यात येणाऱ्या सर्व योजनांसाठी कृषि आयुक्तालय स्तरावर एक मध्यवर्ती पुल खाते (Central Pool Account) उघडण्यास मान्यता देण्याबाबतचा दि. २१ मे, २०२१ रोजीचा शासन निर्णय या शासन निर्णयान्वये अधिक्रमित करण्यात येत आहे.
२. कृषि विभागांतर्गत महाडीबीटी पोर्टलव्दारे राबविण्यात येणाऱ्या प्रत्येक योजनेसाठी कृषि आयुक्तालय स्तरावर स्वतंत्र मध्यवर्ती पुल खाते (Central Pool Account) उघडण्यास मान्यता देण्यात येत आहे.
३. सामान्य प्रशासन विभाग (मातं) शासन निर्णय दि. १२ ऑक्टोबर, २०१८ व शासन निर्णय दि. ३० नोव्हेंबर, २०२१ मधील निर्देशांचे काटेकोरपणे पालन करणे बंधनकारक राहील.
४. कृषि आयुक्तालयाने मध्यवर्ती पुल खात्यातील व्यवहारांचे मासिक/ तिमाही ताळमेळ तसेच लेखापरीक्षण करावे.
५. सदर मध्यवर्ती पुल खाते भविष्यात बंद करण्यात आल्यास, त्यामधील शिल्लक रकमेचा ताळमेळ घेऊन शिल्लक अखर्चित रक्कम योग्य त्या शासन लेखाशिर्षाखाली तात्काळ जमा करावी.
# Page 3