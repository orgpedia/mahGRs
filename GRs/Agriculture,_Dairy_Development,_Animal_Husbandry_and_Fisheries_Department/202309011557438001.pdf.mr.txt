# Page 1
कृषि अधिकारी (जिल्हा परिषद) गट-ब (कनिष्ठ) (राजपत्रित) संवर्गातील कृषि अधिकाऱ्यांची दि.०१.०१.२०२२ स्थित अंतरिम ज्येष्ठतायादी प्रसिध्द करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र.कृषिआ-३३२१/प्र.क्र.६०/१६-अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०१ सप्टेंबर, २०२३
संदर्भ :- १) शासन अधिसूचना, सामान्य प्रशासन विभाग, दि.२१.०६.१९८२ २) शासन अधिसूचना, सामान्य प्रशासन विभाग, दि.२१.०६.२०२१ ३) कृषि आयुक्तालयाचे पत्र क्र. कृआ/कृअ (जि.प.)/ज्येसू/आस्था-४/२३४/२०२२/ १३०१८, दि.१२.०४.२०२३
परिपत्रक
सामान्य प्रशासन विभागाच्या संदर्भ क्र.१ येथील दि.२१.०६.१९८२ च्या शासन अधिसूचनेन्वये ज्येष्ठतेचे विनियमन नियमावली १९८२ प्रसिध्द करण्यात आली आहे. सदर ज्येष्ठतेचे विनियमन नियमावली मधील तरतूदीनुसार शासकीय कर्मचाऱ्याची ज्येष्ठता सामान्यपणे त्यांच्या त्या पदावरील, संवर्गातील किंवा सेवेतील अखंडीत सेवाकालावरुन निश्चित करण्यात येते.
तसेच सामान्य प्रशासन विभागाच्या संदर्भ क्र.२ येथील दि.२१.०६.२०२१ च्या शासन अधिसूचनेन्वये शासन सेवेतील अधिकारी/कर्मचाऱ्यांची ज्येष्ठतायादी प्रत्येक वर्षी तयार करणे व प्रसिध्द करणे याबाबतचे सर्वंकष धोरण निश्चित करण्यात आले आहे.
२. ग्रामविकास विभागाच्या दि.११.१०.२०१८ रोजीच्या शासन निर्णयानुसार जिल्हा परिषदेकडील कृषि अधिकारी, गट-क (तांत्रिक) या संवर्गाचे रुपांतरण करुन राज्य शासनाकडील कृषि विभागात कृषि अधिकारी (जिल्हा परिषद) गट-ब (कनिष्ठ) (राजपत्रित) या पदनामाचा नवीन संवर्ग निर्माण करुन या संवर्गास राजपत्रित दर्जा देण्यात आला आहे. जिल्हा परिषदेकडील कृषि अधिकारी, गट-क (तांत्रिक) संवर्गात कार्यरत असणारे जे अधिकारी नवीन संवर्गात म्हणजेच कृषि अधिकारी (जिल्हा परिषद) गट-ब(कनिष्ठ) (राजपत्रित) संवर्गात समाविष्ट होऊ इच्छितात, त्याबाबतची कार्यपध्दती व मार्गदर्शक सूचना कृषि विभागाने उपरोक्त दि. ०९ जानेवारी, २०१९ च्या शासन निर्णयानुसार निर्गमित केलेल्या आहेत. त्यानुसार कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट होण्यासाठी विकल्प देणाऱ्या अधिकाऱ्यांचे ग्राम विकास विभागाने सादर केलेल्या माहितीनुसार कृषि अधिकारी (जिल्हा परिषद ) गट-ब (कनिष्ठ) (राजपत्रित) या संवर्गात ३८१ अधिकाऱ्यांचे दि.११ जानेवारी, २०२१ रोजीच्या शासन निर्णयान्वये व १९ अधिकाऱ्यांचे दि.१३.०५.२०२२ रोजीच्या शासन निर्णयान्वये राज्य शासनाच्या कृषि, पशुसंवर्धन, दुग्ध व्यवसाय विकास व मत्स्यव्यवसाय विभागात समावेशन करण्यात आलेले आहे.
३. तद्नुषंगाने मा. महाराष्ट्र प्रशासकीय न्यायाधिकरण, नागपूर यांनी मुळ अर्ज क्र.४८६/२०२२ मध्ये दि. १४.२.२०२३ रोजी दिलेल्या न्यायनिर्णयाच्या अनुषंगाने सामान्य प्रशासन विभाग शासन अधिसूचना दि.२१.०६.१९८२ आणि दि.२१.०६.२०२१ मधील तरतूदी विचारात घेऊन
# Page 2
शासन परिपत्रक क्रमांकः कृषिआ-३३२१/प्र.क्र.६०/१६-अ
आवश्यक ती नियमोचित तपासणी करून, कृषि अधिकारी (जिल्हा परिषद ) गट-ब (कनिष्ठ) (राजपत्रित) संवर्गाची दि.०१.०१.२०२२ स्थित ज्येष्ठता यादी प्रसिध्द करण्याचा निर्णय शासनाने घेतला आहे.
त्यानुसार कृषि अधिकारी (जिल्हा परिषद ) गट-ब (कनिष्ठ) (राजपत्रित) संवर्गांची दि.०१.०१.२०२२ स्थित अंतरिम ज्येष्ठतायादी सोबत जोडलेल्या परिशिष्टानुसार प्रसिध्द करण्यात येत आहे.
४. आयुक्त (कृषि) यांना विनंती करण्यात येते की, त्यांनी सदर तात्पुरती ज्येष्ठतायादी सर्व संबंधीत अधिकाऱ्यांच्या (रजेवर / प्रतिनियुक्तीवर असलेल्या अधिकाऱ्यांसह) निदर्शनास आणावी व तसे कळविल्याबाबत त्यांची स्वाक्षरी घेतलेली प्रत अभिलेखात ठेवावी. तसेच सदर तात्पुरत्या ज्येष्ठतायादी संदर्भातील आक्षेप/त्रुटी असल्यास त्याबाबत संबंधितांनी पंधरा दिवसाच्या आत निवेदन सादर करावे.
त्यानंतर प्राप्त झालेल्या आक्षेपांचा विचार केला जाणार नाही. प्राप्त झालेल्या निवेदनातील वस्तुस्थिती संबंधितांच्या उपलब्ध अभिलेखावरुन तपासून सदर निवेदने, सविस्तर अभिप्रायांसह शासनास पाठवावीत. विहित कालावधीत आक्षेप/माहिती प्राप्त न झाल्यास सदर तात्पुरत्या ज्येष्ठतायादीबाबत कोणाचाही आक्षेप नसल्याचे गृहीत धरुन अंतिम ज्येष्ठतायादी प्रसिध्द करण्याबाबत शासनास कळविण्यात यावे.
५. प्रस्तुत ज्येष्ठतायादीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा शासन अधिसूचना, सामान्य प्रशासन विभाग, दिनांक २१/०६/२०२१ नुसार फक्त कृषि अधिकारी (जिल्हा परिषद) गट-ब(कनिष्ठ) (राजपत्रित) संवर्गातील ज्येष्ठता निश्चित करण्याकरीता विचारात घेण्यात येईल.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49