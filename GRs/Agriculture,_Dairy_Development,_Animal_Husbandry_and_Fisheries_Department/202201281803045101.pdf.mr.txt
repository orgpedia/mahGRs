# Page 1
जिल्हा वार्षिक योजनेंतर्गत लहान मच्छिमार बंदराचा विकास करणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि ११२१/प्र.क्र.२४०/पदुम १४
मंत्रालय, मुंबई - ४०० ०३२
दिनांक : २८ जानेवारी, २०२२
संदर्भ
१) शासन निर्णय क्र. मत्स्यवि-२०१०/प्र.क्र. १९२/पदुम १४, दि. १८.०८.२०१० २) आयुक्त कार्यालयाचे पत्र क्र. मत्स्य/नि/१११२०६/१८०/२०२१-२२, दि. १६.१२.२०२१ ३) जिल्हाधिकारी, मुंबई उपनगर यांचे पत्र क्र. जिनिस १०२९/का. ०५/ जि.वा.यो. / मत्स्यव्यवसाय/२०२१-२२/प्र.क्र.०२/२०२१, दि. १४.१२.२०२१
प्रस्तावना : राज्याच्या किनारी भागातील मासळी उतरविण्याच्या ठिकाणी मच्छिमारांना त्यांच्या मासेमारी नौकांनी
पकडून आणलेली मासळी उतरविण्यासाठी, मासळी उतरविण्याच्या ठिकाणापासून मासळीचे वाहतूक करणे व मासळी उतरविण्याच्या ठिकाणी बोटीच्या ये-जा करण्याचा मार्ग सुकर होण्यासाठी एकूण ११ प्रकारच्या मुलभुत सुविधांची कामे हाती घेण्यास संदर्भ क्र. १ येथील शासन निर्णयान्वये मान्यता दिलेली आहे. उक्त ११ प्रकारच्या कामांची निश्चित करण्यात आलेली अंदाजपत्रकीय किंमत रु. २५.०० लक्ष वरुन रु. ५.०० कोटी करण्याची विनंती आयुक्तांनी संदर्भ क्र. २ येथील पत्रान्वये शासनास केलेली आहे. त्यानुषंगाने जिल्हा वार्षिक योजनेंतर्गत घ्यावयाच्या कामांची अंदाजपत्रकीय किंमत रु. २५.०० लक्ष वरुन रु. ५.०० कोटी करण्याची बाब शासनाच्या विचाराधीन होती.
शासन निर्णय -
जिल्हा वार्षिक योजनेसंदर्भातील दि. १८.०८.२०१० रोजीच्या शासन निर्णयामध्ये करावयाच्या बदलांना शासन खालीलप्रमाणे मान्यता देत आहे.
२. संदर्भ क्र. १ येथील दि. १८.०८.२०१० रोजीच्या शासन निर्णयातील अ. क्र. ३ येथे नमूद - “एका कामाची अंदाजपत्रकीय रक्कम रु. २५.०० लक्ष पर्यंत असणे आवश्यक आहे” याऐवजी
“एका कामाची अंदाजपत्रकीय रक्कम रु. ०५.०० कोटी पर्यंत असणे आवश्यक आहे”, असे वाचावे.”
३. सदर शासन निर्णय नियोजन विभागाच्या सहमतीने व वित्त विभागाच्या अनौपाचारिक संदर्भ क्र. ३२/ २०२२/व्यय -२, दि. १७.०१.२०२२ अन्वये निर्गमीत करण्यात येत आहे.
# Page 2
शासन निर्णय क्रमांकः मत्स्यवि-११२१/प्र.क्र. २४०/पदुम-१४