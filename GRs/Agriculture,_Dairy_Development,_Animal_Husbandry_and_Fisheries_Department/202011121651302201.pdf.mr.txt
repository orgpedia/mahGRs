# Page 1
विभागीय पुनर्विलोकन समिती व विभागीय अभिवेदन समिती स्थापन करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. मत्स्यआ-२०२०/प्र.क्र.१३२/पदुम-१२
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : १२ नोव्हेंबर, २०२०.
संदर्भ:- सा.प्र.वि, शासन निर्णय क्रमांक: एलपीएल-२०१७/प्र.क्र.२१/का.पंधरा, दिनांक १०.०६.२०१९.
शासन निर्णयः
महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचारी यांना वयाच्या ५०/५५ व्या वर्षी अथवा ३० वर्षे अर्हताकारी सेवा कालावधी पूर्ण झाल्यावर, यापैकी जे अगोदर घडेल तेव्हा, सेवेत राहण्याची पात्रापात्रता (पात्र/अपात्र) आजमाविण्याच्या दृष्टीने त्यांचे पुनर्विलोकन करुन सुयोग्य व कार्यक्षम अधिकारी / कर्मचारी यांना शासन सेवेत पुढे चालू ठेवावे व अकार्यक्षम तसेच संशयास्पद सचोटी असणाऱ्या अधिकारी / कर्मचारी यांना शासन सेवेतून मुदतपूर्व सेवानिवृत्त करावे असे शासनाचे धोरण आहे.
२. सदर पुनर्विलोकन धोरणानुसार, मत्स्यव्यवसाय विभागामधील पुनर्विलोकनास पात्र होणाऱ्या अधिकारी / कर्मचारी यांना वयाच्या ५०/५५ वर्षापलिकडे किंवा अर्हताकारी सेवेची ३० वर्षाची सेवा झाल्यावर, त्यांची सेवेत राहण्याची पात्रापात्रता (पात्र/अपात्र) आजमाविण्याच्या दृष्टीने त्यांचे पुनर्विलोकन करुन शिफारस करण्यासाठी / नियमानुसार आवश्यक ती पुढील कार्यवाही करण्यासाठी खालीलप्रमाणे समिती गठीत करण्यात येत आहेत.
(१) गट-अ (राजपत्रित) (वरिष्ठ वेतन श्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी, गट-अ (राजपत्रित) (कनिष्ठ वेतन श्रेणी) ग्रेड वेतन ७६०० पेक्षा कमी व गट-ब (राजपत्रित) अधिकाऱ्यांकरिता विभागीय पुनर्विलोकन समिती खालीलप्रमाणे असेल.
------------------------------------------------------
| विभागीय पुनर्विलोकन समिती |
| १ | सचिव / प्रधान सचिव / अपर मुख्य सचिव (पदुम) | अध्यक्ष |
| २ | सह सचिव / उप सचिव (मत्स्यव्यवसाय) | सदस्य |
| ३ | सह सचिव / उप सचिव (पशुसंवर्धन) | सदस्य |
| ४ | कार्यासन अधिकारी (पदुम-१२) | सदस्य सचिव |
------------------------------------------------------
विभागीय पुनर्विलोकन समितीच्या शिफारशीनुसार, जे राजपत्रित अधिकारी शासन सेवेत ठेवण्यास पात्र ठरतील अशा गट-अ व गट-ब संवर्गातील अधिकाऱ्यांबाबतच्या शिफारशी अंतिम निर्णयासाठी प्रशासकीय विभागाच्या मा.मंत्री महोदयांना सादर करण्यात याव्यात.
(२) सामान्य प्रशासन विभागाच्या दि.१०.६.२०१९ रोजीच्या शासन निर्णयामधील परिशिष्ट-ड येथे नमूद केल्याप्रमाणे, विभागीय पुनर्विलोकन समितीच्या शिफारशीनुसार, जे गट-अ (राजपत्रित) (वरिष्ठ वेतनश्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी अशा अधिकाऱ्यांकरीता सामान्य प्रशासन विभाग शासन निर्णय दिनांक १.३.२०१७ नुसार आस्थापना मंडळ क्रमांक २ अभिवेदन समिती असेल. तसेच सदर अधिकाऱ्यांच्या अभिवेदन समितीची
# Page 2
शासन निर्णय क्रमांकः मत्स्यआ-२०२०/प्र.क्र.१३२/पदुम-१२
शिफारस अंतिम निर्णयासाठी मा. मुख्यमंत्री महोदयांना सादर करावी असे निदेश दिलेले आहेत.
विभागीय पुनर्विलोकन समितीच्या शिफारशीनुसार, जे गट-अ (राजपत्रित) (कनिष्ठ वेतन श्रेणी) ग्रेड वेतन श्रेणी ७६०० पेक्षा कमी व गट-ब (राजपत्रित) संवर्गातील अधिकाऱ्यांच्या सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्दच्या अभिवेदनावर विचार करण्याकरिता खालीलप्रमाणे विभागीय अभिवेदन समिती गठीत करण्यात यावी.
-----------------------------------------------------
| विभागीय अभिवेदन समिती |
| १ | सचिव/ प्रधान सचिव / अपर मुख्य सचिव (पदुम) | अध्यक्ष |
| २ | सह सचिव/ उप सचिव (दुग्धव्यवसाय) | सदस्य |
| ३ | अवर सचिव (आस्थापना) | सदस्य सचिव |
-----------------------------------------------------
सदर अभिवेदन समितीची शिफारस गट-अ (राजपत्रित) (कनिष्ठ वेतनश्रेणी) ग्रेड वेतन रु.७६०० पेक्षा कमी असलेल्या अधिकाऱ्यांच्या बाबतीत मा. मुख्यमंत्री महोदयांना सादर करावी. तसेच गट-ब (राजपत्रित) अधिकाऱ्यांच्या बाबतीत संबंधित प्रशासकीय विभागाच्या मा.मंत्री महोदयांना सादर कराव्यात.
३. सामान्य प्रशासन विभागाच्या संदर्भाधिन दिनांक १०.०६.२०१९ च्या शासन निर्णयामध्ये नमूद केलेल्या कार्यपध्दती व सूचनांनुसार सेवा पुनर्विलोकन कार्यवाही करण्यात यावी.