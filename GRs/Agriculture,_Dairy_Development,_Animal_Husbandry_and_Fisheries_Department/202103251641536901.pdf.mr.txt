# Page 1
सन २०२० - २१ मध्ये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे ही योजना राबविण्यास प्रशासकीय मान्यता देण्याबाबत व निधी वितरणाबाबत......
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-२०२०/प्र.क्र.१४२/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : २५ मार्च, २०२१
वाचा -
१) सामान्य प्रशासन विभाग, शासन निर्णय क्र. टिआरएन-०९/ प्र.क्र.३९/०९/१२-अ, दि.२३.०९.२०११ २) वित्त विभाग, शासन निर्णय क्र. अर्थसं - २०२० / प्र.क्र.६५/ अर्थ-३, दि.०४.०५.२०२० ३) अपर संचालक, वनामती, नागपूर यांचे पत्र क्र. वनामती/प्रशि/१८०३/२०२०, दि. २८.०९.२०२० ४) संचालक (आत्मा), कृषि आयुक्तालय महाराष्ट्र राज्य पुणे यांचे पत्र क्र.कृआ/STP प्रशिक्षण / प्र.क्र.२९/वि.प्र.५/२५२०२/२०, दि. १२.१०.२०२० ५) संचालक (आत्मा),कृषि आयुक्तालय महाराष्ट्र राज्य पुणे यांचे पत्र क्र.कृआ/STP प्रशिक्षण/ प्र.क्र.२९/वि.प्र.५/५५०६/२१, दि. १०.०२.२०२१
प्रस्तावना -
राज्य शासनातील सेवेत असलेल्या सर्व स्तरातील अधिकारी व कर्मचा-यांची कार्यक्षमता वाढवुन गतिमान प्रशासन होण्याकरिता राज्यातील सर्व कर्मचारीवृंद यांना प्रशिक्षण देण्याबाबत राज्य शासनाने संदर्भाधीन दि.२३.०९.२०११ रोजीच्या शासन निर्णयान्वये महाराष्ट्र राज्याचे प्रशिक्षण धोरण जाहीर केले आहे.
सन २०२०-२१ मध्ये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा यांना प्रशिक्षण देणे ही योजना राबविण्यासाठी रु.१०० लक्ष निधी अर्थसंकल्पित करण्यात आला आहे. तथापि वित्त विभागाच्या संदर्भाधीन दि. ०४.०५.२०२० रोजीच्या शासन निर्णयानुसार विभागाला कार्यक्रमांतर्गत योजनांसाठी २०२०-२१ अर्थसंकल्पीय निधीच्या फक्त ३३ टक्के निधी उपलब्ध होईल. त्यानुषंगाने, सदर योजनेंतर्गत कृषि विभागाच्या क्षेत्रीय स्तरावरील अधिकारी व कर्मचारी यांना तांत्रिक प्रशिक्षण देण्यासाठी रु. ३३.३० लक्षच्या मर्यादेत सविस्तर प्रशिक्षण आराखडा कृषि आयुक्त कार्यालयाने संदर्भाधीन दि.१२.१०.२०२० रोजीच्या पत्रान्वये विभागाकडे सादर केला आहे.
तथापि निधी वितरणासाठी वित्त विभागास सादर केलेल्या नस्तीवर वित्त विभागाने सदर योजनेच्या सन २०२०-२१ च्या सुधारित अंदाजाच्या (रु.७५.०० लक्ष ) ५० टक्के म्हणजेच रु. ३७.५०
# Page 2
शासन निर्णय क्रमांक: संकीर्ण-२०२०/प्र.क्र.१४२/३-अ,
लक्ष निधी वितरणास मान्यता दिली आहे. सबब वित्त विभागाच्या मान्यतेस अनुसरून सन २०२०-२१ मध्ये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे ही योजना राबविण्यासाठी रु.३७.५० लक्ष एवढ्या निधीस प्रशासकीय व वित्तीय मान्यता देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे शासन निर्णय :
१. सन २०२०-२१ मध्ये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे ही योजना राबविण्यासाठी रु. ३७.५० लक्ष ( अक्षरी रुपये सद्दतीस लक्ष पन्नास हजार रुपये फक्त) एवढ्या निधीच्या कार्यक्रमास प्रशासकीय मान्यता देण्यात येत आहे.
२. या प्रित्यर्थ होणारा खर्च सन २०२०-२१ मध्ये मंजुर झालेल्या अनुदानाखाली खालील लेखाशिर्षाखाली भागविण्यात यावा.
मागणी क्र. डी - ०७ ००३, प्रशिक्षण (००) (०१) शासकीय कर्मचा-यांना प्रशिक्षण (कृषि) (कार्यक्रम) ५०,इतर खर्च (३४५१ २९६२)
३. या आदेशान्वये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे या योजनेकरिता वितरीत करण्यात आलेल्या निधीसंदर्भात आयुक्त (कृषि) यांना नियंत्रण अधिकारी तसेच सहायक संचालक (लेखा-१), कृषि आयुक्तालय,महाराष्ट्र राज्य, पुणे यांना आहरण व संवितरण अधिकारी म्हणुन घोषित करण्यात येत आहे.
४. प्रस्तुत योजनेअंतर्गत मार्गदर्शक सूचना, मार्गदर्शक तत्वे तसेच शासनाचे प्रचलित नियम व अटी यानुसार विविध प्रशिक्षण कार्यक्रम कोविड-१९ च्या पार्श्वभूमीवर योग्य ती खबरदारी घेऊन आयोजित करणे याकरिता संबंधित अधिकाऱ्यांना आवश्यक त्या सूचना संचालक, आत्मा यांनी निर्गमित कराव्यात.
५. विविध प्रशिक्षणांचा कार्यक्रम संचालक, वनामती यांनी सर्व संबंधित प्राचार्य, रामेती यांच्या समन्वयाने राबवावा .
६. संचालक, वनामती, नागपूर यांनी सन २०२०-२१ च्या प्रशिक्षण कॅलेंडरबाबत कृषि आयुक्तालयास पाठविलेल्या गोषवाऱ्यातील निर्दशनास आलेल्या बाबींची पूर्तता करण्याची संचालक, आत्मा यांनी दक्षता घ्यावी.
७. सदर योजनेंतर्गत प्रशिक्षणांचे कॅलेंडर प्रशिक्षण मोडयुलसह तयार करुन त्यास कृषि आयुक्तालयाची मान्यता घेण्याची कार्यवाही संचालक, वनामती यांनी करावी.
८. या आदेशान्वये उपलब्ध करुन देण्यात येत आलेला निधी सन २०२०-२१ मध्ये अखर्चीत राहणार नाही, याची सर्व संबंधित यंत्रणांनी दक्षता घ्यावी.
९. सदर योजना राबविण्यासाठी झालेल्या खर्चाची उपयोगिता प्रमाणपत्रे संचालक, आत्मा यांनी शासनास वेळोवेळी सादर करावीत.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२०/प्र.क्र.१४२/३-अ,
१०. सदर शासन निर्णय नियोजन विभागाच्या अनौपचारिक संदर्भ क्र. ११७/१४३१, दि.०९.०३.२०२१ अन्वये व वित्त विभागाच्या अनौपचारिक संदर्भ क्र.१२४/२०२१/व्यय १, दि. २५.०३.२०२१ अन्वये प्राप्त झालेल्या मान्यतेच्या अधीन राहून निर्गमीत करण्यात येत आहे.