# Page 1
महाराष्ट्राचे माजी मुख्यमंत्री कै. वसंतराव नाईक यांची जयंती राज्यात दि.१ जुलै, २०१८ रोजी कृषि दिन म्हणून साजरा करणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक:- कृषिदि- ०५१८/प्र.क्र. १०३/३अ
मंत्रालय विस्तार, मुंबई - ४०० ०३२
दिनांक :- २४ मे, २०१८
संदर्भ: १) शासन निर्णय, कृषि व पदुम विभाग, क्र. संकीर्ण-१०८९/प्र.क्र.३८/१२ओ, दि.२१ जून,१९८९ २) शासन निर्णय, कृषि व पदुम विभाग, क्र. कृषिवि-३८०९/प्र.क्र.१२३/३ञे, दि.१२ जून,२००९ ३) शासन निर्णय, कृषि व पदुम विभाग, क्र. कृषिवि-३८११/प्र.क्र.१२७/३ञे, दि.२२ जून,२०११ ४) कृषि आयुक्तालयाचे पत्र क्र.शेमासे/कृषिदिन / दि. १ जुलै/३२४/१८, दि.२३ एप्रिल, २०१८
प्रस्तावना:
महाराष्ट्राचे माजी मुख्यमंत्री कै. वसंतराव नाईक यांनी कृषि क्षेत्रात केलेली भरीव कामगिरी लक्षात घेवून त्यांची जयंती दि. १ जुलै रोजी राज्यात कृषि दिन म्हणून साजरी करण्याचा निर्णय शासनाने संदर्भाधीन क्र.१ येथील शासन निर्णयान्वये घेतला आहे.
शासन निर्णय:
दि.१ जुलै, २०१८ रोजी राज्यात प्रतीवर्षीप्रमाणे कृषि दिन म्हणून साजरा करण्यास शासन मान्यता देण्यात येत आहे. कृषि दिनानिमित्त प्रत्येक पंचायत समितीकरीता जास्तीत जास्त रु.५,०००/- (रुपये पाच हजार फक्त) यानुसार ३५५ पंचायत समित्यांकरिता रु.१७,७५,०००/- (रुपये सतरा लाख पंच्च्याहत्तर हजार फक्त) तसेच जिल्हा परिषद मुख्यालयी कृषिदिन साजरा करण्यासाठी प्रत्येक जिल्हा परिषदेकरीता रु.१०,०००/- (रुपये दहा हजार फक्त) या प्रमाणे एकूण ३४ जिल्हा परिषदांकरीता रु. ३,४०,००० /- (रुपये तीन लाख चाळीस हजार फक्त) अशा एकूण रु.२१,१५,०००/- (रुपये एकवीस लाख पंधरा हजार फक्त) एवढया खर्चास शासन मान्यता देण्यात येत आहे.
२. कृषि दिन साजरा करण्याबाबत मार्गदर्शक सूचना आयुक्त (कृषि) महाराष्ट्र राज्य, पुणे यांनी संबंधितांना द्याव्यात. कृषि आयुक्तांनी दिलेल्या मार्गदर्शक सूचनांतील बाबीवर सदर खर्च करण्यात यावा.
तसेच चित्रफिती दाखविणे, शेतकऱ्यांसाठी चहापाणी, जिल्हा परिषद स्तरावर छोटेसे प्रदर्शन इत्यादी खर्च आणि मंडप, हारतुरे, फोटो वगैरे आवश्यक बाबींकरिता खर्च करण्यात यावा.
३. या प्रित्यर्थ येणारा खर्च जिल्हा परिषद सेस फंडातील उपलब्ध असलेल्या अनुदानातून करण्यात यावा. हा खर्च भागविण्याकरिता सर्व जिल्हयातील मुख्य कार्यकारी अधिकारी व कृषि अधिकारी यांनी जिल्हा सेस फंडातून खर्च करण्याकरीता आयुक्त (कृषि) यांनी दिलेल्या मार्गदर्शक सूचनेनुसार कार्यवाही करावी. या कार्यक्रमाच्या अंमलबजावणीची जबाबदारी आयुक्त (कृषि) महाराष्ट्र राज्य, पुणे यांची राहील.
# Page 2
शासन निर्णय क्रमांक: कृषिदि- ०५१८/प्र.क्र. १०३/३अ