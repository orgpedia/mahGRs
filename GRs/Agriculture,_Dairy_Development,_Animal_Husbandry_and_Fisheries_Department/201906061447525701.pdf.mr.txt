# Page 1
श्री. विजय सुबराव कोळेकर, कृषी विद्यावेत्ता, नानाजी देशमुख कृषी संजीवनी प्रकल्प, यांना जागतिक बँक आयोजित “South South Knowledge Exchange on Climate Smart Agriculture” याबाबत दिनांक १२ ते १३ जून, २०१९ रोजी नैरोबी (केनिया) येथील आयोजित कार्यशाळेस उपस्थित राहण्यास मंजूरी देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृव्यप्र ४६१९/प्र.क्र.३३/८अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख:- ४ जून, २०१९
संदर्भ : १) केंद्रीय वित्त मंत्रालयाचे आर्थिक व्यवहार विभागाचे पत्र क्र. १/२/२०१८-Infra & Rural, दिनांक १४.०५.२०१९ २) मुख्य कृषी अर्थतज्ञ, अॅग्रीकल्चर ग्लोबल प्रॅक्टीस, वर्ल्ड बँक ग्रुप यांचे दिनांक १५.०५.२०१९ चे पत्र
प्रस्तावना :
जागतिक बँक अर्थसहाय्यीत नानाजी देशमुख कृषि संजिवनी प्रकल्प राज्यातील १५ जिल्हयांमध्ये राबविण्यात येत आहे. सदर प्रकल्पांतर्गत हवामान अनुकूलनानुषंगाने विविध घटक राबविण्यात येत आहेत. जागतिक बँकेने दिनांक १२ ते १३ जून, २०१९ रोजी नैरोबी (केनिया) येथे “South - South Knowledge Exchange on climate Smart Agriculture” बाबतची कार्यशाळा आयोजित केली आहे. Climate Smart Agriculture / Climate Resililent Agriculture याबाबतचे भारतीय ज्ञान/अनुभव विविध आफ्रिकन देशांमध्ये प्रसारीत करणे तसेच या संदर्भातील विविध देशामध्ये गरजेआधारीत ज्ञानाचे/तंत्रज्ञानाचे आदान-प्रदान करणे हे सदर कार्यशाळेचे उद्दीष्ट आहे. प्रस्तुत प्रकल्पांतर्गत राबविण्यात येणाऱ्या हवामान अनुकूलनाबाबतच्या विविध घटकांचे ज्ञान / अनुभव यानुषंगाने करण्यात येत असलेले कामकाज या बाबींची माहिती आफ्रिकन देशांना व्हावी तसेच कार्यशाळेत सहभागी असलेल्या विविध देशांसोबत हवामान अनुकूलनानुषंगाने अनुभवाचे आदान-प्रदान व्हावे ही बाब विचारात घेऊन वर नमूद केलेल्या कार्यशाळेस श्री. विजय सुबराव कोळेकर, कृषि विद्यावेत्ता यांना जागतिक बँकेने आमंत्रित केले आहे. त्यानुषंगाने, शासन पुढीलप्रमाणे निर्णय घेत आहे.
शासन निर्णयः १) जागतिक बँक आयोजित "South -South Knowledge Exchange on Climate Smart Agriculture” याबाबत दिनांक १२ ते १३ जून, २०१९ रोजी नैरोबी (केनिया) येथील आयोजित कार्यशाळेस उपस्थित राहण्यासाठी श्री.विजय सुबराव कोळेकर, कृषी विद्यावेत्ता, नानाजी देशमुख कृषी संजीवनी प्रकल्प यांच्या परदेश दौऱ्यास शासन मान्यता देत आहे.
२) सदर परदेश दौऱ्याचा कालावधी दिनांक ११ ते १६ जून, २०१९ च्या दरम्यान असेल.
३) श्री. विजय सुबराव कोळेकर यांना सदर कार्यशाळेस उपस्थित राहण्यासाठी येणाऱ्या खर्चापैकी प्रवासखर्च, निवासखर्च, भोजन या बाबींवरील खर्च जागतिक बँकेकडून करण्यात येणार आहे, मात्र व्हिसा अनुषंगानेच्या खर्चाची तजवीज श्री. कोळेकर यांनी करावयाची आहे.
# Page 2
शासन निर्णय क्रमांकः कृव्यप्र ४६१९/प्र.क्र.३३/८
४) प्रमाणित करण्यात येते की, श्री. कोळेकर हे उक्त कालावधीत परदेश दौऱ्यावर गेले नसते तर ते त्यांच्या सध्याच्या पदावर कार्यरत राहिले असते.
५) सदर दौऱ्यास केंद्र शासनाच्या वित्त मंत्रालयाच्या आर्थिक कार्य विभागाची मान्यता प्राप्त झाली आहे. तथापि, सदर दौरा केंद्र शासनाच्या कृषी व शेतकरी कल्याण मंत्रालय तसेच, केंद्र शासनाच्या परराष्ट्र मंत्रालय, नवी दिल्ली यांचेकडून मान्यता मिळण्याच्या अधिन राहून असेल.