# Page 1
महाराष्ट्रातील काजूच्या सर्वकष विकासाचे धोरण निश्चित करण्यासाठी गठीत "काजू फळपिक विकास समिती" चा कार्यकाल वाढविण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्र. काविधो-२०१८/प्र.क्र.१८३/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : २० नोव्हेंबर, २०१८
वाचा :- १. कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्र. काविधो-२०१८/प्र.क्र.१८३/९-ओ, दिनांक १८/०७/२०१८ २. मा.राज्यमंत्री यांची टिपणी क्र.राज्यमंत्री/गृह (ग्रा.), वित्त व नियोजन/८०७/ नोट, दिनांक २७/०९/२०१८
प्रस्तावना : राज्यातील कोकण विभागातील सिंधुदुर्ग व रत्नागिरी या जिल्ह्यामध्ये काजू पिकांचे उत्पादन मोठ्या प्रमाणावर होते. काजू फळपिकाच्या लागवडीपासून प्रक्रिया व विक्रीपर्यंत शेतकऱ्यांना येणाऱ्या अडचणी विचारात घेऊन काजू फळपिकाच्या सर्वकष विकासासाठी एक निश्चित धोरण तयार करण्यासाठी शासनास सल्ला देण्यासाठी संदर्भाधीन दि.१८/०७/२०१८ च्या शासननिर्णयान्वये मा. राज्यमंत्री, गृह (ग्रामीण), वित्त व व नियोजन यांच्या अध्यक्षतेखाली एक समिती गठीत करण्यात आली होती. सदर समितीचा कार्यकाल तसेच कार्यकक्षा अध्यक्षांच्या विनंतीनुसार वाढविण्याची बाब शासनाच्या विचाराधीन होती. त्यानुसार शासन खालीलप्रमाणे निर्णय घेत आहे:
शासन निर्णय: काजू फळपिकाच्या लागवडीपासून प्रक्रिया व विक्रीपर्यंत शेतकऱ्यांना येणाऱ्या अडचणी विचारात घेऊन काजू फळपिकाच्या सर्वकष विकासासाठी एक निश्चित धोरण तयार करण्यासाठी मा. राज्यमंत्री, गृह (ग्रामीण), वित्त व नियोजन यांच्या अध्यक्षतेखाली गठीत समितीबाबत शासन पुढीलप्रमाणे निर्णय घेत आहे.
२. समितीचे कार्यक्षेत्र व कार्यकाल (i) समितीचे कार्यक्षेत्र राज्यातील संपूर्ण कोकण विभाग तसेच कोकणाव्यतिरिक्त कोल्हापूर जिल्ह्यातील आजरा व चंदगड तालुक्यात देखिल काजूचे उत्पादन होत असल्यामुळे सदर तालुक्यांचा समावेश करून व्याप्ती वाढविण्यात येत आहे (ii) समितीचा कार्यकाल आणखी तीन महिन्यांनी वाढविण्यात येत आहे. त्यानुसार समितीने प्राप्त तक्रारी/समस्यांच्या अनुषंगाने सखोल चर्चा करून त्यावर काय उपाययोजना करता येतील याबाबत आपला अहवाल तयार करावा व आपल्या स्वयंस्पष्ट अभिप्रायासह दिनांक ३१/१२/२०१८ पर्यंत शासनास सादर करावा
# Page 2
शासन निर्णय क्रमांकः काविधो-२०१८/प्र.क्र.१८३/९-अ
३. समितीची कर्तव्ये व जबाबदाऱ्या: समितीची कर्तव्ये व जबाबदाऱ्या दिनांक १८/०७/२०१८ च्या नुसार अबाधित राहतील.
समिती अध्यक्षांना आवश्यकतेनुसार बैठकीस संबंधित मान्यवरांना निमंत्रित करण्याचे अधिकार दिनांक १८/०७/२०१८ च्या शासननिर्णयान्वये देण्यात आले आहेत.
त्यानुसार रत्नागिरी तसेच पालघर जिल्ह्यातील आदिवासी व इतर काजू उत्पादक तसेच प्रक्रिया उद्योजक समितीचे सदस्य यांना बैठकीस निमंत्रित करण्याचे अधिकार अध्यक्षांना राहतील.