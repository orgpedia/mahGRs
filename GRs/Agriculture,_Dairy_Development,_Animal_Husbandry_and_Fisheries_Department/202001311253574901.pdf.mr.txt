# Page 1
प्रधानमंत्री पीक विमा योजना व फळ पीक विमा योजनेची प्रभावीपणे अंमलबजावणी करण्यासाठी मंत्रीमंडळ उपसमिती गठीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०१९/ प्र.क्र.१८४/११ ओ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०० ०३२.
दिनांक : ३० जानेवारी, २०२०.
प्रस्तावना:
केंद्र शासनाने प्रस्तावित केलेल्या प्रधानमंत्री पिक विमा योजनेची अंमलबजावणी खरीप
हंगाम २०१६ पासून राज्यात सुरु करण्यात आली आहे. केंद्र शासनाकडून प्रधानमंत्री पिक विमा योजनेसंदर्भात प्राप्त झालेल्या मार्गदर्शक सूचनांनुसार प्रस्तावित योजनेची राज्यातील अंमलबजावणी करण्यात येते. प्रधानमंत्री पीक विमा योजना व फळ पीक विमा योजना राज्यात राबविताना येणाऱ्या अडचणी, प्राप्त होणाऱ्या तक्रारींचे निराकरण करून योजनेची प्रभावीपणे अंमलबजावणी करण्यासाठी मंत्रीमंडळ उपसमिती गठीत करण्याची बाब शासनाच्या विचाराधिन
होती. त्यास अनुसरून दि.१५ जानेवारी, २०२० रोजीच्या मंत्रिमंडळ बैठकीत झालेल्या निर्णयानुसार खालीलप्रमाणे शासन निर्णय निर्गमित करण्यात येत आहे.
शासन निर्णय:
प्रधानमंत्री पीक विमा योजना व फळ पीक विमा योजनेची राज्यात प्रभावीपणे अंमलबजावणी करण्यासाठी खालीलप्रमाणे मंत्रीमंडळ उपसमिती गठीत करण्यात येत आहे:
--------------------------------------------------
| मा. मंत्री (कृषि) | : अध्यक्ष |
| मा. मंत्री (महसूल) | : निमंत्रित सदस्य |
| मा. मंत्री जलसंपदा | निमंत्रित सदस्य |
| मा. मंत्री (सामाजिक न्याय) | : सदस्य |
| मा. मंत्री (सार्वजनिक अरोग्य) | : सदस्य |
| मा. मंत्री (मदत व पुर्नवसन) | : सदस्य |
| मा. राज्यमंत्री (कृषि) | : सदस्य |
| मा. राज्यमंत्री (मदत व पुर्नवसन) | : सदस्य |
| अपर मुख्य सचिव (वित्त विभाग) | : सदस्य |
| अपर मुख्य सचिव (नियोजन विभाग) | : सदस्य |
| सचिव/ प्रधान सचिव (मदत व पुनर्वसन विभाग) | : सदस्य |
| सचिव / प्रधान सचिव (कृषि विभाग) | : सदस्य सचिव |
--------------------------------------------------
# Page 2
शासन निर्णय क्रमांकः प्रपिवियो-२०१९/प्र.क्र.१८४/११अ
उपरोक्त मंत्रिमंडळ उपसमिती खालील बाबींवर विचार विनिमय करुन उपाय योजना करण्यासाठी निर्णय घेईल.
१) रब्बी २०१९ साठी ज्या जिल्हयात विमा कंपनीची नेमणूक होऊ शकली नाही तिथे यासंदर्भात व्यावहारिक धोरणात्मक निर्णय घेण्यासाठी करावयाच्या उपाययोजना करणे.
२) खरीप २०२० मध्ये अशीच परिस्थिती उद्भवण्याची शक्यता विचारात घेऊन पीक विमा योजना व फळ पीक विमा योजनेसंदर्भात आवश्यक त्या उपाययोजना सुचविणे व निर्णय घेणे.
३) सद्यस्थितीत योजनेअंतर्गत असलेल्या विविध त्रुटी दूर करण्यासाठी उपाययोजना सूचविणे.
# Page 3