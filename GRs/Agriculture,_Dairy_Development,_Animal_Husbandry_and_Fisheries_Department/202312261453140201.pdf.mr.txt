# Page 1
“संत शिरोमणी सावता माळी रयत बाजार अभियान” या योजनेचे हस्तांतरण सहकार, वस्त्रोद्योग व पणन विभागाकडे करण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण-२०२०/प्र.क्र.१४२/३-अ,
मादाम कामा रोड, हुतात्मा राजगुरू चौक,
५ वा मजला, विस्तार इमारत, मंत्रालय, मुंबई-४०० ०३२.
दिनांक : २६ डिसेंबर, २०२३
वाचा - १) सहकार, पणन व वस्त्रोद्योग विभागाचा शासन निर्णय क्र. कृपम- ०८१६/प्र.क्र.११९/२१स दि.१२.०८.२०१६.
२) कृषि व पदुम विभागाचा शासन निर्णय क्र. संकीर्ण-२०२०/प्र.क्र.१३८/३ अ, दि.२७.१०.२०२० ३) कृषि व पदुम विभागाचा शासन निर्णय क्र. संकीर्ण-२०२०/प्र.क्र.१४२/३.दि.१३.११.२०२० ४) सहकार, पणन व वस्त्रोद्योग विभागाचे पत्र क्र.ससाका-०६२३/प्र.क्र.१९३/२५-स, दि.११.०९.२०२३ व त्यासोबतचे दि.१५/०६/२०२३ रोजी झालेल्या बैठकीचे इतिवृत्त.
प्रस्तावना -
महाराष्ट्र राज्याचे मा. मुख्यमंत्री यांच्या विकेल ते पिकेल या संकल्पनेवर आधारीत कृषि विभागाच्या योजनांची अंमलबजावणी करण्याचे धोरण निश्चित करण्यात आले आहे. राज्य शासनाच्या या धोरणांचा एक भाग म्हणून, बाजारामध्ये शेतकऱ्यांच्या मालाला चांगला भाव, ग्राहकांना ताजी फळे व भाजीपाला वाजवी दरात उपलब्ध होईल अशी संकल्पना राज्यात सुरू करावी यासाठी “विकेल ते पिकेल” या धोरणांतर्गत “संत शिरोमणी सावता माळी रयत बाजार अभियान” राज्यात राबविण्याबाबत कृषि विभागाच्या दि.१३.११.२०२० च्या शासन निर्णयान्वये मंजूरी देण्यात आली आहे. या उपक्रमा अंतर्गत शेतकरी / शेतकरी गट हया व्यवस्थेव्दारे थेट ग्राहकांपर्यत जोडण्यात येतात. या अभियानाचे समन्वय व सनियंत्रण जिल्हास्तरावर प्रकल्प संचालक (आत्मा) व विभागीय उपसरव्यवस्थापक, महाराष्ट्र राज्य पणन मंडळ यांनी व राज्यस्तरावर संचालक (आत्मा) व व्यवस्थापकीय संचालक, महाराष्ट्र राज्य कृषि पणन मंडळ यांच्या मार्फत करण्यात येते.
दि. १५.०६.२०२३ रोजीच्या मा. मुख्यमंत्री महोदयांच्या अध्यक्षतेखाली झालेल्या बैठकीत दिलेल्या निर्देशानुसार “संत शिरोमणी सावता माळी रयत बाजार अभियान” ही योजना सहकार, पणन व वस्त्रोद्योग (पणन) विभागाकडे हस्तांतरीत करण्याची बाब शासनाच्या विचाराधीन होती. त्या अनुषंगाने पुढील प्रमाणे शासन निर्णय घेण्यात येत आहे.
शासन निर्णय -
कृषि विभागाच्या दि.१३.११.२०२० च्या शासन निर्णयान्वये मंजूरी देण्यात आलेल्या “संत शिरोमणी सावता माळी रयत बाजार अभियान” या योजनेचे हस्तांतरण सहकार, वस्त्रोद्योग व पणन (पणन) विभागाकडे करण्यास याद्वारे शासन मंजुरी देण्यात येत आहे.
सदर हस्तांतरणाबाबत सहकार, वस्त्रोद्योग व पणन (पणन) विभागामार्फत् आवश्यक शासन निर्णय/मार्गदर्शक सूचना निर्गमित होईपर्यंत यापूर्वीची कार्यपध्दती तशीच सुरु राहील.
# Page 2
शासन निर्णय क्रमांक: संकीर्ण-२०२०/प्र.क्र.१४२/३-अ