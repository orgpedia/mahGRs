# Page 1
आयुक्त, दुग्धव्यवसाय विकास यांच्या अधिपत्याखालील १४.५५ एकर जागेपैकी १०.०७३३ एकर जागा नगर विकास विभागास उपलब्ध करुन देण्यासाठी महसूल विभागास प्रत्यार्पित करण्याबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः दुवियो-१३२१/प्र.क्र.६९/पदुम-९
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख: २४ मार्च, २०२२
वाचा : १) पर्यटन व सांस्कृतिक कार्य विभागाचे क्र. टीडीसी-२०२०/७/प्र.क्र.४०४/पर्यटन, दि.४ मार्च, २०२१ चे पत्र २) आयुक्त, दुग्धव्यवसाय विकास यांचे आदुवि-१६ (०२)/वरळी/आयुक्त कार्यालय / २०२१/ १६०५, दि.१०/०३/२०२१ चे पत्र ३) दि.८/९/२०२१ रोजी मा.मुख्य सचिव यांच्याकडे झालेली बैठक ४) नगर विकास विभागाचे क्र. टीपीबी-४३२१/प्र.क्र.१३०/२०२१/नवि-११, दि.२१/०२/२०२२ ची अधिसूचना प्रस्तावना : वरळी दुग्धालयाच्या जागेवर आंतरराष्ट्रीय दर्जाचे पर्यटन संकुल व मत्स्यालयाची निर्मिती करण्याच्या संदर्भात दि.१५/२/२०२१ रोजी मा. मुख्यमंत्री यांच्या अध्यक्षतेखाली बैठक झाली होती. सदर बैठकीचे इतिवृत्त उपरोक्त वाचा क्र. १ येथील पत्रान्वये पर्यटन व सांस्कृतिक विभागाकडून निर्गमित करण्यात आले आहे. सदर बैठकीतील निर्णयानुसार जागेवर आंतरराष्ट्रीय दर्जाचे पर्यटन संकुल व मत्स्यालयाची निर्मिती करण्यासाठी वरळी दुग्धालयाच्या आवारातील प्रशासकीय इमारती, सभोवतालची मोकळी जागा पर्यटन विभागास हस्तांतरीत करावयाची होती. तथापि, प्रस्तुत निर्णयात बदल होऊन सदर जागा पर्यटन विभागाऐवजी नगर विकास विभागाला हस्तांतरीत करण्याचे निर्देश मा.मुख्यमंत्री यांच्याकडून प्राप्त झाले होते. त्यास अनुसरुन दि. ८/९/२०२१ रोजी मा.मुख्य सचिव यांच्याकडे झालेल्या बैठकीत वरळी दुग्धालयातील १०.०७३३ एकर जागा नगर विकास विभागास हस्तांतरीत करण्याचा निर्णय झाला. त्यानुसार सदर जागेवर “आंतरराष्ट्रीय दर्जाचे पर्यटन संकुल व मत्स्यालयाची निर्मिती करण्यासाठी नगर विकास विभागास हस्तांतरीत करण्यासाठी महसूल व वन विभागास प्रत्यार्पित करण्याची बाब शासनाच्या विचाराधीन होती.
# Page 2
शासन निर्णय क्रमांकः दुवियो-१३२१/प्र.क्र.६९/पदुम-९
शासन निर्णय : वरळी येथे दुग्धव्यवसाय विकास विभागाच्या ताब्यात एकूण १४.५५ एकर जागा आहे. सदर जागेपैकी प्रशासकीय इमारत आयुक्त कार्यालय - ०.७४१ एकर, वर्ग-३ ची निवासस्थाने - ०.९६३७ एकर व वर्ग ४ ची निवासस्थाने- २.७७९ एकर अशी एकूण ४.४८३७ एकर जागा वगळुन उर्वरित १०.०७३३ एकर जागा “आंतरराष्ट्रीय दर्जाचे पर्यटन संकुल व मत्स्यालयाची निर्मिती” करण्यासाठी नगर विकास विभागाकडे हस्तांतरीत करण्यासाठी महसूल व वन विभागाकडे प्रत्यार्पित करण्यास या शासन निर्णयान्वये मान्यता देण्यात येत आहे.
सदर क्षेत्राचा ताबा महसूल विभागामार्फत नगर विकास विभागास हस्तांतरीत केल्यानंतर महाव्यवस्थापक, बृहन्मुंबई दूध योजना यांचे कार्यालय व वरळी दुग्धशाळा आरे वसाहत गोरेगांव येथील दुग्धशाळेत स्थलांतरीत करण्याच्या अनुषंगाने आवश्यक ती कार्यवाही आयुक्त, दुग्धव्यवसाय विकास यांनी करावी.
वरळी येथे मोठ्या प्रमाणात असलेल्या दुग्धशाळेची यंत्रसामुग्री आरे गोरेगांव येथे हलविण्याकरीता आयुक्त, दुग्धव्यवसाय यांनी शासन मान्यतेने तात्काळ एजन्सी नियुक्त करावी व विनाविलंब स्थलांतरणाची कार्यवाही पूर्ण करावी.