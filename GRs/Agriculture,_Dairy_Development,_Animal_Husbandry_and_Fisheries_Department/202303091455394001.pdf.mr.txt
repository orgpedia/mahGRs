# Page 1
डॉ. पंजाबराव देशमुख कृषि विद्यापीठ, अकोला विद्यापीठास सन २०२२-२३ या आर्थिक वर्षात ३१ सहायक अनुदान (वेतनेतर) अंतर्गत अनुदान वितरीत करण्याबाबत.... (कार्यक्रम)
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : पंदेवि-१३२०/प्र.क्र.७३/७-अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई - ४०० ०३२.
दिनांक : ९ मार्च, २०२३.
वाचा:- १) वित्त विभागाचे परिपत्रक क्र.अर्थसं-२०२१/प्र.क्र.४८/अर्थ-३,०४.०४.२०२२.
२) कृषि व पदुम विभाग शासन निर्णय क्र. पंदेवि-१३२०/प्र.क्र.७३/७-ओ, दि.१४.१२.२०२२.
३) संचालक (संशोधन), महाराष्ट्र कृषि शिक्षण व संशोधन परिषद, पुणे यांचे पत्र क्र. मकृप/संशोधन/१३१५/२०२२, दि.०७.०६.२०२२.
प्रस्तावना: सन २०२२-२३ या आर्थिक वर्षाकरिता, वित्त विभागाच्या संदर्भाधीन क्रमांक १ च्या परिपत्रकानुसार राज्यातील चारही कृषि विद्यापीठांना मागणी क्र. डी-३, २४१५ कृषि विषयक संशोधन व शिक्षण या मुख्य लेखाशीर्षाखाली कार्यक्रम योजनांसाठी ३१-सहायक अनुदान (वेतनेतर) या उद्दीष्टाकरीता ४२ टक्क्यांच्या मर्यादेत निधी बीम्स प्रणालीवर वितरीत करण्यात आलेला आहे. विभागाच्या संदर्भ क्र.०२ च्या शासन निर्णयान्वये डॉ. पंजाबराव देशमुख कृषि विद्यापीठ, अकोला या विद्यापीठांतर्गत उद्यानविद्या विभाग, कृषि महाविद्यालय, नागपूर, फळशास्त्र विभाग, डॉ. पंजाबराव देशमुख कृषि विद्यापीठ, अकोला व प्रादेशिक फळ संशोधन,काटोल या तीन ठिकाणी संत्रा सुधारणा प्रकल्प राबविण्यास व त्यासाठी रु.८०२.२० लाख रक्कमेची तरतूद करण्यास प्रशासकीय मान्यता देण्यात आली आहे. त्याअनुषंगाने संचालक (संशोधन), महाराष्ट्र कृषि शिक्षण व संशोधन परिषद, पुणे यांनी उपरोक्त संदर्भ क्र. ३ च्या पत्रान्वये शासनास सादर केलेल्या प्रस्तावास अनुसरुन डॉ. पंजाबराव देशमुख कृषि विद्यापीठ, अकोला या विद्यापीठांतर्गत संत्रा पिक सुधारणा प्रकल्पास निधी वितरीत करण्याची बाब शासनाच्या विचाराधीन होती.
शासन निर्णय : सन २०२२-२३ आर्थिक वर्षात डॉ. पंजाबराव देशमुख कृषि विद्यापीठ, अकोला करीता मागणी क्र.डी-३,२४१५-कृषि विषयक संशोधन व शिक्षण, १२०, इतर संस्थांना सहाय्य, (००) (०८) डॉ.पंजाबराव देशमुख कृषि विद्यापीठास सहायक अनुदान, ०१-पीकसंवर्धन (२४१५ ००९९), (कार्यक्रम) ३१ सहायक अनुदान (वेतनेतर) या बाबीकरीता एकुण रु.३,६७,८०,०००/- (अक्षरी रुपये तीन कोटी सदुसष्ट लाख ऐंशी हजार फक्त) एवढे अनुदान पुढीलप्रमाणे वितरीत करण्यास शासन मंजुरी देत आहे.
# Page 2
शासन निर्णय क्रमांक: पंदेवि-१३२०/प्र. क्र.७३/७-अ
(रु.लाखात)
---------------------------------------------------------------------------------------------------------------------------------------------------------------------------------------------------
| अ. क्र. | योजना व उद्दीष्ट | सन २०२२-२३ या आर्थिक वर्षात अर्थसंकल्पीत तरतूद | योजेनेंतर्गत येणारा प्रकल्प | प्रशासकीय मान्यता शासन निर्णय क्र. व दिनांक | सन २०२२-२३ या वर्षात वितरीत करावयाचे अनुदान |
| १ |  | ३ | ४ | ५ | ६ |
|  | डॉ. पंजाबराव देशमुख कृषि विद्यापीठाला सहायक अनुदान (कार्यक्रम) २४१५ ००९९ ३१-सहायक अनुदान (वेतनेतर) | ३०००.०० | संत्रा पीक सुधारणा प्रकल्प | शा.नि.क्र.पंदेवि १३२०/प्र.क्र.७३/ ७-अ दि.१४.१२.२०२२ | ३६७.८० |
| एकूण | ३६७.८० |
---------------------------------------------------------------------------------------------------------------------------------------------------------------------------------------------------
(अक्षरी रुपये तीन कोटी सदुसष्ट लाख ऐंशी हजार फक्त) २. सदर शासन निर्णयातील अनुदान हे खालील नमूद अटी व शर्तींच्या अधिन राहून वितरीत करण्यात येत आहे.
१. वित्त विभागाच्या दि.०४.०४.२०२२ च्या परिपत्रकामध्ये देण्यात आलेल्या सूचनांची काटेकोर अंमलबजावणी करण्यात यावी.
२. कृषि विद्यापीठांनी योजना आणि बाबनिहाय वितरीत केलेला निधी संबंधीत योजनेतील
अनुज्ञेय बाबींसाठीच खर्च करावा.
३. वितरीत केलेला निधी कोणत्याही कारणास्तव अखर्चित / शिल्लक राहीला / राहणार असेल तर सदर अखर्चित / शिल्लक निधी शासनाचे मान्यतेशिवाय इतर गटांसाठी / योजनांसाठी / बाबींसाठी परस्पर वर्ग करु नये किंवा खर्च करु नये.
४. ज्या योजनांतर्गत योजनांचा कालावधी संपलेला आहे, अशा योजना संबंधित कालावधीनंतर
शासनाची मान्यता मिळाल्याशिवाय योजनांतर्गत खर्चाने पुढे चालू ठेऊ नयेत.
५. विद्यापीठांना मंजूर करण्यात आलेले अनुदान महाराष्ट्र कृषि विद्यापीठ अधिनियम १९८३, महाराष्ट्र कृषि विद्यापीठ परिनियम १९९०, आणि महाराष्ट्र कृषि विद्यापीठ लेखा संहिता १९९१ मधील तरतूदीप्रमाणे आणि प्रचलित शासन आदेश व विहित कार्यपध्दतीनुसार सक्षम अधिका-यांची प्रशासकीय व वित्तीय मान्यता घेतल्यानंतर विहीत मर्यादेत खर्च करण्यात
यावे. केवळ अर्थसंकल्पीय तरतूद आहे किंवा अनुदान वितरीत केले आहे म्हणून खर्च करु नये.
विद्यापीठाच्या नियंत्रक आणि इतर संबंधित सक्षम प्राधिका-यांनी उपरोक्त अटी व शर्तींचे काटेकोरपणे अनुपालन करावे.
पृष्ठ ३ पैकी २
# Page 3
शासन निर्णय क्रमांकः पंदेवि-१३२०/प्र. क्र.७३/७-अ
३. या प्रित्यर्थचा खर्च सन २०२२-२३ च्या अंदाजपत्रकात नमूद केलेल्या लेखाशीर्षाखाली मंजूर केलेल्या तरतूदीतून मासिक निधी विवरणपत्राच्या मर्यादेत भागवावा व त्याच लेखाशिर्षाखाली खर्ची टाकण्यात यावा.
४. उपविभागीय कृषि अधिकारी, अकोला या आहरण व संवितरण अधिकारी यांनी संबंधित उपशीर्षांतर्गत मंजूर केलेले अनुदान शासन निर्णय क्रमांक कृषि व सहकार विभाग क्रमांक अजीयु १०७२/१८४७१/व्ही, दिनांक २७ सप्टेंबर १९७२ आणि शासन निर्णय क्रमांक कृषिवि-२००३/सीआर-३५/२० ओ, दिनांक २५/४/२००३ मध्ये नमूद केल्याप्रमाणे कृषि विद्यापीठांचे संबंधित नियंत्रक यांना अदा करण्याबाबत आवश्यक कार्यवाही करावी.
५. सदर आदेश महाराष्ट्र अर्थसंकल्प नियम पुस्तिका (भाग-१) १९७७ अन्वये प्रशासकीय विभागांना प्रदान केलेल्या अधिकारानुसार तसेच वित्त विभागाच्या दि.०४.०४.२०२२ च्या परिपत्रकान्वये देण्यात आलेल्या मान्यतेनुसार निर्गमित करण्यात येत आहेत.