# Page 1
"गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे " योजनेंतर्गत सन २०१७-१८ व सन २०१८-१९ मध्ये निवड केलेल्या शेतकरी गटांना दायित्वाची रक्कम उपलब्ध करुन देणेबाबत.....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: कृविका-२०१७/प्र.क्र. ३२/भाग- १/३-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक- ११ सप्टेंबर, २०१९
संदर्भ : १. कृषि व पदुम विभाग, शासन निर्णय क्रमांक: कृविका-२०१७/प्र.क्र.३२/भाग१/३-अ, दि.५.१०.२०१८ २. संचालक (विस्तार व प्रशिक्षण), कृषि आयुक्तालय, महाराष्ट्र राज्य पुणे यांचे पत्र क्र.कृआ/संचा (विप्र)/गट शेती/विप्र-५/मा./२८१/२०१९, दि.४.६.२०१९ ३. वित्त विभाग, परिपत्रक क्र. अर्थसं २०१९/प्र.क्र.९२/अर्थ-१३, दि.८.७.२०१९ ४. कृषि व पदुम विभाग, शासन निर्णय क्रमांक: कृविका-२०१७/प्र.क्र.३२/भाग१/३-अ, दि.९.९.२०१९
प्रस्तावना : सन, २०२२ पर्यंत शेतकऱ्यांचे उत्पन्न दुप्पट करण्याच्या केंद्र शासनाच्या दृष्टीकोणास अनुसरुन पीक उत्पादन वाढविण्यासाठी निविष्ठा, प्रशिक्षण, सिंचन, यांत्रिकीकरण, काढणीपश्चात तंत्रज्ञान, कृषिमाल प्रक्रीया व पणन इत्यादी बाबी महत्वाच्या ठरतात. राज्यातील शेतकऱ्यांची जमीनधारणा कमी असल्याने शेतकऱ्यांच्या उत्पादनात भरीव वाढ होण्यासाठी सामुहिक शेती, शेती करण्याची आधुनिक पध्दती व काटेकोर नियोजनाची आवश्यकता ही बाब विचारात घेऊन "गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" ही योजना राबविण्यास संदर्भाधीन दि. ५.१०.२०१८ रोजीच्या शासन निर्णयान्वये मान्यता देण्यात आली आहे. सदर योजना राबविण्यास संदर्भ क्रमांक ४ अन्वये दोन वर्षाच्या (दि. १.४.२०१९ ते ३१.३.२०२१) मुदतवाढीस मान्यता देण्यात आलेली आहे. सदर योजनेंतर्गत सन २०१७ १८ मध्ये निवड करण्यात आलेल्या १९६ शेतकरी गटांना व सन २०१८-१९ मध्ये निवड करण्यात आलेले २११ शेतकरी गटांना पुढील कामे करण्यासाठी रु. १३७७.६६ लक्ष निधी वितरीत करण्याबाबतची विनंती कृषि आयुक्त कार्यालयाने संदर्भाधीन दि. ४.६.२०१९ रोजीच्या पत्रान्वये केली आहे.
सन २०१९-२० करिता "गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" या योजनेसाठी रु.१०० कोटी इतका निधी अर्थसंकल्पित करण्यात आला आहे. वित्त विभागाने संदर्भाधीन दि. ८.७.२०१९ च्या परिपत्रकान्वये महसूली कार्यक्रम / भांडवली अनिवार्य व कार्यक्रम खर्च याबाबीसाठी अर्थसंकल्पित तरतूदीच्या ६०% च्या मर्यादेत निधी वितरित करण्याबाबत सुचित केले आहे.
त्यानुषंगाने, संदर्भाधीन दि. ८.७.२०१९ च्या परिपत्रकान्वये विभागास प्रदान करण्यात आलेल्या अधिकारानूसार मंजूर तरतूदीपैकी ६०% निधी म्हणजेच रु. ६०.०० कोटी एवढा निधी "गट शेतीस प्रोत्साहन व
# Page 2
शासन निर्णय क्रमांकः कृविका-२०१७/प्र.क्र.३२/भाग-१/३-अ
सबलीकरणासाठी शेतकऱ्यांच्या गट शेतीस चालना देणे" योजनेंतर्गत सन २०१७-१८ व सन २०१८-१९ मध्ये निवड केलेल्या शेतकरी गटांना उपलब्ध करुन देण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय :
१. गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे " योजनेंतर्गत सन २०१७-१८ व सन २०१८-१९ मध्ये निवड केलेल्या शेतकरी गटांना त्यांच्या प्रकल्प आराखड्यानुसार पुढील कामे करण्यासाठी रु.६०.०० कोटी (अक्षरी रुपये साठ कोटी फक्त) एवढा निधी आयुक्त (कृषि) यांना वितरीत करण्यास शासन मान्यता देण्यात येत आहे.
२. या प्रित्यर्थ होणारा खर्च सन २०१९-२० मध्ये मंजुर झालेल्या अनुदानातून खालील लेखाशिर्षाखाली खर्ची टाकण्यात यावा.
मागणी क्र. डी-३ २४०१ - पीक संवर्धन, १०९ विस्तार व शेतकरी प्रशिक्षण, (०१) माहिती व प्रचार (०१) (५५) गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे (१००% राज्य योजना) (२४०१ ओ७८२) योजनांतर्गत (दत्तमत)
३. सदर योजनेअंतर्गत प्राप्त होणारा निधी खर्ची घालण्याकरिता आयुक्त (कृषि) यांना नियंत्रण अधिकारी तसेच सहायक संचालक लेखा-१, कृषि आयुक्तालय, पुणे यांना आंहरण व संवितरण अधिकारी म्हणून घोषित करण्यात आले आहे. सदर योजनेअंतर्गत मानधनाच्या /खर्चाच्या रकमा DBT (Direct Benefit Transfer) द्वारे प्रदान करण्यात याव्यात.
४. या शासन निर्णयाद्वारे उपलब्ध करुन दिलेल्या निधीचा तात्काळ विनियोग करण्यात यावा तसेच निधी विनियोगाच्या अनुषंगाने संचालक (विस्तार व प्रशिक्षण) यांनी वेळोवेळी उपयोगिता प्रमाणपत्र शासनास सादर करावे.
५. हा शासन निर्णय नियोजन विभागाचा अनौपचारिक संदर्भ क्रमांक १६५०/१४३१, दिनांक ०३.०८.२०१९ व वित्त विभागाचा अनौपचारिक संदर्भ-१९४४/व्यय-१, दिनांक २३.८.२०१९ अन्वये त्या विभागांनी दिलेल्या सहमतीस तसेच वित्त विभागाच्या संदर्भाधीन दि. ८.७.२०१९ च्या परिपत्रकानुसार या विभागास प्रदान केलेल्या अधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः कृविका-२०१७/प्र.क्र.३२/भाग-१/३-अ