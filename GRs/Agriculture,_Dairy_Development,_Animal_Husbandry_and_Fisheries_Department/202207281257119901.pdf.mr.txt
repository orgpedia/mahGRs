# Page 1
सन २०२२-२३ मध्ये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे ही योजना राबविण्यास प्रशासकीय मान्यता देण्याबाबत व निधी वितरणाबाबत......
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०२२/प्र.क्र.११९/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २८ जुलै, २०२२
वाचा - १) सामान्य प्रशासन विभाग, शासन निर्णय क्र. टिआरएन-०९/प्र.क्र.३९/०९/१२-अ, दि.२३.०९.२०११ २) वित्त विभाग शासन निर्णय क्र.अर्थसं-२०२२/प्र.क्र.४३/अर्थ-३, दि. ०४.०४.२०२२ ३) कृषि व पदुम विभाग शासन निर्णय क्र. अंदाज-२०२२/प्र.क्र.४२/२-ओ दि. ०५/०४/२०२२ ४) कृषि व पदुम विभाग शासन पत्र क्र. संकिर्ण-२०२१/प्र.क्र. १५४/२-ओ दि. ११/०४/२०२२ ५) संचालक (आत्मा),कृषि आयुक्तालय महाराष्ट्र राज्य पुणे यांचे पत्र क्र.कृआ/राप्रधो/प्र.क्र.३/वि.प्र.५/ १६०४५/२०२२, दि. २७.०४.२०२२
प्रस्तावना राज्य शासनातील सेवेत असलेल्या सर्व स्तरातील अधिकारी व कर्मचा-यांची कार्यक्षमता वाढवुन गतिमान प्रशासन होण्याकरिता राज्यातील सर्व कर्मचारीवृंद यांना प्रशिक्षण देण्याबाबत राज्य शासनाने संदर्भाधीन दि.२३.०९.२०११ रोजीच्या शासन निर्णयान्वये महाराष्ट्र राज्याचे प्रशिक्षण धोरण जाहीर केले आहे.
राज्य प्रशिक्षण धोरणांतर्गत तांत्रिक प्रशिक्षणासाठी सन २०२१-२२ करिता शासकिय कर्मचाऱ्यांना प्रशिक्षण देणे अंतर्गत, रामेती स्तरावरिल नवनियुक्त कृषि सेवकांचे प्रलंबित पायाभूत प्रशिक्षणाकरिता ११ बॅचेस करिता संचित निधीमधून रू. २७१.०० लक्ष निधी तात्पुरत्या स्वरूपात खर्च करण्यास व शासनाकडून निधी प्राप्त झाल्यानंतर स्वनिधीमध्ये समायोजित करण्यास संदर्भांकित दि ११/०४/२०२२ च्या पत्रान्वये आयुक्त (कृषि) यांना मान्यता प्रदान करण्यात आली होती.
सन २०२२-२३ मध्ये राज्य प्रशिक्षण धोरणांतर्गत तांत्रिक प्रशिक्षणासाठी शासकिय कर्मचाऱ्यांना प्रशिक्षण देणे हि योजना राबविण्यासाठी रू ५००.०० लक्ष निधी अर्थसंकल्पित करण्यात आला आहे.
नवनियुक्त कृषि सेवक कर्मचाऱ्यांना पहिल्या तीन वर्षाच्या कालावधीत पायाभूत प्रशिक्षण देणे आवश्यक आहे.
तथापि कोविड–१९ परिस्थितीमुळे सन २०२०-२१ पासून नवनियुक्त कृषि सेवक कर्मचाऱ्यांसाठी पायाभूत प्रशिक्षणाचे आयोजन करता आले नाही. त्यामुळे सन २०२२-२३ मध्ये एकूण २० प्रशिक्षण वर्ग आयोजित करणे नियोजित असून एकूण ७९० कृषि सेवक कर्मचाऱ्यांना प्रशिक्षण देण्यात येणार आहे. त्यासाठी रू. ५१४.०६ लक्ष निधी आवश्यकतेचा प्रस्ताव संचालक(आत्मा) यांनी दि. २७/०४/२०२२ च्या पत्रान्वये शासनास सादर केला आहे.
राज्य प्रशिक्षण धोरणांतर्गत नियमित प्रशिक्षणाकरिता विभागातील अधिकारी/ कर्मचारी यांना कृषि, प्रक्रिया व पणन या क्षेत्रातील नाविन्यपूर्ण बाबी तसेच विविध प्रकल्प, अभियान नविन योजना व योजनेमध्ये
# Page 2
शासन निर्णय क्रमांकः संकीर्ण-२०२२/प्र.क्र.११९/३-अ
झालेले बदल याबाबत तसेच माहिती व कौशल्य यामध्ये वाढ करण्यासाठी तांत्रिक प्रशिक्षण देण्यात येते, ज्या करिता सन २०२२-२३ मध्ये रु.५००.०० लक्ष निधी अर्थसंकल्पित करण्यात आला आहे.
परंतु वित्त विभागाच्या संदर्भाधीन दि. ०४.०४.२०२२ रोजीच्या शासन निर्णयानुसार विभागाला कार्यक्रमांतर्गत योजनांसाठी २०२२-२३ अर्थसंकल्पीय निधीच्या फक्त ६० टक्के निधीच उपलब्ध होईल.
त्यानुषंगाने, सन २०२२-२३ मध्ये राज्य प्रशिक्षण धोरणांतर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे या योजनेंतर्गत नवनियुक्त कृषि सेवकांच्या तांत्रिक पायाभुत प्रशिक्षणासाठी रु. ३००.०० लक्ष निधी उपलब्ध करुन देण्याबाबत तसेच रु.५१४.०६ लक्ष निधीच्या प्रशिक्षण कार्यक्रमास प्रशासकीय मान्यता देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे -
शासन निर्णय : १) सन २०२२-२३ मध्ये राज्य प्रशिक्षण धोरणांतर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे या योजनेंतर्गत नवनियुक्त कृषि सेवकांच्या तांत्रिक पायाभुत प्रशिक्षणासाठी रु.५१४.०६ लक्ष (अक्षरी रुपये पाच कोटी चौदा लक्ष सहा हजार फक्त) एवढ्या निधीच्या प्रशिक्षण कार्यक्रमास प्रशासकीय मान्यता देण्यात येत आहे.
२) सदर कार्यक्रमाकरिता वित्त विभागाच्या दि. ०४.०४.२०२२ रोजीच्या शासन निर्णयानुसार अर्थसंकल्पीत निधी रु.५००.०० लक्ष च्या फक्त ६० टक्के म्हणजेच फक्त रु. ३००.०० लक्ष (अक्षरी रुपये तीनशे लक्ष फक्त) निधी उपलब्ध करुन देण्याबाबत प्रशासकीय मान्यता देण्यात येत आहे.
३) या प्रित्यर्थ होणारा खर्च सन २०२२-२३ मध्ये मंजुर झालेल्या अनुदानाखाली खालील लेखाशिर्षाखाली भागविण्यात यावा.
मागणी क्र. डी-०७ ००३, प्रशिक्षण (००) (०१) शासकीय कर्मचा-यांना प्रशिक्षण (कृषि) (कार्यक्रम) ५०,इतर खर्च (३४५१ २९६२)
४) या आदेशान्वये राज्य प्रशिक्षण धोरणातंर्गत तांत्रिक प्रशिक्षणासाठी शासकीय कर्मचा-यांना प्रशिक्षण देणे या योजने अंतर्गत वितरीत करण्यात आलेल्या निधीसंदर्भात आयुक्त (कृषि) यांना नियंत्रण अधिकारी तसेच सहायक संचालक (लेखा-१), कृषि आयुक्तालय,महाराष्ट्र राज्य, पुणे यांना आहरण व संवितरण अधिकारी म्हणुन घोषित करण्यात येत आहे.
५) प्रस्तुत योजनेअंतर्गत मार्गदर्शक सूचना, मार्गदर्शक तत्वे तसेच शासनाचे प्रचलित नियम व अटी यानुसार विविध प्रशिक्षण कार्यक्रम आयोजित करणे याकरिता संबंधित अधिकाऱ्यांना आवश्यक त्या सूचना संचालक (आत्मा) यांनी निर्गमित कराव्यात.
६) विविध प्रशिक्षणांचा कार्यक्रम संचालक, वनामती यांनी सर्व संबंधित प्राचार्य, रामेती यांच्या समन्वयाने राबवावा .
पृष्ठ ४ पैकी २
# Page 3
शासन निर्णय क्रमांकः संकीर्ण-२०२२/प्र.क्र.११९/३-अ
७) संचालक, वनामती, नागपूर यांनी सन २०२२-२३ च्या प्रशिक्षण कॅलेंडरबाबत कृषि आयुक्तालयास पाठविलेल्या गोषवाऱ्यातील निर्दशनास आलेल्या बाबींची पूर्तता करण्याची संचालक (आत्मा) यांनी दक्षता घ्यावी.
८) सदर योजनेंतर्गत प्रशिक्षणांचे कॅलेंडर प्रशिक्षण मोडयुलसह तयार करुन त्यास कृषि आयुक्तालयाची मान्यता घेण्याची कार्यवाही संचालक, वनामती यांनी करावी.
९) या आदेशान्वये उपलब्ध करुन देण्यात येत आलेला निधी सन २०२२-२३ मध्ये अखर्चीत राहणार नाही, याची सर्व संबंधित यंत्रणांनी दक्षता घ्यावी.
१०) सदर योजना राबविण्यासाठी झालेल्या खर्चाची उपयोगिता प्रमाणपत्रे संचालक, आत्मा यांनी शासनास वेळोवेळी सादर करावीत.
११) सदर शासन निर्णय नियोजन विभागाच्या अनौपचारिक संदर्भ क्र. २७०/१४३१, दि.०६.०७.२०२२ अन्वये व वित्त विभागाच्या अनौपचारिक संदर्भ क्र.२३४/२०२२ / व्यय १, दि.१८.०७.२०२२ अन्वये प्राप्त झालेल्या मान्यतेच्या अधीन राहून निर्गमीत करण्यात येत आहे.
# Page 4