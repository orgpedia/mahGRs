# Page 1
राज्यस्तरीय योजना व जिल्हा वार्षिक योजनेअंतर्गत शेळी /मेंढी गट वाटप योजनेअंतर्गत वाटप करावयाच्या योजनेमध्ये सुधारणा करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- पविआ-१०२०/प्र.क्र.११०/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २ फेब्रुवारी, २०२३
वाचा:- (१) कृषि व पदुम विभाग शासन निर्णय क्रमांक पविआ -१०११/प्र.क्र.७४/पदुम-३, दिनांक २.७.२०११
(२) कृषि व पदुम विभाग शासन शुध्दीपत्रक क्रमांक पविआ -१०११/प्र.क्र.७४ /पदुम-३, दिनांक १६.९.२०११
(३) कृषि व पदुम विभाग शासन निर्णय क्रमांक जिवायो -२०११/प्र.क्र.३२३/पदुम ४, दिनांक ११.११.२०११
(४) कृषि व पदुम विभाग शासन निर्णय क्रमांक पविआ -१०२०/प्र.क्र.१७७/पदुम-३, दिनांक ०८.०९.२०२०
(५) कृषि व पदुम विभाग शासन निर्णय क्रमांक पविआ-१०२०/प्र.क्र.११०/पदुम-३, दिनांक २५.५.२०२१
(६) कृषि व पदुम विभाग शासन निर्णय क्रमांक संकिर्ण २०२२/प्र.क्र.७७(भाग-१/ पदुम-४, दिनांक २२.११.२०२१
(७) आयुक्त पशुसंवर्धन कार्यालयाचे क्र. पशुधन-३/प्र.क्र.१४०/६९५१/२०२१, पंस-१३, दिनांक २५.१०.२०२१ रोजीचे पत्र.
शासन निर्णय : वाचा क्र. ५ येथील दिनांक २५.५.२०२१ रोजीच्या शासन निर्णयान्वये राज्यामध्ये अंशत: ठाणबंद पध्दतीने शेळी पालनाद्वारे शेतकऱ्यांना पूरक उत्पन्न मिळवून देणे या विशेष राज्यस्तरीय योजने अंतर्गत योजनेस (सर्वसाधारण / अनुसूचित जाती उपयोजना / आदिवासी उपयोजने अंतर्गत) लाभार्थ्यांना उस्मानाबादी / संगमनेरी जातीच्या शेळ्या अथवा माडग्याळ / दख्खनी जातीच्या मेंढ्या अथवा स्थानिक प्रजातीच्या शेळ्या/मेंढ्या स्थानिक वातावरणात तग धरतील अशा प्रजातीच्या शेळ्या/मेंढ्या व बोकड/नर मेंढा याप्रमाणे प्रत्येक लाभार्थीला १०+१ शेळी/मेंढी गटाचा पुरवठा करण्यासाठी शेळी/मेंढी खरेदी किंमतीसह योजनेमध्ये सुधारणा करण्यात आली आहे. सदर योजनेची अंमलबजावणी करणे सुलभ व्हावे म्हणून वाचा क्र. ७ येथील दिनांक २५.१०.२०२१ रोजीच्या पत्रान्वये आयुक्त पशुसंवर्धन यांनी उक्त दिनांक २५.०५.२०२१ रोजीच्या शासन निर्णयामध्ये काही सुधारणा करण्याचे प्रस्तावित केले आहे. त्यानुसार आवश्यक त्या सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः पविआ -१०२०/प्र.क्र.११०/पदुम-३
२. वर नमूद दिनांक २५.०५.२०२१ रोजीच्या शासन निर्णयामध्ये खालील प्रमाणे सुधारणा करण्यात येत आहेत:
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | दिनांक २५.०५.२०२१ रोजीच्या शासन निर्णयामधील मुद्दा | त्याऐवजी सुधारित मुद्दा |
| १ | सदर शासन निर्णयामधील परिच्छेद क्र. ६ मध्ये योजनेच्या अंमलबजावणीची कार्यपध्दती  |  विहित करण्यात आलेली आहे. सदर परिच्छेद क्र. ६ मधील मुद्दा क्र. (६) (२) येथील “शेळी/ मेंढी गटाचा विमा लाभार्थी आणि जिल्हा पशुसंवर्धन उपायुक्त (पदनामाने) यांच्या संयुक्त नावे उतरविण्यात यावा”, | राज्यस्तरीय योजनेमधील शेळी/मेंढी गटाचा विमा लाभार्थी आणि जिल्हा पशुसंवर्धन उपायुक्त यांच्या संयुक्त नावे उतरविण्यात यावा. तसेच, जिल्हा वार्षिक योजनेमधील शेळी/ मेंढी गटाचा विमा लाभार्थी आणि जिल्हा पशुसंवर्धन अधिकारी, जिल्हा परिषद यांच्या संयुक्त नावे उतरविण्यात यावा. |
|  | तसेच उक्त शासन निर्णयाच्या परिच्छेद क्र. ६ मधील मुद्दा क्र. (६) (१८) येथील “सदर योजनेचे अंमलबजावणी अधिकारी तसेच आहरण व संवितरण अधिकारी संबंधित जिल्ह्याचे जिल्हा पशुसंवर्धन उपायुक्त हे राहतील विभागीय स्तरावर संबंधित प्रादेशिक सहआयुक्त पशुसंवर्धन व राज्याकरिता आयुक्त पशुसंवर्धन हे सनियंत्रण अधिकारी राहतील.” | या योजनांतर्गत राज्यस्तरीय योजनेसाठी योजनेचे अंमलबजावणी अधिकारी, तसेच आहरण व संवितरण अधिकारी संबंधित जिल्ह्याचे जिल्हा पशुसंवर्धन उपायुक्त हे राहतील आणि जिल्हा वार्षिक योजनेसाठी, योजनेचे अंमलबजावणी अधिकारी, तसेच आहरण व संवितरण अधिकारी संबंधित जिल्ह्याचे जिल्हा पशुसंवर्धन अधिकारी, जिल्हा परिषद हे राहतील. |
|  | नविन मुद्दा | वाचा क्र. ४ येथील दिनांक ०८.०९.२०२० रोजीच्या शासन निर्णयान्वये वाचा क्र. १ येथील दिनांक ०२.०७.२०११ रोजीच्या शासन निर्णयान्वये गठीत करण्यात आलेली लाभार्थी निवड समिती रद्द करुन राज्यस्तरीय योजनेसाठी लाभार्थी निवड समिती फेरगठीत करण्यात आलेली आहे. तसेच वाचा क्र. ५ येथील दिनांक २५.०५.२०२१ रोजीच्या शासन निर्णयान्वये वाचा क्र. ३ येथील दिनांक ११.११.२०११ रोजीचा शासन निर्णय अधिक्रमित झालेला असल्यामुळे जिल्हा वार्षिक योजनांसाठी लाभार्थी निवड समिती गठित करणे आवश्यक आहे. त्यामुळे वाचा क्र. ५ येथील दिनांक २५.०५.२०२१ रोजीच्या शासन निर्णयामधील परि. क्र. ६ नंतर परि. क्र. ६अ पुढीलप्रमाणे नव्याने समाविष्ट करण्यात येत आहे. · ६अ- ४ येथील दिनांक ०८.०९.२०२० रोजीच्या शासन निर्णयान्वये राज्यस्तरीय योजनेसाठी लाभार्थी निवड समिती गठित करण्यात आलेली आहे. सदर समिती जिल्हा वार्षिक योजनेसाठी सुध्दा सदस्य सचिव वगळता |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः पविआ - १०२०/प्र.क्र.११०/पदुम-३
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | जशीच्या तशी लागू राहील. जिल्हा वार्षिक योजनेसाठीच्या लाभार्थी निवड समितीचे सदस्य सचिव जिल्हा पशुसंवर्धन अधिकारी, जिल्हा परिषद हे राहतील.” |
| ४ | नविन मुद्दा | वाचा क्र. ६ येथील दिनांक २२.११.२०२१ रोजीच्या शासन निर्णयान्वये दुधाळ जनावरांच्या योजनेच्या अंमलबजावणीकरीता सन २०२२-२३ पासून प्रतीक्षा यादी तयार करण्यास आणि सदर प्रतीक्षा यादी पुढील ५ वर्षापर्यंत ग्राह्य धरण्यास मान्यता देण्यात आलेली आहे. तथापि, अशा प्रकारची तरतूद शेळी/मेंढी गट वाटप योजनेमध्ये करण्यात आलेली नाही. त्यामुळे वाचा क्र. ५ येथील दिनांक २५.०५.२०२१ रोजीच्या शासन निर्णयामधील परि. क्र. ६ नंतर परि. क्र. ६ब खालील प्रमाणे नव्याने समाविष्ट करण्यात येत आहे. “६ब- राज्यस्तरीय / जिल्हा वार्षिक योजनेअंतर्गत शेळी मेंढी गट वाटपाच्या योजनेची अंमलबजावणीकरीता सन २०२२-२३ पासून दरवर्षी ऑगस्ट महिनाअखेर पर्यंत अर्ज मागविण्यात यावेत व लाभार्थी निवड समितीमार्फत पात्र अर्जामधून निवड यादी व प्रतिक्षा यादी तयार करण्यात यावी. सदरची लाभार्थी यादी पुढील ५ वर्षे म्हणजे सन २०२६-२७ पर्यंत ग्राह्य धरण्यास मान्यता देण्यात येत आहे.” |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------