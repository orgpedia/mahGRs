# Page 1
कृषी उन्नती योजना - एकात्मिक फलोत्पादन विकास अभियान (MIDH) अंतर्गत राष्ट्रीय फलोत्पादन अभियानाची सन २०२१-२२ मध्ये अंमलबजावणी करण्यासाठी अनुसुचित जमाती प्रवर्गाचा ₹२७८.७८ लाख निधी वितरित करणेबाबत.
महाराष्ट्र शासन
कृषि,पशुसंवर्धन,दुग्ध विकास व मत्स्य व्यवसाय विभाग
शासन निर्णय क्र.राफअ-२०२२/प्र.क्र.३७/९-अ
मंत्रालय विस्तार, मुंबई ४०० ०३२
दिनांक : २९ मार्च, २०२२
संदर्भ: १) कृषि व पदुम विभाग, शासन निर्णय क्रमांक: राफअ २०२१/प्र.क्र.१४०/९-ओ, दि.२७ जुलै, २०२१ २) केंद्र शासनाच्या कृषि, सहकार व शेतकरी कल्याण विभागाचे इंग्रजी पत्र F.No. 18-24/2017-MIDH(E), Dated:02 February, 2022 ३) संचालक, महाराष्ट्र राज्य फलोत्पादन आणि औषधी वनस्पती मंडळ, पुणे चे क्र.मराफऔवमं/लेखा/ पहिला हप्ता मागणी/४६६२/२०२२, दि.०८.०२.२०२२ चे पत्र.
४) वित्त विभाग,शासन परिपत्रक क्रमांक: अर्थसं-२०२१/प्र.क्र.४८/अर्थ-३, दि.१७ मार्च, २०२२ ५) आदिवासी विकास विभाग, शासन निर्णय क्रमांक: बीयुडी-२०२१/प्र.क्र.७/कार्यासन ६, दिनांक २८ मार्च, २०२२
प्रस्तावना :
केंद्र शासनाने दिनांक १ एप्रिल २०१४ पासून राष्ट्रीय फलोत्पादन अभियान (NHM), उत्तर पूर्व आणि हिमालयीन राज्यासाठी फळबाग अभियान (HMNEH), राष्ट्रीय बागवानी मंडळ (NHB), नारळ विकास मंडळ (CDB) व केंद्रीय फलोत्पादन संस्था (CIH) या सर्व योजनांचे एकत्रिकरण करुन एकात्मिक फलोत्पादन विकास अभियान (Mission for Integrated Development of Horticulture) राबविण्याचा निर्णय घेतला आहे. सदर योजना ही फळे, भाजीपाला, कंदमुळे, मश्रूम, मसाले, फूल, सुगंधी वनस्पती, नारळ, काजू, कोको आणि बांबू इ. उत्पादनांच्या चतुरस्त्र विकासाकरिता राबविण्यात येणारी केंद्रपुरस्कृत योजना आहे. सदर योजना सन २०१५-१६ पासून केंद्र व राज्य हिस्सा ६०:४० या प्रमाणात राबविण्यात येत आहे.
राज्यात एकात्मिक फलोत्पादन विकास अभियान सन २०२१-२२ मध्ये राबविण्यासाठी ₹ १७८,१४,१२,०००/- रक्कमेच्या वार्षिक कृती आराखडयास संदर्भ क्रमांक १ येथील शासन निर्णयान्वये प्रशासकीय मान्यता देण्यात आली आहे. केंद्र शासनाच्या संदर्भ क्रमांक २ येथील अनुलक्षून आदिवासी विकास विभागाने संदर्भ क्रमांक ५ येथील शासन निर्णयान्वये अनुसुचित जमाती प्रवर्गाचा केंद्र हिश्श्याचा रु.१,६७,००,०००/- इतका निधी व समरुप राज्य हिश्श्याचा रु. १,११,७८,०००/- इतका निधी असा एकूण रु.२,७८,७८,०००/- इतका निधी कृषि विभागाकडे वर्ग केला आहे. सदर निधी व्यवस्थापकीय संचालक, महाराष्ट्र राज्य फलोत्पादन आणि औषधी वनस्पती मंडळ तथा आयुक्त (कृषि), पुणे यांना वितरित करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय:
एकात्मिक फलोत्पादन विकास अभियानांतर्गत अनुसुचित जमाती प्रवर्गासाठी आदिवासी विकास विभागाने उपलब्ध करुन दिलेला केंद्र हिश्शाचा रु.१,६७,००,०००/- निधी व त्यास समरुप राज्य हिश्श्याचा रु. १,११,७८,०००/- निधी असा एकूण रु. २,७८,७८,०००/- (रुपये दोन कोटी अठ्ठयात्तर लाख अठ्ठयात्तर हजार फक्त) एवढा निधी व्यवस्थापकीय संचालक, महाराष्ट्र राज्य फलोत्पादन आणि औषधी वनस्पती मंडळ तथा आयुक्त (कृषि), पुणे यांना वितरीत करण्यास मान्यता देण्यात येत आहे.
# Page 2
शासन निर्णय क्रमांकः राफअ-२०२२/प्र.क्र.३७/९-अ
२. सदर योजनेसाठी उपलब्ध होणारा अर्थसंकल्पित निधी केंद्र शासनाने विहीत केल्याप्रमाणे अनुसुचित जमाती प्रवर्गासाठी पुढील लेखाशिर्षाखाली खर्ची टाकण्यात यावा.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रवर्ग | केंद्र हिस्सा (६० टक्के) | राज्य हिस्सा (४० टक्के) |
| अनुसुचित जमाती | मागणी क्र. – टी – ०५ २४०१ - पीक संवर्धन (००) (७९६) – जनजाति क्षेत्र उपयोजना (०१) जनजाति क्षेत्र उपयोजना (०१) (०६) – एकात्मिक फलोत्पादन विकासासाठी केंद्र पुरस्कृत अभियान (६० टक्के केंद्रीय हिस्सा) (कार्यक्रम) ३३-अर्थसहाय्य (२४०१०२९) | मागणी क्र. - टी-०५ २४०१ - पीक संवर्धन (००) (७९६) – जनजाति क्षेत्र उपयोजना (०१) जनजाति क्षेत्र उपयोजना (०१) (०७) – एकात्मिक फलोत्पादन विकासासाठी केंद्र पुरस्कृत अभियान (४० टक्के राज्य हिस्सा) (कार्यक्रम) ३३-अर्थसहाय्य (२४०१०११) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर अभियानाकरिता वितरित करण्यात आलेला निधी कोषागारातून आंहरित करण्याकरिता लेखाधिकारी, महाराष्ट्र राज्य फलोत्पादन आणि औषधी वनस्पती मंडळ, पुणे यांना आंहरण व संवितरण अधिकारी म्हणून आणि व्यवस्थापकीय संचालक, महाराष्ट्र राज्य फलोत्पादन आणि औषधी वनस्पती मंडळ तथा आयुक्त (कृषी), पुणे यांना नियंत्रण अधिकारी म्हणून घोषित करण्यात येत आहे.
४. सदर योजनेंतर्गत वेळोवेळी उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र आयुक्त (कृषी) यांनी शासनास सादर करावे.
५. योजनेंतर्गत वितरित निधी जिल्हा स्तरावरुन खर्च करण्यात यावा. सदर निधीतून अनुसूचित जमाती घटकांतील लाभार्थ्यांकरिता खर्च करण्याची दक्षता घ्यावी.
६. प्रस्तुत आदेश शासन परिपत्रक वित्त विभाग क्रमांक: अर्थसं-२०२१/प्र.क्र. ४८/अर्थ-३, दिनांक १७ मार्च, २०२२ विभागास प्रदान करण्यात आलेले अधिकार तसेच, आदेश शासन निर्णय, आदिवासी विकास विभाग, क्रमांक: बीयुडी-२०२१/प्र.क्र.७/कार्यासन ६, दिनांक २८ मार्च, २०२२ अन्वये त्या विभागाने दिलेल्या सहमतीनुसार निर्गमित करण्यात येत आहे.
# Page 3