# Page 1
शासन निर्णय क्रमांकः पंदेवि १३१८/प्र.क्र.१०७/७-ओ,
डॉ. पंजाबराव देशमुख कृषि विद्यापीठ, अकोला अंतर्गत मूल, जि. चंद्रपूर येथे शासकीय कृषि महाविद्यालय स्थापन करण्याबाबत.....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : पंदेवि १३१८ /प्र.क्र.१०७/७-अ,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक :- २८ फेब्रुवारी, २०१९.
प्रस्तावना -:
सद्यस्थितीत चंद्रपूर जिल्हयामध्ये वरोरा येथे एक शासन अनुदानित कृषि महाविद्यालय कार्यरत
आहे. मूल जिल्हा चंद्रपूर येथे कृषि महाविद्यालय स्थापन झाल्यास, चंद्रपूर जिल्हयातील युवक युवतींसाठी
कृषि पदवीधर अभ्यासक्रमाची सुविधा निर्माण करणे, बदलत्या हवामानानुसार कृषि व्यवसाय, शेतीपूरक
व्यवसाय व शेती उद्योग, ज्यामुळे कृषि तंत्रज्ञान या भागामध्ये प्रसार करण्यासाठी ग्रामपातळीवरील विस्तार
कार्यकर्ते, ग्रामसेवक, कृषि मदतनीस व तज्ञ प्रशिक्षक उपलब्ध होऊ शकतील असे उपक्रम राबविता येतील
तसेच आधुनिक पध्दतीने शेती करावी यासाठी शेतकरी तसेच आदिवासी बळीराजा यांना कृषि शिक्षण, कृषि
सल्ला व सेवा देणे शक्य होवून शेतकऱ्यांच्या पिकांची उत्पादकता वाढेल व पर्यायाने त्यांचा आर्थिक स्तर
उंचावून देशाची प्रगती होण्यास मदत होईल. डॉ. पंजाबराव देशमुख कृषि विद्यापीठ, अकोला विद्यापीठाच्या
कार्यक्षेत्रांतर्गत विदर्भातील ११ जिल्हयांचा समावेश होतो. सद्यस्थितीत पूर्व विदर्भातील पाच जिल्हयांसाठी
केवळ दोनच घटक कृषि महाविद्यालये कार्यरत असून पूर्व विदर्भातील विकासाचा अनुशेष भरुन
काढण्यासाठी मूल, जि. चंद्रपूर येथे प्रस्तावित कृषि महाविद्यालय स्थापन करणे काळाची गरज आहे.
२. मूल लगतच्याच मारोडा / सोमनाथ येथे डॉ. पंजाबराव देशमुख कृषि विद्यापीठ, अकोला
विद्यापीठाच्या मालकीची ६१.८० हे. जमीन उपलब्ध आहे. यापैकी ४१.८० हे. एवढी जमीन उपलब्ध होवू
शकते. सदर क्षेत्रांतर्गत झुडपी जंगल, बोडी, रस्ते, इमारत व कर्मचाऱ्यांचे जुने निवासस्थान इत्यादींचा
समावेश असलेले अंदाजे ३.०० हे. क्षेत्र वगळता उर्वरीत ३८.८० हे. जमीनीतून प्रस्तावित कृषि
महाविद्यालयासाठी शेती प्रयोगाकरीता भारतीय कृषि अनुसंधान परिषदेच्या पाचव्या अधिष्ठाता समितीच्या
निकषानुसार आवश्यक ३०.०० हे. जमीनीची निकड भागविल्या जावू शकते. असे डॉ. पंजाबराव देशमुख
कृषि विद्यापीठ, अकोला विद्यापीठाने क्र. अधि(कृषि)/तां.अ./४६६/२०१८, दि. २६.१२.२०१८ च्या पत्रान्वये
कळविले आहे. झुडपी जंगल कृषि शाखेच्या विद्यार्थ्यांना पर्यावरण आणि जैव विविधतेच्या दृष्टिकोनातून
# Page 2
शासन निर्णय क्रमांकः पंदेवि १३१८/प्र.क्र.१०७/७-ओ,
अभ्यासासाठी अतिशय उपयुक्त ठरु शकते. तथापि डॉ. पंजाबराव देशमुख कृषि विद्यापीठ, अकोला अंतर्गत
मूल जि. चंद्रपूर येथे प्रस्तावित शासन अनुदानित नवीन घटक कृषि महाविद्यालयाच्या इमारतीकरीता मूल,
जि. चंद्रपूर येथे विद्यापीठाच्या मालकीची कोणतीही जमीन उपलब्ध नाही.
३. जिल्हाधिकारी चंद्रपूर यांनी उक्त महाविद्यालयासाठी उपलब्ध जमिनीबाबत पुढीलप्रमाणे अभिप्राय
दिले आहेत.
अ) मौजा-मारोडा येथे घटक कृषि महाविद्यालय स्थापन करावयाचे असल्यास इमारतीच्या
परिसराला उंच भिंतीचे सभोवताल कंम्पाऊंड केल्यास वन्यप्राण्यांचा शिरकाव होणार नाही.
ब) इमारतीचे सभोवताली सोलर कुंपन लावल्यास वन्यप्राण्यांचा इमारत परिसरात वावर कमी
होईल.
४. डॉ. पंजाबराव देशमुख कृषि विद्यापीठांतर्गत मूल, जि. चंद्रपूर येथे शासकीय कृषि महाविद्यालय
स्थापन करण्याच्या प्रस्तावास विद्यापीठाच्या दि.२५.०७.२०१८ रोजी संपन्न झालेल्या कार्यकारी परिषदेच्या
३१९ व्या सभेत ठराव क्र. काप/८०/२०१८ अन्वये मान्यता प्रदान करण्यात आली आहे.
५. तसेच सदर प्रस्ताव राज्य कृषि परिषदेच्या दि. २३.१०.२०१८ रोजी संपन्न झालेल्या ९७ व्या
बैठकीमध्ये ठराव क्र. १/९७/२०१८ अन्वये मान्यता प्रदान करुन शासनाकडे शिफारशीत करण्यात आला
आहे.
६. डॉ. पंजाबराव देशमुख कृषि विद्यापीठ, अकोला अंतर्गत मूल, जि. चंद्रपूर येथे शासकीय कृषि
महाविद्यालय स्थापन करण्याबाबत राज्यमंत्रिमंडळाने दि. २९.०१.२०१९ च्या बैठकीत विषय क्र. ९ यावर
खालीलप्रमाणे निर्णय घेतलेला आहे :
शासन निर्णय :
६.१ डॉ. पंजाबराव देशमुख कृषि विद्यापीठ, अकोला अंतर्गत मूल, जि. चंद्रपूर येथे ६० विद्यार्थी
प्रतिवर्ष प्रवेश क्षमतेचे शासकीय कृषी महाविद्यालय स्थापन करण्यास मान्यता देण्यात येत आहे.
६.२ डॉ. पंजाबराव देशमुख कृषि विद्यापीठ, अकोला अंतर्गत मूल, जि. चंद्रपूर येथे ६० विद्यार्थी
प्रतिवर्ष प्रवेश क्षमतेचे शासकीय कृषी महाविद्यालय स्थापन करण्यासाठी भारतीय कृषि अनुसंधान
परिषदेच्या ५ व्या अधिष्ठाता समितीने निश्चित केल्याप्रमाणे शिक्षक वर्गीय ४५ पदे व शिक्षकेतर ६५
पदे अशी एकूण ११० पदे तत्वत: मंजूर करण्यात येत आहेत व यास उच्चस्तर सचिव समितीची
रितसर मान्यता घेण्यात येईल.
पृष्ठ ४ पैकी २
# Page 3
शासन निर्णय क्रमांकः पंदेवि १३१८/प्र.क्र.१०७/७–अ,
६.३ डॉ. पंजाबराव देशमुख कृषि विद्यापीठ, अकोला अंतर्गत मूल, जि. चंद्रपूर येथे ६० विद्यार्थी प्रतिवर्ष
प्रवेश क्षमतेचे शासकीय कृषी महाविद्यालय स्थापन करण्यासाठी पुढील ५ वर्षाकरीता टप्प्याटप्प्याने आवर्ती
खर्च रु.३०६०.९८ लाख आणि अनावर्ती खर्च रु.३२८७.३२ लाख असा एकूण रु.६३४८.३० लाख इतक्या
खर्चास मान्यता देण्यात येत आहे.
६.४ या महाविद्यालयासाठी आवश्यक मनुष्यबळ व इतर सुविधा उपलब्ध झाल्यानंतर विद्यार्थ्यांच्या प्रवेश
प्रक्रिया राबविण्यात यावी.
७. हा शासन निर्णय नियोजन विभागाच्या अनौपचारिक संदर्भ क्र. ३८८/१४३१, दि. १६.०२.२०१९ अन्वये
व वित्त विभागाच्या अनौचारिक संदर्भ क्र. ६१/२०१९/व्यय १, दिनांक २१.०२.२०१९ अन्वये मिळालेल्या
सहमतीने निर्गमित करण्यात येत आहे.
# Page 4