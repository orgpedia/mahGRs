# Page 1
सन २०१८-१९ मध्ये नानाजी देशमुख कृषि संजीवनी प्रकल्पाकरिता रू. १६.०५ कोटी निधी वितरित करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : नादेकृ-४६१८/प्र.क्र.६०/८ अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक- २५ मे, २०१८
वाचा : १. कृषि व पदुम विभाग शासन निर्णय क्र. हअप्र-७१६/प्र.क्र.८२/राकृवियो कक्ष, दि. ०७/०७/२०१६ २. कृषि व पदुम विभाग शासन निर्णय क्र. हअप्र-७१६/प्र.क्र.८२/राकृवियो कक्ष, दि. १०/०८/२०१६ ३. कृषि व पदुम विभाग शासन निर्णय क्र. हअप्र-७१६/प्र.क्र.८२/राकृवियो कक्ष, दि. २८/१०/२०१६ ४. कृषि व पदुम विभाग शासन निर्णय क्र. हअप्र-७१६/प्र.क्र.८२/राकृवियो कक्ष, दि. १७/०१/२०१८ ५. वित्त विभागाचे परिपत्रक क्र. अर्थसं - २०१८/प्र.क्र.६९/अर्थ-३ दि.०२/०४/२०१८ ६. नानाजी देशमुख कृषि संजीवनी प्रकल्प, कार्यालयाचे पत्र क्र. नादेकृसंप्र/प्र.क्र.४/२०१७ दि.१७.४.२०१८
प्रस्तावना : मराठवाडा व विदर्भातील शेतकऱ्यांना काही वर्षापासून दुष्काळास तसेच नापिकीस सामोरे जावे लागत
आहे. हवामान बदलाचा शेतीवर विपरित परिणाम होऊन शेतीतील घटत्या नफ्यामुळे या भागातील शेतकऱ्यांमध्ये
तणाव ग्रस्तता वाढत आहे. त्यामुळे हवामान बदलानुकूल (Climate Resilient ) शेती तंत्रज्ञान अवलंब करणेकरिता
जागतिक बँक अर्थसहाय्यित नानाजी देशमुख कृषि संजीवनी प्रकल्पाची विदर्भ व मराठवाडयातील शेतकऱ्यांच्या
आत्महत्यांनी ग्रस्त असलेले १४ जिल्हे व जळगाव जिल्ह्यासह एकूण १५ जिल्ह्यांमधील ५१४२ गावांमध्ये
अंमलबजावणी करण्यास राज्य शासनाने संदर्भाकित शासननिर्णय दि.१७/०१/२०१८ अन्वये मान्यता प्रदान केली
आहे. राज्य शासनाने जागिक बँकेसोबत सदर प्रकल्पाचा करारनामा दि.०६/०४/२०१८ रोजी केला असुन जागतिक
बँकेने दि.१८/०५/२०१८ पासुन करारनाम्याप्रमाणे प्रकल्पाकरिता कर्ज कार्यान्वित (Loan Effectiveness) केलेले
आहे. सदर प्रकल्पाची सन २०१८-१९ पासून आगामी ६ वर्ष कालावधीत पूर्ण क्षमतेने अंमलबजावणी करण्यात
येणार असून प्रकल्पामध्ये सुमारे रू. ४००० कोटी रकमेची गुंतवणूक करण्यात येणार आहे. या प्रकल्पाच्या माध्यमातून
हवामान बदलास असुरक्षित असलेल्या गावांमध्ये बदलत्या हवामानानुसार Climate Smart शेती तंत्रज्ञानाचा प्रसार
करण्यात येणार आहे व शेतकऱ्यांना त्याकरिता आवश्यक पायाभूत सुविधा उपलब्ध करून देण्यात येणार आहेत.
त्याचप्रमाणे प्रकल्पांतर्गत पूर्णा नदीच्या खोऱ्यातील खारपान पट्टयातील ९३२ गावांमध्ये भूजल क्षारतेच्या समस्येच्या
# Page 2
शासन निर्णय क्रमांकः नादेकृ-४६१८/प्र.क्र.६०/८ अ
अनुषंगाने सदर भूभागाच्या अनुकूल शेती पध्दतीचा व तंत्रज्ञानाचा शेतकऱ्यांमध्ये प्रसार करण्यात येणार आहे.
जेणेकरुन प्रकल्प क्षेत्रातील ५१४२ गावांतील शेतीतील नफ्याचे प्रमाण वाढेल व शेतकरी आर्थिक सुस्थितीत येईल.
चालू वर्षापासून नानाजी देशमुख कृषि संजीवनी प्रकल्पांतर्गत निवडलेल्या गावांसाठी सुक्ष्म नियोजन
आराखडे तयार करुन त्यानुसार संबंधित गावांमध्ये प्रकल्पांतर्गत कामे हाती घेण्यात येत आहेत. त्यासाठी प्रकल्प
व्यवस्थापन कक्षास सन २०१८-१९ मध्ये प्रकल्पाच्या अंमलबजावणी करिता निधी वितरित करण्याची बाब शासनाच्या
विचाराधिन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. प्रकल्प संचालक, नानाजी देशमुख कृषी संजीवनी प्रकल्प यांना सन २०१८-१९ करिता प्रकल्पातंर्गत विविध
बाबींची अंमलबजावणी करण्याकरिता रू. १६.०५ कोटी (रू. सोळा कोटी पाच लाख फक्त) निधी वितरित
करण्यास मान्यता देण्यात येत असून सदर निधी बाब निहाय खालील प्रमाणे वितरित करण्यात येत आहे.
(रू. लाखात)
----------------------------------------
| अ.क्र. | बाब | वितरित करावयाचा निधी |
| १. | ०१ - वेतन | ७००.०० |
| २. | ०६ - दुरध्वनी,वीज व पाणी शुल्क | १.०० |
| ३. | १०- कंत्राटी सेवा | ३००.०० |
| ४. | ११- देशांतर्गत प्रवास खर्च | २५.०० |
| ५. | १३- कार्यालयीन खर्च | ५०.०० |
| ६. | १४-भाडेपट्टी व कर | १००.०० |
| ७. | १७-संगणक खर्च | ७०.०० |
| ८. | २६- जाहिरात व प्रसिध्दी | १५.०० |
| ९. | २८-व्यावसायीक सेवा | ३४४.०० |
| एकूण | १६०५.०० |
----------------------------------------
२. सदर रू. १६.०५ कोटी निधी (रू. सोळा कोटी पाच लाख फक्त) प्रकल्प संचालक, नानाजी देशमुख
कृषि संजीवनी प्रकल्प, मुंबई यांना अर्थसंकल्पिय वितरण प्रणालीद्वारे वितरित करण्यात येत असून तो
सन २०१८-१९ मध्ये प्रकल्पाकरिता पुढील लेखाशिर्षाखाली अर्थसंकल्पित करण्यात आलेल्या
तरतूदीतून खर्ची टाकावा.
पृष्ठ ४ पैकी २
# Page 3
शासन निर्णय क्रमांकः नादेकृ-४६१८/प्र.क्र.६०/८ अ
“मागणी क्रमांक डी-३,
२४०१ पीक संवर्धन,
(११५) लहान /सिमांत शेतकऱ्यांची आणि शेतमजुरांची योजना,
(००)(०३) हवामान अनुकूल कृषि प्रकल्प, (राज्य हिस्सा ३०%)
(२४०१ A ६५५)”
०१- वेतन
०६ – दुरध्वनी, वीज व पाणी शुल्क
१० - कंत्राटी सेवा
११ – देशांतर्गत प्रवास खर्च
१३ – कार्यालयीन खर्च
१४ – भाडेपट्टी व कर
१७ - संगणक खर्च
२६ - जाहीरात व प्रसिध्दी
२८ - व्यावसायिक सेवा
३. या शासन निर्णयाद्वारे उपलब्ध करून देण्यात येत असलेल्या रू. १६.०५ (रु.सोळा कोटी पाच लक्ष
फक्त) कोटी निधीचे कोषागारातून आहरण व वितरणाकरिता प्रकल्प संचालक, नानाजी देशमुख कृषि
संजीवनी प्रकल्प, मुंबई यांना नियंत्रक अधिकारी आणि वित्त विशेषज्ञ, नानाजी देशमुख कृषि संजीवनी
प्रकल्प, मुंबई यांना आहरण व संवितरण अधिकारी म्हणून घोषित करण्यात येत आहे.
४. या शासन निर्णयान्वये उपलब्ध करून देण्यात आलेल्या निधीचा तात्काळ विनियोग करण्यात यावा
तसेच प्रकल्प संचालक, नानाजी देशमुख कृषि संजीवनी प्रकल्प, मुंबई यांनी वेळोवेळी उपयोगिता
प्रमाणपत्र शासनास सादर करावे.
५. प्रकल्प संचालकांनी सदर प्रकल्पांतर्गत खर्ची पडणाऱ्या निधीची जागतिक बँकेकडुन सत्वर प्रतिपुर्ती
मिळवावी.
६. हा शासन निर्णय नियोजन विभागाच्या मान्यतेने व वित्त विभागाच्या अनौपचारिक क्र. अनौस-१४५/
अर्थ-१३ दिनांक १९/०५/२०१८ अन्वये प्राप्त मान्यतेनुसार निर्गमित करण्यात येत आहे.
# Page 4