# Page 1
कीड-रोग सर्वेक्षण व सल्ला प्रकल्प (क्रॉपसॅप) अंतर्गत टोळधाड नियंत्रणास मान्यता प्रदान देण्याबाबत..
महाराष्ट्र शासन
कृषी, पशुसंवर्धन, दुग्ध व्यवसाय विकास व मत्स्य व्यवसाय विभाग शासन निर्णय क्रमांकः किरोनी- २०१९/ प्र.क्र.३५/११-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक: ४ फेब्रुवारी,२०२०.
संदर्भ : १. कृषि व पदुम विभाग शासन निर्णय क्र.किरोनि/१४१८/प्र.क्र.५५/४-अ, दि.१९/०५/२०१८
२. कृषि व पदुम विभाग शासन निर्णय क्र.किरोनि/१४१८/प्र.क्र.५५/४-अ, दि.२६/०२/२०१९
३. कृषि व पदुम विभाग शासन निर्णय क्र. किरोनि/प्र.क्र.३५/११-3 दि.३१/०५/२०१९.
४. आयुक्त (कृषी) यांचे पत्र जा. क्र./विप्र-७/क्रॉपसॅप १९-२०/टोळनि-११/२०२० / १३३९, दि.१३.०१.२०२०.
प्रस्तावना : गुजरात व राजस्थानमध्ये आढळून आलेल्या टोळ किडीच्या प्रादुर्भावाच्या पार्श्वभूमीवर सदर किडीच्या प्रादुर्भावामुळे राज्यात नुकसान होऊ नये म्हणून खबरदारीच्या उपाययोजना करणे तसेच प्रादुर्भाव दिसून येतास किडीचे नियंत्रण करणे आवश्यक असल्यामुळे राज्यात राबविण्यात येत असलेल्या क्रॉपसॅप योजनेअंतर्गत आपत्कालीन परिस्थितीत कीड नियंत्रणाकरीता मंजूर असलेल्या निधीतून तसेच अन्य बाबीवरील बचतीमधून टोळधाड नियंत्रणासाठी निधी वापरण्यास मान्यता देण्याची बाब शासनाच्या विचाराधीन होती.
शासन निर्णय :
प्रमुख पीके व फळपीकांवरील कीड व रोगाच्या व्यवस्थापनासाठी कीड-रोग सर्वेक्षण व सल्ला प्रकल्प (क्रॉपसॅप) योजना राबविण्यात येत असून सदर्भ क्र. ३ च्या शासन निर्णयान्वये सन २०१९-२० मध्ये विविध योजनांच्या समन्वयातून सदर योजना राबविण्यास मान्यता देण्यात आली असून प्रस्तुत योजनेसाठी रु.२० कोटी इतका निधी वितरीत करण्यात आला आहे. आयुक्त कार्यालयाच्या संदर्भाधिन क्र. (४) च्या पत्रास अनुसरुन टोळधाड कीड नियंत्रणासाठी आवश्यक निधी क्रॉपसॅप योजनेअंतर्गत आपत्कालीन परिस्थितीत कीड नियंत्रणाकरीता मंजूर असलेल्या निधीतून तसेच अन्य बाबीवरील बचतीमधून वापरण्यास मान्यता देण्यात येत आहे.
२. या योजनेची अंमलबजावणी संदर्भाकित दिनांक ३१ मे,२०१९ च्या शासन निर्णयातील मार्गदर्शक सूचनांनुसार करण्यात यावी.
# Page 2
शासन निर्णय क्रमांक: किरोनी - २०१९/प्र.क्र.३५/११-अ