# Page 1
भाऊसाहेब फुंडकर फळबाग लागवड योजना सन २०२४-२५ मध्ये राबविण्यासाठी अनुसूचित जाती प्रवर्गासाठी निधी वितरीत करणेबाबत.....
(२४०१ B३२१)
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०२४/प्र.क्र. १३७/९-अे,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : २५ मार्च, २०२५
संदर्भ:-
१)कृषि व पदुम विभाग, शासन निर्णय, क्र. राफयो-२०१८/प्र.क्र. ४७/९-अे, दि. ६.७.२०१८
२)कृषि व पदुम विभाग, शासन निर्णय, क्र. फुंफला-२०२३/प्र.क्र. १८७/९-अे, दि. २१.०९.२०२३
३)कृषि व पदुम विभाग, शासन निर्णय, क्र. फुंफला-२०२४/प्र.क्र. ८३/९-अे, दि. १९.०६.२०२४
४)कृषि व पदुम विभाग, शासन निर्णय, क्र. फुंफला-२०२४/प्र.क्र. १३७/९-अे, दि. १३.१२.२०२४
५)वित्त विभाग, शासन परिपत्रक क्र. अर्थसं-२०२४/प्र.क्र. ८०/अर्थ-३, दि. १२.०२.२०२५
६)संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले पत्र जा.क्र.
कृआ/फलो-२/भाफुंफलायो/नि.मा./३४७३/२०२५, दिनांक १४ फेब्रुवारी, २०२५
७)सामाजिक न्याय व विशेष सहाय्य विभाग, शासन निर्णय क्र. बीजीटी-२०२४/प्र.क्र. ३९/अर्थसंकल्प
(विघयो), दि. २१.०३.२०२५
प्रस्तावना :-
महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र
ठरु शकत नाहीत अशा शेतकऱ्यांसाठी राज्य शासनाने उपरोक्त संदर्भ क्र. १ येथील शासन निर्णयान्वये
राज्यात भाऊसाहेब फुंडकर फळबाग लागवड योजना सुरु केली आहे. सदर योजनेअंतर्गत संदर्भ क्र. २
येथील शासन निर्णयान्वये सुधारित मापदंडांना मंजूरी देण्यात आली आहे. तसेच उक्त योजनेची सन
२०२४-२०२५ मध्ये अंमलबजावणी करण्यासाठी अर्थसंकल्पित केलेल्या एकूण रु.१०४५०.०० लाख (रुपये
एकशे चार कोटी पन्नास लाख फक्त) इतक्या निधीच्या कार्यक्रमास संदर्भ क्र.३ येथील शासन निर्णयान्वये
प्रशासकीय मान्यता देण्यात आली आहे. योजनेंतर्गत अनुसूचित जाती प्रवर्गाचा रु. ५४.९५ लाख एवढा निधी
संदर्भ क्र. ४ येथील शासन निर्णयान्वये वितरीत केलेला आहे. आता संचालक (फलोत्पादन यांनी) संदर्भ क्र.
६ येथील पत्रान्वये अनुसूचित जाती प्रवर्गाचा पुढील निधी वितरणाचा प्रस्ताव सादर केला होता. त्यास
अनुलक्षून सामाजिक न्याय विभागाने संदर्भ क्र. ७ येथील पत्रान्वये निधी कृषि विभागाकडे वर्ग केला आहे.
सदर निधी आयुक्त (कृषि), कृषि आयुक्तालय, महाराष्ट्र राज्य, पुणे यांना वितरीत करण्याची बाब
शासनाच्या विचाराधीन होती. त्यास अनुलक्षून शासन पुढील प्रमाणे निर्णय घेत आहे.
शासन निर्णय:-
१)राज्यात भाऊसाहेब फुंडकर फळबाग लागवड या योजनेची सन २०२४-२५ मध्ये अंमलबजावणी
करण्यासाठी अनुसूचित जाती प्रवर्गाचा रु. २२४.०० लाख (रुपये दोन कोटी चौवीस लाख फक्त)
एवढा निधी आयुक्त (कृषि) यांना अर्थसंकल्पिय वितरण प्रणालीवर उपलब्ध करुन देण्यात येत आहे.
# Page 2
शासन निर्णय क्रमांकः फुंफला-२०२४/प्र.क्र. १३७/९-अे
२)उक्त निधीतून सुरुवातीला सन २०२३-२४ मधील दायित्व अदा करण्यात यावे. तद्नंतर उर्वरित
निधी सन २०२४-२५ मधील अनुदानासाठी खर्च करण्यात यावा.
३)सदर निधी खालील लेखाशीषांतर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्र. एन-३
२४०१- पिक संवर्धन
(००)(७८९) अनुसूचित जातींसाठी विशेष घटक योजना
(०१) अनुसूचित जाती घटक कार्यक्रमांतर्गत योजना
(०१)(२५ ) भाऊसाहेब फुंडकर फळबाग लागवड योजना (कार्यक्रम) (२४०१ B३२१)
३३ अर्थसहाय्य
४)या शासन निर्णयाद्वारे वितरित करण्यात आलेल्या निधीचे कोषागारातून आहरण व वितरण
करण्याकरिता सहायक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण
व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना
नियंत्रण अधिकारी म्हणून घोषित करण्यात येत आहे.
५)सदर योजना राबविताना यापूर्वी निर्गमित शासन निर्णयातील तरतुदींनुसार कार्यवाही करण्यात
यावी.
६)सदर उपलब्ध करून देण्यात आलेल्या तरतुदींतून फक्त अनुसूचित जाती व नवबौद्ध घटकातील
लाभार्थ्यांनाच लाभ देण्यात येईल याची दक्षता घ्यावी.
७)यापुढे निधी वितरणाचे प्रस्ताव सादर करण्यापूर्वी या योजनेमधील लाभार्थ्यांची माहिती MPSIMS
वर अद्ययावत करण्याची दक्षता घ्यावी.
८)सदर वितरीत निधी खर्च करताना नियंत्रक अधिकारी यांनी विहित पद्धतीने काटकसरीच्या
उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखडयानुसार
याच वर्षात खर्च होईल याची दक्षता घ्यावी.
९)उपलब्घ करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/
उपलेखाशिर्षनिहाय तसेच साध्य झालेले भौतिक उद्दिष्ट्टनिहाय माहिती, निधी उपयोगिता प्रमाणपत्र
संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त,
समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक
महिन्याच्या १० तारखेपयंत पाठवणेबाबत दक्षता घ्यावी.
१०)निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तीकेमध्ये
उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना व प्रचलित
अटी व शर्तीचे व वेळोवेळी दिलेल्या सूचनांचे काटेकोरपणे पालन करावे.
११)सदर आदेश वित्त विभागाचे शासन परिपत्रक क्रमांक: अर्थसं-२०२४/प्र.क्र. ८०/अर्थ-३, दिनांक १२
फेब्रुवारी, २०२५ मधील अटी व शर्तीचे अनुपालन करण्याच्या अधीन राहून प्रशासकीय विभागास
प्रदान केलेल्या अधिकारांचा वापर करून निर्गमित करण्यात येत आहे.
१२)सदर शासन निर्णय सामाजिक न्याय व विशेष सहाय्य विभाग, शासन शासन निर्णय क्र. बीजीटी-
२०२४/प्र.क्र.३९/अर्थसंकल्प (विघयो), दि. २१.०३.२०२५ अन्वये त्या विभागाने दिलेल्या
सहमतीनुसार निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः फुंफला-२०२४/प्र.क्र. १३७/९-अे
१३)सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध