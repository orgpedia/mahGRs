# Page 1
सन २०१८-१९ या वर्षात राष्ट्रीय कृषी विकास योजनेंतर्गत रु.१०० कोटी निधीचा कृषी यांत्रिकीकरण कार्यक्रम राबविण्यास प्रशासकीय मान्यता देण्याबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांउ-०९१८/ प्र.क्र.२५९/१४अ
मादाम कामा मार्ग, हुमात्मा राजगुरू चौक,
मंत्रालय (विस्तार), मुंबई- ४०० ०३२
तारीख: १० ऑक्टोबर, २०१८
संदर्भ :
१. शासन पत्र क्र. कृयांयो-०४१८/प्र.क्र.८१/१४-ओ, दि. २ एप्रिल, २०१८.
२. शासन निर्णय क्र.०४१८/प्र.क्र.१५५/१४-ओ, दि. २७ एप्रिल, २०१८ ३. कृषी आयुक्तालयाचे पत्र क्र. जा.क्र/राकृवियो/उशेसशे/२०१८-१९/३३५/गुनि-५/२०१८, दि. २० ऑगस्ट, २०१८ ४. शासन पत्र क्र. राकृवि-०५१८/प्र.क्र.१६२/१४-ओ, दि. २७ ऑगस्ट, २०१८.
प्रस्तावना शेतकऱ्यांच्या उत्पन्नामध्ये वाढ करण्यासाठी तसेच कृषी क्षेत्रामध्ये उर्जा वापर वाढविण्यासाठी, केंद्र पुरस्कृत कृषी यांत्रिकीकरण उपअभियान राज्यात राबविण्यात येत आहे. याशिवाय विविध केंद्र पुरस्कृत योजनांतर्गत जसे, राष्ट्रीय गळीतधान्य, तेलबिया व तेलताड अभियान, राष्ट्रीय अन्न सुरक्षा अभियान व राष्ट्रीय फलोत्पादन अभियान या अभियानांतर्गत सुद्धा कृषी यांत्रिकीकरण घटकासाठी काही प्रमाणात निधी उपलब्ध करुन देण्यात येतो. असे असले तरी शेतकऱ्यांच्या मागणीच्या प्रमाणात यांत्रिकीकरणासाठी
पुरेसा निधी उपलब्ध होत नाही. या बाबी विचारात घेऊन प्रत्येक वर्षी राष्ट्रीय कृषी विकास योजनामधून सुद्धा कृषी यांत्रिकीकरणासाठी निधी उपलब्ध करुन देण्यात येतो. दि. २५ जुलै, २०१८ रोजी आयोजित ष्ट्रीय कृषी विकास योजनेच्या राज्य स्तरीय मान्यता समितीच्या बैठकीत, सन २०१८-१९ या वर्षात कृषी यांत्रिकीकरणासाठी रु.१०० कोटी निधी उपलब्ध करुन देण्यास समितीने मान्यता दिली.
आयुक्त (कृषी) यांनी संदर्भाधीन दि.२० ऑगस्ट, २०१८ च्या पत्रान्वये सन २०१७-१८ या वर्षातील कृषी यांत्रिकीकरण अंतर्गत प्रलंबित अनुदानाची रक्कम अदा करण्यासाठी अतिरिक्त निधीचा प्रस्ताव शासनास सादर केला होता.
राष्ट्रीय कृषी विकास योजना- रफ्तार मधून मंजूर निधीमधून राबवावयाच्या कार्यक्रमास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः कृयांउ-०९१८/ प्र.क्र.२५९/१४अ शासन निर्णय
१. सन २०१८-१९ या वर्षात उन्नत शेती- समृद्ध शेतकरी अभियानांतर्गत कृषि यांत्रिकीकरण प्रकल्प राबविण्यास प्रशासकीय मान्यता देण्यात येत आहे. तसेच, या प्रकल्पाकरिता राष्ट्रीय कृषी विकास योजना- रफ्तार योजनेंतर्गत रु.१०० कोटी निधी मंजूर करण्यात येत आहे.
२. सदर प्रकल्पाची अंमलबजावणी करताना संदर्भाधीन दि.२७ एप्रिल, २०१८ च्या शासन निर्णयान्वये निर्गमित केलेल्या, “उन्नत शेती - समृद्ध शेतकरी” मोहिम राबविणेबाबतच्या मार्गदर्शक सूचना (सन २०१८-१९) मधील परिच्छेद क्र. ४.५ मधील तरतूदींचे काटेकोरपणे पालन करण्यात यावे. तथापि, राष्ट्रीय कृषी विकास योजना - रफ्तार योजनेतून उपलब्ध करुन देण्यात येणाऱ्या रु.१०० कोटी निधीतून केवळ कृषि यंत्र व औजारांच्या खरेदी करीता अनुदान देण्यात यावे. या निधीतून ट्रॅक्टर व पॉवर टिलर खरेदीसाठी अनुदान अनुज्ञेय असणार नाही.
३. कृषि विभागातर्फे ज्या लाभार्थ्यांना ट्रॅक्टर व पॉवर टिलरच्या खरेदीकरिता यापूर्वी रीतसर पूर्वसंमती देण्यात आली होती व सदर लाभार्थ्यांनी ट्रॅक्टर/पॉवर टिलरची खरेदी करुन देयके दि. ३१ जुलै, २०१८ पूर्वी सादर केली असतील आणि निधी अभावी सदर लाभार्थ्यांना अनुदान अदा करण्यात आले नाही, अशा देयकांचे “प्रलंबित अनुदान” चालू वर्षाच्या प्रचलित योजनांच्या अनुदानातून प्राथम्याने अदा करण्यात यावे, व सदर योजनांच्या निधीतून प्रलंबित अनुदानाची रक्कम अदा करणे शिल्लक राहिल्यास ती अदा करण्याकरिता राष्ट्रीय कृषी विकास योजना रफ्तार अंतर्गत या शासन निर्णयान्वये मंजूर करण्यात येत असलेल्या कृषी यांत्रिकीकरण प्रकल्पाचा निधी विनियोगात आणावा.
४. ट्रॅक्टर व पॉवर टिलर खरेदी करुन दि. ३१ जुलै, २०१८ पूर्वी अनुदानासाठी प्रस्ताव सादर केलेल्या प्रस्तावांची तपासणी आयुक्त (कृषी) यांनी करुन प्रलंबित देयकांच्या अनुदानाची एकूण रक्कम निश्चित करावी.
५. राष्ट्रीय कृषी विकास योजना - रफ्तार मधून जसा निधी उपलब्ध करुन देण्यात येईल त्यामधून अनुदानाची रक्कम लाभार्थ्यांच्या आधार संलग्न बँक खात्यावर PFMS प्रणालीद्वारे जमा करण्यात यावी.
६. राष्ट्रीय कृषी विकास योजना - रफ्तार मधून कृषी यांत्रिकीकरण प्रकल्पासाठी उपलब्ध करुन देण्यात येणाऱ्या निधीमधून क्षेत्रिय स्तरावर कार्यक्रमाच्या अंमलबजावणीची कार्यपद्धती आयुक्त (कृषी) यांनी विहीत करुन सर्व क्षेत्रिय अधिकाऱ्यांना कळवावी.
पृष्ठ ३ पैकी २
# Page 3
शासन निर्णय क्रमांकः कृयांउ-०९१८/प्र.क्र.२५९/१४अ