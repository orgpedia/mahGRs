# Page 1
मौजे मजरेवाडी, आकीवाट, तेरवाड-१ व तेरवाड-२ ता. शिरोळ, जि. कोल्हापूर या गावांतील राष्ट्रीय कृषि विकास योजनेच्या समस्याग्रस्त जमीन सुधारणा या उप योजनेतंर्गत सच्छिद्र निचरा प्रणालीचा वापर करून क्षारपड जमीन सुधारणा प्रकल्प रद्द करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि २०२२/प्र.क्र.५७/१४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०००३२
दिनांक : १७ मे, २०२२.
संदर्भ : १. कृषि व पदुम विभाग शासन निर्णय क्र.राकृ/प्र.क्र.७४/१४-ओ, दि. ०८ मार्च, २०१९ २. राज्य स्तरीय प्रकल्प मंजुरी समितीच्या (SLSC) २५ व्या बैठकीचे इतिवृत्त- पत्र क्र.
आरकेव्ही-०५१८/प्र.क्र.१६२/१४-अ, दि. २७ ऑगस्ट, २०१८
३. कृषि, सहकार व शेतकरी कल्याण विभाग, कृषि व शेतकरी कल्याण मंत्रालय, भारत सरकार यांचे पत्र क्र ११-९/२०१६-NRM-I, दि. ४ फ़ेब्रुवारी, २०१९ ४. कृषि, सहकार व शेतकरी कल्याण विभाग, कृषि व शेतकरी कल्याण मंत्रालय, भारत सरकार यांचे पत्र क्र. १-१५/२०१८ आरकेव्हीवाय, दि. १३ फ़ेब्रुवारी, २०१९ ५. राज्य स्तरीय प्रकल्प मंजुरी समितीच्या (SLSC) २९ व्या बैठकीचे इतिवृत्त- पत्र क्र.
आरकेव्ही-०१२०/प्र.क्र.१४/१४-अ, दि. ०५ जुलै, २०२१ ६. कृषि, सहकार व शेतकरी कल्याण विभाग, कृषि व शेतकरी कल्याण मंत्रालय, भारत सरकार यांचे पत्र क्र. १-१५/२०२१ आरकेव्हीवाय, दि. ०१ नोव्हेंबर, २०२१
प्रस्तावना :
कोल्हापूर जिल्हयातील शिरोळ तालुक्यातील सुमारे ९४०० हे. जमीन रासायनिक खताचा अति वापर, जादा प्रमाणातील सिंचन, नैसर्गिक ओढ़े व नाले या मधील अवरोध इ. कारणामुळे क्षारपड व पाणथळ होऊन नापिक ठरल्याने जलसंधारण विभागाने मौजे मजरेवाडी, आकीवाट, तेरवाड-१ व तेरवाड-२, ता. शिरोळ, जि. कोल्हापूर येथे निचरा प्रणालीद्वारे सुमारे ७३२ हे. क्षारपड जमीन सुधारणा करणेबाबत रु. १६६४.८७ लाख प्रकल्प खर्चाच्या सादर केलेल्या प्रस्तावास प्रती हेक्टरी ६०,०००/- प्रमाणे ४३९.३१ लाख अनुदान संदर्भ क्र. १ च्या शासन निर्णयान्वये प्रशासकीय मंजुरी दिली होती व या प्रकल्पाकरिता रू. २.१९ कोटी निधी वितरीत केला होता. तथापि, सन २०१८-१९ मध्ये वितरीत केलेला सदर निधी अद्यापही खर्ची पडला नसून तो अंमलबजावणी यंत्रणेने कृषि आयुक्तालयास समर्पित केलेला आहे. सबब, मागील ३ वर्षात या प्रकल्पांतर्गत काम पूर्ण होऊन निधी खर्ची पडला नसल्याचे लक्षात घेता सदर जमीन सुधारणा करण्याचा प्रकल्प रद्द करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे :
# Page 2
शासन निर्णय क्रमांकः राकृवि २०२२/प्र.क्र.५७/१४-अ
शासन निर्णयः
१. सन २०१८-१९ मध्ये राष्ट्रीय कृषि विकास योजनेंतर्गत समस्याग्रस्त जमिन सुधारणा (Reclamation of Problematic Soil) या उप-योजनेंतर्गत मौजे मजरेवाडी, आकीवाट, तेरवाड १ व तेरवाड-२, ता. शिरोळ, जि. कोल्हापूर येथे सच्छिद्र निचरा प्रणालीव्दारे सुमारे ७३२ हे.
क्षारपड जमीन सुधारणा करणेबाबत दि. ०८ मार्च, २०१९ रोजीच्या शासन निर्णयान्वये देण्यात आलेली प्रशासकीय मान्यता व या प्रकल्पासाठी रू. २.१९ कोटी निधी वितरणास दिलेली मंजुरी देखील या शासन निर्णयान्वये रद्द करण्यात येत आहे.