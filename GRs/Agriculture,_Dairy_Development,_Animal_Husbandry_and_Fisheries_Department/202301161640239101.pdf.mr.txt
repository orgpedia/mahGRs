# Page 1
राज्यातील प्रमुख पिकांवरील कीड व रोगांच्या व्यवस्थापनाच्या दृष्टीने कीड-रोग सर्वेक्षण व सल्ला योजनेच्या (क्रॉपसॅप) अंमलबजावणीसाठी रुपये ५.२५ कोटी इतका निधी वितरीत करणेबाबत.
महाराष्ट्र शासन
कृषी, पशुसंवर्धन, दुग्ध व्यवसाय विकास व मत्स्य व्यवसाय विभाग
शासन निर्णय क्रमांक:- किरोनी-२०२२/प्र. क्र. ६५/११-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक : १६ जानेवारी, २०२३
वाचा: १.शासन परिपत्रक वित्त विभाग क्र. अर्थसं-२०२२/प्र.क्र.४३/अर्थ-३, दि.४.०४.२०२२.
२. वित्त विभाग अ. शा. पत्र क्र. अर्थसं - २०२२/प्र.क्र.४३ / अर्थ-३, दि.५.०४.२०२२.
३.कृषि व पदुम विभाग शासन निर्णय क्र.किरोनि/२०२२/प्र.क्र.६५/११-ओ, दि.१०.०६.२०२२ ४.कृषि व पदुम विभाग शासन निर्णय क्र.किरोनि/२०२२/प्र.क्र.६५/११-ओ, दि.१४.०६.२०२२ ५.कृषि व पदुम विभाग शासन निर्णय क्र.किरोनि/२०२२/प्र.क्र.६५/११-ओ, दि.१२.१०.२०२२ ६. संचालक (वि. व प्र.), कृषि आयुक्तालय पुणे यांचे पत्र जा. क्र./ विप्र- ७/क्रॉपसॅप २२-२३/ अनु. वा. मा./ ४३८५१/२०२२, दि.३०.१२.२०२२
प्रस्तावना: प्रमुख पिकांवरील कीड व रोगाच्या व्यवस्थापनाच्या दृष्टीने पिकांवरील कीड-रोग सर्वेक्षण व सल्ला (क्रॉपसॅप) योजना राबविण्यासाठी सन २०२२-२३ मध्ये रु. २५ कोटी निधीच्या कार्यक्रमास संदर्भ क्र.
(३) अन्वये प्रशासकीय मान्यता देण्यात आली आहे. प्रस्तुत योजनेसाठी संदर्भ क्र. (४) अन्वये रु. ५.२५ कोटी व संदर्भ क्र. (५) अन्वये रु. १.७५ कोटी असे एकूण रु. ७ कोटी इतका निधी वितरीत करण्यात आला असून, आयुक्त कार्यालयाने संदर्भ क्रं. (६) च्या पत्रान्वये सादर केलेल्या प्रस्तावास अनुसरून प्रस्तुत योजनेअंतर्गत रु. ५.२५ कोटी इतका निधी वितरणाची बाब शासनाच्या विचाराधिन होती.
शासन निर्णय: सोयाबीन, कापूस, भात, तूर, हरभरा, मका, ज्वारी व ऊस तसेच फळपिके आंबा, डाळींब, केळी, मोसंबी, संत्रा, चिक्कू, काजू, भेंडी व टोमॅटो या प्रमुख पिकांवरील कीड व रोगाच्या व्यवस्थापनाच्या दृष्टीने राबविण्यात येणाऱ्या पिकांवरील कीड-रोग सर्वेक्षण व सल्ला (क्रॉपसॅप) योजनेअंतर्गत रु. ५.२५ कोटी इतका निधी वितरीत करण्यास मान्यता देण्यात येत आहे.
२. सन २०२२-२३ मध्ये क्रॉपसॅप योजनेची अंमलबजावणीसाठीचा खर्च पुढील लेखाशीर्षाखाली सन २०२२-२३ करीता मंजूर तरतूदीतून भागविण्यात यावा: मागणी क्र. डी-३ २४०१, पीक संवर्धन, १०२-अन्नधान्यपीके, (००) (३०) पिकावरील कीड-रोग सवक्षेण व सल्ला प्रकल्प (२४०१९२४२) राज्य योजना, ३३ अर्थसहाय्य
# Page 2
शासन निर्णय क्रमांकः किरोनी-२०२२/प्र.क्र.६५/११-अ
३. सदर शासन निर्णयान्वये वितरीत करण्यात येणारा निधी शासन निर्णय दि.१०.०६.२०२२ मधील तरतूदींच्या अधिन राहुन खर्च करण्याची जबाबदारी आयुक्त (कृषि) यांची राहील.
४. प्रस्तुत प्रयोजनार्थ, आयुक्त (कृषि) यांना नियंत्रण अधिकारी म्हणून व आयुक्तालय स्तरावरील खर्चासाठी सहाय्यक संचालक, लेखा-१, यांना आहरण व संवितरण अधिकारी म्हणून घोषित करण्यात येत आहे. तसेच, विभागीय कृषि सहसंचालक स्तरावर विभागीय कृषि सहसंचालक कार्यालयातील लेखाधिकारी, जिल्हा स्तरावर जिल्हा अधिक्षक कृषि अधिकारी, उपविभाग स्तरावर उपविभागीय कृषि अधिकारी व तालुका स्तरावर तालुका कृषि अधिकारी यांना आहरण व संवितरण अधिकारी म्हणून घोषीत करण्यात येत आहे.
५. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं. क्रमांक ३५३/का.१४३१, दि. ०१.११.२०२२ व अनौसं. संदर्भ क्रमांक ३२६/व्यय-१, दि.११.११.२०२२ अन्वये दिलेल्या सहमतीस अनुसरुन निर्गमित करण्यात येत आहे.