# Page 1
सन २०२०-२१ मध्ये राज्यातील आदिवासी जिल्ह्यामध्ये आदिवासी कुटुंबाच्या परसबागेत फळझाडे व भाजीपाला लागवडीची योजना राबविण्यासाठी रु. ७.२६ लाख (रु. सात लाख सव्वीस हजार फक्त) निधी वितरीत करण्यास मान्यता देणेबाबत.
(लेखाशिर्ष - २४०१ A८०६).
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. आपयो-२०२०/प्र.क्र. २१०/९अ
हुतात्मा राजगुरू चौक,मादाम कामा रोड,
मंत्रालय विस्तार, मुंबई ४०० ०३२.
दिनांक - ०८ जानेवारी, २०२१
वाचा: १) कृषी व पदुम विभाग, शासन निर्णय, क्र. आपयो-२०१८/प्र.क्र. १७३/९-अ, दि. ०१/१०/२०१८ २) वित्त विभाग, शासन निर्णय, क्र. अर्थसं-२०२०/प्र.क्र.६५/अर्थ-३,दि.०४/०५/२०२० ३) कृषी व पदुम विभाग, शासन निर्णय, क्र. आपयो-२०२०/प्र.क्र.२१०/९-अ, दि. २८/१०/२०२० ४) संचालक फलोत्पादन, कृषि आयुक्तालय, महाराष्ट्र राज्य, पुणे यांचे पत्र क्र. कृआ / फलो-३/आपयो/३२४२४/२०२०, दि. १५/१२/२०२०.
५) आदिवासी विकास विभाग, शासन निर्णय, क्र. बीयुडी-२०२०/प्र.क्र.०७/कार्यासन-६, दि. ०४/०१/२०२१ प्रस्तावना : आदिवासी घटक कार्यक्रमांतर्गत राज्यातील १४ जिल्हयांतील आदिवासी भागातील कुपोषणाचे प्रमाण कमी करण्याच्या उद्देशाने व आदिवासी बांधवांना पौष्टिक आहार पुरविण्यासाठी, आदिवासी कुटुंबाच्या परसबागेत पौष्टीक भाजीपाला व फळांची निवड करुन त्याची लागवड करण्यास प्रोत्साहन देण्यासाठी “आदिवासी कुटुंबाच्या परसबागेत फळझाड व भाजीपाला लागवड” ही योजना राज्यात सन २००३-०४ पासून राबविण्यात येत आहे. सदर योजना राबविण्याकरीता सन २०२०-२१ या आर्थिक वर्षात रु. २२.०० लाख इतका निधी अर्थसंकल्पित करण्यात आलेला आहे. त्यास अनुसरुन सदर योजना सन २०२०-२१ मध्ये राज्यात राबविण्याकरीता रू. ७.२६ लाख निधीचा प्रस्ताव संचालक (फलोत्पादन) यांनी उपरोक्त वाचा येथील क्र. ४ येथील पत्रान्वये शासनास सादर केला आहे. कोविड-१९ च्या पार्श्वभूमीवर वित्त विभागाने उपरोक्त वाचा येथील क्र. २ येथील शासन निर्णयान्वये कार्यक्रमांतर्गत योजनांसाठी सन २०२०-२१ च्या अर्थसंकल्पीय निधीच्या ३३% निधीच्या मर्यादेत विभागाने नियोजन करावे अशा सूचना दिल्या आहेत. त्याप्रमाणे आदिवासी कुटुंबाच्या परसबागेत फळझाडे व भाजीपाला पिकांची लागवड या योजनेअंतर्गत आदिवासी कुटुंबामधील कुपोषणाचा प्रश्न सोडविण्याच्या दृष्टिने सन २०२०-२१ च्या अर्थसंकल्पीय निधीच्या ३३% निधीच्या मर्यादेत म्हणजेच रु. ७.२६ लाख एवढया निधीच्या कार्यक्रमाला उपरोक्त वाचा येथील क्र. ३ येथील शासन निर्णयान्वये प्रशासकीय मान्यता देण्यात आली आहे. उपरोक्त
# Page 2
शासन निर्णय क्रमांकः आपयो-२०२०/प्र.क्र.२१०/९
वाचा येथील क्र. ५ च्या शासन निर्णयान्वये आदिवासी विकास विभागाने लेखाशीर्ष (२४०१ A८०६) या लेखाशीर्षाखाली सन २०२०-२१ च्या अर्थसंकल्पीय निधीच्या ३३% निधीच्या मर्यादेत रू. ७.२६ लाख फक्त (रू. सात लाख सव्वीस हजार फक्त) इतका निधी विभागाच्या अर्थसंकल्पिय वितरण प्रणालीवर वितरित केला आहे. सदर निधी कृषि आयुक्तालयास वितरीत करण्याची बाब शासनाच्या विचाराधीन होती. त्यास अनुसरून शासन पुढीलप्रमाणे निर्णय घेत आहे.
शासन निर्णय : राज्यातील ठाणे, पालघर, पुणे, नाशिक, धुळे, नंदूरबार, जळगांव, अहमदनगर, नांदेड, यवतमाळ, गडचिरोली, चंद्रपूर, अमरावती व गोंदिया या १४ जिल्हयातील 'आदिवासी कुटुंबाच्या परसबागेत फळझाडे व भाजीपाला लागवडीची योजना' सन २०२०-२१ मध्ये राबविण्यासाठी अर्थसंकल्पित निधीच्या ३३% च्या मर्यादेत रुपये ७.२६ लाख (रुपये सात लाख सव्वीस हजार फक्त) इतकी रक्कम खर्च करण्यास वित्तीय मान्यता देण्यात येत आहे.
१. या योजनेसाठी होणारा खर्च सन २०२०-२१ या वर्षाकरीता मंजूर व अर्थसंकल्पित केलेल्या तरतुदीनुसार पुढील लेखाशिर्षातून भागविण्यात यावा.
"मागणी क्र.टी - ५, २४०१ - पीक संवर्धन, (७९६), जनजाती क्षेत्र उपयोजना (०१) (३६) आदिवासी कुटूंबाच्या परसबागेत फळझाडे व भाजीपाला लागवड करणे (कार्यक्रम) (२४०१ A८०६) ३३ अर्थसहाय्य." ३. आदिवासी कुटुंबामध्ये कुपोषणाचा प्रश्न मोठ्या प्रमाणावर असल्याने विशेष बाब म्हणून उपलब्ध करून दिलेल्या तरतूदींतून झालेल्या खर्चाचा अहवाल, लेखाशिर्षनिहाय / उपलेखाशीर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक, संबंधित अपर आयुक्त, आदिवासी विकास, आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च स्वतंत्रपणे नोंदविला जाईल याची दक्षता घ्यावी. जेणेकरून शासनाला आदिवासी उपयोजना क्षेत्रातील व आदिवासी उपयोजना क्षेत्राबाहेरील योजनांवर होणाऱ्या खर्चावर लक्ष ठेवता येईल.
५. आदिवासी घटक कार्यक्रमांतर्गत उपलब्ध करून दिलेल्या तरतुदीतून आदिवासी उपयोजनेतील वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
६. सदर प्रकरणी इतर कार्यवाही उपरोक्त वाचा येथील क्र. १ मध्ये नमूद केलेल्या शासन निर्णयातील तरतुदीनुसार करावी.
७. प्रस्तुत आदेश वित्त विभाग, शासन निर्णय क्रमांक: अर्थसं-२०२०/प्र.क्र. ६५/अर्थ-३, दिनांक ४ मे, २०२० नुसार विभागास प्रदान करण्यात आलेले अधिकार तसेच, आदिवासी विकास विभाग, शासन निर्णय क्रमांक: बीयुडी - २०२०/प्र.क्र. ०७/कार्यासन-६, दिनांक ०४ जानेवारी, २०२१ अन्वये त्या विभागाने दिलेल्या सहमतीनुसार निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांक: आपयो-२०२०/प्र.क्र.२१०/९ओ