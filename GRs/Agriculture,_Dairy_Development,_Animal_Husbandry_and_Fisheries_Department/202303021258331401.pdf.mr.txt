# Page 1
सन २०२२-२३ करिता राष्ट्रीय कृषि विकास योजना कॅफेटेरिया (DPR Based Stream) या योजनेस प्रशासकीय मंजूरी प्रदान करणे तसेच, योजनेंतर्गत सर्वसाधारण प्रवर्गासाठी ₹७६.०० कोटी निधी वितरीत करणे.
महाराष्ट्र शासनन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि २०२३/प्र.क्र.४१/१४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०४२
दिनांक : ०२ मार्च, २०२३
संदर्भ : १. वित्त विभागाचे परिपत्रक क्र. अर्थसं-२०२२/प्र.क्र.४३/अर्थ-३, दि.०४ एप्रिल, २०२२.
२. कृषि, सहकार व शेतकरी कल्याण विभाग, केंद्रिय कृषि व शेतकरी कल्याण मंत्रालय, भारत सरकार यांचे पत्र क्र. ७-१/२०२२- आरकेव्हीवाय, दि. १२ जुलै, २०२२ ३. वित्त विभागाचे परिपत्रक क्र. अर्थसं - २०२२/प्र.क्र.४३/अर्थ-३, दि. ०८ फेब्रुवारी, २०२३.
४. कृषि, सहकार व शेतकरी कल्याण विभाग, केंद्रिय कृषि व शेतकरी कल्याण मंत्रालय, भारत सरकार यांचे पत्र क्र. १-१५/२०२२ आरकेव्हीवाय/१, दि. २७ फेब्रुवारी, २०२३.
प्रस्तावना :
राष्ट्रीय कृषि विकास योजना - कॅफेटेरिया ही योजना केंद्र व राज्य शासनाच्या अनुक्रमे ६०:४० प्रमाणात अर्थसहाय्याने राबविण्यात येत असून या योजनेंतर्गत सन २०२२-२३ मध्ये सर्वसाधारण प्रवर्गाकरिता केंद शासनाने संदर्भाधिन दि. २७ फेब्रुवारी, २०२३ रोजीच्या पत्रान्वये राज्यास केंद्र हिश्श्याचा एकूण रु. ५७.४५ कोटी निधी (सर्वसाधारण प्रवर्ग र ४५.६० कोटी, अनुसूचित जाती रु.६.८० कोटी, अनुसूचित जमाती - रु. ५.०५ कोटी) वितरीत केला आहे व त्या समरूप राज्य हिस्याचा ₹ ३८.३१ कोटी निधी आवश्यक आहे. अशाप्रकारे चालु वर्षी राकृवियो-कॅफेटेरिया करिता केंद्र व राज्य हिश्श्याचा मिळून एकूण रु. ९५.७६ कोटी निधीस प्रशासकीय मान्यता देण्याचे विचाराधीन आहे.
राज्यास राष्ट्रीय कृषि विकास योजना-कॅफेटेरिया (DPR Based Stream) योजनेंतर्गत केंद्र हिश्श्यापोटी प्राप्त पहिल्या हप्त्याच्या निधीमध्ये सर्वसाधारण प्रवर्गाकरिता रु. ४५.६० कोटी निधी प्राप्त झाला असून त्या समरूप राज्य हिश्श्याचा रु. ३०.४० कोटी निधी असा एकूण रु.७६.०० कोटी निधी वितरीत करणे आवश्यक आहे.
त्यानुषंगाने सन २०२२-२३ मध्ये राष्ट्रीय कृषि विकास योजनेच्या अंमलबजावणीस प्रशासकीय मान्यता प्रदान करणे तसेच, योजनेंतर्गत मंजूर प्रकल्पांच्या अंमलबजावणीकरिता रु. ७६.०० कोटी निधी आयुक्त (कृषि) यांना वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घत आहे.
शासन निर्णयः
१. सन २०२२-२३ मध्ये राष्ट्रीय कृषि विकास योजना - कॅफेटेरिया या योजनेंतर्गत सर्वसाधारण राकृवियो (Normal RKVY) करिता प्राप्त निधीच्या मर्यादेत केंद्र व राज्य हिस्याच्या ६०:४० प्रमाणात ₹९५.७६ कोटी निधीचा
# Page 2
शासन निर्णय क्रमांकः राकृवि २०२३ /प्र.क्र.४१/१४-ओ, दिनांक : ०२ मार्च, २०२३
कार्यक्रम राबविण्यास प्रशासकीय मान्यता प्रदान करण्यात येत आहे. सदर निधी राज्य स्तरीय प्रकल्प मंजूरी समितीने मंजूर केलेल्या प्रकल्पांतर्गत कार्यक्रम राबविण्याकरिता सन २०२२-२३ मध्ये पुढीलप्रमाणे प्रवर्गनिहाय निधी उपलब्ध करून देण्यात येत आहे : (कोटीत .रु)
------------------------------------------------------------------------------------------------------------
| राष्ट्रीय कृषी विकास योजना | सर्वसाधारण प्रवर्ग (७९.३७%) | अनुसूचित जाती (११.८४%) | अनुसूचित जमाती (८.७९% ) | एकूण |
| केंद्र हिस्सा | ४५.६० | ६.८० | ५.०५ | ५७.४५ |
| राज्य हिस्सा | ३०.४० | ४.५४ | ३.३७ | ३८.३१ |
| एकूण | ७६.०० | ११.३४ | ८.४२ | ९५.७६ |
------------------------------------------------------------------------------------------------------------
२. या शासन निर्णयान्वये सन २०२२-२३ मध्ये राष्ट्रीय कृषि विकास योजना रफ्तार या योजनेंतर्गत मंजूर प्रकल्पांच्या अंमलबजावणीसाठी सर्वसाधारण प्रवर्गाकरिता केंद्र हिश्श्याचा रु. ४५.६० कोटी (रुपये पंचेचाळीस कोटी साठ लाख फक्त) आणि राज्य हिश्श्याचा रु.३०.४० कोटी (रुपये तीस कोटी चाळीस लाख फक्त) असा एकूण ₹७६.०० कोटी निधी (रुपये - शहात्तर कोटी फक्त) आयुक्त (कृषि) यांना अर्थसंकल्पिय वितरण प्रणालीद्वारे पुढीलप्रमाणे उपलब्ध करुन देण्यात येत आहे - (रक्कम ₹ कोटी)
-----------------------------------------------------------------------------------
| अ. क्र. | योजनेचे नाव | सर्वसाधारण प्रवर्गाकरिता मंजूर निधी (६०:४०) |
| केंद्र हिस्सा | राज्य हिस्सा | एकूण |
| १. | राष्ट्रीय कृषि विकास योजना - कॅफेटेरिया - (DPR Based Stream) | ४५.६० | ३०.४० | ७६.०० |
-----------------------------------------------------------------------------------
३. या शासन निर्णयान्वये वितरीत करण्यात आलेल्या रु. ७६ कोटी रक्कमेचे कोषागारातून आहरण व वितरण करण्याकरिता सहायक संचालक (लेखा-१), कृषि आयुक्तालय, पुणे यांना आहरण व संवितरण अधिकारी व आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे तसेच सदर निधी राष्ट्रीय कृषि विकास योजनेच्या केंद्र व राज्य हिस्स्याच्या पुढील लेखाशिर्षांतर्गत सन २०२२-२३ मध्ये अर्थसंकल्पित केलेल्या तरतुदीतून खर्ची टाकावा
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रवर्ग | केंद्र हिस्सा | राज्य हिस्सा |
| सर्वसाधारण  |  | मागणी क्रमांक डी - ३ २४०१- पीक संवर्धन (००) (८००) इतर खर्च (००) (०९) कृषि उन्नती योजना - राष्ट्रीय कृषि विकास योजना अंतर्गत  |  अर्थसहाय्य (पंचवार्षिक योजनेअंतर्गत योजना) (६० टक्के केंद्र हिस्सा) (२४०१ ८२३५) ३३-अर्थसहाय्य | मागणी क्रमांक डी-३ २४०१- पीक संवर्धन (००) (८००) इतर खर्च (००) (११) कृषि उन्नती योजना - राष्ट्रीय कृषि विकास योजना अंतर्गत अर्थसहाय्य (पंचवार्षिक योजनेअंतर्गत योजना) (४० टक्के राज्य हिस्सा) (२४०१ A२२५) ३३-अर्थसहाय्य |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः राकृवि २०२३/प्र.क्र. ४१/१४-ओ, दिनांक : ०२ मार्च, २०२३
४. सहायक संचालक (लेखा-१), कृषि आयुक्तालय, पुणे यांनी वितरीत केलेला ₹ ७६ कोटी निधी कोषागारातून आहरित करुन आयुक्त (कृषि), महाराष्ट्र राज्य, पुणे यांच्या नावे उघडण्यात आलेल्या Singal Nodal Account (SNA) मध्ये जमा करावा आणि तद्नंतर सदर निधी संबंधित प्रकल्पांच्या वर अंमलबजावणीसाठी PFMS व्दारे विविध अंमलबजावणी यंत्रणांना त्यांच्यासाठी उघडलेल्या Child Account मध्ये वर्ग करावा.
५. या शासन निर्णयान्वये राष्ट्रीय कृषि षिकास योजनेंतर्गत सर्वसाधारण प्रवर्गाकरिता वितरीत करण्यात येत असलेल्या निधीचे प्रकल्पनिहाय वितरण यथावकाश कळविण्यात येईल.
६. उपरोक्त मंजूर निधीचे तात्काळ उपयोजन होण्याच्या दृष्टीनेच कोषागरातून आहरण करावे आणि सर्व विभागांनी त्यांना प्राप्त होणाऱ्या निधीचा तात्काळ विनियोग करावा, अंमलबजावणी यंत्रणांनी निधी उपयोजनाविना बँक खात्यामध्ये जमा करुन ठेवू नये.
७. सर्व अंमलबजावणी यंत्रणांनी/विभागांनी त्यांना सन २००७-०८ ते सन २०२१-२२ या कालावधीत वितरीत केलेल्या निधीचे सनदी लेखापालांकडून लेखापरिक्षण झाल्याचे प्रमाणित करावे.
८. या शासन निर्णयान्वये केवळ सर्वसाधारण प्रवर्गाकरिता निधी वितरीत करण्यात आला असून सर्व विभागांनी / अंमलबजावणी यंत्रणांनी त्यांना मंजूर केलेल्या प्रकल्पांतर्गत सर्वसाधारण प्रवर्गासाठी आवश्यक असलेल्या निधीकरिता उपरोक्त रकमेचा विनियोग करावा.
९. वैयक्तिक लाभाच्या प्रकल्पांतर्गत सर्व विभागांनी / अंमलबजावणी यंत्रणांनी लाभार्थ्यांच्या आधार संलग्न बँक
खात्यावर थेट लाभ हस्तांतरणाद्वारे (DBT) अनुदान वितरीत करावे.
१०.प्रस्तुत शासन निर्णय वित्त विभागाचे संदर्भाधीन शासन परिपत्रक क्र. अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ व दि. ०८ फेब्रुवारी, २०२३ अन्वये विभागास प्रदान करण्यात आलेल्या अधिकारांनुसार निर्गमित करण्यात येत आहे.
# Page 4