# Page 1
प्रधानमंत्री पीक विमा योजना खरीप हंगाम सन २०१९ साठी राज्य शासनाच्या हिश्याची पिक विमा हप्ता अनुदानापोटी रू. ५३२,७२,९२,१२६/ इतकी रक्कम वितरीत करण्यासाठी मंजूरी देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः प्रपिवियो-२०१९/प्र.क्र.०१/११ ञे,
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
तारीख: २७ नोव्हेंबर, २०१९
संदर्भ: १. शासन निर्णय कृषि व पदुम विभाग क्र. प्रपिवियो-२०१९/प्र.क्र.०१/११- ओ, दि. २२.५.२०१९ २. शासन परिपत्रक वित्त विभाग क्र. अर्थसं-२०१९/प्र.क्र.९२/अर्थ-३, दि.०८.०७.२०१९, ३. शासन निर्णय कृषि व पदुम विभाग क्र. प्रपिवियो-२०१७/प्र.क्र.०१/११-ओ, दि.८.५.२०१९.
४. शासन निर्णय कृषि व पदुम विभाग क्र. प्रपिवियो-२०१८/प्र.क्र.१८०/११-ओ, दि.१९.७.२०१९ ५. शासन निर्णय कृषि व पदुम विभाग क्र. प्रपिवियो-२०१९/प्र.क्र.०१/११-ओ, दि.१६.८.२०१९.
६. शासन निर्णय कृषि व पदुम विभाग क्र. प्रपिवियो-२०१८/प्र.क्र.५२/११-ओ, दि.१८.०९.२०१९.
७. कृषि आयुक्तालयाचे पत्र क्र. कृषिआ/सां.८/७०९/२०१९, दि.१६.११.२०१९.
प्रस्तावना : प्रधानमंत्री पिक विमा योजना खरीप २०१९ मध्ये राज्यात दि.२२.०५.२०१९ च्या शासन निर्णयान्वये भारतीय कृषि विमा कंपनी व बजाज अलियान्स इंशुरन्स कंपनी या २ विमा कंपन्यांमार्फत राबविण्यात येत आहे. कृषि आयुक्त कार्यालयाने संदर्भ पत्र क्रं (७) अन्वये प्रधानमंत्री पिक विमा योजना खरीप हंगाम २०१९ अंतर्गत उपरोक्त २ कंपन्यांना पिक विमा हप्ता अनुदानापोटी राज्य शासन हिश्याच्या दुसऱ्या हप्त्याची रू.५३२,७२,९२,१२६/- इतकी रक्कम वितरीत करण्याची मागणी केलेली आहे. त्यास अनुसरून सदर रक्कम पिक विमा हप्ता अनुदानापोटी वितरीत करण्याची बाब शासनाच्या विचाराधीन होती.
शासन निर्णय :
प्रधानमंत्री पिक विमा योजना खरीप हंगाम २०१९ अंतर्गत कृषि आयुक्तालयाने शिफारस केल्यानुसार विमा कंपन्यांना पिक विमा हप्ता अनुदानाच्या दुसऱ्या हप्त्यासाठी राज्य हिश्याची रू.५३२,७२,९२,१२६/- इतकी रक्कम वितरीत करण्यास शासनाची मान्यता देण्यात येत आहे.
# Page 2
शासन निर्णय क्रमांकः प्रपिवियो-२०१९/प्र.क्र.०१/११ अ
२. प्रस्तुत बाबींवर होणारा खर्च खालील लेखाशिर्षाखाली सन २०१९ - २० करिता मंजूर केलेल्या अर्थसंकल्पीय तरतूदीतून भागविण्यात यावा : मागणी क्र. डी –३ २४०१ - पीक संवर्धन ११०, पीक विमा ( ००) (०८) प्रधानमंत्री पिक विमा योजनेंतर्गत विमा हप्त्यासाठी अर्थसहाय्य राज्य हिस्सा (२४०१ A ६६४) योजनेतर
३. सदर शासन निर्णयान्वये वितरीत करण्यात येणारा निधी प्रधानमंत्री पिक विमा योजनेच्या मार्गदर्शक सूचनांनुसारच खर्च करण्यात यावा.
४. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्तं (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. प्रस्तुत शासन निर्णय वित्त विभाग अनौपचारीक संदर्भ क्र.२९८/२०१९/व्यय-१, दि.२६.११.२०१९ अन्वये दिलेल्या मान्यतेस अनुसरून निर्गमित करण्यात येत आहे.