# Page 1
सन २०२१-२२ या वर्षात राष्ट्रीय कृषी विकास योजना- रफ्तार (RKVY-RAFTAR) अंतर्गत रु.१५० कोटी निधीचा कृषी यांत्रिकीकरण प्रकल्प राबविण्यास प्रशासकीय मान्यता देण्याबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांयो-०८२१/प्र.क्र.१४२/१४अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई- ४०० ०३२
तारीख: ०८ सप्टेंबर, २०२१
संदर्भ: १. राष्ट्रीय कृषी विकास योजनेच्या राज्य स्तरीय मान्यता समितीच्या दि. १० मे, २०२१ च्या बैठकीचे इतिवृत्त, पत्र क्र. आरकेव्हीवाय-०१२०/प्र.क्र.१४/१४-अ दि.५ जुलै, २०२१.
२. केंद्र शासनाच्या कृषी व शेतकरी कल्याण मंत्रालय, कृषी व शेतकरी कल्याण विभागाचे पत्र क्र.१-१५/२०२१/RKVY, दि. १२ ऑगस्ट, २०२१
प्रस्तावना शेतकऱ्यांच्या उत्पन्नामध्ये वाढ करण्यासाठी तसेच कृषी क्षेत्रामध्ये उर्जा वापर वाढविण्यासाठी, केंद्र पुरस्कृत कृषी यांत्रिकीकरण उप अभियान राज्यात राबविण्यात येत आहे. याशिवाय, विविध केंद्र पुरस्कृत योजनांतर्गत जसे, राष्ट्रीय गळीतधान्य, तेलबिया व तेलताड अभियान, राष्ट्रीय अन्न सुरक्षा अभियान व राष्ट्रीय फलोत्पादन अभियान या अंतर्गत सुद्धा कृषी यांत्रिकीकरण घटकासाठी काही प्रमाणात निधी उपलब्ध करुन देण्यात येतो. असे असले तरी शेतकऱ्यांच्या मागणीच्या प्रमाणात यांत्रिकीकरणासाठी पुरेसा निधी उपलब्ध होत नाही. या बाबी विचारात घेऊन RKVY-RAFTAR मधून सुद्धा कृषी यांत्रिकीकरणासाठी निधी उपलब्ध करुन देण्यात येतो. दि. १० मे, २०२१ रोजी आयोजित बैठकीत, राष्ट्रीय कृषी विकास योजनेच्या राज्य स्तरीय मान्यता समितीने (SLSC), सन २०२१-२२ या वर्षात RKVY-RAFTAR अंतर्गत कृषी यांत्रिकीकरणाच्या रु.१५० कोटी रकमेच्या प्रकल्पास मान्यता दिली.
RKVY-RAFTAR अंतर्गत रु.१५० कोटीचा कृषी यांत्रिकीकरण प्रकल्प राबविण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय
१. सन २०२१-२२ या वर्षात RKVY-RAFTAR अंतर्गत रु.१५० कोटी (अक्षरी: रु. दिडशे कोटी) निधीचा कृषि यांत्रिकीकरण प्रकल्प राबविण्यास प्रशासकीय मान्यता देण्यात येत आहे.
२. सदर प्रकल्पाची अंमलबजावणी कृषी यांत्रिकीकरण उपअभियानाच्या मागदर्शक सूचनांनूसार करण्यात यावी. तथापि, RKVY - RAFTAR अंतर्गत मंजूर प्रकल्पामधून केवळ कृषि यंत्र व औजारांच्या खरेदी करीता अनुदान देण्यात यावे, या निधीतून ट्रॅक्टर खरेदीसाठी अनुदान अनुज्ञेय असणार नाही.
३. सदर प्रकल्पाची अंमलबजावणी महाडीबीटी पोर्टलवर करावी.
# Page 2
शासन निर्णय क्रमांकः कृयांयो-०८२१/प्र.क्र.१४२/१४-अ ४. लाभार्थ्यांकडून अर्ज महाडीबीटी पोर्टलवर स्विकारुन ऑनलाईन सोडतीद्वारे लाभार्थ्यांची निवड करावी.
५. लाभार्थी निवडीची प्रत्यक्ष प्रक्रीया RKVY RAFTAR अंतर्गत निधी उपलब्धतेनंतर उपलब्ध निधीच्या मर्यादेत करावी.
६. प्रकल्पांतर्गत देण्यात येणाऱ्या यंत्र/अवजारांचे Geo tagging करावे.
७. अनुदानाची रक्कम महाडीबीटी पोर्टलवरुन डीबीटी द्वारे PFMS बँक खात्यातून अदा करण्यात येत असल्याची खात्री आयुक्त (कृषी) यांनी करावी.
८. लाभधारकाचा आधार क्रमांक अभिलेख्यामध्ये नमूद करावा .
९. लाभधारकाचे स्थान (location) नमूद करावे.
१०.RKVY-RAFTAR मधून कृषी यांत्रिकीकरण प्रकल्पासाठी उपलब्ध करुन देण्यात येणाऱ्या निधीमधून क्षेत्रिय स्तरावर कार्यक्रमाच्या अंमलबजावणीची कार्यपद्धती आयुक्त (कृषी) यांनी विहीत करुन सर्व क्षेत्रिय अधिकाऱ्यांना कळवावी.
# Page 3