# Page 1
पर्ससीन मासेमारी शासन आदेश दि. ०५.०२.२०१६ संबधी आढावा घेण्यासाठी मा.मंत्री (मत्स्यव्यवसाय) यांच्या अध्यक्षतेखाली समिती गठित करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मत्स्यवि- ११२२/प्र.क्र.७५/पदुम-१४
मंत्रालय, मुंबई - ४०० ०३२
दिनांक : २६ एप्रिल, २०२२
प्रस्तावना : मा. उच्च न्यायालय, मुंबई येथे दाखल रिट याचिका ९३२७/२०१६ श्री. सुरेश रामचंद्र धानु विरुध्द महाराष्ट्र शासन व इतर बाबत दि. २०.१०.२०२१ रोजी आदेश पारित केले आहे. सदर रिट याचिकेसंबधी श्री. सुरेश रामचंद्र धानु, मुंबई यांनी मा. उच्च न्यायालयात, प्रधान सचिव, महाराष्ट्र शासन व इतर विरुध्द (Contempt petition) अवमान याचिका क्र. १५४/२०२२ व महाराष्ट्र शासन विरुध्द अंतरिम अर्ज (Interim Application) १२२६/२०२२ दाखल केले आहे. तसेच शासनामार्फत सहा महिने मुदतवाढीसाठी मा. उच्च न्यायालयात अंतरिम अर्ज (Interim Application) क्र. ५९२१/२०२२ दाखल केला आहे.
शासन निर्णय दि. ०७ डिसेंबर, २०२० अन्वये पारंपारिक मच्छिमारांचे हित जपण्यासाठी, सागरी मत्स्यसाठा व मासेमारीवर पर्यावरणाचा होणारा परिणाम आणि मासेमारी पध्दतीचा अभ्यास करण्यासाठी डॉ. गोपालकृष्ण यांच्या अध्यक्षतेखाली अभ्यास गट नियुक्त करण्यात आले आहे. तसेच शासन पत्र दि.१०.०१.२०२२ अन्वये गठित अभ्यासगटाची कार्यकक्षा वाढविण्यात आली आहे. शासन पत्र दि. ३१.१२.२०२१ अन्वये डॉ. गोपालकृष्ण समितीने सादर केलेल्या अहवालातील शिफारशींचा अभ्यास करुन शासनाने कोणत्या शिफारशी स्विकारण्यात याव्यात किंवा कोणत्या शिफारशी स्विकारु नयेत यासंदर्भात आयुक्त मत्स्यव्यवसाय यांच्या अध्यक्षतेखाली समिती गठित करण्यात आली आहे. आयुक्त मत्स्यव्यवसाय यांच्यातर्फे सदर समितीचा अहवाल दि. ०६.०४.२०२२ रोजी प्राप्त झाला आहे सदर सादर केलेल्या अहवालावर योग्य तो निर्णय घेण्यासाठी मा.मंत्री (मत्स्यव्यवसाय) यांच्या अध्यक्षतेखाली समिती गठित करण्याची बाब शासनाच्या विचारधीन होती.
शासन निर्णय : आयुक्त मत्स्यव्यवसाय यांच्या अध्यक्षतेखाली गठित समितीमार्फत सादर केलेल्या शिफारशीवर पर्ससीन मासेमारी संबधी योग्य निर्णय घेण्याकरिता मा. मंत्री (मत्स्यव्यवसाय) यांच्या अध्यक्षतेखाली खालील प्रमाणे समिती गठित करण्यात येत आहे.
--------------------------------------------------------------------
| १ | मा.मंत्री (मत्स्यव्यवसाय) | अध्यक्ष |
| २ | मा. राज्यमंत्री, (मत्स्यव्यवसाय) | उपाध्यक्ष |
| ३ | प्रधान सचिव, मत्स्यव्यवसाय विभाग, मंत्रालय, मुंबई | सदस्य |
| ४ | व्यवस्थापकीय संचालक, महाराष्ट्र मत्स्योद्योग विकास महामंडळ | सदस्य |
| ५ | आयुक्त मत्स्यव्यवसाय, महाराष्ट्र राज्य, मुंबई | सदस्य सचिव |
--------------------------------------------------------------------
# Page 2
शासन निर्णय क्रमांकः मत्स्यवि- ११२२/प्र.क्र.७५/पदुम-१४
सदर समितीची कार्यकक्षा खालीलप्रमाणे राहिल.
१. डॉ. गोपालकृष्ण समितीने सादर केलेल्या अहवालावर शासन परिपत्रक दि. ३१.१२.२०२१ अन्वये आयुक्त मत्स्यव्यवसाय यांच्या अध्यक्षतेखाली गठित समितीचे शासनास प्राप्त झालेल्या शिफारशीवर निर्णय घेणे.
२. मा. उच्च न्यायालयाच्या दि. २०.१०.२०२१ रोजीच्या आदेशाच्या अनुषंगाने पर्ससीन शासन आदेश दि. ०५.०२.२०१६ संबधी पुनर्विलोकन व निर्णय घेणे.