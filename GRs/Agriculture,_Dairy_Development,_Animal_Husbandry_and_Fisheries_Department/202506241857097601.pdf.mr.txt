# Page 1
कृत्रिम बुद्धिमत्ता आणि उदयोन्मुख
तंत्रज्ञानाचा वापर करून कृषि क्षेत्रात
परिवर्तन घडविण्यासाठी महाराष्ट्र
कृषि-कृत्रिम बुद्धिमत्ता (MahaAgri-AI)
धोरण २०२५-२०२९ लागू करण्याबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक:एआय -२०२५/प्र.क्र.१०६/१३-अे,
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक:- २४ जून, २०२५
प्रस्तावना:-
कृषि क्षेत्र महाराष्ट्राच्या अर्थव्यवस्थेचा कणा आहे, राज्याच्या सकल मूल्य वर्धनामध्ये (GSVA)
कृषि क्षेत्र लक्षणीय योगदान देते तसेच निम्म्याहून अधिक लोकसंख्येला उपजीविका प्रदान करीत आहे.
कृषि संशोधनासाठी व त्याचा शेतकऱ्यांपयंत विस्तार करण्यासाठी आणि अन्न सुरक्षिततेसाठी राज्यात
प्रभावी संस्थात्मक उभारणी केली गेली असून त्यात प्रामुख्याने कृषि विद्यापीठे, कृषि विभागाची विस्तार
यंत्रणा, अत्याधुनिक प्रयोगशाळा, कृषि विज्ञान केंद्र, स्वयंचलित हवामान केंद्रांचे जाळे, बाजार समित्या
व खाजगी बाजारपेठा इ. प्रमुख पायाभूत सुविधांचा समावेश आहे. नानाजी देशमुख कृषि संजीवनी
प्रकल्प, मा. बाळासाहेब ठाकरे महाराष्ट्र कृषि व ग्रामीण परिवर्तन प्रकल्प आणि मॅग्नेट सारख्या
बहुपक्षीय वित्तपुरवठा संस्थांच्या (Multilateral Funding Institutes) सहाय्याने राबविलेल्या प्रकल्पांमुळे
लवचिक (Resilient) हवामान-स्मार्ट शेती पद्धती, शेतकरी उत्पादक संस्थांना चालना आणि मूल्य
साखळी विकास महाराष्ट्राच्या कृषि धोरण आणि कार्यक्रमाच्या केंद्रस्थानी आल्या आहेत. या सर्व
सकारात्मक बाबी असल्या तरीही, राज्यातील कृषि क्षेत्राला हवामान बदल, पाण्याची कमतरता, घटती
उत्पादकता, निविष्ट्ठांवरील वाढता खर्च, मजुरांचा अभाव आणि नवीन तंत्रज्ञानातील गुंतवणुकीचा
अभाव यासह अनेक समस्यांचा सामना करावा लागत आहे.
राज्यातील कृषि क्षेत्र डिजिटल परिवर्तनाच्या दिशेने वेगाने वाटचाल करीत असून अॅग्रीस्टॅक,
महा-अॅग्रीटेक, महावेध, क्रॉपसॅप, अॅगमार्कनेट, डिजिटल शेती शाळा (एफएफएस) आणि महा-डीबीटी
यांसारख्या डिजिटल उपक्रमांद्वारे अचूक व विश्वसनीय माहितीच्या संकलनाबरोबरच, पारदर्शकता व
शेतकऱ्यांचे सशक्तीकरण साधले गेले आहे. या सर्व प्रयत्नांना पुढे नेण्यासाठी कृत्रिम बुद्धिमत्ता (AI),
निर्मितीक्षम कृत्रिम बुद्धिमत्ता (Generative AI), इंटरनेट ऑफ थिंग्ज (IoTs), ड्रोन, संगणकीय
दृष्ट्िटक्षमता (Computer Vision), रोबोटिक्स आणि पूर्वानुमान विश्लेषण (Predictive Analytics)
यांसारख्या उदयोन्मुख तंत्रज्ञानाच्या मदतीने शाश्वत व विस्तारयोग्य (scalable) उपाययोजना
राबवण्याची आवश्यकता आहे. या दृष्ट्टीने शासनाने सन २०२५ ते २०२९ या कालावधीसाठी ”महाराष्ट्र
कृषि-कृत्रिम बुद्धिमत्ता धोरण” तयार केले आहे. या धोरणाचा उद्देश राज्याला कृषि क्षेत्रात कृत्रिम
# Page 2
बुद्धिमत्ता वापरासाठी व नविन्यतेसाठी देशात अग्रगण्य केंद्र बनविणे असून कृत्रिम बुद्धिमत्ता तंत्रज्ञानाचा
शेतकरी-केंद्रित वापर, संशोधन, डेटा देवाण-घेवाण, स्टार्ट-अप्सना पाठबळ, आणि कृत्रिम बुद्धिमत्तेचा
जबाबदारीपूर्वक, नैतिक व सुरक्षित वापर करण्यावर हे धोरण भर देत आहे.
शासनाच्या विविध डिजिटल उपक्रमांद्वारे प्राप्त होणाऱ्या विश्वसनीय माहितीच्या बळावर विविध
पिकांच्या कृषि मूल्य-साखळीत कृत्रिम बुद्धिमत्ता आणि उदयोन्मुख तंत्रज्ञानाची जोड देऊन आधुनिक,
किफायतशीर व शाश्वत शेतीकडे वळण्याचा शासनाचा मानस असून त्यास अनुसरून ”महाराष्ट्र कृषि-
कृत्रिम बुद्धिमत्ता (MahaAgri-AI) धोरण” प्रसिद्ध करण्याचा शासनाने निर्णय घेतलेला आहे.
शासन निर्णय:-
१.कृत्रिम बुद्धिमत्ता आणि उदयोन्मुख तंत्रज्ञानाच्या“शेतकरी-केंद्रित”वापरास प्रोत्साहन देण्यासाठी,
तसेच कृत्रिम बुद्धिमत्ता आधारित सुलभ तंत्रज्ञान विकसित करण्यासाठी संशोधन व विकासास
चालना देणारे पोषक वातावरण निर्माण करून कृषि क्षेत्रात परिवर्तन घडविण्यासाठी,“महाराष्ट्र
कृषि-कृत्रिम बुद्धिमत्ता (MahaAgri-AI) धोरण २०२५-२९” राबविण्यास मान्यता देण्यात येत आहे.
२.सदर धोरणाची मराठी व इंग्रजी भाषेतील प्रत शासन निर्णयासोबतच्या जोडपत्र अनुक्रमे “अ” व
“ब” मध्ये सोबत जोडली आहे.
३.या धोरणाद्वारे स्टार्टअप्स, खाजगी कंपन्या / तंत्रज्ञान कंपन्या, कृषि विद्यापीठे, संशोधन संस्था,
कृषि विज्ञान केंद्रे, खाजगी संस्था, शेतकरी / शेतकरी उत्पादक संस्था (FPOs) इत्यादींना कृत्रिम
बुद्धिमत्ता आणि उदयोन्मुख तंत्रज्ञानाचा “शेतकरी-केंद्रित” वापर करण्यास चालना देण्यासाठी
पुढील धोरणात्मक उपक्रम शासन हाती घेत आहे:
३.१संस्थात्मक उभारणी :
३.१.१राज्य स्तरावर कृत्रिम बुद्धिमत्ता आणि ॲग्रीटेक नाविन्यता केंद्र :
महाराष्ट्र कृषि-कृत्रिम बुद्धिमत्ता धोरणाच्या प्रत्यक्ष अंमलबजावणीसाठी हे केंद्र स्वतंत्र, पूर्ण
वेळ कार्यान्वयन यंत्रणा म्हणून कार्य करेल. प्रधान सचिव (कृषि) यांच्या अधिपत्याखाली ही
यंत्रणा राष्ट्रीय व आंतरराष्ट्रीय संस्थांसोबत भागीदारी,नवकल्पनांना प्रोत्साहन, प्रकल्पांची
निवड, अंमलबजावणी व अर्थसहाय्य, समन्वय, क्षमता बांधणी इ. धोरणांतर्गत विविध
बाबींवर काम करेल. या केंद्राचे नेतृत्व व्यवस्थापकीय संचालक करतील व त्यांची
शासनामार्फत नियुक्ती करण्यात येईल तसेच त्यांना पुरेसे प्रशासकीय व आर्थिक अधिकार
प्रदान करण्यात येतील. या केंद्रामध्ये शासकीय अधिकारी, कृषि विद्यापीठांचे विविध विषय
तज्ज्ञ, सल्लागार व करार तत्वावर नियुक्त कर्मचारी यांचा समावेश असेल.
३.१.२कृषि विद्यापीठ स्तरावर कृषि-कृत्रिम बुद्धिमत्ता नाविन्यता आणि इनक्युबेशन केंद्र :
आयआयटी / आयआयएस्सी सारख्या संस्थांच्या मार्गदर्शनाखाली राज्यातील चार कृषि
विद्यापीठांमध्ये कृषि-कृत्रिम बुद्धिमत्ता नाविन्यता आणि इनक्युबेशन केंद्र स्थापण्यात येतील.
हे केंद्र कृत्रिम बुद्धिमत्ता आणि ॲग्रीटेक नाविन्यता केंद्राच्या अधिनस्त कृषि विद्यापीठांतर्गत
काम करेल. या केंद्रामध्ये कृषि शिवाय अन्य विषय तज्ज्ञांच्या सेवा करार तत्वावर ५
# Page 3
वषांसाठी उपलब्ध करून दिल्या जातील व कृषि विद्यापीठातील विविध विद्याशाखांमधील
उपलब्ध मनुष्ट्यबळाचा उदा. शास्त्रज्ञ/प्राध्यापक, कर्मचारी, तसेच पदवी/पदव्युत्तर व आचार्य
पदवीचे विद्यार्थी इ. मार्फत या केंद्राचे कामकाज करावे. या केंद्राची औद्योगिक क्षेत्राशी
तसेच, राष्ट्रीय व आंतरराष्ट्रीय संशोधन संस्थांसोबत भागीदारी अनिवार्य राहील. या
केंद्राद्वारे औद्योगिक क्षेत्राकडून व कृषि विभागाकडून कळविण्यात येणाऱ्या समस्यांवर
कृत्रिम बुद्धिमत्ता आधारित तंत्रज्ञान विकसित करावे तसेच, विद्यापीठांच्या संशोधन कार्यास
उपयुक्त ठरणारी कृत्रिम बुद्धिमत्ता आधारित साधने विकसित करावीत. त्याचप्रमाणे, कृत्रिम
बुद्धिमत्ता आणि ॲग्रीटेक नाविन्यता केंद्रामार्फत निवडलेल्या नाविन्यता प्रकल्पांचे या
केंद्रांमार्फत इनक्युबेशन करण्यात यावे.
३.२कृत्रिम बुद्धिमत्तेसाठी डिजिटल सार्वजनिक पायाभूत सुविधा:
डेटा-आधारित शेती आणि जबाबदार कृत्रिम बुद्धिमत्ता वापरासाठी उपयोगी ठरतील अशा
डिजिटल सार्वजनिक पायाभूत सुविधा राज्य शासन उभारणार आहे. सदर सुविधा राज्यव्यापी,
सुरक्षित, सुसंगत व संमती-आधारित डेटा देवाण-घेवाण सुलभ करतील. या डिजिटल
सार्वजनिक पायाभूत सुविधांमध्ये प्रामुख्याने पुढील सुविधा उपलब्ध करून दिल्या जातील.
३.२.१सार्वजनिक डिजिटल पायाभूत सुविधा (A-Dex/Sandbox/Cloud) :
जबाबदार व परिणामकारक कृत्रिम बुद्धिमत्ता आधारीत शेती नाविन्यतेसाठी शासनामार्फत
क्लाऊड आधारित कृषि डेटा एक्स्चेंज (A-DeX) आणि सँडबॉच्क्सग सुविधा उपलब्ध केली
जाईल. या डिजिटल प्लॅटफॉर्मशी केंद्र व राज्य शासनाचे शेती संबंधीत सर्व डेटाबेस
(अॅग्रीस्टॅक, महावेध, महा-अॅग्रीटेक, क्रॉपसॅप, अॅगमार्कनेट, डिजिटल शेतीशाळा, महा-
डीबीटी इ.) जोडण्यात येतील जेणेकरून सदर डेटा या एक्स्चेंजद्वारे कृत्रिम बुद्धिमत्ता
प्रकल्पांच्या विकसनासाठी सर्व हितधारकांना (stakeholders) उपलब्ध होईल. त्याचप्रमाणे
स्टार्टअप्ससाठी त्यांनी विकसित केलेल्या कृत्रिम बुद्धिमत्ता आधारित मॉडेल्सची वास्तव
परिस्थितीत सुरक्षित चाचणी करण्यासाठी सँडबॉक्स सुविधा दिली जाईल.
३.२.२सुदूर संवेदन आणि जिओस्पेशियल इंटेलिजेंस इंजिन :
सामायिक (shared) डिजिटल सार्वजनिक हितार्थ, शासन एकीकृत, कृत्रिम बुद्धिमत्तेवर
आधारित सुदूर संवेदन आणि जिओस्पेशियल इंटेलिजन्स इंजिन (AI-enabled Remote
Sensing and Geo-spatial Intelligence) विकसित आणि कार्यान्वित करेल. याद्वारे
उपग्रह प्रतिमा, ड्रोन सवेक्षण, UAVs आणि IoT आधारित उपकरणांद्वारे संकलित केलेल्या
विविध स्रोतांतील स्थानिक माहितीचे विश्लेषण करून उच्च-प्रतीच्या प्रतिमा आधारित
अचूक व वास्तव वेळीच निर्णय घेण्यासाठी शासनास सक्षम करेल. ही प्रणाली महावेध,
फसल, भुवन इ. राष्ट्रीय व राज्य प्लॅटफॉर्मशी ए. पी. आय. द्वारे जोडणीक्षम असेल. या
प्रणालीतून AI/ML आधारित अल्गोरिदमद्वारे विविध बदल ओळखणे, अपवाद शोधणे आणि
# Page 4
अंदाज विश्लेषण शक्य होईल. या प्लॅटफॉर्मचा कृषि, जलसंपदा, महसूल व आपत्ती
व्यवस्थापन इ. विभागांना विविध प्रयोजनांसाठी उपयोग करता येईल.
३.२.३कृषि संसाधनांपयंत पोहोचण्यासाठी व्हच्र्युअली इंटिग्रेटेड सिस्टीम (VISTAAR) :
कृषि विस्तार सेवा अधिक प्रभावी व शेतकरी-केंद्रित बनविण्यासाठी शासन विस्तार
(VISTAAR) उपक्रम राबविणार आहे. या माध्यमातून निर्मितीक्षम कृत्रिम बुद्धिमत्ता आणि
उदयोन्मुख तंत्रज्ञानाचा उपयोग करून शेतकऱ्यांना मराठीतून वैयक्तिक सल्ला दिला
जाईल. या अंतर्गत कृत्रिम बुद्धिमत्ता आधारित चॅटबॉट्स, व्हॉईस असिस्टंट्स व सल्लागार
सामग्री मराठीत तयार केली जाईल, याद्वारे पीक उत्पादन, कीड व रोग व्यवस्थापन,
हवामान अंदाज, बाजारभाव व शासकीय योजनांची माहिती देण्यात येईल. शेतीतील विविध
परिस्थितींचा शेतकऱ्यांना आभासी अनुभव घेता येईल अशी प्रतिरूप साधने (सिम्युलेशन
टूल्स) विकसित केली जातील तसेच, त्यांची अॅग्रीस्टॅक व भाषिणी सारख्या राष्ट्रीय
प्लॅटफॉर्मशी जोडणी केली जाईल. क्षेत्रीय विस्तार कर्मचाऱ्यांसाठी कृत्रिम बुद्धिमत्ता
वापराचे प्रशिक्षण देण्यात येईल तसेच IITs/IIITs व कृषि विद्यापीठांसह भागीदारी करून
प्रासंगिक, सुसंगत व अचूक माहिती विकसित केली जाईल. VISTAAR द्वारे कृषि क्षेत्रातील
माहितीचा आभाव दूर करणे, विस्तार सेवांची पोहोच व परिणामकारकता वाढविणे, तसेच
अधिक लवचिक (Resilient) व शास्त्रोक्त शेती ज्ञानाबद्दल जाणकार शेतकरी समुदाय
घडविण्याचा शासनाचा उद्देश आहे.
३.२.४कृत्रिम बुद्धिमत्तेवर आधारित कृषि-अन्न शोधक्षमता आणि गुणवत्ता प्रमाणीकरण प्लॅटफॉर्म :
अन्नसुरक्षा, पुरवठा साखळीतील पारदर्शकता, अन्न गुणवत्ता हमी आणि जागतिक
बाजारपेठेत प्रवेश वाढविण्यासाठी शासन कृत्रिम बुद्धिमत्ता, ब्लॉकचेन आणि क्युआर कोड
तंत्रज्ञानावर आधारित एक राज्यव्यापी शोधक्षमता व गुणवत्ता प्रमाणीकरण (Traceability व
Quality Certification) प्लॅटफॉर्म उभारणार आहे. या प्लॅटफॉर्मद्वारे शेतापासून
ग्राहकापयंतच्या प्रवासात पिकांना दिलेली खते व औषधे, शेती पद्धती, कापणीपश्चात
प्रक्रिया व गुणवत्ता प्रमाणपत्र इत्यादी बाबींचे डिजिटल आणि जिओ-टॅग केलेली नोंदवही
तयार करेल. सुरुवातीला निवडक व निर्यातक्षम उच्च-मूल्य पिकांसाठी ही प्रणाली सुरू
करण्यात येईल व त्याचा टप्प्या-टप्प्याने अन्य पिकांपयंत विस्तार केला जाईल. शेतकरी
उत्पादक संस्था, निर्यातदार, पॅक हाऊसेस, गुणवत्ता प्रमाणपत्र देणाऱ्या संस्था,
लॉजिस्टिक्स व ई-कॉमर्स प्लॅटफॉर्म यांना या प्रणालीशी जोडले जाईल. यामध्ये IoT व
मोबाईल आधारित शोधक्षमता, कृत्रिम बुद्धीमत्तेद्वारे प्रमाणित दाव्यांची पडताळणी, क्युआर
कोड निर्मिती, आणि आंतरराष्ट्रीय मानकांचे पालन (APEDA, Codex, EU Farm-to-
Fork) यांचा समावेश असेल. या प्लॅटफॉर्ममुळे शेतकऱ्यांना अधिक चांगले दर मिळतील,
निर्यातीत विश्वासार्हता वाढेल आणि स्थानिक व जागतिक बाजारात स्वीकारार्हता वाढेल.
# Page 5
३.३कृषितील कृत्रिम बुद्धिमत्ता आधारित प्रकल्पांना आर्थिक सहाय्य :
कृषि मूल्य साखळीमध्ये कृत्रिम बुद्धिमत्ता आणि उदयोन्मुख तंत्रज्ञानावर आधारित तंत्रज्ञान
विकसित करणाऱ्या स्टार्टअप्स व प्रस्थापित कंपन्यांना कृषि विभाग विविध प्रकारचे सहाय्य
करणार आहे. सदर संस्थांनी विकसित केलेल्या तंत्रज्ञानाच्या परिपक्वतेनुसार आणि सदर
तंत्रज्ञानाची कृषि क्षेत्रातील समस्यांवर परिणामकारक मात करण्याच्या क्षमतेनुसार तसेच,
प्रकल्प निहाय विशिष्ट्ट गरजा लक्षात घेऊन अर्थसहाय्य निश्चित केले जाईल. स्टार्टअप्सना
नाविन्यपूर्ण मार्गाने सहभागी केले जाईल आणि अनुदान, इनक्युबेशन व तांत्रिक मार्गदर्शनाद्वारे
सहाय्य केले जाईल त्याचप्रमाणे, क्लाऊड-आधारित चाचणी वातावरण, कृषि डेटा
एक्सचेंजमधील माहिती, आणि सँडबॉक्समध्ये तांत्रिक चाचण्या घेण्याची सुविधा दिल्या
जातील. प्रस्थापित कंपन्यांना देखील त्यांनी विकसित केलेल्या व सिद्ध झालेल्या तंत्रज्ञानाचा
व्यापक विस्तार करण्यासाठी सह-अर्थसहाय्य / अनुदान, विकसित तंत्रज्ञानाचा शासकीय
योजनांमध्ये जलद समावेश आणि परिणाम आधारित (Outcome based) तंत्रज्ञानाचा व्यापक
विस्तार करण्याची संधी प्रदान करण्यात येईल तसेच, कृषि डेटा एक्सचेंज सारख्या डिजिटल
संसाधनांचा वापर अनुज्ञेय केला जाईल.
३.४क्षमता बांधणी:
कृषि क्षेत्रात कृत्रिम बुद्धिमत्तेचा सर्वसमावेशक आणि प्रभावी वापर सुनिश्चित करण्यासाठी सर्व
संबंधित घटकांकरिता व्यापक क्षमतावृद्धी व समुदाय सहभागाचा कार्यक्रम राबविण्यात येईल.
कृषि विद्यापीठे, तांत्रिक संस्था आणि संशोधन भागीदारांमध्ये AI/ML व कृषि तंत्रज्ञानाचे
प्रशिक्षण दिले जाईल. कृषि विभागातील अधिकाऱ्यांसाठी विशेष कृत्रिम बुद्धिमत्ता प्रशिक्षण
टूलकिट तयार करण्यात येतील. शेतकरी आणि शेतकरी उत्पादक संस्थांसाठी कृत्रिम
बुद्धिमत्ता वापराबाबत प्रत्यक्ष प्रशिक्षण, डिजिटल साधने आणि मदत कक्ष उपलब्ध करून दिले
जातील. तंत्रज्ञान संस्था व उद्योग क्षेत्रासोबत भागीदारी करून प्रशिक्षणाचा दर्जा व उपयुक्तता
वाढवली जाईल. वेळोवेळी शेतकऱ्यांचे अभिप्राय घेऊन प्रशिक्षण व कृत्रिम बुद्धिमत्तेचा वापर
स्थानिक गरजेनुरूप व उपयुक्त ठरेल याची काळजी घेतली जाईल.
३.५जागतिक कृषि क्षेत्रातील कृत्रिम बुद्धिमत्ता परिषद आणि गुंतवणूकदार शिखरसंमेलन:
महाराष्ट्राला कृषि क्षेत्रातील कृत्रिम बुद्धिमत्ता आधारित नविन्यतेचे जागतिक केंद्र
बनवण्यासाठी शासन दर वर्षी “जागतिक कृषि क्षेत्रातील कृत्रिम बुद्धिमत्ता परिषद आणि
गुंतवणूकदार शिखरसंमेलन”आयोजित करणार आहे. या परिषदेत जागतिक तज्ज्ञ, तंत्रज्ञान
कंपन्या, संशोधन संस्था गुंतवणूकदार, शासकीय प्रतिनिधी, आणि शेतकरी उत्पादक
संघटनांचा सहभाग असेल. या परिषदेद्वारे धोरण चर्चासत्रे, नवउत्पादनांचे सादरीकरण,
प्रात्यक्षिके, आणि गुंतवणूकदारांशी थेट संवाद घडवून आणला जाईल. महाराष्ट्रातील कृत्रिम
बुद्धिमत्ता व नवतंत्रज्ञानातील प्रगती प्रदर्शित करणे, नवीन उत्पादनांना जागतिक मंच उपलब्ध
करून देणे, सार्वजनिक-खाजगी भागीदारी (PPP) प्रकल्प व स्टार्टअप्समध्ये गुंतवणूक
आकर्षित करणे, तसेच कृषि क्षेत्रातील कृत्रिम बुद्धिमत्तेची स्थिती (State of AI in Agriculture)
# Page 6
हा वार्षिक अहवाल प्रसिद्ध करून धोरणात्मक दिशा आखणे हे या जागतिक परिषदेचे उद्दिष्ट्ट
आहे. राज्यातील विविध भागांत ही जागतिक परिषद चक्रिय पद्धतीने घेतली जाईल,
जेणेकरून स्थानिक नवकल्पना आणि विविध कृषि-हवामान क्षेत्रातील महाराष्ट्राची बलस्थाने
जागतिक पटलासमोर आणता येतील.
४.या धोरणाची प्रभावी अंमलबजावणी करण्यासाठी राज्य स्तरीय सुकाणू समिती, राज्य स्तरीय
तांत्रिक समिती व कृत्रिम बुद्धिमत्ता आणि ॲग्रीटेक नाविन्यता केंद्र अशी त्रि-स्तरीय संस्थात्मक
रचना तयार करण्यात येत आहे :
४.१राज्य-स्तरीय सुकाणू समिती (SLSC) :
महाराष्ट्र कृषि-कृत्रिम बुद्धिमत्ता धोरणाच्या अंमलबजावणीसाठी मुख्य सचिवांच्या अध्यक्षतेखाली
राज्य-स्तरीय सुकाणू समिती गठित करण्यात येत असून समितीची रचना खालीलप्रमाणे असेल:
------------------------------------------------------------------------------------------------------------------------------
|  | अ.क्र |  |  | समितीचे सदस्य |  |  | तपशील |  |
| १ | मुख्य सचिव | अध्यक्ष |
| २ | प्रधान सचिव (कृषि) | सदस्य |
| ३ | अतिरिक्त मुख्य सचिव (वित्त) | सदस्य |
| ४ | अतिरिक्त मुख्य सचिव (नियोजन) | सदस्य |
| ५ | प्रधान सचिव (पणन) | सदस्य |
| ६ | प्रधान सचिव (माहिती तंत्रज्ञान) | सदस्य |
| ७ | प्रकल्प संचालक, नानाजी देशमुख कृषि संजीवनी प्रकल्प | सदस्य |
| ८ | आयुक्त (कृषि) | सदस्य सचिव |
| ९ | ICAR/IITs/ कृषि विद्यापीठांचे (SAUs) प्रतिनिधी | निमंत्रित सदस्य |
| १० | बहुपक्षीय संस्था (Multilateral Agencies), खाजगी क्षेत्र आणि अशासकीय संस्थांचे प्रतिनिधी (Civil Societies) | निमंत्रित सदस्य |
------------------------------------------------------------------------------------------------------------------------------
समितीची कार्यकक्षा :
i.धोरणाच्या अंमलबाजवणीसाठी मार्गदर्शक सूचना आणि विविध आराखडे (Frameworks)
मंजूर करणे तसेच त्यात आवश्यकतेनुसार वेळोवेळी सुधारणा करण्यास मंजुरी देणे.
ii.राज्य स्तरावरील कृत्रिम बुद्धिमत्ता आणि ॲग्रीटेक नाविन्यता केंद्र व कृषि विद्यापीठांतर्गत
स्थापन करावयाच्या कृषि-कृत्रिम बुद्धिमत्ता नाविन्यता आणि इनक्युबेशन केंद्र येथील कर्मचारी
आकृतिबंधास मंजूरी देणे.
iii.राज्यस्तरीय तांत्रिक समितीच्या शिफारसी विचारात घेऊन धोरणातील उद्दिष्ट्टपूर्ती करणारे
कृत्रिम बुद्धिमत्ता आधारित प्रकल्प / उपक्रम मंजूर करणे.
iv.प्रकल्पांच्या अंमलबजावणीच्या विविध टप्प्यांकरिता अर्थसहाय्य मंजूर करणे, मंजूर
प्रकल्पांसाठी शासकीय पायाभूत सुविधांचा वापर अनुज्ञेय करणे इ.
# Page 7
v.मंजूर केलेल्या प्रकल्पांच्या प्रगतीचा व कामगिरीचा द्वैवार्षिक आढावा घेणे, त्रयस्थ संस्थेमार्फत
मूल्यांकन करून आवश्यक धोरणात्मक सुधारणा करणे.
vi.प्रकल्पांच्या छाननी व प्राधान्यक्रमाबाबत धोरणात्मक मार्गदर्शन करणे.
vii.आंतर विभागीय सहकार्य व समन्वय साधणे तसेच, संशोधन व विकास, वित्तपुरवठा आणि
क्षमता बांधणीसाठी राष्ट्रीय व आंतरराष्ट्रीय संस्थांसोबत भागीदारीस चालना देणे.
४.२राज्य-स्तरीय तांत्रिक समिती (SLTC)
कृषि-कृत्रिम बुद्धिमत्ता धोरणाखालील ही समिती तज्ज्ञ मूल्यांकन आणि तांत्रिक सल्लागार
म्हणून कार्य पार पाडेल. विविध कृत्रिम बुद्धिमत्ता आधारित तंत्रज्ञान प्रकल्प / उपक्रमांचे
तांत्रिक, आर्थिक आणि व्यावसायिक दृष्ट्िटकोनातून मूल्यांकन करण्यासाठी या समितीमध्ये
विविध क्षेत्रातील तज्ज्ञांचा समावेश केलेला आहे. या समितीची रचना खालीलप्रमाणे असेल:
-------------------------------------------------------------------------------------------------------------------------------------------------
|  | अ.क्र. |  |  | समितीचे सदस्य |  |  | तपशील |  |
| १ | प्रधान सचिव (कृषि) | अध्यक्ष |
| २ | आयुक्त (कृषि) | सदस्य |
| ३ | प्रकल्प संचालक, नानाजी देशमुख कृषि संजीवनी प्रकल्प | सदस्य |
| ४ | मुख्य कार्यकारी अधिकारी, महाराष्ट्र राज्य नाविन्यता सोसायटी | सदस्य |
| ५ | संचालक (माहिती तंत्रज्ञान) | सदस्य |
| ६ | व्यवस्थापकीय संचालक / मुख्य कार्यकारी अधिकारी, कृत्रिम बुद्धिमत्ता आणि ॲग्रीटेक नाविन्यता केंद्र | सदस्य सचिव |
| ७ | भारतीय कृषि संशोधन परिषद/आयआयटी/कृषि विद्यापीठांचे निमंत्रित प्रतिनिधी | सदस्य |
| ८ | गुंतवणूकदारांचा एक प्रतिनिधी | सदस्य |
| ९ | उद्योग संघटनांचा एक प्रतिनिधी | सदस्य |
| १० | शैक्षणिक व औद्योगिक क्षेत्रातील निमंत्रित प्रतिनिधी (आर्थिक/कायदेशीर सल्लागार/IP आणि डेटा प्रशासन /AI/ML तज्ज्ञ इ.) | निमंत्रित सदस्य |
| ११ | शेतकरी उत्पादक संस्था (FPOs), स्टार्टअप्स आणि खाजगी क्षेत्रातील निमंत्रित प्रतिनिधी | निमंत्रित सदस्य |
| १२ | बहुपक्षीय संस्था, चिंतन समूह (Think Tank), देणगीदार संस्था, खाजगी क्षेत्र आणि अशासकीय संस्थांचे प्रतिनिधी (Civil Societies)) | निमंत्रित सदस्य |
-------------------------------------------------------------------------------------------------------------------------------------------------
समितीची कार्यकक्षा :
i.कृत्रिम बुद्धिमत्ता आणि ॲग्रीटेक नाविन्यता केंद्राने सादर केलेल्या प्रकल्पांचे तांत्रिक व
व्यावसायिक मूल्यांकन करणे. कृत्रिम बुद्धिमत्ता आधारीत प्रस्तावित उपयोजनांची
# Page 8
(Applications) व्यवहार्यता, विस्तार योग्यता (scalability) आणि तंत्रज्ञान-सज्जता स्तराचे
(TRL) मूल्यांकन करणे.
ii.नाविन्यता प्रमाणीकरण आणि उपयोग प्रकारांचा प्राधान्यक्रम (Use Case Prioritization)
निश्चित करणे.
iii.प्रस्तावित प्रकल्प खर्च व वित्तीय उभारणी, अपेक्षित परतावा (आर्थिक, पर्यावरणीय आणि
सामाजिक) इ. बाबींचे वित्तीय मूल्यांकन करणे आणि प्रकल्पांना विविध टप्प्यावर द्यावायच्या
अर्थसहाय्याची तसेच अन्य मदतीची राज्य स्तरीय सुकाणू समितीस शिफारस करणे.
iv.डेटा गोपनीयता नियम, नैतिक कृत्रिम बुद्धिमत्ता तत्तवे आणि बौद्धिक संपदा नियमांचे पालन
सुनिश्चित करणे, प्रकल्पातील अति जोखीमीच्या बाबी निदर्शनास आणणे.
v.राज्यस्तरीय सुकाणू समितीस तांत्रिक सहाय्य करणे, आलेले अनुभव व तांत्रिक निरिक्षणांच्या
आधारे तसेच जागतिक पातळीवरील अनुभवाच्या आधारे धोरणात बदल सुचविणे.
vi.कृषि विभाग, कृषि विद्यापीठे, आणि शेतकरी / शेतकरी उत्पादक संस्थांच्या (FPOs) क्षमता
बांधणीसाठी शिफारशी करणे.
४.३राज्यस्तरीय कृत्रिम बुद्धिमत्ता आणि ॲग्रीटेक नाविन्यता केंद्र
सद्यस्थितीत, या धोरणाच्या अंमलबजावणीसाठी प्रधान सचिव (कृषि) यांच्या अधिनस्त हे पूर्ण
वेळ समर्पित केंद्र निर्माण करण्यात येत आहे आणि आवश्यकतेनुसार यथावकाश या केंद्राचे
राज्यस्तरीय सुकाणू समितीच्या मान्यतेने विशेष उद्देश वाहन (SPV) अथवा मिशन युनिट
म्हणून रूपांतर केले जाईल. या केंद्रावर थेट प्रधान सचिव (कृषि) यांचे प्रशासकीय नियंत्रण
असेल, या केंद्रामध्ये व्यवस्थापकीय संचालक, मुख्य कार्यकारी अधिकारी, मुख्य तंत्रज्ञान
अधिकारी व विविध विषय तज्ज्ञ (कृषि, कृत्रिम बुद्धिमत्ता, डेटा, वित्त इ.) नियुक्त केले जातील.
या केंद्राचा आकृतीबंध राज्यस्तरीय सुकाणू समितीच्या मान्यतेने निश्चित केला जाईल.
कार्यकक्षा :
i.कृत्रिम बुद्धिमत्ता आणि उदयोन्मुख तंत्रज्ञानाचा उपयोग करून कृषि क्षेत्रातील आव्हानांवर मात
करण्यासाठी सर्व हितधारकांशी (stakeholders) सल्लामसलत करून विविध पिकांच्या समस्या
निश्चित करणे, नियमित हॅकाथॉन आयोजित करणे आणि इच्छुक संस्थांना प्रकल्प प्रस्ताव
सादर करण्यासाठी पोर्टल विकसित करणे.
ii.राज्य स्तरीय तांत्रिक समितीचे सचिवालय म्हणून काम पाहणे, तांत्रिक गुणवत्ता, व्यवहार्यता,
आवश्यक अनुदान व अन्य मदत इ. बाबींवर प्राप्त प्रकल्पांचे मूल्यांकन करून अहवाल आणि
निरीक्षणे SLTC ला सादर करणे. SLTC च्या बैठका आयोजित करणे, दस्तऐवज तयार करुन
शिफारशींच्या नोंदी ठेवणे, मंजूर प्रकल्प राबविणे व क्षेत्रीय पातळीवर समन्वय साधने इ.
iii.राज्यस्तरीय सुकाणू समितीने मंजूर केलेल्या प्रकल्पांचे व्यवस्थापन व समन्वय करणे.
iv.या धोरणाशी सुसंगत प्रकल्प प्रस्ताव तयार करण्यासाठी अर्जदारांना (स्टार्टअप्स, संशोधन
संस्था) मदत करणे.
# Page 9
v.कृषि डेटा एक्सचेंज (ADeX), कृत्रिम बुद्धिमत्ता सँडबॉक्स व अन्य डिजिटल पायाभूत सुविधांचे
व्यवस्थापन करणे आणि स्टार्टअप्स, संशोधन संस्था आणि खाजगी संस्थाना मदत करणे.
vi.कृषि विभाग, कृषि विद्यापीठे, आणि शेतकरी / शेतकरी उत्पादक संस्था इ. हितधारकांच्या
क्षमता बांधणीसाठी प्रशिक्षण कार्यक्रम तयार करणे व अंमलात आणणे.
vii.मंजूर प्रकल्पांचे संनियंत्रण व मूल्यमापन करणे, त्याकरिता डॅशबोर्ड विकसित करणे तसेच,
त्रयस्थ संस्थांमार्फत मूल्यांकन करणे.
viii.राष्ट्रीय कार्यक्रम (उदा. इंडियाएआय, भाषिणी), आंतरराष्ट्रीय वित्तीय संस्था, उद्योग
सामाजिक उत्तरदायित्व भागीदार इ. सोबत धोरणात्मक भागीदारी करुन तसेच
गुंतवणूकदारांशी समन्वय साधून नविन्यतेस चालना देणे. विभागांतर्गत डिजिटल उपक्रम
आणि नवोपक्रमांसह समन्वय साधून ज्ञान, उत्पादने आणि सेवांची देवाण-घेवाण करणे.
ix.जागतिक कृत्रिम बुद्धिमत्ता परिषद आणि गुंतवणूकदार शिखर परिषद आयोजित करणे.
५.या शासन निर्णयासोबत परिशिष्ट्ट अ व ब येथे जोडलेल्या महाराष्ट्र कृषि-कृत्रिम बुद्धिमत्ता धोरणात
नमूद केल्यानुसार या धोरणाची अंमलबजावणी ४ टप्प्यात करण्यात येईल.
६.कृषि क्षेत्रातील आव्हानांवर कृत्रिम बुद्धिमत्ता वैविध्यपूर्ण उपाय प्रदान करू शकेल परंतु प्रत्येक
उपायासाठी आवश्यक निधी, पायाभूत सुविधा, उपकरणे (IoTs, Sensors etc.) व शासकीय
सहकार्याची वेगवेगळी गरज असू शकते म्हणून सर्व प्रकारच्या उपाययोजनांसाठी एकसंध धोरण
शक्य नसल्यामुळे या धोरणाद्वारे लवचिक व विशिष्ट्ट गरजांनुसार प्रकल्पांना सहाय्य देण्याची मुभा
देण्यात येत आहे. प्रकल्प अंमलबजावणीच्या कार्यपद्धतीबाबत सविस्तर विवेचन धोरणामध्ये नमूद
केलेले असून त्याचा थोडक्यात सारांश पुढीलप्रमाणे:
६.१समस्यांची व प्रकल्पांची निश्चिती :
कृत्रिम बुद्धिमत्ता आणि ॲग्रीटेक नाविन्यता केंद्रामार्फत ऑनलाइन पोर्टलद्वारे इच्छुक संस्थांकडून
कृत्रिम बुद्धिमत्ता आधारित प्रस्ताव मागविले जातील तसेच हॅकाथॉनच्या माध्यमातून
नवकल्पनांचा शोध घेण्यात येईल. या प्रक्रियेद्वारे प्राप्त होणाऱ्या प्रस्तावांचे “नवकल्पनांच्या
इनक्युबेशनसाठी प्रस्ताव" आणि “यशस्वी तंत्रज्ञानाच्या विस्ताराचे प्रकल्प” या दोन गटांत
वर्गीकरण केले जाईल. कृत्रिम बुद्धिमत्ता आणि ॲग्रीटेक नाविन्यता केंद्र सदर प्रस्ताव/प्रकल्पांचे
तांत्रिक व व्यावसायिक मूल्यांकन करून त्यांचा अहवाल व निरीक्षणे राज्य स्तरीय तांत्रिक
समितीकडे सादर करेल.
६.२व्यवहार्यता मूल्यांकन (तांत्रिक व व्यावसायिक) :
राज्य स्तरीय तांत्रिक समितीतील विविध क्षेत्रातील विषय तज्ञांमार्फत प्रकल्पाची तांत्रिक व
व्यावसायिक अंगाने व्यवहार्यता तपासून प्रकल्पांचे मूल्यांकन करण्यात येईल.
६.२.१नवकल्पनांच्या इनक्युबेशनसाठी प्रस्ताव:
नवीन कल्पनांची व्यवहार्यता, गुंतवणूक, परिणाम आदींचे मूल्यमापन केले जाईल. राज्य
स्तरीय तांत्रिक समितीच्या शिफारशीनुसार व्यवहार्य नवकल्पनांना इनक्युबेशनसाठी
# Page 10
मार्गदर्शन व आवश्यक अर्थसहाय्य केले जाईल. त्याचप्रमाणे, यशस्वी इनक्युबेशननंतर
पथदर्शी प्रकल्प हाती घेतले जातील व त्यासाठी लागणाऱ्या उपकरणांसाठी (IoTs, Sensors
etc.) आर्थिक पाठबळ दिले जाईल. पथदर्शी प्रकल्प यशस्वी झाल्यानंतर विकसित
तंत्रज्ञानाचा राज्यात टप्प्या-टप्प्याने व्यापक स्तरावर विस्तार करण्यात येईल.
६.२.२यशस्वी तंत्रज्ञानाचा विस्तार:
विविध संस्थांनी विकसित केलेल्या यशस्वी तंत्रज्ञानाचा व्यापक स्तरावर विस्तार करण्याचा
प्रकल्प प्राप्त झाल्यास सदर तंत्रज्ञानाची विश्वासार्हता व परिणामकारकता पडताळून राज्य
स्तरीय तांत्रिक समिती त्या तंत्रज्ञानाच्या व्यापक प्रसाराची शिफारस करेल. अशा प्रकल्पांतर्गत
तंत्रज्ञानाचा शेतकऱ्यांकडून अवलंब व्हावा म्हणून शेतकऱ्यांना थेट लाभ हस्तांतरणाद्वारे (DBT)
अनुदान अदा करण्यात येईल.
७.महाराष्ट्र कृषि-कृत्रिम बुद्धिमत्ता धोरणाच्या अंमलबजावणीसाठी एकूण रु. ५०० कोटी प्रारंभीक
तरतूद मंजूर करण्यात येत असून या धोरणाचा वरचेवर आढावा घेऊन आवश्यकतेनुसार वाढीव
तरतूद उपलब्ध करून दिली जाईल.
८.या धोरणाच्या अंमलबजावणीसाठी स्वतंत्र लेखाशीर्ष घेऊन प्रति वर्ष आवश्यक तरतूद करावी.
९.सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97
# Page 98
# Page 99
# Page 100
# Page 101
# Page 102
# Page 103
# Page 104
# Page 105
# Page 106
# Page 107
# Page 108
# Page 109