# Page 1
प्रधानमंत्री किसान सन्मान निधी योजना (PM-KISAN) राज्यात राबविण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांकः किसनि -२०१९/प्र.क्र.२०/११-अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०० ०३२
तारीख: ५ जुलै, २०१९.
वाचा : १) शासन परिपत्रक क्रमांकः किसयो२०१९/प्र.क्र.२०/११-ओ, दि.४.२.२०१९ २) शासन निर्णय कृषि व पदुम विभाग क्रमांकः किसनि-२०१९/प्र.क्र.२०/११-ओ, दि.१५.२.२०१९ ३) शासन शुध्दीपत्रक कृषि व पदुम विभाग क्रमांकः किसनि-२०१९/प्र.क्र.२०/११-अ, दि.२७.२.२०१९ ४) केंद्र शासनाच्या सचिव, कृषि व शेतकरी कल्याण मंत्रालय भारत सरकार यांचे पत्र क्र.
१-४/२०१९, एफडब्ल्युएस ॥, दि. ७.६.२०१९
प्रस्तावना: शेतकऱ्यांना निश्चित उत्पन्न मिळण्याकरीता केंद्र शासनाने प्रधानमंत्री किसान सन्मान निधी (PM-KISAN) योजना सुरू केली आहे. सदर योजना महाराष्ट्र राज्यात राबविण्यास संदर्भ क्र.२ च्या शासन निर्णयान्वये मान्यता देण्यात आलेली आहे. तथापि, संदर्भ क्र. ४ च्या पत्रान्वये केंद्र शासनाने सदर योजनेचा लाभ घेण्यासाठी शेतकरी कुटुंबांचे सर्व ठिकाणचे मिळून लागवडीलायक एकूण धारण क्षेत्र २ हेक्टर पर्यंत असेल ही अट शिथिल करुन योजना सरसकट सर्व शेतकरी कुटुंबांना लागू केली आहे. त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
केंद्र शासनाने सुरु केलेल्या प्रधानमंत्री किसान सन्मान निधी योजनेचा लाभ घेण्यासाठी शेतकरी कुटुंबांचे सर्व ठिकाणचे मिळून लागवडीलायक धारण क्षेत्र २ हेक्टर पर्यंत असावे ही अट शिथिल करण्यात येत असून सदर योजनेअंतर्गत सरसकट सर्व शेतकरी कुटुंबे [सदर योजनेचा लाभ मिळण्यास पात्र नसलेल्या व्यक्तीव्यतिरिक्त (दि. १५ फेब्रुवारी, २०१९ च्या शासन निर्णयातील परिच्छेद क्र. ५) ] लाभ मिळण्यास पात्र राहतील.
# Page 2
शासन निर्णय क्रमांकः किसनि -२०१९/प्र.क्र.२०/११-अ