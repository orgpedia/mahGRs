# Page 1
सन २०२५-२६ या आर्थिक वर्षात गोपीनाथ
मुंडे शेतकरी अपघात सुरक्षा सानुग्रह
अनुदान योजनेअंतर्गत रु.२७.८४ कोटी
इतका निधी वितरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : गोमुंअ-२०२५/प्र.क्र.१४१/११-अे,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : २४ सप्टेंबर, २०२५.
संदर्भ :-
१)कृषि व पदुम विभाग, शासन निर्णय क्र. शेअवि-२०२०/प्र.क्र.३३०/११-अे, दि.१९.०४.२०२३.
२)वित्त विभाग, शासन परिपत्रक, क्र. अर्थसं-२०२५/प्र.क्र.४४/अर्थ-३, दि. ०७.०४.२०२५.
३)कृषि व पदुम विभाग, शासन निर्णय क्र. गोमुंअ-२०२५/प्र.क्र.१४१/११-अे, दि.०९.०६.२०२५ ४)आयुक्त (कृषि), कृषि आयुक्तालय, पुणे यांचे पत्र क्र.गोमुंशेसायो-२०२५-२६/ का.सां-९/प्र.क्र.८१-ब/सानु.निधी/६८ R/२०२५, दि.२८.०७.२०२५.
प्रस्तावना :-
गोपीनाथ मुंडे शेतकरी अपघात विमा योजनेमध्ये सुधारणा करुन सन २०२३-२४ पासून “गोपीनाथ मुंडे शेतकरी अपघात सुरक्षा सानुग्रह अनुदान योजना” राबविण्याबाबत संदर्भ क्र. (१) येथील दि.१९.०४.२०२३ रोजीच्या शासन निर्णयान्वये मान्यता देण्यात आली आहे. सदर योजनेंतर्गत सन २०२४-२५ या वर्षातील ३०५० (२९७८ मृत्यू + ७२ अपंगत्व) मंजूर प्रस्तावांना संदर्भ क्र. (३) येथील शासन निर्णयान्वये रु.६०.३५ कोटी इतका निधी वितरीत करण्यात आला आहे. आता, संदर्भ क्र. (४)
अन्वये प्राप्त झालेल्या प्रस्तावास अनुसरुन गोपीनाथ मुंडे शेतकरी अपघात सुरक्षा सानुग्रह अनुदान योजनेसाठी सन २०२५-२६ या आर्थिक वर्षात करण्यात आलेल्या अर्थसंकल्पिय तरतुदीतून प्रस्तुत योजनेअंतर्गत सन २०२५-२६ या वर्षातील १४०३ (१३७६ मृत्यू + २७ अपंगत्व) मंजूर प्रस्तावांकरीता रक्कम रु.२७.८४ कोटी इतका निधी वितरीत करण्याची बाब शासनाच्या विचाराधीन होती.
शासन निर्णय :-
“गोपीनाथ मुंडे शेतकरी अपघात सुरक्षा सानुग्रह अनुदान योजनेअंतर्गत” सन २०२५-२६ या आर्थिक वर्षात तालुकास्तरीय समितीने मंजुरी दिलेले एकूण प्रलंबित १४०३ (१३७६ मृत्यू + २७ अपंगत्व) मंजूर प्रस्तावांकरीता, दावे निकालात काढण्यासाठी, सन २०२५-२६ या आर्थिक वर्षामध्ये केलेल्या अर्थसंकल्पीय तरतूदीतून रु.२७.८४ कोटी इतका निधी, आयुक्त (कृषि), महाराष्ट्र राज्य, पुणे यांना वितरीत करण्यास शासन मान्यता देण्यात येत आहे.
२. प्रस्तुत खर्च खालीलप्रमाणे लेखाशिर्षाखाली सन २०२५-२६ करिता मंजूर केलेल्या अर्थसंकल्पीय तरतूदीतून भागविण्यात यावा: - मागणी क्र. डी - ३ २४०१ पीक संवर्धन (००) (०६) गोपीनाथ मुंडे शेतकरी अपघात विमा योजना (कार्यक्रम) (२४०१ ४४२७) राज्य योजना - ३३ अर्थसहाय्य.
# Page 2
शासन निर्णय क्रमांकः गोमुंअ-२०२५/प्र.क्र.१४१/११-अे,
३. सदर शासन निर्णयान्वये वितरीत करण्यात येणारा निधी संदर्भ क्र. (१) च्या शासन निर्णयात
नमूद तरतूदीनुसार खर्च करण्याची जबाबदारी आयुक्त (कृषि), महाराष्ट्र राज्य, पुणे यांची राहील.
४. उपरोक्त प्रमाणे उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र
आयुक्त (कृषि), महाराष्ट्र राज्य, पुणे शासनास सादर करतील.
५. प्रस्तुत योजनेच्या प्रयोजनार्थ, खालीलप्रमाणे “आहरण व संवितरण अधिकारी” व “नियंत्रक
अधिकारी” घोषित करण्यात आलेले आहेत :-
-----------------------------------------------------
| अ.क्र. | स्तर | आहरण व संवितरण अधिकारी | नियंत्रक अधिकारी |
| १ | आयुक्तालय | सहाय्यक संचालक, लेखा -१ | आयुक्त (कृषि) |
| २ | जिल्हा | लेखाधिकारी | जिल्हा अधीक्षक कृषि अधिकारी |
-----------------------------------------------------
६. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे
अनौसं. क्रमांक ३४८/का.१४३१, दि.०३.०९.२०२५ व अनौसं. क्रमांक ३३९/२०२५/व्यय-१,
दि.१२.०९.२०२५ अन्वये दिलेल्या सहमतीस अनुसरुन निर्गमित करण्यात येत आहे.
७. प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3