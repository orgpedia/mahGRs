# Page 1
राज्यात संकलीत होणाऱ्या दुधाचे मानक निश्चित करण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विकास विभाग
शासन निर्णय क्रमांकः एमएलके-२०२३/प्र.क्र.६३/पदुम-८ (७०२२३४) मादाम कामा मार्ग, हुतात्मा राजगुरु चौक
मंत्रालय- विस्तार, मुंबई ४०० ०३२
दिनांक: २९ नोव्हेंबर, २०२३
वाचा: १. केंद्र शासन, आरोग्य व कुटूंब कल्याण मंत्रालय, (भारतीय खादय सुरक्षा व मानक प्राधिकरण) अधिसूचना, भाग - खंड ४ दि.१२/१०/२०१७
२. मा. मंत्री पशुसंवर्धन व दुग्धव्यवसाय विकास, यांचे अध्यक्षतेखाली आयोजित बैठक दि.२१.११.२०२३
प्रस्तावना :
केंद्र शासनाने, संदर्भ क्र.१येथील अन्न सुरक्षा व मानक (अन्न पदार्थ मानक आणि अन्न संमिश्रे) अधिसूचनेतील उप-नियम २.१.२ मधील २ (b) तक्यातील स्तंभ (४) आणि (५) मध्ये वेगवेगळया वर्गवारीच्या दुधातील किमान स्निग्धांश (FAT) व किमान स्निग्धांश व्यतिरीक्त इतर घन पदार्थ (SNF) यांची सुधारीत मानके विनिर्दिष्ट केली आहे. सदर अधिसूचनेचा आधार घेऊन, महाराष्ट्र राज्यात संकलित होणाऱ्या वेगवेगळया वर्गवारीच्या दुधातील गुणप्रत स्विकृतीमध्ये एकसुत्रता येण्यासाठी दुधातील किमान स्निग्धांश (FAT) व किमान स्निग्धांश व्यतिरीक्त इतर घन पदार्थ (SNF) निश्चित करण्याची बाब शासनाच्या विचाराधिन होती.
शासन निर्णय: शासन या निर्णयान्वये महाराष्ट्र राज्यात संकलित होणाऱ्या वेगवेगळया वर्गवारीच्या दुधातील किमान स्निग्धांश (FAT) व किमान स्निग्धांश व्यतिरीक्त इतर घन पदार्थ (SNF) ही मानके खालीलप्रमाणे निश्चित करीत आहे.
------------------------------------------------------------------
| अ.क्र. | दुध श्रेणी | किमान फॅट (टक्केवारी) | किमान एसएनएफ (टक्केवारी) |
| १ | गाय दुध | ३.२ | ८.३ |
| २ | म्हैस दुध | ६.० | ९.० |
| ३ | बकरी व मेंढी दुध | ३.५ | ९.० |
------------------------------------------------------------------
# Page 2