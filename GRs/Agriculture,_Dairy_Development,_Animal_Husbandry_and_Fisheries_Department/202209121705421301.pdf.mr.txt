# Page 1
मत्स्य व्यवसायाकरीता जलाशय/तलाव ठेक्याने देण्यासाठी सुधारित धोरणात Right of First Refusal या तत्वाचा समावेश करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांक : मत्स्यवि २०२२/सं.क्र.८१७/पदुम १३
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक : १२ सप्टेंबर, २०२२
वाचा :- १) शासन निर्णय क्र . मत्स्यवि २०१६/प्र.क्र१७१ (भाग-१) /पदुम-१३ दि. ०३/०७/२०१९ २) शासन शुध्दीपत्रक. मत्स्यवि २०१६/प्र.क्र१७१ (भाग-२) /पदुम-१३
दि.०३/०१/२०२२
३) मा. मंत्री (मत्स्यव्यवसाय) यांचे अध्यक्षतेखाली दि. २५/०८/२०२२ रोजीच्या बैठकीत दिलेले निर्देश
प्रस्तावना : उपरोक्त वाचा क्र.२ येथे नमूद शासन शुध्दीपत्रकान्वये महाराष्ट्र मत्स्योद्योग विकास महामंडळाकडे मासेमारी हक्क हस्तांतरीत केलेल्या जलाशयांमध्ये मासेमारी करण्याकरीता ई-निविदेने ठेका देण्याबाबतची कार्यवाही करण्याबाबत वाचा क्र.१ येथे नमूद शासन निर्णयामधील अट क्र. ११ सुधारित करण्यास मान्यता देण्यात आलेली आहे. राज्यातील विविध मच्छिमार सहकारी संस्थांकडून ई-निविदा प्रक्रियेमध्ये प्राधान्य मिळावे याप्रमाणे करण्यात आलेल्या विनंतीस अनुसरून याबाबत दि. २५/०८/२०२२ रोजी मा. मंत्री (मत्स्यव्यवसाय) महाराष्ट्र राज्य यांचे अध्यक्षतेखाली बैठक आयोजित करण्यात आलेली होती. त्या बैठकीत घेण्यात आलेले निर्णयाच्या अनुषंगाने मत्स्य व्यवसायाकरीता जलाशय/ तलाव ठेक्याने देण्यासाठी वाचा क्र. १) येथील नमुद शासन निर्णयामध्ये अनु क्र.११ नंतर खालील नमुद तरतूद समावेश करण्याची बाब शासनाच्या विचाराधीन होती.
शासन पुरकपत्र -
अनु क्र :- ११ अ) सहकारक्षेत्राचे बळकटीकरण करण्याच्या दृष्टीने महामंडळाकडे हस्तांतरित करण्यात आलेल्या जलाशयावरील स्थानिक मच्छिमार सहकारी संस्थांना प्राधान्य देण्याच्या उद्देशाने
ई-निविदा प्रकिया करतांना Right of First Refusal (ROFR) या तत्वाचा समावेश करण्यात यावा.
ब) ई-निविदेद्वारे प्राप्त ई-निवीदांपैकी तांत्रिकदृष्ट्या पात्र निविदाधारकांमध्ये स्थानिक नोंदणीकृत मच्छिमार सहकारी संस्थांचा सहभाग असल्यास वाणिज्यिक निविदा उघडल्यानंतर ज्या निविदाधारकांचा ठेका रक्कमेचा दर सर्वात उच्चतम असेल त्या रकमेत २०% सवलत देऊन जर स्थानिक मच्छिमार संस्था ठेका घेण्यास तयार असेल तर त्या संस्थेस प्रथम प्राधान्य देण्यात यावे.
क) एकापेक्षा जास्त स्थानिक मच्छिमार संस्था तांत्रिक दृष्ट्या पात्र असतील तर त्यापैकी ज्या संस्थांची ठेका रक्कम जास्तीची असेल त्या संस्थेचा विचार प्रथम करण्यात यावा.
# Page 2
शासन पुरकपत्र क्रमांकः मत्स्यवि २०२२/सं.क्र.८१७/पदुम १३