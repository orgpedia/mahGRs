# Page 1
पशुसंवर्धन विभागांतर्गत संस्थाना आवश्यक औषधी, हत्यारे, अवजारे, उपकरणे, रंगद्रव्ये, रसायने, यंत्रसामुग्री, लस, पशुखाद्य, वैरणीची बियाणे, इत्यादी खरेदी करण्यासाठी केंद्र शासनाच्या जेम पोर्टलवर ई-निविदा प्रक्रिया राबविताना विहीत करावयाच्या अटी व शर्तींबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : डीआयएस - २०२१/प्र.क्र. १५१/ पदुम-४,
मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०००३२.
दिनांक:- २३ जानेवारी, २०२३.
वाचा:- १. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. डीआयएस २०२१/प्र.क्र.१५१/ पदुम-४, दि. ५.०४.२०२२.
२. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. डिआयएस २०२१/प्र.क्र. १५१/ पदुम-४, दि.१०.०६.२०२२.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. डिआयएस २०२१/प्र.क्र. १५१/ पदुम-४, दि.१६.०६.२०२२.
४. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. डिआयएस २०२१/प्र.क्र. १५१/ पदुम-४, दि.०७.१२.२०२२.
५. प्रधान सचिव (पदु) तथा अध्यक्ष, राज्यस्तरीय प्रशासकीय विभाग खरेदी समिती यांच्या अध्यक्षतेखाली दि.२४.११.२०२२ रोजी पार पडलेल्या बैठकीचे इतिवृत्त
शासन निर्णय :
वाचा क्र.१, २, ३ व ४ येथील शासन निर्णयान्वये पशुसंवर्धन विभागांतर्गत संस्थाना आवश्यक औषधी, हत्यारे, अवजारे, उपकरणे, रंगद्रव्ये, रसायने, यंत्रसामुग्री, लस, पशुखाद्य, वैरणीची बियाणे, इत्यादी खरेदीसाठी राज्ययस्तरीय प्रशासकीय खरेदी समिती, तांत्रिक विर्निदेश (Technical Specifications) ठरविण्यासाठी तांत्रिक विर्निदेश समिती, उपसमिती गठीत करण्यात आलेल्या आहेत तसेच, खरेदीच्या अनुषंगाने उद्योग, उर्जा व कामगार विभागाचा शासन निर्णय दि.०१.१२.२०१६ सोबतच्या सुधारित नियमपुस्तीकेमधील तरतुदी नुसार कार्यप्रणाली देखील विहित करण्यात आलेली आहे.
२. राज्यस्तरीय प्रशासकीय विभाग खरेदी समितीच्या बैठकीमध्ये केंद्र शासनाच्या जेम पोर्टलवरुन ई-निविदा प्रक्रिया राबविताना विविध बाबींची खरेदी करण्यासाठी पुरवठाधारक यांच्यासाठी जेम पोर्टलवर विहित करण्यात आलेल्या अटी व शर्यती यामध्ये विसंगती आढळून आलेल्या आहेत. तसेच, सदर अटी व शर्ती विहीत करण्यापूर्वी त्यास आयुक्त पशुसंवर्धन, पुणे अथवा सक्षम प्राधिकारी यांची मान्यता घेतली नसल्याची बाब देखील निदर्शनास आलेली आहे.
३. केंद्र शासनाच्या जेम पोर्टलवरुन पशुसंवर्धन विभागांतर्गत संस्थाना आवश्यक औषधी, हत्यारे, अवजारे, उपकरणे, रंगद्रव्ये, रसायने, यंत्रसामुग्री, लस, पशुखाद्य, वैरणीची बियाणे, इत्यादीसाठी खरेदी प्रक्रिया
# Page 2
शासन निर्णय क्रमांकः डीआयएस - २०२१/प्र.क्र. १५१/ पदुम-४
राबविताना त्यात एकसुत्रता असणे आवश्यक असल्याने, खरेदी प्रक्रियेअंतर्गत विहीत करण्यात आलेल्या अटी व शर्ती जसे की, निविदाकार यांचे गत तीन वर्षातील आयकर विवरणपत्र, गत तीन वर्षातील आर्थिक उलाढाला संबंधितीची कागदपत्रे, खरेदी करावयाच्या वस्तु / बाबीची मूलभुत किंमत निश्चित करणे, आकारावयाची बयाना (ईमडी) रक्कम, निविदाकार यांचा संबंधित वस्तू / बाब याबाबत उत्पादन / वितरणाचा कालावधी व अनुभव इ.
जेम पोर्टलवर अपलोड करण्यापूर्वी त्यास प्रधान सचिव तथा अध्यक्ष, राज्यस्तरीय प्रशासकीय विभाग खरेदी समितीची मान्यता घेण्यात यावी.