# Page 1
शासकीय पशुपैदास प्रक्षेत्र, हेटीकुंडी, ता. कारंजा घाडगे, जि. वर्धा या प्रक्षेत्राचे हस्तांतरण महाराष्ट्र पशुधन विकास मंडळ, नागपूर या संस्थेकडे करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग,
शासन निर्णय क्रमांक- व्हीआयपी - २०१६/प्र.क्र. १०२/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई -४०००३२
दिनांक :- १६ डिसेंबर, २०२१
वाचा :- १) आयुक्त पशुसंवर्धन, पुणे यांचे कार्यालयीन पत्र क्र.एफवायपी-२१ (२२)/तां.२/ सीआर-२३/२१४५/पसं-६ पुणे, दि.३०.०८.२०२०.
२) मुख्य कार्यकारी अधिकारी, महाराष्ट्र पशुधन विकास मंडळ, नागपूर यांचे पत्र क्र.मपविमं/तांत्रिक/१७७७-७९/२०२१ नागपूर, दि.२०.०७.२०२१.
प्रस्तावना: पशु पैदास प्रक्षेत्र हेटीकुंडी, जि. वर्धा या प्रक्षेत्राची स्थापन सन १९४६ मध्ये झालेली असून या प्रक्षेत्रावर देशी शुध्द गवळाऊ जातीच्या जनावरांची जोपासना करणे, गोवंश टिकविणे व शेतकऱ्यांना पशुसंवर्धन विषयक प्रशिक्षण देणे हे मुख्य उद्देश होते. पशुसंवर्धन विभागाच्या पुनर्रचनेचा शासन निर्णय दि.२५.०५.२००४ रोजी निर्गमित झालेला असून या शासन निर्णयान्वये सदरचे प्रक्षेत्र बंद करण्याचा निर्णय शासनाने घेतलेला होता. मात्र तत्कालीन मा. मुख्यमंत्री महोदयांनी या निर्णयाला स्थगिती दिलेली आहे. या प्रक्षेत्राकडे पूर्वी ३२७.८० हेक्टर जमिन उपलब्ध होती मात्र दि.२५.०५.२००४ च्या फेरफारनुसार ४०.८० हेक्टर जमीन सर्वे क्र.१०१/१ नुसार या प्रक्षेत्राकडे देण्यात आली व उर्वरीत २८७ हेक्टर जमिन सर्वे क्र. १०१/२ नुसार वन विभागाकडे (चराई हक्क पशुसंवर्धन विभागाकडे) देण्यात आलेली आहे.
दि. २३.०४.२०२० रोजी मा. मंत्री (पशुसंवर्धन) यांनी पशुपैदास प्रक्षेत्र हेटीकुंडी, जि. वर्धा येथे दिलेल्या भेटीमध्ये या प्रक्षेत्रावरील रिक्त पदे व मनुष्यबळ नसल्यामुळे सदरचे प्रक्षेत्र महाराष्ट्र पशुधन विकास मंडळ, नागपूर यांच्याकडे हस्तांतरीत करण्याचे निर्देश दिलेले आहेत.
सदर प्रक्षेत्राचा विकास, वैरण उत्पादन व गवळाऊ या जातीचे जतन व संवर्धन करण्यासाठी सदर प्रक्षेत्राचे हस्तांतरण महाराष्ट्र पशुधन विकास मंडळाकडे करण्याच्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय:
शासकीय पशुपैदास प्रक्षेत्र, हेटीकुंडी, ता. कारंजा घाडगे, जि. वर्धा या प्रक्षेत्राचे आहे त्या स्थितीत हस्तांतरण महाराष्ट्र पशुधन विकास मंडळ या संस्थेकडे करण्यास याद्वारे शासनाची मान्यता प्रदान करण्यात येत आहे.
# Page 2
शासन निर्णय क्रमांक: व्हीआयपी-२०१६/प्र.क्र. १०२/पदुम-४
सदर प्रक्षेत्राच्या विकासासाठी शासनाकडून निधी उपलब्ध होणार नसल्याने महाराष्ट्र पशुधन विकास मंडळाने त्यांच्या स्वउत्पन्नातून सदर प्रक्षेत्राचा विकास, वैरण उत्पादन व गवळाऊ या गोवंश जातीचे जतन व संवर्धन करावे.