# Page 1
सन २०२४ मधील बकरी ईद सणानिमित्त
कुर्बानी देण्यात येणाऱ्या अनुसूचित
पशुंच्या कत्तलपूर्व तपासणीचे सेवाशुल्क
रू.२०/- प्रति पशु या प्रमाणे आकारणी
करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग,
शासन निर्णय क्रमांक- डीएएचडी-१४०३४/५१/२०२४ एएच-४ (E-७८२५९५)
मादाम कामा रोड, हुतात्मा राजगुरू चौक ,
मंत्रालय, मुंबई -४०००३२
दिनांक :- १४ जून, २०२४
वाचा :- कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय
क्र.व्हीएचडी-२०२१/प्र.क्र.१८८/पदुम-४, दि.२३.०५.२०२२.
प्रस्तावना:-
मा. उच्च न्यायालय खंडपीठ, मुंबई येथे अल-कुरेशी युमन वेलफेअर असोशिएशन,
मुंबई यांनी जनहित याचिका क्र ८८८०/२०२४ च्या संदर्भात अंतरीम अर्ज क्र १७०६४/२०२४
दाखल केला आहे. या अर्जान्वये दि.१७.०६.२०२४ ते दि.१९.०६.२०२४ या कालावधीत
साजरी करण्यात येणा-या बकरी-ईद निमित्त कुर्बाणी द्यावयाच्या पशुंच्या कत्तलपुर्व
तपासणीचे दर रु.२००/- प्रति पशु यावरुन रु.२०/- प्रति पशु आकारण्यास मान्यता देण्याची
मागणी केली आहे.
२. सदर प्रकरणी दि.३१.०५.२०२४ रोजी पार पडलेल्या सुनावणीत मा. उच्च
न्यायालयाने वादी यांना “Make representation to the Agriculture, Animal
Husbandry, Dairy Development and Fisheries Department, Government of
Maharashtra for reduction of said fees charged at the Deonar Abattoir on the
occasion of Bakri-Eid this year” असा निर्णय दिला असून, राज्य शासनास “If such a
representation is made by the applicants, Which he submits would be made
immediately, learned AGP for the State submits, it shall be considered
expeditiously and within a reasonable time keeping in mind the date of the
festival this year.” असेही निदेश दिले आहेत.
वाचा येथील शासन निर्णय क्र.व्हीएचडी-२०२१/प्र.क्र.१८८/पदुम-४,
दि.२३.०५.२०२२. रोजीच्या शासन निर्णयान्वये अनुसूचित पशुंच्या कत्तलपुर्व तपासणीचे दर
रू.२००/- प्रति पशु निश्चित करण्यात आले आहेत. मा. उच्च न्यायालयाने दिलेल्या
निदेशानुसार सन २०२४ मध्ये साजऱ्या होणा-या बकरी ईद निमित्त कुर्बाणी द्यावयाच्या
अनुसूचित पशुंच्या कत्तलपुर्व तपासणीचे दर रू.२०/- प्रति पशु आकारण्याच्या अनुषंगाने
पुढीलप्रमाणे शासन निर्णय निर्गमित करण्यात येत आहे.
# Page 2
शासन निर्णय क्रमांकः डीएएचडी-१४०३४/५१/२०२४ एएच-४ (E-७८२५९५)
शासन निर्णय :-
सन २०२४ मधील बकरी ईद सणानिमित्त दि. १७ जुन, २०२४ ते २० जुन,
२०२४ या कालावधीत महाराष्ट्र प्राणी संरक्षण कायदा, १९७६ (सुधारणा १९९५) अंतर्गत
कुर्बानी द्यावयाच्या अनुसूचित पशुंच्या कत्तलपुर्व तपासणीचे दर रू.२००/- प्रति पशु यावरून
रू.२०/- प्रति पशु आकारण्यास याद्वारे शासन मान्यता देण्यात येत आहे.
सदर शासन आदेश महाराष्ट्र शासनाच्या www.maharashtra.gov.in या