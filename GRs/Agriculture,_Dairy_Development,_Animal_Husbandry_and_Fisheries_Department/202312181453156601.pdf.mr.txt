# Page 1
कापूस, सोयाबीन व इतर तेलबिया पिकांची उत्पादकता वाढ व मूल्य साखळी विकासासाठी विशेष कृती योजनेच्या निधी वितरीत करण्याच्या कार्यपध्दतीमध्ये सुधारणा करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः विकृयो-२०२२/प्र.क्र.३९/४ अ
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२
दिनांक : १८ डिसेंबर, २०२३
संदर्भ :- १) कृषि व पदुम विभागाचा शासन निर्णय क्रमांक विकृयो-२१२२/प्र.क्र.३९/४ओ, दि.२३ ऑक्टोबर, २०२३ २) कृषि व पदुम विभागाचा शासन निर्णय क्रमांक विकृयो-२१२२/प्र.क्र.३९/४ञे, दि.१० नोव्हेंबर, २०२३ ३) कृषि संचालक (विस्तार व प्रशिक्षण), पुणे यांचे पत्र क्र.विप्र.२/रापुसोका/अदायगी/प्र.क्र.७/४२८२/२३ दि.१२.१२.२०२३.
शासन निर्णय: संदर्भ क्र.१ येथील शासन निर्णयान्वये कापूस, सोयाबिन व तेलबिया पिकांची उत्पादकता वाढ व मुल्यसाखळी विकासाच्या विशेष कृती योजनेंतर्गत वार्षिक कृती आराखड्यास मान्यता देण्यात आली आहे. तर संदर्भ क्र.२ येथील शासन निर्णयान्वये या विशेष कृती योजनेसाठी रु. ६०.०० कोटी निधी उपलब्ध करुन देण्यात आला आहे. त्याचप्रमाणे संदर्भ क्र.३ येथील पत्रान्वये कृषि संचालक (विस्तार व प्रशिक्षण) यांनी निधी वितरणाची कार्यवाही ही जिल्हास्तरावरुन करणे संयुक्तीक ठरत असल्याने त्याअनुषंगाने शासन निर्णयामध्ये सुधारणा करणेबाबत विनंती केली आहे. सबब, उपरोक्त दोन्ही संदर्भाधीन शासन निर्णयान्वये विहित केलेल्या निधी वितरण कार्यपध्दतीमध्ये सुधारणा करण्यात येत असून संदर्भ क्र.१ येथील शासन निर्णयातील परिच्छेद क्र.६ व संदर्भ क्र.२ शासन निर्णयातील परिच्छेद क्र.३ पुढीलप्रमाणे वाचण्यात यावे.
२. सदर योजनेच्या शिघ्र व सुयोग्य अंमलबजावणीसाठी पुढीलप्रमाणे आहरण व संवितरण अधिकारी असतील.
---------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १ | आयुक्तालय स्तर | आयुक्त (कृषि), कृषी आयुक्तालय, पुणे | सहाय्यक संचालक (लेखा-१) कृषि आयुक्तालय, महाराष्ट्र राज्य पुणे. |
| २ | विभाग स्तर | विभागीय कृषि सह संचालक | लेखाधिकारी, विभागीय कृषि सहसंचालक |
| ३ | जिल्हास्तर | जिल्हा अधिक्षक कृषि अधिकारी | लेखाधिकारी, जिल्हा अधिक्षक कृषि अधिकारी |
| ४ | उपविभागीय स्तर | उपविभागीय कृषि अधिकारी | उपविभागीय कृषि अधिकारी |
| ५ | तालुकास्तर | तालुका कृषि अधिकारी | तालुका कृषि अधिकारी |
---------------------------------------------------------------------------------------------------------------------
३. तसेच सदर योजनेचा निधी महाराष्ट्र कृषि उद्योग विकास महामंडळ (MAIDC), महाबीज व इतर तत्सम अंमलबजावणी यंत्रणांना जिल्हा स्तरावरुन वितरीत करण्यात यावा. जेणेकरुन निधी वितरणास होणारा विलंब टळेल.
# Page 2
शासन निर्णय क्रमांकः विकृयो-२०२२/प्र.क्र.३९/४ अ