# Page 1
राज्यातील मत्स्यबीज / कोळंबीबीज उत्पादन व संवर्धन केंद्रे यांचा भाड्डेपट्टी कालावधी वाढवून देणेबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मत्स्यवि २०२१/प्र.क्र.२९/पदुम १३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दि. ०१ ऑगस्ट, २०२३
वाचा:
१) शासन निर्णय कृषि व पदुम विभाग क्र. मत्स्यवि २९००/प्र.क्र.२०७/पदुम १३, दि.०१/०४/२००२
२) शासन निर्णय कृषि व पदुम विभाग क्र. मत्स्यवि २९०२/प्र.क्र.१४९/पदुम १३, दि.०६/०८/२००५.
३) शासन निर्णय कृषि व पदुम विभाग क्र. मत्स्यवि-२०१३/सं.क्र.३३४/प्र.क्र.९५/पदुम १३,
दि.१८/०१/२०१४.
४) शासन निर्णय कृषि व पदुम विभाग क्र. मत्स्यवि-२०२१/प्र.क्र.२९/पदुम १३, दि.१६/१२/२०२२.
प्रस्तावना - :
राज्यातील भूजलाशयीन क्षेत्रामध्ये मत्स्यव्यवसायास चालना देण्यासाठी मत्स्यशेतकरी, मत्स्यसंवर्धक व मत्स्यकास्तकारांना उत्तम प्रतीचे मत्स्यबीज / कोळंबी बीजाचा पुरवठा होणे आवश्यक आहे.
यासाठी राज्यात एकूण ३२ मत्स्यबीज उत्पादन केंद्र, ३२ मत्स्यबीज संवर्धन केंद्र,०२ कोळंबी बीज उत्पादन केंद्र व ०१ कोळंबी बीज संवर्धन केंद्र या प्रमाणे ६७ केंद्रांची स्थापना करण्यात आली आहे. सदर मत्स्यबीज केंद्रे ही जीर्ण अवस्थेत असल्यामुळे त्यांच्या दुरुस्ती वरील खर्च, आस्थापना खर्च, दैनंदिन खर्च इ. मुळे बरीच केंद्रे तोट्यात चालत असल्यामुळे उपरोक्त वाचा क्र.१ येथील शासन निर्णयान्वये एकूण ६ केंद्रे १० वर्षाकरिता भाडेपट्टिने देण्यास मान्यता देण्यात आलेली होती. तसेच वाचा क्र.३ येथे नमूद शासन निर्णयान्वये यापुर्वी भाडेपट्टिने देण्यात आलेली ६ व आणखी १४ अशी एकूण २० शासकीय मत्स्यबीज / कोळंबीबीज उत्पादन व संवर्धन केंद्र १५ वर्षाकरिता भाडेपट्टीने देण्याचा निर्णय घेण्यात आला. उपरोक्त वाचा क्र.४ येथे नमूद शासन निर्णयान्वये देखिल मत्स्यबीज उत्पादन / संवर्धन केंद्र भाडेपट्टीने देण्याबाबतचा कालावधी १५ वर्षे निश्चित करण्यात आलेला आहे.
परंतू, या स्थापन केलेल्या मत्स्यबीज उत्पादन केंद्रांच्या दुरुस्तीकरीता लागणारा वेळ व त्यापासून मिळणारे उत्पन्न हे कराव्या लागणाऱ्या गुंतवणूकीपेक्षा कमी असल्याने मत्स्यबीज केंद्र भाडेपट्टीने चालविण्यास देण्यास पुरेसा प्रतिसाद मिळालेला नाही तसेच भाडेपट्टा कालावधी पुर्ण झाल्यानंतर केंद्रावर व केंद्रावर करण्यात आलेल्या पायाभूत सुविधावर भाडेपट्टीधारकाचा अधिकार राहणार नाही असे नमुद
# Page 2
शासन निर्णय क्रमांकः मत्स्यवि २०२१/प्र.क्र.२९/पदुम १३
असल्यामुळे भाडेपट्टा धारक कमी कालावधीकरिता मोठ्या प्रमाणात गुंतवणूक करत नाहीत. यामुळे निश्चित केलेल्या उत्पादन क्षमतेइतके मत्स्यबीज केंद्रातून उत्पादन घेणे शक्य होत नाही. सबब केंद्रे भाडेपट्टीने देण्याबाबतचा कालावधी वाढविल्यास केंद्राचा विकास करणे व राज्याची मत्स्यबोटुकलीची गरज भागविणे शक्य होईल.विभागाकडील मत्स्यबीज उत्पादन केंद्र व मत्स्यबीज संवर्धन केंद्र यांचा ठेका कालावधी १५ वर्षाऐवजी २५ वर्षे करण्याची बाब शासनाच्या विचाराधीन होती.
शासन निर्णय:
शासन या निर्णयाद्वारे,
१. शासन निर्णय दि.१६.१२.२०२२ अन्वये देण्यात येत असलेल्या, मत्स्यबीज उत्पादन / संवर्धन
केंद्रांकरीता भाडेपट्टीने देण्याबाबत निश्चित केलेला १५ वर्षाचा कालावधी २५ वर्ष करण्यास मान्यता देण्यात येत आहे.
२. राज्यातील सर्व शासकीय मत्स्यबीज उत्पादन केंद्र व मत्स्यबीज संवर्धन केंद्र २५ वर्षाच्या
कालावधीकरिता भाडेपट्टीने उपलब्ध करून देण्यास मान्यता देण्यात येत आहे.
३. शासन निर्णय दि.१६.१२.२०२२ अन्वये आयुक्त मत्स्यव्यवसाय यांचे अध्यक्षतेखाली गठीत समिती, मत्स्यबीज केंद्र विकसित करण्यासाठी आवश्यक पात्रता व अटी/शर्ती निर्धारित करेल.
४. सदरहू केंद्रे भाडेपट्टीने देण्यात आल्यामुळे प्राप्त होणारा महसूल पूर्णपणे आधी शासनास जमा होईल व त्यानंतर सर्व रक्कम अर्थसंकल्पीत करून मत्स्यव्यवसाय विभागाने सुचविलेल्या लेखाशीर्षाखाली देण्यात येईल. या अनुषंगाने विगाकडून स्वतंत्रपणे कार्यवाही करण्यात येत आहे.
हा शासन निर्णय वित्त विभागाच्या अनौपचारिक संदर्भ क्र. ४९५/२०२३/व्यय-२ दि.२१/०७/२०२३ अन्वये प्राप्त सहमतीने निर्गमित करण्यात येत आहे.
# Page 3