# Page 1
राष्ट्रीय कृषि विकास योजनेंतर्गत “नागपूर विभागाकरीता जैविक कीड ट्रायको ग्रामाचे प्रचार, व्यवस्थापन तथा जैविक कीड निर्मिती प्रशिक्षण केंद्राची कृषि महाविद्यालय नागपूर येथे स्थापना करणे” प्रकल्पाच्या रु.२०.०० लाख निधीच्या कार्यक्रमास प्रशासकीय मान्यता देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : पंदेवि-१३२२/प्र.क्र.५८/७-अ
मादाम कामा रोड, हुतात्मा राजगुरु चौक
मंत्रालय विस्तार, मुंबई ४०० ०३२.
दिनांक : ०५ एप्रिल, २०२२.
संदर्भ: १. राष्ट्रीय कृषि विकास योजनेच्या राज्य स्तरीय प्रकल्प मंजुरी समितीच्या २० व्या बैठकीचे इतिवृत्त क्र.राकृवि-०४१५/प्र.क्र. ३८/राकृवियो कक्ष दि.१५ जून, २०१५.
२. संचालक (कृषि प्रक्रिया व नियोजन), कृषि आयुक्तालय, पुणे यांचे पत्र क्र. कृआ/राकृवियो/ टी-१/०२२/४४८८ दि.०४ फेब्रुवारी, २०२२.
३. संचालक (विस्तार शिक्षण व सासावि), कृषि परिषद, पुणे यांचे पत्र जा.क्र.मकृप/वि.शि./ ५७२/२०२२ दि.२५ फेब्रुवारी, २०२२.
प्रस्तावना : मा. मुख्य सचिव, महाराष्ट्र राज्य यांच्या अध्यक्षतेखालील २० व्या राज्यस्तरीय प्रकल्प मंजुरी समितीमध्ये राष्ट्रीय कृषि विकास योजनेंतर्गत “नागपूर विभागाकरीता जैविक कीड ट्रायको ग्रामाचे प्रचार, व्यवस्थापन तथा जैविक कीड निर्मिती प्रशिक्षण केंद्राची कृषि महाविद्यालय नागपूर येथे स्थापना करणे” हा प्रकल्प डॉ. पंजाबराव देशमुख कृषि विद्यापीठ, अकोला विद्यापीठात सन २०१९-२० पासून तीन वर्षासाठी राबविण्यास मान्यता देण्यात आली होती. सदर प्रकल्पांतर्गत राष्ट्रीय कृषि विकास योजनेंतर्गत अर्थसहाय्याच्या स्वरूपात रु.२० लाख निधी उपलब्ध करून दिला जाणार आहे.सदर प्रकल्प अद्याप अपूर्ण असून तो सन २०२२-२३ पर्यंत राबविण्यास रु.२०.०० लाख निधीच्या कार्यक्रमास प्रशासकीय मान्यता देण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय : १. राष्ट्रीय कृषि विकास योजनेअंतर्गत “नागपूर विभागाकरीता जैविक कीड ट्रायको ग्रामाचे प्रचार, व्यवस्थापन तथा जैविक कीड निर्मिती प्रशिक्षण केंद्राची कृषि महाविद्यालय, नागपूर येथे स्थापना करणे” या प्रकल्पांतर्गत रु.२०.०० लाख (रुपये वीस लाख फक्त) निधीचा कार्यक्रम राबविण्यास प्रशासकीय मान्यता देण्यात येत आहे.
# Page 2
शासन निर्णय क्रमांकः पंदेवि-१३२२/प्र.क्र.५८/७-अ
२. सदर प्रकल्प राष्ट्रीय कृषि विकास योजनेच्या मार्गदर्शक सूचनांनुसार डॉ. पंजाबराव देशमुख कृषि विद्यापीठ, अकोला अंतर्गत कृषि महाविद्यालय नागपूर येथे राबविण्यात यावा.
३. संचालक (संशोधन), डॉ. पंजाबराव देशमुख कृषि विद्यापीठ, अकोला यांचे सनियंत्रणाखाली प्रकल्पाची अंमलबजावणी कृषि विभागामार्फत करण्यात यावी व त्यांनी प्रकल्पाचा आर्थिक व भौतिक प्रगती अहवाल विहित मुदतीत केंद्र शासनाला तसेच राज्य शासनाला सादर होईल याची दक्षता घ्यावी, तसेच वेळोवेळी खर्चाचे लेखा परिक्षित उपयोगिता प्रमाणपत्रे सादर करावीत.