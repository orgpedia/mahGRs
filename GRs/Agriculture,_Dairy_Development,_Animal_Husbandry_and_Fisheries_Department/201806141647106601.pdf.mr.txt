# Page 1
पंचायत राज समिती साक्षी मधील निर्देशाप्रमाणे पशुसंवर्धन विषयक योजनांच्या अंमलबजावणीची पडताळणी व फलश्रृतीचे मुल्यमापन करण्यासाठी शासनस्तरावरून समिती गठीत करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : पंरास-२०१८/प्र.क्र.२९/ पदुम-४
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : १४ जून, २०१८
संदर्भ:- सन २००८-०९ व २०११-१२ च्या लेखा परिक्षा पुनर्विलोकन व सन २०१२-१३ च्या वार्षिक प्रशासन अहवालावरील अकोला, जिल्हा परिषदेला दिलेल्या भेटीच्या संदर्भात मंत्रालयीन विभागाच्या सचिवांची साक्ष व दि.२९.०५.२०१८ रोजी अकोला जिल्हा परिषद भेटी संदर्भात मा. सचिव (पदुम) यांची साक्ष मधील झालेली चर्चा.
प्रस्तावना : सन २००८-०९ व २०११-१२ च्या लेखा परिक्षा पुनर्विलोकन व सन २०१२-१३ च्या वार्षिक प्रशासन अहवालावरील अकोला, जिल्हा परिषदेला दिलेल्या भेटीच्या संदर्भात मंत्रालयीन विभागाच्या सचिवांची दि.२९.०५.२०१८ रोजी साक्ष झाली. साक्षी दरम्यान पशुसंवर्धन विषयक योजनांच्या अंमलबजावणीबाबत चर्चा झाली. त्या अनुषंगाने मा.अध्यक्ष पंचायत राज समितीने यांनी असे निर्देश दिले आहेत की “पशुसंवर्धन विषयक योजना या शेतक-यांचे जीवनमान उंचावण्यासाठी आहेत. योजनांच्या अंमलबजावणीची पडताळणी व फलश्रुतीचे मुल्यमापन करणे आवश्यक आहे.” त्यासाठी शासन स्तरावरील अधिका-यांची समिती गठीत करण्याची बाब शासनाच्या विचाराधीन होती. त्या अनुषंगाने, खालीलप्रमाणे शासन निर्णय निर्गमित करण्यात येत आहे.
शासन निर्णय पशुसंवर्धन विषयक योजनांमधून शेतक-यांना चांगले अर्थार्जन होत असते. तथापि योजना अंमलबजावणीमध्ये होणा-या गैरप्रकाराला आळा घालण्याकरिता शासन स्तरावरून समिती गठीत करून योजनांच्या अंमलबजावणीची पडताळणी व फलश्रुतीचे मुल्यमापन करण्यासाठी मा. अध्यक्ष पंचायतराज समितीने दिलेल्या निर्देशानुसार खालीलप्रमाणे समिती गठीत करण्यात येत आहे.
अ) उपसचिव (पशुसंवर्धन) अध्यक्ष ब) अतिरिक्त आयुक्त पशुसंवर्धन सदस्य क) संबंधित जिल्हा पशुसंवर्धन उपायुक्त सदस्य ड) संबंधित जिल्हा पशुसंवर्धन अधिकारी सदस्य सचिव
# Page 2
शासन निर्णय क्रमांक: पंरास-२०१८/प्र.क्र.२९/ पदुम-४
२. सदर समितीची कर्तव्य आणि जबाबदा-या खालीलप्रमाणे निश्चित करण्यात येत आहेत.
i) समितीचे कार्यक्षेत्र संपूर्ण राज्य असून योजनांचा लाभ घेतलेल्या लाभार्थींना अचानक प्रत्यक्ष भेट देवून जनावरांची पडताळणी करणे.
ii) तालुकास्तरावरील योजना पाठपुरावा अहवाल तपासणी करणे.
iii) पशुवैद्यकीय दवाखानास्तरावरील योजनांचा पाठपुरावा नोंदवही तपासणी करणे.
vi) पशुपालक व पशुवैद्यकांना योजना अंमलबजावणीसंबंधी मार्गदर्शन करणे.
v) जिल्हास्तरावरील योजना अंमलबजावणी व फलश्रुती अहवाल शासनास सादर करणे.