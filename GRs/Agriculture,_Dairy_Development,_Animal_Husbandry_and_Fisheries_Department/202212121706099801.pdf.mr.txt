# Page 1
सहाय्यक प्रशासकीय अधिकारी, गट-ब संवर्गातील अधिकाऱ्यांची दि.०१.०१.२०२२ स्थित अंतिम ज्येष्ठतायादी प्रसिध्द करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र. कृषिआ-३३२२/प्र.क्र.१२८/१६ अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. १२ डिसेंबर, २०२२.
वाचा :- १) शासन अधिसूचना, सामान्य प्रशासन विभाग क्र. एसआरव्ही-२०१६/प्र.क्र.२८१/बारा, दिनांक २१.०६.२०२१.
२) शासन परिपत्रक, कृषि व व पदुम विभाग क्र. कृषिआ-३३२२/प्र.क्र.१२८/१६ ञे, दि.१५.०९.२०२२ ३) कृषि आयुक्तालयाचे पत्र क्र.कृआ/ज्येसू/वप्रअ/३६०६१/आस्था-१, दि.२५.१०.२०२२.
परिपत्रक
सामान्य प्रशासन विभागाच्या संदर्भ क्र. १ येथील शासन अधिसूचनेअन्वये शासनसेवेतील अधिकारी/कर्मचारी यांच्या ज्येष्ठतेची विनियमन नियमावली प्रसिध्द करण्यात आली आहे. या नियमावलीतील तरतूदीनुसार शासनसेवेतील अधिकारी / कर्मचारी यांची ज्येष्ठतायादी प्रत्येक वर्षी तयार करणे व प्रसिध्द करणे याबाबतचे सर्वंकष धोरण निश्चित करण्यात आले आहे. त्यानुसार संदर्भ क्र.२ च्या शासन परिपत्रकान्वये सहाय्यक प्रशासकीय अधिकारी, गट-ब संवर्गाची दि.०१.०१.२०२२ स्थित अंतरिम ज्येष्ठतायादी प्रसिध्द करण्यात आली आहे.
२. सहाय्यक प्रशासकीय अधिकारी, गट-ब या संवर्गामध्ये दि.०१.०१.२०२१ ते दि.३१.१२.२०२१ या कालावधीमध्ये सरळसेवा भरती वा पदोन्नतीने नियुक्त झालेल्या अधिकाऱ्यांच्या नावाचा समावेश करुन या संवर्गाची दि.०१.०१.२०२२ स्थित अंतरीम ज्येष्ठतायादी संदर्भाधिन दि.१५.०९.२०२२ रोजीच्या परिपत्रकान्वये प्रसिध्द करण्यात आली आहे. सदर ज्येष्ठतायादी बाबत आलेल्या आक्षेपांचे निराकरण करुन अंतिम ज्येष्ठतायादी प्रसिध्द करण्याबाबतचा प्रस्ताव कृषि आयुक्तालयाने सादर केला आहे. त्यानुसार सहाय्यक प्रशासकीय अधिकारी, गट-ब संवर्गाची दि.०१.०१.२०२२ स्थित अंतिम ज्येष्ठतायादी सोबत जोडलेल्या परिशिष्ट-अ नुसार प्रसिध्द करण्यात येत आहे.
३. प्रस्तुत ज्येष्ठतायादीतील अधिकारी यांच्या नावासमोर नमूद केलेला ज्येष्ठतेचा दिनांक हा शासन अधिसुचना, सामान्य प्रशासन विभाग, क्र. एसआरव्ही - २०१६/प्र.क्र.२८१/बारा, दि.२१.०६.२०२१ नुसार फक्त सहाय्यक प्रशासकीय अधिकारी, गट-ब संवर्गातील ज्येष्ठता निश्चित करण्याकरीता विचारात घेण्यात येईल.
४. आयुक्त (कृषि) यांनी सदर अंतिम ज्येष्ठतायादी सर्व संबंधीत सहाय्यक प्रशासकीय अधिकारी यांच्या (रजेवर/प्रतिनियुक्तीवर असलेल्या अधिकारी सह) निदर्शनास आणावी.
# Page 2
शासन परिपत्रक क्रमांकः कृषिआ-३३२२/प्र.क्र.१२८/१६ अ
# Page 3