# Page 1
कापूस पिकावरील शेंदरी बोंड अळी नियंत्रणासाठी जिल्हास्तरीय समिती नियुक्त करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : किरोनी-२०१८/प्र.क्र.८४/४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १३ ऑगस्ट, २०१८
वाचा: १) कृषी व पदुम विभागाचा शासन निर्णय क्र.किरोनी-१४१८/प्र.क्र.५५/४-अ, दि. १९/०५/२०१८ २) कृषी आयुक्तालयाचे पत्र जा.क्र.विप्र-७/क्रॉपसॅप १८-१९/शेंबोंअ/कॅम्प नागपूर, दिनांक १२/०७/२०१८
प्रस्तावना:
महाराष्ट्र राज्यामध्ये विशेषत: मराठवाडा, विदर्भ व खान्देशामधील शेतकऱ्यांचे
कापूस हे महत्वाचे नगदी पीक आहे. राज्यात सुमारे ४२ लाख हेक्टर क्षेत्रावर कापूस पिकाच्या बहुतांशी बीटी वाणांची लागवड केली जाते. बीटी वाणांच्या प्रसारानंतर सुरुवातीची काही वर्षे उत्पादनात चांगली वाढ दिसली. मात्र मागील वर्षी बीटी कपाशीवर शेंदरी बोंड अळीचा मोठया प्रमाणावर प्रादुर्भाव झाल्याने शेतकऱ्यांचे आर्थिक नुकसान झाले आहे. त्यादृष्टीने शेंदरी बोंड अळी व्यवस्थापन मोहीमेचे जिल्हा स्तरावरुन प्रभावी सनियंत्रण करणे गरजेचे झाले आहे.
क्रॉपसॅप योजनेंतर्गत कापूर पिकाचे कीड रोगामुळे होणारे आर्थिक नुकसान टाळणे व विशेषत: कापूस पिकावरील शेंदरी बोडअळीच्या नियंत्रणासाठी जिल्हा पातळीवर समन्वये करणे, नियमित आढावा घेणे तसेच शेंदरी बोंड अळी नियंत्रण कार्यक्रम मोहीम स्वरुपात राबविणे या करिता जिल्हाधिकारी स्तरावर समिती नेमण्याबाबत शासन खालीलप्रमाणे निर्णय घेत आहे.
शासन निर्णय:
कापूस उत्पादक जिल्हयांमध्ये कापूस पिकावरील शेंदरी बोंड अळी व्यवस्थापनाच्या दृष्टीने करावयाच्या उपाययोजनांचे जिल्हास्तरावर नियोजन करुन त्याची अंमलबजावणी व आढावा घेण्याकरीता खालीलप्रमाणे समिती स्थापन करण्यास मान्यता देण्यात येत आहे.
# Page 2
शासन निर्णय क्रमांकः किरोनी-२०१८/प्र.क्र.८४/४-अ
समिती रचना -:
-----------------------------------------------------------------------
| १ | जिल्हाधिकारी | अध्यक्ष |
| २ | जिल्हा उपनिबंधक, सहकारी संस्था | निमंत्रीत सदस्य |
| ३ | समन्वयक, कृषि विज्ञान केंद्र | सदस्य |
| ४ | कृषि विद्यापिठाचे जिल्हा प्रतिनिधी | सदस्य |
| ५ | केंद्रीय कृषि संशोधन संस्था | निमंत्रीत सदस्य |
| ६ | कृषि विकास अधिकारी | सदस्य |
| ७ | जिल्हा माहिती अधिकारी | सदस्य |
| ८ | महाराष्ट्र कृषि उद्योग विकास महामंडळ मर्यादित यांचे प्रतिनिधी | सदस्य |
| ९ | जिनिंग मिल्सचे प्रमुख (सर्व) | सदस्य |
| १० | बियाणे उत्पादक विक्री संघटनेचा प्रतिनिधी (१) | सदस्य |
| ११ | किटकनाशक उत्पादक विक्री संघटनेचा प्रतिनिधी (१) | सदस्य |
| १२ | कापूस उत्पादक प्रगतीशील शेतकरी (३) | सदस्य |
| १३ | जिल्हा अधिक्षक कृषि अधिकारी | सदस्य सचिव |
-----------------------------------------------------------------------
२. समितीची कार्यपध्दती खालीलप्रमाणे राहील.
स्थानिक परिस्थितीच्या गरजेनुसार दर १५ दिवस अथवा महिन्यास वाढावा बैठक आयोजीत करुन त्यामध्ये पीक परिस्थिती, क्रॉपसॅप योजनेचा आढावा, किडरोग प्रादुर्भाव सद्य:स्थिती तसेच नियंत्रणात आणण्यासाठी केलेल्या उपाययोजना, तसेच किडरोग व्यवस्थानाबाबत जिल्हा स्तरावरुन व्यापक प्रमाणात प्रसिध्दी देणे, लेख तयार करणे, महत्वाचे संदेश तयार करणे व विविध प्रसार माध्यमाद्वारे प्रसिध्दी देणे, विशेषत: गावातील वार्ताफलकावर प्रदर्शित करणे, इत्यादी बाबींचा समावेश राहील. योजनेच्या मार्गदर्शक
सुचनेनुसार निर्णय घेण्याचे अधिकार समितीला राहतील. समितीमध्ये वरील सदस्यांच्या व्यतिरिक्त स्थानिक गरजेनुसार निमंत्रीत सदस्यांना वा अन्य व्यक्तीस/संस्थेस निमंत्रीत करण्याचे अधिकार समितीस राहतील. सदर समितीने कीड रोगाच्या महत्वाच्या
पृष्ठ ३ पैकी २
# Page 3
शासन निर्णय क्रमांकः किरोनी-२०१८/प्र.क्र.८४/४-अ
घडामोडीबाबत विभागीय कृषि सहसंचालक, आयुक्त कृषि तसेच शासनास अहवाल पाठवावा.