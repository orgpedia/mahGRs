# Page 1
श्री. गणेश काशीनाथ घोरपडे, महाराष्ट्र कृषि सेवा, गट-अ अधिक्षक कृषि अधिकारी यांच्या बदलीबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः आकृवि ०७१९/प्र.क्र.१८८/१५ अ
मंत्रालय विस्तार इमारत,
मंत्रालय, मुंबई - ३२.
तारीख: २७ ऑगस्ट, २०१९.
प्रस्तावना : विदर्भातील गडचिरोली, चंद्रपूर व गोंदिया या आदिवासी व नक्षलग्रस्त जिल्हयातील महाराष्ट्र कृषि सेवा, गट-अ संवर्गातील रिक्त पदांमूळे तेथील शेतकऱ्यांपर्यंत कृषि विभागाच्या योजना प्रभावीपणे अंमलबजावणी करणे शक्य होत नाही. याचा विचार करता सदरची रिक्त पदे भरण्याच्या अनुषंगाने मा.मुख्यसचिव महोदयांकडे वेळोवेळी आढावा बैठका घेण्यात आल्या. सदर बैठकींमध्ये मा.मुख्यसचिव महोदयांनी गडचिरोली, गोंदिया व चंद्रपूर या जिल्हयातील रिक्त पदे तात्काळ भरण्याचे निर्देश दिले आहेत.
यास्तव, विदर्भात पुरेसे मनुष्यबळ उपलब्ध करुन देऊन कृषि विभागाच्या विविध योजनांची विदर्भामध्ये परिणामकारक अंमलबजावणी करण्यासाठी महाराष्ट्र कृषि सेवा, गट-अ अधिक्षक कृषि अधिकारी संवर्गातील सहसंचालक (प्रशासन), महाराष्ट्र कृषि शिक्षण व संशोधन परिषद, पुणे या प्रतिनियुक्तीच्या पदावर कार्यरत असलेले श्री.गणेश काशीनाथ घोरपडे, यांच्या सेवा मूळ कृषि विभागामध्ये प्रत्यावर्तीत करुन त्यांना विदर्भातील जिल्हा अधिक्षक कृषि अधिकारी, गोंदिया या रिक्त पदांवर पदस्थापना देण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे : शासन निर्णय : महाराष्ट्र शासकीय कर्मचा-यांच्या बदल्यांचे विनियमन आणि शासकीय कर्तव्य पार पाडताना होणा-या विलंबास प्रतिबंध अधिनियम, २००५ च्या कलम ४(४) (दोन) व ४ (५) मधील तरतुदीनुसार सक्षम प्राधिकाऱ्याच्या मंजुरीने विभागातील महाराष्ट्र कृषि सेवा, गट-अ अधिक्षक कृषि अधिकारी संवर्गातील अधिकाऱ्यांची पुढील तक्त्यात दर्शविल्याप्रमाणे बदलीने पदस्थापना करण्यास शासन मान्यता देण्यात येत आहे.
-----------------------------------------------------------------------------------------------------------------------------------
|  | अ.क्र. |  |  | अधिका-याचे नांव व सध्याची पदस्थापना |  |  | बदलीने पदस्थापना |  |
|  |  |  |
| १. | श्री.गणेश काशीनाथ घोरपडे, सहसंचालक (प्रशासन), महाराष्ट्र कृषि शिक्षण व संशोधन परिषद, पुणे | जिल्हा अधिक्षक कृषि अधिकारी, गोंदिया |
-----------------------------------------------------------------------------------------------------------------------------------
# Page 2
शासन निर्णय क्रमांकः आकृवि ०७१९/प्र.क्र.१८८/१५ अ
२. उपरोक्त अधिका-यांनी नियुक्तीच्या ठिकाणी त्यांना अनुज्ञेय असलेला पदग्रहण अवधीमध्ये रुजू व्हावे तसे न झाल्यास त्यांच्याविरुध्द कडक शिस्तभंगविषयक कारवाई आयुक्त (कृषि) यांनी परस्पर करुन तसा अहवाल शासनास सादर करावा.
३. आयुक्त (कृषि), महाराष्ट्र राज्य, पुणे यांनी सदरचे आदेश तात्काळ अंमलात येतील हे कृपया पहावे.