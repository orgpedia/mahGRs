# Page 1
हिंगोली जिल्ह्यात 'मा. बाळासाहेब ठाकरे हरिद्रा (हळद) संशोधन व प्रशिक्षण केंद्र च्या अंमलबजावणी करीता सन २०२२-२३ करिता निधी वितरीत करणेबाबत.
(2401B446)
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: पूरक २०२२/प्र.क्र. २५५/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक:- १६ फेब्रुवारी, २०२३
वाचा:- १. कृषि व पदुम विभाग, शासन निर्णय क्र. हसंप्र २०२२/प्र.क्र. ११७/९-ओ, दि. १४.०९.२०२२ २. आयुक्त (कृषि) यांचे जा.क्र. कृआ/फलो-३/हळद सं.कें/निधी मागणी/२०२२/३६७४६, दि. ०२.११.२०२२ ३. आयुक्त (कृषि) यांचे जा.क्र. कृआ/फलो-३/हसंप्र/पूरक मागणी/२०२२/३७३८१, दि. ०९.११.२०२२ ४. कृषि व पदुम विभाग, शासन निर्णय क्र. हसंप्र २०२२/प्र.क्र.२२६/९-ओ, दि. ११.११.२०२२ ५. वित्त विभाग, शासन परिपत्रक क्र. अर्थस २०२२/प्र.क्र.४३/अर्थ-३, दि. ०८.०२.२०२३
प्रस्तावना: हिंगोली जिल्ह्यामध्ये ‘मा. बाळासाहेब ठाकरे हरिद्रा (हळद) संशोधन व प्रशिक्षण केंद्र' कंपनी कायद्याच्या कलम ८ नुसार ना-नफा तत्त्वावर एक स्वायत्त संस्था म्हणून स्थापन करण्यास उपरोक्त वाचा येथील दि.
१४.०९.२०२२ रोजीच्या शासन निणर्यान्वये मंजूरी देण्यात आली आहे. सदर योजनेकरिता सन २०२२-२३ या आर्थिक वर्षासाठी रु. १०००.०० लाख इतका निधी विधीमंडळाच्या हिवाळी अधिवेशनात पुरक मागणीद्वारे मंजूर करण्यात आला आहे. सदर निधी आयुक्त (कृषि), कृषि आयुक्तालय, महाराष्ट्र राज्य, पुणे यांना वितरीत करण्याची बाब शासनाच्या विचाराधीन होती. त्यास अनुलक्षून शासन पुढीलप्रमाणे निर्णय घेत आहे.
शासन निर्णय: १) हिंगोली जिल्ह्यामध्ये मा. बाळासाहेब ठाकरे हरिद्रा (हळद) संशोधन व प्रशिक्षण केंद्राच्या अंमलबजावणीसाठी सन २०२२-२३ या आर्थिक वर्षात खालील बाबींकरिता रु. १०००.०० लाख (रुपये दहा कोटी फक्त) इतका निधी आयुक्त (कृषि), कृषि आयुक्तालय, महाराष्ट्र राज्य, पुणे यांना अर्थसंकल्पिय वितरण प्रणालीवर उपलब्ध करून देण्यास मान्यता देण्यात येत आहे.
-------------------------------------------------
| अ.क्र. | बाब | रक्कम रु. (लाखात) |
| १ | १०-कंत्राटी सेवा | १००.०० |
| २ | ३१-सहाय्यक अनुदाने (वेतनेत्तर) | ६००.०० |
| ३ | ३५-भांडवली मत्तेचे निर्मितीसाठी अनुदान | २५०.०० |
| ४ | ३६- सहाय्यक अनुदाने (वेतन) | ५०.०० |
|  | एकूण | १०००.०० |
-------------------------------------------------
२) सदर निधी खालील लेखाशीर्षांतर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्र. डी –३
२४०१ - पीक संवर्धन
०० -
११९ – फलोत्पादन व भाजीपाला पिके
(०४) - मसाला पिके
(०४ ) (०१) - मा. बाळासाहेब ठाकरे हरिद्रा
(हळद) संशोधन व प्रशिक्षण केंद्र (१००%
राज्य योजना) (कार्यक्रम)
(२४०१ बी४४६) (कार्यक्रम)
# Page 2
शासन निर्णय क्रमांकः पूरक २०२२/प्र.क्र. २५५/९-अ
३) या शासन निर्णयाद्वारे वितरित करण्यात आलेल्या रक्कमेचे कोषागारातून आहरण व वितरण करण्याकरिता सहायक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
४) सदर योजना राबविताना दि. १४.०९.२०२२ रोजीच्या शासन निर्णयातील तरतुदींनुसार कार्यवाही करण्यात यावी.
५) सदर वितरीत निधी खर्च करताना नियंत्रक अधिकारी यांनी विहित पद्धतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखडयानुसार याच वर्षात खर्च होईल याची दक्षता घ्यावी.
६) उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र संबंधित क्षेत्रिय अधिकारी यांनी आयुक्त (कृषि) व कृषी व पदुम विभाग, मंत्रालय यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
७) निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तीकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना व प्रचलित अटी व शर्तीचे व वेळोवेळी दिलेल्या सूचनांचे काटेकोरपणे पालन करावे.
८) सदर आदेश वित्त विभागाचे शासन परिपत्रक क्रमांक: अर्थसं - २०२२ / प्र.क्र. ४३ / अर्थ - ३, दिनांक ०८ फेब्रुवारी, २०२३ मधील अटी व शर्तीचे अनुपालन करण्याच्या अधीन राहून प्रशासकीय विभागास प्रदान केलेल्या अधिकारांचा वापर करून निर्गमित करण्यात येत आहे.
# Page 3