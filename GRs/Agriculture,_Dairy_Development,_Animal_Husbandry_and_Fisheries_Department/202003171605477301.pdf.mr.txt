# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या दुग्धव्यवसाय विकास विभागातील कर्मचाऱ्यांची ४६ अधिसंख्य पदे निर्माण करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुविआ-१४२०/प्र.क्र.०८ / पदुम-९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक:- १७ मार्च, २०२०.
वाचा- १) शासन निर्णय सामान्य प्रशासन विभाग क्र.बीसीसी-२०१८/प्र.क्र.३०८/ १६-ब,दि.२१/१२/२०१९.
२) आयुक्त, दुग्धव्यवसाय विकास यांचे पत्र क्र. आदुवि-१५(४)/अनू जमाती
विशेष भरती/प्र.क्र.७०/२०१९/४५, दि.०३/०१/२०२०.
३) आयुक्त, दुग्धव्यवसाय विकास यांचे पत्र क्र. आदुवि-१५(४) / अनू जमाती
विशेष भरती/प्र.क्र.७०/२०१९/१४२, दि. १३/०१/२०२०.
४) आयुक्त,दुग्धव्यवसाय विकास यांचे पत्र क्र.आदुवि-१५(४)/अनू जमाती
विशेष भरती/प्र.क्र.७०/२०१९/३९८, दि.२४/०१/२०२०.
५) आयुक्त,दुग्धव्यवसाय विकास यांचे पत्र क्र.आदुवि-१५(४)/अनू जमाती
विशेष भरती/प्र.क्र.७०/२०१९/६८३, दि.११/०२/२०२०.
प्रस्तावना :
सामान्य प्रशासन विभागाच्या दि.२१/१२/२०१९ रोजीच्या शासन निर्णयान्वये, अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या कर्मचाऱ्यांसाठी अधिसंख्य पदे निर्माण करुन त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. यास्तव दुग्धव्यवसाय विकास विभागातील एकूण ४६ कर्मचारी यांच्याकरिता अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
दुग्धव्यवसाय विकास विभागातील अनुसूचित जमाती प्रवर्गातून नियुक्त झालेल्या तथापि, त्या प्रवर्गाचे जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या कर्मचाऱ्यांसाठी तसेच जात प्रमाणपत्र पडताळणीच्या निर्णयाविरुध्द न्यायालयात दावा दाखल केलेल्या परंतू मा.न्यायालयाने जात प्रमाणपत्र पडताळणीच्या निर्णयास स्थगिती दिलेली नाही अशा प्रकरणातील कर्मचाऱ्यांसाठी संबंधित कार्यालयाच्या आस्थापनेवर या शासन निर्णयान्वये विवरणपत्र "१" मध्ये दर्शविल्याप्रमाणे ४६ अधिसंख्य पदे निर्माण करण्यात येत आहेत.
२. अधिसंख्य पदावर सेवा वर्ग करण्यात येणारे कर्मचारी सध्या ज्या पदावर कार्यरत आहेत त्या पदाचे अधिसंख्य पद निर्माण करण्यात येत असून, सर्व संबंधित नियुक्ती अधिकाऱ्याने करावयाच्या
# Page 2
शासन निर्णय क्रमांक: दुविआ-१४२०/प्र.क्र.०८ / पदुम ९
नियुक्त्या तात्पूरत्या स्वरूपात ११ महिन्यांच्या कालावधीसाठी किंवा संबंधित कर्मचाऱ्यांच्या सेवानिवृत्तीच्या दिनांकापर्यंत, या पैकी जे अगोदर घडेल तोपर्यंत अस्तित्वात राहतील.
३. ज्या कर्मचाऱ्यांचे अनूसुचित जमातीचे जात प्रमाणपत्र अवैध ठरविण्याच्या जात पडताळणी समितीच्या निर्णयाच्या विरोधात मा.न्यायालयामध्ये याचिका प्रलंबित असतील अशा प्रकरणी सामान्य प्रशासन विभागाच्या (कार्यासन १६-ब) शासन निर्णय दि.२१/१२/२०१९ मधील ३ (क) येथील सूचनेनुसार आयुक्त, दुग्धव्यवसाय विकास विभागाने मा. सर्वोच्च न्यायालयाचे दि.६/७/२०१७ चे आदेश संबंधित न्यायालयाच्या निदर्शनास आणून अशी प्रकरणे तात्काळ निकाली काढण्यासाठी आवश्यक ती कार्यवाही करावी. तदनंतर सदर कर्मचाऱ्यांच्या सेवा अधिसंख्य पदावर वर्ग करण्याबाबतची कार्यवाही आयुक्त, दुग्धव्यवसाय विकास विभागाने करावी.
४. गट "क" व गट "ड" या पदाचे नियुक्ती प्राधिकारी हे आयुक्त, दुग्धव्यवसाय विकास हे असल्याने संबंधित कर्मचाऱ्यांच्या सेवा या शासन निर्णयाच्या दिनांकापासून सदर अधिसंख्य पदावर वर्ग करण्याचे आदेश आयुक्त, दुग्धव्यवसाय विकास कार्यालयाने सामान्य प्रशासन विभागाच्या (साप्रवि/कार्यासन १६ ब) दि.२१/१२/२०१९ च्या शासन निर्णयानुसार तात्काळ निर्गमित करावेत व त्याची प्रत शासनास उपलब्ध करुन द्यावी.
५. अधिसंख्य पदाच्या वेतनावर येणारा खर्च हा संबंधित कर्मचारी सध्या ज्या विभागात कार्यरत आहेत त्या विभागाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या अनुदानातून भागविण्यात यावा.
६. हा शासन निर्णय सामान्य प्रशासन विभागाच्या बीसीसी-२०१८/प्र.क्र.३०८/१६-ब, दि.२१/१२/२०१९ च्या शासन निर्णयामधील तरतूदीनुसार व वित्त विभागाच्या अनौपचारीक संदर्भ क्र.९२/आ.पू.क. दिनांक-०३/०२/२०२० अन्वये प्राप्त सहमतीने निर्गमित करण्यात येत आहे.
# Page 3
# Page 4
# Page 5
# Page 6