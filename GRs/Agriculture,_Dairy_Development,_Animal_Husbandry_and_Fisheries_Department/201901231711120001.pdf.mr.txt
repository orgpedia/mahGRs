# Page 1
जालना मुख्यालयी दि. २ ते ४ फेब्रुवारी, २०१९ दरम्यान राष्ट्रीय स्तरावरील पशु-पक्षी प्रदर्शन आयोजित करण्यास प्रशासकीय मान्यता, या प्रित्यर्थ येणारा खर्च रु.५३७.६५ लक्ष यास वित्तीय मान्यता तसेच, रू. ५०० लक्ष निधी बीडीएसवर वितरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक- संकिर्ण-२०१८/प्र.क्र.९४/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२
दिनांक :- २३ जानेवारी, २०१९.
वाचा : १. सन २०१८ च्या हिवाळी अधिवेशनात विधानमंडळाने मान्य केलेला पूरवणी मागणी प्रस्ताव.
२. आयुक्त पशुसंवर्धन, पुणे यांचे कार्यालयीन पत्र क्र. विस्तार / प्र.क्र. १४५/११२८४/२०१८, पसं-१३, पुणे-६७ दि. २८.११.२०१८.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.संकिर्ण-२०१८/प्र.क्र.९४/पदुम-४, दि.६.१२.२०१८.
प्रस्तावना :
दि. २ ते ४ फेब्रुवारी, २०१९ दरम्यान जालना येथे राष्ट्रीय स्तरावरील पशु-पक्षी प्रदर्शन आयोजित करणे प्रस्तावित आहे. सदर प्रदर्शनासाठी राज्यातील तसेच, राज्याबाहेरील जातीवंत पशु-पक्षी तसेच, त्यांचे शास्त्रोक्त पध्दतीने संगोपन करण्यासाठी आवश्यक यंत्र व उपकरणे, औषधी तसेच, पशुसंवर्धनाशी निगडीत बाबींसाठीच्या उत्पादनांचे स्टॉल उभारणे, जातीवंत पशु-पक्षांमधून सर्वोत्कृष्ठ पशुधनाची निवड करुन पशुपालकांना सन्मानीत करणे प्रस्तावित आहे.
प्रदर्शनाच्या माध्यमातून देशी गोवंश संवर्धनाचे महत्व पटवून देवून, देशी गोवंशामध्ये अनुवंशिक सुधारणा घडवून आणणे, सुशिक्षित बेरोजगारांना पशुपालनाव्दारे स्वयंरोजगाराच्या संधी उपलब्ध करुन देणे व त्यायोगे ग्रामीण अर्थव्यवस्था बळकट करणे, दुध, मांस व अंडी उत्पादनास चालना देणे, जनावरांची उत्पादन क्षमता वाढवून उत्पादन खर्च कमी करणे, सेक्स सॉरटेड सीमेनचा वापर, वैरण उत्पादनास चालना देणे, मुरघास / हायड्रोपोनीक्स / अझोला तंत्रज्ञान या सारख्या विषयांबाबत पशुपालकांना सदर प्रदर्शनात तज्ञांकडून मार्गदर्शन करण्यात येणार आहे व त्यामुळे पशुपालकांचे उत्पन्न दुप्पट होण्यास मदत होणार आहे.
जालना मुख्यालयी दि. २ ते ४ फेब्रुवारी, २०१९ दरम्यान राष्ट्रीय स्तरावरील पशु-पक्षी प्रदर्शन आयोजित करण्यास प्रशासकीय मान्यता तसेच, येणा-या खर्चास वित्तीय मान्यता प्रदान करण्याची बाब शासनाच्या विचाराधीन होती. त्याअनुषंगाने, वाचा-३ येथील दि.६.१२.२०१८ चा शासन निर्णय अधिक्रमित करून खालीलप्रमाणे शासन निर्णय निर्गमित करण्यात येत आहे.
# Page 2
शासन निर्णय क्रमांकः संकिर्ण-२०१८/प्र.क्र.९४/पदुम-४
शासन निर्णय:
जालना मुख्यालयी दि.२ ते ४ फेब्रुवारी, २०१९ दरम्यान राष्ट्रीय स्तरावरील पशु-पक्षी प्रदर्शन आयोजित करण्यास याद्वारे शासनाची प्रशासकीय मान्यता, या प्रित्यर्थ येणारा खर्च रु.५३७.६५ लक्ष यास वित्तीय मान्यता तसेच, रू.५०० लक्ष निधी बीडीएसवर वितरीत करण्यास याद्वारे शासनाची मान्यता प्रदान करण्यात येत आहे.
उपरोक्त प्रमाणे येणारा खर्च खालील नमुद लेखाशिर्षांतर्गत विविध उदिष्टांखाली सन २०१८ च्या हिवाळी अधिवेशनात पूरवणी मागणीव्दारे अर्थसंकल्पीत करण्यात आलेल्या निधीमधून भागविण्यात यावा.
लेखाशिर्ष :
मागणी क्र. डी-४
२४०३- पशुसंवर्धन,
(०१)(०१) पशुसंवर्धन संचालनालय (अनिवार्य खर्च)
१३- कार्यालयीन खर्च, रु.४५० लक्ष
२६ - जाहिरात व प्रसिध्दी, रु.५० लक्ष
संकेतांक क्र. २४०३००२४
सदर प्रदर्शन आयोजित करण्यासाठी उद्योग, ऊर्जा व कामगार विभागाचा शासन निर्णय दि.०१.१२.२०१६ मधील तरतूदी विचारात घेऊन, खर्च करण्याची जबाबदारी आयुक्त पशुसंवर्धन यांची राहील.
सदरचा शासन निर्णय वित्त विभागाच्या सहमतीने तसेच, त्यांचे अनौपचारिक संदर्भ क्र. २४/ २०१९/व्यय-२ दि. ११.०१.२०१९ अन्वये निर्गमित करण्यात येत आहे.
# Page 3