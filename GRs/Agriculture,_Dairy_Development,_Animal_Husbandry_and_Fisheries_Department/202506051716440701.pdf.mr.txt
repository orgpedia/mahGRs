# Page 1
कृषि पर्यवेक्षक व कृषि सहाय्यक यांचे पदनामात
अनुक्रमे “उप कृषि अधिकारी” व “सहाय्यक कृषि
अधिकारी”असा बदल करणेबाबत....
महाराष्ट्र शासन
शासन निर्णय क्र.कृषिआ-१४२४/प्र.क्र.२१६ /(ई. क्र. ८५६७१९) १६-अे
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग,
हुतात्मा राजगुरु चौक, मादाम कामा रोड,
मंत्रालय, मुंबई - ४०००३२.
दिनांक : ५ जून, २०२५.
वाचा :- १) आयुक्त (कृषि) यांचे पत्र क्र. कृषिआ/ मबवि/संघटना/नामाभि/ कृ.स./
प्र.क्र.२१/२०५३/२०१९, दि.७ सप्टेंबर, २०१९.
२) आयुक्त (कृषि) यांचे पत्र क्र. कृषिआ/ पदनाम बदल/ प्र.क्र.८/९४ए (र)/२०२४,
दि.६ मार्च, २०२५.
३) मा. मंत्रिमंडळाच्या दि.२७.०५.२०२५ रोजीच्या बैठकीचे कार्यवृत्तांत.
प्रस्तावना :-
केंद्र शासनाचा ॲग्रीस्टॅक हा महत्वाचा प्रकल्प असून, सदर प्रकल्पांतर्गत ॲग्रीस्टॅक हे
राज्यातील कृषि क्षेत्रात डेटा आणि डिजिटल सेवा वापरुन शासनाच्या विविध योजनाचा लाभ
पात्र शेतकऱ्यांपयंत जलद गतीने व परिणामकारकरित्या पोहचवण्यासाठी स्थापित केले जाणारे
डिजिटल फांउडेशन आहे. ग्राम स्तरावर याबाबतचे महत्वाचे कामकाज करण्याची जबाबदारी
कृषि सहाय्यक यांच्यावर सोपविण्यात आलेली आहे. कृषि विभागांतर्गत कृषि पर्यवेक्षक व कृषि
सहाय्यक यांच्या पदनामात बदल करण्याबाबत विविध संघटनेमार्फत मागणी होत आहे. विविध
संघटनांनी केलेली मागणी व त्यानुसार आयुक्त (कृषि) यांनी प्रस्तावित केल्यानुसार कृषि
पर्यवेक्षक व कृषि सहाय्यक यांचे पदनामात सुधारणा करून अनुक्रमे “उप कृषि अधिकारी” व
“सहाय्यक कृषि अधिकारी” असे पदनाम करण्याची बाब शासनाच्या विचाराधीन होती. त्यास
अनुसरून मा. राज्य मंत्रिमंडळाच्या दि.२७.०५.२०२५ च्या बैठकीतील मान्यतेनुसार शासनाने
पुढीलप्रमाणे निर्णय घेतला आहे.
शासन निर्णय :-
कृषि पर्यवेक्षक व कृषि सहाय्यक यांचे पदनामात अनुक्रमे “उप कृषि अधिकारी” व
“सहाय्यक कृषि अधिकारी” असा पदनाम बदल करण्यास पुढील अटींच्या अधिन राहून शासन
मान्यता देण्यात येत आहे :-
१)पदनाम बदलामुळे भविष्ट्यात वेतनश्रेणी वाढी संदर्भात प्राप्त होणारी कोणतीही मागणी
विचारात घेतली जाणार नाही. तसेच, पदनाम बदलानंतर वेतनश्रेणी / वेतनस्तर
देण्याच्या अनुषंगाने भविष्ट्यात वेतनत्रुटी समितीपुढे मागणी करता येणार नाही व अशी
मागणी विचारात घेतली जाणार नाही, या अटीच्या अधीन राहुन पदनाम बदल
करण्यात यावा.
# Page 2
शासन निर्णय क्रमांकः कृषिआ-१४२४/प्र.क्र.२१६ /(ई. क्र. ८५६७१९) १६-अे
२)सातव्या वेतन आयोगानुसार "कृषि पर्यवेक्षक" या पदाचा वेतन स्तर एस-१३,
(रू.३५४००-११२४००) असा आहे. तसेच, "कृषि सहायक" या पदाचा वेतन स्तर एस-८,
(रू.२५५००-८११००) असा आहे. सदर पदनामांमध्ये बदल केल्यामुळे या
वेतनस्तरामध्ये अथवा वेतनश्रेणीमध्ये बदल करण्याची वा वेगळ्याने वेतनश्रेणी लागू
करण्याची मागणी विचारात घेतली जाणार नाही.
३)वरीलप्रमाणे पदनाम बदलानंतर सध्याच्या गट-क संवर्गामध्ये कोणताही बदल होणार
नाही वा गट बदला संदर्भातील कोणतीही मागणी विचारात घेतली जाणार नाही.
४)कृषि पर्यवेक्षक व कृषि सहाय्यक यांचे पदनामात अनुक्रमे “उप कृषि अधिकारी” व
“सहाय्यक कृषि अधिकारी” असे पदनाम बदल केल्यानंतर सदर पदांकरीता सद्य: लागू
असलेले सेवाप्रवेश नियम लागू राहतील. त्याकरीता नव्याने सेवाप्रवेश नियम तयार
करण्यात येणार नाहीत. तसेच सदर पदांवरील कर्मचाऱ्यांना बजावण्यात येणाऱ्या सर्व
कर्तव्ये व जबाबदाऱ्या पार पाडाव्या लागतील.
२. सदरहू शासन निर्णय सामान्य प्रशासन विभाग व वित्त विभागाशी केलेल्या
सल्लामसलतीनंतर व राज्य मंत्रिमंडळाच्या दि.२७.०५.२०२५ च्या बैठकीत देण्यात आलेल्या
मान्यतेनुसार निर्गमित करण्यात येत आहे.
३. प्रस्तुत शासन निर्णय महाराष्ट्र शासनाच्या www.maharashtra.gov.in या