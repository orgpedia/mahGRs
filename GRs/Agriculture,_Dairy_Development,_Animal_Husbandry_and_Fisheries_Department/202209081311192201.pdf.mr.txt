# Page 1
सन २०२२-२३ मध्ये राष्ट्रीय कृषि विकास योजना-कॅफेटेरिया अंतर्गत प्रति थेंब अधिक पीक योजनेच्या रु.
६६६.६७ कोटी रक्कमेच्या कार्यक्रमास प्रशासकीय मान्यता देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय व मत्सव्यवसाय विभाग
शासन निर्णय क्र.राकृवि-२०२२/प्र.क्र.१९३/१४-अ
मादाम कामा मार्ग,हुतात्मा राजगुरु चौक,
मंत्रालय, मुंबई-४०० ०३२
दिनांक- ०८ सप्टेंबर, २०२२
संदर्भ : १. प्रधानमंत्री कृषि सिंचन योजना-प्रति थेंब अधिक पीक (सूक्ष्म सिंचन) घटकाच्या केंद्र शासनाने सन २०२१ मध्ये निर्गमित केलेल्या मार्गदर्शक सूचना.
२.कृषि व शेतकरी कल्याण विभाग,कृषि व शेतकरी कल्याण मंत्रालय, भारत सरकार यांचे पत्र क्र. No.5-1/2022-RKVY,दि.०६ एप्रिल,२०२२ .
३. कृषि व शेतकरी कल्याण विभाग, कृषि व शेतकरी कल्याण मंत्रालय, भारत सरकार यांचे पत्र क्र. No.7-2/2022- RKVY,दि.०७ एप्रिल,२०२२.
४. कृषि व शेतकरी कल्याण विभाग, कृषि व शेतकरी कल्याण मंत्रालय, भारत सरकार यांचे पत्र क्र. No.7-9/2022-RKVY,दि.१२ जुलै, २०२२.
५. राष्ट्रीय कृषि विकास योजना-कॅफेटेरिया (वार्षिक कृती आराखडा आधारित) राज्यस्तरीय मंजुरी समितीच्या (SLSC) दि.०५ जुलै, २०२२ रोजीच्या बैठकीचे इतिवृत्त.
६. कृषि आयुक्तालयाचा प्रस्ताव क्र. क्र.जा.क्र.कृ.आ./फलो-४/प्र.मा./३३० / २०२२ दि.०३ जून, २०२२.
प्रस्तावना: सन २०१५-१६ पासून प्रधानमंत्री कृषी सिंचन योजनेंतर्गत प्रति थेंब अधिक पीक घटकाची अंमलबजावणी राज्यात करण्यात येत असून यामध्ये सुक्ष्म सिंचन व पाणी व्यवस्थापनाच्या पुरक बाबी अशा दोन उप घटकांचा समावेश आहे.
केंद्र शासनाच्या दि.०७ एप्रिल,२०२२ रोजीच्या पत्रान्वये राष्ट्रीय कृषि विकास योजना-रफ्तार ची राष्ट्रीय कृषि विकास योजना-कॅफेटेरिया या नावाने पुर्नरचना करण्यात आली असून त्यामध्ये वार्षिक कृती आराखडा आधारित व सविस्तर प्रकल्प अहवाल आधारित या दोन शाखांचा समावेश आहे.
प्रधानमंत्री कृषि सिंचन योजना प्रति थेंब अधिक पीक (सूक्ष्म सिंचन) घटक ही योजना राष्ट्रीय कृषि विकास योजना-कॅफेटेरियाच्या वार्षिक कृती आराखडा आधारित शाखेत अंतर्भूत करण्यात आली असून याकरिता केंद्र व राज्य हिश्श्याच्या निधीचे प्रमाण ६०:४० असा आहे.
# Page 2
शासन निर्णय क्रमांकः राकृवि-२०२२/प्र.क्र.१९३/१४-अ
राष्ट्रीय कृषि विकास योजना-कॅफेटेरिया योजनेंतर्गत मा. मुख्य सचिवांच्या अध्यक्षतेखालील राज्य स्तरीय मंजुरी समितीने (वार्षिक कृती आराखडा आधारित) दि. ०५ जुलै,२०२२ रोजी झालेल्या बैठकीत प्रति थेंब अधिक पीक योजनेकरिता केंद्र हिस्सा रु.४०,००० लक्ष (रु.४०० कोटी) व राज्स हिस्सा रु.२६,६६६.७ लक्ष (रु.२६६.६७ कोटी) निधीच्या कार्यक्रमास मान्यता दिलेली असून सन २०२२-२३ मध्ये प्रति थेंब अधिक पीक योजनेकरिता रु.६६६.६७ कोटी निधीच्या कार्यक्रमास प्रशासकीय मान्यता देण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय : १. सन २०२२-२३ मध्ये राष्ट्रीय कृषि विकास योजना कॅफेटेरिया अंतर्गत प्रति थेंब अधिक पीक योजनेची राज्यात अंमलबजावणी करण्याकरिता रु.६६६.६७ कोटी (रु. सहाशे सहासष्ट कोटी सदुसष्ट लक्ष फक्त) निधीच्या कार्यक्रमास प्रशासकीय मान्यता देण्यात येत आहे. यामध्ये केंद्र हिश्श्याच्या रु.४०० कोटी (रु. चारशे कोटी फक्त) व राज्य हिश्श्याच्या रु.२६६.६७ कोटी ( रु. दोनशे सहासष्ट कोटी सदुसष्ट लक्ष फक्त) निधीचा समावेश आहे.
२. चालू वर्षी या योजनेंतर्गत निधी उपलब्ध करुन दिल्यानंतर तो प्रथमत: प्रलंबित प्रकरणांसाठी वापरात आणावा.
३. सदर निधी सन २०२२-२३ करिता करण्यात आलेल्या अर्थसंकल्पीय तरतुदीतून खर्ची टाकण्यात यावा.
४. प्रति थेंब अधिक पीक योजनेकरिता केंद्र शासनाने निर्गमित केलेल्या मार्गदर्शक सूचनांनुसार योजनेची अंमलबजावणी करावी.
५. सदर योजनेकरिता केंद्र शासनाच्या मार्गदर्शक सूचना विचारात राज्यात योजनेची अंमलबजावणी करण्याकरिता संचालक (फलोत्पादन) यांनी सविस्तर मार्गदर्शक सूचना निर्गमित कराव्यात.
# Page 3