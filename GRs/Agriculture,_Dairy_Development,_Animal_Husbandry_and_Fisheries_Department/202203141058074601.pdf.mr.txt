# Page 1
मुख्यमंत्री पशुस्वास्थ्य योजने अंतर्गत कार्यरत फिरत्या पशुचिकित्सा पथकांच्या कार्यक्षेत्राचा विस्तार करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- पविआ-१०२२/प्र.क्र.२० / पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- १४ मार्च, २०२२
वाचा:- १. शासन निर्णय, कृषि व पदुम विभाग, क्रमांक- पविआ -१०१७/प्र.क्र.८७/पदुम-३, दिनांक- २५.२.२०१९
२. शासन निर्णय, कृषि व पदुम विभाग, क्रमांक- पविआ -१०१७/प्र.क्र.८७/पदुम-३, दिनांक- १५.१.२०२१
३. शासन निर्णय, कृषि व पदुम विभाग, क्रमांक- पविआ-१०१७/प्र.क्र.८७/पदुम-३, दिनांक- २९.४.२०२१
४. शासन निर्णय, कृषि व पदुम विभाग, क्रमांक- पविआ - १०२१/प्र.क्र.७४/पदुम-३, दिनांक- १८.५.२०२१
प्रस्तावना : वाचा मधील अ.क्र.१ येथील दिनांक २५.२.२०१९ रोजीच्या शासन निर्णयान्वये राज्यातील दुर्गम, डोंगराळ, आदिवासी बहुल भागामध्ये तसेच ज्या भागामध्ये पशुधनाच्या तुलनेत पशुवैद्यकीय दवाखान्याची संख्या कमी आहे, त्याचप्रमाणे ज्या भागामध्ये दळणवळणाच्या अपुऱ्या सुविधा आहेत, अशा तालुक्यांमधील पशुरुग्णांना पशुवैद्यकीय सेवा पशुपालकांच्या दारापर्यंत पोहचविण्यासाठी, राज्यात मुख्यमंत्री पशुस्वास्थ्य योजना सुरू करण्यात आली असून, वाचा मधील अ.क्र.२ ते ४ येथील अनुक्रमे दिनांक १५.१.२०२२, दिनांक २९.४.२०२१ व दिनांक १८.५.२०२१ रोजीच्या शासन निर्णयान्वये ७३ फिरती पशुचिकित्सा पथकांना नेमून दिलेल्या संबंधित जिल्ह्याच्या तालुक्यांमध्ये कार्यरत आहेत.
२. जिल्ह्यांच्या प्रशासकीय सिमांचा विचार न करता भौगोलिक सलगता विचारात घेऊन शेजारच्या जिल्ह्यातील नजिकचे तालुके जोडल्यास अशा तालुक्यांमधील पशुपालकांना पशुवैद्यकीय सेवा त्यांच्या दारापर्यंत पोहचविणे शक्य होईल. त्यामुळे तालुक्याच्या नजिक दुसऱ्या जिल्ह्याची सिमा येत असेल तर, त्या जवळच्या तालुक्यामध्ये पशुपालकांना आवश्यकता असेल तर फिरत्या पशुचिकित्सा पथकास तेथे पोहचता येत नाही. ही वस्तुस्थिती विचारात घेता जिल्ह्यांच्या प्रशासकीय सिमांचा विचार न करता भौगोलिक सलगता विचारात घेता मुख्यमंत्री पशुस्वास्थ्य योजने अंतर्गत कार्यरत असलेल्या फिरत्या पशुचिकित्सा पथकास नजिकचे तालुके जोडण्याची बाब शासनाच्या विचाराधीन होती.
शासन निर्णय :
३. मुख्यमंत्री पशुस्वास्थ्य योजने अंतर्गत पशुपालकांना पशुवैद्यकीय सेवा त्यांच्या दारापर्यंत पोहचविण्यासाठी कार्यरत असलेल्या फिरत्या पशुचिकित्सा पथकांच्या कार्यक्षेत्राचा विस्तार करण्यासंदर्भात शासनाने खालीलप्रमाणे निर्णय घेतला आहे.
# Page 2
शासन निर्णय क्रमांक: पविआ - १०२२/प्र.क्र.२० / पदुम-३
(i) मुख्यमंत्री पशुस्वास्थ्य योजने अंतर्गत कार्यरत असलेल्या फिरत्या पशुचिकित्सा पथकांच्या कार्यक्षेत्राचा विस्तार सोबत जोडलेल्या प्रपत्रामध्ये नमूद केलेल्या ७३ ठिकाणी असेल.
(ii) सदर नव्याने जोडण्यात आलेल्या तालुक्याचा डाटा कॉलसेंटरकडे देऊन त्या क्षेत्रातील पशुंना आरोग्यसेवा तात्काळ प्रभावाने पुरविण्यात यावी.
(iii) सदरचे कार्यक्षेत्र विस्ताराबाबतची माहिती सर्व पशुवैद्यकीय संस्थांना तसेच त्या परिसरातील शेतकरी / पशुपालकांना होण्यासाठी आयुक्त पशुसंवर्धन, महाराष्ट्र राज्य, पुणे यांनी प्रसिध्दी द्यावी.
(iv) शासन निर्णयाची तात्काळ प्रभावाने अंमलबजावणी करण्यात यावी.
# Page 3
# Page 4
# Page 5