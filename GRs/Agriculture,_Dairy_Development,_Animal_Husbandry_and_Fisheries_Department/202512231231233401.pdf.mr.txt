# Page 1
सुधारित पीक विमा योजना आणि पुनर्रचित
हवामानावर आधारीत फळपिक विमा योजनेंतर्गत
गठीत करण्यात आलेल्या विभागस्तरीय तक्रार
----------------नि----------------व------------ा----------र------------------ण---------------------------स--------------------------मि--------------त्-------------य-------------ा----ं---------च----------े---------------एकत्रिकरण करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : प्रपिवियो-२०२५/प्र.क्र.३७२/११-अे,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : २३ डिसेंबर, २०२५
वाचा -:
१) कृषि व पदुम विभाग, शासन निर्णय क्र.फवियो-२०२४/प्र.क्र.८१/१०-अे, दि.१२ ०६.२०२४
२) कृषि व पदुम विभाग, शासन निर्णय क्र.प्रपीवियो-२०२५/प्र.क्र.६६/११-अे, दि.२४.०६.२०२५
३) महसूल व वन विभाग, शासन निर्णय क्र. कार्याशा-२०२५/प्र.क्र.०६/म-८ , दि.०९.०४.२०२५
४) विभागीय आयुक्त, छत्रपती संभाजीनगर तथा अध्यक्ष समिती क्र.१ यांचे पत्र जा.क्र. २०२५/मशाका १/
र. व का. /समिती सुसुत्रिकरण/प्रक्र/कावि-२७९, दि.०९.०७.२०२५
प्रस्तावना :-
राज्य शासनाच्या धोरणात्मक योजनांमध्ये प्रत्यक्ष अनुभव व प्रतिक्रिया समाविष्ट्ट करुन
कार्यक्षम, परिणामकारक आणि लोकाभिमूख प्रशासन निर्माण करण्याच्या दृष्ट्टीने महसूल व वन
विभागाच्या संदर्भ क्र.३ येथील शासन निर्णयान्वये महसूली विभाग स्तरावरील प्रत्येक विभागीय
आयुक्तांच्या अध्यक्षतेखाली विषयवार ६ अभ्यास समित्या स्थापन करण्यात आल्या आहेत. त्यापैकी
विभागीय आयुक्त कार्यालय, छत्रपती संभाजीनगर यांच्या अध्यक्षतेखाली स्थापन करण्यात आलेल्या
समितीकडे महसूल प्रशासनाच्या अध्यक्षतेखालील गठीत विविध समित्यांचा आढावा घेऊन
सुसुत्रिकरण करण्याबाबतचा विषय सोपविण्यात आला होता. विभागीय आयुक्त, छत्रपती संभाजीनगर
यांच्या संदर्भ क्र.४ च्या पत्राव्दारे कृषि विभागाच्या अधिपत्याखालील सुसुत्रिकरण करावयाच्या
समित्यांबाबत शिफारशी करण्यात आल्या आहेत.
सुधारित प्रधानमंत्री पीक विमा योजना खरीप हंगाम २०२५ ते रब्बी हंगाम २०२५-२६ करिता
संदर्भ क्र.१ च्या शासन निर्णयाव्दारे गठीत करण्यात आलेली “विभागीय आयुक्त स्तरावरील तक्रार
निवारण समिती” आणि प्रधानमंत्री पीक विमा योजने अंतर्गत पुनर्रचित हवामानावर आधारित फळपिक
विमा योजनेकरिता दि.१२.०६.२०२४ रोजीच्या शासन निर्णयान्वये गठीत करण्यात आलेली “विभागीय
आयुक्त स्तरावरील तक्रार निवारण समिती” या दोन्ही समित्यांची रचना व कामकाज सारख्याच
स्वरुपाचे असल्याने, या दोन्ही समित्यांचे एकत्रिकरण करण्याची शिफारस सदर समितीने केली आहे.
त्यानुसार सदर योजनांतर्गत असलेल्या दोन स्वतंत्र विभागीय आयुक्त स्तरावरील समित्या एकत्रित
करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रपिवियो-२०२५/प्र.क्र.३७२/११-अे,
शासन निर्णय :-
सुधारित प्रधानमंत्री पीक विमा योजना खरीप हंगाम २०२५ ते रब्बी हंगाम २०२५-२६ करिता
संदर्भ क्र.१ च्या शासन निर्णयाव्दारे गठीत करण्यात आलेली “विभागीय आयुक्त स्तरावरील तक्रार
निवारण समिती” आणि प्रधानमंत्री पीक विमा योजने अंतर्गत पुनर्रचित हवामानावर आधारित फळपिक
विमा योजनेकरिता दि.१२.०६.२०२४ रोजीच्या शासन निर्णयान्वये गठीत करण्यात आलेली “विभागीय
आयुक्त स्तरावरील तक्रार निवारण समिती” या दोन्ही समित्यांची रचना व कामकाज सारख्याच
स्वरुपाचे आहे. सबब, सदर दोन्ही योजनांसाठी विभागीय आयुक्त यांच्या अध्यक्षतेखाली पुढीलप्रमाणे
एकच समिती ठेवण्यास शासनाची मान्यता देण्यात येत आहे :-
१)विभागीय आयुक्त : अध्यक्ष
२)संबधित जिल्हयाचे जिल्हाधिकारी : सदस्य
३)विमा कंपनीचे प्रतिनिधी : सदस्य
४)कृषि विद्यापीठ शास्त्रज्ञ : सदस्य
५)शेतकरी प्रतिनिधी (जास्तीत जास्त २) : सदस्य
६)संबंधित विभागीय कृषि सह संचालक : सदस्य सचिव
२. वरील समितीचे कार्य हे वाचा क्र. १ व २ येथील शासन निर्णयांमध्ये नमूद केल्याप्रमाणे राहील.
३. सदर शासन निर्णय महाराष्ट्र शासनाचे www.maharashtra.gov.in या संकेतस्थळावर
# Page 3
# Page 4