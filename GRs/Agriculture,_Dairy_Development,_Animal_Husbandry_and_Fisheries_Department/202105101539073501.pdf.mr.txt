# Page 1
कृषि व पदुम विभागाच्या कृषि विभागांतर्गत असलेल्या अनुरेखक संवर्गास ५ व्या वेतन आयोगाच्या थकबाकीवरील व्याज प्रदान करण्यास मान्यता देण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ १९१४/प्र.क्र.९४/१६अ
मंत्रालय विस्तार इमारत,
मंत्रालय, मुंबई - ३२.
तारीख: १० मे, २०२१
वाचा - शासन निर्णय समक्रमांक दि.१० जानेवारी, २०१९
प्रस्तावना: कृषि विभागाच्या अखत्यारितील अनुरेखक संवर्गातील कर्मचाऱ्यांना ५ व्या वेतन आयोगाची थकबाकी मिळण्याबाबत कर्मचारी संघटनेने दाखल केलेल्या मूळ अर्ज क्र. ४६५ / २००८ मध्ये मा.महाराष्ट्र प्रशासकिय न्यायाधिकरण, मुंबई यांनी दि.२२/०७/२०१३ रोजी अर्जदारांना थकबाकीची रक्कम व्याजासह प्रदान करण्याबाबत आदेश पारित केलेले आहेत. मा.न्यायाधिकरणाचे सदर आदेशाविरुध्द मा. उच्च न्यायालयात दाखल केलेल्या अपील याचिका क्र. ६६७९/२०१४ मधील निर्णय शासनाच्या विरुध्द गेल्याने प्रस्तुत प्रकरणात मा.सर्वोच्च न्यायालयात विशेष अनुमती याचिका क्र.३३८९९/२०१९ दाखल करण्यात आली होती. मा. सर्वोच्च न्यायालयात दाखल करण्यात आलेली विशेष अनुमती याचिका व पुनर्विलोकन याचिका फेटाळण्यात आलेली आहे.
२. दरम्यानच्या कालावधीत मा. महाराष्ट्र प्रशासकिय न्यायाधिकरण, मुंबई यांनी दि. २२.०७.२०१३ रोजी दिलेल्या आदेशानुसार थकबाकीची व व्याजाची रक्कम न मिळाल्याने अनुरेखक संघटनेने अवमान अर्ज क्र. ५१/२०१४ दाखल केलेला होता.
३. मा.न्यायाधिकरणाने दि.२२.०७.२०१३ रोजी दिलेल्या आदेशानुसार संबंधित अर्जदारांना थकबाकीची रक्कम व्याजासह प्रदान करण्याबाबत आदेश पारीत केलेले आहेत. त्यानुसार अनुरेखक संवर्गातील कर्मचाऱ्यांना ५ व्या वेतन आयोगाची थकबाकी अदा करण्याबाबत वित्त विभागाच्या सहमतीने उपरोक्त वाचा येथील दि.१० जानेवारी, २०१९ च्या शासन निर्णयान्वये मा.सर्वोच्च न्यायालयात दाखल विशेष अनुमती याचिकांमधील अंतीम निर्णयाच्या अधीन राहून मान्यता देण्यात आलेली होती. तथापि, या शासन निर्णयानुसार व्याजाची रक्कम अनुज्ञेय करण्यात आलेली नाही.
४. अवमान अर्ज क्र.५१/२०१४ मध्ये मा. महाराष्ट्र प्रशासकीय न्यायाधिकरण, मुंबई यांनी दि. ०८ जानेवारी, २०२१ रोजी अंतीम आदेश पारित केले असून मूळ अर्ज क्र.४६५/२००८ मध्ये दिलेल्या निर्णयाच्या म्हणजेच दि.२२.०७.२०१३ च्या लगतच्या महिन्यापासून दि.०१.०८.२०१३ ते दि.१०.०१.२०१९ पर्यंत ६ टक्के दराने (Simple Interest) सरळव्याज प्रदान करण्याचे आदेश पारित करुन सदरचा अवमान अर्ज खारीज केला आहे. मा. सर्वोच्च न्यायालयाचा निर्णय व मा.न्यायाधिकरणाने अवमान अर्जामध्ये दिलेल्या आदेशानुसार संबंधित अर्जदारांना थकबाकीची रक्कम दि.१५.०५.२०२१ पूर्वी प्रदान करणे आवश्यक आहे. अनुषंगाने शासनाने आता, खालीलप्रमाणे निर्णय घेतला आहे.
# Page 2
शासन निर्णय क्रमांकः कृषिआ १९१४/प्र.क्र.९४/१६अ
शासन निर्णय : कृषि विभागाच्या अखत्यारितील अनुरेखक संवर्गातील सर्व पात्र कर्मचाऱ्यांना ५ व्या वेतन आयोगाच्या थकबाकीवर दि.०१.०८.२०१३ ते १०.०१.२०१९ या कालावधीकरिता मा. महाराष्ट्र प्रशासकीय न्यायाधिकरण, मुंबई यांनी अवमान अर्ज क्र.५१/२०१४ मध्ये दि.०८.०१.२०२१ रोजी दिलेल्या न्यायनिर्णयानुसार ६ टक्के दराने सरळव्याज अदा करण्यास शासन मान्यता देण्यात येत आहे.
२. उपरोक्त बाबीवर होणारा खर्च कर्मचाऱ्यांचे वेतन व भत्ते ज्या लेखाशिर्षाखाली खर्ची करण्यात येतात त्या लेखाशिर्षाखाली खर्ची घालण्यात यावा.
३. प्रस्तुत शासन निर्णय, वित्त विभागाच्या अनौ.सं.क्र.१२४/२०२१/सेवा-९, दि. ०७.०५.२०२१ अन्वये दिलेल्या मान्यतेनुसार निर्गमित करण्यात येत आहेत.
# Page 3