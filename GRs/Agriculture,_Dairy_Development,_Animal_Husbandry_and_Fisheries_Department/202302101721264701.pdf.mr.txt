# Page 1
मा.कामगार न्यायालय, लातूर येथे दाखल आयडीए क्र.२२/२०१५ व रिट पिटीशन क्र.९६२१/२०२१ च्या अनुषंगाने मा.उच्च न्यायालय खंडपीठ, औरंगाबाद यांनी दिलेल्या न्यायनिर्णयानुसार कृषि चिकित्सालय व टी.सी.डी. सोनगिरी, ता.परंडा येथील १७ रोजंदारी मजूरांच्या वेतनाच्या १/२६ दराने वेतनातील फरकाची रक्कम अदा करण्यास मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: न्यायप्र-२०२३/प्र.क्र.१७/१३-अ
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
तारीख: १० फेब्रुवारी, २०२३
वाचा: १) कृषि आयुक्तालयाचे पत्र क्र. आयडीए १०२२/३५९५/प्र.क्र.१५/ आस्था-३/३९७२, दि.०२/०२/२०२३.
२) मा.कामगार न्यायालय, लातूर येथे दाखल आयडीए क्र.२२/२०१५ बाबत दिलेला दि.२३/०५/२०१९ चा न्यायनिर्णय.
३) मा.उच्च न्यायालय खंडपीठ, औरंगाबाद येथे दाखल रि.पि.क्र. ९६२१/२०२१ बाबत दिलेला दि.३१/०८/२०२१ चा न्यायनिर्णय.
४) मा.उच्च न्यायालय मुंबई खंडपीठ, औरंगाबाद येथे दाखल अवमान याचिका क्र.४८८/२०२२.
प्रस्तावना:
कृषि चिकित्सालय व टी.सी.डी. सोनगिरी, ता. परंडा येथील रोजंदारी मजूर यांनी मा.कामगार न्यायालय, लातूर येथे कायम करुन कायम मजूरांच्या वेतनाच्या १/२६ दराप्रमाणे वेतनातील फरकाची रक्कम मिळण्याबाबत आयडीए क्र.२२/२०१५ दाखल केला होता. त्यानुसार मा.कामगार न्यायालयाने दि. २३/०५/२०१९ रोजी सदर मजूरांना १/२६ दराने कोर्टात केस दाखल केल्यपासून ते रक्कम देईपर्यंत सदर रक्कमेवर ९ टक्के व्याजदर आकारण्यात येईल आणि आदेशाची अंमलबाजवणी ६ महिन्यांच्या आत करण्यात यावी, असे आदेश दिले होते. तसेच सरकारी वकील यांनी दिलेल्या अभिप्रायानुसार संबंधित रोजंदारी मजूरांना कायम करुन फरकाच्या रक्कमा देणे आवश्यक असल्याने रोजंदारी मजूरांच्या वेतनाच्या फरकाची रक्कम आणि व्याजाची रक्कम रु.९,५३,०१९/- उपलब्ध करुन देणेबाबतचा प्रस्ताव शासनाच्या विचाराधिन होता.
शासन निर्णय:
मा.कामगार न्यायालय, नांदेड येथील तक्रार क्र.१० ते १७/२०१५ मध्ये मा. उच्च न्यायालयातील अवमान याचिका सुनावणीस प्रलंबित असतांना सदर प्रस्तावास दि. २५/०५/२०२१ च्या शासन निर्णयानुसार मंजूरी देण्यात आली होती. प्रस्तुत न्यायालयीन प्रकरणाशी साधर्म्य असल्याने न्यायालयीन आदेशानुसार सदर प्रकरणातील अर्जदार १७
# Page 2
शासन निर्णय क्रमांकः न्यायप्र-२०२३/प्र.क्र.१७/१३-अ
रोजंदारी मजूरांना १/२६ दराने परिगणना केलेली फरकाची मूळ रक्कम रु.५,६८,१३७/- (अक्षरी रुपये पाच लक्ष अडुसष्ट हजार एकशे सदतीस फक्त) व त्यावरील दि.२३/०७/२०१५ ते जानेवारी,२०२३ पर्यंतच्या ९% व्याज रु.३,८४,८८२/- (अक्षरी रुपये तीन लक्ष चौऱ्याएंशी हजार आठशे ब्याएंशी फक्त) अशी एकूण रु.९,५३,०१९/- (अक्षरी रुपये नऊ लक्ष त्रेपन्न हजार एकोणीस फक्त) इतकी रक्कम अदा करण्यास शासन मान्यता देण्यात येत आहे.
२. न्यायालयीन प्रकरणात वित्तीय अधिकार नियम पुस्तिका, १९७८, दि. १७/४/२०१५ भाग पहिला, उप विभाग-दोन, अनु. क्र. ७ नुसार प्रशासनिक विभाग प्रमुख यांना पुर्ण अधिकार प्रदान करण्यात आलेले आहेत. त्या अधिकारानुसार सदर शासन निर्णय निर्गमित करण्यात येत आहे.
३. आयुक्त (कृषि) कार्यालयाने मा. न्यायालयाने दिलेल्या न्यायनिर्णयानुसार देय ठरणारी रक्कम अदा करतांना शासनाचे प्रचलित नियम, अटी व शर्ती व आदेशांचे अनुपालन करण्यात यावे. तसेच या प्रकरणी कोणतीही प्रशासकीय वा वित्तीय अनियमितता होणार नाही, याची दक्षता घेण्यात यावी.
४. यावरील येणारा खर्च मागणी क्र. डी - ०७, २७०२- सूक्ष्म सिंचन, १०४ - Ayacut Development ०१/१०४, अन्विक्षा-नि- प्रात्यक्षिक केंद्र मुख्यलेखाशिर्ष (२७०२ १९३३) (०२-मजुरी ) या बाबीअंतर्गत सन २०२२-२३ करिता उपलब्ध असलेल्या निधीतून भागविण्यात यावा.
५. सदरचा शासन निर्णय वित्त विभागाच्या अनौपचारीक संदर्भ क्र.३८/२०२३ / व्यय - १, दि.०९/०२/२०२३ रोजीच्या अभिप्रायास अनुसरुन निर्गमित करण्यात येत आहे.