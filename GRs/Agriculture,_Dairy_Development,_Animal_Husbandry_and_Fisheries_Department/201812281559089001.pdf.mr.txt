# Page 1
"भाऊसाहेब फुंडकर फळबाग लागवड योजना"या योजनेंतर्गत सन २०१८-१९ साठी फळबाग लागवडीस मुदतवाढ देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राफयो-२०१८/प्र.क्र. ४७(भाग-४)/९-ओ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक:- २८ डिसेंबर, २०१८
वाचा:- (१) शासन निर्णय क्रमांक: राफयो-२०१८/प्र.क्र.४७/९-ओ, दिनांक ६ जुलै, २०१८ (२) आयुक्त (कृषि), कृषि आयुक्तालय, महाराष्ट्र राज्य, पुणे यांचे जा.क्र./कृआ/पलो-१/भा.फुं.फ. योजना / ३०५०/२०१८, दिनांक २९/११/२०१८ चे पत्र.
प्रस्तावना : महात्मा गांधी राष्ट्रीय ग्रामीण रोजगार हमी योजनेंतर्गत केवळ "जॉबकार्ड धारण करणारे अल्प व अत्यल्प भूधारक शेतकरी आणि अनुसूचित जाती-जमातीचे शेतकरी" फळबाग लागवडीकरिता २ २ हेक्टर क्षेत्र मर्यादेपर्यंत अनुदानास पात्र आहेत. सबब, राज्यामध्ये ८० % अल्प व अत्यल्प भूधारक शेतकरी असूनही त्यांच्याकडे 'जॉब कार्ड' नसल्याने ते महात्मा गांधी राष्ट्रीय ग्रामीण रोजगार हमी योजनेंतर्गत फळबाग लागवडीकरिता अनुदान मिळण्यास अपात्र ठरत होते. या पार्श्वभूमीवर उपरोक्त वाचा येथील शासन निर्णयान्वये सन, २०१८-१९ च्या खरीप हंगामापासून "भाऊसाहेब फुंडकर फळबाग लागवड योजना" ही नवीन योजना राज्यात लागू करण्यात आली आहे. सदर शासन निर्णयातील परिच्छेद क्रमांक ३ मध्ये या योजनेंतर्गत फळबाग लागवडीचा कालावधी प्रतिवर्ष माहे मे ते नोव्हेंबर पर्यंत राहील असे नमूद करण्यात आले आहे.
तथापि, यावर्षी दुष्काळसदृष्य परिस्थिती असल्यामुळे तसेच योजनेच्या अंमलबजावणीस विलंब झाल्याने विहीत कालावधीत फळबाग लागवड करणे शेतकऱ्यांना शक्य झाले नाही. त्यामुळे सदर योजनेंतर्गत फळबाग लागवडीच्या कालावधीस मुदतवाढ देण्याची विनंती कृषी आयुक्तालयाकडून उपरोक्त वाचा येथील क्रमांक २ च्या पत्राद्वारे तसेच विविध स्तरावरुन करण्यात येत होती. सदर बाब विचारात घेऊन फळबाग लागवड करण्याची मुदत वाढवून देण्याची बाब विचाराधीन होती.
शासन निर्णय :
"भाऊसाहेब फुंडकर फळबाग लागवड योजना" या योजनेंतर्गत केवळ सन २०१८-१९ या एका वर्षाकरिता फळबाग लागवडीस दिनांक ३१ मार्च, २०१९ पर्यंत मुदतवाढ देण्यास शासन मान्यता देण्यात येत आहे.
# Page 2