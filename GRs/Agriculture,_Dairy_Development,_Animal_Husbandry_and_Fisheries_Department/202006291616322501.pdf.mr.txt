# Page 1
प्रधानमंत्री मत्स्यसंपदा योजनेच्या अंमलबजावणीसाठी राज्यस्तरीय व जिल्हास्तरीय समिती नियुक्तीबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि १०२० / प्र.क्र. ८० / पदुम १४
मंत्रालय, मुंबई - ४०० ०३२
दिनांक : : २९ जून, २०२०
वाचा : १) केंद्रीय मत्स्यव्यवसाय विभागाचे पत्र क्र. जे-११७०१२-२/२०२० एफवाय
दिनांक ०८.०६.२०२०
प्रस्तावना:
देशातील मत्स्यउत्पादनामध्ये भरीव वाढ व्हावी आणि देशातील मच्छिमारांच्या हितसंवर्धनासाठी प्रधानमंत्री मत्स्यसंपदा योजना अंमलबजावणी करण्याची घोषणा करण्यात आलेली आहे. या योजनेच्या
अंमलबजावणीसाठी प्रत्येक राज्यांनी राज्यस्तरीय मंजूरी आणि संनियंत्रण समिती आणि जिल्हास्तरीय समितीची रचना दिनांक ०८.०६.२०२० रोजीच्या पत्रान्वये निश्चित केली असून, त्या अनुषंगाने आवश्यक ती कार्यवाही संबंधित राज्यांनी सत्वर करण्यात यावी असे आदेशित केलेले आहे. त्यास अनुसरुन राज्यामध्ये राज्यस्तरीय आणि जिल्हास्तरीय समिती करण्याची बाब शासनाच्या विचाराधिन होती.
शासन निर्णय
१. राज्यामध्ये प्रधानमंत्री मत्स्यसंपदा योजना अंमलबजावणी करण्यासाठी खालीलप्रमाणे
राज्यस्तरीय मंजूरी आणि संनियंत्रण समिती नियुक्त करण्यास शासनाची मान्यता देण्या येत आहे.
-----------------------------------------------------------------------------------------------------------------
| अ.क्र. | सदस्यांचे नांव | पदनाम |
| १. | प्रधान सचिव, मत्स्यव्यवसाय विभाग, मंत्रालय, मुंबई | अध्यक्ष |
| २. | सचिव, कृषी विभाग, मंत्रालय, मुंबई | सदस्य |
| ३. | सचिव, जलसंपदा विभाग, मंत्रालय, मुंबई | सदस्य |
| ४. | सचिव, पंचायत राज आणि ग्राम विकास, मंत्रालय, मुंबई | सदस्य |
| ५. | सचिव,जलसंधारण विभाग, मंत्रालय, मुंबई | सदस्य |
| ६. | प्रतिनिधी अग्रगण्य शैक्षणिक / संशोधन संस्था (CIFE / CMFRI) (सचिव, मत्स्यव्यवसाय यांनी ठरविल्याप्रमाणे) | सदस्य |
| ७. | राज्यस्तरीय बँकर्स समितीची संयोजक बँक ( SLBC) | सदस्य |
| ८. | आयुक्त मत्स्यव्यवसाय, महाराष्ट्र राज्य, मुंबई | सदस्य सचिव |
-----------------------------------------------------------------------------------------------------------------
अ.क्र. ६ येथील सदस्य नियुक्तीबाबतचे आदेश स्वतंत्ररित्या काढण्यात येतील
# Page 2
शासन निर्णय क्रमांकःमत्स्यवि १०२०/प्र.क्र. ८०/ पदुम १४
२. राज्यस्तरीय मंजुरी व सनियंत्रण समितीची कार्यकक्षा खालीलप्रमाणे राहिल. : (२.१) राज्यस्तरीय मंजुरी व सनियंत्रण समिती जिल्हा वार्षिक मत्स्यपालनाच्या योजनांचे एकत्रिकरण करेल आणि राज्याचा वार्षिक मत्स्यव्यवसाय विषयक कृती आराखडा तयार करुन त्यास मान्यता देईल आणि त्यास मत्स्यव्यवसाय विभाग, केंद्र शासन / राष्ट्रीय मत्स्यकी विकास मंडळ, हैद्राबाद यांचेकडे शिफारस करण्यास जबाबदार राहील.
(२.२) प्रधानमंत्री मत्स्यसंपदा योजनेच्या अंमलबजावणीसाठी राज्यस्तरीय मंजुरी व सनियंत्रण समितीची मान्यता असणे आवश्यक राहील. तसेच सदर समिती ही पर्यवेक्षण व देखरेखीसाठीही जबाबदार असेल.
(२.३) प्रधानमंत्री मत्स्यसंपदा योजनेकरीता राज्यस्तरीय मंजुरी व सनियंत्रण समितीला राज्य कार्यक्रम युनिट (SPU) द्वारे सहकार्य केले जाईल.
(२.४) राज्यस्तरीय मंजुरी व सनियंत्रण समिती ही प्रधानमंत्री मत्स्यसंपदा योजनेच्या उपक्रमांविषयी माहिती घेईल तसेच राज्यस्तरीय उपक्रम / शोध (Inventions) किंवा इतर योजना व कार्यक्रम याबाबत देखील माहिती घेईल.
(२.५) प्रधानमंत्री मत्स्यसंपदा योजने अंतर्गत लाभार्थीभिमुख उपक्रमाच्या घटकांस सुरळीत अंमलबजावणीसाठी राज्यस्तरीय मंजूर व सनियंत्रण समिती बँक / वित्तीय संस्थांशी संबंध जोडण्यास प्रोत्साहित करेल.
(२.६) राज्यस्तरीय मंजुरी व सनियंत्रण समितीचे अध्यक्ष आवश्यकता वाटल्यास अतिरीक्त राज्यस्तरीय अधिका-यांची नेमणूक करु शकतात. तसेच अध्यक्ष राज्यातील जास्तीत जास्त एक किंवा दोन मत्स्यव्यवसाय क्षेत्राशी संबंधित अशासकीय प्रतिष्ठित व्यक्तींनादेखील नामनिर्देशित करु
शकतात.
(२.७ ) राज्यस्तरीय मंजुरी व सनियंत्रण समितीची उपरोक्त भूमिका व जबाबदा-या या प्रधानमंत्री मत्स्य संपदा योजनेच्या केंद्र पुरस्कृत योजनेतील उपक्रमांच्या अंमजबजावणीसाठीच आहेत.
३. राज्यामध्ये प्रधानमंत्री मत्स्यसंपदा योजना अंमलबजावणी करण्यासाठी खालीलप्रमाणे जिल्हास्तरीय समिती नियुक्त करण्यास शासनाची मान्यता देण्यात येत आहे.
-----------------------------------------------------------------------------------------------------------------------------------------------------------
| अ.क्र. | सदस्यांचे नांव | पदनाम |
| १. | जिल्हाधिकारी | अध्यक्ष |
| २. | मुख्यकार्यकारी अधिकारी, जिल्हा परिषद | सदस्य |
| ३. | जिल्हा विभाग प्रमुख कृषि, जलसंधारण, सिंचन, इत्यादी |  |
| ४. | जिल्हास्तरीय समिती अध्यक्षांनी नामनिर्देशित केलेल्या जिल्हयातील प्रगतीशील मत्स्यव्यवसायिक किंवा मत्स्यपालक (पारंपारिक मच्छीमार किंवा मत्स्यपालक) | सदस्य |
| ५. | जिल्हा अग्रणी बँकेचे व्यवस्थापक | सदस्य |
| ६. | जिल्हयातील कृषि विज्ञान केंद्र जिल्हा प्रतिनिधी | सदस्य |
| ७. | मत्स्य महाविद्यालय किंवा मत्स्य संशोधन केंद्र यांचे एक प्रतिनिधी | सदस्य |
| ८. | सहाय्यक आयुक्त मत्स्यव्यवसाय | सदस्य सचिव |
-----------------------------------------------------------------------------------------------------------------------------------------------------------
अ.क्र. ४ येथील सदस्य नियुक्तीबाबतचे आदेश स्वतंत्ररित्या काढण्यात येतील
पृष्ठ ४ पैकी २
# Page 3
शासन निर्णय क्रमांकःमत्स्यवि १०२०/प्र.क्र. ८०/ पदुम १४
४. जिल्हास्तरीय समितीची कार्यकक्षा खालीलप्रमाणे राहिल.
(४.१) वार्षिक जिल्हा मत्स्यव्यवसाय आराखडा तयार करणे त्यास मान्यता देणे व राज्यस्तरीय मंजुरी व सनियंत्रण समितीला याबाबत शिफारस करण्यास जिल्हास्तरीय समिती जबाबदार असेल.
(४.२) जिल्हा पातळीवर प्रधान मंत्री मत्स्यसंपदा योजनेच्या अंमलबजावणीसाठी जिल्हास्तरीय समिती जबाबदार असेल तसेच सदर योजनेचे पर्यवेक्षण व देखरेख करणे.
(४.३) प्रधान मंत्री मत्स्य संपदा योजनेच्या लाभार्थीच्या वैयक्तिक गट उपक्रमांसाठीच्या लाभार्थ्यांच्या मंजूरीसाठी जिल्हास्तरीय समिती जबाबदार असेल.
(४. ४) भारत सरकार, मत्स्यव्यवसाय विभाग यांनी तयार केलेल्या जिल्हा कार्यक्रम समितीकडून जिल्हास्तरीय समितीला सहकार्य केले जाईल.
(४.५) जिल्हास्तरीय समिती प्रधानमंत्री मत्स्य संपदा योजनेंतर्गत उपक्रम, इतर योजना व कार्यक्रमांसह जिल्हास्तरीय उपक्रमांचे एकत्रीकरण करेल.
(४.६) जिल्हास्तरीय समितीमार्फत प्रधान मंत्री मत्स्य संपदा योजनेंतर्गत लाभार्थ्यांना बँका/वित्तीय संस्थाशी संबंध जोडण्यास मदत करेल.
(४.७) जिल्हास्तरीय समितीची उपरोक्त भूमिका व जबाबदा-या या प्रधानमंत्री मत्स्य संपदा योजनेतील केंद्र पुरस्कृत योजनेतील घटक किंवा उपक्रमांसाठीच आहेत.
५. उपरोक्त राज्यस्तरीय आणि जिल्हास्तरीय समित्या सन २०२०-२१ ते २०२४-२५ या आर्थिक वर्षासाठी प्रधानमंत्री मत्स्यसंपदा योजनेती घटक किंवा उपक्रमांची अंमजबजावणी करण्यासाठी
कार्यरत राहतील.
# Page 4