# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजना सन २०२० - २१ मध्ये राबविण्यासाठी अनुसूचित जाती प्रवर्गासाठीचा पहिल्या हप्त्याचा केंद्र हिश्याचा रू. १०३.७३६५ लक्ष व राज्य हिश्याचा रु. ९८.७९५ लक्ष निधी वितरीत करणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०२० / प्र.क्र.७६/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०४ सप्टेंबर, २०२०
वाचा -
१. केंद्रीय कृषि व शेतकरी कल्याण मंत्रालय यांचे पत्र क्र. एफनं.३६-२८/२०१७- ओई, विस्तार कक्ष, दि.०६.०५.२०२० ची तीन पत्रे २. संचालक आत्मा यांचे पत्र क्र.आत्मा//प्र.क्र.०१/ लेखा/निवि/राही/३२९/२०, दि.०२.०६.२०२० ३. कृषि व पदुम विभाग शा. नि. क्र. संकिर्ण२०२०/प्र.क्र.५५/३-अ दि.२७/०४/२०२० ४. वित्त विभाग शासन निर्णय क्र.अर्थसं-२०२०/प्र.क्र.६५/अर्थ-३ दि.०४/०५/२०२०
प्रस्तावना -
सन २०१९-२० मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीसाठी संदर्भाधीन दि.२७/०४/२०२० रोजीच्या शासन निर्णयान्वये प्रशासकीय मान्यता देण्यात आली आहे केंद्र शासनाने सन २०२०-२१ मध्ये सदर योजनेकरिता संदर्भाधीन दि.०६.०५.२०२० रोजीच्या पत्रान्वये केंद्र हिश्याचा अनुसूचित जाती प्रवर्गासाठी रु. २९६.३९ लक्ष निधी वितरीत केला आहे. त्यानुषंगाने समरुप राज्य हिश्याचा रु.१९७.५९ लक्ष गृहीत धरता सद्यस्थितीत, एकूण रु. ४९३.९८ लक्ष निधी अनुसूचित जाती प्रवर्गासाठी चालू वर्षी पहिल्या हप्त्यात वितरीत करण्याबाबतचा प्रस्ताव आयुक्त कृषि यांनी दि. दि. ०२/०६/२०२० च्या पत्रांन्वये शासनास सादर केला आहे.
सद्यस्थितीत कोविड-१९ च्या अतिरेकामुळे वित्त विभागाने दि. ०४/०५/२०२० च्या शासन निर्णयान्वये केन्द्र तसेच राज्य हिस्स्याचा फक्त ३३ टक्के निधी वितरित करण्याबाबतचे आदेश निर्गमित केले आहे. तथापि निधी वितरणासाठी वित्त विभागास सादर केलेल्या सदर नस्तीवर वित्त विभागाने सन २०२०-२१ करिता अर्थसंकल्पित निधीच्या केंद्र हिस्स्याचा ३५ टक्के निधी रू. १०३.७३६५ लक्ष व राज्य हिस्स्याचा ५० टक्के निधी रू. ९८.७९५ लक्ष वितरणास मान्यता दिली
# Page 2
शासन निर्णय क्रमांक: संकीर्ण २०२० /प्र.क्र.७६/३-अ,
आहे. त्यास अनुसरून सन २०२०-२१ करिता अनुसूचित जाती प्रवर्गासाठी अर्थसंकल्पित निधीच्या केंद्र हिस्स्याचा ३५ टक्के निधी रू. १०३.७३६५ लक्ष व राज्य हिस्स्याचा ५० टक्के निधी रू. ९८.७९५ लक्ष या शासन निर्णयान्वये सदर योजनेच्या अंमलबजावणीसाठी वितरीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे -
शासन निर्णय :
१. सन २०१९-२० मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीसाठी चालू वर्षाकरिता अनुसूचित जाती प्रवर्गासाठी केंद्र हिस्स्याचा ३५ टक्के निधी रू. १०३.७३६५ लक्ष (रुपये एक कोटी तीन लक्ष त्र्यात्तर हजार सहाशे पन्नास फक्त) व त्या समरुप राज्य हिश्याचा ५० टक्के निधी रू. ९८.७९५ लक्ष (रुपये अठ्यानव लक्ष एकोणऐंशी हजार पाचशे फक्त) निधी चालू वर्षी पहिल्या हप्त्यात अर्थसंकल्पिय वितरण प्रणालीवर वितरीत करण्यास मान्यता देण्यात येत आहे.
२. योजनेकरीता प्रत्यक्ष वितरीत करण्यात येणा-या निधीच्या मर्यादेत योजनेची अंमलबजावणी करावी, तसेच सदर खर्च चालू वर्षी पुढे नमूद करण्यात आलेल्या लेखाशिर्षाखाली खर्ची टाकण्यात यावा.
अ) मागणी क्रमांक डी-३, २४०१ पीक संवर्धन, ७८९ - अनुसूचित जाती उपयोजना (००)(२६) कृषि उन्नती योजना - कृषि विस्तार कार्यक्रमांना विस्तार विषयक सुधारणा करिता सहाय्य - उप अभियान (केंद्र पुरस्कृत योजना) (केंद्र हिस्सा ६०% ) ( अनुसूचित जाती) (२४०१ ब ३०१), ३३ अर्थसहाय्य ब) मागणी क्रमांक डी-३, २४०१ पीक संवर्धन, ७८९ - अनुसूचित जाती उपयोजना (०१)(२५) कृषि उन्नती योजना - कृषि विस्तार कार्यक्रमांना विस्तार विषयक सुधारणा करिता सहाय्य -उप अभियान (केंद्र पुरस्कृत योजना) (राज्य हिस्सा ४०%) ( अनुसूचित जाती) (२४०१ ब ३१२), ३३ अर्थसहाय्य ३. आत्मा कार्यक्रम सन २०२०-२१ साठी अनुसूचित जाती या प्रवर्गासाठी वितरीत करण्यात आलेला निधीचा केवळ त्याच प्रवर्गासाठी वापर करण्यात यावा.
४. सन २०२०-२१ मध्ये राज्यात सदर योजनेची अंमलबजावणी व सनियंत्रण करण्याच्या दृष्टिने, पुढील अधिकाऱ्यांना नियंत्रण तसेच आहरण व संवितरण अधिकारी म्हणून घोषित करण्यात येत आहे.
------------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | आयुक्त (कृषि), कृषि आयुक्तालय, पुणे | सहाय्यक संचालक (लेखा-१) कृषी, आयुक्तालय, महाराष्ट्र राज्य, पुणे. |
| २. | जिल्हास्तर | संबंधित प्रकल्प संचालक आत्मा | संबंधित जिल्हा अधिक्षक कृषी अधिकारी कार्यालयातील लेखाधिकारी. |
------------------------------------------------------------------------------------------------------------------------
५) या शासन निर्णयान्वये वितरीत करण्यात आलेला सर्व निधी सर्व जिल्हयांना पीएफ़एमएस प्रणालीव्दारे वितरीत करावा.
पृष्ठ ३ पैकी २
# Page 3
शासन निर्णय क्रमांक: संकीर्ण २०२० / प्र.क्र.७६ /३-अ,
६) सदर शासन निर्णय सामाजिक न्याय व विशेष सहाय्य विभागाच्या अनौपचारिक संदर्भ क्र.
१०२/अर्थसंकल्प, दि. २९/०७/२०२० अन्वये व वित्त विभागाच्या अनौपचारिक संदर्भ क्र. १४८/ २०२०/व्यय१, दि.२०/०८/२०२० अन्वये प्राप्त झालेल्या मान्यतेच्या अधीन राहून निर्गमीत करण्यात येत आहे.