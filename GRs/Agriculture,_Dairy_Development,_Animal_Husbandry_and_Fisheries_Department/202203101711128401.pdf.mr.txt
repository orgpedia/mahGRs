# Page 1
कृषि यांत्रिकीकरण उप अभियानांतर्गत सन २०२१ - २२ मध्ये अनुसूचित जमाती प्रवर्गासाठी रु.१६.६७ कोटी निधी वितरीत करणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- कृयांयो-२०२२/प्र.क्र.२०(भाग-३)/१४-अ
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-३२.
दिनांक : १० मार्च, २०२२.
संदर्भ: १. केंद्र शासनाच्या कृषि व शेतकरी कल्याण मंत्रालयाचे पत्र क्र.३-१/२०१५-M&T(I&P) दि. १० जानेवारी, २०२२ २. आयुक्त, कृषि यांचे पत्र क्र. कृआ/गुनि-५/नक्र १४७/२०२१-२२/१५२०/२०२२ दि. १४ जानेवारी, २०२२ ३. कृषि व पदुम विभागाचा शासन निर्णय क्रमांक- कृयांयो-२०२२/प्र.क्र.२०(भाग-१)/१४-अ, दि. १७ जानेवारी, २०२२ ४. आदिवासी विकास विभागाचा शासन निर्णय क्र. बीयुडी-२०२१/प्र.क्र.७/कार्यासन-६, दि.०७ मार्च, २०२२
प्रस्तावना : राज्यात केंद्र पुरस्कृत कृषि यांत्रिकीकरण उपअभियान राबविण्यात येत आहे. सदर उप अभियानांतर्गत एकूण आठ घटक असून घटक क्र. १ व २ हे नवीन तंत्रज्ञानाने विकसित केलेल्या संयंत्रांची प्रात्यक्षिके, प्रशिक्षण व चाचणीबाबत आहेत. घटक क्र. १ व २ यासाठी केंद्र हिश्श्याचे प्रमाण १०० टक्के आहे. उर्वरित ६ घटकांसाठी केंद्र व राज्य शासनाच्या निधी हिश्श्याचे प्रमाण ६०:४० असे आहे.
केंद्र शासनाने संदर्भ १ अन्वये कृषि यांत्रिकीकरण अभियानासाठी सन २०२१-२२ करिता केंद्र हिस्सा रु.
९१४८.१६ लक्ष व समरुप राज्य हिस्सा रु. ६०९८.७७ लक्ष अशा एकूण रु. १५२४६.९३ लक्ष निधीच्या कार्यक्रमास मान्यता देण्यात आलेली आहे. त्यानुसार कृषि यांत्रिकीकरण उप अभियानाच्या अंमलबजावणीकरिता रु.
१५२४६.९३ लक्ष निधीच्या कार्यक्रमास संदर्भाधीन शासन निर्णय दि. १७ जानेवारी, २०२२ अन्वये प्रशासकीय मान्यता प्रदान करण्यात आलेली आहे.
केंद्र शासनाने संदर्भाधिन दि. १० जानेवारी, २०२२ रोजीच्या पत्रान्वये केंद्र हिश्श्याचा रु.९१४८.१६ लक्ष निधी वितरित केला त्यामध्ये सर्वसाधारण प्रवर्गासाठी रु. १०५.८० कोटी, अनुसूचित जाती प्रवर्गासाठी रु.३० कोटी व अनुसूचित जमाती प्रवर्गासाठी रु.१६.६७ कोटी निधीचा समावेश आहे.
केंद्र शासनाने वितरित केलेल्या निधीपैकी अनुसूचित जमाती प्रवर्गाचा रु. १० कोटी व त्यासमरूप राज्य हिश्श्याचा रु. ६.६७ कोटी असा एकूण रु.१६.६७ कोटी निधी वितरित करण्याची बाब शासनाच्या विचाराधीन होती त्याबाबत शासन पुढीलप्रमाणे निर्णय घेत आहे.
# Page 2
शासन निर्णय क्रमांकः कृयांयो-२०२२/प्र.क्र.२०(भाग-३)/१४-अ
शासन निर्णय :
१. या शासन निर्णयान्वये, कृषि यांत्रिकीकरण उप-अभियानांतर्गत अनुसूचित जमाती प्रवर्गासाठी केंद्र हिश्श्याचा रु. १० कोटी (रुपये दहा कोटी फक्त) व त्या समरूप राज्य हिश्श्याचा रु. ६.६७ कोटी (रुपये सहा कोटी सदुसष्ट लाख फक्त) असा एकूण रु.१६.६७ कोटी निधी (रुपये सोळा कोटी सदुसष्ट लाख फक्त) आयुक्त (कृषि) यांना अर्थसंकल्पीय वितरण प्रणालीवर वितरित करण्यात येत आहे.
२. सदर योजनेंतर्गत मंजूर केलेला रु. १६.६७ कोटी निधी खालील लेखाशिर्षाखाली चालू वर्षी अर्थसंकल्पित केलेल्या तरतुदीमधून भागविण्यात यावा.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र | राज्य |
| मागणी क्रमांक:- टी-५ २४०१ पीक संवर्धन, ७९६ जनजाती क्षेत्र उप योजना (०१) जनजाती क्षेत्र उप योजनांतर्गत योजना राज्य योजनांतर्गत योजना, (०१)(११) कृषि उन्नती योजना कृषि यांत्रिकीकरण उपअभियान (कें.पु.यो), (केंद्र हिस्सा ६० टक्के) (२४०१A४५९) ३३ अर्थसहाय्य | मागणी क्रमांक:- टी-५ २४०१ पीक संवर्धन, ७९६ जनजाती क्षेत्र उप योजना (०१) जनजाती क्षेत्र उप योजनांतर्गत योजना राज्य योजनांतर्गत योजना, (०१) (१०) कृषि उन्नती योजना कृषि यांत्रिकीकरण उपअभियान (कें.पु.यो), (राज्य हिस्सा ४० टक्के) (२४०१८४४१) ३३ अर्थसहाय्य |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. या उप–अभियानाकरीता वितरीत केलेला निधी केंद्र शासनाने वार्षिक कृति आराखड्यात मंजूर केलेल्या बाबींवर खर्ची टाकावा तसेच, अनुदानाची रक्कम लाभार्थ्यांना महा-डीबीटी प्रणालीद्वारे आधार संलग्न बँक खात्यावर सार्वजनिक वित्तीय व्यवस्थापन प्रणालीव्दारे जमा करावी.
४. उपलब्ध निधी अनुसूचित जमाती प्रवर्गातील लाभार्थ्यांसाठी खर्च करण्याची दक्षता घेण्यात यावी.
५. सदर योजनेंतर्गत ट्रॅक्टर या बाबीसाठी अनुसूचित जाती/जमाती, महिला, अल्प व अत्यल्प भूधारक शेतकऱ्यांसाठी किंमतीच्या ५०% किंवा रु. १.२५ लक्ष यापैकी जे कमी असेल ते आणि इतर शेतकऱ्यांसाठी ४०% किंवा रु.१ लक्ष यापैकी जे कमी असेल ते याप्रमाणे अनुदान देण्यात यावे.
६. इतर यंत्र/अवजारांच्या बाबतीत केंद्र शासनाच्या कृषि यांत्रिकीकरण उप अभियानाच्या मार्गदर्शक सूचना, अटी व शर्तींचे व संदर्भाधीन शासन निर्णय दि. १७ जानेवारी, २०२२ मधील सूचनांचे काटेकोरपणे पालन करण्यात यावे.
पृष्ठ ३ पैकी २
# Page 3
शासन निर्णय क्रमांकः कृयांयो-२०२२/प्र.क्र.२०(भाग-३)/१४-अ
७. सदर अभियानाकरिता वितरित केलेला निधी कोषागारातून आहरित करण्याकरिता आयुक्त (कृषि), कृषि आयुक्तालय, पुणे यांना नियंत्रण अधिकारी आणि सहाय्यक संचालक (लेखा-१) कृषी आयुक्तालय, पुणे यांना आहरण व संवितरण अधिकारी म्हणून घोषित करण्यात येत आहे:
८. हा शासन निर्णय वित्त विभागाने त्यांचा अनौपचारिक संदर्भ क्र. ६६/२०२२/व्यय-१४, दि. १८ फ़ेब्रुवारी, २०२२ तसेच आदिवासी विकास विभागाने संदर्भाधीन दि. ०७ मार्च, २०२२ रोजीच्या शासन निर्णयान्वये दिलेल्या मान्यतेस अनुसरून निर्गमित करण्यात येत आहे..