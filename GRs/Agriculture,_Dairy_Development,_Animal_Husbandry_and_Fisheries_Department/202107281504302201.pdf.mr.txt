# Page 1
शासकीय दूध योजना, महाड येथील २.५७.४६ हे. आर इतके क्षेत्र राष्ट्रीय आपत्ती प्रतिसाद दल (NDRF) यांना कायमस्वरुपी बेस कॅम्प तयार करण्याकरीता उपलब्ध करुन देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुवियो-१४२१/प्र.क्र.१३/पदुम-९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक:- २८ जुलै, २०२१
संदर्भ:-आयुक्त, दुग्धव्यवसाय कार्यालयाचे पत्र क्र.आदुवि १६(७)/संकीर्ण/ NDRF/जागा मागणी/१४८, दि.६ जानेवारी, २०२१
शासन निर्णय: उपरोक्त संदर्भाधीन पत्रान्वये आयुक्त, दुग्धव्यवसाय यांनी जिल्हाधिकारी व जिल्हा दंडाधिकारी, रायगड या कार्यालयाने केलेल्या विनंतीनुसार शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना कायमस्वरुपी बेस कॅम्प तयार करण्याकरीता उपलब्ध करुन देण्याबाबतचा प्रस्ताव शासनास सादर केला आहे. सदर प्रस्ताव सादर करतांना आयुक्त, दुग्धव्यवसाय यांनी असे नमूद केले आहे की, शासकीय दूध योजना, महाड कार्यक्षेत्रातील दूध संकलन भविष्यात सुरु होणे शक्य नसल्याने, सदर ठिकाणी असलेल्या इमारतीचा व पर्यायाने जमिनीचा वापर होणार नाही. सदर जागेची मागणी लोकहितासाठी होत असल्याने, जिल्हाधिकारी अलिबाग या कार्यालयाने केलेल्या
मागणीनुसार शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना उपलब्ध करुन देण्यास आयुक्त, दुग्धव्यवसाय कार्यालयाने सहमती दर्शविली आहे.
आयुक्त, दुग्धव्यवसाय यांनी संदर्भाधिन पत्रान्वये शासनास सादर केलेला अहवाल लक्षात घेता, अलिबाग मुख्यालयालगत असलेली पर्यायी शासकीय जमिन, जिल्हा दुग्धव्यवसाय विकास अधिकारी कार्यालयाकरीता उपलब्ध करुन देण्याच्या अटीच्या अधीन राहून, राष्ट्रीय आपत्ती प्रतिसाद दल (NDRF) यांना शासकीय दूध योजना, महाड येथील खालीलप्रमाणे क्षेत्र उपलब्ध करुन देण्यासाठी महसूल व वन विभागाकडे प्रत्यार्पित करण्यास तत्वत: मान्यता देण्यात येत आहे.
# Page 2
शासन निर्णय क्रमांक: दुवियो-१४२१/प्र.क्र.१३ / पदुम ९
----------------------------------------------------------------------
| अ.क्र. | सव्र्हें क्र | हिस्सा क्र | एकूण क्षेत्र (हे.आर) (पोटखराब्यासहीत) |
| १ | ७२ | ०२/०६ | ०.२८.०० |
| २ | ७२ | ०२/०७ | ०.२२.८० |
| ३ | ७२ | ०२/०८ | ०.०८.४० |
| ४ | ७४ अ | १ब | ०.३७.४० |
| ५ | ७४ अ | १क | १.६०.८६ |
|  | एकूण क्षेत्र |  | २.५७.४६ |
----------------------------------------------------------------------
वरील प्रत्यार्पण सदर जमीनीच्या मोबदल्यात दुग्धव्यवसाय विभागाकरीता अलिबाग मुख्यालयालगत दुग्धव्यवसाय अधिकारी कार्यालयाकरीता २.५७.४६ हेक्टर पर्यायी शासकीय जमीन उपलब्ध करुन देण्याच्या अटीवर देण्यात येत आहे. पर्यायी जमीन उपलब्ध झाल्यावर वरील जमीन प्रत्यार्पित केली जाईल.