# Page 1
गोपिनाथ मुंडे शेतकरी अपघात विमा योजनेंतर्गत दि.७.०४.२०२२ ते दि. २२.०८.२०२२ या कालावधीस खंडीत कालावधी घोषित करण्यास व सदर खंडीत कालावधीतील प्राप्त झालेले दावे निकाली काढण्यासाठी मंजूरी देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक : शेअवि-२०२१/प्र.क्र. ९८/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक- २८ नोव्हेंबर, २०२२.
संदर्भ : १) कृषि व पदुम विभाग, शासन निर्णय क्र. शेअवि-२०१८/प्र.क्र.१९३/११-ओ, दि.३१.०८.२०१९.
२) कृषि व पदुम विभाग, शासन परिपत्रक क्र. शेअवि-२०१८/प्र.क्र. १९३/११-ओ, दि.१९.९.२०१९.
३) कृषि व पदुम विभाग, शासन निर्णय क्र. गोमुशेअवि-२०२१/प्र.क्र.३२/११-ओ, दि.८.३.२०२१.
४) कृषि व पदुम विभाग, शासन निर्णय क्र. गोमुशेअवि-२०२१/प्र.क्र.३२/११-ओ,दि.२४.३.२०२१.
५) कृषि आयुक्तालयाचे आदेश क्र.कृषिआ/सां-९/परि/प्र.क्र.१७ (ब)/१३१११/२१, दि.७.४.२०२१.
६) आयुक्तालयाचे पत्र क्र. गोमुशेअवि -२०२०/प्र.क्र.१२१/सा.९/२८५५३/२०२१, दि.२२.०८.२०२२
प्रस्तावना : सन २०२१-२२ या वर्षामध्ये गोपिनाथ मुंडे शेतकरी अपघात विमा योजना चालू ठेवण्यासाठी संदर्भाधिन क्र. (३) येथील दि. ८.०३.२०२१ रोजीच्या शासन निर्णयान्वये प्रशासकीय व संदर्भाधिन क्र. (४) येथील दि. २४.०३.२०२१ रोजीच्या शासन निर्णयान्वये शासन निर्णयान्वये वित्तीय मान्यता देण्यात आली आहे. गोपीनाथ मुंडे शेतकरी अपघात विमा योजना दि. ७.०४.२०२२ पासून लागू करणे आवश्यक होते.
तथापि, प्रशासकीय कारणास्तव प्रस्तुत योजना दि.०७.०४.२०२२ पासून लागू होवू शकली नाही.
आयुक्तालयाचे संदर्भ क्र (६) अन्वये प्राप्त झालेल्या प्रस्तावास अनुसरुन गोपिनाथ मुंडे शेतकरी अपघात विमा योजनेअंतर्गत दि.०७.०४.२०२२ ते दि.२२.०८.२०२२ या खंडीत कालावधीमध्ये प्राप्त झालेले प्रस्ताव निकाली काढण्यासाठी शासन स्तरावरुन मंजूर करण्याची बाब विचाराधीन होती.
शासन निर्णय : गोपिनाथ मुंडे शेतकरी अपघात विमा योजनेंतर्गत प्रशासकीय कारणास्तव पडलेल्या दि.०७.०४.२०२२ ते दि.२२.०८.२०२२ या खंडास खंडीत कालावधी म्हणून घोषित करण्यास तसेच सदर खंडीत कालावधीतील पात्र विमा दावे मंजूर करण्यास याव्दारे शासनाची मान्यता देण्यात येत आहे.
२. या कालावधीतील प्राप्त विमा दावे मंजूर करण्यासाठी आयुक्त (कृषि) यांना प्राधिकृत करण्यात येत आहे.
३. या कालावधीतील दावे तपासून त्यांच्या पात्र / अपात्रतेबाबत सखोल व काळजीपूर्वक छाननी उपसंचालक (सांख्यिक) यांनी करावी.
# Page 2
शासन निर्णय क्रमांक: शेअवि-२०२१/प्र.क्र. ९८/११-अ
४. तपासणी करुन तयार केलेल्या यादीप्रमाणे दाव्यांची रक्कम अदा करण्यापूर्वी खालील अधिकाऱ्यांच्या समितीने यादीची फेरतपासणी करावी.
१) कृषि आयुक्त, महाराष्ट्र राज्य, पुणे अध्यक्ष २) कृषि संचालक(वि.प्र.), कृषि आयुक्तालय, म.रा.पुणे सदस्य ३) मुख्य सांख्यिक, कृषि आयुक्तालय,म.रा.पुणे सदस्य सचिव या समितीने प्रकरणाच्या पात्र / अपात्रतेबाबत घेतलेला निर्णय अंतिम राहिल.
५. या निर्णयानुसार लाभार्थींना शासन निर्णय क्र. शेअवि-२०१८/प्र.क्र.१९३/११-ओ, दि.३१.८.२०१९ नुसार शेतकऱ्याचा मृत्यु झाल्यास रुपये २ लाख व अंपगत्व आल्यास प्रकरणपरत्वे रुपये १ लाख ते रुपये २ लाख याप्रमाणे नुकसान भरपाई रक्कम मिळेल. उपरोक्त समिती मार्फत प्राप्त प्रस्तावांची छाननी करून निधी वितरणाचा प्रस्ताव आयुक्त (कृषि) यांनी शासनास सादर करावा. तद्नंतर शासनाने वितरीत केलेला निधी आयुक्त (कृषि) यांच्यामार्फत पात्र लाभार्थ्यांना अदा करण्यात येईल.
६. दाव्यासाठी वा विमा लाभाच्या पात्रतेसाठी संदर्भ (१) व (२) येथील शासन निर्णय / परिपत्रकातील अटी व शर्ती बंधनकारक असून त्याप्रमाणे कागदपत्रांची पूर्तता आवश्यक असेल.
७. या प्रकरणी अदा करावयाच्या रक्कमेबाबत पात्र विमा दाव्यांना मंजूरी देण्यासाठी आयुक्त (कृषि) यांना प्राधिकृत करण्यात येत आहे.
८. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं क्रमांक ३१०/१४३१, दि.७.०९.२०२२ व अनौ.संदर्भ क्र. २९९/२०२२/व्यय-१, दि .७.१०.२०२२
अन्वये दिलेल्या सहमतीस अनुसरुन निर्गमित करण्यात येत आहे.
# Page 3