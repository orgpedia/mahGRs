# Page 1
बियाणे व लागवड साहित्य उप अभियान (एसएमएसपी) या केंद्र पुरस्कृत अभियानांतर्गत "बीज प्रक्रिया केंद्र" व "बियाणे साठवणुक गोदामांची उभारणी करण्यासाठी निधी वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २७१८/प्र.क्र.१११/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक: ०४ सप्टेंबर, २०१९
वाचा :-१) केंद्र शासनाने बियाणे व लागवड साहित्य उप अभियान (एसएमएसपी) अंतर्गत ग्रामपंचायत पातळीवर FPO / SHG/CIG /सहकारी संस्थामार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करण्याबाबत दिनांक २२ जानेवारी, २०१८ रोजीच्या पत्रान्वये दिलेल्या मार्गदर्शक सूचना.
२) केंद्र शासनाचे पत्र क्रमांक १५-४/२०१७, SD-VI, दिनांक १३.१०.२०१७.
३) कृषि आयुक्तालयाने दिनांक २२ फेब्रुवारी, २०१८ रोजीच्या पत्रान्वये दिलेल्या मार्गदर्शक सूचना.
४) केंद्र शासनाचे निधी वाटपाबाबतचे पत्र क्रमांक No.15-04/2017-S.D.-VI, दिनांक २३ फेब्रुवारी, २०१८ रोजीचे पत्र.
५) केंद्र शासनाचे पत्र क्र.१५-४/२०१७-SD.VI, दि.०४ एप्रिल, २०१८.
६) कृषि व पदुम विभाग शासन निर्णय क्रमांक संकीर्ण २७१८/प्र.क्र.१११/१ञे, दिनांक ०३ ऑगस्ट, २०१८.
७) कृषि आयुक्तालय, महाराष्ट्र राज्य, पुणे यांचे पत्र क्रमांक गुनि१/२/जि.ओ.एस./ एसपीपी/३७३/२०१८, दिनांक ०३/०९/२०१८.
८) कृषि आयुक्तालय, महाराष्ट्र राज्य, पुणे यांचे पत्र क्रमांक गुनि१/२/बियाणे/ एसपीपी/५४३/२०१८, दिनांक १७/१२/२०१८.
९) कृषि व पदुम विभाग शासन निर्णय क्रमांक संकीर्ण २७१८/प्र.क्र.१११/१ञे, दिनांक २१ जानेवारी, २०१९.
१०) केंद्र शासनाचे पत्र क्रमांक १५-४/२०१७, SD-VI, दिनांक १७.०६.२०१९.
११) कृषि आयुक्तालय, महाराष्ट्र राज्य, पुणे यांचे पत्र क्रमांक गुनि१/२/बियाणे/ एसपीपी/२९३/२०१९, दिनांक २६/०६/२०१९.
१२) केंद्र शासनाचे पत्र क्रमांक १५-४/२०१७, SD-VI, दिनांक १३.०८.२०१९.
प्रस्तावना : कृषि क्षेत्रामध्ये विविध पिकांचे उत्पादन व उत्पादकता वाढीसाठी शेतकऱ्यांना स्थानिक पातळीवर उच्च प्रतीचे गुणवत्तापूर्ण व जास्त उत्पादन देणाऱ्या जातींचे प्रमाणित / सत्यप्रत बियाणे उपलब्ध करून देण्यासाठी आवश्यक ते प्रयत्न करणे गरजेचे आहे. यासाठी गांव पातळीवर शेतकऱ्यांना विविध पिकांचे बीजोत्पादन घेण्यासाठी आवश्यक सुविधा उपलब्ध करून देण्याची नितांत आवश्यकता आहे. केंद्र शासन स्तरावरील बियाणे क्षेत्रातील सुधारणा विषयीच्या सचिव
# Page 2
शासन निर्णय क्रमांकः संकीर्ण २७१८/प्र.क्र.१११/१अ
कार्यगटाच्या शिफारसीनुसार केंद्र शासनाने दिनांक १३ ऑक्टोबर, २०१७ रोजीच्या पत्रान्वये बियाणे व लागवड साहित्य उप-अभियानांतर्गत (SMSP) ग्रामपंचायत पातळीवर शेतकरी उत्पादक कंपनी (FPO) / स्वयंसहाय्यता गट (SHG) / अन्नधान्य उत्पादक संघ (CIG) / सहकारी संस्था/ राज्य शासनाची मान्यता असलेली व कृषि क्षेत्राशी संबंधीत असलेल्या उपक्रमामध्ये कार्यरत असलेल्या संस्थांमार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करण्याबाबत कळविलेले आहे. सदर योजना १००% केंद्र पुरस्कृत असून यामध्ये महाराष्ट्र राज्यासाठी ५० युनिटचे लक्षांक देण्यात आलेले आहेत.
सदर योजनेअंतर्गत ग्रामपंचायत स्तरावर बियाणे प्रक्रिया व साठवणुक केंद्र उभारणीसाठी रक्कम रू.६० लाख किंवा प्रत्यक्ष उभारणीस येणारा खर्च यापैकी जे कमी असेल तितके अर्थसहाय्य देय आहे. केंद्र शासनाकडून दिनांक २२ जानेवारी, २०१८ रोजीच्या पत्रान्वये सदर योजना राबविण्यासाठी प्राप्त झालेल्या मार्गदर्शक सूचना आणि कृषि आयुक्तालयाने त्यांच्या स्तरावर तयार केलेल्या मार्गदर्शक सूचना / निकष यांच्या आधारे सदर योजना राज्यात राबविण्यात येणार आहे.
कृषि, सहकारीता आणि शेतकरी कल्याण विभाग, कृषि आणि शेतकरी कल्याण मंत्रालय, भारत सरकार यांनी वाचा क्रमांक ४ येथील पत्रान्वये राज्यामध्ये २० बीज प्रक्रिया केंद्र आणि बियाणे साठवणूक गोदामे उभारण्यासाठी सन २०१७-१८ करीता उपलब्ध करून दिलेली रक्कम रू.१२.०० कोटी सन २०१८-१९ मध्ये वापरण्यास संदर्भ क्रमांक ५ येथील पत्रान्वये मान्यता दिलेली आहे.
त्यानुषंगाने बियाणे व लागवड साहित्य उप-अभियानांतर्गत ग्रामपंचायत पातळीवर शेतकरी उत्पादक कंपनी (FPO) / स्वयंसहाय्यता गट (SHG) / अन्नधान्य उत्पादक संघ (CIG) / सहकारी संस्था/राज्य शासनाची मान्यता असलेली व कृषि क्षेत्राशी संबंधीत असलेल्या उपक्रमामध्ये कार्यरत असलेल्या संस्थांमार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करणे हा कार्यक्रम सन २०१८-१९ मध्ये राबविण्यास दिनांक ०३ ऑगस्ट, २०१८ रोजीच्या शासन निर्णयान्वये प्रशासकीय मान्यता देण्यात आलेली आहे.
बियाणे व लागवड साहित्य उप अभियान (एसएमएसपी) या केंद्र पुरस्कृत अभियानांतर्गत "बीज प्रक्रिया केंद्र" व "बियाणे साठवणुक गोदामांची उभारणी" करण्यासाठी सन २०१८-१९ मध्ये उपलब्ध करून दिलेला निधी केंद्र शासनाने वाचा क्र.१० च्या पत्रान्वये पुनरूज्जीवित करून दिलेला आहे, त्यास अनुसरून सदर योजना राबविण्यासाठी रू.१२.०० कोटी इतका निधी वितरीत करण्याची बाब शासनाच्या विचाराधीन होती.
शासन निर्णय: बियाणे व लागवड साहित्य उप अभियानांतर्गत (SMSP) ग्रामपंचायत पातळीवर शेतकरी उत्पादक कंपनी (FPO) / स्वयंसहाय्यता गट (SHG) / अन्नधान्य उत्पादक संघ (CIG) / सहकारी संस्था/ राज्य शासनाची मान्यता असलेली व कृषि क्षेत्राशी संबंधीत असलेल्या उपक्रमामध्ये कार्यरत असलेल्या संस्थांमार्फत ५०० मेट्रीक टन क्षमतेचे २० बीज प्रक्रिया केंद्र व बियाणे साठवणुक गोदामांची उभारणी करण्यासाठी केंद्र शासनाने सन २०१८-१९ मध्ये उपलब्ध करून दिलेला निधी सन २०१९ २० साठी पुनरूज्जीवित करून दिलेला आहे. त्यास अनुसरून राज्यात २० बीज प्रक्रिया केंद्र व बियाणे साठवणुक गोदामांची उभारणी करण्याकरीता रू.१२.०० कोटी इतका निधी लेखाशिर्ष २४०१ ३९९५ अंतर्गत वितरीत करण्यात येत आहे.
पृष्ठ ४ पैकी २
# Page 3
शासन निर्णय क्रमांकः संकीर्ण २७१८/प्र.क्र.१११/१अ
२. सदर योजना राबविताना दिनांक ०३ ऑगस्ट, २०१८ रोजीच्या शासन निर्णयातील आणि केंद्र शासनाच्या मार्गदर्शक सुचनानुसार व केंद्र शासनाच्या निधी वितरीत करण्याच्या अटी व शर्तींचे पालन करण्यात यावे.
३. वितरीत करण्यात येणाऱ्या निधीच्या आहरण व संवितरणासाठी पुढीलप्रमाणे नियंत्रण व आहरण व संवितरण अधिकारी म्हणून घोषित करण्यात येत आहे.
-----------------------------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | आयुक्त (कृषि), कृषि आयुक्तालय, महाराष्ट्र राज्य, पुणे. | सहाय्यक संचालक, (लेखा), कृषि आयुक्तालय, महाराष्ट्र राज्य, पुणे |
| २. | जिल्हास्तर | जिल्हा अधिक्षक कृषि अधिकारी, | जिल्हा अधिक्षक कृषि अधिकारी कार्यालयातील लेखाधिकारी |
-----------------------------------------------------------------------------------------------------------------------------------------
४. सदर योजनेकरीता प्राप्त झालेला निधी सन २०१९-२० या आर्थिक वर्षात खर्च करण्यात येईल याबाबतची दक्षता घेण्यात यावी.
५. सदर योजना राबविताना वित्त विभागाच्या दिनांक ०१.०४.२०१९ आणि दिनांक ०८.०७.२०१९ रोजीच्या परिपत्रकातील अटींची पूर्तता करण्यात यावी.
६. सदर शासन निर्णय नियोजन विभागाच्या मान्यतेने व वित्त विभागाच्या अनौपचारीप संदर्भ क्रमांक १९९/२०१९/व्यय १, दिनांक २७.०८.२०१९ अन्वये दिलेल्या मान्यतेच्या अनुषंगाने काढण्यात येत आहे.
# Page 4