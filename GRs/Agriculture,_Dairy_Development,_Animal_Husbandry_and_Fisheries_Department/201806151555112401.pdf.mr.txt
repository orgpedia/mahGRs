# Page 1
पशुसंवर्धन विभागामधील गट-अ व गट-ब अधिकाऱ्यांच्या बदल्यांचे अधिकार प्रत्यार्पित करण्याबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक:पसंप्र-२०१४/प्र.क्र.४१२/पदुम-१,
मादाम कामा रोड, हुतात्मा राजगुरु चौक, ५ वा मजला विस्तार,
मंत्रालय, मुंबई-४०००३२.
दिनांक : १५.०६.२०१८
वाचा: १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २०५.
२) शासन परिपत्रक, सामान्य प्रशासन विभाग क्र. एसआरव्ही-२०१४/व्हीआयपी २८४/प्र.क्र.३६२/१२, दि.२६.११.२०१४.
३) कृषि व पदुम विभाग, शासन निर्णय क्र. पसंप्र-२०१४/प्र.क्र.४१२/पदुम-१, दि.३०.१२.२०१४.
४) कृषि व पदुम विभाग, शासन निर्णय क्र. पसंप्र-२०१४/प्र.क्र.४१२/पदुम-१, दि.०५.०५.२०१६.
प्रस्तावना: शासकीय कर्मचाऱ्यांच्या बदलीचे विनियमन करण्यासाठी आणि शासकीय कर्तव्ये पार
पाडताना होणाऱ्या विलंबास प्रतिबंध करण्यासाठी तरतूद करण्याकरिता अधिनियम, २००५अंमलात आला आहे. या अधिनियमातील कलम-६ मध्ये गट-अ व गट-ब संवर्गातील अधिकाऱ्यांच्या बदल्या करण्यास सक्षम प्राधिकारी निश्चित करण्यात आलेले आहेत. सदर अधिनियमातील कलम-६ मधील परंतुक २ व कलम ७ मधील तरतूदीनुसार पशुसंवर्धन विभागातील गट-अ व गट-ब संवर्गातील बदल्यांचे अधिकार प्रत्यार्पित करण्याबाबतचा प्रस्ताव शासनाच्या विचाराधीन होता.
शासन निर्णयः महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ६ मधील परंतुक २ व कलम ७ नुसार पशुसंवर्धन विभागामधील गट-अ व गट-ब संवर्गातील अधिकाऱ्यांची बदली करण्याचे अधिकार वाचा येथीलअनुक्रमांक ३ व ४ येथे नमूद अनुक्रमे दि.३०.१२.२०१४ व दि.०५.०५.२०१६ रोजीच्या शासन निर्णयान्वये यापूर्वी प्रत्यार्पित करण्यात आले होते. सदर शासन निर्णय याद्वारे अधिक्रमित करुन पशुसंवर्धन विभागामधील गट-अ व गट-ब संवर्गातील अधिकाऱ्यांची बदली करण्याचे अधिकार खालीलप्रमाणे प्रत्यार्पित करण्यात येत आहेत.
# Page 2
शासन निर्णय क्रमांकः पसंप्र-२०१४/प्र.क्र.४१२/पदुम-१,
--------------------------------------------------------------------------------------------------------------------------------------------------------------------------------------------------------------------------------------------------------------
| क्र. | सहाव्या वेतन आयोगानुसार वेतनश्रेणीनुसार गट | महाराष्ट्र शासकीय कर्मचाऱ्यांच्या बदल्यांचे विनियमन २००५ मधील तरतूदीनुसार सक्षम प्राधिकारी | बदली करण्याचा अधिकार प्रत्यार्पित करुन निश्चित करण्यात आलेले सक्षम प्राधिकारी | बदल्यांचे अधिकार वापरण्याचा कालावधी |
| १. | रु.१५६००-३९१०० ग्रेड पे रु.७६०० व त्यापेक्षा अधिक वेतनश्रेणी असलेले गट-अ मधील सर्व अधिकारी. | मा. मुख्यमंत्री | मा.मंत्री (पदुम) | नियतकालिक |
| २. | रु.१५६००-३९१०० ग्रेड पे रु.५४०० ते ७६०० पर्यंत वेतनश्रेणी असलेले गट-अ मधील सर्व अधिकारी. | मा.मंत्री (पदुम) | सचिव / प्रधान सचिव / अपर मुख्य सचिव (पदुम ) | नियतकालिक |
| ३. | रु.९३००-३४८०० ग्रेड पे रु.४४०० ते ५००० वेतनश्रेणी असलेले गट ब मधील सर्व अधिकारी | मा.मंत्री (पदुम) | आयुक्त (पशुसंवर्धन) | नियतकालिक |
--------------------------------------------------------------------------------------------------------------------------------------------------------------------------------------------------------------------------------------------------------------
वरीलप्रमाणे बदल्यांचे अधिकार प्रत्यार्पित करण्यात आलेल्या सक्षम प्राधिकाऱ्यांनी त्यांच्या
अधिकार कक्षेत अंतर्भूत असलेल्या वेतनश्रेणीतील अधिकाऱ्यांच्या अनियतकालिक बदल्या करताना एक टप्पा वरिष्ठ असणाऱ्या सक्षम प्राधिकाऱ्याची मान्यता घेण्यात यावी.
# Page 3