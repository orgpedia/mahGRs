# Page 1
महाराष्ट्र पशु व मत्स्य विज्ञान विद्यापीठातील परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदाचा सेवा कालावधीत मृत्यू झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०१९/प्र.क्र.३०/माफसू
मंत्रालय विस्तार, मुंबई - ४०० ०३२
दिनांक- १८ जुलै, २०१९
वाचा :- १) शासन निर्णय, वित्त विभाग क्र. अंनियो - २०१७/प्र.क्र. २९/सेवा- ४, दिनांक २९ सप्टेंबर, २०१८, २) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे पत्र क्र.
मपमविवि / पेंशन /५१७०/१९, दि. २४ जानेवारी, २०१९.
प्रस्तावना : उपरोक्त संदर्भाधीन क्र. १ येथील दिनांक २९ सप्टेंबर, २०१८ च्या शासन निर्णयान्वये वित्त विभागाने दिनांक ०१/११/२००५ किंवा त्यानंतर शासनाच्या सेवेत नियुक्त झालेल्या व परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेचा सदस्य असणारा कर्मचारी १० वर्षाची सेवा पूर्ण होण्यापूर्वी सेवेत असतांना मृत्यू पावल्यास, त्याच्या नामनिर्देशीत व्यक्तीस नामनिर्देश केले नसल्यास, त्याच्या कायदेशीर वारसास सानुग्रह अनुदान रु १०.०० लक्ष अधिक कर्मचाऱ्याच्या खाती जमा असलेली संचित रक्कम देण्याचा निर्णय घेतला आहे. सदर सानुग्रह अनुदानाचा लाभ महाराष्ट्र पशु व मत्स्य विज्ञान विद्यापीठातील परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदांना देण्याचा प्रस्ताव शासनाच्या विचाराधीन होता.
शासन निर्णय :
२. वरील पार्श्वभूमी विचारात घेता वाचा - १ येथील दिनांक २९ सप्टेंबर, २०१८ च्या शासन निर्णयान्वये अनुज्ञेय केलेल्या सानुग्रह अनुदान लाभाची योजना व त्यामधील तरतूदी महाराष्ट्र पशु व मत्स्य विज्ञान विद्यापीठातील परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदांना या शासन निर्णयाव्दारे जशाच्या तशा लागू करण्यात येत आहेत.
३. सदरचा शासन निर्णय, वित्त विभागाच्या अनौ. संदर्भ क्र. ७४/१९/सेवा-४, दिनांक १०/०४/२०१९ अन्वये त्यांच्या सहमतीने निर्गमित करण्यात येत आहे.
# Page 2
शासन निर्णय क्रमांकः मपवि २०१९/प्र.क्र.३०/माफसू