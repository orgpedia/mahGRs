# Page 1
राज्यातील दूध भुकटी व द्रवरुप दूध तसेच अतिरिक्त दूधाचे रुपांतरणास प्रोत्साहनपर अनुदान या योजनेकरीता नवीन लेखाशीर्ष उघडण्यास मान्यता देणेबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : एमएलके-२०१९/प्र.क्र.२४/पदुम-८
मंत्रालय, मुंबई - ४०० ०३२.
दिनांक : ६ जानेवारी, २०२०.
संदर्भ : १) शासन निर्णय क्रमांक लवेसू-२०१८/प्र.क्र.८/पदुम-८, दिनांक २०/०७/२०१८.
२) शासन निर्णय क्रमांक लवेसू-२०१८/प्र.क्र.८/पदुम-८, दिनांक ३१/०७/२०१८.
प्रस्तावना :
संदर्भ क्रमांक १ व २ येथील शासन निर्णयान्वये दूध भुकटी व द्रवरुप दूधाची निर्यात करण्यासाठी सहकारी व खाजगी दूध भुकटी प्रकल्पांना अनुक्रमे रु.५०/- प्रति किलो व रु.५/- प्रति लिटर प्रोत्साहनपर अनुदान व राज्यातील उत्पादित होणारे पिशवीबंद दूध वगळून उर्वरित दूध रुपांतरणाकरीता प्रति लिटर रु.५/ याप्रमाणे अनुदान योजना राबविण्यात आली आहे. सदर योजनेंतर्गत वितरित करावयाच्या अनुदानाकरीता अर्थसंकल्पित झालेला निधी “मागणी क्र. डी-५, २४०४ दुग्धव्यवसाय विकास, २०२, शासकीय दूध योजना पुणे, प्रापण (अनिवार्य) (२४०४ ०८०४), २९-दूध खरेदी” या लेखाशीर्षाखाली उपलब्ध झाला होता. तथापि सदर योजना ही स्वतंत्र व नविन योजना असल्याचे लक्षात घेऊन योजनेकरीता स्वतंत्र लेखाशीर्ष उघडण्याची बाब शासनाच्या विचाराधीन होती.
शासन निर्णय :
संदर्भाधीन शासन निर्णयान्वये राबविण्यात आलेल्या राज्यातील दूध भुकटी व द्रवरुप दूध तसेच अतिरिक्त दूधाचे रुपांतरणास प्रोत्साहनपर अनुदान या योजनेकरीता खालीलप्रमाणे नवीन लेखाशीर्ष उघडण्यास शासन मान्यता देण्यात येत आहे :
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| मागणी क्र.डी-०५ २४०४-दुग्धव्यवसाय विकास १०२- दुग्धव्यवसाय प्रकल्प (०५) दूध व दूध भुकटी करिता अनुदान (०५)(०१)-अतिरिक्त दूधाचे रुपांतर व निर्यात करिता अनुदान ३३-अर्थसहाय्य (२४०४........) (अनिवार्य) | Demand No.D-05 2404-Dairy Development 00 १०२- Dairy Development Project (05) Subsidy for Milk and Milk Powder (05)(01) Subsidy for Conversion and Export of Excess Milk 33-Subsidies (2404.......)(Committed) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
उपरोक्त लेखाशीर्षांतर्गत प्राप्त होणाऱ्या निधीच्या विनियोगाकरीता उपायुक्त (प्रक्रिया व वितरण), आयुक्त, दुग्धव्यवसाय कार्यालय यांना “आहरण व संवितरण अधिकारी” म्हणून घोषित करण्यात येत असून, आयुक्त, दुग्धव्यवसाय यांना “नियंत्रण अधिकारी” म्हणून घोषित करण्यात येत आहे.
# Page 2
शासन निर्णय क्रमांकः एमएलके-२०१९/प्र.क्र.२४/पदुम-८
राज्यातील दूध भुकटी व द्रवरुप दूध तसेच अतिरिक्त दूधाचे रुपांतरणास प्रोत्साहनपर अनुदान या योजनेकरीता नवीन लेखाशीर्ष उपलब्ध करुन देण्यात आल्यामुळे सदर योजनेवर आतापर्यंत “२९-शासकीय दूध खरेदी” या जुन्या लेखाशीर्षातून खर्ची पाडण्यात आलेला निधी नवीन लेखाशीर्षात प्रत्यार्पित करण्याची कार्यवाही आयुक्त, दुग्धव्यवसाय विकास यांनी करावी.
प्रस्तुत लेखाशीर्ष वित्त विभाग व महालेखाकार कार्यालयाने दिलेल्या मान्यतेनुसार निर्गमित करण्यात येत आहे.