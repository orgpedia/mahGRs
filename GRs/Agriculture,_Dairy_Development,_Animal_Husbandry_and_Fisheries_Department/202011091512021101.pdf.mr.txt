# Page 1
मौजे पहाडी गोरेगांव ता. बोरीवली येथील न.भू.क्र. ५८९ अ येथील ८००० चौ. मी. क्षेत्र प्रत्यार्पित करण्याबाबत......
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पूरकपत्र क्रमांक: एएमसी-२०१६/प्र.क्र.१७५/पदुम-१०
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक :- ०९ नोव्हेंबर, २०२०
वाचा- १) शासन परिपत्रक क्र. एएमसी-२०१६/प्र.क्र.४१/पदुम-१०, दि. २२/०८/२०१६ २) शासन निर्णय क्र.एएमसी-२०१६/प्र.क्र.१७५/पदुम-१०, दि.६/१०/२०१८ ३) नगर विकास विभागाची दि. ३०/०७/२०२० रोजीची टिप्पणी
शासन पूरकपत्रः शासनाने संदर्भ क्र. १ अन्वये आरे दुग्धवसाहतीमधील जमीनीचा वापर करण्यास ना-हरकत प्रमाणपत्र देण्यासंदर्भात धोरण निश्चीत केले आहे. सदर धोरणातील अटी व शर्ती लक्षात घेऊन संदर्भ क्र. २ अन्वये मौजे पहाडी, गोरेगाव ता. बोरीवली येथील न.भू.क्र.५८९ अ येथील ८००० चौ.मी. क्षेत्र मा. राष्ट्रीय हरीत न्यायाधिकरणाची पूर्वमंजूरी प्राप्त करुन घेण्याच्या अटीच्या अधीन राहून नगर विकास विभागास हस्तांतरीत करण्याकरीता महसूल व वन विभागाकडे पदुम विभागामार्फत प्रत्यार्पित करण्यात आली आहे.
यासंदर्भात संदर्भ क्र. ३ अन्वये नगर विकास विभागाने विधी व न्याय विभागाचे अभिप्राय घेऊन पदुम विभागास असा प्रस्ताव सादर केला आहे की, मुंबई महानगर प्रदेश विकास प्राधिकरणाने त्यांच्या दिनांक १३.३.२०२० रोजीच्या पत्रान्वये केलेल्या विनंतीनुसार दि.६.१०.२०१८ रोजीच्या शासन निर्णयात नमूद केलेली मा.राष्ट्रीय हरीत न्यायाधिकरणाच्या पूर्वमंजूरीची अट वगळण्याबाबत आवश्यक ती कार्यवाही करावी.
यासंदर्भात विधी व न्याय विभागाने नगर विकास विभागास असे अभिप्राय दिले आहेत की,
“Thus, it is clear that O.A. No.३४/२०१५ has been dismissed by the NGT as withdrawn vide Order dated २०.०९.२०१८ (page No.१८७/c.s.) Further, as clarified by the MMRDA vide letter dated ०६.०७.२०२०, no any issues appear to be pending in O.A. No. ३४/२०१५. Therefore, approval of NGT would not appear to be necessary for transfer of land bearing CTS No. 4 A (pt) of village Pahadi Goregaon to Mumbai Metropolitan Region Development Authority for Metro Bhavan and allied uses.
विधी व न्याय विभागाचे वरील अभिप्राय लक्षात घेता, मा. राष्ट्रीय हरीत न्यायाधिकरण, पुणे येथे दाखल असलेला अर्ज क्र. ३४/२०१५ हा न्यायाधिकरणाने खारीज केला असल्याने, मौजे पहाडी गोरेगांव, ता.
बोरिवली न.भू.क्र. ५८९ अ येथील ८००० चौ. मी. जमीन मेट्रो प्रकल्पाकरीता हस्तांतरण करण्याकरीता संदर्भाधीन क्र. २ येथील शासन निर्णयात “ मा. राष्ट्रीय हरीत न्यायाधिकरणाची पूर्वमंजूरी” प्राप्त करुन घेण्याची नमूद केलेली अट या पुरकपत्राव्दारे वगळण्यात येत आहे.
# Page 2
शासन पूरकपत्र क्रमांकः एएमसी-२०१६/प्र.क्र.१७५/पदुम-१०
सदर प्रकरणी केंद्र शासनाच्या पर्यावरण, वने व हवामान बदल विभागाच्या दि.५.१२.२०१६ रोजीच्या अधिसूचनेन्वये गठीत केलेल्या संनियंत्रण समितीसमोर प्रस्ताव आणून सदर प्रकल्पामुळे पर्यावरणाची हानी होणार नाही याबाबतची खात्री करुन निर्णय घेणे आवश्यक आहे.