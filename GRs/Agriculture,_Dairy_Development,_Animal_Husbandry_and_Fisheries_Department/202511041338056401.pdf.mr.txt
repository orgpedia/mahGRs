# Page 1
सहायक कृषि अधिकारी, उप कृषि अधिकारी व
कृषि अधिकारी,गट ब (क) यांना शासकीय
कामकाजाकरिता लॅपटॉप खरेदी साठी
प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग
शासन निर्णय क्र.- कृषिआ-१७२५ /प्र.क्र. २६ (१४११७२५) /१६-अे.
मादाम कामा मार्ग,हुतात्मा राजगुरु चौक,
मंत्रालय, मुंबई-३२.
दिनांक : ४ नोव्हेंबर, २०२५ .
संदर्भ : १) कृषि आयुक्तालय, महाराष्ट्र राज्य यांचे पत्र क्र.कृआ/संप्र/टॅब/लॅपटॉप.पु/१३१६/२०२४,
दि.११.०१.२०२४.
२) कृषि आयुक्तालय, महाराष्ट्र राज्य यांचे पत्र क्र.कृआ/संप्र/टॅब/लॅपटॉप.पु/२५५/२०२५,
दि.०३.०१.२०२५.
३) माहिती व तंत्रज्ञान विभागांतर्गत मुख्य सचिवांच्या अध्यक्षतेखालील उच्च अधिकार समितीचे
दिनांक ४.११.२०२५ रोजीचे इतिवृत्त
प्रस्तावना :
कृषि विभागातील क्षेत्रीय कर्मचाऱ्यांना योजनांची माहिती ऑनलाईन वेब पोर्टल तसेच मोबाईल
अॅपद्वारे भरावी लागते. विविध शासकीय अहवाल, योजना माहिती, कृषी आकडेवारी, ई-गव्हर्नन्स
प्रणाली (AGRISTATE, DBT, PM-Kisan इ.) यांद्वारे कामकाज सुलभपणे पार पाडण्यासाठी संगणकीय
साधनांची आवश्यकता आहे. सध्या क्षेत्रीय कर्मचारी वरील योजनांच्या कामासाठी स्वतःचा मोबाईल
वापरतात तसेच वेब पोर्टल वरील माहिती क्षेत्रीय स्तरावर गोळा करून नंतर मंडळ कृषि अधिकारी किंवा
तालुका कृषि अधिकारी कार्यालयातील संगणकावर भरण्यात येते. या कामासाठी क्षेत्रीय कर्मचारी वर्गास
मंडळ किंवा तालुका कार्यालयातील संगणक सुविधांवर अवलंबून राहावे लागते. या पार्श्वभूमीवर क्षेत्रीय
कर्मचारी वर्गास लॅपटॉप पुरवठा करण्याची मागणी महाराष्ट्र राज्य कृषि सहाय्यक संघटना मागील काही
वर्षापासून करत होते. त्यानुषंगाने कृषि विभागातील सहायक कृषि अधिकारी, उप कृषि अधिकारी व
कृषि अधिकारी,गट ब (क) यांना लॅपटॉप देण्याकरिता GeM पोर्टलव्दारे विहीत निविदा प्रक्रिया राबवून
खरेदी करण्याची बाब शासनाच्या विचाराधीन होती.
# Page 2
शासन निर्णय :-
कृषि विभागातील सहायक कृषि अधिकारी, उप कृषि अधिकारी व कृषि अधिकारी, गट ब (क)
यांना कृषि विभागाच्या विविध संगणीकृत योजनांचे कामकाज हाताळणे सुलभ व्हावे, याकरिता एकुण
१३२७५ लॅपटॉप खरेदी व त्यासाठी येणाऱ्या खर्चास प्रशासकीय मान्यता देण्यात येत आहे. सदर खरेदी
प्रक्रिया ही GeM पोर्टलद्वारे निविदा प्रक्रिया राबवून करण्यात यावी.
२. प्रस्तुत लॅपटॉपचे Specification माहिती व तंत्रज्ञान विभागाकडून प्रमाणित करुन घेण्यात आले
असून लॅपटॉप Specifications उच्चाधिकार समितीच्या इतिवृत्तात नमूद केल्याप्रमाणे राहतील.
इतिवृत्ताची प्रत स्वतंत्रपणे पाठविण्यात येत आहे.
३. यासाठी लागणारा खर्च नमो शेतकरी महासन्मान निधी योजना या योजनेअंतर्गत मार्गदर्शक
सूचनांमधील (Operational Guidelines) प्रशासकीय खर्चासाठी उपलब्ध असलेल्या खालील नमूद
लेखाशीर्षाखालील मंजूर तरतूदीतून खर्ची टाकून मंजूर अनुदानातून भागविण्यात येईल.
२४०१ - पीक संवर्धन (००) ११५, लहान/सीमान्त शेतक-यांची आणि शेतमजुरांची योजना (००) (००)(०६)
- नमो शेतकरी महासन्मान निधी योजना (१००% राज्य योजना) (कार्यक्रम) (२४०१बी४५५), ३३-
अर्थसहाय्य या लेखाशिर्षाखाली सन २०२५-२६ या आर्थिक वर्षाकरीता मंजूर तरतूदीतून भागविण्यात
यावा.
४. सदरहू शासन निर्णय, वित्त विभागाच्या शासन निर्णय क्र. विअप्र-
२०१३/प्र.क्र.३०/२०१३/विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम
पुस्तिका-१९७८, मधील भाग पहिला, उपविभाग-२ मधील अनुक्रमांक २७ अ नियम ७६ अन्वये
प्रशासकीय विभागांना प्रदान करण्यात आलेल्या वित्तीय अधिकारान्वये तसेच दिनांक १६.१०.२०२५
रोजीच्या उच्चाधिकार समितीने त्यांच्या दि. १६.१०.२०२५ बैठकीत दिलेल्या मान्यतेनुसार निर्गमित
करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3