# Page 1
कृषि विभागास सल्ला व मार्गदर्शन करण्यासाठी तज्ञ नियुक्ती करणेबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. नियुक्ती -२०१९/(प्र.क्र.६३/१९)/२-अ,
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई-४०००३२,
दिनांक :- १६ जुलै, २०१९
संदर्भ : निती आयोगाचे क्र. Q-११०५०/२८/२०१९-Agri. FTS: २७७९५ दि. ०१.०७.२०१९ चे कार्यालयीन आदेश.
प्रस्तावना : निती आयोगाच्या संदर्भाधीन कार्यालयीन आदेशानुसार देशात कृषी क्षेत्रामध्ये आमूलाग्र परिवर्तन घडवून शेतकऱ्यांच्या उत्पन्नात वाढ करण्यासाठी विविध उपाययोजना करण्यासाठी देशातील विविध राज्यांच्या सन्माननीय मुख्यमंत्री महोदयांचा समावेश असलेली उच्च अधिकार समिती स्थापन करण्यात आली असून सदर समितीचे निमंत्रक म्हणून मा. मुख्यमंत्री, महाराष्ट्र राज्य यांची नियुक्ती करण्यात आली आहे.
राज्य शासनाने शेतकऱ्याचे उत्पन्न वाढविण्यासाठी आतापर्यंत अनेक उपाययोजना कार्यान्वीत केल्या आहेत. उपरोक्त समितीच्या अनुषंगाने कृषी विभागास सल्ला देण्यासाठी अनुभवी व तज्ञ व्यक्ती यांची नियुक्ती करण्याची बाब शासनाच्या विचाराधीन होती.
शासन निर्णय:
राज्यातील कृषी क्षेत्रात विविध उपाययोजना करण्यासाठी कृषी विभागास मार्गदर्शन व सल्ला देण्यासाठी श्री. उमेश चंद्र सरंगी, माजी अपर मुख्य सचिव, कृषी (भाप्रसे सेवानिवृत्त) आणि अध्यक्ष, नाबार्ड यांची अनुभवी व तज्ञ म्हणून नियुक्ती करण्यात येत आहे. सदर नियुक्ती संदर्भातील अटी, शर्ती व अन्य बाबी खालील प्रमाणे विहित करण्यास मान्यता देण्यात येत आहे.
२. सदरची नियुक्ती प्रथमतः तीन महिन्यांसाठी करण्यात येत आहे. सदरची मुदत ही आवश्यकतेनुसार वेळोवेळी वाढविण्यात येईल.
३. श्री. उमेश चंद्र सरंगी, माजी अपर मुख्य सचिव, कृषी व अध्यक्ष, नाबार्ड (भाप्रसे सेवानिवृत्त) हे भारतीय प्रशासन सेवेतील तत्सम श्रेणीच्या सदस्याला लागू असेल अशा दराने प्रवास भत्ता व दैनिक भत्ता आणि इतर बाबींसाठी झालेला खर्च मिळण्यास पात्र राहतील.
# Page 2
शासन निर्णय क्रमांकः नियुक्ती -२०१९/(प्र.क्र.६३/१९)/२-ओ,
४. याकरिता लागणारा खर्च, भत्ते व इतर खर्च हे आयुक्त, कृषि यांच्याकडे उपलब्ध असलेल्या तरतुदीतून भागविण्यात यावा.