# Page 1
राष्ट्रीय कृषि विकास योजनेतंर्गत (RKVY)
जमीन आरोग्य व सुपिकता कार्यक्रम (SHF)
सन २०२४-२५ मध्ये राबविण्यासाठी
सर्वसाधारण प्रवर्गाचा निधी वितरीत
करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: योजना ३३२४/प्र.क्र.६८/१अे
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक: ११ जुलै, २०२४
वाचा :-१) केंद्र शासनाने www.agricoops.nic.in या सांकेतिक स्थळावर निर्गमित केलेल्या
राष्ट्रीय शाश्वत शेती अभियानांतर्गत (NMSA) मृद आरोग्य पत्रिका (SHC) बाबतच्या
मार्गदर्शक सूचना.
२) राष्ट्रीय कृषि विकास योजनेच्या राज्यस्तरीय प्रकल्प मंजूरी समितीच्या इतिवृत्ताचे पत्र क्र. RKV-०४२४/CR-१११/१४-A, दिनांक १३ ०५.२०२४.
३) केंद्र शासनाचे पत्र क्रमांक F.No.१-१५/२०२४-RKVY/३, दिनांक ०३ ०६.२०२४..
४) कृषि आयुक्तालयाचे जा.क्र.गुनि ६९/(प्र)/न.क्र.६५/मुसमृचा/२०२४-२५/१५८१८/२०२४
दिनांक १४.०६.२०२४,
५) कृषि व पदुम विभागाचा शासन निर्णय क्रमांक योजना ३३२४/प्र.क्र.५६/१-अे,
दिनांक २६.०६.२०२४.
प्रस्तावना :-
राष्ट्रीय शाश्वत शेती अभियानांतर्गत (NMSA) जमीन आरोग्य पत्रिका (SHC) वितरण
कार्यक्रम केंद्र शासनाने सन २०१४-१५ पासून सुरू केलेला आहे. सन २०१५-१६ पासून ही योजना
केंद्र व राज्य हिस्सा ६०:४० या प्रमाणात राबविण्यात येत आहे. जमीन आरोग्य व सुपिकता कार्यक्रम
अंतर्गत जमीन आरोग्य पत्रिका व जमीन आरोग्य व्यवस्थापन योजनेचा राष्ट्रीय कृषि विकास
योजनेतंर्गत समावेश करण्यात आलेला आहे. यामध्ये मृद नमुन्यांचे विश्लेषण करून शेतक-यांना
जमीन आरोग्य पत्रिकेचे वितरण करण्यात येते. जमीन आरोग्य पत्रिकेच्या माध्यमातून त्यांच्या
जमिनीचा रासायनिक गुणधर्म स्थिती, प्रमुख अन्नद्रव्यांची पातळी व सुक्ष्म मुलद्रव्याची कमतरता व
स्थितीची माहिती शेतक-यांना देण्यात येते.
राष्ट्रीय कृषि विकास योजनेच्या राज्यस्तरीय प्रकल्प मंजूरी समितीच्या (SLSC)
दिनांक १३.०५.२०२४ रोजीच्या इतिवृत्तानुसार सन २०२४-२५ या वर्षाकरिता राष्ट्रीय कृषि विकास
(RKVY) योजनेतंर्गत जमीन आरोग्य व सुपिकता कार्यक्रम (SHF) या योजनेच्या केंद्र हिश्श्याच्या
रु.१३४३.७५ लाख व राज्य हिश्श्याच्या रु. ८९५.८३ लाख अशा एकूण रु. २२३९.५८ लाख निधीच्या
वार्षिक कृति आराखड्यास (AAP) मंजूरी दिलेली आहे. त्यानुषंगाने सदर योजना सर्वसाधारण
प्रवर्गाकरिता राबविण्यासाठी वाचा क्र.०५ येथील शासन निर्णयान्वये प्रशासकीय मान्यता देण्यात
आलेली आहे.
# Page 2
शासन निर्णय क्रमांकः योजना ३३२४/प्र.क्र.६८/१अे
केंद्र शासनाने वाचा क्र.०३ मधील दि. ०३.०६.२०२४ च्या पत्रान्वये केंद्र हिश्यापोटी रू.
२१२.०० लाख निधी वितरीत केलेला आहे. त्या अनुषंगाने राष्ट्रीय कृषि विकास योजनेंतर्गत जमीन
आरोग्य व सुपिकता कार्यक्रम राबविण्यासाठी सर्वसाधारण प्रवर्गाकरीता केंद्र हिश्श्याचा
रु.२,१२,००,०००/- व त्यास अनुसरून राज्य हिश्श्याचा रु.१,४१,३३,३३३/- असा एकूण
रु.३,५३,३३,३३३/- इतका निधी वितरीत करण्याची बाब शासनाच्या विचाराधीन होती.
शासन निर्णय :-
१. राष्ट्रीय कृषि विकास योजनेतंर्गत जमीन आरोग्य व सुपिकता कार्यक्रम सन २०२४-२५
राज्यात राबविण्यासाठी सर्वसाधारण प्रवर्गाकरीता लेखाशिर्ष क्र.२४०२ ए०४१ अंतर्गत केंद्र हिश्श्याचा
रु. २,१२,००,०००/- व त्यास अनुसरून लेखाशिर्ष क्र.२४०२ ए०५९ अंतर्गत राज्य हिश्श्याचा
रु.१,४१,३३,३३३/- असा एकूण रु.३,५३,३३,३३३/- इतका निधी कृषि आयुक्तालयास वितरीत
करण्यात येत आहे.
२. या प्रित्यर्थ होणारा खर्च चालू सन २०२४-२५ या आर्थिक वर्षाकरीता मंजुर केलेल्या अनुदातून
भागविण्यात येऊन पुढील लेखाशिर्षाखाली खर्ची टाकण्यात यावा.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र हिस्सा लेखाशिर्ष | राज्य हिस्सा लेखाशिर्ष |
| मागणी क्रमांक -डी-३ २४०२ मृद व जल संधारण (००)(१०१)मृद सवेक्षण व चाचणी (००) (१६) कृषि उन्नती योजना - मृद आरोग्य पत्रिका (केंद्र पुरस्कृत योजना) केंद्र हिस्सा- ६०% (२४०२अे ०४१) (सर्वसाधारण) योजनांतर्गत ३३- अर्थसहाय | मागणी क्रमांक -डी-३ २४०२ मृद व जल संधारण (००)(१०१)मृद सवेक्षण व चाचणी (००)(१७) कृषि उन्नती योजना - मृद आरोग्य पत्रिका (केंद्र पुरस्कृत योजना) राज्य हिस्सा- ४०% (२४०२ अे०५९) (सर्वसाधारण) योजनांतर्गत ३३- अर्थसहाय |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर योजना राबविताना खालील अटी व शतींचे पालन करण्यात यावे.
१) सदर योजना केंद्र शासनाच्या संदर्भाधीन मार्गदर्शक सूचनांनुसार व केंद्र शासनाच्या निधी
वितरीत करण्याच्या अटी व शर्ती नुसार राबविण्यात यावी.
२) खर्चाचे लेखे सुव्यवस्थित ठेवुन सदर खर्चाचे लेखा परिक्षण अहवाल व उपयोगिता प्रमाणपत्रे
केंद्र व राज्य शासनाला लवकरात लवकर प्रगती अहवालासह सादर करण्यात यावेत.
३) योजनेच्या वेगवेगळ्या बाबींवरील भौतिक व आर्थिक प्रगती अहवाल केंद्र व राज्य शासनास
प्रत्येक महिन्याच्या ५ तारखेपयंत सादर करण्यात यावा.
४) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल
अंमलबजावणी यंत्रणेने द्यावा. त्यामध्ये वर्षाच्या सुरुवातील अखर्चित रकमा व व्याजाद्वारे
मिळालेले उत्पन्न स्पष्ट्टपणे नमूद करण्यात यावे. जेणेकरून पारदर्शी स्वरुपात रकमा विचारात
घेता येईल व सदिंग्धता राहणार नाहित.
५) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची
दक्षता घ्यावी.
पृष्ट्ठ ३ पैकी २
# Page 3
शासन निर्णय क्रमांकः योजना ३३२४/प्र.क्र.६८/१अे
६) सदर योजनेकरीता मंजूर झालेला निधी हा ज्या संवर्गासाठी मंजूर केलेला आहे त्याच
संवर्गासाठी खर्च होईल याची दक्षता घेण्यात यावी.
४. सदर योजनेकरीता आयुक्त (कृषि), कृषि आयुक्तालय, महाराष्ट्र राज्य, पुणे यांना योजनेचे
नियंत्रण अधिकारी म्हणून व त्यांच्या कार्यालयातील सहायक संचालक, लेखा-१ यांना आहरण व
संवितरण अधिकारी म्हणून घोषित करण्यात येत आहे.
५. सदर निधी खर्च करतांना विहित कार्यपध्दती अनुसरुन सर्व वित्तीय कायदे/ टेंडर
नियामावली व नियमांचे/प्रक्रियेचे/वित्तीय अधिकारांच्या मर्यादेत/P.W.D. म्यॅनूअलच्या अधिन
राहून/C.V.C.तत्वानुसार/CAG च्या निदेशानुसार/प्रचलित शासन निर्णय/नियम/परिपत्रक/
तरतुदीनुसार, बजेट व कोषागार नियमावलीनुसार खर्च करण्याची कार्यवाही अंमलबजावणी
यंत्रणांनी करावी. कोणत्याही परिस्थितीत कुठलाही शासन निर्णय/अधिकाराचा भंग होणार नाही,
याबाबत दक्षता घेण्याची जबाबदारी संबंधित क्षेत्रिय कार्यालयाची राहिल.
६. प्रस्तुतचे आदेश वित्तीय अधिकार नियम पुस्तिका, १९७८ मधील भाग-पहिला, उपविभाग
तीन मधील अनु क्र.४ येथील नियम २७ (२) (ब) अन्वये प्रशासकीय विभागांना प्रदान केलेल्या
शक्तीनुसार विभागाच्या स्तरावर निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर