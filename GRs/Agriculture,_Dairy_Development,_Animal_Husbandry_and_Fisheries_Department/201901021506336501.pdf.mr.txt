# Page 1
राष्ट्रीय कृषि विकास योजने अंतर्गत विदर्भ व मराठवाडा विभागात दूध उत्पादन वाढीसाठी राबवावयाच्या विशेष प्रकल्पांतर्गत संतुलित पशुखाद्य सल्ला व मार्गदर्शन सेवा पुरविणे तसेच, दुधाळ देशी गायी / म्हशींचे वाटप करणे या बाबींस प्रशासकीय मंजूरी प्रदान करणेबाबत.
महाराष्ट्र शासन
कृषि, पशुसंवर्धन, दुग्ध व्यवसाय विकास व मत्स्यव्यवसाय विभाग,
शासन शुध्दीपत्रक क्र. एमएलके-२०१७/प्र.क्र.११३/पदुम-४,
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०००३२.
दिनांक : ०२ जानेवारी, २०१९
वाचा :- कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, शासन निर्णय क्र. एमएलके - २०१७/प्र.क्र.११३/पदुम-४, दि.२८.१२.२०१८
शासन शुध्दीपत्रक : कृषि, पशुसंवर्धन, दुग्धव्यवसाय विकास व मत्स्यव्यवसाय विभागाच्या वाचा येथील दि.२८.१२.२०१८ च्या शासन निर्णयातील पृ.क्र.४ वरील खालील परिच्छेद वगळण्यात येत आहे.
“या प्रकल्पाच्या यशस्वी अंमलबजावणीकरीता आवश्यक त्या सविस्तर मार्गदर्शक सुचना आयुक्त पशुसंवर्धन, महाराष्ट्र राज्य, पुणे यांनी त्यांच्या स्तरावरुन सर्व संबंधितांना तात्काळ निर्गमित कराव्यात”.
तसेच, वाचा येथील शासन निर्णयातील पृ.क्र. ४, ब) दुधाळ देशी गायी / म्हशींचे वाटप (Animal Inducation) याअंतर्गत पहिल्या परिच्छेदानंतर खालील परिच्छेद समाविष्ट करण्यात येत आहे.
“या घटकांतर्गत लाभ देताना ज्या शेतक-याकडे एक दुधाळ जनावर आहे अशा लाभार्थ्यास प्राधान्य देण्यात यावे. तसेच, लाभार्थी निवडताना ३० टक्के महिला व ३ टक्के अपंग लाभार्थ्यांना प्राधान्य देण्यात यावे.
एका कुटुंबातील एकाच व्यक्तीस या योजनेंतर्गत लाभ देण्यात यावा. दुधाळ देशी गायी व म्हशींची खरेदी करताना शासनाच्या प्रचलित पशु पैदाशीच्या धोरणास (Breeding Policy of the State) अधिन राहून, पशुपालकाच्या सहमतीनुसार देशी गाय / म्हशीच्या जातीची (Breed) निवड करण्यात यावी.
या योजनेंतर्गत वाटप केलेल्या दुधाळ जनावरांचा विमा केंद्र पुरस्कृत राष्ट्रीय पशुधन अभियानांतर्गत पशुधन विमा योजनेमधून तीन वर्षासाठी उतरविण्यात यावा. तसेच, योजनेंतर्गत वाटप केलेले जनावर मृत झाल्यास विम्याच्या पैशातून व पशुसंवर्धन विभागाच्या सहमतीने लाभार्थीस दुसरे दुधाळ जनावर खरेदी करुन पुरविण्यात यावे. खरेदी करण्यात आलेल्या दुधाळ जनावरांना केंद्र पुरस्कृत राष्ट्रीय पशु उत्पादकता अभियानांतर्गत पशुसंजीवनी योजनेमधून टॅगींग करुन जनावरांची नोंदणी इनाफ या प्रणालीवर करण्यात यावी. दुधाळ जनावरांचे वाटप केलेले लाभार्थी ज्या पशुवैद्यकीय दवाखान्याच्या कार्यक्षेत्रात असतील, त्या जिल्हा पशुवैद्यकीय सर्वचिकित्सालय / तालुका लघु पशुवैद्यकीय सर्वचिकित्सालयाचे सहाय्यक आयुक्त पशुसंवर्धन, पशुवैद्यकीय दवाखान्यावरील पशुधन विकास अधिकारी / सहाय्यक पशुधन विकास अधिकारी / पशुधन पर्यवेक्षक यांचेव्दारे सदर दुधाळ जनावरांना आरोग्य विषयक आणि पैदाशीच्या सुविधा उपलब्ध करुन देण्यात याव्यात व त्यांची नोंद स्वतंत्र नोंदवहीमध्ये घेण्यात यावी. तसेच, सदर अधिकारी / कर्मचा-यांमार्फत दर तिमाहीस वाटप केलेल्या दुधाळ जनावरांच्या लाभार्थी/पशुपालकांच्या घरी जाऊन १०० टक्के पडताळणी करण्यात यावी व त्याचा अहवाल पशुधन विकास अधिकारी (विस्तार) यांचेमार्फत प्रकल्प संचालक, विदर्भ मराठवाडा विशेष दुग्ध प्रकल्प, नागपूर यांना सादर करण्यात यावा. या योजनेंतर्गत लाभ घेतलेल्या लाभार्थीस हा व्यवसाय किमान ३ वर्ष करणे बंधनकारक राहील. लाभार्थींनी योजनेंतर्गत दिलेल्या शासकीय अनुदानाचा गैरविनीयोग केल्याचे निदर्शनास आल्यास, अनुदानाची व्याजासह एक रक्कमी वसुली, महसुली कार्यपध्दतीने लाभार्थीकडून करण्यात यावी”.
# Page 2
शासन शुध्दीपत्रक क्रमांकः एमएलके-२०१७/प्र.क्र.११३/पदुम-४,