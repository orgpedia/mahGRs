# Page 1
राष्ट्रीय कृषि विकास योजनेअंतर्गत पशुवैद्यक पदवीधर / पशुवैद्यक पदवीकाधारक इतर सुशिक्षित बेरोजगारांमार्फत गाई म्हशींमध्ये शेतकऱ्यांच्या दारात कृत्रिम रेतनाच्या सुविधा उपलब्ध करून देणे या प्रकल्पास प्रशासकीय मंजूरी प्रदान करण्यबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- राकृवि - २०१८ / प्र.क्र.६/पदुम-४
मादाम कामा रोड, हुतात्मा राजगुरू चौक, मंत्रालय,
मुंबई- ४०० ०३२
दिनांक :- २० मार्च, २०१८.
वाचा : १. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.
राकृवि- २००९/प्र.क्र.-३२६/पदुम-४, मंत्रालय, मुंबई - ३२, दि. १७.१०.२०१२.
२. आयुक्त पशुसंवर्धन, पुणे यांचे कार्यालयीन पत्र क्र.एफवायपी-१२(१७)/सीआर-८१/पसं-६/२०१७, दि. ३०.१२.२०१७.
३. पत्र क्र.एफवायपी-१२(१७)/सीआर-१७९/२०१७/आरकेव्हीवाय/पसं-६, दि. १९.०१.२०१८
प्रस्तावना : राष्ट्रीय कृषि विकास योजनेंतर्गत पशुवैद्यक पदवीधर / पशुवैद्यक पदविकाधारक व इतर सुशिक्षित बेरोजगार तसेच स्वयंसेवी / सेवाभावी संस्थांमार्फत शेतक-यांच्या दारात गाई-म्हशींमध्ये कृत्रिम रेतनाच्या सुविधा उपलब्ध करुन देण्याच्या प्रकल्पास दि.१८.०६.२०१५ रोजी पार पडलेल्या २० व्या राज्यस्तरीय प्रकल्प मंजूरी समितीच्या सभेत मान्यता प्रदान करण्यात आलेली आहे. या अनुषंगाने १२ व्या पंचवार्षिक योजना कालावधीत सुशिक्षित बेरोजगार यांच्यामार्फत शेतक-यांच्या दारात गाई-म्हशींमध्ये कृत्रिम रेतनाच्या सुविधा उपलब्ध करुन देण्याच्या प्रकल्पास वाचा येथील दि.१७.१०.२०१२ च्या शासन निर्णयान्वये प्रशासकीय मान्यता प्रदान करण्यात आलेली आहे.
आर्थिक वर्ष सन २०१७-१८ पासून पंचवार्षिक योजना ही संकल्पना अस्तित्वात नसल्यामुळे, सदरचा प्रकल्प या पुढील कालावधीत देखील राज्यात राबविण्याच्या अनुषंगाने खालीलप्रमाणे शासन निर्णय निगर्मित करण्यात येत आहे.
शासन निर्णय : राष्ट्रीय कृषि विकास योजनेंतर्गत पशुवैद्यक पदवीधर / पशुवैद्यक पदविकाधारक व इतर सुशिक्षित बेरोजगार यांच्यामार्फत शेतक-यांच्या दारात गाई-म्हशींमध्ये कृत्रिम रेतनाच्या सुविधा उपलब्ध करुन देण्याच्या प्रकल्पास याद्वारे, प्रशासकीय मान्यता प्रदान करण्यात येत असून, पुढील आदेश होईपर्यंत सदरचा प्रकल्प राज्यामध्ये राबविण्यात यावा.
सदरचा प्रकल्प राज्यामध्ये राबविण्याच्या अनुषंगाने वाचा-१ येथे नमूद शासन निर्णय दि.१७.१०.२०१२ मधील प्रकल्पाचे आर्थिक निकष, सविस्तर मार्गदर्शक सूचना, मुल्यमापन समिती तसेच, परिशिष्ठ "अ" यामध्ये कोणताही बदल करण्यात येत नसून, ते कायम ठेवण्यात येत आहेत.
पृष्ठ २ पैकी १
# Page 2
शासन निर्णय क्रमांकः राकृवि - २०१८ / प्र.क्र.६/पदुम-४