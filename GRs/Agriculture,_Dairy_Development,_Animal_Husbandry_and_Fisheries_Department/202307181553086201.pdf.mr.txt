# Page 1
जिल्हा अधिक्षक कृषि अधिकारी ठाणे यांना प्रकल्प संचालक (आत्मा), ठाणे म्हणून घोषित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक- आकृवि-०७२०/प्र.क्र.१२८/१५-अ
हुतात्मा राजगुरु चौक, मादाम कामा रोड
मंत्रालय, मुंबई - ४०० ०३२
दिनांक: १८ जूलै, २०२३
संदर्भ:-१) शासनपत्र,कृषि व पदुम विभाग, क्रमांक-आकृवि-१९१४/प्र.क्र.२४७/ १५-अ, दिनांक २२/०७/२०१६.
२) आयुक्त (कृषि), कृषि आयुक्तालय यांचे आदेश क्र.कृआ/२०१४/ठाणे-पालघर/ पदे/प्र.क्र.१३०/आस्थापना-५(निप)६८४, दिनांक ०९/१२/२०१६.
पार्श्वभूमी : ठाणे जिल्हयातील सर्व आदिवाशी बहुल लोकसंख्या असलेले तालूके बहुतांश ग्रामीण भाग नवनिर्मीत पालघर जिल्हयात समाविष्ट झाल्यामूळे विभाजनानंतरचा ठाणे जिल्हा हा प्रामुख्याने नागरी भाग राहिलेला होता. त्यामूळे ठाणे मुख्यालयासाठी आत्मा योजनेअंतर्गत पदे कार्यरत ठेवण्याची आवश्यकता नसल्याने ठाणे मुख्यालयासाठी आत्मा योजनेअंतर्गत सुनिश्चित केलेली पदे नवनिर्मीत पालघर जिल्हयाकडे वर्ग करण्याबाबत संदर्भ क्र.१ च्या शासन पत्रान्वये आयुक्त (कृषि) यांना कळविण्यात आलेले होते.
२. त्यानुषंगाने आयुक्त (कृषि) यांच्या संदर्भ क्र.२ च्या आदेशान्वये प्रकल्प संचालक (आत्मा) जिल्हा ठाणे यांच्यासह मंजूर पदे पालघर जिल्हयाकडे वर्ग करण्यात आलेली असून ठाणे व पालघर जिल्हयाकरीता आत्मा योजनेचे मुख्यालय पालघर राहिल असे घोषित करण्यात आलेले आहे. त्याअनुषंगाने वरील दोन्ही जिल्हयातील आत्मा यंत्रणेचे कामकाज प्रकल्प संचालक (आत्मा),पालघर यांच्या कार्यालयाकडून हाताळण्यात येत आहे. त्यामूळे ठाणे जिल्हयातील आत्मा यंत्रणेतील अधिका-यांना कामकाजासाठी वारंवार ठाणे जिल्हयातून प्रकल्प संचालक (आत्मा) पालघर कार्यालयामध्ये जावे लागते.
३. वरील प्रशासकीय अडचणींचा विचार करता, जिल्हा अधिक्षक कृषि अधिकारी, ठाणे यांना प्रकल्प संचालक (आत्मा) ठाणे म्हणून घोषित करण्याची बाब शासनाच्या विचाराधीन होती.
शासन निर्णय :
जिल्हा अधिक्षक कृषि अधिकारी, ठाणे यांना ठाणे जिल्हयासाठी पदसिध्द ( Ex Officio) प्रकल्प संचालक (आत्मा), ठाणे म्हणून घोषित करण्यात येत आहे. त्याअनुषंगाने ठाणे जिल्हयातील आत्मा यंत्रणेतील अधिकारी/कर्मचा-यांबरोबरच स्मार्ट कक्ष व त्यातील अधिकारी ठाणे येथेच
# Page 2
शासन आदेश क्रमांकः आकृवि-०७२०/प्र.क्र.१२८/१५-अ
जिल्हा अधिक्षक कृषि अधिकारी ठाणे तथा प्रकल्प संचालक (आत्मा), ठाणे यांच्या अधिनस्त कार्यरत राहतील.
२. तसेच आत्मा यंत्रणेसाठी जिल्हा अधिक्षक कृषि अधिकारी, ठाणे यांच्या कार्यालयातील लेखा अधिकारी यांना आहरण व संवितरण अधिकारी म्हणून घोषित करण्यात येत आहे.