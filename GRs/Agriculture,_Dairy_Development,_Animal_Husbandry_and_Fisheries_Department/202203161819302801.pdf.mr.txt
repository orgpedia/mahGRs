# Page 1
शासकीय दूध योजना, माळेगाव येथील १० एकर इतके क्षेत्र व यंत्रसामुग्री / मालमत्ता बारामती तालुका सहकारी दूध संघास कायमस्वरुपी कब्जेहक्काने हस्तांतरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुवियो-१३२१/प्र.क्र. २२८ / पदुम ९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक:- १६ मार्च, २०२२
वाचा :- १) कृषि व पदुम विभागाचा शासन निर्णय क्र. एमएलके २००१/प्र.क्र.३७६/२००१/पदुम-१०, दि.११/११/२००२
२) बारामती तालुका सहकारी दूध संघ यांनी आयुक्त, दुग्धव्यवसाय विकास यांना अग्रेषित केलेले क्र. ८३६/१/२०२१, दि.९/८/२०२१ चे पत्र
३) शासन निर्णय क्र. ओएफसी १९८३/२०२४/के नं २६२/९३ / पदुम - १०, दि.९/३/१९९४
४) आयुक्त, दुग्धव्यवसाय यांचे पत्र क्र आदुवि- ९ / शादुवियो बारामती / हस्तांतरण/बारामतीता.संघ/२०२१/६६८६, दि.१८/१०/२०२१
५) आयुक्त, दुग्धव्यवसाय यांचे पत्र क्र आदुवि-९ / शादुवियो बारामती/ हस्तांतरण/बारामती ता.संघ/माळेगाव बु/२०२२/१०७६, दि.२३/०२/२०२२ ६) सह दुय्यम निबंधक, वर्ग-२ बारामती क्र.२ यांनी दुग्धशाळा व्यवस्थापक, शासकीय दूध योजना, पुणे यांना अग्रेषित केलेले दि.९/२/२०२२ चे पत्र शासन निर्णय : शासकीय दूध योजना, माळेगाव (बु), तालुका बारामती येथील सर्व्हे नं. ५५०/२ मधील १० एकर जागा उपरोक्त वाचा येथील शासन निर्णय दि.९/३/१९९४ अन्वये ३० वर्षासाठी रु.३ लाख प्रतिवार्षिक भाड्याने देण्यात आली आहे. सदर जागा कायमस्वरुपी कब्जेहक्काने हस्तांतरीत करण्याची मागणी बारामती तालुका सहकारी दूध संघाने त्यांच्या वाचा मधील क्र. २ येथील दि.९/८/२०२१ च्या पत्रान्वये केली आहे. बारामती तालुका सहकारी दूध संघाची वरील मागणी विचारात घेऊन आयुक्त, दुग्धव्यवसाय विकास यांनी वाचा येथील क्र. ४ व ५ अन्वये शासनास सादर केलेल्या प्रस्तावानुसार शासकीय दूध योजना, माळेगाव येथील १० एकर जागा कब्जेहक्काने हस्तांतरीत करण्याची बाब शासनाच्या विचाराधीन होती.
शासन निर्णय दि.११/११/२००२ मधील तरतूदी व आयुक्त, दुग्धव्यवसाय विकास यांच्याकडून प्राप्त झालेला प्रस्ताव मान्यतेसाठी सादर केला असता, मा.मंत्री (दुग्धव्यवसाय) यांनी “ संघाच्या मागणीप्रमाणे व शासन निर्णयाप्रमाणे संघास बाजारभावाच्या ५० टक्के दराने ५ समान हप्त्यात रक्कम भरण्याच्या अटीवर जमिन देण्यात यावी. याबाबतचे आदेश त्वरीत निर्गमित करावेत.” अशी मान्यता दिली आहे. सदर मान्यता विचारात घेऊन शासकीय दूध योजना,
# Page 2
शासन निर्णय क्रमांकः दुवियो - १३२१/प्र.क्र. २२८/पदुम-९
माळेगाव येथील १० एकर जमिन बारामती तालुका सहकारी दूध संघास कायमस्वरुपी कब्जेहक्काने हस्तांतरीत करण्यासाठी महसूल व वन विभागाकडे प्रत्यार्पित करण्यास खालील अटी व शर्तींच्या अधीन राहून शासन मान्यता देण्यात येत आहे १) प्रत्यार्पित केलेली जागा बारामती तालुका सहकारी दूध संघास कब्जेहक्काने हस्तांतरीत करताना मा. मंत्री (दुग्धव्यवसाय) यांनी दिलेल्या उपरोक्त मान्यतेप्रमाणे जागेचे बाजारभावाप्रमाणे येणाऱ्या किंमतीच्या ५० टक्के किंमत आकारुन ५ समान वार्षिक हप्त्यात वसूली करावी.
२) आयुक्त, दुग्धव्यवसाय विकास यांनी त्यांच्या दि.१८/१०/२०२१ च्या पत्रान्वये यंत्रसामुग्री, फर्निचर, वनसंपदा व इतर साहित्य यांचे मुल्यांकन खालीलप्रमाणे दिले आहेत :
----------------------------------------------------------------------
| क्र. | बाब | किंमत |
| १ | सा.बां.विभागाने केलेले इमारतीचे मुल्यांकन | ३,४८,२४,८८४/ |
| २ | यंत्रसामुग्री व फर्निचर यांची सध्याची पुस्तकी किंमत | १५,३६,८५०/ |
| ३ | वन विभाग यांच्याकडून प्राप्त वनसंपदाचे सध्याचे मुल्यांकन | ४,२९,४४९/ |
| ४ | इतर साहित्याचे मुल्यांकन | ३,५९,९२५/ |
|  | एकूण | ३,७१,५१,१०८/ |
----------------------------------------------------------------------
३) वरीलप्रमाणे यंत्रसामुग्री, फर्निचर, इमारत, वनसंपदा व इतर साहित्य यांची १०० टक्के रक्कम व जमिनीचे बाजारभावाप्रमाणे येणाऱ्या किंमतीच्या ५० टक्के रक्कम एकूण ५ समान वार्षिक हप्त्यामध्ये बारामती तालुका सहकारी दूध संघाने शासनास अदा करावी.
४) वरीलप्रमाणे जागा व मालमत्तेच्या किंमतीचे ५ हप्ते भरल्यानंतर हस्तांतरणाची कार्यवाही महसूल विभाग नियमाप्रमाणे करतील.
५) बारामती तालुका सहकारी संघ यांनी सदर जागेचा वापर दुग्धव्यवसायासाठीच करणे आवश्यक राहील. जर इतर प्रयोजनासाठी वापर केला जात असल्याचे निदर्शनास आल्यास, सदर बाब शर्तभंग समजून जमिन परत घेण्याचे अधिकार शासनास राहतील.
६) सध्या अस्तित्वात असलेल्या लीजचा कालावधी संघाने उपरोक्त मुल्याचा पहिला वार्षिक हप्ता भरल्याच्या दिनांकापर्यंत राहील. या काळात संघाने नियमाप्रमाणे/करारनाम्यातील तरतूदीप्रमाणे शासनास भाडे अदा करणे क्रमप्राप्त राहील.
७) लीजचा करार समाप्त करण्यापूर्वी बारामती तालुका सहकारी दूध संघाकडे जमिनीच्या लीजपोटी कोणतीही थकबाकी नसावी.
पृष्ठ ३ पैकी २
# Page 3
शासन निर्णय क्रमांकः दुवियो - १३२१/प्र.क्र. २२८/पदुम-९
८) महसूल विभागाने सदर जमिन बारामती तालुका सहकारी दूध संघाकडे कायमस्वरुपी हस्तांतरीत केल्यानंतर उपरोक्त वाचा मधील क्र. १ येथील शासन निर्णय दि.११/११/२००२ अन्वये विहीत केलेल्या अटींचे पालन करण्याची जबाबदारी बारामती तालुका सहकारी दूध संघाची राहील.
९) अटी व शर्तींच्या संदर्भात काही विवाद उपस्थित झाल्यास, त्यावर शासनाचा निर्णय अंतिम राहील.
१०) उपरोक्त अटी व शर्तींशिवाय आणखी इतर अटी व शर्ती विहीत करण्याची आवश्यकता महसूल विभागास भासल्यास महसूल विभागाने त्याप्रमाणे अटी व शर्ती विहीत कराव्यात.
सदर शासन निर्णय वित्त विभागाने त्यांच्या अनौपचारीक संदर्भ क्र. ५७३/व्यय-२ व साधनसंपत्ती दि.३०/१२/२०२१ अन्वये दिलेली सहमती तसेच महसूल व वन विभागाने दि.७/३/२०२२ रोजी दिलेल्या अभिप्रायास अनुसरुन निर्गमित करण्यात येत आहे.