# Page 1
राज्यातील कृषी विद्यापीठे व त्यांच्याशी संलग्न महाविद्यालयांमध्ये विशेष संक्षिप्त पुनरीक्षण कार्यक्रमांतर्गत विद्यार्थ्यांची मतदार यादीमध्ये नाव नोंदणी करण्याबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्सव्यवसाय विभाग
शासन परिपत्रक क्र. संकीर्ण १५२१/प्र.क्र.१०४/६-अ
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २९ सप्टेंबर, २०२२.
वाचा: - अपर मुख्य सचिव तथा मुख्य निवडणूक अधिकारी यांचे अर्धशासकीय पत्र क्र. संकीर्ण-२०२२/प्र.क्र.५७५/२२/३३, दिनांक ०८ सप्टेंबर, २०२२.
परिपत्रक
भारत निवडणूक आयोगाकडून दरवर्षी विशेष संक्षिप्त पुनरिक्षण कार्यक्रमांतर्गत अस्तित्वात
असलेल्या मतदार यादीची पडताळणी व दुरुस्ती करून ती त्रुटी विरहीत करण्याचा व दि. ०१
जानेवारी या अर्हता दिनांकानुसार नविन मतदार नाव नोंदणी करुन मतदार यादी सुधारित
करण्याचा कार्यक्रम राबविण्यात येतो. विशेष संक्षिप्त पुनरीक्षण कार्यक्रम, २०२३ मध्ये दि.०१
जानेवारी, २०२३ रोजी १८ वर्षे पूर्ण करणारे नवमतदार यांची नोंदणी करुन मतदार यादी सुधारीत
करण्याचा कार्यक्रम आयोजित करण्यात येत आहे. तसेच सन २०२३ पासून दरवर्षी ०१ जानेवारी,
०१ एप्रिल, ०१ जुलै व ०१ ऑक्टोंबर अशा चार अर्हता दिनांकानुसार वा त्यापुर्वी १८ वर्ष पुर्ण होणाऱ्या
नागरीकांना मतदार यादीमध्ये आगाऊ नाव नोंदणी करता येणार आहे. सदर विशेष संक्षिप्त
पुनरीक्षण कार्यक्रमातर्गत दि.०९.११.२०२२ रोजी राज्यातील सर्व विधानसभा मतदारसंघातील प्रारुप
मतदार याद्या प्रसिध्द करण्यात येणार आहेत व दि.०९.११.२०२२ ते दि.०८.१२.२०२२ या
कालावधीत दावे व हरकती स्विकारण्यात येणार आहेत. दि.०१ ऑक्टोंबर, २०२३ या दिनांकापर्यंत
१८ वर्ष पूर्ण करणाऱ्या नवयुवकांना मतदार नाव नोंदणीसाठी (दि.०९.११.२०२२ नंतर) आगाऊ अर्ज
सादर करता येणार आहेत.
२. विशेष संक्षिप्त पुनरिक्षण कार्यक्रम, २०२३ अंतर्गत राज्यातील सर्व कृषी विद्यापीठे आणि
त्यांच्याशी संलग्न महाविद्यालयांमधील विद्यार्थ्यांची मतदार यादीमध्ये मतदार म्हणून नाव नोंदणी
करण्याचा उपक्रम राबविण्याबाबत अपर मुख्य सचिव तथा मुख्य निवडणूक अधिकारी, महाराष्ट्र
राज्य यांच्याकडून संदर्भाधीन पत्रान्वये कळविण्यात आले आहे.
# Page 2
शासन परिपत्रक क्रमांकः संकीर्ण १५२१/प्र.क्र.१०४/६-अ
३. मतदार यादीच्या विशेष संक्षिप्त पुनरिक्षण कार्यक्रमाच्या अनुषंगाने राज्यातील सर्व कृषि
विद्यापीठे व त्यासंलग्न महाविद्यालयांमार्फत पुढील उपक्रम राबविण्यात यावेत.
कृषि विद्यापीठे व त्याअंतर्गत येणाऱ्या महाविद्यालयीन विद्यार्थ्यांना निवडणूक साक्षरता
मंडळामार्फत विशेष संक्षिप्त पुनरीक्षण कार्यक्रम, २०२३ या कार्यक्रमाची माहिती
देण्यात यावी.
निवडणूक साक्षरता मंडळामार्फत दि.०९.११.२०२२ ते दि.०८.१२.२०२२ या
कालावधीत, दिनांक ०१.०१.२०२३ रोजी १८ वर्षे वय पूर्ण होत असलेल्या विद्यार्थ्यांची
नवीन मतदार म्हणून नोंदणी अर्ज भरुन घेण्यात यावेत. तसेच ज्या विद्यार्थ्यांचे
दिनांक ०१.१०.२०२३ पर्यंत १८ वर्षे वय पुर्ण होणार आहे, अशांकडूनही नविन मतदार
नोंदणीसाठी आगाऊ अर्ज भरुन घेण्यात यावेत.
राष्ट्रीय सेवा योजना (NSS) व नेहरू युवा केंद्र (NYK) यांच्याशी समन्वय साधून
विद्यार्थ्यांची नाव नोंदणी करण्यात यावी.
ऑनलाईन माध्यमामार्फत नविन मतदार नोंदणीबाबत विविध उपक्रम राबविण्यात
यावे. निवडणूक साक्षारता बूट कॅम्प, विविध ऑनलाईन स्पर्धा असे विविध उपक्रम
राबवून जनजागृती करण्यात यावी.
कृषि विद्यापीठे व महाविद्यालयांमध्ये नविन मतदार नोंदणीबाबत ऑनलाईन प्रश्न
मंजुषा स्पर्धा आयोजित करुन जनजागृती करण्यात यावी.
कृषि विद्यापीठ/महाविद्यालय कार्यालयाने संबंधित मतदार नोंदणी अधिकारी
कार्यालय/तहसिल कार्यालयाकडून आवश्यक अर्जाच्या फॉर्मचे नमुने उपलब्ध करुन
घ्यावेत. विद्यार्थ्यांना विहित नाव नोंदणी अर्ज विद्यापीठ / महाविद्यालयांमध्ये उपलब्ध
करुन द्यावेत. विद्यार्थ्यांकडून प्राप्त होणाऱ्या नाव नोंदणींच्या अर्जाचे संकलन करुन
विद्यापीठ/महाविद्यालयाने संबंधित मतदार नोंदणी अधिकारी कार्यालयाकडे पाठवावे.
पृष्ठ ३ पैकी २
# Page 3
शासन परिपत्रक क्रमांकः संकीर्ण १५२१/प्र.क्र.१०४/६-अ