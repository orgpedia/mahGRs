# Page 1
भूजलाशयीन मत्स्यव्यवसाय सहकारी संस्था (प्राथमिक), मच्छिमार विविध कार्यकारी सहकारी संस्था, जलाशयावर निर्माण करावयाचा संघ व भूजलाशयीन जिल्हा मच्छिमार संघ नोंदणीसाठी सुधारित निकषामध्ये नाहरकत प्रमाणपत्राच्या अनुषंगाने करावयाच्या बदलाबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांक : मत्स्यवि २०२२/प्र.क्र.१३२ / पदुम १३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दि . ३० नोव्हेंबर २०२२
वाचा - १. शासन निर्णय क्रमांक : मत्स्यवि २०१६/प्र.क्र.१७१ (भाग १)/पदुम १३ दि.०३.०७.२०१९ प्रस्तावना – :
उपरोक्त वाचा क्र.१ येथे नमूद शासन निर्णयान्वये भूजलाशयीन मत्स्यव्यवसाय सहकारी संस्था (प्राथमिक), मच्छिमार विविध कार्यकारी सहकारी संस्था, जलाशयावर निर्माण करावयाचा संघ व भूजलाशयीन जिल्हा मच्छिमार संघ नोंदणीसाठी सुधारित निकष निश्चित करण्यात आले आहेत.
सदरहू शासन निर्णयातील तरतूद क्र.१.१.१ नुसार ज्या तलाव/जलाशयावर नोंदणी करावयाची आहे, त्या तलावाबाबतचे नाहरकत प्रमाणपत्र संबंधित जिल्ह्याचे सहाय्यक आयुक्त मत्स्यव्यवसाय यांनी देणे आवश्यक आहे. तथापि ज्या मत्स्यव्यवसाय सहकारी संस्था ह्या दि. ०३.०७.२०१९ पुर्वी नोंदणीकृत झालेल्या आहेत तसेच संस्थेच्या उपविधीमध्ये संबधित तलावाच्या कार्यक्षेत्राचा उल्लेख आहे परंतु ज्यांच्याकडे नोंदणी वेळेस मत्स्यव्यवसाय विभागाकडून देण्यात येणारे नोंदणी नाहरकत प्रमाणपत्र नाही अशा मत्स्यव्यवसाय सहकारी संस्था तलाव ठेका नुतनीकरण प्रक्रियेपासून वंचित राहत असल्यामुळे संबधित संस्थेच्या सभासदांच्या उपजिविकेचा प्रश्न निर्माण झाल्याचे शासनाच्या निदर्शनास आले आहे.
सबब यासंदर्भात वाचा क्र१. येथे नमूद शासन निर्णयामधील तरतूद क्र.१.१.१ मध्ये खालील नमूद तरतूद समाविष्ट करण्याची बाब शासनाच्या विचाराधीन होती.
# Page 2
शासन निर्णय क्रमांकः मत्स्यवि २०२२/प्र.क्र.१३२/पदुम १३
शासन पुरकपत्र: तरतूद क्र.१.१.१ अ) तथापि ज्या मत्स्यव्यवसाय सहकारी संस्था ह्या दि.०३.०७.२०१९ पुर्वी नोंदणीकृत झालेल्या आहेत तसेच संस्थेच्या उपविधीमध्ये संबधित तलावाच्या कार्यक्षेत्राचा उल्लेख आहे.
अशा मत्स्यव्यवसाय सहकारी संस्थांना विभागाच्या नाहरकत प्रमाणपत्राची आवश्यकता असणार नाही.
# Page 3