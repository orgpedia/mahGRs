# Page 1
जागतिक बँक (IBRD) सहाय्यीत महाराष्ट्र राज्य कृषि व्यवसाय व ग्रामीण परिवर्तन प्रकल्पास (SMART) तत्वतः मान्यता देणे तसेच प्रकल्पाचा आराखडा तयार करण्यास आणि त्याकरिता प्रकल्प व्यवस्थापन कक्षाची आवश्यक मनुष्यबळासह स्थापना करण्यास मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. कृव्यप्र- ४६१८/प्र.क्र.१०२/८-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : १९ जानेवारी, २०१९
संदर्भ: १. महाराष्ट्र स्पर्धाक्षम कृषि विकास प्रकल्पाची दि. १४.०३.२०१८ रोजी झालेल्या सुकाणू समितीचे इतिवृत्त दिनांक ०९ एप्रिल, २०१८ २. सहकार, पणन व वस्त्रोद्योग विभाग, मंत्रालय, मुंबई, यांचे पत्र क्रमांक :-बासप्र-०५१८/प्र.क्र.९९/२१-स, दिनांक २५ मे, २०१८ ३. वित्त मंत्रालय, अर्थ व्यवहार विभाग, भारत सरकार, यांचे पत्र डी.ओ. नं.-१/३/२०१८-एफ बी-VII, दिनांक ०९ जुलै, २०१८ ४. शासन निर्णय कृषि व पदुम विभाग क्रमांक:- कृव्यप्र - ४६१८/प्र.क्र.१०२/८-ओ, दिनांक २४ जुलै, २०१८
प्रस्तावना: महाराष्ट्र राज्यात जागतिक बँक (IBRD) सहाय्यीत, "महाराष्ट्र स्पर्धाक्षम कृषि विकास प्रकल्प" व “महाराष्ट्र राज्य ग्रामीण जीवनोन्नती अभियान” या दोन प्रकल्पाची यशस्वी अंमलबजावणी करण्यात आली आहे. या प्रकल्पांची यशस्वी अंमलबजावणी लक्षात घेता, जागतिक बँकेने या प्रकल्पाच्या देखील भविष्यकालीन अंमलबजावणीसाठी स्वतंत्रपणे प्रस्ताव सादर करण्याऐवजी एकच संयुक्त प्रकल्प प्रस्ताव सादर करण्याचे सूतोवाच केले होते. त्यानुषंगाने नियोजन व वित्त विभागाच्या सहमतीने महाराष्ट्र राज्य कृषि व्यवसाय व ग्रामीण परिवर्तन (SMART) प्रकल्पाचा प्राथमिक प्रकल्प अहवाल (PPR) तयार करुन पणन विभागाने दिनांक २५.०५.२०१८ च्या पत्रान्वये केंद्र शासनास सादर केला होता. या प्रकल्पामध्ये जागतिक बँकेच्या अर्थसहाय्याबरोबरच अग्रगण्य खाजगी कंपन्यांच्या सामाजिक उत्तरदायित्व निधीद्वारे (CSR fund) महाराष्ट्रात प्रथमच स्थापण्यात आलेल्या ग्राम सामाजिक परिवर्तन फाऊंडेशनच्या (VSTF) निधीचा महाराष्ट्रातील ग्रामीण शेतकरी यांच्या विकासासाठी विनियोग करण्यात येणार आहे. या प्रकल्पांतर्गत शेतकरी उत्पादक गटांची निर्मिती व त्यांच्या सक्रिय सहभागाद्वारे शेतकऱ्यांना बाज़ारपेठशी जोडणे, शेतमालाचे काढणी पश्चात व्यवस्थापन व प्राथमिक प्रक्रियेद्वारे मुल्यवृद्धी करणे, ग्राहकांसाठी सुरक्षित खाद्य (Safe Food) उत्पादित करण्यास मदत करणे आणि या सर्व उपक्रमांद्वारे शेतकऱ्यांच्या उत्पन्नात वाढ करून त्यांच्यासाठी उपजिविकेचे स्त्रोत निर्माण करणे हा प्रमुख उद्देश आहे.
# Page 2
शासन निर्णय क्रमांकः कृव्यप्र - ४६१८/प्र.क्र.१०२/८-अ
पणन विभागाने केंद्र शासनास सादर केलेल्या या प्रकल्पाच्या प्राथमिक प्रकल्प आराखडयास (PPR) केंद्र शासनाने दिनांक ९ जुलै, २०१८ रोजीच्या पत्रान्वये तत्वत: मंजुरी प्रदान केली आहे तसेच, प्रकल्पाचा अहवाल तयार करतेवेळी छाननी समितीचे अभिप्राय, प्रकल्पात सहभागी विविध विभागांशी संबंधित केंद्रीय मंत्रालयांचा तसेच निती आयोगाच्या अभिप्रायांचा समावेश करण्याच्या अटीस अधीन राहून सदर प्रकल्पाची जागतिक बँकेकडे शिफारस केली होती. तद्नंतर जागतिक बँकेने त्यांच्या दिनांक २० जुलै, २०१८ रोजीच्या पत्रान्वये सदर प्रकल्पास तत्वत: मान्यता देण्यात येत असल्याचे राज्य शासनास कळविले आहे. त्यानुषंगाने दिनांक २४.०७.२०१८ रोजीच्या शासन निर्णयान्वये प्रस्तावित SMART प्रकल्पास शासनाने तत्वत: मान्यता दिली आहे. तसेच प्रकल्पासाठी मुंबई येथे प्रकल्प व्यवस्थापन कक्ष स्थापण्यास मंजूरी देण्यात आलेली आहे. सद्यस्थितीत, मुंबई येथे नानाजी देशमुख कृषि संजीवनी प्रकल्पाच्या कार्यालयात महाराष्ट्र राज्य कृषि व्यवसाय व ग्रामीण परिवर्तन प्रकल्पाचे (SMART) कामकाज तात्पुरत्या स्वरुपात सुरु करण्यात आले आहे. सदर शासन निर्णयान्वये या प्रकल्पाकरिता स्वतंत्र अर्थसंकल्पीय तरतूद उपलब्ध होईपर्यंत प्रकल्पाच्या आखणीकरिता येणारा खर्च महाराष्ट्र स्पर्धाक्षम कृषि विकास प्रकल्पाच्या तरतुदीतून भागविण्याबाबत तसेच आवश्यकतेनुसार सदर प्रकल्पाच्या मनुष्यबळ व अन्य संसाधनांचा वापर करण्याबाबत निर्णय झाला आहे. तथापि, महाराष्ट्र स्पर्धाक्षम कृषि विकास प्रकल्प बंद झाल्याने महाराष्ट्र राज्य कृषि व्यवसाय व ग्रामीण परिवर्तन (SMART) प्रकल्पास लेखाशिर्ष उपलब्ध होऊन निधीची तरतूद होईपर्यंत सदर प्रकल्पांतर्गत पदांच्या वेतनादी बाबींवरील खर्चासाठी VSTF ने आवश्यक निधी उपलब्ध करुन देण्याबाबतची बाब शासनाच्या विचाराधीन होती.
त्याचप्रमाणे सदर प्रकल्पाचा आराखडा तयार करण्यासाठी पूर्ण वेळ आवश्यक मनुष्यबळ उपलब्ध करुन देण्यासाठी पदनिर्मिती करणे, सदर आराखडा तयार करण्याकामी विविध सल्लागार संस्थांची निवड करणे, प्रकल्पांतर्गत कामकाजासाठी विविध संस्थांचे आवश्यक सहकार्य घेण्याकरिता त्यांच्याशी करार / सामंजस्य करार करण्यास अनुमती देणे, प्रकल्पाकरिता राज्य स्तरीय सुकाणू समिती गठीत करणे आणि प्रकल्पाच्या तयारीकरिता अर्थसंकल्पीय तरतूद उपलब्ध करुन देणे इ. प्रस्ताव शासनाच्या विचाराधीन होते. त्यानुषंगाने मंत्रीमंडळाने दिनांक ०८ जानेवारी, २०१९ रोजीच्या मंत्रीमंडळ बैठकीत दिलेल्या मान्यतेनुसार पुढीलप्रमाणे शासन निर्णय निर्गमित करण्यात येत आहे.
शासन निर्णय: १. जागतिक बँक (IBRD) अर्थसहाय्यीत “महाराष्ट्र राज्य कृषि व्यवसाय व ग्रामीण परिवर्तन (SMART)” हा सुमारे रु.२२२० कोटी (३०० दशलक्ष डॉलर) गुंतवणूकीचा प्रकल्प राबविण्यास तत्वत: मान्यता देण्यात येत आहे.
२. तसेच सदर प्रकल्पाचा आराखडा तयार करण्यासाठी भारतीय प्रशासन सेवेतील अधिकाऱ्यांना प्रकल्प संचालक म्हणून नामनिर्देशित करुन त्यांचे अधिपत्याखाली आवश्यक मनुष्यबळासह प्रकल्प व्यवस्थापन कक्ष (Project Management Unit) स्थापन करण्यास मान्यता देण्यात येत आहे.
पृष्ठ ९ पैकी २
# Page 3
शासन निर्णय क्रमांकः कृव्यप्र - ४६१८/प्र.क्र.१०२/८-अ
३. या प्रकल्पाचा अंमलबजावणीचा कालावधी ६ वर्षे असणार आहे. या प्रकल्पांतर्गत जागतिक बँकेच्या कर्जाचा ७० % हिस्सा (रु. १५५४ कोटी) व राज्य शासनाचा २६.६७% हिस्सा (रु. ५९२ कोटी) राहिल आणि ग्राम सामाजिक परिवर्तन फाऊंडेशनचा ३.३३% हिस्सा (रु.७४ कोटी) राहील (१US$ = रु.७४ या विनिमय दराने).
४. सदर प्रकल्पासाठी कृषि विभाग नोडल विभाग म्हणून कामकाज पाहील आणि पदुम विभाग, पणन विभाग, सहकार विभाग, ग्राम विकास विभाग हे विभाग व त्यांच्या अधिनस्त यंत्रणा प्रकल्पांतर्गत सहभागी विभाग (Line Departments) असतील.
५. आयुक्त (कृषि) यांना सदर प्रकल्पाचे प्रकल्प संचालक म्हणून नामनिर्देशित करण्यात येत असून प्रकल्प संचालकांच्या अधिनस्त प्रकल्प व्यवस्थापन कक्षांतर्गत (PMU) सर्व विभागांनी आपापले प्रकल्प अंमलबजावणी कक्ष (Project Implementation Unit) स्थापित करावेत.
६. सदर प्रकल्पांतर्गत सहभागी विभागांमध्ये समन्वय साधण्यासाठी व्यवस्थापकीय संचालक, VSTF यांचे अध्यक्षतेखाली प्रकल्प समन्वय समिती (PCC) गठीत करण्यात येत आहे. सदर समितीचा तपशील परिशिष्ट “अ” मध्ये दर्शविला आहे.
७. या प्रकल्पाचा आराखडा तयार करण्याकरिता उच्चस्तर सचिव समितीच्या मान्यतेने प्रकल्प व्यवस्थापन कक्षाकरिता परिशिष्ट “ब” नुसार प्रथम टप्प्यात पूर्णवेळ ३७ पदे (१४ शासकीय व २३ कंत्राटी) कृषि आयुक्तालयाच्या आस्थापनेवर अस्थायी स्वरुपात निर्माण करण्यात यावीत. सदर अधिकारी / कर्मचाऱ्यांच्या वेतनादी बाबी प्रकल्पाकरिता उपलब्ध करुन देण्यात येणाऱ्या
अर्थसंकल्पीय तरतूदीतून भागविण्यात यावी. प्रकल्पाचा आराखडा तयार झाल्यानंतर जागतिक बँकेच्या सूचनेनुसार प्रकल्पाच्या अंमलबजवणीकरिता आवश्यक पदांचा आकृतीबंध यथावकाश उच्चस्तर सचिव समितीच्या मान्यतेने मंजूर करण्यात यावा.
८. प्रकल्पाकरिता एखाद्या विभागाशी संबंधित शासकीय अधिकाऱ्याच्या पदावर प्रकल्प व्यवस्थापन
कक्षास सुयोग्य अधिकारी उपलब्ध होत नसल्यास, त्या विभागाच्या संवर्गातील लगतच्या कनिष्ठ अधिकाऱ्यामधून सदर पद श्रेणी अवनत करुन भरण्यात यावीत.
९. संदर्भ क्रमांक ४ येथील शासन निर्णयान्वये या प्रकल्पाकरिता स्वतंत्र अर्थसंकल्पीय तरतूद उपलब्ध होईपर्यंत प्रकल्पाच्या आखणीकरिता येणारा खर्च महाराष्ट्र स्पर्धाक्षम कृषि विकास प्रकल्पाच्या तरतुदीतून भागविण्याबाबत तसेच आवश्यकतेनुसार सदर प्रकल्पाच्या मनुष्यबळ व अन्य संसाधनांचा वापर करण्याबाबत निर्देशित केले होते. तथापि, सद्य:स्थितीत महाराष्ट्र स्पर्धाक्षम कृषि विकास प्रकल्प बंद झाल्याने, प्रकल्पाचा आराखडा तातडीने तयार करण्याकरिता प्रकल्पास आवश्यक सल्लागार / तज्ज्ञ ग्राम सामाजिक परिवर्तन फाऊंडेशनने (VSTF) त्यांच्या आस्थापनेवरुन उपलब्ध करुन द्यावेत आणि त्यांच्या वेतनादी बाबी VSTF ने भागवाव्यात. त्याचप्रमाणे प्रकल्पाकरिता प्रस्तावित पदांचा आकृतीबंध मंजूर झाल्यानंतर स्वतंत्र मनुष्यबळ पुरवठा संस्थेची
पृष्ठ ९ पैकी ३
# Page 4
शासन निर्णय क्रमांकः कृव्यप्र - ४६१८/प्र.क्र.१०२/८-अ
नियुक्ती करणे तसेच, प्रकल्पास लेखाशिर्ष उपलब्ध होऊन निधीची तरतूद होईपर्यंत या पदांच्या वेतनादी बाबींवरील खर्चासाठी VSTF ने आवश्यक निधी उपलब्ध करुन द्यावा.
१०.प्रकल्पाकरिता स्वतंत्र मनुष्यबळ पुरवठा संस्थेची नियुक्ती करण्याची प्रक्रिया प्रकल्प व्यवस्थापन कक्षाने सुरु करावी व सदर संस्थेची नियुक्ती झाल्यानंतर प्रकल्पाकरिता आवश्यक असणारी सर्व कंत्राटी पदे स्वतंत्र मनुष्यबळ पुरवठा संस्थेमार्फत बाहयस्त्रोत पध्दतीने भरावीत.
११.प्रकल्पाचा आराखडा तयार करतेवेळी विविध सल्लागार संस्थांची (Consultancy Services) विहित प्रक्रियेद्वारे निवड करण्यास तसेच, आवश्यक तेथे विविध संस्थांचे (केंद्र व राज्य शासनाच्या संस्था, आंतरराष्ट्रीय संस्था, विद्यापीठे, अन्य अशासकीय संस्था इ.) सहकार्य घेण्यास प्रकल्प
संचालकांना प्राधिकृत करण्यात यावे, सदर प्रयोजनार्थ त्यांना समुचित प्रशासकीय व वित्तीय अधिकार प्रदान करण्यात यावेत.
१२.प्रकल्प व्यवस्थापन कक्ष जागतिक बँकेच्या तज्ञांच्या तसेच कृषि विभागाच्या मार्गदर्शनाखाली कामकाज पाहील तसेच सुकाणू समितीच्या मान्यतेने प्रकल्पांतर्गत नवीन घटक/ उपघटकांचा समावेश करु शकेल अथवा प्राथमिक प्रकल्प अहवालामध्ये प्रस्तावित केलेल्या घटकांची व्याप्ती कमी-जास्त करु शकेल. प्रकल्प आराखडयात अंतिमत: समाविष्ट करावयाचे घटक / उपघटक व
विभाग निहाय राबवावयाच्या बाबी, त्यांच्या वित्तीय बाबी, प्रकल्प अंमलबजावणीची रुपरेषा व संनियंत्रण विषयक बाबींचा सविस्तर तपशील प्रकल्प आराखडयात अंतिम करावा. त्याशिवाय
प्रकल्पाकरिता आवश्यक असलेल्या विविध पुस्तिका (वित्तीय पुस्तिका, प्रापण पुस्तिका, पर्यावरण व सामाजिक व्यवस्थापन पुस्तिका इ.) प्रकल्प व्यवस्थापन कक्षामार्फत तयार करण्यात याव्यात. सदर प्रकल्पाच्या सविस्तर प्रकल्प अहवालास (DPR/PIP) व विविध पुस्तिकांना (Manuals) मंत्रीमंडळाची मान्यता घेऊन जागतिक बँकेसोबत प्रकल्पाचा करारनामा करण्यात यावा.
१३.या प्रकल्पाशी निगडीत धोरणात्मक बाबींवर राज्य पातळीवरुन निर्णय घेणे, प्रकल्पांतर्गत विविध
बाबी/ घटक/ प्रकल्प अंतिम करणे/ बदल करणे, प्रकल्पाचा वार्षिक कृती आराखडा अंतिम करणे, प्रकल्पाच्या प्रगतीचा वेळोवेळी आढावा घेऊन राज्य स्तरावरुन संनियंत्रण करणे आणि प्रचलित
विविध शासकीय योजनांशी प्रकल्पाची सांगड घालण्यासाठी (convergence) संबंधित विभागांना
निदेशित करण्यासाठी मुख्य सचिवांच्या अध्यक्षतेखाली प्रकल्प सुकाणू समिती परिशिष्ट “क” मध्ये दर्शविल्याप्रमाणे गठीत करण्यात येत आहे.
१४.प्रकल्पाचा आराखडा तयार करण्याकरिता प्रकल्प व्यवस्थापन कक्षाला आवश्यक राज्य हिस्स्याचा व बाहय हिस्याचा निधी उपलब्ध करुन देण्यासाठी स्वतंत्र लेखाशीर्ष उघडण्यात यावीत व
त्याखाली सन २०१९-२० पासून अर्थसंकल्पीय तरतूद करण्यात यावी. या प्रकल्पास जागतिक बँकेची मंजूरी मिळाल्याच्या दिनांकापूर्वी १२ महिन्यांमध्ये झालेल्या खर्चापैकी पात्र बाबींवरील खर्चाच्या ७०% मर्यादेत (बाहय हिस्स्याची) प्रतिपूर्ती जागतिक बँकेकडून मिळवावी व जागतिक
पृष्ठ ९ पैकी ४
# Page 5
शासन निर्णय क्रमांकः कृव्यप्र - ४६१८/प्र.क्र.१०२/८-अ
बँकेकडून प्रतिपूर्तीची रक्कम वगळता प्रकल्पाच्या तयारीकरिता होणारा उर्वरित सर्व खर्च राज्य शासनाने करावा.
१५.या प्रकल्पाकरिता जागतिक बँक व इतर स्रोतांतून निधी उपलब्ध होणार असल्यामुळे प्रकल्पांतर्गत प्राप्त होणाऱ्या निधीचे संनियंत्रण, उपयोगिता प्रमाणपत्र, अंकेक्षण व इतर संबंधित बाबी
सुनियोजितपणे करणे शक्य व्हावे म्हणून प्रकल्पाकरिता बाहय व राज्य हिश्श्याच्या एकूण सुमारे रु.२१४६ कोटी निधीची तरतूद (२९० दशलक्ष डॉलर) कृषि विभागाने त्यांच्या वार्षिक नियतव्ययातून करावी तथापि, सदर निधी प्रकल्पांतर्गत सर्व विभागांना उपलब्ध करुन द्यावयाचा असल्याने
नियोजन विभागाने कृषि विभागास सदर निधी अर्थसंकल्पीत करण्याकरिता अतिरिक्त नियतव्यय
उपलब्ध करुन द्यावा.
१६.सदर शासन निर्णय नियोजन विभागाच्या मान्यतेने व वित्त विभागाच्या अनौपचारिक संदर्भ क्रमांक -
२९४/२०१९/ व्यय -१, दिनांक १८ जानेवारी, २०१९ अन्वये प्राप्त मान्यतेनुसार निर्गमित करण्यात येत आहे.
# Page 6
# Page 7
# Page 8
# Page 9