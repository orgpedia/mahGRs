# Page 1
सन २०२३-२४ करिता नानाजी देशमुख कृषि संजीवनी प्रकल्पासाठी रु.१५.६९६० कोटी निधी वितरित करणेबाबत. त्याचप्रमाणे ०१-वेतन या उद्दिष्टाखाली रु.१.९२ कोटी निधीस कार्योत्तर मंजूरी देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : नादेकृ ४६२३/प्र.क्र.९७/८-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२
दिनांक – १३ ऑक्टोबर, २०२३
संदर्भ: १) कृषि व पदुम विभाग शासन निर्णय क्र. हअप्र-७१६/प्र.क्र.८२/राकृवियो कक्ष, दि. १७ जानेवारी, २०१८.
२) कृषि व पदुम विभाग, शासन निर्णय क्र. नादेकृ ४६२३/प्र.क्र.९७/८ ओ, दि. १८ मे, २०२३, दि. १४ जून, २०२३ व दि.३१ जुलै, २०२३ व दि.८ सप्टेंबर, २०२३.
३) नानाजी देशमुख कृषि संजीवनी प्रकल्प कार्यालयाचे पत्र क्र.नादेकृसंप्र०९२२/अंदाजपत्र/ प्र.क्र.१५८/२०२२/६७०, दिनांक १५ सप्टेंबर, २०२३.
प्रस्तावना: हवामान बदलास अतिसंवेदनशील असलेल्या विदर्भ व मराठवाड्यातील ४२१० गावे तसेच विदर्भातील पूर्णा नदीच्या खोऱ्यातील खारपाण पट्ट्यातील ९३२ गावे अशा एकूण ५१४२ गावांमध्ये ६ वर्ष कालावधीत जागतिक बँकेच्या अर्थसहाय्याने सुमारे रु.४००० कोटी अंदाजित खर्चाचा नानाजी देशमुख कृषि संजीवनी प्रकल्प राबविण्यात येत आहे. तसेच दिनांक १७ फेब्रुवारी, २०२२ च्या शासन निर्णयान्वये नाशिक जिल्हयातील मालेगाव तालुक्यातील सर्व गावांचा समावेश या प्रकल्पामध्ये करण्यास मान्यता देण्यात आली आहे. या प्रकल्पांतर्गत निवडलेल्या गावांमध्ये विविध बाबींची अंमलबजावणी करण्याकरिता संदर्भ क्रमांक २ येथील शासन निर्णयांन्वये सन २०२३-२४ मध्ये एकूण रु.४१०.६०८ कोटी निधी उपलब्ध करुन देण्यात आला असून सदर निधी खर्ची पडलेला आहे. सन २०२३-२४ मध्ये नानाजी देशमुख कृषि संजीवनी प्रकल्प व्यवस्थापन कक्ष आणि क्षेत्रिय स्तरावरील कार्यालये यांच्या दैनंदिन कार्यालयीन खर्च आणि प्रकल्पाची प्रभावी अंमलबजावणीच्या अनुषंगाने प्रकल्प घटकांवर होणाऱ्या खर्चासाठी निधीची आवश्यकता असल्याने प्रकल्प संचालक, नानाजी देशमुख कृषि संजीवनी प्रकल्प यांच्याकडून संदर्भ क्रमांक ३ च्या पत्रान्वये प्रस्ताव प्राप्त झाला आहे. त्यानुसार सन २०२३-२४ च्या अर्थसंकल्पीय तरतुदीतून रु.१५.६९६० कोटी निधी वितरीत करण्याची तसेच माहे जूलै देय ऑगस्ट, ऑगस्ट देय सप्टेंबर व सप्टेंबर देय ऑक्टोंबर वेतनासाठी वितरीत करण्यात आलेल्या रु.१.९२ कोटी निधीस कार्योत्तर मंजूरी देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे : शासन निर्णय : १. सन २०२३-२४ करिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना रु.१५.६९६० कोटी (रु. पंधरा कोटी एकोणसत्तर लाख साठ हजार फक्त) निधी वितरीत करण्यास मान्यता देण्यात येत आहे
२. परिच्छेद क्रमांक १ येथील तक्त्यात नमूद केल्यानुसार नानाजी देशमुख कृषि संजीवनी प्रकल्पाकरिता राज्य हिश्श्याचा रु.१५.६९६० कोटी (रु.पंधरा कोटी एकोणसत्तर लाख साठ हजार फक्त) निधी वितरीत करण्यात येत असून त्याचा बाबनिहाय तपशील पुढीलप्रमाणे:
# Page 2
शासन निर्णय क्रमांकः नादेकृ ४६२३/प्र.क्र.९७/८-अ
--------------------------------------
| बाब | वितरीत निधी (रुपये कोटीत) |
| ०१-वेतन | ३.६० |
| ०६-दूरध्वनी, वीज व पाणी शुल्क | ०.०१५० |
| १०-कंत्राटी सेवा | ६.३० |
| ११-देशांतर्गत प्रवास खर्च | ०.१५ |
| १२-विदेश प्रवास खर्च | ०.०३ |
| १३-कार्यालयीन खर्च | ०.६० |
| १४-भाडेपट्टी व कर | ०.४८६० |
| १७-संगणक खर्च | ०.१५ |
| २६-जाहिरात व प्रसिध्दी | ०.६० |
| २८-व्यावसायिक सेवा | ३.७५ |
| ३०-कंत्राटी सेवा | ०.००७५ |
| ५०-इतर खर्च | ०.००७५ |
| एकूण | १५.६९६० |
--------------------------------------
सदर रु.१५.६९६० कोटी (रु. पंधरा कोटी एकोणसत्तर लाख साठ हजार फक्त) निधी प्रकल्पाच्या राज्य हिश्श्याच्या पुढील लेखाशिर्षाखाली सन २०२३-२४ मध्ये अर्थसंकल्पीत केलेल्या तरतुदीतून खर्ची टाकावा.
मागणी क्रमांक डी-३,
२४०१ पीक संवर्धन,
(११५) लहान / सीमांत शेतकऱ्यांची आणि शेतमजुरांची योजना,
(००) (०३) हवामान अनुकूल कृषि प्रकल्प, (राज्य हिस्सा ३०%)
(कार्यक्रम) (२४०१ A६५५)
०१ - वेतन
०६-दूरध्वनी, वीज व पाणी शुल्क
१०-कंत्राटी सेवा
११-देशांतर्गत प्रवास खर्च
१२-विदेश प्रवास खर्च
१३- कार्यालयीन खर्च
१४- भाडेपट्टी व कर
१७-संगणक खर्च
२६-जाहिरात व प्रसिध्दी
२८-व्यावसायिक सेवा
३०-कंत्राटी सेवा
५०-इतर खर्च
३. त्याचप्रमाणे यापूर्वी राज्य हिस्सा (३० टक्के) २४०१ A६५५ या लेखाशिर्षाखाली ०१ वेतन या उद्दिष्टाखाली वितरीत तरतूद अपूरी पडत असल्याने माहे जूलै देय ऑगस्ट, ऑगस्ट देय सप्टेंबर व सप्टेंबर देय ऑक्टोंबर वेतनासाठी वितरीत करण्यात आलेल्या रु.१.९२ कोटी निधीस कार्योत्तर मंजूरी देण्यात येत आहे. त्याचा तपशील पुढीलप्रमाणे : (रु. कोटीत)
------------------------------
| उद्दिष्ट | दिनांक | वितरीत निधी |
| ०१ - वेतन | १ ऑगस्ट, २०२३ | ०.२४ |
| २९ ऑगस्ट, २०२३ | ०.७२ |
| ३ ऑक्टोबर, २०२३ | ०.९६ |
| एकूण | १.९२ |
------------------------------
पृष्ठ ३ पैकी २
# Page 3
शासन निर्णय क्रमांकः नादेकृ ४६२३/प्र.क्र.९७/८-अ
४. या शासन निर्णयाद्वारे उपलब्ध करुन देण्यात येत असलेल्या रु.१५.६९६० कोटी (रु.पंधरा कोटी एकोणसत्तर लाख साठ हजार फक्त) निधीचे कोषागारातून आहरण व वितरणाकरिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना नियंत्रक अधिकारी आणि वित्त विशेषज्ञ, नानाजी देशमुख कृषि संजीवनी प्रकल्प, मुंबई यांना आहरण व संवितरण अधिकारी म्हणून घोषित करण्यात येत आहे.
५. या शासन निर्णयान्वये उपलब्ध करुन देण्यात आलेल्या निधीचा विहित पद्धतीने तात्काळ विनियोग करण्यात यावा तसेच प्रकल्प संचालक, नानाजी देशमुख कृषि संजीवनी प्रकल्प, मुंबई यांनी ३३ अर्थसहाय्य या उद्दिष्टशीर्षाखाली खर्च झालेल्या रकमांचे उपयोगिता प्रमाणपत्र वेळोवेळी शासनास सादर करावे.
६. प्रकल्प संचालकांनी सदर प्रकल्पांतर्गत खर्ची पडणाऱ्या निधीची जागतिक बँकेकडून सत्वर प्रतिपूर्ती मिळवावी व मिळालेल्या प्रतिपूर्तीबाबत शासनास वेळोवेळी अहवाल पाठवावा.
७. प्रकल्प संचालकांनी सदर प्रकल्पांतर्गत झालेल्या कामाचा प्रगती अहवाल शासनास वेळोवेळी सादर करावा.
८. वित्त विभागाचे शासन परिपत्रक क्रमांक अर्थसं २०२३/प्र.क्र.४०/अर्थ-३, दिनांक १२ एप्रिल, २०२३ नुसार विहित केलेल्या अटींची पूर्तता होत असल्याने सदर परिपत्रकानुसार तसेच नियोजन विभागाच्या मान्यतेने व वित्त विभागाच्या अनौपचारिक संदर्भ क्रमांक २६४/२०२३/व्यय-१, दिनांक १० ऑक्टोबर, २०२३ अन्वये मिळालेल्या सहमतीनुसार सदर शासन निर्णय निर्गमित करण्यात येत आहे.