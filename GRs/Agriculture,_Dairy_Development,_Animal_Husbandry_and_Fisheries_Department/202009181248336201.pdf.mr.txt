# Page 1
कृषि विभागाचे अधिकारी, कर्मचारी यांचे क्षेत्रीय भेटी, संवाद वाढविणे बाबत....
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांक: संकीर्ण-२०२०/प्र.क्र.८६/३-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : १८ सप्टेंबर, २०२०
वाचा:– १) मा. मंत्री (कृषि), महाराष्ट्र राज्य यांचे दि. २०.०२.२०२० रोजीचे पत्र.
शासन परिपत्रक
जागतिक पर्यावरण बदलामुळे बिघडलेले निसर्गचक्र, त्यातून अवेळी पाऊस, अतिवृष्टी, अवर्षन स्थिती यामुळे शेतक-यांचे घटलेले उत्पादन, नैसर्गिक आपत्तीमुळे पिकाचे होणारे नुकसान, उत्पादीत मालाला योग्य बाजारभाव न मिळणे, यामुळे शेतक-याला भेडसावणा-या अडचणी, यातून निर्माण झालेली चिंता याबाबींचा विचार करताना शेतक-याशी परिणामकारक संवाद साधणे गरजेचे आहे. आतापर्यंत कृषि विभागाने शेतक-यांच्या उन्नतीसाठी अनेक उपक्रम राबविले आहेत. त्यात अजुन भर घालणे गरजेचे आहे. याच प्रयत्नांचा भाग म्हणून शेतक-यांशी संवाद साधणे गरजेचे आहे.
त्या अनुषंगाने विभागाच्या अधिकारी / कर्मचारी यांनी त्यांचे कार्यक्षेत्रातील प्रक्षेत्रास भेटी देणे व प्रभावी संवाद साधणे यासाठी खालील प्रमाणे कार्यवाही करण्यात यावी व त्याचे सनियंत्रण आयुक्त(कृषि) यांनी करावे.
मा. मंत्री (कृषि) / मा. राज्यमंत्री (कृषि) तसेच कृषि विभागातील सर्व अधिका यांनी शेतक-यांच्या समस्यांचे खालीलप्रमाणे त्यांच्या बांधावर जाऊन निवारण करावे.
१) मा. मंत्री (कृषि) /मा. राज्यमंत्री (कृषि) १५ दिवसातून किमान एकदा.
२) सचिव(कृषि), आयुक्त (कृषि), मंत्रालयीन स्तरावरील अधिकारी व कृषी विद्यापीठातील शास्त्रज्ञ १५ दिवसातुन किमान एकदा.
३) सर्व संचालक व विभागीय कृषि सहसंचालक आठवड्यातून किमान एकदा.
४) सर्व अधिक्षक व कृषि अधिकारी आठवड्यातून किमान दोनदा.
५) सर्व उपविभागीय कृषि अधिकारी, तालुका कृषि अधिकारी, मंडळ कृषि अधिकारी यांनी त्यांचे नियमीत योजनांचे अंमलबजावणी करताना आठवड्यातून किमान ३ दिवस क्षेत्रीय स्तरावर शेतक-यांशी संवाद साधुन त्यांच्या समस्या जागीच निकाली काढाव्यात. (त्यांच्या कामकाजाचा एकुण दिवसापैकी ६० टक्के कालावधी क्षेत्रीय कामकाजासाठी वापरावा.) ६) कृषि सहाय्यक, कृषि पर्यवेक्षक यांनी क्षेत्रीय स्तरावर काम करतांना योजनांची अमंलबजावणी करताना जास्तीत जास्त शेतक-यांशी संवाद साधुन योजनांची प्रभावी, परिणामकारक अंमलबजावणी करावी.
७) वरील भेटीचा कार्यक्रम हा नियमित निरिक्षण / तपासणी या व्यतिरिक्त राही
# Page 2
शासन परिपत्रक क्रमांकः संकीर्ण-२०२०/प्र.क्र.८६/३-अ
शेतक-यांचे उत्पन्न वाढविणे, त्यांचेशी सुसंवाद साधणे हे उद्दिष्ट आहे. त्यासाठी विविध उपाय योजना शेतक-यांना सुचविणे त्यात येणा-या अडचणी सोडविणे हा या अभियानाचा उद्देश आहे.