# Page 1
रोग अन्वेषण विभाग, (Disease Investigation Section) या संस्थेचे नाव बदलून “भारतरत्न अटल बिहारी वाजपेयी राज्यस्तरीय पशुरोग अन्वेषण प्रयोगशाळा, पुणे" (Bharatratna Atal Bihari Vajpayee State level Animal Disease Investigation Laboratory, Pune) असे करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : संकिर्ण-२०१८/प्र.क्र.१९५/पदुम-४
मादाम कामा रोड, हुतात्मा राजगुरू चौक
मंत्रालय विस्तार, मुंबई-४०००३२.
दिनांक : १८ जुलै, २०१९.
वाचा :- आयुक्त पशुसंवर्धन,महाराष्ट्र राज्य, पुणे यांचे पत्र क्र.डीआयएस मंजूरी/३१/१६२८९/२०१८-१९, पसं-१२, दि.७.१२.२०१८.
प्रस्तावना : रोग अन्वेषण विभाग, पुणे ही संस्था सन १९४७ पासून पशुरोग निदानाकरीता पुणे येथे कार्यरत असून, ही राज्यस्तरीय प्रयोगशाळा आहे. पशुआरोग्य हा पशुपालन व्यवसायाचा मुख्य कणा असल्याने पशुंचे आरोग्य अबाधित राखणे, पशुधनातील विविध रोगांचे रोगनिदान करणे, क्षेत्रिय अधिका-यांना रोग प्रादुर्भाव आटोक्यात आणण्यासाठी औषधोपचार, नियंत्रण व निवारणात्मक उपाययोजनांकरीता मार्गदर्शन करणे ही या संस्थेची प्रमुख उद्दिष्टे आहेत.
केंद्र शासनाने रोग अन्वेषण विभाग, औंध, पुणे या संस्थेस पश्चिम विभागीय संदर्भ प्रयोगशाळेचा दर्जा प्रदान केलेला आहे. त्यामुळे देशातील महाराष्ट्र, गोवा, गुजरात, छत्तीसगड, मध्येप्रदेश तसेच, दीव-दमण, दादरानगर हवेली या केंद्रशासीत प्रदेशांचा अंतर्भाव देशाच्या पश्चिम विभागात होत असल्याने, या सर्व राज्यांमध्ये उद्भवणा-या विविध सांसर्गिक रोगाचे निदान करण्यासाठी रोग अन्वेषण विभाग, औंध, पुणे ही संस्था काम पहाते.
महाराष्ट्र राज्यात रोग अन्वेषणाबाबतचे संपूर्ण कामकाज “रोग अन्वेषण विभाग, पुणे” या संस्थेमार्फत होत असल्याने, सध्याच्या “रोग अन्वेषण विभाग, पुणे” या नावाऐवजी सदर संस्थेचे “भारतरत्न अटल बिहारी वाजपेयी राज्यस्तरीय पशुरोग अन्वेषण प्रयोगशाळा, पुणे” असे नामकरण करण्याची बाब शासनाच्या विचाराधीन होती. त्या अनुषंगाने, खालीलप्रमाणे शासन निर्णय निर्गमित करण्यात येत आहे.
शासन निर्णय :
“रोग अन्वेषण विभाग, पुणे” (Disease Investigation Section, Pune) या संस्थेचे “भारतरत्न अटल बिहारी वाजपेयी राज्यस्तरीय पशुरोग अन्वेषण प्रयोगशाळा, पुणे” (Bharatratna Atal Bihari Vajpayee State level Animal Disease Investigation Laboratory, Pune) असे नामकरण करण्यास याव्दारे, शासनाची मान्यता प्रदान करण्यात येत आहे.
# Page 2
शासन निर्णय क्रमांकः संकिर्ण-२०१८/प्र.क्र.१९५/ पदुम-४