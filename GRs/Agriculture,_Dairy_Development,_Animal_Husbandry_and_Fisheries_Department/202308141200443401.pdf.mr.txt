# Page 1
महाराष्ट्र कृषि शिक्षण व संशोधन परिषदेच्या कार्याचे पुर्नर्विलोकन करण्यासाठी गठीत अभ्यासगटाला अहवाल सादर करण्यासाठी दिलेली मुदत कमी करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृप १०२२/प्र.क्र.२६४/७-अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई - ४०० ०३२.
दिनांक : १४ ऑगस्ट २०२३.
संदर्भ :- १) मा. मंत्री (कृषि) यांचे दि. ३०.११.२०२२ रोजीचे पत्र.
२) कृषि व पदुम विभाग, शासन निर्णय समक्रमांक दि.२५.०४.२०२३.
३) कृषि व पदुम विभाग, शासन शुध्दीपत्रक दि.०१.०६.२०२३.
४) कृषि व पदुम विभाग,शासन पत्र समक्रमांक दि.०१.०६.२०२३.
५) मा. राज्यपाल महोदयांच्या अध्यक्षतेखाली दि. १८.०७.२०२३ रोजी झालेल्या
बैठकीचे इतिवृत्त.
प्रस्तावना: राज्यात महात्मा फुले कृषि विद्यापिठ राहुरी, जि. अहमदनगर, डॉ. पंजाबराव देशमुख कृषि विद्यापिठ अकोला, वसंतराव नाईक मराठवाडा कृषि विद्यापिठ,परभणी व डॉ. बाळासाहेब सावंत कोकण कृषि विद्यापिठ, दापोली, जि.रत्नागिरी ही चार कृषि विद्यापिठे कार्यरत आहेत. सदर कृषि विद्यापीठांचे प्रमुख उद्दिष्ट कृषि क्षेत्रात संशोधन, शिक्षण व विस्तार हे आहे.
महाराष्ट्रातील कृषि विद्यापिठांमध्ये प्रभावी समन्वय व सुसूत्रता साधण्यासाठी महाराष्ट्र कृषि विद्यापिठे अधिनियम,१९८३ अन्वये नियम क्र.१२ नुसार दि. १० सप्टेंबर, १९८४ रोजी महाराष्ट्र कृषि शिक्षण व संशोधन परिषदेची स्थापना करण्यात आली आहे. कृषि परिषदेचे मुख्यालय, पुणे येथे आहे. राज्याचे कृषि मंत्री हे परिषदेचे पदसिध्द अध्यक्ष असतात.
संदर्भ क्र.१ अन्वये “महाराष्ट्र कृषि शिक्षण व संशोधन परिषद, पुणे या परिषदेचे कार्य कालसुसंगत व परीणामकारक असावे” या करिता परिषदेच्या कार्याचे पुनर्विलोकन करण्यासाठी अभ्यासगट गठीत करण्याबाबत कळविण्यात आले होते. त्यानुषंगाने डॉ. आर. बी. देशमुख, माजी कुलगुरु, महात्मा फुले कृषि विद्यापिठ, राहुरी यांच्या अध्यक्षतेखाली संदर्भ क्र.२ येथील शासन निर्णय दि.२५/०४/२०२३ अन्वये, अभ्यासगट गठीत करण्यात आला असून, सदर समितीने आपला अहवाल ४५ दिवसात कृषि परिषदेमार्फत शासनास सादर करावा, असे निर्देशीत करण्यात आले होते. तद्नंतर संदर्भ क्र.३ अन्वये उपरोक्त समितीने आपला अहवाल ४५ दिवसांऐवजी सहा महिन्यात (दि.३१ ऑक्टोबर २०२३ पर्यंत) कृषि परिषदेमार्फत शासनास सादर करावा, असे निर्देशीत करण्यात आले आहे. तथापि, संदर्भ क्र.४ अन्वये मा. राज्यपाल महोदयांच्या अध्यक्षतेखाली दि.१८.०७.२०२३ रोजी झालेल्या बैठकीत, उपरोक्त समितीने अहवाल सादर करण्याचा कालावधी कमी करण्यात येवून दि. ३० सप्टेंबर, २०२३ पर्यंत अहवाल सादर करावा, असे निर्देशित करण्यात आले आहे. त्यानुषंगाने, समितीने आपला अहवाल दि. ३० सप्टेंबर, २०२३ पर्यंत सादर करणेबाबत सूचना देण्याची बाब शासनाच्या विचाराधीन होती.
# Page 2
शासन निर्णय क्रमांकः मकृप १०२२/प्र. क्र.२६४/७-अ
शासन निर्णय:
१. संदर्भ क्र. २ येथील कृषि व पदुम विभाग, शासन निर्णय दि.२५.०४.२०२३ अन्वये, महाराष्ट्र कृषि शिक्षण व संशोधन परिषदेच्या कार्याचे पुनर्विलोकन करण्यासाठी गठीत करण्यात आलेल्या समितीने, आपला अहवाल दि.३१.१०.२०२३ ऐवजी दि.३० सप्टेंबर, २०२३ पर्यंत शासनास सादर करावा.
२. कृषि व पदुम विभाग, शासन निर्णय दि.२५.०४.२०२३ अन्वये निर्गमित करण्यात आलेल्या शासन निर्णयातील व दि.०१.०६.२०२३ च्या पत्रातील इतर अटी, शर्ती व समितीची कार्यकक्षा याबाबतच्या सूचना कायम राहतील.