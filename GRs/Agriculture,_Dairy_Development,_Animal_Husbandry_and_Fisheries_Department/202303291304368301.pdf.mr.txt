# Page 1
कृषि भवन, वागळे इस्टेट, रोड नं.१६, झेड लेन, मौजे पाचपाखाडी ता.जि.ठाणे येथील कृषि विभागाची जागा महसूल विभागास प्रत्यार्पित करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग
शासन निर्णय क्र. कृषिआ-२८१९/प्र.क्र.१०७/१६-अ
हुतात्मा राजगुरु चौक, मादाम कामा रोड, मंत्रालय, मुंबई - ३२
दिनांक : २९ मार्च, २०२३.
वाचा:- १) जिल्हाधिकारी, ठाणे यांचे आदेश क्र. महसूल-कक्ष- १/टे-१/एसबीपी-२००६/९३, दि.१४.०२.१९९४.
२) मा.मुख्यमंत्री महोदयांच्या अध्यक्षतेखालील दि.२८.०७.२०२२ रोजीच्या बैठकीचे इतिवृत्त दि.१० ऑगस्ट, २०२२.
३) आयुक्त, ठाणे महानगरपालिका यांचे पत्र क्र.ठामपा/आयुक्त/९९/२०२२, दि.१२.०८.२०२२.
४) मा.मुख्य सचिव यांच्या अध्यक्षतेखालील दि.१३.०९.२०२२ व दि.१०.११.२०२२ रोजीच्या बैठकीचे इतिवृत्त.
५) समक्रमांकित दि.१४.१०.२०२२ रोजीचे पत्र
प्रस्तावना:
कृषि भवन, वागळे इस्टेट, रोड नं.१६, झेड लेन, प्लॉट नं.३० ओ, मौजे पाचपाखाडी, ता. जि. ठाणे येथील कृषि विभागाच्या मालकीची १.९३२ हे. जागा (स.नं. २७४/ब, २७६/ब, २७७/ड, २७८ / ड) महाराष्ट्र शासन कृषी विभागाच्या नावाने आहे. तत्पूर्वी सदर जागा महाराष्ट्र औद्योगिक विकास महामंडळाच्या नावे होती. जिल्हाधिकारी, ठाणे यांचे संदर्भाधीन क्र.१ येथील दि. १४.०२.१९९४ रोजीच्या आदेशान्वये मौजे पाचपाखाडी ता.जि.ठाणे येथील महाराष्ट्र औद्योगिक विकास महामंडळाची ही जागा कृषि विभागास देण्यात आलेली आहे.
उपरोक्त जागा क्लस्टर डेव्हलपमेंट करीता ठाणे महानगरपालिकेकडे वर्ग करणेबाबतचा निर्णय दि.२८.०७.२०२२ रोजी मा. मुख्यमंत्री महोदयांच्या अध्यक्षतेखालील बैठकीत घेण्यात आलेला आहे.
सदर दि.२८.०७.२०२२ रोजीच्या बैठकीच्या इतिवृत्ताच्या अनुषंगाने मा. मुख्य सचिव यांचे अध्यक्षतेखालील दि.१३.०९.२०२२ रोजी आढावा बैठक आयोजित करण्यात आली होती. या आढावा बैठकीच्या इतिवृत्ताच्या अनुषंगाने संदर्भाधीन क्र. ३ येथील आयुक्त, ठाणे महानगरपालिका यांच्या पत्रान्वये सादर केलेल्या देय मोबदला प्रस्तावानुसार कृषि विभागाच्या मालकीची १.९३२ हे. जागा (सर्व्हे नं.२७४/ब, २७६/ब, २७७/ड, २७८/ड) क्लस्टर डेव्हलपमेंटकरीता ठाणे महानगरपालिकेकडे वर्ग करण्यास / देय मोबदला प्रस्तावास या विभागाच्या संदर्भाधीन क्र. ५ येथील पत्रान्वये प्राथमिक सहमती कळविण्यात आलेली आहे.
तद्नंतर ठाणे शहरातील विविध विषयांचा आढावा घेण्यासाठी मा. मुख्य सचिव महोदयांकडे दि.१०.११.२०२२ रोजी आयोजित बैठकीचे इतिवृत्त दि.०९.१२.२०२२ रोजी निर्गमित करण्यात आले
# Page 2
शासन निर्णय क्रमांकः कृषिआ-२८१९/प्र.क्र.१०७/१६-अ
असून त्यानुसार कृषि विभागाच्या वागळे इस्टेट येथील जमिनीच्या मोबदल्याबाबत खालीलप्रमाणे निर्णय घेण्यात आल्याचे नमूद करण्यात आले आहे,
“कृषी विभागाने ठाणे महानगरपालिकेस यापूर्वीच प्राथमिक सहमती कळविली असून कृषी विभागाच्या सहमतीप्रमाणे पर्यायी भूखंड महापालिकेने उपलब्ध करुन द्यावा आणि त्यावर अस्तित्वातील बांधकामाच्या दिडपट बांधकाम करून देण्यात यावे. सदरचे बांधकाम क्लस्टर योजनेचे काम सुरु होताच हाती घेण्यात यावे. महापालिकेने कृषी विभागास तात्पुरती पर्यायी जागा उपलब्ध करुन दिली असून, त्यामध्ये कृषी विभाग कार्यालय व प्रयोगशाळा सत्वर हलविण्याची कार्यवाही कृषी विभागाने करावी. तसेच जे फर्निचर हलविण्याजोगे नाही, त्याबाबतचा खर्च महापालिकेस कळवावा. सदर बाबत महापालिकेने आवश्यक निधी सत्वर उपलब्ध करुन द्यावा. वरील कार्यवाही एक महिन्याच्या आत पूर्ण करावी.
कृषि विभागाने सदर जागा ठाणे महापालिकेस हस्तांतरीत करण्यासाठी जागेचे प्रत्यार्पण महसूल विभागाकडे पंधरा दिवसात करावे. तद्नंतर महसूल विभागाने सदरची जागा क्लस्टर योजनेकरीता ठाणे महापालिकेस उपरोक्त सुविधा भूखंडाच्या मोबदल्यात हस्तांतरीत करावी.
वरील प्रमाणे मा.मुख्यमंत्री महोदयांच्या अध्यक्षतेखालील दि.२८.०७.२०२२ रोजीच्या बैठकीत कृषि विभागाच्या मालकीची कृषि भवन, वागळे इस्टेट, रोड नं.१६, झेड लेन, प्लॉट नं.३० ओ, मौजे पाचपाखाडी, ता. जि. ठाणे येथील १.९३२ हे. जमीन ठाणे महानगरपालिकेच्या क्लस्टर योजनेकरीता उपलब्ध करुन देण्यासंदर्भात घेण्यात आलेल्या निर्णयानुसार, सदर जमीन फेरफार नोंदीनुसार व जिल्हाधिकारी, ठाणे यांच्या संदर्भाधीन क्र. १ येथील आदेशातील अटी-शर्तीनुसार प्रथम महसूल विभागाकडे हस्तांतरीत करुन, महसूल विभागामार्फत ठाणे महानगरपालिकेस हस्तांतरीत करण्याची बाब शासनाच्या विचाराधीन होती. तद्नुषंगाने शासनाने खालीलप्रमाणे निर्णय घेतला आहे.
शासन निर्णय :
कृषि विभागाच्या ताब्यातील व मालकीची मौजे पाचपाखाडी ता. जि. ठाणे येथील १.९३२ हेक्टर जमीन (सर्व्हे नं. २७४/ब, २७६/ब, २७७/ड, २७८/ड) क्लस्टर डेव्हलपमेंटकरीता ठाणे महानगरपालिकेकडे वर्ग करणेबाबत दि.२८.०७.२०२२ रोजी मा. मुख्यमंत्री महोदयांच्या अध्यक्षतेखालील बैठकीत निर्णय घेण्यात आलेला आहे.
त्यास अनुसरुन कृषि विभागाच्या ताब्यातील व मालकीची कृषि भवन, वागळे इस्टेट, रोड नं.१६, झेड लेन, प्लॉट नं.३० ओ, मौजे पाचपाखाडी, ता. जि. ठाणे येथील १.९३२ हेक्टर जमीन (पुढील तक्त्यात नमूद केल्यानुसार) क्लस्टर डेव्हलपमेंटकरीता ठाणे महानगरपालिकेकडे वर्ग करण्यासाठी, महसूल व वन विभागाच्या दि.०९.०९.१९७१ आणि दि.०९.०९.२००८ च्या परिपत्रकामधील तरतूदीनुसार तसेच जिल्हाधिकारी, ठाणे यांच्या संदर्भाधिन क्र.१ येथील आदेशात नमूद केल्यानुसार खालील परिच्छेद-२
पृष्ठ ४ पैकी २
# Page 3
शासन निर्णय क्रमांकः कृषिआ-२८१९/प्र.क्र.१०७/१६-अ
मध्ये नमूद अटींच्या अधीन राहून महसूल व वन विभागास प्रत्यार्पित करण्यास या शासन निर्णयान्वये मंजूरी देण्यात येत आहे.
----------------------------------------------------------
| सर्व्हे नं. | क्षेत्र (हेक्टर.आर) |
| मौजे पाचपाखाडी, ता. जि. ठाणे येथील स.नं. २७४ / ब | ०.९०.०० |
| मौजे पाचपाखाडी, ता. जि. ठाणे येथील स.नं. २७६ / ब | ०.३७.७० |
| मौजे पाचपाखाडी, ता. जि. ठाणे येथील स.नं.२७७/ड | ०.३३.५० |
| मौजे पाचपाखाडी, ता. जि. ठाणे येथील स.नं. २७८/ड | ०.३२.०० |
| एकूण | १.९३.२० |
----------------------------------------------------------
२. अटी-शर्ती:
१. कृषी विभागाची उपरोक्त १.९३२ हे. जागा ठाणे महापालिकेकडे हस्तांतरीत करण्याच्या मोबदल्यात ठाणे महानगरपालिकेकडून पर्यायी जागेच्या स्वरूपात मौजे बाळकुम येथील ठाणे महानगरपालिकेकडील २.२७ हे. चा भूखंड (सर्व्हे क्र.९९, १०० व १०१) कृषि विभागास सध्या अस्तित्वात असलेल्या बांधकामाच्या ४४२६.१७ चौ.मी. च्या दीडपट बांधकामासह (६६४० चौ.मी.) उपलब्ध करुन देण्यात येईल. क्लस्टर योजनेचे काम सुरु होताच कृषि विभागासाठीचे बाळकुम येथील बांधकामही हाती घेऊन पूर्ण करण्यात यावे.
२. बाळकुम येथील उपरोक्त भूखंडावरील कृषि विभागाच्या कार्यालयाकरीता प्रस्तावित कार्यालये बांधून होईपर्यंत, कृषि विभागाच्या सध्या अस्तित्वातील सर्व कार्यालयांच्या क्षेत्रफळाएवढी जागा कशिश पार्क येथील ठाणे महानगरपालिकेच्या मालकीच्या इमारतीमध्ये कृषि विभागाच्या कार्यालयांकरीता कोणत्याही प्रकारचे भाडे/शुल्क/सेवाशुल्क आकारणी न करता देण्यात यावी.
३. कशिश पार्क, ठाणे येथील सदर जागेवर कार्यालयासाठी आवश्यक सर्व सुविधा जसे फर्निचर, पाणी, वीज, सुरक्षा व स्वच्छता तसेच प्रयोगशाळेकरीता आवश्यक सर्व विशेष सुविधा इत्यादी विनामोबदला उपलब्ध करुन देण्यात याव्यात.
४. ठाणे महानगरपालिकेकडून पर्यायी जागेच्या स्वरुपात मौजे बाळकुम येथील ठाणे महानगरपालिकेकडील उपरोक्त नमूद २.२७ हे. चा भूखंड (सर्व्हे क्र.९९, १०० व १०१) कृषि विभागास कायदेशिररीत्या हस्तांतरीत करण्यासाठी नियमोचित प्रस्ताव ठाणे महानगरपालिका आणि नगर विकास विभागाकडून महसूल विभागास सादर करण्यात येईल आणि सदर जागा कृषि विभागाच्या नावे करुन देण्याबाबत संपूर्ण रितसर कार्यवाही करण्यात येईल.
पृष्ठ ४ पैकी ३
# Page 4
शासन निर्णय क्रमांकः कृषिआ-२८१९/प्र.क्र.१०७/१६-अ
३. प्रस्तुतचा शासन निर्णय जिल्हाधिकारी, ठाणे यांचे दि.१४.०२.१९९४ रोजीच्या आदेशातील तरतूद आणि महसूल व वन विभागाच्या अनौ.सं.क्र. जमीन२७२३/UOR०१/प्र.क्र.२६/ज-४, दि.०३.०३.२०२३ अन्वये दिलेल्या अभिप्रायांनुसार निर्गमित करण्यात येत आहे.