# Page 1
कृषि विभागातील विभागीय लेखा परीक्षा आणि सेवा प्रवेशोत्तर परीक्षांचे आयोजन करण्यासाठी स्वतंत्र कक्ष आणि समिती स्थापन करण्याबाबत.
महाराष्ट्र शासन
कृषि पशुसंवर्धन, दुग्धव्यवसाय विकास व मत्स्यव्यवसाय विभाग,
शासन आदेश क्रमांक- कृषिआ १४२१/प्र.क्र.१८३/१६-अ
मंत्रालय, मुंबई-४०० ०३२.
दिनांक: १४ ऑक्टोबर, २०२१.
संदर्भ:- १) सामान्य प्रशासन विभाग, शासन परिपत्रक, क्रमांक:विपधो२६२०/प्र.क्र.१९/का.१७, दिनांक २२ सप्टेंबर, २०२० २) कृषि आयुक्तालयाचे पत्र क्र.कृआ/इएक्सएम/विलेप/आस्था-४/६८/३१७९६/२०२१, दि.२७.०९.२०२१ प्रस्तावना : सामान्य प्रशासन विभागाच्या उपरोक्त दि.२२ सप्टेंबर, २०२० च्या शासन परिपत्रकान्वये ज्या प्रशासकीय विभागांच्या अधिनस्त कार्यरत अधिकाऱ्यांसाठी आयोजित केल्या जाणाऱ्या विभागीय परीक्षांचे आयोजन महाराष्ट्र लोकसेवा आयोगामार्फत करण्यात येत होते, त्या सर्व प्रशासकीय विभागांनी सन २०२१ पासून त्यांच्या विभागीय परीक्षांचे आयोजन त्यांच्या स्तरावर करावे असे सूचित केले आहे. तसेच सदर परीक्षांचे आयोजन वेळेवर होण्याच्या दृष्टीकोनातून विभागांनी स्वतंत्र कक्षाची स्थापना करणेबाबत देखील सूचित केले आहे. महाराष्ट्र लोकसेवा आयोगाकडून सन २०२१ पासून विभागीय परीक्षांचे आयोजन करण्यात येणार नसल्यामुळे कृषि विभागातील राजपत्रित अधिकाऱ्यांकरिता घेण्यात येणारी विभागीय लेखा परीक्षा व गट-क संवर्गातील कर्मचाऱ्यांसाठी असलेल्या सेवा प्रवेशोत्तर परीक्षेच्या कामकाजासाठी कृषि आयुक्तालय, पुणे यांचे अधिनस्त एक स्वतंत्र कक्ष आणि सदर परीक्षेचे आयोजन करण्यासाठी आयुक्त (कृषि) यांचे अध्यक्षतेखाली समिती नेमण्याबाबत संदर्भाधीन क्र. २ येथील पत्रान्वये प्रस्ताव शासनास सादर केला आहे. अनुषंगाने खालीलप्रमाणे आदेश निर्गमित करण्यात येत आहेत.
शासन आदेश : कृषि विभागातील राजपत्रित अधिकाऱ्यांकरिता घेण्यात येणाऱ्या विभागीय लेखा परीक्षेचे व गट-क संवर्गातील कर्मचाऱ्यांसाठी असलेल्या सेवा प्रवेशोत्तर परीक्षेचे कामकाजाकरिता या आदेशान्वये कृषि उपसंचालक, कर्मचारी कल्याण, कृषि आयुक्तालय, पुणे कार्यालयातील उपलब्ध अधिकारी / कर्मचारी यांचेमधून खालीलप्रमाणे स्वतंत्र कक्ष स्थापन करण्यात येत आहे.
--------------------------------------------------------------
| अ.क्र. | पदनाम |
| १ | कृषि उपसंचालक (कर्मचारी कल्याण कक्ष), कृषि आयुक्तालय, पुणे |
| २ | कृषि अधिकारी (कर्मचारी कल्याण कक्ष), कृषि आयुक्तालय, पुणे |
| ३ | सहाय्यक अधिक्षक |
| ४ | वरिष्ठ लिपीक |
--------------------------------------------------------------
# Page 2
शासन आदेश क्रमांकः कृषिआ १४२१/प्र.क्र.१८३/१६-अ
२. उपरोक्त परीक्षांचे प्रचलित अभ्यासक्रमानुसार आयोजन करण्यासाठी आयुक्त (कृषि) यांचे अध्यक्षतेखाली खालीलप्रमाणे समिती गठित करण्यात येत आहे.
-------------------------------------------------------------------------
| अ.क्र. | समिती सदस्य | पदनाम |
| १ | अध्यक्ष | आयुक्त (कृषि), कृषि आयुक्तालय, पुणे |
| २ | सदस्य | ज्येष्ठ संचालक, कृषि आयुक्तालय, पुणे |
| ३ | सदस्य | सह संचालक (आस्थापना), कृषि आयुक्तालय, पुणे |
| ४ | सदस्य | वरिष्ठ प्रशासकीय अधिकारी (आस्था-४), कृषि आयुक्तालय, पुणे |
| ५ | सदस्य | प्रशासकीय अधिकारी (आस्था-४), कृषि आयुक्तालय, पुणे |
| ६ | सदस्य | सहाय्यक संचालक (लेखा-१), कृषि आयुक्तालय, पुणे |
| ७ | सदस्य सचिव | कृषि उपसंचालक (कर्मचारी कल्याण कक्ष), कृषि आयुक्तालय, पुणे |
-------------------------------------------------------------------------
२.१ उपरोक्त गठीत समितीने करावयाची कामे खालीलप्रमाणे राहतील.
]. परीक्षेकरीता प्राश्निकांची निवड करुन त्यांचेकडून प्रश्निपत्रिका संच मोहोरबंद लिफाफ्यात प्राप्त करुन घेणे.
||. परीक्षेकरीता निवडण्यात आलेल्या प्राश्निकांकडून प्राप्त प्रश्नपत्रिकांमधून प्रत्येक पेपरची प्रश्नपत्रिका निवडणे.
III. प्रश्नपत्रिका संचाच्या गोपनीयतेची जबाबदारी निश्चित करणे.
IV. परीक्षेनंतर निकालापर्यंत उत्तरपत्रिका सुरक्षित आणि गोपनीयरित्या ठेवणे.
V. सदर परीक्षेचा गुणतक्ता व निकाल अंतिम करणे.
३. कृषि विभागातील राजपत्रित अधिकाऱ्यांसाठी सध्या अस्तित्वात असलेल्या विभागीय परीक्षा नियमांमध्ये दुरुस्ती करुन विभागीय परीक्षांचे सुधारित नियम अधिसूचित करण्यात येणार आहेत.
सदर नियम अस्तित्वात येईपर्यंत प्रचलित नियमांनुसार परीक्षांचे आयोजन करावे आणि सुधारित नियम अधिसूचित झाल्यानंतरही उपरोक्त गठित समितीने विभागीय परीक्षांचे आयोजन करण्याची कार्यवाही करावी.
# Page 3