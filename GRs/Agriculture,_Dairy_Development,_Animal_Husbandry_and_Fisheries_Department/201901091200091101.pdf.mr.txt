# Page 1
भाऊसाहेब फुंडकर फळबाग लागवड योजना सन २०१८-१९ मध्ये राबविताना सर्वसाधारण प्रवर्गासाठी रू.७०० लक्ष निधी अर्थसंकल्पिय वितरणप्रणालीवर उपलब्ध करून देण्याबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०१८/प्र.क्र.२३५/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : ०९ जानेवारी, २०१९
संदर्भ:- १. कृषि व पदुम विभाग शासन निर्णय क्र. राफयो-२०१८/प्र.क्र.४७/९ञे, दि. ०६/०७/२०१८ २.वित्त विभाग, शासन परिपत्रक क्र. अर्थसं - २०१८/प्र.क्र.६९/अर्थ-३, दि. ०२/०४/२०१८ ३.कृषि विभाग अर्थसंकल्प कक्ष पत्र क्र.पूरक-२०१८/प्र.क्र.१०९/१८/२ओ, दि.०६/१२/२०१८ ४.कृषि व पदुम विभाग शासन निर्णय क्र. राफयो-२०१८/प्र.क्र.४७(भाग-४)/९ञे, दि.२८/१२/२०१८
प्रस्तावना : महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने भाऊसाहेब फुंडकर फळबाग लागवड योजना सुरू केली आहे. सदर योजना सन २०१८-१९ मध्ये राबविण्यास संदर्भाधीन क्र.१ दिनांक ०६/०७/२०१८ च्या शासननिर्णयान्वये प्रशासकीय मान्यता देण्यात आली आहे. सदर योजनेची चालू वर्षी अंमलबजावणी करण्याकरिता निधी उपलब्ध करून देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे.
शासन निर्णय: १. सन २०१८-१९ मध्ये भाऊसाहेब फुंडकर फळबाग लागवड योजनेच्या अंमलबजावणीकरिता सर्वसाधारण प्रवर्गासाठी रू.७०० लक्ष (रू. सात कोटी फक्त)निधी आयुक्त कृषि यांना अर्थसंकल्पिय वितरण प्रणालीवर उपलब्ध करून देण्यात येत आहे.
२. सदर निधी खालील लेखाशीर्षांतर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्र. डी-३ २४०१- पिक संवर्धन ११९, बागायती व भाजीपाला पिके, (०१) फळे (३३) भाऊसाहेब फुंडकर फळबाग लागवड योजना (२४०१ A८८९) ३३ अर्थसहाय्य
३. या शासन निर्णयाद्वारे वितरित करण्यात आलेल्या रुपये ७००लक्ष रक्कमेचे कोषागारातून आहरण व वितरण करण्याकरिता सहायक संचालक (लेखा-१), कृषि आयुक्तालय, पुणे यांना आहरण व संवितरण अधिकारी म्हणून घोषित करण्यात येत असून, आयुक्त (कृषि) यांना नियंत्रण अधिकारी म्हणून घोषित करण्यात येत आहे.
४. सदर योजनेअंतर्गत अनुदान लाभार्थ्यांना त्यांच्या आधार संलग्न बँक खात्यावर थेट लाभ हस्तांतरण (डीबीटी) द्वारे अदा करण्यात याव्यात.
# Page 2
शासन निर्णय क्रमांकः फुंफला-२०१८/प्र.क्र.२३५/९-अ
५. या शासन निर्णयाद्वारे उपलब्ध करुन दिलेल्या निधीचा तात्काळ विनियोग करण्यात यावा तसेच निधी विनियोगाच्या अनुषंगाने आयुक्त (कृषि) यांनी वेळोवेळी उपयोगिता प्रमाणपत्र शासनास सादर करावे.
६. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तीकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना व प्रचलित अटी व शर्तीचे व वेळोवेळी दिलेल्या सूचनांचे काटेकोरपणे पालन करावे.
७. हा शासन निर्णय वित्त विभागाचे परिपत्रक क्रमांक: अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ मधील अटी व शर्तीचे अनुपालन करण्याच्या अधीन राहून प्रशासकीय विभागास प्रदान केलेल्या अधिकारांचा वापर करून निर्गमित करण्यात येत आहे.
८. सदर शासननिर्णय वित्त विभागाच्या अनौ. संदर्भ क्र.३२२/२०१८/व्यय १, दिनांक ०५/०१/२०१९ अन्वये दिलेल्या सहमतीनुसार निर्गमित करण्यात येत आहे.