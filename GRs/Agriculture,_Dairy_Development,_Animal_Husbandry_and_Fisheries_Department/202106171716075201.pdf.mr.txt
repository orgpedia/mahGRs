# Page 1
दिव्यांग व्यक्ती हक्क अधिनियम, २०१६ नुसार कृषि व पदुम विभागाच्या अधिनस्त कृषि आयुक्तालय व अधिनस्त क्षेत्रीय कार्यालयांतील गट-क संवर्गातील “वाहन चालक” हे पद दिव्यांगाच्या पद सुनिश्चितीमधून वगळण्याबाबत...
महाराष्ट्र शासन
कृषि, पशुसंवर्धन दुग्धव्यवसाय विकास व मत्स्यव्यवसाय विभाग,
क्रमांक :- कृषिआ-२५१९/प्र.क्र.५३/१६ए,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक :- १७ जून, २०२१.
वाचा:- १) दिव्यांग व्यक्ती हक्क अधिनियम, २०१६ २) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना ३) सामाजिक न्याय व विशेष सहाय्य विभाग शासन परिपत्रक क्र. दिव्यांग-२०१९/प्र.क्र.२५१/दि.क.२, दि. १२.११.२०२० ४) सामाजिक न्याय व विशेष सहाय्य विभाग शासन निर्णय क्र. दिव्यांग-२०१९/प्र.क्र.२५१/दि.क्र.२, दि. ०२.०२.२०२१.
५) शासन पत्र सामाजिक न्याय व विशेष सहाय्य विभाग क्र. दिव्यांग-२०२१/संकीर्ण११/दि.क.२, दि. ०१.०६.२०२१ ६) समक्रमांक दि.१६ जून, २०२१ रोजीचा शासन निर्णय प्रस्तावना:
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करून सदर यादी केंद्र शासनाच्या www.disabilityaffairs.gov.in या संकेतस्थळावर Policy/Act/Rules-Notification येथे List of Post identification suitable for Persons with Benchmark Disability notified on ०४.०१.२०२१ या शिर्षाखाली प्रसिध्द केली आहे. सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सूचना निर्गमित केल्या आहेत. सदर शासन निर्णयातील निर्देशास अनुसरून दि.१६ जून, २०२१ रोजीच्या शासन निर्णयान्वये कृषि व पदुम विभागाच्या अखत्यारितील कृषि आयुक्तालय व अधिनस्त क्षेत्रीय कार्यालयातील गट-अ ते गट-ड संवर्गातील पदे दिव्यांग प्रवर्गासाठी सुनिश्चित करण्यात आलेली आहेत.
तसेच गट-क संवर्गातील “वाहन चालक” हे पद दिव्यांगाच्या सुनिश्चितीमधून वगळण्याबाबतचा प्रस्ताव, दिव्यांगासाठी शासन सेवेत पदे सुनिश्चित करण्यासाठी तज्ञ समितीच्या दि. २२ व २३ फेब्रुवारी,२०२१ रोजीच्या बैठकीसाठी ठेवण्यात आला होता.
शासन निर्णय: दिव्यांग व्यक्ती हक्क अधिनियम, २०१६ मधील कलम ३३ नुसार केंद्र शासनाच्या सामाजिक न्याय व
अधिकारीता मंत्रालय, नवी दिल्ली यांनी दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या
पदांची यादी करून प्रसिध्द केलेली आहे. यामधून कृषि व पदुम विभागाच्या अधिनस्त कृषि आयुक्तालय व अधिनस्त क्षेत्रीय कार्यालयांतील गट-क संवर्गातील “वाहन चालक” हे पद दिव्यांगाच्या सुनिश्चितीमधून वगळण्याबाबतचा प्रस्ताव, दिव्यांगासाठी शासन सेवेत पदे सुनिश्चित करण्यासाठी गठीत करण्यात आलेल्या तज्ञ समितीच्या दि. २२
# Page 2
शासन निर्णय क्रमांकः कृषिआ-२५१९/प्र.क्र.५३/१६ए,
व २३ फेब्रुवारी, २०२१ रोजीच्या बैठकीसाठी ठेवण्यात आला असता तज्ञ समितीने “वाहन चालक” हे पद दिव्यांगासाठी सुनिश्चित केलेल्या पदांमधून वगळण्यासाठी मान्यता दर्शविली आहे.
२. त्याप्रमाणे, कृषि व पदुम विभागाच्या अधिनस्त कृषि आयुक्तालय व अधिनस्त क्षेत्रीय कार्यालयांतील गट-क संवर्गातील “वाहन चालक” हे पद दिव्यांगासाठी केलेल्या पद सुनिश्चितीमधून वगळण्यात येत आहे.
३. हा शासन निर्णय सामाजिक न्याय व विशेष सहाय्य विभागाच्या दि.०१.०६.२०२१ च्या पत्रान्वये प्राप्त इतिवृत्तास अनुसरुन निर्गमित करण्यात येत आहे.
४. सदर शासन निर्णय महाराष्ट्र शासनाच्या www.mahrashtra.gov.in या संकेतस्थळावर उपलब्ध करण्यात आला असून त्याचा संकेतांक क्र. २०२१०६१७१७१६०७५२०१ असा आहे. हा शासन निर्णय डिजीटल स्वाक्षरी ने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, JYOTSNA SUNIL
ARJUN
(ज्योत्स्ना अर्जुन)
कक्ष अधिकारी, महाराष्ट्र शासन प्रति, १. मा. राज्यपाल यांचे सचिव, राजभवन, मलबार हिल, मुंबई
२. मा. मुख्यमंत्री यांचे प्रधान सचिव, मंत्रालय, मुंबई ३. मा. मंत्री (कृषि) मंत्रालय, मुंबई,
४. मा. राज्यमंत्री (कृषि) मंत्रालय, मुंबई ५. मा. विरोधी पक्षनेता, विधान परिषद / विधानसभा विधानमंडळ सचिवालय, मुंबई ६. मा. मुख्य सचिव, मंत्रालय, मंबई
७. मा. प्रधान सचिव, सामाजिक न्याय व विशेष सहाय्य विभाग, मंत्रालय, मुंबई ८. मा. प्रधान सचिव (पदुम) कृषि व पदुम विभाग, मंत्रालय, मुंबई
९. मा. सचिव, (कृषि) कृषि व पदुम विभाग, मंत्रालय, मुंबई १०. मा. सचिव, महाराष्ट्र लोकसेवा आयोग, मुंबई
११. आयुक्त, दिव्यांग कल्याण, आयुक्तालय, पुणे,
१२. आयुक्त (कृषि), कृषि आयुक्तालय, पुणे
१३. सर्व विभागीय कृषि सहसंचालक
१४. सर्व जिल्हा अधिक्षक कृषि अधिकारी
१५. सह / उप सचिव, कृषि व पदुम विभाग, मंत्रालय, मुंबई
१६. निवडनस्ती.
पृष्ठ २ पैकी २