# Page 1
राज्यात मत्स्यबीज प्रमाणीकरण व मत्स्यबीज केंद्रांचे प्रमाणन प्रणाली लागू करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. मत्स्यवि - २०१८ / प्र.क्र.६४ / पदुम-१३,
मंत्रालय, मुंबई ४०० ०३२
दिनांक -०२ नोव्हेंबर, २०१८
वाचा: १. केंद्र शासनाचे कृषि मंत्रालय पशुसंवर्धन, दुग्धव्यवसाय व मत्स्यव्यवसाय विभागाचे पत्र क्र. एफएनओ-३१०३६/०४/०७-एफवाय-३, दि.१३/०२/२०१५ २. आयुक्त मत्स्यव्यवसाय यांचे पत्र मत्स्य/भू/०२१५०६/३०/२०१०, दि.२६/१२/२०१७
प्रस्तावना : मत्स्यसंवर्धनाच्या प्रक्रियेमध्ये मत्स्यबीज ही पूर्व आवश्यक व महत्वाची बाब आहे. गुणवत्ता असलेल्या मत्स्यबीजामुळे खात्रीशीर मत्स्योत्पादन मिळते. तसेच तलावाची उत्पादकता वाढल्याने यशस्वी व शाश्वत मत्स्यव्यवसाय उद्योजकता वाढीस लागेल. जागतिक पातळीवर ग्राहकांच्या वाढत्या मागणीमुळे मत्स्यबीजाच्या प्रमाणन प्रणालीस गती मिळाली आहे. सदरची प्रणाली ही राज्यातील सर्व (खाजगी / शासकीय व इतर) मत्स्यबीज उत्पादन केंद्रे, संगोपन / संवर्धन केंद्रे, मत्स्यजीरे, मत्स्यबीज, मत्स्यबोटुकली, नॉप्लीया, पोस्टलार्व्हा, मत्स्यप्रजनक यांचे संवर्धन/संगोपन इत्यादी सर्वांसाठी लागू राहील. तसेच सदरच्या प्रणालीमुळे यात पर्यावरण विषयक बाबींची सांगड घातलेली असल्याने मत्स्यबीजाची गुणवत्ता राखणे व राज्यात शाश्वत मत्स्योत्पादन घेणे शक्य होईल. भारत सरकार, कृषि भवन यांचे संदर्भ १ चे पत्रान्वये निर्देशित केल्याप्रमाणे महाराष्ट्र राज्यात मत्स्यबीजाचे प्रमाणीकरण (Certification) तसेच मत्स्यबीज केंद्राचे प्रमाणन (Accreditation) प्रणाली जाहीर करण्याची बाब शासनाच्या विचाराधीन होती.
शासन निर्णय केंद्र शासनाने संदर्भ क्र. १ चे पत्रान्वये दिलेल्या निर्देशानुसार शासन मत्स्यबीजाचे प्रमाणीकरण व मत्स्यबीज केंद्राचे प्रमाणन या बाबतच्या प्रणालीस पुढीलप्रमाणे मान्यता प्रदान करीत आहे.
१. उपरोक्त संदर्भांकित पत्रान्वये केंद्र शासनाने मत्स्यबीज उत्पादन केंद्र / संवर्धन केंद्र ज्यामध्ये विविध प्रजातीच्या माशांचे जसे भारतीय प्रमुख कार्प, इतर कार्प, परदेशातून आयात केलेल्या प्रजाती असे एकूण संवर्धनक्षम सर्व मासे, गोडया तसेच निमखाऱ्या पाण्यातील कोळंबी, शोभिवंत मासे याचे संवर्धन करण्यासाठी आवश्यक साठवणूक तळी, संवर्धन व संगोपन तळी तसेच गोडे पाणी व खाऱ्या पाण्यात मत्स्य/कोळंबी/ इतर जलचर प्रजाती यांचे संवर्धन व संगोपन करणारी उत्पादन केंद्रे / संवर्धन केंद्रे यासाठी नोंदणीचे दृष्टीने पथदर्शक मार्गदर्शन सूचना निर्गमित केल्या आहेत. त्यानुसार राज्यातील सर्व संगोपन / संवर्धन केंद्राची नोंदणी होणे बंधनकारक आहे. मात्र केंद्रीय तटीय जलकृषि यांचे कार्यक्षेत्रातील संवर्धन / संगोपन केंद्रांनी अथवा मत्स्यशेती साठी त्यांचेकडे नोंदणी करणे बंधनकारक आहे.
# Page 2
शासन निर्णय क्रमांकः मत्स्यवि - २०१८/प्र.क्र.६४/पदुम-१३
२. सदर मार्गदर्शक सूचना नूसार केंद्र शासनाचे निर्देशानुसार राज्यामध्ये जलकृषि / मत्स्यशेती करणाऱ्यांसाठी राज्याच्या मार्गदर्शक सूचना लागू करणे आवश्यक आहेत.
सदर मार्गदर्शक सूचना या गोडया पाण्यातील प्रजनन / संवर्धन / संगोपन/ साठवणूक तलाव, निमखाऱ्या पाण्यातील मत्स्यसंवर्धन, सर्व संवर्धनक्षम देशी व परदेशातून आणलेल्या माशांच्या प्रजाती तसेच गोडया व निमखाऱ्या पाण्यातील कोळंबीच्या प्रजाती,
शोभिवंत माशांच्या प्रजाती यांना लागू राहतील.
अ. सक्षम प्राधिकाऱ्यांची परवानगी असल्याशिवाय कोणत्याही व्यक्तीस, सहकारी संस्थेस, खाजगी उद्योजकास खाजगी/भागीदारी कंपनीस संवर्धनक्षम मासे जसे भारतीय मेजर कार्प, देशी/विदेशी माशांच्या प्रजाती, एअर ब्रिदिंग फिश, गोडया पाण्यातील कोळंबी, निमखाऱ्या पाण्यातील कोळंबी, शोभिवंत मासे यांच्या सर्वांच्या संवर्धनक्षम प्रजाती यांचे संवर्धन / संगोपन हे प्रजनन / संवर्धन / संगोपन / साठवणूक तलावात करता येणार नाही.
ब. शासनाने प्रतिबंध केलेल्या प्रजाती वगळता इतर सर्व संवर्धनक्षम देशी अथवा विदेशी प्रजातीचे संवर्धनक्षम देशी अथवा विदेशी प्रजातीचे संवर्धन मत्स्यकास्तकारास करता येईल. विदेशी प्रजातीचे संवर्धन हे सक्षम प्राधिकाऱ्याचे परवानगी मिळाल्यावर करता येईल.
क. केंद्र शासनाने संदर्भाधिन पत्रान्वये दिलेल्या निर्देशानुसार राज्य स्तरावर मत्स्यबीज प्रमाणीकरण व मत्स्यबीज केंद्राचे प्रमाणन करण्यासाठी समिती गठीत
करणे बंधनकारक आहे. सदर समितीची कार्यकक्षा ही मत्स्यसंवर्धन केंद्रातून निर्मिती होणारे गुणवत्ता असलेले बीजांचे उत्पादन व केंद्राची उत्पादकता यांचे राज्यभर संनियंत्रण करणे अशी राहील. याच बरोबर बीज उत्पादन व त्याची गुणवत्ता यांचे नियंत्रण ही करेल. सबब ज्या उद्योजकांना संवर्धनक्षम देशी व विदेशी प्रजाती जसे कार्प, एअर ब्रिदिंग फिश, गोडया व निमखाऱ्या पाण्यातील कोळंबी, इतर संवर्धनक्षम प्रजाती शोभिवंत माशांच्या प्रजाती इत्यादीसाठी राज्य शासनाच्या मत्स्यबीज प्रमाणीकरण व मत्स्यबीज केंद्राचे प्रमाणन करण्याऱ्या समितीची प्रथम मान्यता घेणे बंधनकारक राहील. तसेच संगोपन/संवर्धन / साठवणूक तलावामध्ये गोडेपाणी अथवा निमखाऱ्या पाण्यातील प्रजातीचे संवर्धन / संगोपन करण्यासाठी
तसेच विविध प्रजातीच्या वापरासाठी राज्यातील मत्स्यबीज प्रमाणीकरण व मत्स्यबीज केंद्राचे प्रमाणन करणाऱ्या राज्य स्तरीय शिखर समितीची मान्यता घेणे बंधनकारक आहे.
पृष्ठ ४७ पैकी २
# Page 3
शासन निर्णय क्रमांकः मत्स्यवि - २०१८/प्र.क्र.६४/पदुम-१३
राज्य स्तरीय शिखर समितीची रचना खालीलप्रमाणे.
--------------------------------------------------------------------
| १ | आयुक्त मत्स्यव्यवसाय | अध्यक्ष |
| २ | सह सचिव/ उप सचिव (मत्स्यव्यवसाय ) | सदस्य |
| ३ | संबंधित प्रादेशिक उपायुक्त मत्स्यव्यवसाय | सदस्य |
| ४ OC | मत्स्यव्यवसाय तज्ञ म्हापसू अथवा फिशरी कॉलेजचा प्रतिनिधी | सदस्य |
| ५ | मत्स्यसंवर्धक/मत्स्यकास्तकार यांचा प्रतिनिधी | सदस्य |
| ६ | संबंधित जिल्हयाचे सहायक आयुक्त मत्स्यव्यवसाय | सदस्य–सचिव |
--------------------------------------------------------------------
सदर समितीची बैठक दर तीन महिन्यांनी अथवा आवश्यकतेनूसार अधिक वेळा होईल. सदर समितीची कार्यकक्षा हे तटीय जलकृषि प्राधिकरणाचे क्षेत्रातील संवर्धन केंद्रे वगळता इतर सर्व सवर्धन/संगोपन केंद्रासाठी राहील.
केंद्र शासनाच्या मत्स्यबीज प्रमाणीकरण व मत्स्यबीज केंद्राचे प्रमाणन प्रणाली २०१५ नूसार जसे या प्रणालीनूसार नोंदणी नसलेल्या मत्स्यबीज केंद्राचे अस्तित्व बेकायदेशीर (NULL & VOID) ठरविण्यात आले आहे. त्याचप्रमाणे महाराष्ट्रात देखील सदर प्रणाली अंतर्गत नोंदणी न केल्यास संवर्धकाचे अस्तित्व हे बेकायदेशीर (NULL & VOID) राहील.
ड. संवर्धनक्षम माशांचे जसे भारतीय प्रमुख कार्प, एअर ब्रिदिंग फिश, स्वदेशी प्रजाती तसेच परदेशातून आयात केलेल्या प्रजाती, गोडया तसेच निमखाऱ्या पाण्यातील कोळंबी, शोभिवंत मासे यांचे संवर्धन करण्यासाठी आवश्यक साठवणूक, संवर्धन संगोपन पध्दती असलेली मत्स्यबीज केंद्रे स्थापन करण्यासाठी मत्स्यबीज प्रमाणीकरण तसेच मत्स्यबीज केंद्राचे प्रमाणन ह्या प्रणाली अंतर्गत नोंदणी व प्रमाणन बंधनकारक आहे.
प्रमाणन समितीचे कार्य / कार्यकक्षा
अ. प्रमाणन कार्यक्रमानुसार राज्यात मत्स्यबीज उत्पादन केंद्र कार्यान्वित होत आहे.
याबाबत खात्री करणे तसेच राज्यात प्रमाणन प्रणाली राबविण्यात काय अडचणी आहेत, त्या दूर करुन सदर प्रणाली राबविण्यासाठी योग्य कार्यपध्दती तयार करणे.
ब. प्रमाणन कार्यक्रम राबविण्यासाठी आवश्यक त्या मुलभूत सुविधा, मनुष्यबळ, निधी उपलब्धी करणे.
क. व्यक्ती अथवा एजन्सी यांना मत्स्यबीज केंद्राचे प्रमाणन करण्यासाठी, मुल्यमापन व अहवाल तयार करण्यासाठी प्राधिकृत करणे.
ड. बीज प्रमाणिकरण प्रणाली राबविताना येणाऱ्या कायदेशीर समस्यांचे निराकरण करणे.
इ. आवश्यकतेनूसार वेळोवेळी प्रमाणन पध्दतीत सुधारणा आवश्यक असल्यास त्याबाबत शिफारस करणे.
पृष्ठ ४७ पैकी ३
# Page 4
शासन निर्णय क्रमांकः मत्स्यवि - २०१८/प्र.क्र.६४/पदुम-१३
फ. प्रमाणन केलेल्या मत्स्यबीज उत्पादन केंद्रामधून प्रजनक, मत्स्यबीज खरेदी करुन संचयन करण्याचे दृष्टीने जागरुकता करण्यासाठी प्रबोधनात्मक कार्यक्रम घेणे.
ग. प्रजनकाची निवड व देखरेख, मत्स्यबीज उत्पादन पध्दती, चाचणी प्रक्रिया याबाबतची मार्गदर्शक सूचना (मॅन्युअल) तज्ञांकडून तयार करुन घेणे.
संवर्धनक्षम माशांच्या प्रजाती गोडेपाणी तसेच निमखाऱ्या पाण्यातील कोळंबी व शोभिवंत मासे यांचे प्रजनन यासाठी मत्स्यबीज उत्पादन केंद्रांना परवानगी देण्याबाबतची मार्गदर्शक तत्वे व कार्यपध्दती.
१. अर्जदाराने [शेतकरी / उद्योजक / सहकारी संस्था / खाजगी व्यक्ती / कंपनी (Private Limited, Public Limited & others) व मत्स्यबीज उत्पादन केंद्र स्थापन करण्याची इच्छा असणारे] यांनी भारतीय प्रमुख कार्प, एअर ब्रिदिंग फिश, गोडया अथवा निम खाऱ्या पाण्यातील कोळंबी, शोभिवंत मासे या सर्व प्रकारच्या बीजोत्पादन करणाऱ्यांनी मत्स्यबीज प्रमाणीकरण व मत्स्यबीज केंद्र प्रमाणन करण्यासाठी गठीत समितीने निश्चित केलेल्या विहित प्रपत्रात नोंदणी अर्ज करावा. (विवरण पत्र १).
२ मत्स्यबीज प्रमाणीकरणव मत्स्यबीज केंद्र प्रमाणन करणाऱ्या समितीने बीजोत्पादन केंद्राचे डिझाईन व ले आऊट, बीजोत्पादन केंद्राची क्षमता, कोणत्या प्रकारे संवर्धन / उत्पादन करण्यात येणार आहे त्याबाबत तपासणी करुन, तसेच एखादया रोगाची अथवा इन्फेक्शन लागण झाल्यास ते मासे स्वतंत्र ठेवून त्यावर उपचार करण्याची व्यवस्था आहे किंवा कसे याची खात्री करुन मंजूरी देण्यात यावी.
३. बीजोत्पादन केंद्रावरुन मत्स्यकास्तकार, शेतकरी अथवा संस्था / संघटना/संघ यांना बीज विक्री करण्याआधी त्याचे प्रमाणन करून घेणे बंधनकारक आहे.
४. प्रजनक सुस्थितीत राहून जगण्याचे प्रमाण वाढविण्यासाठी मिनरलचे प्रमाण योग्य राखणारे व सर्व घटक समाविष्ट असलेले खाद्य प्रजनकांना देण्यात यावे.
५. तटीय जलकृषि प्राधिकरण यांचे कार्यक्षेत्रात समाविष्ट नसलेल्या केंद्राचाच विचार प्रादेशिक स्तरीय शिखर समिती यांनी नोंदणीसाठी करावा.
६. नोंदणीसाठी असलेले केंद्र हे पूर बाधित क्षेत्रात नसावे तसेच ते अभयारण्य परीसरातील मोकळी जागा (Buffer Zone around sanctuary), जैविकदृष्टया राखीव जागा (Bio reserve), इको पार्क तसेच असुरक्षित पध्दतीने केंद्रातील पाणी वाहत्या पाण्यात सोडण्याची व्यवस्था त्याजोगे वाहते पाणी दुषित होईल अशा ठिकाणी असू नये.
७. देशातील प्रजातीसाठी मत्स्यबीज प्रमाणीकरण व बीजोत्पादन केंद्राचे प्रमाणन करणारी समिती ही गुणवत्ता युक्त बीज तसेच त्यासाठी चांगल्या प्रतीचे प्रजनक बीजोत्पादन केंद्रास उपलब्ध होण्याच्या दृष्टीने काम करत आहे. मात्र त्याचेव्दारे प्रमाणन केल्याशिवाय परदेशी जातीचे बीज घेतल्यास प्रमाणीकरणाच्या संपूर्ण प्रक्रियेस बाधक ठरेल.
पृष्ठ ४७ पैकी ४
# Page 5
शासन निर्णय क्रमांकः मत्स्यवि - २०१८/प्र.क्र.६४/पदुम-१३
८. प्रजनक साठा तलाव तसेच मत्स्यबीज संवर्धन व संगोपन तलाव याची देखरेख करताना खालीलप्रमाणे जैविक सुरक्षा मापदंड राखण्यात यावे.
८.१. संवर्धन तलावातून कॅनॉल/ नदी / तलाव किंवा कोणत्याही नैसर्गिक जलस्त्रोतात प्रक्रियेशिवाय पाणी सोडण्यात येवू नये.
८.२ पक्षांपासून बीज वाचविण्यासाठी योग्य ती उपाय योजना करावी तसेच बीजाची चोरी किंवा पाण्याच्या मोठ्या प्रवाहापासून बीज वाचविण्यासाठी देखील योग्य ती काळजी घ्यावी.
८.३ पावसाळयात पाण्याच्या प्रवाहात अंडी, मत्स्यबीज, मासे तलावातून वाहून नैसर्गिक जलस्त्रोतात जावू नये यासाठी तलावाचे बांध उंच ठेवण्यात यावेत.
८.४ तसेच अंडी, मत्स्यबीज, मासे वाहून जावू नये म्हणून स्लुइज गेट ला योग्य आसाची जाळी बसविण्यात यावी.
८.५. ५.०० हे. पेक्षा मोठया केंद्रावर वापर केलेल्या पाण्यावर प्रक्रिया करण्याची यंत्रणा (ETP) उभारणे बंधनकारक आहे.
९. बीजोत्पादन केंद्र/ बीज संवर्धन केंद्र यांनी राज्य शासनाकडे विहित प्रपत्रात प्रमाणिकरणासाठी अर्ज करावा.
१०. संवर्धनक्षम जाती अथवा त्यांच्या प्रजातीसाठी प्रमाणिकरणासाठी स्वतंत्र अर्ज करणे आवश्यक आहे.
११. प्रमाणित केंद्रे त्यांच्या केंद्रावर उत्पादित झालेले बीज प्रमाणित करू शकतील व त्याचा Fish Mark हा होलोग्राम सहीत प्रमाणपत्रावर वापरतील.
१२. बीजोत्पादन/बीज संवर्धन केंद्र ही जाती/ प्रजाती नूसार स्वतंत्रपणे करणे आवश्यक आहे.
१३. प्रमाणिकरण प्रक्रिया सुरु असताना बीज आणि प्रजनक साठा बाबत खालील बाबींची पडताळणी करण्यात येईल.
→ उत्पादन परिमाणे व व्यवस्थापनाच्या विशिष्ट निकषाचे अनुषंगाने मानके तपासणे.
>रोगाचा फैलाव/ प्रसार होवू नये म्हणून पूर्व इतिहास पडताळणी >एक पिकाच्या दृष्टीने रोग जनकांचे पर्यवेक्षण, पाण्याचा दर्जा याबाबत NSPAAD यांचे तज्ञासह तपासणी करुन खात्री करणे.
> कार्प तसेच कॅटफिश यांचे संदर्भात संकरण व अनुवंशिक प्रगतीबाबत तपासणी.
१४. सुधारीत / संकरीत प्रजाती साठी देखील उपरोक्त नूसार पडताळणी करण्यात येईल.
१५. प्रमाणिकरणानंतर बीजोत्पादन केंद्रे त्यांची "Test Certificate" "Sealing Tags" तयार करतील.
पृष्ठ ४७ पैकी ५
# Page 6
शासन निर्णय क्रमांकः मत्स्यवि - २०१८/प्र.क्र.६४/पदुम-१३
१६. संवर्धन करुन बीज विकणाऱ्या मध्यस्थांनी मुळ बिज हे प्रमाणित बीजोत्पादन केंद्रातून उपलब्ध करुन घेणे बंधनकारक आहे. अशा मध्यस्थ केंद्राचे प्रमाणिकरण हे पर्यावरणीय व पाण्याच्या योग्यतेच्या मानकांची तपासणी करुन करता येईल.
१७. ज्या ठिकाणी मालकीत बदल होईल तेथे जुन्या तसेच नवीन मालकांनी मालमत्ता हस्तांतरीत केल्याबाबतच्या कागदपत्रासह समितीस माहिती सादर करणे आवश्यक राहील.त्यानूसार नवीन मालकाने केंद्राचे प्रमाणिकरण प्रमाणपत्र त्याचे नावे हस्तांतरीत होणेसाठी अर्ज करावा व सदर अर्जासोबत प्रमाणित केंद्रासाठी लागू असलेली सर्व मानके राखण्याबाबत नवीन मालकाने हमीपत्र सादर करणे बंधनकारक आहे. प्रमाणन समितीच्या सदस्यांनी तपासणी करुन शिफारस केल्याप्रकरणी ६० दिवसांत नोंदणीसाठी परवानगी देण्यात यावी.
१८. प्रमाणपत्राचे प्रदर्शन बिजोत्पादन केंद्राचे प्रमाणिकरणाबाबतचे प्रमाणपत्र हे बिजोत्पादन केंद्राचे दर्शनी भागावर लावावे.
१९. प्रमाणन रद्द करणे -खालील प्रकरणी केंद्राचे प्रमाणन रद्द करण्यात येईल.
अ) आवश्यकतेनूसार मुलभूत सुविधा उपलब्ध नसणे.
ब) वैध कारणाशिवाय सुविधा एक वर्षापेक्षा जास्त कालावधीसाठी कार्यरत नसणे.
क) प्रमाणन समितीने निश्चित केल्यानूसार गुणवत्ता मानकानूसार बीज नसणे.
ड) सक्षम प्रमाणन समितीने चुका निदर्शनास आणल्यानंतर त्यांची पूर्तता न करणे.
इ) केंद्रात सुविधा उपलब्ध करताना खाद्यातील प्रतिबंधित घटक तसेच प्रतिबंधित संप्रेरके,प्रतिजैविके, औषधनिष्ठा विषयक सक्रिय पदार्थ वापर आढळून आल्यास फ) केंद्रातील मुलभूत सुविधा सुस्थितीत नसणे ग) चुकीच्या माहितीच्या आधारावर प्रमाणन झाले असल्यास तसेच ज्या प्रजाती शासनाने संवर्धन करण्यास बंधी घातली आहे अशा प्रजाती आढळल्यास अथवा त्या अनुषंगाने संवर्धनाची कारवाई होत असल्यास प्रमाणन प्रमाणपत्र रद्द करण्यात येईल.
२०. प्रमाणन पुनः प्रमाणीकरण केंद्राचे प्रमाणन हे ५ वर्षापर्यंत वैध आहे. वैधता कालावधीच्या समाप्ती नंतर त्यांच्या मान्यता प्रमाणनाची पूर्नतपासणी करण्यासाठी पुन्हा नव्याने अर्ज करणे आवश्यक आहे.
रोग चाचणी अहवाल अ) कोणत्याही रोगाचा फैलाव झाल्यास केंद्र धारकाने प्रथम संबंधित सहायक आयुक्त मत्स्यव्यवसाय यांचेकडे संपर्क साधुन अहवाल द्यावा. जाळी मारुन सर्व मासे काढून घ्यावे व तलावातून पाणी सोडण्याआधी त्यावर प्रथम प्रक्रिया करावी.
ब) केंद्रामध्ये वापरल्या जाणाऱ्या जाळी, भांडी, पिशव्या यांच्या निर्जंतुकीकरणासाठी व्यवस्था करावी.
पृष्ठ ४७ पैकी ६
# Page 7
शासन निर्णय क्रमांकः मत्स्यवि - २०१८/प्र.क्र.६४/पदुम-१३
क) कोणतीही खाजगी संघटन/ संस्था यांची रोगाची चाचणी व तपासणी संदर्भात स्विकारार्हता ठरविण्याबाबत मत्स्यव्यवसाय विभाग किंवा इतर संस्था जसे कि ICAR च्या संस्था, राज्य शासनाच्या प्रमाणित प्रयोगशाळा, विद्यापीठे यांनी प्रमाणित केलेल्या संस्था असणे आवश्यक आहे.
ड) प्रजननासाठी वापरुन झालेल्या प्रजनकासाठी स्वतंत्र तलाव ठेवावा.
इ) प्रजनकाची पुरेशा प्रमाणात उपलब्धता अथवा आदलाबदल करण्याची सोय असावी. प्रतिबंध असलेली औषधे व प्रतिजैविके यांचा वापर करु नये. एखादे वेळी रोग आढळल्यास त्यासाठी परवानगी असलेली औषध व प्रतिजैविके वापरून रोगावर इलाज करावा.
फ) उत्पादकता व त्यातील स्थिरता वाढविण्यासाठी कमी प्रमाणात संचयन केल्यास व्यवस्थापन खर्च कमी होवून रोगीचा प्रादुर्भाव देखिल टळतो.
ग) संवर्धनास सुयोग्य अशी प्रोबायोटिक्स वापरण्यात यावी.
२१. या प्रणाली अंतर्गत राज्य शासनाकडे नोंदणी असलेल्या बीजोत्पादन केंदानांच प्रमाणित बीजाची निर्मिती करता येईल.
२२. केंद्रावर ज्या प्रमाणित हॅचरी/ बीजोत्पादन केंद्रावरून बीज घेतले आहे त्याचा नाव व पत्ता अभिलेखी ठेवावा. तसेच पाण्याची गुणवत्ता, मापदंड, बीज, दैनिक खाद्य पुरवठा वेळापत्रक यांचे नोंदीचे अभिलेखे केंद्रावर ठेवण्यात यावी.
२३. सदर नोंदणी / प्रमाणन / प्रमाणिकरण यासाठी आवश्यक ती विवरणपत्र इंग्रजीमध्ये सोबत जोडली आहेत. त्यानूसार परिपूर्ण प्रस्ताव संबंधित सहायक आयुक्त मत्स्यव्यवसाय यांना सादर करण्यात यावे व समितीने पुढील कार्यवाही करावी.
सोबत विवरणपत्रे - १ ते ६ जोडण्यात आली आहेत त्यानुसार बीजाचे प्रमाणीकरण व प्रमाणन बाबत पुढील कार्यवाही करावी.
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47