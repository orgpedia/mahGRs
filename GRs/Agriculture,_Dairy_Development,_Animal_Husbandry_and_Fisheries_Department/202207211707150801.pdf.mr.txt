# Page 1
प्रधानमंत्री पीक विमा योजनेअंतर्गत प्रशासकीय खर्चासाठी रु.१९,६९,२७,०९६/- इतकी रक्कम वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०२२/प्र.क्र. ७३/११ अ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: २१ जुलै, २०२२
वाचा : १. शासन निर्णय कृषि व पदुम विभाग क्र. प्रपिवियो-२०२२/प्र.क्र.७२/११- अ, दि.०१.०७.२०२२ २. शासन परिपत्रक वित्त विभाग क्र. अर्थसं-२०२२/प्र.क्र.४३/अर्थ-३, दि.४.०४.२०२२ ३. आयुक्त (कृषि) यांचे पत्र क्र. सां.८ / वि.ह.अनु. / २३६३८/२०२२, दि.०६.०७.२०२२.
प्रस्तावना : प्रधानमंत्री पिक विमा योजना खरीप हंगाम २०२२ व रबी हंगाम २०२२-२३ या वर्षाकरीता भारतीय कृषि विमा कंपनी, एचडीएफसी इर्गो इंन्शुरन्स कं. लि., आयसीआयसीआय लोंबार्ड जनरल इंन्शुरन्स कं. लि., युनायटेड इंडिया इंन्शुरन्स कं. लि. व बजाज अलियांझ जनरल इन्शुरन्स कंपनी या ५ विमा कंपन्यांमार्फत राज्यात राबविण्यात येत आहे. केंद्र शासनाचे मार्गदर्शक सूचनेतील मुद्दा क्र. १४.
Budget for Administrative Expenses मधील मुद्दा क्र. १४.१ या तरतूदीनुसार योजनेंतर्गत प्रशासकीय व इतर अनुषंगिक खर्चासाठी एकुण मंजुर निधीपैकी ३ टक्के निधी अनुज्ञेय आहे. यानुषंगाने कृषि आयुक्त कार्यालयाने संदर्भ क्र. (३) च्या पत्रान्वये केलेल्या विनंतीस अनुसरून प्रशासकीय खर्चाकरिता रु.१९,६९,२७,०९६/- इतकी रक्कम वितरीत करण्याची बाब शासनाच्या विचाराधीन होती.
शासन निर्णय :
प्रधानमंत्री पिक विमा योजनेअंतर्गंत कृषि आयुक्तालयाने केलेली मागणी आणि केंद्र शासनाच्या सुधारीत मार्गदर्शक सुचनांमधील मुद्दा क्र. १४.१ या बाबीचा विचार करता, योजनेंतर्गत प्रशासकीय व इतर अनुषंगिक खर्चासाठी रु.१९,६९,२७,०९६/- इतकी रक्कम वितरीत करण्यास शासनाची मान्यता देण्यात येत आहे.
२. प्रस्तुत बाबींवर होणारा खर्च खालील लेखाशिर्षाखाली सन २०२२-२३ करिता मंजूर केलेल्या अर्थसंकल्पीय तरतूदीतून भागविण्यात यावा : मागणी क्र. डी - ३ २४०१ - पीक संवर्धन ११०, पीक विमा (००) (०८) प्रधानमंत्री पिक विमा योजनेंतर्गत विमा हप्त्यासाठी अर्थसहाय्य राज्य हिस्सा (२४०१ A ६६४) योजनेतर, ३३ - अर्थसहाय्य
# Page 2
शासन निर्णय क्रमांकः प्रपिवियो-२०२२/प्र.क्र. ७३/११ अ,
३. सदर शासन निर्णयान्वये वितरीत करण्यात येणारा निधी प्रधानमंत्री पिक विमा योजनेच्या मार्गदर्शक सूचनां व शासनाने वेळोवेळी निर्गमित केलेले शासन निर्णयानुसारच खर्च करण्याची जबाबदारी आयुक्त (कृषि) यांची राहील.
४. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. प्रस्तुत शासन निर्णय वित्त विभाग क्र. अर्थसं २०२२/प्र.क्र.४३/अर्थ-३,दि.४.०४.२०२२ अन्वये दिलेल्या मान्यतेनुसार निर्गमित करण्यात येत आहे.