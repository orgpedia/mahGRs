# Page 1
महाराष्ट्रातील काजूच्या सर्वकष विकासासाठी “काजू फळपिक विकास योजना” लागू करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: काविधो-२०२०/प्र.क्र.१२०/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक :- १८ जुलै, २०२३
संदर्भ:
१. कृषी व पदुम विभाग, शासन निर्णय क्रमांक: काविधो-२०२०/प्र.क्र.१२०/९-ओ, दि. १६.०२.२०२३ २. संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले जा.क्र.
कृआ/ फलो-२/काजू फ.वि.यो./१३७९९/२०२३, दिनांक २१.०४.२०२३ चे पत्र.
प्रस्तावना:- काजू फळपिकाच्या लागवडीपासून प्रक्रिया व विक्रीपर्यंत शेतकऱ्यांना येणाऱ्या अडचणी विचारात घेवून महाराष्ट्रातील काजूच्या सर्वकष विकासासाठी संदर्भाधीन क्रमांक १ येथील शासन निर्णयान्वये राज्यात “काजू फळपिक विकास योजना" लागू करण्यात आली आहे. सदर शासन निर्णयान्वये कोल्हापूर जिल्ह्यातील आजरा व चंदगड या तालुक्यांचा समावेश करण्यात आला आहे. भूदरगड, गडहिंग्लज व राधानगरी या तालुक्यात मोठ्या प्रमाणात चांगल्या प्रतीचे काजू उत्पादन होत असून या तालुक्यातून काजू लागवड तसेच प्रक्रीया उद्योग उभारणीची मागणी वाढत असल्याने योजनेमध्ये भूदरगड, गडहिंग्लज व राधानगरी या तालुक्यांचा समावेश करावा अशी विनंती संचालक (फलोत्पादन), यांनी संदर्भाधीन क्रमांक २ च्या पत्रान्वये केली आहे. त्यास अनुसरुन काजू फळपिक विकास योजनेमध्ये कोल्हापूर जिल्ह्यातील भूदरगड, गडहिंग्लज व राधानगरी या तालुक्यांचा समावेश करण्याची बाब विचाराधीन होती. त्यानुसार शासन पुढीलप्रमाणे निर्णय घेत आहे..
शासन निर्णय: संदर्भाधीन क्रमांक १ येथील शासन निर्णयान्वये लागू करण्यात आलेल्या “काजू फळपिक विकास योजना” या योजनेमध्ये कोल्हापूर जिल्ह्यातील भूदरगड, गडहिंग्लज व राधानगरी या तालुक्यांचा समावेश करण्यास तसेच सदर शासन निर्णयान्वये लागू करण्यात आलेल्या सर्व तरतूदी या तालुक्यांनाही लागू करण्यास मान्यता देण्यात येत आहे.
# Page 2