# Page 1
केंद्र पुरस्कृत पशुस्वास्थ व रोग नियंत्रण (LH&DC-Livestock Health & Disease Control) या कार्यक्रमाच्या राज्यातील अंमलबजावणीबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : डीएएचडी-१४०३४/२/२०२३/डीएएचडी-एएच-४ (ई-६६४४७०) मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक :- ०६ सप्टेंबर, २०२३.
वाचा : - १. सन २०२१ मध्ये केंद्र शासनाच्या पशुसंवर्धन विभागाने निर्गमित केलेल्या कार्यान्वयन मार्गदर्शक सूचना.
२. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. संकिर्ण - २०१९ / प्र.क्र.७१/ पदुम -४, दि.०२.०६.२०२०.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. केंपुयो- २०२२/प्र.क्र.०२/ पदुम -४, दि.२७.०१.२०२२.
४. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. केंपुयो- २०२२/प्र.क्र.०२/पदुम-४, दि.२३.०२.२०२२.
५. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. सीएसएस - २०२१/प्र.क्र.१७८ /पदुम-४, दि.०३.०६.२०२२.
६. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. संकिर्ण - २०२२/प्र.क्र.१२४ / पदुम-४, दि.११.०८.२०२२.
प्रस्तावना : वाचा क्र.४ येथील शासन निर्णयान्वये केंद्र पुरस्कृत पशुस्वास्थ्य व रोगनियंत्रण (LH&DC) कार्यक्रमाच्या राज्यातील अंमलबजावणीस तसेच, केंद्र पुरस्कृत राष्ट्रीय पशुरोग नियंत्रण (NADCP) कार्यक्रमाच्या राज्यातील अंमलबजावणीस वाचा क्र. २ येथील शासन निर्णयान्वये प्रशासकीय मान्यता देण्यात आली आहे.
२. वाचा क्र. ३ येथील दि. २७.०१.२०२२ च्या शासन निर्णयान्वये १०० टक्के केंद्र पुरस्कृत राष्ट्रीय पशुरोग नियंत्रण कार्यक्रम (NADCP) आणि फिरत्या पशुवैद्यकीय केंद्राची स्थापना (ESVHD-MVU) करण्यासाठी मुख्य कार्यकारी अधिकारी, महाराष्ट्र पशुधन विकास मंडळ, नागपूर यांना अंमलबजावणी यंत्रणा म्हणून घोषित केले आहे. तसेच, या शासन निर्णयान्वये महाराष्ट्र पशुधन विकास मंडळांतर्गत अधिकारी यांची गव्हर्नमेंट ई-मार्केट प्लेस (जेम) प्रणालीव्दारे वस्तु व सेवांच्या खरेदीसाठी व सदर प्रणालीच्या वापरासाठी नियुक्ती करण्यात आली आहे.
# Page 2
शासन निर्णय क्रमांकः डीएएचडी-१४०३४/२/२०२३/डीएएचडी-एएच-४ (ई-६६४४७०)
३. केंद्र पुरस्कृत पशुस्वास्थ्य व रोगनियंत्रण (LH&DC) या मुख्य योजनेचा राष्ट्रीय पशुरोग नियंत्रण कार्यक्रम (NADCP) हा भाग असून, शासन निर्णय दि.३.०६.२०२३ अन्वये आयुक्त पशुसंवर्धन, पुणे यांना या योजनेचे अंमलबजावणी अधिकारी म्हणून घोषित केलेले असल्याने, राष्ट्रीय पशुरोग नियंत्रण कार्यक्रम या योजनेची राज्यातील अंमलबजावणी आयुक्त पशुसंवर्धन, पुणे यांच्यामार्फतच होणे आवश्यक आहे. त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
४. केंद्र पुरस्कृत पशुस्वास्थ व रोग नियंत्रण या मुख्य योजनेंतर्गत राष्ट्रीय पशुरोग नियंत्रण कार्यक्रम (NADCP) आणि गंभीर स्वरुपाच्या पशु रोगांचे नियंत्रण करणे (CADCP), फिरत्या पशुचिकित्सा पथकाची स्थापना करणे (ESVHD-MVU) आणि ॲस्कॅड (ASCAD) या विविध उप योजनांची राज्यातील अंमलबजावणी आयुक्त पशुसंवर्धन, महाराष्ट्र राज्य, पुणे यांच्यामार्फत करण्यात यावी.
५. या योजनेसाठी मुख्य कार्यकारी अधिकारी, महाराष्ट्र पशुधन विकास मंडळ, नागपूर यांच्या स्तरावर १०० टक्के केंद्र हिश्यासाठी उघडण्यात आलेले सीएनए बँक खाते आयुक्त पशुसंवर्धन, पुणे यांच्या नावे ट्रान्सफर करुन घेणे / १०० टक्के केंद्र हिश्यासाठी आयुक्त पशुसंवर्धन, पुणे यांच्या नावे नवीन बँक खाते उघडणे याबाबतची कार्यवाही आयुक्त पशुसंवर्धन, पुणे यांच्या स्तरावरुन सत्वर करण्यात येवून याबाबत केंद्र शासनास अवगत करण्यात यावे.
६. सदर केंद्र पुरस्कृत योजनेची अंमलबजावणी केंद्र शासनाच्या पशुसंवर्धन विभागाने सन २०२१ मध्ये निर्गमित केलेल्या मार्गदर्शक सूचना तसेच, भविष्यात वेळोवेळी निर्गमित होणाऱ्या मार्गदर्शक सूचनांनुसार प्रत्यक्ष उपलब्ध होणाऱ्या निधीस अधिन राहून करण्यात यावी.
# Page 3