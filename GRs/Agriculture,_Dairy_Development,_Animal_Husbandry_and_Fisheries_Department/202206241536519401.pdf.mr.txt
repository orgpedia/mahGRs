# Page 1
महाराष्ट्र पशु व मत्स्य विज्ञान विद्यापीठ अंतर्गत मुंबई पशुवैद्यक महाविद्यालय, मुंबई च्या गोरेगांव उपपरिसरातील महाविद्यालय इमारतीच्या बांधकामाच्या प्राथमिक अंदाजपत्रकास प्रशासकीय मंजूरी देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०२२/प्र.क्र.३७/पदुम २ (माफसू)
मंत्रालय, मुंबई - ४०० ०३२.
दिनांक़ : २४ जून, २०२२.
वाचा :- १) पर्यावरण विभाग, शासन निर्णय क्र. इएनव्ही-२०१३/प्र.क्र. १७७/तां.क.१, दिनांक १० जानेवारी, २०१४
२) सार्वजनिक बांधकाम विभाग, शासन निर्णय क्र. बीडीजी २०१७/प्र.क्र.६० / इमा-२, दिनांक ७ जुलै, २०१७
३) सचिव (बांधकामे), सार्वजनिक बांधकाम विभाग, मंत्रालय, मुंबई यांचे क्र. संकीर्ण २०१९/प्र.क्र. ८७/ इमारती -२, दिनांक १३ जानेवारी २०२० रोजीचे पत्र
४) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे जा.क्र.मपमविवि / बांधकाम/८९८/२०२१, दिनांक १६ नोव्हेंबर, २०२१ रोजीचे पत्र
५) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे जा.क्र.मपमविवि/ बांधकाम/१२४५/२०२२, दिनांक १८ फेब्रुवारी, २०२२ रोजीचे पत्र
६) मा. मुख्य सचिव यांच्या अध्यक्षतेखाली दिनांक २८/०३/२०२२ रोजी झालेल्या सचिव समितीच्या बैठकीचे इतीवृत्त
प्रस्तावना - महाराष्ट्र पशु व मत्स्य विज्ञान विद्यापीठ, नागपूर अंतर्गत मुंबई पशुवैद्यक महाविद्यालय, मुंबई च्या गोरेगांव उपपरिसरातील महाविद्यालय इमारतीची जीर्ण अवस्था तसेच दुरुस्तीची व्याप्ती लक्षात घेता, सचिव (बांधकामे), सार्वजनिक बांधकाम विभाग यांनी सदर्भाधीन क्र. ३ येथील दिनांक १३ जानेवारी, २०२० रोजीच्या पत्रान्वये सदर इमारती ३५ वर्ष जुन्या असल्याने व सद्यस्थितीत जीर्ण झाल्या असल्याने या इमारती दुरुस्त करण्याऐवजी नविन इमार बांधणे संयुक्तीक ठरेल, असे कळविले होते. त्यानुसार सदर महाविद्यालयाच्या गोरेगांव उपपरिसरात नविन महाविद्यालय इमारतीचे बांधकाम करण्याची आवश्यकता होती. तद्नुषंगाने कुलसचिव, महाराष्ट्र पशु व मत्स्य विज्ञान विद्यापीठाने संदर्भाधीन दि. १६ नोव्हेंबर, २०२१ रोजीच्या पत्रान्वये मुंबई पशुवैद्यक महाविद्यालय, मुंबई च्या गोरेगांव उपपरिसरातील महाविद्यालयाच्या इमारतीचे प्राथमिक अंदाजपत्रक सादर केले आहे. सदर बांधकामांचे अंदाजपत्रक रु.१५.०० कोटी पेक्षा अधिक असल्याने प्रस्तावाची छाननी सार्वजनिक बांधकाम विभागामार्फत करुन, त्यास मा. मुख्य सचिव यांच्या अध्यक्षतेखालील सचिव समितीची मान्यता घेणे आवश्यक होते. सदर समितीने दिलेल्या मान्यतेनुसार उक्त महाविद्यालयाच्या इमारतीच्या बांधकाम खर्चास प्रशासकीय मान्यता देण्याची बाब शासन स्तरावर विचाराधीन होती.
# Page 2
शासन निर्णय क्रमांक: मपवि २०२२/प्र.क्र.३७/पदुम २ (माफसू)
शासन निर्णय महाराष्ट्र पशु व मत्स्य विज्ञान विद्यापीठ, नागपूर अंतर्गत मुंबई पशुवैद्यक महाविद्यालय, मुंबई च्या गोरेगांव उपपरिसरातील महाविद्यालयाच्या इमारत बांधकामाच्या प्राथमिक अंदाजपत्रकाची सार्वजनिक बांधकाम विभागाने केलेल्या छाननीच्या अनुषंगाने मा. मुख्य सचिव यांच्या अध्यक्षतेखालील सचिव समितीच्या दिनांक २८/०३/२०२२ रोजीच्या बैठकीत रु.६८.७१ कोटी (रुपये अडुसष्ठ कोटी एक्काहत्तर लक्ष फक्त) च्या प्राथमिक अंदाजपत्रकास मान्यता दिली आहे. तदनुसार उक्त महाविद्यालयाच्या इमारत बांधकामासाठी रु ६८.७१ कोटी इतक्या प्राथमिक अंदाजपत्रकास खालील अटी/ शर्तीच्या अधीन राहून मान्यता प्रदान करण्यात येत आहे. बांधकामाचा तपशील परिशिष्ट “अ” येथे जोडल्या प्रमाणे राहील.
१) सदर प्रस्ताव महाराष्ट्र पशु व मत्स्य विज्ञान विद्यापीठ अंतर्गत मुंबई पशुवैद्यक महाविद्यालय, मुंबई च्या गोरेगांव उपपरिसरातील नवीन महाविद्यालय इमारत बांधण्याचा प्रस्ताव विचाराधीन आहे.
प्रस्तावित इमारत G + ३ असून, त्यांचे एकूण क्षेत्रफळ १५८०६.२१ चौ. मी. असून बांधकामाचा दर रु.२६०००/- प्रति चौ.मी. आहे.
२) सदर कामाचे नकाशे खाजगी वास्तुशास्त्रज्ञाकडून करण्यात आलेले आहे.
३) सदर प्रस्ताव सन २०२१-२२ च्या दरसूचीवर आधारित आहे.
४) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रामणे असल्याची खातरजमाकरण्याच्या तसेच, कुलसचिव, महाराष्ट्र पशु व मत्स्य विज्ञान विद्यापीठ यांना Sloping Roof मधून भविष्यात गळती होणार नाही याची योग्य ती खातरजमा करण्याच्या अटीस अधीन राहून, अंदाजित रु. ६८.७१ कोटी (अक्षरी रुपये अडूसष्ट कोटी एकात्तर लक्ष मात्र) इतक्या किमतीस मान्यता राहील.
५) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेवूनच सुरु करावे.
६) ढोबळ स्वरुपात धरण्यात आलेल्या तरतूदीबाबत काम करतेवळी विस्तृत अंदाजपत्रक करुनच काम हाती घ्यावे.
७) प्रत्यक्ष काम करतेवळी पर्यावरण विभाग, शासन निर्णय क्र. इएनव्ही-२०१३/प्र.क्र. १७७/तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
८) सदर कामाच्या बांधकामाचा खर्च कृषि व पदूम विभागाने त्यांच्या उपलब्ध असलेल्या नियतव्ययामधून करण्यात यावा.
९) सार्वजनिक बांधकाम विभाग, शासन निर्णय क्र. बीडीजी २०१७ /प्र.क्र.६० / इमा-२, दि. ७ जुलै, २०१७ अन्वये कार्यवाही करण्यात यावी.
पृष्ठ ५ पैकी २
# Page 3
शासन निर्णय क्रमांक: मपवि २०२२/प्र.क्र.३७/पदुम २ (माफसू)
१०) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिध्द करण्यात याव्यात.
२. या बाबीकरिता येणारा खर्च महाराष्ट्र पशु व मत्स्य विज्ञान विद्यापीठाला “मागणी क्रमांक डी -४, २४०३ पशुसंवर्धन, १०९ विस्तार व प्रशिक्षण, (००) (१९) महाराष्ट्र पशु व मत्स्य विज्ञान विद्यापीठाची स्थापना, (२४०३ २०९२) कार्यक्रमांतर्गत, ३१ सहाय्यक अनुदान (वेतनेत्तर ) ” या लेखाशीर्षाखाली अर्थसंकल्पित केलेल्या तरतूदीमधून भागविण्यात यावा.
३. हा शासन निर्णय सार्वजनिक बांधकाम विभागाचा अनौपचारिक संदर्भ क्र. ४६/२०२२ / इमारत - २, दि. २४/०३/२०२२, नियोजन विभाग अनौपचारीक संदर्भ क्र. अनौ. स.१९४/१४३१, दिनांक ०४/०५/२०२२ आणि वित्त विभागाच्या अनौपचारीक संदर्भ क्र. अनौसं - २९३ / २०२२ / व्यय -२, दिनांक ०७/०६/२०२२ व मा. मुख्य सचिव यांच्या अध्यक्षतेखालील सचिव समितीच्या दि. २८/०३/२०२२ रोजी पार पडलेल्या बैठकीत प्रदान केलेल्या मान्यतेनुसार तसेच वित्तीय अधिकार नियम पुस्तिका १९७८, भाग - पहिला, उपविभाग- पाच अन्वये महाराष्ट्र सार्वजनिक बांधकाम नियमपुस्तिका अंतर्गत परिच्छेदाखालील प्रदान करण्यात आलेले वित्तीय अधिकारातील अ.क्र. १, महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ समोरील तरतूदीन्वये प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
४. सदर कामाची सुरुवात सन २०२२-२३ या आर्थिक वर्षापासून होत आहे.
# Page 4
# Page 5