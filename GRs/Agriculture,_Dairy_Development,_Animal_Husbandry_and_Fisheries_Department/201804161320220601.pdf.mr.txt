# Page 1
मा. औद्योगिक न्यायालय, मुंबई यांनी यु.एल.पी.
तक्रार क्र. १९७/२०१४ मध्ये दि.०१/०८/२०१५ रोजी दिलेल्या न्यायालयीन निर्णयानुसार दुग्धव्यवसाय विकास विभागामध्ये मजूरांची ५ अधिसंख्य पदे निर्माण करण्यास मंजूरी देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग
शासन निर्णय क्र. दुविआ-१४१४/प्र.क्र.१९६/पदुम-९
हुतात्मा राजगुरु चौक, मादाम कामा रोड,
मंत्रालय, मुंबई-३२
दिनांक- ११.०४.२०१८
वाचा :- १) कृषि व पदुम विभाग शासन निर्णय क्र.दुविआ १११३/प्र.क्र.२४२/पदुम ९, दि.०६/०८/२०१४.
२) आयुक्त, दु. वि.यांचे पत्र क्र.आदुवि -११/आरे युएलपी क्र.१९७/२०१४/२०१८/१०१०, दि.१/३/२०१८ ३) वित्त विभाग शासन निर्णय क्र.पदनि-२०१४/प्र.क्र.५०/१४/विसु-१, दि.२८/०७/२०१४.
४) विधी व न्याय विभाग अनौ संदर्भ. क्र.१९-२०१६/E, दि.११/०३/२०१६.
५) सामान्य प्रशासन विभागाचे परिपत्रक क्र.SRU-२००१/प्र.क्र.२७/२००१/१२ दि.२०/१०/२००५
प्रस्तावना: मुख्य कार्यकारी अधिकारी, आरे यांच्या आस्थापनेवरील २२ रोजंदारी कामगारांनी त्यांना सेवेतून कमी केल्याबद्दल शासकीय दूध कामगार संघटनेमार्फत मा. औद्योगिक न्यायालय, मुंबई येथे यु.एल.पी.तक्रार क्र.२३४/२००२ दाखल केली होती. प्रस्तूत प्रकरणी मा. औद्योगिक न्यायालयाने दि.२६/०९/२००६ च्या निर्णयान्वये तक्रारदार कामगारांना तक्रार दाखल केल्याच्या दिनांकापासून कायम कर्मचाऱ्यांना देय असलेले फायदे देण्याबाबत आदेशित केले आहे. सदर निर्णयाविरुध्द शासनाने मा. उच्च न्यायालयात दाखल केलेली रिट याचिका क्र.४६१३/२००८ दि.२८/१०/२०१० रोजी फेटाळल्यामुळे मा. उच्च न्यायालयाच्या या निर्णयाविरुध्द शासनाने मा. सर्वोच्च न्यायालय, नवी दिल्ली येथे विशेष अनुमती याचिका क्र.११०४६/२०१२ दाखल केली होती. सदर याचिका मा. सर्वोच्च न्यायालयाने फेटाळल्यामुळे यु. एल.पी. तक्रार क्र. २३४/२००२ मध्ये मा. औद्योगिक न्यायालयाने दि.२६/०९/२००६ रोजी दिलेल्या निर्णयाची अंमलबजावणी करणे आवश्यक झाले. तथापी औद्योगिक न्यायालयामध्ये साक्षीपुरावा नोंदणीच्या वेळी शासकीय दूध कामगार संघटनेच्या वकीलांनी २२ कामगारांपैकी ६ कामगारांची नांवे वगळल्यामुळे सदर तक्रारीमध्ये १६ कामगार होते. सदर १६ तक्रारदार कामगारांना तक्रार दाखल केल्याच्या दिनांकापासून म्हणजे दि.३१/०१/२००२ पासून मजदूर पदावर नियुक्ती देण्याच्या दृष्टीने व सदर पदाचे आर्थिक लाभ देण्याच्या दृष्टीने १६ मजूरांची अधिसंख्य पदे निर्माण करण्यास दि.०६/०८/२०१४ रोजीच्या शासन निर्णयानुसार मान्यता देण्यात आलेली आहे.
# Page 2
शासन निर्णय क्रमांकः दुविआ-१४१४/प्र.क्र.१९६/पदुम-९
तदनंतर उर्वरित ६ कामगारांनी मा. औद्योगिक न्यायालय, मुंबई येथे याचिका क्र.१९७/२०१४ दाखल केली होती. सहा कामगारांपैकी श्रीमती पेरिअम्मा कलियान यांचे दि.१३/०८/२०१४ रोजी निधन झालेले असल्याने त्यांचे नांव वगळून उर्वरित पाच कामगारांना दि.३१/०१/२००२ पासून २३४/२००२ मधील निर्णयाप्रमाणे नियमित करुन अनुषंगीक लाभ अदा करण्याबाबत मा. औद्योगिक न्यायालयाने दि.०१/०८/२०१५ रोजीच्या निर्णयान्वये आदेशित केलेले आहे. या आदेशाविरुध्द वरिष्ठ न्यायालयात अपिल करणे संयुक्तीक नसल्याचे विधी व न्याय विभागाने अभिप्राय दि.११/३/२०१६ च्या संदर्भान्वये दिलेले आहेत.
या अभिप्रायास अनुसरुन न्यायालयाचे आदेशाची अंमलबजावणी करण्यासाठी सामान्य प्रशासन विभागाच्या दि.२०/१०/२००५ च्या परिपत्रकामधील सुचनांप्रमाणे सामान्य प्रशासन विभाग आणि वित्त विभागाची नेहमीच्या पध्दतीने ५ अधिसंख्य पदे निर्माण करण्यास मान्यता प्राप्त झालेली आहे. त्यास अनुसरुन खालील प्रमाणे शासन निर्णय निर्गमित करण्यात येत आहे.
शासन निर्णय : मा.औद्योगिक न्यायालय, मुंबई यांच्या याचिका क्र.१९७/२०१४ वरील दि.०१/०८/२०१५ च्या आदेशानुसार तक्रारदार १) श्रीमती ज्योती पेरीस्वामी, २) श्रीमती मुनीअम्मा मारी, ३) श्री. मदुराई माणिकम, ४) श्रीमती नवनिता तनपाल, व ५) श्री.आरमुगम कामराज या ५ रोजंदार कामगारांना तक्रार दाखल केल्याच्या दिनांकापासून म्हणजेच दि.३१/०१/२००२ पासून मजदूर पदाचे आर्थिक लाभ देण्यासाठी दुग्धव्यवसाय विकास विभागामध्ये ५ मजूरांची अधिसंख्य पदे निर्माण करण्यास शासनाची मंजूरी देण्यात येत आहे.
सदर कर्मचाऱ्यांना दुग्धव्यवसाय विकास विभागातील वेळोवेळी रिक्त होणाऱ्या पदांवर सामावून घेण्यात यावे व त्याप्रमाणे उपरोक्त निर्माण करण्यात आलेली अधिसंख्य पदे निरसित करण्यात यावीत.
सदर शासन निर्णय वित्त विभागाच्या अनौपचारीक संदर्भ क्र.१५४/१८/व्यय-२, दि.०९/०३/२०१८ आणि सामान्य प्रशासन विभागाच्या अनौपचारीक संदर्भ क्र.११६२/ का.१२, दि.०७/१०/२०१७ अन्वये प्राप्त सहमती नुसार निर्गमित करण्यात येत आहे.
# Page 3