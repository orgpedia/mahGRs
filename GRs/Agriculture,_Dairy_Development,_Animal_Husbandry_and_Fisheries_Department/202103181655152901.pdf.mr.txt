# Page 1
केंद्र सहाय्यित प्रधानमंत्री सूक्ष्म अन्न प्रक्रिया उद्योग योजना सार्वजनिक वित्तीय व्यवस्थापन प्रणालीद्वारे राबविण्यासाठी जिल्हास्तरावर स्वतंत्र चालू बँक खाते उघडण्यास मान्यता प्रदान करणे आणि मेकर व चेकर यांची नियुक्ती करणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः पीएफएम-२०१७/प्र.क्र.४५/१७/भाग-१/२-अ
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२.
दिनांक: १८ मार्च, २०२१.
संदर्भ: १. कृषि व पदुम विभाग समक्रमांक शासन निर्णय दि. २७.०९.२०१७.
२. केंद्र शासनाच्या दि. २९.०७.२०२० रोजीच्या मार्गदर्शक सूचना.
३. कृषि व पदुम विभाग शासन निर्णय क्र.संकीर्ण२०२०/प्र.क्र.१२०/९ओ दि. २३.१२.२०२० ४. नोडल अधिकारी (PMFME) तथा संचालक, कृषि प्रक्रिया व नियोजन, कृषि आयुक्तालय, पुणे यांचे पत्र क्र.जा.क्र.कृप्रवनि/PMFME/२४६६/२०२० दि. १८.०१.२०२१.
प्रस्तावना : कृषि विभागामार्फत राबविण्यात येणाऱ्या केंद्र पुरस्कृत व केंद्र सहाय्यीत योजना सार्वजनिक वित्तीय व्यवस्थापन प्रणालीव्दारे (PFMS) राबविण्याचा निर्णय संदर्भ क्र. १ अन्वये घेण्यात आला आहे.
२. संदर्भ क्र. २ च्या मार्गदर्शक सूचनांस अनुसरुन संदर्भ क्र. ३ अन्वये केंद्र सहाय्यित प्रधानमंत्री सूक्ष्म अन्न प्रक्रिया उद्योग योजना राज्यात राबविण्यास मान्यता प्रदान करण्यात आली आहे. कृषि आयुक्तालयाच्या नावे उघडण्यात आलेल्या चालू बँक खात्यातील आर्थिक व्यवहार सार्वजनिक वित्तीय व्यवस्थापन प्रणालीद्वारे करण्यासाठी कृषि आयुक्तालयातील लेखाधिकारी लेखा-१ यांची “मेकर" आणि सहाय्यक संचालक, लेखा-१ यांची “चेकर” म्हणून नियुक्ती करण्याची बाब शासनाच्या विचाराधीन होती. जिल्हास्तरावर जिल्हा अधिक्षक कृषि अधिकारी यांच्या नावे स्वतंत्र चालू बँक खाते उघडण्यास मान्यता देण्याची व सदर बँक खात्यातील आर्थिक व्यवहार सार्वजनिक वित्तीय व्यवस्थापन प्रणालीद्वारे करण्यासाठी तालुका कृषि अधिकारी यांची “मेकर” व जिल्हा अधिक्षक कृषि अधिकारी कार्यालयातील लेखाधिकारी / अधिक्षक यांची “प्राथमिक चेकर” व जिल्हा अधिक्षक कृषि अधिकारी यांची “अंतिम चेकर” म्हणून नियुक्ती करण्याची बाब शासनाच्या विचाराधीन होती. त्यास अनुसरुन खालीलप्रमाणे शासन निर्णय घेत आहे.
शासन निर्णय: केंद्र सहाय्यित प्रधानमंत्री सूक्ष्म अन्न प्रक्रिया उद्योग योजना या योजनेकरिता कृषि आयुक्तालय स्तरावर उघडण्यात आलेल्या चालू बँक खात्यातील आर्थिक व्यवहार सार्वजनिक वित्तीय व्यवस्थापन प्रणालीद्वारे करण्यासाठी कृषि आयुक्तालयातील लेखाधिकारी लेखा-१ यांची “मेकर” आणि सहाय्यक संचालक लेखा-१ यांची “चेकर” म्हणून नियुक्ती करण्यास मान्यता प्रदान करण्यात येत आहे.
२. सदर योजना जिल्हास्तरावर सार्वजनिक वित्तीय व्यवस्थापन प्रणालीद्वारे राबविण्याकरिता जिल्हा अधिक्षक कृषि अधिकारी यांच्या नावे स्टेट बँक ऑफ इंडिया या बँकेमध्ये स्वतंत्र चालू बँक खाते उघडण्यास मान्यता देण्यात येत आहे. सदर बँक खात्यातील आर्थिक व्यवहार सार्वजनिक वित्तीय व्यवस्थापन प्रणालीद्वारे करण्यासाठी तालुका कृषि अधिकारी यांची “मेकर" व जिल्हा अधिक्षक कृषि अधिकारी कार्यालयातील
# Page 2
शासन निर्णय क्रमांकः पीएफएम-२०१७/प्र.क्र.४५/१७/भाग-१/२-अ
लेखाधिकारी/अधिक्षक यांची “प्राथमिक चेकर” व व जिल्हा अधिक्षक कृषि अधिकारी यांची “अंतिम चेकर” म्हणून नियुक्ती करण्यास मान्यता प्रदान करण्यात येत आहे.
३. सदर शासन निर्णय संदर्भ क्र. १ च्या शासन निर्णयान्वये दिलेल्या सूचना आणि अटी व शर्तींच्या पूर्तता करण्याच्या अधीन राहून निर्गमित करण्यात येत आहे.