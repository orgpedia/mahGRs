# Page 1
कृषी यांत्रिकीकरण उप अभियान सन २०१९-२० मध्ये राबविण्यासाठी रु.१२५०० लक्ष निधीच्या कार्यक्रमास प्रशासकीय मान्यता देणे व सर्वसाधारण प्रवर्गाचा रु.८३५० लक्ष निधी वितरित करणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयायों-०३१९/ प्र.क्र.७५/१४-अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२
तारीख: २३ जुलै, २०१९.
वाचा १. आयुक्त कृषी यांचे पत्र क्र. जा.क्र. कयांउअ/मा/सु.संकीर्ण/२०१९-२०/गुनि-५/१४७/२०१९, दि. ७ मे, २०१९ २. केंद्र शासनाच्या कृषी व शेतकरी कल्याण मंत्रालयाचे पत्र क्र.३-१/२०१५-M&T(I&P), दि ०२ जुलै, २०१९
प्रस्तावना राज्यात केंद्र पुरस्कृत कृषी यांत्रिकीकरण उप-अभियान राबविण्यात येत आहे. सदर उप अभियानांतर्गत एकूण आठ घटक असून, घटक क्र. १ व २ हे नवीन तंत्रज्ञानाने विकसित केलेल्या संयंत्राची प्रात्यक्षिके, प्रशिक्षण व चाचणीबाबत आहेत. घटक क्र. १ व २ यासाठी केंद्र हिश्श्याचे प्रमाण १००% आहे. उर्वरित ६ घटकांसाठी केंद्र व राज्य शासनाच्या निधीच्या हिश्श्याचे प्रमाण ६०:४० असे आहे.
केंद्र शासनाने संदर्भाधीन दिनांक २ जुलै, २०१९ च्या पत्रान्वये, कृषि यांत्रिकीकरण उप अभियानासाठी केंद्र हिस्सा रू. ७५०० लक्ष व समरुप राज्य हिस्सा रू.५००० लक्ष अशा एकूण रू. १२५०० लक्ष निधीच्या कार्यक्रमास मान्यता देऊन केंद्र हिश्श्याचा रू. ७५०० लक्ष निधी वितरीत केला आहे. केंद्र हिश्श्याच्या वितरीत निधीमध्ये सर्वसाधारण प्रवर्गासाठी रू. ५००० लक्ष, अनुसूचित जाती प्रवर्गासाठी रु.१५०० लक्ष व अनुसूचित जमाती प्रवर्गासाठी रु.१००० लक्ष एवढ्या निधीचा समावेश आहे.
त्यानुसार, सदर उप अभियान सन २०१९-२० या वर्षात राबविण्यासाठी रु. १२५०० लक्ष निधीच्या कार्यक्रमास प्रशासकीय मान्यता देऊन सर्वसाधारण प्रवर्गासाठी प्राप्त झालेला केंद्र हिश्श्याचा रू. ५००० लक्ष व समरुप राज्य हिस्सा रू.३३५० लक्ष असा एकूण रु.८३५० लक्ष निधी वितरीत करण्याची बाब शासनाच्या विचाराधीन होती, त्या अनुषंगाने शासनाने खालील प्रमाणे निर्णय घेतला आहे.
# Page 2
शासन निर्णय क्रमांकः कृयायों-०३१९/प्र.क्र.७५/१४-अ शासन निर्णय: १. सन २०१९ - २० या वर्षात कृषि यांत्रिकीकरण उप अभियानाची अंमलबजावणी करण्यासाठी, रू. १२५०० लक्ष (अक्षरी रु. एकशे पंचवीस कोटी फक्त) [केंद्र हिश्श्याचा रू. ७५०० लक्ष (अक्षरी: रु. पंचाहत्तर कोटी फक्त) व समरुप राज्य हिश्श्याचा रू.५००० लक्ष (अक्षरी: रु. पन्नास कोटी फक्त)] निधीच्या कार्यक्रमास प्रशासकीय मान्यता देण्यात येत आहे. त्यानुसार, चालू वर्षी योजनेकरीता रू. १२५०० लक्ष (अक्षरी रु. एकशे पंचवीस कोटी फक्त) निधी उपलब्ध करुन देण्यात येईल.
२. या शासन निर्णयान्वये, सर्वसाधारण प्रवर्गासाठी सदर उप अभियानाची अंमलबजावणी करण्याकरीता केंद्र हिश्श्याचा रुपये ५००० लक्ष (अक्षरी: रु. पन्नास कोटी फक्त) व समरुप राज्य हिश्श्याचा रु. ३३५० लक्ष (अक्षरी: रु. तेहत्तीस कोटी पन्नास लाख फक्त ) असा एकूण रु.८३५० लक्ष (अक्षरी: रु. त्र्याऐंशी कोटी पन्नास लक्ष फक्त) निधी आयुक्त (कृषि) यांना अर्थसंकल्पीय वितरण प्रणालीवर (BDS) वितरीत करण्यात येत आहे. त्याचप्रमाणे सदर उप अभियानांतर्गत अनुसूचित जाती व जमाती प्रवर्गाचा निधी स्वतंत्रपणे वितरीत करण्यात येईल.
३. सदर योजनेंतर्गत मंजूर केलेला रु. ८३५० लक्ष निधी (अक्षरी: रु. त्र्याऐंशी कोटी पन्नास लक्ष फक्त) निधी खालील लेखाशीर्षाखाली चालू वर्षी अर्थसंकल्पीत केलेल्या तरतूदीतून भागविण्यात यावा.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र | राज्य |
| मागणी क्रमांक:- डी-३ २४०१- पीक संवर्धन, (००) ११३- कृषी अभियांत्रिकी (००) (०८) कृषी उन्नती योजना कृषी अभियांत्रिकीकरण उपअभियान (कें.पु.यो), (केंद्र हिस्सा ६०% ) (२४०१२५१३) ३३ अर्थसहाय्य. | मागणी क्रमांक डी-३ २४०१ - पीक संवर्धन, (००) ११३ कृषी अभियांत्रिकी (००) (१६) कृषी उन्नती योजना कृषी अभियांत्रिकीकरण उपअभियान (कें.पु.यो), (राज्य हिस्सा ४०% ), (२४०१८७३६) ३३ अर्थसहाय्य. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४. या उपअभियानाकरीता वितरीत करण्यांत आलेला निधी वार्षिक कृति आराखडयात मंजुर केलेल्या बाबींवर खर्ची टाकावा तसेच, अनुदानाची रक्कम लाभार्थ्यांच्या आधार संलग्न बँक खात्यावर PFMS प्रणालीद्वारे जमा करावी.
५. सदर योजनेंतर्गत ट्रॅक्टर या बाबीसाठी अनुसूचित जाती/जमाती, महिला, अल्प व अत्यल्प भू-धारक शेतकऱ्यांसाठी किंमतीच्या ५०% किंवा रु.१.२५ लाख यापैकी जे कमी असेल ते आणि इतर शेतकऱ्यांसाठी ४०% किंवा रु.१ लाख यापैकी जे कमी असेल ते या प्रमाणे अनुदान देण्यात यावे.
पृष्ठ ४ पैकी २
# Page 3
शासन निर्णय क्रमांकः कृयायों-०३१९/प्र.क्र.७५/१४-अ ६. इतर यंत्र/अवजारांच्या बाबतीत कृषी यांत्रिकीकरण उप अभियानाच्या मार्गदर्शक सूचना व संदर्भाधीन केंद्र शासनाच्या दि. ०२ जुलै, २०१९ च्या पत्रातील सूचना, अटी व शर्तीचे काटेकोरपणे पालन करण्यात यावे.
७. सदर निधी खर्च करताना तो विहीत कार्यपद्धती अनुसरुन सर्व वित्तीय कायदे / प्रकियाचे / वित्तीय अधिकारांच्या मर्यादेत / C.V.C. तत्वानुसार / प्रचलित शासन निर्णय / नियम / परिपत्रक / तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणांनी करावी. कोणत्याही परिस्थितीत कुठलाही शासन नियम / अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
८. कृषी यांत्रिकीकरण उप अभियानाच्या उदिष्ट पूर्तीसाठी, संचालक (निविष्ठा व गुण नियंत्रण), कृषी आयुक्तालय, महाराष्ट्र राज्य, पुणे यांनी केंद्र शासनाच्या मार्गदर्शक सूचना विचारात घेऊन, उदिष्टनिहाय अंमलबजावणी विषयक सविस्तर सूचना सर्व क्षेत्रीय अधिकाऱ्यांना निर्गमित कराव्यात. केंद्र शासनाच्या मार्गदर्शक सूचनांप्रमाणे या योजनेचा आर्थिक व भौतिक प्रगतीचा मासिक अहवाल प्रत्येक महिन्याच्या ५ तारखेपर्यंत केंद्र शासनास सादर करावा.
सदर अहवाल सादर करताना त्यामध्ये महिला शेतकरी, अनुसूचित जाती व अनुसूचित जमाती शेतकरी यांच्यासाठी निर्धारित केलेले भौतिक / आर्थिक लक्षांक व साध्य याबाबतची माहिती वेगळयाने सादर होईल, याबाबत दक्षता घेण्यात यावी.
९. सन २०१९-२० मध्ये राज्यात सदर अभियानाची अंमलबजावणी व सनियंत्रण करण्याच्या दृष्टिने, निधी आहरण व संवितरण करणेसाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे:
----------------------------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | संचालक (निविष्ठा व गुणनियंत्रण), कृषि आयुक्तालय, पुणे | सहायक संचालक (लेखा-१) कृषी, आयुक्तालय, महाराष्ट्र राज्य, पुणे. |
| २. | जिल्हास्तर | संबंधित जिल्हा अधिक्षक कृषी अधिकारी. | संबंधित जिल्हा अधिक्षक कृषी अधिकारी कार्यालयातील लेखाधिकारी. |
----------------------------------------------------------------------------------------------------------------------------------------
१०. सदर शासन निर्णय वित्त विभागाचे परिपत्रक क्र. अर्थसं-२०१९/प्र.क्र.४४/ अर्थ -३, दिनांक १ एप्रिल, २०१९ मधील अटींची पुर्तता करुन सदर परिपत्रकान्वये विभागास प्रदान करण्यात आलेल्या अधिकारांचा वापर करुन निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः कृयायों-०३१९/प्र.क्र.७५/१४-अ