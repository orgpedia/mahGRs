# Page 1
मत्स्यव्यवसाय विभागाच्या अधिपत्याखालील
आयुक्त मत्स्यव्यवसाय कार्यालय, मुंबई यांच्या
आस्थापनेवरील गट-क व गट-ड कर्मचाऱ्यांच्या
बदल्या करण्यास "सक्षम प्राधिकारी" घोषित
करणेबाबत..
महाराष्ट्र शासन
कृषि व पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्र. मत्स्यआ२०२५/प्र.क्र.११/पदुम-१२
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : २० मे, २०२५
वाचा : १. शासन अधिसूचना, सामान्य प्रशासन विभाग, क्र. एसआरव्ही-२००४/प्र.क्र.१५/०४/१२,
दिनांक २५ मे, २००६
२. शासन निर्णय, कृषि व पशुसंवर्धन, दुग्धव्यवसाय विकास व मत्स्यव्यवसाय विभाग,
क्र.मत्स्यआ- २०२०/प्र.क्र.८६/पदुम-१२, दिनांक ८ जानेवारी, २०२१.
प्रस्तावना :-
शासकीय कर्मचाऱ्यांच्या बदलीचे विनियमन करण्यासाठी आणि शासकीय कर्तव्ये पार पाडताना
होणाऱ्या विलंबास प्रतिबंध करण्यासाठी तरतूद करण्याकरीता अधिनियम, २००५ अंमलात आला आहे.
या अधिनियमातील कलम-७ मध्ये मंत्रालयाचा प्रत्येक प्रशासनिक विभाग, आपल्या अधिकारिततेतील
विभागप्रमुखांची आणि विभागांच्या प्रादेशिक कार्यालय प्रमुखांची यादी तयार करुन प्रकाशित करील
आणि या अधिनियमाच्या प्रयोजनांसाठी आपल्या अधिकारितेतील बदल्या करण्यासाठी सक्षम असणारे
प्राधिकारी अधिसूचित करील अशी तरतूद करण्यात आली आहे. संदर्भ क्र.२ अन्वये, सदर
अधिनियमातील कलम ६ मधील परंतुक २ व कलम-७ नुसार मत्स्यव्यवसाय विभागातील गट-अ व
गट-ब संवर्गातील बदल्यांचे अधिकार प्रत्यार्पित करण्यात आले आहेत. आता गट-क व गट-ड
संवर्गातील कर्मचाऱ्यांच्या बदल्या करण्यास सक्षम प्राधिकारी घोषित करण्याची बाब विचाराधीन होती.
शासन निर्णय :-
शासकीय कर्मचाऱ्यांच्या बदलीचे विनियमन करण्यासाठी आणि शासकीय कर्तव्ये पार पाडताना
होणाऱ्या विलंबास प्रतिबंध करण्यासाठी तरतूद करण्याकरीता अधिनियम, २००५ मधील तरतुदीनुसार,
मत्स्यव्यवसाय विभागाच्या अधिपत्याखालील, आयुक्त मत्स्यव्यवसाय कार्यालय, मुंबई यांच्या
आस्थापनेवरील गट-क व गट-ड कर्मचाऱ्यांच्या बदल्या करण्यास "सक्षम प्राधिकारी" घोषित करण्यात
येत आहे.
# Page 2
शासन आदेश क्रमांकः मत्स्यआ२०२५/प्र.क्र.११/पदुम-१२
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | संवर्ग | सर्वसाधारण बदलीसाठी सक्षम प्राधिकारी | मुदतपूर्व/मध्यावधी बदलीसाठी सक्षम प्राधिकारी |
| १. | रु. ९३००-३४८०० ग्रेड पे-४३०० व त्यापेक्षा कमी वेतनश्रेणी असलेले गट-क मधील सर्व कर्मचारी (सातव्या वेतन आयोगातील S-१४ व त्यापेक्षा कमी वेतनश्रेणी असलेले गट-क मधील सर्व कर्मचारी) | आयुक्त मत्स्यव्यवसाय, आयुक्त मत्स्यव्यवसाय कार्यालय, मुंबई | अप्पर मुख्य सचिव (मत्स्य) /प्रधान सचिव (मत्स्य)/सचिव (मत्स्य) |
| २. | रु. ४४४०-७४४० ग्रेड पे-१९०० व त्यापेक्षा कमी वेतनश्रेणी असलेले गट-क मधील सर्व कर्मचारी (सातव्या वेतन आयोगातील S-३ व त्यापेक्षा कमी वेतनश्रेणी असलेले गट-क मधील सर्व कर्मचारी) | प्रादेशिक उपआयुक्त मत्स्यव्यवसाय, मुंबई/पुणे/ नाशिक/छत्रपती संभाजीनगर/ लातूर/ अमरावती/ नागपूर | आयुक्त मत्स्यव्यवसाय, आयुक्त मत्स्यव्यवसाय कार्यालय, मुंबई |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
अनियतकालिक बदल्या करताना एक टप्पा वरिष्ट्ठ सक्षम प्राधिकाऱ्याची मान्यता घेण्यात यावी.
२. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3