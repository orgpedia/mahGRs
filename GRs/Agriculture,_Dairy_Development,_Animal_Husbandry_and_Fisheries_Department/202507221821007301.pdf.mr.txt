# Page 1
महाराष्ट्र राज्यात प्राणी कल्याण कायद्याचे
संनियंत्रण करण्यासाठी गठीत करण्यात
आलेल्या समितीवर अध्यक्षांची नियुक्ती
करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक-पविआ-०६२५/प्र.क्र.१७०/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- २२ जुलै, २०२५
वाचा :- १.कृषि व पदुम विभाग, शासन निर्णय क्र. एसएलटी-१००५/१०१३८/प्र.क्र.२२५
(भाग-२)/पदुम-३ दिनांक ०५.१२.२००५
२.कृषि व पदुम विभाग, शासन निर्णय क्र. पविआ-१०१९/प्र.क्र.१३९/ पदुम-३,
दिनांक ०७.०६.२०२१
प्रस्तावना:-
अखिल भारतीय कृषी सेवा संघ व इतर यांनी महाराष्ट्र शासन व इतर विरुध्द मा. उच्च
न्यायालयामध्ये दाखल केलेल्या जनहित याचिका क्र. ४ /२००५ मध्ये दिनांक ०६.१०.२००५ रोजी
दिलेले निदेश विचारात घेऊन, राज्यात महाराष्ट्र प्राणी कल्याण कायदा, १९७६, केंद्र शासनाचा
प्राण्यांना क्रुरतेने वागविण्यास प्रतिबंध करण्याबाबत अधिनियम,१९६० व इतर अनुषंगिक
कायद्यातील तरतूदींचे अंमलबजावणी करण्यासंदर्भात सनियंत्रण करण्यासाठी वाचा क्र. २ येथील
दिनांक ०७.०६.२०२१ रोजीच्या शासन निर्णयान्वये मा. न्या. श्री. अभय ठिपसे (सेवानिवृत्त
न्यायमुर्ती, मुंबई व अलाहाबाद उच्च न्यायालय) यांच्या अध्यक्षतेखाली प्राणी कल्याण कायद्याचे
संनियंत्रण करण्यासाठी समिती गठीत करण्यात आली होती. मा. न्या. श्री. अभय ठिपसे (सेवानिवृत्त
न्यायमुर्ती,मुबई व अलाहाबाद उच्च न्यायालय) यांच्या जागी मा. उच्च न्यायालयाच्या अन्य
सेवानिवृत्त न्यायमुर्तीची नियुक्ती करण्याची बाब शासनाच्या विचाराधिन होती.
शासन निर्णय:-
राज्यात महाराष्ट्र प्राणी कल्याण अधिनियम, १९७६, केंद्र शासनाचा प्राण्यांना क्रुरतेने
वागविण्यास प्रतिबंध करण्याबाबत अधिनियम, १९६०, व इतर अनुषंगिक अधिनियमांतील
तरतूदींची अंमलबजावणी करण्यासंदर्भात सनियंत्रण करण्यासाठी वाचा क्र. २ येथील दिनांक
०७.०६.२०२१ रोजीच्या शासन निर्णयान्वये मा. न्या. श्री. अभय ठिपसे (सेवानिवृत्त न्यायमूर्ती, मुंबई
उच्च न्यायालय व अलाहाबाद उच्च न्यायालय) यांची महाराष्ट्र राज्यात प्राणी कल्याण कायद्याचे
संनियंत्रण करण्यासाठीच्या समितीच्या अध्यक्षपदी करण्यात आलेली नियुक्ती या आदेशाव्दारे
सपुष्ट्टात आणण्यात येत असून त्यांच्या जागी मा. न्या. श्री. कमलकिशोर तातेड (सेवानिवृत्त
न्यायमूर्ती, मुंबई उच्च न्यायालय) यांची या आदेशाद्वारे नियुक्ती करण्यात येत आहे.
मा. न्या. श्री. कमलकिशोर तातेड (सेवानिवृत्त न्यायमूर्ती, मुंबई उच्च न्यायालय) यांच्या
नियुक्तीच्या अनुषंगाने वाचा क्र. १ येथील दिनांक ५ डिसेंबर, २००५ रोजीच्या शासन निर्णयामधील
उर्वरीत सर्व बाबी जशाच्या तश्या लागू राहतील.
# Page 2
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर