# Page 1
डॉ. पंजाबराव देशमुख कृषि विद्यापीठ, अकोला अंतर्गत सोनापूर, जिल्हा - गडचिरोली येथील आदिवासी उप योजनेंतर्गत कृषि महाविद्यालया करीता टप्पा-१ च्या बांधकामास सुधारित प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : टीएसपी-२०११/प्र. क्र. १२० (भाग-१)/(८-ओ)/ ७-अ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : : ३० मे, २०१८.
वाचा :- १) शासन निर्णय, कृषि व पदुम विभाग, क्रमांक : पंदेकृवि-१००७/प्र.क्र.१६७/७-अ, दिनांक ०४ डिसेंबर, २००८,
२) शासन निर्णय, कृषि व पदुम विभाग, क्रमांक : पंदेकृवि-१००९/प्र.क्र.१७/७–अ, दिनांक २६ नोव्हेंबर, २००९,
३) शासन निर्णय, कृषि व पदुम विभाग, क्रमांक : पंदेकृवि-१००७/प्र.क्र.१६७/भाग-२/७-अ, दिनांक ०२ फेब्रुवारी, २०१०,
४) डॉ.पंजाबराव देशमुख कृषि विद्यापीठ, अकोला यांचे पत्र क्रमांक विअ/प्रअ/८६३/२०११, दिनांक १७/०८/२०११.
प्रस्तावना:
गडचिरोली जिल्ह्यातील आदिवासी बांधवांना उपजिविकेसाठी उपलब्ध असलेली पारंपारिक
साधने अपुरी पडत असल्याने त्यांना शेतीकडे वळावे लागत आहे. आदिवासी क्षेत्रामध्ये या बाबीमुळे कृषि
विस्ताराची अत्यंत गरज आहे. आदिवासी क्षेत्रातील युवक युवतींकरीता कृषि पदवीधर अभ्यासक्रमाची
सुविधा निर्माण केल्यामुळे कृषि तंत्रज्ञानाचा प्रसार करण्यासाठी ग्रामपातळीवरील विस्तार कार्यकर्ते,
ग्रामसेवक, कृषि मदतनीस व तज्ञ प्रशिक्षक निर्माण होऊ शकतील या हेतूने डॉ. पंजाबराव देशमुख कृषि
विद्यापीठ, अकोला अंतर्गत जिल्हा गडचिरोली येथे आदिवासी विभागात कृषि महाविद्यालय स्थापन
करण्याबाबत राज्य मंत्रीमंडळाने दिनांक १८/०९/२००८ च्या औरंगाबाद येथील मंत्रिमंडळ बैठकीमध्ये
घेतलेल्या निर्णयानुसार डॉ. पंजाबराव देशमुख कृषि विद्यापीठ, अकोला अंतर्गत सोनापूर, जिल्हा
गडचिरोली येथे आदिवासी उपयोजनेंतर्गत शैक्षणिक वर्ष सन २००९-१० पासून बी.एस.सी. (कृषि) पदवी
अभ्यासक्रमाचे कृषी महाविद्यालय सुरु करण्यास संदर्भ क्रमांक (१) येथील दिनांक ४/१२/२००८ च्या शासन
निर्णयान्वये मान्यता देण्यात आलेली आहे. सदर कृषि महाविद्यालयासाठी लागणारा सर्व खर्च आदिवासी
उपयोजनेतून करण्यात येईल असा निर्णय मंत्रिमंडळ बैठकीत घेण्यात आलेला आहे. तसेच या कृषि
महाविद्यालयामध्ये मंजूर करण्यांत आलेल्या एकूण ६४ विद्यार्थी प्रतिवर्षी प्रवेशक्षमतेच्या ८० टक्के आरक्षण
आदिवासी विद्यार्थ्यांसाठी राखून ठेवण्यात आले आहे.
# Page 2
शासन निर्णय क्रमांकः टीएसपी-२०११/प्र.क्र. १२०(भाग-१)/(८-ओ)/७-ओ
२. तद्नंतर या विभागाच्या संदर्भ क्रमांक (२) येथील दिनांक २६/११/२००९ च्या शासन निर्णयान्वये
रुपये ७,६१,९६,०००/- इतके अनुदान आदिवासी उपयोजनेअंतर्गत गडचिरोली जिल्हयातील सोनापूर
येथील कृषी महाविद्यालयाकरिता वितरीत करण्यात आले आहे. सदर कृषि महाविद्यालयाकरीता संदर्भ
क्रमांक (३) येथील दिनांक २/०२/२०१० च्या शासन निर्णयान्वये शिक्षक संवर्गातील २७ पदे तसेच
शिक्षकेतर संवर्गातील ५३ पदे अशा एकूण ८० पदांना मान्यता देण्यात आली आहे.
३. सदर कृषी महाविद्यालय सुरु करण्यासाठी मा. मंत्रीमंडळासमोर सादर करण्यात आलेल्या
टिप्पणीमध्ये बांधकाम, वेतन व इतर बाबींसाठी रु. २४.९२ कोटीच्या खर्चाच्या प्रस्तावास नियमितरित्या
वित्त विभाग व इतर सक्षम प्राधिका-यांची मान्यता घेण्यात आली असून आदिवासी उपयोजनेअंतर्गत कृषी
महाविद्यालय सुरु करण्याच्या निर्णयास आदिवासी विकास विभागाने सहमती दर्शविली आहे.
४. अशा प्रकारे मान्यता दिलेल्या रक्कमेमध्ये कृषि महाविद्यालयाचे बांधकाम पूर्ण होणे शक्य नसल्याने
सदर महाविद्यालयाच्या बांधकामास सुधारीत खर्चास मान्यता देण्याकरिता डॉ. पंजाबराव देशमुख कृषि
विद्यापीठ, अकोला अंतर्गत सोनापूर येथील कृषि महाविद्यालयाच्या टप्पा-१ अंतर्गत हाती घेण्यात आलेली
बांधकामे पूर्ण करण्यासाठी व टप्पा-२ अंतर्गत हाती घ्यावयाच्या करावयाच्या कार्यवाही संदर्भात दिनांक
२२/०३/२०१८ रोजी झालेल्या मंत्रिमंडळ बैठकीत निर्णय झालेला आहे, त्याअनुषागाने शासन निर्णय
निर्गमित करण्याची बाब शासनाच्या विचाराधीन होती.
शासन निर्णय :
डॉ. पंजाबराव देशमुख कृषि विद्यापीठ, अकोला अंतर्गत सोनापूर, जिल्हा गडचिरोली येथील कृषि
महाविद्यालयाच्या टप्पा-१ चे बांधकामाची एकूण किंमत रु. २९.८२ कोटी इतकी आहे. सदर
महाविद्यालयासाठी अद्यापपर्यंत रु. २४.८२ खर्च झालेला आहे. बांधकाम बहुतांशी पूर्ण झाले असून
सोनापूर - गडचिरोली येथील कृषी महाविद्यालयाच्या टप्पा-१ चे बांधकाम पूर्ण करण्यासाठी रु. ५.०० कोटी
इतक्या निधीची आवश्यकता असल्याने डॉ. पंजाबराव देशमुख कृषि विद्यापीठ, अकोला अंतर्गत
सोनापूर - गडचिरोली येथील कृषि महाविद्यालयाच्या टप्पा-१ च्या बांधकामासाठी रु. २९.८२ कोटी इतक्या
सुधारीत खर्चास मान्यता देण्यात येत आहे. (याबाबतचे परिशिष्ट सोबत जोडले आहे.) तसेच सदर कृषी
ाविद्यालयाच्या टप्पा – १ चे बांधकाम पूर्ण करण्यासाठी मा.मंत्रीमंडळाने सहमती दर्शविल्याप्रमाणे केवळ
पृष्ठ ५ पैकी २
# Page 3
शासन निर्णय क्रमांकः टीएसपी-२०११/प्र.क्र. १२०(भाग-१)/(८-ओ)/७–अ
सद्य:स्थितीत आवश्यक असलेला रु.५.०० कोटी इतका निधी आदिवासी उपयोजनेतून उपलब्ध करुन
देण्यांस मान्यता देण्यात येत आहे.
२. सदर निधी “मागणी क्र. टी-५, २४०१ - पीक संवर्धन, पंचवार्षिक योजनांतर्गत योजना,
७९६-जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना, राज्य योजनांतर्गत योजना,
(०१) (०३) कृषि विद्यापीठांना सहायक अनुदान, ३१, सहायक अनुदाने (वेतनेतर) (२४०१८२९१)” या
लेखाशीर्षाखालील आदिवासी उपयोजनेतून भागविला जाईल.
३. डॉ.पंजाबराव देशमुख कृषि विद्यापीठ, अकोला अंतर्गत सोनापूर येथील कृषि महाविद्यालयाच्या
उर्वरित बांधकामासाठी टप्पा-२ साठी सविस्तर अंदाजपत्रके तयार करुन त्यास मा. मुख्य सचिव यांच्या
अध्यक्षतेखालील सचिव समितीच्या मान्यतेसाठी विहीत मार्गाने यथावकाश प्रस्ताव सादर करण्यात येईल.
४. हे आदेश महाराष्ट्र अर्थसंकल्प नियम पुस्तिका (भाग-१) १९७७ मधील परिच्छेद १४२, १४३, १४४
व १६२ अन्वये प्रशासकीय विभागांना प्रदान केलेल्या शक्तीनुसार तसेच आदिवासी विकास विभागाचा
अनौपचारीक संदर्भ क्र.१८/२०१८/कार्यासन-०९, दिनांक २२/०५/२०१८ व वित्त विभागाचा अनौपचारीक
संदर्भ क्र.१२४/२०१८/व्यय-१, दिनांक २९/०५/२०१८ अन्वये दिलेल्या सहमतीनुसार निर्गमित करण्यात
येत आहे.
# Page 4
# Page 5