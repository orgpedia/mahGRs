# Page 1
शासन मान्यता प्राप्त नसलेल्या कर्मचारी संघटना कडून प्राप्त निवेदने/अभिवेदने/पत्र व्यवहाराबाबत मार्गदर्शक सूचना.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र. संकिर्ण-२०२१/२२८/ प्र.क्र.०८ / पदुम-१७
मादाम कामा मार्ग, हुतात्मा राजगुरू चौक
मंत्रालय विस्तार, मुंबई-४०००३२.
दिनांक : २४ सप्टेबर, २०२१.
संदर्भ: १) सामान्य प्रशासन विभागाचे परिपत्रक, दिनांक १०/११/१९९१ २) सामान्य प्रशासन विभागाचे परिपत्रक, दिनांक ११/०५/२०११ ३) सामान्य प्रशासन विभागाचे परिपत्रक, दिनांक ०२/०१/२०१७
शासन परिपत्रक
वरील विषयाबाबत सामान्य प्रशासन विभाग, महाराष्ट्र शासन यांनी वेळोवेळी शासन परिपत्रके निर्गमित करुन मार्गदर्शन केलेले आहे. सामान्य प्रशासन विभागाचे दिनांक ०२/०१/२०१७ चे परिपत्रक हे स्वयंस्पष्ट आहे.
(परिपत्रक सोबत जोडले आहे.) त्यामुळे आपल्या जिल्हा/विभागामध्ये कार्यरत कर्मचारी संघटना तसेच अशा इतर संघटना ज्या श्रमिक अधिनियमाखाली, धर्मादाय आयुक्त किंवा इतर कायद्यान्वये नोंदणीकृत असल्या तरी या अशा संघटनांना जर शासन मान्यता नसेल तर अशा संघटनांकडून येणा-या कुठल्याही निवेदनाची/ अभिवेदनाची/पत्र व्यवहाराची दखल घेण्यात येऊ नये, अशा सूचना सामान्य प्रशासन विभागाने दिल्या आहेत.
त्याप्रमाणे योग्य कार्यवाही या विभागानेसुध्दा करावी आणि सामान्य प्रशासन विभागाच्या आदेशाचे काटेकोरपणे पालन होईल, याची दक्षता घ्यावी.
# Page 2
# Page 3