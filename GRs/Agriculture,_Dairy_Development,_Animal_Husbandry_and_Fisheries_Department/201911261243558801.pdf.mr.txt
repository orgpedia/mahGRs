# Page 1
राष्ट्रीय शाश्वत शेती अभियानांतर्गत (NMSA) कोरडवाहू क्षेत्र विकास (RAD) घटकाचा सन २०१८-१९ चा सर्वसाधारण प्रवर्गाचा अखर्चित निधी पुनरुज्जीवित करुन चालू वर्षी विनियोगात आणण्यास मान्यता देवून निधी वितरणाबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः राशेअ-४६१९/प्र.क्र.६४/८-अ
मादाम कामा मार्ग, हुतात्मा राजगुरू चौक
मंत्रालय विस्तार, मुंबई- ४०० ०३२
तारीख: २५ नोव्हेंबर, २०१९
संदर्भ: १) केंद्र शासनाचे पत्र क्र.९-७/२०१६-B&A, दिनांक ५ एप्रिल, २०१९ २) कृषी आयुक्तालयाचे पत्र क्र.जा.क्र/कृआआ-२०१७/कोक्षवि/निधीपूवि/प्र.क्र.
२३/१४१/रासक, दि. २२ ऑगस्ट, २०१९.
प्रस्तावना
केंद्र पुरस्कृत राष्ट्रीय शाश्वत शेती अभियानांतर्गत कोरडवाहू क्षेत्र विकास घटकाची राज्यामध्ये अंमलबजावणी करण्यात येत आहे. यामध्ये केंद्र व राज्य हिश्श्याच्या निधीचे प्रमाण ६०: ४० असे आहे. सन २०१८-१९ या वर्षासाठी केंद्र शासनाने केंद्र हिश्श्यापोटी रु.२३१२.८७ लक्ष एवढा निधी उपलब्ध करुन दिला होता. सदर निधीपैकी रु. १९५३.०५ लक्ष एवढा निधी खर्च झाला असून रु. ३५९.८२ लक्ष निधी दिनांक १ एप्रिल, २०१९ रोजी अखर्चित आहे. सदर अखर्चित निधी सन २०१९ २० या वर्षात खर्च करण्यासाठी केंद्र शासनाने संदर्भाधीन दिनांक ५ एप्रिल, २०१९ च्या पत्रान्वये पुनरुज्जीवित करुन दिलेला आहे.
अखर्चित निधीमध्ये सर्वसाधारण प्रवर्गाचा रु. २९५.७१ लक्ष निधीचा समावेश आहे. सदर निधी व त्या प्रमाणात समरुप राज्य हिश्श्याचा रु. २०६.४५ लक्ष असा एकूण रु. ५०२.१६ लक्ष निधी सन २०१९-२० या वर्षात पुनरुज्जीवित करुन सदर निधी आयुक्त (कृषि) यांना वित्तीय व्यवस्थापन प्रणालीवर (बीडीएस) उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय :
१. राष्ट्रीय शाश्वत शेती अभियानांतर्गत कोरडवाहू क्षेत्र विकास घटकाच्या उप अभियानाचा सर्वसाधारण प्रवर्गाचा सन २०१८-१९ या वर्षातील केंद्र हिश्श्याचा अखर्चित निधी रु.२९५.७१ लक्ष (रुपये दोन कोटी पंच्याण्णव लक्ष एकाहत्तर हजार फक्त) व राज्य हिस्सा रु. २०६.४५ लक्ष (अक्षरी रुपये दोन कोटी सहा लाख पंचेचाळीस हजार फक्त) असा एकूण रु. ५०२.१६ लक्ष निधी (रुपये पाच कोटी दोन लाख सोळा हजार फक्त) सन २०१९-२० या वर्षात खर्च करण्यासाठी पुनर्जिवित करुन आयुक्त (कृषि) यांना वित्तीय व्यवस्थापन प्रणालीवर (बीडीएस) वितरीत करण्यात येत आहे.
# Page 2
शासन निर्णय क्रमांकः राशेअ-४६१९/प्र.क्र.६४/८-अ
२. सदर रु.५०२.१६ लक्ष निधी पुढील लेखाशिर्षाखाली चालू वर्षी मंजूर केलेल्या तरतुदीतून खर्ची टाकण्यात यावा.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र | राज्य |
| मागणी क्रमांक - डी-३ २४०१ - पीक संवर्धन, १०९ - विस्तार व प्रशिक्षण ०१-माहिती व प्रसारण (०१)(५१) अवर्षण प्रवण क्षेत्र कार्यक्रम (केंद्र हिस्सा ६०%) (२४०१९५५४), ३३ अर्थसहाय्य | मागणी क्रमांक - डी-३ २४०१-पीक संवर्धन, १०९ - विस्तार व प्रशिक्षण ०१-माहिती व प्रसारण (०१) (५३) अवर्षण प्रवण क्षेत्र कार्यक्रम ( राज्य हिस्सा ४०% ) (२४०१ ओ २७२), ३३ अर्थसहाय्य |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. निधीचे सनियंत्रण करण्याच्या दृष्टिने, निधी आहरण व संवितरण करणेसाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे:
----------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | आयुक्त (कृषी), कृषी आयुक्तालय, पुणे | सहायक संचालक (लेखा-१) कृषी, आयुक्तालय, महाराष्ट्र राज्य, पुणे. |
| २. | विभागीय स्तर | संबंधित विभागीय कृषी  |  सहसंचालक. | संबंधित विभागीय कृषी सहसंचालक कार्यालयातील लेखाधिकारी. |
| ३. | जिल्हास्तर | संबंधित जिल्हा अधिक्षक कृषी अधिकारी. | संबंधित जिल्हा अधिक्षक कृषी अधिकारी कार्यालयातील लेखाधिकारी. |
----------------------------------------------------------------------------------------------------------------------
४. या शासन निर्णयान्वये राष्ट्रीय शाश्वत शेती अभियानांतर्गत कोरडवाहू क्षेत्र विकास कार्यक्रमासाठी सर्वसाधारण प्रवर्गाकरीता उपलब्ध करुन देण्यात येणाऱ्या केंद्र व राज्य हिश्श्याचा रु. ५०२.१६ लक्ष निधीचे जिल्हानिहाय/कार्यालयनिहाय वाटप करण्याकरीता संचालक (विस्तार व प्रशिक्षण) यांना प्राधिकृत करण्यात येत असून त्यांनी अभियानांतर्गत जिल्हानिहाय वाटप करावयाचा निधी BDS प्रणालीद्वारे विभागीय कृषी सह संचालकांमार्फत जिल्ह्यांना वितरीत करावा व जिल्हा अधिक्षक कृषी अधिकारी यांनी प्राप्त निधी आहरीत करुन PFMS खातेवर जमा करावा.
५. अनुदानाची रक्कम PFMS प्रणालीद्वारे शेतकऱ्यांच्या आधार संल्गन बँक खात्यात जमा करावी.
पृष्ठ ४ पैकी २
# Page 3
शासन निर्णय क्रमांकः राशेअ-४६१९/प्र.क्र.६४/८-अ
६. सदर निधी खर्च करतांना राष्ट्रीय शाश्वत शेती अभियानांतर्गत कोरडवाहू क्षेत्र विकास घटकाच्या केंद्र शासनाने निर्गमित केलेल्या मार्गदर्शक सूचनांचे काटेकोर पालन करण्यात यावे.
७. सदर निधी खर्च करताना तो विहीत कार्यपद्धती अनुसरुन सर्व वित्तीय कायदे / प्रकियाचे / वित्तीय अधिकारांच्या मर्यादेत / C.V.C. तत्वानुसार / प्रचलित शासन निर्णय / नियम/ परिपत्रक/ तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणांनी करावी. कोणत्याही परिस्थितीत कुठलाही शासन नियम/अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
८. सदर निधीच्या खर्चाचे उपयोगिता प्रमाणपत्र केंद्र शासनास पाठवून त्याची एक प्रत राज्य शासनास पाठविण्यात यावी.
९. सदर शासन निर्णय वित्त विभागाने त्यांचा अनौपचारिक संदर्भ क्र.२६४/२०१९/व्यय-१, दि.४.११.२०१९ अन्वये दिलेल्या मान्यतेस अनुसरुन निर्गमित करण्यात येत आहे.
# Page 4