# Page 1
श्री. राहुल सुकुमार बिरनाळे, कृषि अधिकारी (जिल्हा परिषद) गट-ब (कनिष्ठ) (राजपत्रित) यांच्या सेवा प्रतिनियुक्तीच्या पदावरुन प्रत्यावर्तित करुन पदस्थापना देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांकः कृषिआ १०२२/प्र.क्र.११५/१६अ
मंत्रालय विस्तार इमारत,
मंत्रालय, मुंबई -३२.
दिनांक : ०१ जून, २०२३
संदर्भ :- १) सामान्य प्रशासन विभाग, शासन निर्णय क्र. एसआरव्ही-२०११/प्र.क्र.१३७/कार्यासन १२, दि.१७.१२.२०१६ २) महिला व बाल विकास विभाग, शासन आदेश क्र. मबाआ-२०१९/प्र.क्र.२८/का-७अ, दि.११.०८.२०२० ३) मुख्य कार्यकारी अधिकारी, जि.प. सांगली,यांचे पत्र क्र. जिपसां/बा.क/आस्था-१/वशी/२३०/२०२२, दि. २५.०२.२०२२ ४) कृषि आयुक्तालयाचे पत्र क्र.कृ.आ.पुणे/नस्ती/आस्थापना शाखा-४/२०२२/६२/१४५४९, दि.१२.०४.२०२२ ५) मुख्य कार्यकारी अधिकारी, जि.प. सांगली,यांचे कार्यमुक्त आदेश क्र. जिपसां/बा.क/आस्था-१/ वशी/१३७९/२०२२, दि. ३१.१०.२०२२
शासन आदेश :
श्री. राहुल सुकुमार बिरनाळे, कृषि अधिकारी, (जिल्हा परिषद) गट-ब (कनिष्ठ) (राजपत्रित) यांच्या सेवा प्रतिनियुक्तीने महिला व बाल विकास विभागाच्या अखत्यारित बालविकास प्रकल्प अधिकारी, वाळवा-२, जि.सांगली या पदावर संदर्भ क्र. २ येथील दि.११.०८.२०२० च्या आदेशान्वये वर्ग करण्यात आलेल्या आहेत.
श्री. बिरनाळे यांनी वैद्यकीय कारणास्तव मूळ पदावर येण्याची विनंती केली आहे. त्यानुसार मुख्य कार्यकारी अधिकारी, जिल्हा परिषद, सांगली यांच्या संदर्भ क्र. ३ येथील पत्रान्वये श्री. बिरनाळे यांना कृषि अधिकारी, (जिल्हा परिषद) गट-ब (कनिष्ठ) (राजपत्रित) या पदावर पुनःस्थापित करण्याबाबतचा प्रस्ताव कृषि आयुक्तालयास सादर केला होता. तद्नुषंगाने श्री. बिरनाळे यांना कृषि विभागातील रिक्त पदावर नियमित पदस्थापना देण्याकरिता नागरी सेवा मंडळाच्या शिफारशींसह कृषि आयुक्तालयाने उपरोक्त संदर्भ क्र. ४ येथील दि.१२.०४.२०२२ रोजीच्या पत्रान्वये प्रस्ताव सादर केला. त्यानुसार सक्षम असलेल्या प्राधिकाऱ्यांच्या मान्यतेने श्री. बिरनाळे यांच्या सेवा प्रतिनियुक्तीच्या पदावरुन कृषि विभागात प्रत्यावर्तित करुन घेऊन त्यांना स्तंभ क्र. ३ मध्ये दर्शविल्याप्रमाणे पदस्थापना करण्यास शासन मान्यता देण्यात येत आहे.
-----------------------------------------------------------------------------------
|  | अ.क्र. |  |  | नाव व सध्याची पदस्थापना |  |  | पदस्थापना |  |
|  |  |  |
|  | १ |  |  | २ |  |  | ३ |  |
|  |
|  | १ |  |  | श्री. राहुल सुकुमार बिरनाळे, बालविकास |  |  | कृषी अधिकारी (सामान्य) पंचायत समिती |  |
|  | प्रकल्प अधिकारी, वाळवा-२, जि. सांगली | कडेगाव, जिल्हा परिषद, सांगली (रिक्त पदी) |
-----------------------------------------------------------------------------------
# Page 2
शासन आदेश क्रमांकः कृषिआ १०२२/प्र.क्र.११५/१६अ
२. श्री.बिरनाळे यांना मुख्य कार्यकारी अधिकारी, जि. प. सांगली यांच्या दि.३१.१०.२०२२ रोजीच्या आदेशान्वये बाल विकास प्रकल्प अधिकारी पदावरुन दि.३१.१०.२०२२ रोजी मध्यान्होत्तर कार्यमुक्त करण्यात आले आहे. त्यामुळे श्री. बिरनाळे हे दि.०१.११.२०२२ ते आजतागायत नियुक्तीच्या प्रतिक्षेत आहेत.
३. यास्तव श्री.बिरनाळे यांना पदस्थापनेविना नियुक्तीच्या प्रतिक्षेत व्यतीत करावा लागलेला दि.०१.११.२०२२ ते पदस्थापनेपर्यंतचा सदर कालावधी महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम क्रमांक ९ (१४) (एफ) नुसार आणि वित्त विभाग, शासन निर्णय दि.२ जून, २००३ व वित्त विभाग, शासन अधिसूचना, दि. ३ मार्च, २०१६ अन्वये प्रशासकीय विभागास असलेल्या अधिकारान्वये सक्तीचा प्रतीक्षाधीन कालावधी कर्तव्य कालावधी म्हणून गणण्यास मान्यता देण्यात येत आहे. श्री. बिरनाळे यांना उक्त कालावधीचे वेतन व भत्ते अदा करण्याची कार्यवाही कृषि विकास अधिकारी, जिल्हा परिषद, सांगली यांनी करावी.
४. उपरोक्त अधिकाऱ्याने तात्काळ पदस्थापनेच्या पदावर रूजू व्हावे.
५. आयुक्त (कृषि), महाराष्ट्र राज्य, पुणे यांनी सदरचे आदेश तात्काळ अंमलात येतील हे कृपया पहावे.