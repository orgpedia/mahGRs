# Page 1
प्रधानमंत्री कृषी सिंचन योजनेंतर्गत- प्रति थेंब अधिक पीक घटकाच्या निधीमधून यवतमाळ जिल्हयातील बेंबळा प्रकल्पांतर्गत डेहणी उपसा सिंचन योजनेंतर्गत सुक्ष्म सिंचन कार्यक्रमासाठी निधी उपलब्ध करुन देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: प्रकृसिं-१११८/प्र.क्र.३१९/१४अ
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक: १९ नोव्हेंबर, २०१८.
संदर्भ: १. मा. मुख्य सचिवाच्या अध्यक्षतेखाली, दि. २७ सप्टेंबर, २०१८ रोजी आयोजित बैठकीचे कार्यवृत्त.
२. कृषी व पदुम विभागाचा शासन निर्णय क्रमांकः सुसिंयो- ०६१८/प्र.क्र.१९१/१८/१४ञे, दि. १६ नोव्हेंबर, २०१८.
प्रस्तावना : प्रधानमंत्री कृषी सिंचन योजनेंतर्गत- प्रति थेंब अधिक पीक घटकाच्या निधीमधून, यवतमाळ जिल्हयातील बेंबळा प्रकल्पांतर्गत डेहणी उपसा सिंचन योजनेचा व लोअर वर्धा प्रकल्प या अंतर्गत सूक्ष्म सिंचनाचा कार्यक्रम राबविण्यासाठी निधी उपलब्ध करुन देण्याबाबत तसेच सदर उपलब्ध होणाऱ्या निधीमधून अनुदान वितरणाची कार्यपद्धती विहित करण्याबाबत मा. मुख्य सचिव यांच्या अध्यक्षतेखाली दि. २७ सप्टेंबर, २०१८ रोजी बैठक आयोजित करण्यात आली होती. सदर बैठकीमध्ये, डेहणी उपसा सिंचन योजना व लोअर वर्धा प्रकल्पांतर्गत राबवावयाच्या सूक्ष्म सिंचन योजनेसाठी त्या-त्या आर्थिक वर्षात आवश्यक असलेला निधी जलसंपदा विभागाने निश्चित करुन सदर निधीच्या मागणीचा प्रस्ताव कृषी विभागाकडे सादर करण्याचे निर्देश मा. मुख्य सचिवांनी दिले. त्यानुसार, जलसंपदा विभागाने, यवतमाळ जिल्हयातील बेंबळा प्रकल्पांतर्गत डेहणी उपसा सिंचन योजनेंतर्गत राबवावयाच्या सुक्ष्म सिंचन कार्यक्रमासाठी केंद्र हिस्सा रु.६०० लक्ष व समरुप राज्य हिस्सा रु.४०० लक्ष असा एकूण रु.१००० लक्ष निधीच्या मागणीचा प्रस्ताव सादर केलेला आहे. जलसंपदा विभागाने सादर केलेल्या प्रस्तावानुसार, बेंबळा प्रकल्पातर्गत डेहणी उपसा सिंचन योजनेंतर्गत राबवावयाच्या सूक्ष्म सिंचन योजनेसाठी प्रधानमंत्री कृषी सिंचन योजनेंतर्गत- प्रति थेंब अधिक पीक घटकांच्या निधीमधून सन २०१८-१९ या वर्षात रु.१००० लक्ष एवढा निधी उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय: १. यवतमाळ जिल्हयातील बेंबळा प्रकल्पांतर्गत - डेहणी उपसा सिंचन योजनेंतर्गत सूक्ष्म सिंचन योजनेची सन २०१८-१९ या वर्षात अंमलबजावणी करण्यासाठी, प्रधानमंत्री कृषी सिंचन योजना-प्रति थेंब अधिक पीक घटकाच्या निधीमधून रु. १००० लक्ष (अक्षरी रुपये दहा कोटी फक्त) निधी उपलब्ध करुन देण्यास शासन मान्यता देण्यात येत आहे.
# Page 2
शासन निर्णय क्रमांकः प्रकृसिं-१११८/प्र.क्र.३१९/१४अ
२. सदर निधीमध्ये केंद्र हिश्श्याचा रु.६०० लक्ष (अक्षरी रुपये सहा कोटी) व समरुप राज्य हिश्श्याचा रु.४००लक्ष (अक्षरी रुपये चार कोटी) निधीचा समावेश असेल.
३. केंद्र हिश्श्याचा रु.६०० लक्ष (अक्षरी रुपये सहा कोटी फक्त) निधी, संचालक (फलोत्पादन) यांनी, संदर्भाधीन दि.१६ नोव्हेंबर, २०१८ च्या शासन निर्णयान्वये वितरीत केलेल्या केंद्र हिश्श्याच्या निधीमधून जिल्हा अधिक्षक कृषी अधिकारी, यवतमाळ यांना उपलब्ध करुन द्यावा.
४. जिल्हा अधिक्षक कृषी अधिकारी, यवतमाळ यांनी केंद्र हिश्श्याचा रु. ६०० लक्ष (अक्षरी रुपये सहा कोटी फक्त) निधीच्या समरुप राज्य हिश्श्याचा रु.४०० लक्ष (अक्षरी रुपये चार कोटी फक्त) निधी जिल्हा विकास निधीमधून उपलब्ध करुन घेऊन एकत्रित रु.१००० लक्ष (अक्षरी रुपये दहा कोटी फक्त) निधी संचालक, विदर्भ पाटबंधारे विकास महामंडळ यांना उपलब्ध करुन द्यावा.
६. सदर निधीमधून प्रधानमंत्री कृषी सिंचन योजना - प्रति थेंब अधिक पीक (सुक्ष्म सिंचन) घटकाच्या मार्गदर्शक सुचनांमधील निकषानुसार सुक्ष्म सिंचन संच बसविण्यासाठी लाभार्थ्यास ५ हेक्टरच्या मर्यादेत, अल्प व अत्यल्प भुधारक शेतकऱ्यांना ५५% व इतर शेतकऱ्यांना ४५% मर्यादेत अनुदान देण्यात यावे.
७. डेहणी उपसा सिंचन योजनेंतर्गत सूक्ष्म सिंचन योजनेचा लाभ घेऊ इच्छिणाऱ्या सर्व शेतकऱ्यांनी ई-ठिबक आज्ञावलीवर अर्ज करावेत. त्यासाठी महामंडळ / कृषी विभाग यांच्या अधिकाऱ्यांनी सर्व शेतकऱ्यांना सूचना द्याव्यात. तसेच सदर शेतकऱ्यांना देण्यात येणाऱ्या अनुदानाची रक्कम सूक्ष्म सिंचन संच बसविणाऱ्या कंपनीस अदा करण्याबाबतचे सदर शेतकऱ्यांचे संमती पत्र घेण्यात यावे.
८. ई-ठिबक आज्ञावलीवर प्राप्त सर्व शेतकऱ्यांची यादी जिल्हा अधिक्षक कृषी अधिकारी यांनी महामंडळाचे संबंधित कार्यकारी अभियंता यांना उपलब्ध करुन द्यावी.
९. महामंडळाच्या कार्यकारी अभियंता यांनी सर्व अर्जदार शेतकऱ्यांच्या शेतात संबंधित कंपनीकडून सूक्ष्म सिंचन संचाची उभारणी करुन घेण्याची कार्यवाही करुन त्याबाबतचा अहवाल जिल्हा अधिक्षक कृषी अधिकारी, यवतमाळ यांना सादर करावा.
१०. महामंडळाच्या कार्यकारी अभियंता यांच्याकडून सूक्ष्म सिंचन संच उभारणी अहवाल प्राप्त झाल्यानंतर, जिल्हा अधिक्षक कृषी अधिकारी, यवतमाळ यांनी संबंधित अधिकाऱ्यांकडून मोका तपासणी करुन घ्यावी व देय अनुदानाच्या आवश्यक रकमेची परिगणना करुन महामंडळाच्या कार्यकारी अभियंता यांना कळविण्यात यावी.
११. जिल्हा अधिक्षक कृषी अधिकारी, यवतमाळ यांनी परिगणित केल्यानुसार अनुदानाची रक्कम संबंधित कंपनीस अदा करण्याबाबतची कार्यवाही महामंडळाचे कार्यकारी अभियंता यांनी करावी.
अनुदानाची रक्कम कंपनीस अदा केल्यानंतर सर्व शेतकऱ्यांना एसएमएस द्वारे त्यांना देय अनुदानाची रक्कम कंपनीस अदा केल्याबाबत कळविण्यात यावे.
१२. महामंडळास अदा केलेली रक्कम आर्थिक वर्षात खर्च करुन सदर रक्कमेचे उपयोगिता प्रमाणपत्र महामंडळाचे कार्यकारी अभियंता यांनी पुढील आर्थिक वर्षाच्या एप्रिल महिन्याच्या अखेर पर्यंत जिल्हा अधिक्षक कृषी अधिकारी, यवतमाळ यांचेकडे सादर करावे.
पृष्ठ ३ पैकी २
# Page 3
शासन निर्णय क्रमांकः प्रकृसिं-१११८/प्र.क्र.३१९/१४ओ
१३. सदर निधीचे विनियोजन करताना प्रधानमंत्री कृषी सिंचन योजना- प्रति थेंब अधिक पीक (सूक्ष्म सिंचन) घटकाच्या केंद्र शासनाने निर्गमित केलेल्या मार्गदर्शक सूचनांचे व त्या अंतर्गत विहीत विविध निकषांचे काटेकोरपणे पालन करण्यात यावे.
१४. सूक्ष्म सिंचन संचाची उभारणी कृषी आयुक्तालययाकडे नोंदणीकृत असलेल्या सूक्ष्म सिंचन संच उत्पादक कंपनीकडून करणे बंधनकारक राहील.