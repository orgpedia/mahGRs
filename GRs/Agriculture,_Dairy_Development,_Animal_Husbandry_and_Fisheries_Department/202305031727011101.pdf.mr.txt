# Page 1
महाराष्ट्र शासन
क्र.कृषिआ-२८२२/प्र.क्र.२८२/१६-अ कृषि, पशुसंवर्धन, दुग्धव्यवसाय विकास व मस्त्यव्यवसाय विभाग,
हुतात्मा राजगुरु चौक, मादाम कामा रोड, मंत्रालय, मुंबई - ३२
दिनांक : ०३ मे, २०२३.
विषय:- सिल्लोड जि.औरंगाबाद कृषि भवन व सभागृह (ऑडीटोरियम) इमारत बांधकामासाठी प्रशासकीय मान्यता देण्याबाबत.
संदर्भ :- १) आयुक्त (कृषि) यांचे पत्र क्र.मृदसं/मृद-७/सिल्लोड/कृषि भवन/५१६३/२०२३, दि.१०.०२.२०२३ व दि.२४.०२.२०२३
२) मा.मुख्य सचिव यांच्या अध्यक्षतेखालील उच्चाधिकार सचिव समितीच्या दि.२१.०४.२०२३ रोजीच्या बैठकीचे इतिवृत्त दि.२६.०४.२०२३
ज्ञापन :
शासकीय फळरोपवाटिका, सिल्लोड जि. औरंगाबाद येथील जागेवर कृषि विभागाच्या उपविभागीय कृषि अधिकारी, तालुका कृषि अधिकारी, चार मंडल कृषि अधिकारी आणि कृषि पर्यवेक्षक, फळरोपवाटिका कार्यालय या सात कार्यालयाकरीता प्रशासकीय इमारत व सभागृह इमारतींचे बांधकाम करणेबाबतचा प्रस्ताव मा. मुख्य सचिव यांच्या अध्यक्षतेखालील दि.२१.०४.२०२३ रोजीच्या उच्चाधिकार सचिव समितीच्या बैठकीत मान्यतेसाठी सादर करण्यात आला होता.
उच्चाधिकार समितीने दि.२६.०४.२०२३ रोजीच्या इतिवृत्तानुसार विभागाच्या प्रस्तावास मान्यता दिलेली आहे.
२. शासकीय फळरोपवाटिका, सिल्लोड जि. औरंगाबाद येथील जागेवर कृषि विभागाच्या उपविभागीय कृषि अधिकारी, तालुका कृषि अधिकारी, चार मंडल कृषि अधिकारी आणि कृषि पर्यवेक्षक, फळरोपवाटिका कार्यालय या सात कार्यालयाकरीता प्रशासकीय इमारत व सभागृह इमारतींचे बांधकाम करणेबाबत प्रशासकीय मान्यता देण्याकरीता कृषि आयुक्तालयाने दि.१०.०२.२०२३ आणि दि.२४.०२.२०२३ रोजीच्या पत्रान्वये प्रस्ताव सादर केला आहे.
३. प्रस्तुतचा सिल्लोड जि.औरंगाबाद येथे प्रशासकीय इमारत कृषि भवन व सभागृह इमारतींचे बांधकाम करणेबाबतचा प्रस्ताव रु.१५ कोटीपेक्षा जास्त रकमेचा असल्याने सदर प्रस्ताव अभिप्रायार्थ/मान्यतेकरीता सार्वजनिक बांधकाम विभागास सादर करण्यात आला होता. त्यानुसार सार्वजनिक बांधकाम विभागाने रु.२९.७८ कोटी इतक्या रकमेच्या अंदाजपत्रकास प्रपत्र - अ नुसार सहमती प्रदान केली आहे.
४. नियोजन विभागाच्या दि. ११ जून, २०१८ रोजीच्या शासन निर्णयान्वये रु.१५ कोटींपेक्षा जास्त किंमतीचे इमारत बांधकामाचे प्रस्ताव मा. मुख्य सचिवांच्या अध्यक्षतेखालील उच्चाधिकार सचिव
# Page 2
शासन ज्ञापन क्रमांकः कृषिआ-२८२२/प्र.क्र.२८२/१६-अ समितीच्या मान्यतेसाठी सादर करणे आवश्यक आहे. सदर तरतुदींनुसार मा. मुख्य सचिवांच्या अध्यक्षतेखालील उच्चस्तरीय सचिव समितीच्या मान्यतेसाठी प्रस्ताव सादर करण्यात आला होता.
सचिव समितीने दि.२१.०४.२०२३ रोजीच्या बैठकीत रु.२९.७८ कोटी इतक्या रकमेच्या अंदाजपत्रकास मान्यता दिलेली आहे.
५. तद्नुषंगाने या ज्ञापनान्वये शासकीय फळरोपवाटिका, सिल्लोड जि. औरंगाबाद येथील जागेवर कृषि विभागाच्या उपविभागीय कृषि अधिकारी, तालुका कृषि अधिकारी, चार मंडल कृषि अधिकारी आणि कृषि पर्यवेक्षक, फळरोपवाटिका कार्यालय या सात कार्यालयाकरीता प्रशासकीय इमारत व सभागृह इमारतींचे बांधकाम करणेबाबत रु.२९.७८ कोटी इतक्या रकमेच्या प्रस्तावास प्रशासकीय व वित्तीय मान्यता देण्यात येत आहे.
६. प्रस्तावित कार्यालयीन इमारत बांधकामासाठी आवश्यक निधीची तरतुद लेखाशीर्ष मागणी क्र. एच-०८, ४०५९३०९२, ४०५९३१०७ आणि ४०५९३११६ या लेखाशीर्षाअंतर्गत उपलब्ध अनुदानातून/आवश्यकतेनुसार पुरवणी मागणीद्वारे भागविण्यात येईल.
७. प्रस्तावित कामाचे वर्षनिहाय खर्चाचे अंदाजित नियोजन पुढीलप्रमाणे राहील.
सिल्लोड जि.औरंगाबाद कृषि भवन आणि सभागृह इमारतींचे बांधकाम
-------------------------------------
| आर्थिक वर्ष | अपेक्षित खर्च (रु.लक्ष) |
| २०२३-२४ | १००० लक्ष |
| २०२४-२५ | १००० लक्ष |
| २०२५-२६ | ९७८ लक्ष |
| एकूण | २९७८ लक्ष |
-------------------------------------
८. ही प्रशासकीय मान्यता खालील अटींच्या राहून देण्यात येत आहे.
८.१ सदर कामास सुरुवात करण्यापूर्वी जागेच्या मालकी हक्काबाबतची पूर्तता करुन घ्यावी.
८.२ प्रस्तुत काम पुरातत्व विभागाच्या अखत्यारीत येत असल्यास संबंधित विभागाची तसेच महानगरपालिका व तत्सम प्राधिकरणांची पूर्वपरवानगी घेण्यात यावी.
८.३ तांत्रिक मंजूरी देताना राज्यदरसूची बाह्य बाबींच्या दराकरीता शासन परिपत्रक क्र.२०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
८.४ प्रस्तावित प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाच्या दि.२४.०८.२०१७ रोजीच्या शासन निर्णयान्वये निर्गमित केलेल्या सूचना विचारात घ्याव्यात.
पृष्ठ ४ पैकी २
# Page 3
शासन ज्ञापन क्रमांकः कृषिआ-२८२२/प्र.क्र.२८२/१६-अ ८.५ प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७ /तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्त्वानुसार कार्यवाही करण्यात यावी.
८.६ स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
८.७ इमारतीमध्ये दिव्यांगांकरीता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८.८ विषयांकीत कामाकरिता सुधारीत प्रशासकीय मान्यतेची आवश्यकता लागणार नाही या दृष्टीने विशेष दक्षता घेऊन काम करण्यात यावे.
८.९ सिल्लोड जि. औरंगाबाद येथे बांधण्यात येणारे सभागृह ( ऑडीटोरियम) अन्य प्रशासकीय विभागास आवश्यकता असल्यास, सदर सभागृहाच्या (ऑडीटोरियम) वापरास परवानगी देण्याबाबतच्या अटीस अधीन राहून, सदर इमारतीच्या सभागृह ( ऑडीटोरियम) बांधकामास सहमती देण्यात येत आहे.
९. सदर कामाची सुरुवात सन २०२३-२४ या आर्थिक वर्षापासून सुरु होत आहे.
१०. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या वित्तीय अधिकार नियमपुस्तिका - १९७८, भाग पहिला, उपविभाग-पाच नुसार, महाराष्ट्र सार्वजनिक बांधकाम नियम पुस्तिकेतील परिच्छेद १३४ नुसार तसेच नियोजन विभाग, शासन निर्णय दि.११ जून, २०१८ तसेच सार्वजनिक बांधकाम विभागाने अनौ.सं.क्र.४७/२०२३/इमा-२, दि.०१.०३.२०२३ आणि उच्चाधिकार सचिव समितीच्या दि.२१.०४.२०२३ रोजीच्या बैठकीच्या इतिवृत्तान्वये दिलेल्या मान्यतेनुसार निर्गमित करण्यात येत आहे.
# Page 4
# Page 5