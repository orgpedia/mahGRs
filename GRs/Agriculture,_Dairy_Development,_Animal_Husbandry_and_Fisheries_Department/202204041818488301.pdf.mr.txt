# Page 1
सन २०१७-१८ मध्ये राष्ट्रीय कृषि विकास योजनेंतर्गत मंजूर झालेल्या मध्यवर्ती परिसर राहुरी येथील बियाणे उत्पादनाकरीता उपसा जलसिंचन योजना राबविणे या रु.१५२२.०० लाखांच्या निधीच्या कार्यक्रमास प्रशासकीय मान्यता देणेबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मफुवि-१४२२/प्र.क्र.५४/७-अ
मादाम कामा रोड, हुतात्मा राजगुरु चौक
मंत्रालय विस्तार, मुंबई ४०० ०३२
दिनांक : ०४ एप्रिल, २०२२.
संदर्भ: १. राष्ट्रीय कृषि विकास योजनेच्या राज्य स्तरीय प्रकल्प मंजुरी समितीच्या २३ व्या बैठकीचे इतिवृत्त क्र. राकृवि-०३१७/प्र.क्र.१४/राकृवियो कक्ष, दि-०९ जून, २०१७.
२. संचालक (संशोधन), महात्मा फुले कृषि विद्यापीठ, राहुरी यांचे पत्र क्र. मफुकृवि/बांध/४७३५/ २०२२, दि. २८ फेब्रुवारी, २०२२.
३. संचालक, (कृषि प्रक्रिया व नियोजन), कृषि आयुक्तालय, पुणे यांचे पत्र जा.क्र. कृआ/ राकृवियो/टी-१/०२२/४४८८, दि.०४ फेब्रुवारी, २०२२.
४. संचालक, विस्तार शिक्षण व सासावि, कृषि परिषद, पुणे यांचे पत्र क्र.मकृप/वि.शि./५७६/ २०२२ दि. २८ फेब्रुवारी, २०२२.
प्रस्तावना : मा.मुख्य सचिव, महाराष्ट्र राज्य यांच्या अध्यक्षतेखालील २३ व्या राज्यस्तरीय प्रकल्प मंजुरी समितीमध्ये राष्ट्रीय कृषि विकास योजनेंतर्गत मध्यवर्ती परिसर राहुरी येथील बियाणे उत्पादनाकरीता उपसा जलसिंचन योजना राबविणे हा प्रकल्प महात्मा फुले कृषि विद्यापीठ, राहुरी विद्यापीठात सन २०१७-१८ पासून ३ वर्षाच्या कालावधीकरीता राबविण्यास मान्यता देण्यात आली होती. सदर प्रकल्पांतर्गत राष्ट्रीय कृषि विकास योजनेंतर्गत अर्थसहाय्याच्या स्वरूपात रु. १५२२.०० लाख निधी उपलब्ध करून दिला जाणार आहे. सदर प्रकल्प अद्याप अपूर्ण असून तो सन २०२२-२३ पर्यंत राबविण्यास रु. १५२२ लाख निधीच्या कार्यक्रमास प्रशासकीय मान्यता देण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय : १. राष्ट्रीय कृषि विकास योजनेअंतर्गत “मध्यवर्ती परिसर राहुरी येथील बियाणे उत्पादनाकरीता उपसा जलसिंचन योजना राबविणे” या प्रकल्पांतर्गत रु.१५२२.०० लाख (रुपये पंधरा कोटी बावीस लाख फक्त) निधीचा कार्यक्रम राबविण्यास प्रशासकीय मान्यता देण्यात येत आहे.
२. सदर प्रकल्प राष्ट्रीय कृषि विकास योजनेच्या मार्गदर्शक सूचनांनुसार महात्मा फुले कृषि विद्यापीठात राबविण्यात राबविण्यात यावा.
# Page 2
शासन निर्णय क्रमांकः मफुवि-१४२२/प्र.क्र.५४/७-अ
३. सदर प्रकल्पाकरीता रु.१५२२.०० लाख खर्च अपेक्षित असून प्रकल्प खर्चाचे विवरण सोबत जोडण्यात आले आहे.
४. संचालक (संशोधन), महात्मा फुले कृषि विद्यापीठ, राहुरी यांचे सनियंत्रणाखाली प्रकल्पाची अंमलबजावणी कृषि विभागामार्फत करण्यात यावी व त्यांनी प्रकल्पाचा आर्थिक व भौतिक प्रगती अहवाल विहित मुदतीत केंद्र शासनाला तसेच राज्य शासनाला सादर होईल याची दक्षता घ्यावी, तसेच वेळोवेळी खर्चाचे लेखा परिक्षित उपयोगिता प्रमाणपत्रे सादर करावीत.
# Page 3