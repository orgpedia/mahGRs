# Page 1
महाराष्ट्र शासन
क्र. कृषिआ-२८२१/प्र.क्र.९२/१६-अ
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग, हुतात्मा राजगुरु चौक, मादाम कामा रोड, मंत्रालय, मुंबई - ३२ दिनांक : ३० मे, २०२३.
विषय:- मालेगाव जि. नाशिक येथे कृषी भवन बांधकामासाठी प्रशासकीय मान्यता देणेबाबत.
संदर्भ : :- १) जिल्हा अधिक्षक कृषि अधिकारी, नाशिक कार्यालयाचे पत्र क्र.जिअकृअ कृषिभ / मालेगाव / बांधकाम/३०२४/२०२१, दि. २९ जून, २०२१.
२) शासन समक्रमांक दि.३०.०६.२०२१ रोजीचे आदेश.
३) महसूल व वन विभाग, शासन ज्ञापन क्र. जमीन-३०२२/प्र.क्र.४७४/ज-६, दि.२३.०३.२०२३.
४) संचालक (मृदसंधारण व पाणलोट क्षेत्र व्यवस्थापन) यांचे पत्र क्र.कृआ/ मृद-७/ मालेगाव/कृषिभवन/सुप्रमा/१५१०९/२०२३, दि.०३.०५.२०२३.
ज्ञापन : मालेगाव जि.नाशिक येथे कृषि विभागाची उपविभागीय कृषि अधिकारी कार्यालय, तालुका कृषि अधिकारी कार्यालय, चार मंडल कृषि अधिकारी कार्यालये आणि कृषि चिकित्सालय तथा फळरोपवाटिका निळगव्हाण इ. सात कार्यालये आहेत. उक्त कार्यालयांपैकी काही कार्यालये ही सद्यस्थितीत भाड्याच्या जागेत कार्यरत आहेत. भाड्यापोटी शासनाचा बराच निधी खर्च होत असल्याने तसेच शेतकऱ्यांना विविध कार्यालयांशी एकाच ठिकाणी संपर्क साधता यावा, याकरिता मालेगाव जि.नाशिक येथे कृषि भवन इमारत बांधून सर्व कार्यालये एकाच ठिकाणी आणण्याचे प्रस्तावित आहे.
त्यानुसार मौजे निळगव्हाण ता.मालेगाव जि. नाशिक येथील कृषि चिकित्सालय तथा फळरोपवाटिकेच्या जागेवर मालेगाव कृषि भवन इमारत बांधकामासाठी संदर्भ क्र.२ येथील दि.३०.०६.२०२१ रोजीच्या शासन ज्ञापनान्वये प्रशासकीय मान्यतेचे आदेश निर्गमित करण्यात आले आहेत.
२. तथापि, सदर जागा मालेगाव शहराच्या मध्यवर्ती ठिकाणापासून ७ कि.मी. दूर असल्याने आणि शेतकऱ्यांच्या हिताच्या दृष्टीने कृषि विभागाच्या शासकीय कार्यालयाशी नियमितपणे संपर्कासाठी गट क्र.९/ २ ( सुधारीत मालमत्ता क्र. १०५२) मधील जागा योग्य असल्याचे दिसून आल्यामुळे जिल्हाधिकारी, नाशिक आणि विभागीय आयुक्त, नाशिक यांनी सादर केलेल्या प्रस्तावानुसार महसूल व वन विभागाच्या दि.२३.०३.२०२३ रोजीच्या शासन ज्ञापनाअन्वये गट क्र.९/२ मधील २.६४ हे.आर. जागेपैकी ०.३४ हे.आर. जागा कृषि विभागास वर्ग केलेली आहे.
त्यानुसार महसूल विभागाने मालेगाव महापालिका हद्दीतील मालेगाव कॅम्प वॉर्डातील गट क्र.९/२ मधील ०.३४ हे.आर. जागा जिल्हा अधिक्षक कृषि अधिकारी, नाशिक यांचे नावे वर्ग करुन कृषि विभागास कृषि भवन बांधकामासाठी (फेरफार क्र.१६२९८) वर्ग केली आहे. सदर जागेच्या ७/१२ उताऱ्यावर कृषि विभागाच्या नावाची नोंद झालेली आहे. तद्नुषंगाने संदर्भ क्र. ४ येथील पत्रान्वये सुधारीत प्रशासकीय मान्यता देण्याबाबतचा प्रस्ताव आयुक्त (कृषि) यांनी शासनास सादर केला आहे.
# Page 2
शासन निर्णय क्रमांकः कृषिआ-२८२१/प्र.क्र.९२/१६-अ
३. सदर सुधारीत प्रस्तावानुसार मालेगाव जि. नाशिक येथील कृषि भवन इमारत बांधकामाची जागा बदलत असली तरीही बांधण्यात येणाऱ्या इमारतीचे क्षेत्रफळ तसेच इमारतीचा आराखडा तोच राहणार आहे. तसेच दोन्ही ठिकाणच्या जमिनीतही साम्य असल्याने फाऊंडेशन व स्ट्रक्चरल डिझाईनमध्ये बदल होत नाही. त्यामुळे दोन्ही ठिकाणच्या इमारतीवर होणाऱ्या खर्चात कोणतेही आमुलाग्र बदल होण्याची शक्यता नसल्याचे कार्यकारी अभियंता सार्वजनिक बांधकाम विभाग यांनी नमूद केल्याचे कृषि आयुक्तालयाच्या प्रस्तावामध्ये नमूद केले आहे.
४. मालेगाव येथे कृषि भवन बांधकामासाठी सार्वजनिक बांधकाम विभाग, नाशिक यांनी सन २०२२-२३ च्या दरसूचीवर आधारित रु.७०७.१६/- लाख (अक्षरी रुपये सात कोटी सात लाख सोळा हजार फक्त) चे अंदाजपत्रक सादर केले आहे. सार्वजनिक बांधकाम विभागाच्या दि.२५.०९.२०१९ रोजीच्या शासन निर्णयान्वये रु.१५ कोटी पेक्षा कमी किंमतीच्या इमारतींच्या कामांना उपभोक्ता विभागामार्फत प्रशासकीय मान्यता देण्यासाठी क्षेत्रीय मुख्य अभियंता यांना अधिकार प्रदान करण्यात आलेले आहेत. मुख्य अभियंता, सार्वजनिक बांधकाम प्रादेशिक विभाग, नाशिक यांनी रु.७०७.१६/ लाख एवढ्या किंमतीच्या ढोबळ अंदाजपत्रकास प्रपत्र-अ नुसार तांत्रिक मंजुरी प्रदान केली आहे.
५. कृषि आयुक्तालयाने संदर्भ क्र.४ अन्वये सादर केलेल्या प्रस्तावाच्या अनुषंगाने, या ज्ञापनान्वये मालेगाव जि. नाशिक येथील मौजे निळगव्हाण येथील कृषि चिकित्सालय तथा फळरोपवाटिकेच्या शासकीय जागेत कृषि भवन इमारत बांधकामासाठी यापूर्वी दि.३०.०६.२०२१ रोजी दिलेले प्रशासकीय मान्यतेचे आदेश रद्द करुन त्याऐवजी महसूल विभागाने वर्ग केलेल्या मालेगाव महापालिका हद्दीतील मालेगाव कॅम्प वॉर्डातील गट क्र.९/२ मधील ०.३४ हेक्टर आर जागेवर कृषि भवनाचे बांधकाम करण्यासाठी [जिल्हा अधिक्षक कृषि अधिकारी, नाशिक यांचे नावे कृषि विभागास कृषि भवन बांधकामासाठी (फेरफार क्र.१६२९८) वर्ग केलेल्या] सुधारित प्रशासकीय मान्यता खालील अटींच्या अधिन राहून देण्यात येत आहे,
५.१ काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजुरी घेऊनच करावे.
५.२ ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक करुनच काम हाती घ्यावे.
५.३ प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७ /तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्त्वानुसार कार्यवाही करण्यात यावी.
काम सुरु करण्यापूर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
५.५ सार्वजनिक बांधकाम विभागाच्या शासन निर्णय क्र.बीडीजी २०१७/प्र.क्र.६०/ इमारती-२, दि.०७/०७/२०१७ अन्वये कार्यवाही करण्यात यावी.
५.६ काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
६. सदर कामाची सुरुवात सन २०२३-२४ या आर्थिक वर्षापासून सुरु होत आहे. तसेच प्रस्तावित कामाचे वर्षनिहाय खर्चाचे अंदाजित नियोजन पुढीलप्रमाणे राहील, -
पृष्ठ ३ पैकी २
# Page 3
शासन निर्णय क्रमांकः कृषिआ-२८२१/प्र.क्र.९२/१६-अ
मालेगाव जि. नाशिक येथील कृषि भवन
-------------------------------------
| आर्थिक वर्ष | अपेक्षित खर्च (रु.लक्ष) |
| २०२३-२४ | २३५ लक्ष |
| २०२४-२५ | २३५ लक्ष |
| २०२५-२६ | २३७.१६ लक्ष |
| एकूण | ७०७.१६ लक्ष |
-------------------------------------
७. सदर कामासाठी येणारा खर्च मागणी क्र.एच-०८, ४०५९ ३०९२ या लेखाशीर्षाखाली उपलब्ध असलेल्या मंजूर नियतव्यातून अर्थसंकल्पित करुन भागविण्यात येईल.
८. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या वित्तीय अधिकार नियमपुस्तिका - १९७८, भाग पहिला, उपविभाग- पाच, महाराष्ट्र सार्वजनिक बांधकाम नियम पुस्तिकेतील परिच्छेद १३४ अंतर्गत तसेच नियोजन विभाग, शासन निर्णय दि.११ जून, २०१८ तसेच सार्वजनिक बांधकाम विभागाच्या शासन निर्णय दि. २५.०९.२०१९ अन्वये मंत्रालयीन प्रशासकीय विभागास प्रदान करण्यात आलेल्या अधिकारानुसार देण्यात येत आहे.
# Page 4