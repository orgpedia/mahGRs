# Page 1
भाऊसाहेब फुंडकर फळबाग लागवड योजनेंतर्गत
सन २०२३-२४ मधील दुसऱ्या हप्त्यापोटी
सर्वसाधारण प्रवर्गाचा रु. ३५४७.०६ लाख एवढा
निधी अर्थसंकल्पिय वितरण प्रणालीवर उपलब्ध
करुन देण्याबाबत ..... (२४०१ A८८९)
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०२४/प्र.क्र.८३/९-अे,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : १४ ऑक्टोबर, २०२४
संदर्भ:-
१)कृषि व पदुम विभाग, शासन निर्णय, क्र. राफयो-२०१८/प्र.क्र. ४७/९-अे, दि. ६.७.२०१८
२)कृषि व पदुम विभाग, शासन निर्णय, क्र. फुंफला-२०२३/प्र.क्र. १८७/९-अे, दि.२१.०९.२०२३
३)कृषि व पदुम विभाग, शासन निर्णय, क्र. फुंफला-२०२४/प्र.क्र. ८३/९-अे, दि.१९.०६.२०२४
४)संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले पत्र जा.क्र.
कृआ/फलो-२/भाफुंफलायो/नि.मा./२४-२५/१८२३९/२०२४, दिनांक १५ जुलै, २०२४
५)संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले पत्र जा.क्र.
कृआ/फलो-२/भाफुंफलायो /नि.मा./२४-२५/२३१५०/२४, दिनांक १२ सप्टेंबर, २०२४
६)वित्त विभाग,शासन परिपत्रक क्रमांक: अर्थसं-२०२४/प्र.क्र.८०/अर्थ-३, दि. २५ जुलै, २०२४
प्रस्तावना :-
महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र
ठरु शकत नाहीत अशा शेतकऱ्यांसाठी राज्य शासनाने उपरोक्त संदर्भ क्र. १ येथील शासन निर्णयान्वये
भाऊसाहेब फुंडकर फळबाग लागवड योजना सुरु केली आहे. सदर योजनेअंतर्गत संदर्भ क्र. २ येथील शासन
निर्णयान्वये सुधारित मापदंडांना मंजूरी देण्यात आली आहे. तसेच उक्त योजनेची सन २०२४-२०२५ मध्ये
अंमलबजावणी करण्यासाठी अर्थसंकल्पित केलेल्या एकूण रु. १०४५०.०० लाख (रुपये एकशे चार कोटी
पन्नास लाख फक्त) इतक्या निधीच्या कार्यक्रमास संदर्भ क्र. ३ येथील प्रशासकीय मान्यता देण्यात आली आहे.
संचालक (फलोत्पादन) यांनी संदर्भ क्र. ४ व ५ येथील पत्रांन्वये निधी वितरणाकरीता प्रस्ताव सादर केले
आहेत. त्यास अनुलक्षून भाऊसाहेब फुंडकर फळबाग लागवड योजनेंतर्गत सन २०२३-२४ मधील दुसऱ्या
हप्त्यापोटी सर्वसाधारण प्रवर्गाचा निधी कृषि आयुक्तालयास वितरीत करण्याची बाब शासनाच्या विचाराधीन
होती. त्याबाबत शासन पुढीलप्रमाणे निर्णय घेत आहे.
शासन निर्णय:-
१)राज्यात भाऊसाहेब फुंडकर फळबाग लागवड या योजनेची सन २०२४-२५ मध्ये अंमलबजावणी
करण्यासाठी सन २०२३-२४ मधील सदर योजनेतील लाभार्थ्यांना दुसऱ्या हप्त्यापोटी सर्वसाधारण प्रवर्गाचा
रु. ३५४७.०६ लाख (रुपये पस्तीस कोटी सत्तेचाळीस लाख सहा हजार फक्त) एवढा निधी आयुक्त (कृषि)
यांना अर्थसंकल्पिय वितरण प्रणालीवर उपलब्ध करुन देण्यात येत आहे.
# Page 2
२)सदरचा निधी खालील लेखाशीषांतर्गत चालू वर्षी अर्थसंकल्पित केलेल्या तरतुदीतून खर्ची टाकावा.
मागणी क्र. डी-३
२४०१- पिक संवर्धन
११९, बागायती व भाजीपाला पिके,
(०१) (३३), भाऊसाहेब फुंडकर फळबाग लागवड योजना (कार्यक्रम),
३३-अर्थसहाय्य, (२४०१ A८८९)
३)या शासन निर्णयाद्वारे वितरित करण्यात आलेल्या रक्कमेचे कोषागारातून आहरण व वितरण
करण्याकरिता सहायक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व
संवितरण अधिकारी म्हणून घोषित करण्यात येत असून आयुक्त (कृषि), महाराष्ट्र राज्य, पुणे यांना नियंत्रक
अधिकारी म्हणून घोषित करण्यात येत आहे.
४)चालू वर्षी या योजनेंतर्गत उपलब्ध करुन दिलेला निधी सदर योजनेतील लाभार्थ्यांना सन २०२३-२४ या
वर्षातील दुसऱ्या हप्त्याच्या अदागयीसाठी वापरण्यात यावा.
५)सदर योजनेची संदर्भ क्रमांक १ व २ येथे नमूद केलेल्या शासन निर्णयातील तरतुदी तसेच वेळोवेळी
केलेल्या सुधारणाच्या अनुषंगाने अंमलबजावणी करावी.
६)संचालक (फलोत्पादन) यांनी सदर योजनेच्या अंमलबजावणीबाबतचा आढावा वेळोवेळी घ्यावा व
त्याबाबतचा अहवाल वेळोवेळी आयुक्त (कृषी) यांचेमार्फत शासनास सादर करावा.
७)सदर योजनेंतर्गत निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम
पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना,
प्रचलित अटी व शतीं वेळोवेळी दिलेल्या सूचनांचे काटेकोरपणे पालन करावे.
८)सदर शासन निर्णय नियोजन विभागाचा अनौपचारिक संदर्भ क्रमांक ३८६/का १४३१,दिनांक ०९.०८.२०२४
व वित्त विभागाचा अनौपचारिक संदर्भ क्रमांक ३२६/२०२४/व्यय-१,दिनांक ०४.१०.२०२४ अन्वये त्या
विभागाने दिलेल्या सहमतीनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3