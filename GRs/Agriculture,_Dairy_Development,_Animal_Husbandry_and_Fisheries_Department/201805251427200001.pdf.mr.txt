# Page 1
जागतिक बँक सहाय्यीत नानाजी देशमुख कृषि संजीवनी प्रकल्पातील (PoCRA) शासकीय अधिकारी / कर्मचाऱ्यांना प्रकल्प भत्ता मंजूर करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- नादेकृ-४६१८/प्र. क्र.३९/८-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ मे, २०१८
वाचा:
१. कृषि व पदुम विभाग, मंत्रालय, मुंबई शासन निर्णय क्र.हअप्र-०७१६/प्र.क्र.८२/राकृवियो कक्ष, दि.१०/०८/२०१६ २. कृषि व पदुम विभाग, मंत्रालय, मुंबई शासन निर्णय क्र.हअप्र-०७१६/प्र.क्र.८२/राकृवियो कक्ष, दि.२८/०९/२०१७ ३. कृषि व पदुम विभाग, मंत्रालय, मुंबई शासन निर्णय क्र. हअप्र-०७१६/प्र.क्र.८२/राकृवियो कक्ष, दि.१७/०१/२०१८ ४. प्रकल्प संचालक, नानाजी देशमुख कृषि संजीवनी प्रकल्प यांचे पत्र क्र.हअकृप/प्र.क्र.३७/प्रशा, दि.०५/०३/२०१८ ५. प्रकल्प संचालक, नानाजी देशमुख कृषि संजीवनी प्रकल्प यांचे पत्र क्र.नादेकृसंप्र/०४१८/प्र.क्र.१६/ आस्था, दि.०४/०४/२०१८.
प्रस्तावना:
विदर्भ व मराठवाड्यातील १४ जिल्हे आणि जळगांव जिल्ह्यासह एकूण १५ जिल्ह्यांमध्ये जागतिक बँकेच्या अर्थसहाय्याने एकूण ५१४२ गावांमध्ये सुमारे रू. ४००० कोटी प्रकल्प किंमत असलेला “नानाजी देशमुख कृषि संजीवनी प्रकल्प (PoCRA)” राबविण्यास संदर्भाकित दि.१७/०१/२०१८ रोजीच्या शासन निर्णयान्वये मान्यता प्रदान केलेली आहे तसेच, प्रकल्पाकरिता एकूण ८०५ पदांचा आकृतीबंध संदर्भाकित दि.२८/०९/२०१७ रोजीच्या शासन निर्णयान्वये मंजूरी प्रदान केलेली असून त्यापैकी १३१ पदे शासकीय अधिकारी / कर्मचाऱ्यांमधून नियुक्ती वा प्रतिनियुक्तीने भरावयाची आहेत. राज्यशासनाने जागतिक बँकेसोबत सदर प्रकल्पाचा करारनामा दि.०६/०५/२०१८ रोजी केला असून जागतिक बँकेने दि.१८/०५/२०१८ पासून प्रकल्पाकरिता करारनाम्यानुसार कर्ज कार्यान्वित (Loan Effectiveness) केले आहे.
प्रकल्प संचालक, नानाजी देशमुख कृषि संजीवनी प्रकल्प, मुंबई यांनी संदर्भ क्र. ४ व ५ येथील पत्रान्वये प्रकल्पातील शासकीय अधिकारी / कर्मचाऱ्यांना प्रकल्प भत्ता मंजूर करण्याबाबतची विनंती केली आहे. त्यानुषंगाने, सदर प्रकल्पांतर्गत नियुक्ती वा प्रतिनियुक्तीने पूर्ण वेळ काम करणाऱ्या शासकीय
# Page 2
शासन निर्णय क्रमांकः नादेकृ-४६१८/प्र. क्र.३९/८-अ
अधिकारी / कर्मचाऱ्यांना प्रकल्प भत्ता मंजूर करण्याची बाब शासनाच्या विचाराधीन होती त्याबाबत शासन पुढीलप्रमाणे निर्णय घेत आहे.
शासन निर्णय:
१. नानाजी देशमुख कृषि संजीवनी प्रकल्पांतर्गत नियुक्ती वा प्रतिनियुक्तीने पूर्ण वेळ कार्यरत असणाऱ्या शासकीय अधिकारी व कर्मचाऱ्यांना मुळ वेतनाच्या (मुळ वेतन + ग्रेड वेतन) २५% रक्कम प्रकल्प भत्ता म्हणुन अदा करण्यास मंजूरी प्रदान करण्यात येत आहे.
२. प्रकल्पांतर्गत शासकीय अधिकारी व कर्मचाऱ्यांना अदा करावयच्या प्रकल्प भत्त्याची रक्कम प्रकल्प किंमतीतून भागविण्यात यावी व ती जागतिक बँकेकडून प्रतिपूर्तीसाठी अनुज्ञेय असेल.
३. राज्य शासनाने नानाजी देशमुख कृषि संजीवनी प्रकल्पाकरिता जागतिक बँकेसोबत दि. ६ एप्रिल, २०१८ रोजी करारनामा केलेला आहे. प्रकल्पाच्या वित्तीय करारनाम्यातील (Loan Agreement) परिशिष्ट - २ मधील कलम - ३ येथील तरतुदीनुसार, प्रकल्पाच्या करारनाम्याच्या दिनांकापासून मागील १२ महिन्यांपर्यंतच्या कालावधीत ज्या पात्र बाबींवर खर्च झाला असेल त्या खर्चाची प्रकल्पाकरिता जागतिक बँकेने मंजूर केलेल्या कर्जाच्या रकमेतून प्रतिपूर्ती मिळणार आहे. सबब, प्रकल्पांतर्गत पूर्ण वेळ कार्यरत असणाऱ्या शासकीय अधिकारी व कर्मचाऱ्यांना दि. ६ एप्रिल, २०१७ पासून प्रकल्प भत्ता लागू करण्यात येत आहे. त्यानुसार, प्रकल्पांतर्गत मंजूर पदांवर जे शासकीय अधिकारी / कर्मचारी बदलीने दि. ६ एप्रिल, २०१७ पूर्वी पूर्ण वेळ नियुक्त झाले असतील त्यांना दि. ६ एप्रिल, २०१७ पासून प्रकल्प भत्ता अदा करावा, आणि जे शासकीय अधिकारी / कर्मचारी बदलीने दि.
६ एप्रिल, २०१७ नंतर नियुक्त झाले असतील त्यांना प्रकल्पांतर्गत मंजूर पदावर प्रत्यक्ष रुजू झाल्याच्या दिनांकापासून प्रकल्प भत्ता अदा करण्यात यावा.
४. प्रकल्पातंर्गत मंजूर केलेल्या ८०५ पदांपैकी १३१ पदांना प्रकल्प भत्ता मंजूर केलेला असून सदर पदांची यादी या शासन निर्णयासोबत परिशिष्ट - अ येथे जोडली आहे.
५. सदर प्रकल्प भत्ता पूर्णतः स्वतंत्र असून तो इतर कोणत्याही बाबीच्या परिगणनेसाठी अथवा प्रयोजनासाठी विचारात घेता येणार नाही (महागाई भत्ता, दैनिक भत्ता, प्रवास भत्ता, वेतनवाढ, वेतन निश्चिती, सेवानिवृत्ती वेतन इ.)
६. संदर्भाधिन शासन निर्णय दिनांक २८ सप्टेंबर, २०१७ मधील तरतूदी नुसार, प्रकल्पांतर्गत शासकीय अधिकारी / कर्मचाऱ्यांचे मंजूर पद श्रेणी अवनत करून ते कनिष्ठ अधिकारी / कर्मचाऱ्यांमधून भरण्यात आले असल्यास सदर कनिष्ठ अधिकारी / कर्मचाऱ्यांना देखील प्रकल्प भत्ता अनुज्ञेय राहील.
७. प्रकल्पांतर्गत कंत्राटी पद्धतीने भरावयाच्या पदांवर जर शासकीय अधिकारी / कर्मचाऱ्यांची अपवादात्मक परिस्थितीत नियुक्ती करावी लागल्यास सदर अधिकारी / कर्मचाऱ्यांना देखील प्रकल्प भत्ता अनुज्ञेय राहील.
८. नानाजी देशमुख कृषि संजीवनी प्रकल्पांतर्गत कंत्राटी पद्धतीवर कार्यरत असलेल्या कर्मचाऱ्यांना प्रकल्प भत्ता अनुज्ञेय राहणार नाही.
पृष्ठ ५ पैकी २
# Page 3
शासन निर्णय क्रमांकः नादेकृ-४६१८/प्र. क्र.३९/८-अ
९. महाराष्ट्र नागरी सेवा रजा नियम १९८१ नुसार अनुज्ञेय असणाऱ्या रजेचा कालावधी १५ दिवसांपेक्षा जास्त होत असल्यास संबधित महिन्यात प्रकल्प भत्ता अनुज्ञेय राहणार नाही.
१०. प्रतिनियुक्तीवरील अधिकारी / कर्मचाऱ्यांना अनुज्ञेय असलेला प्रतिनियुक्ती भत्ता वजा करुन प्रकल्प भत्ता अदा करण्यात यावा.
११. प्रकल्प भत्त्याबाबत यानंतर काही सुधारित आदेश निर्गमित करण्यात आल्यास किंवा अन्य काही कारणास्तव अधिकारी / कर्मचाऱ्यांकडे थकबाकी निघाल्यास ती संबंधितांकडून वसूल करण्यात येईल.
१२. संबंधित अधिकारी / कर्मचाऱ्यांच्या कामाची प्रत पाहून प्रकल्प भत्ता पूर्णतः अथवा अंशतः कमी करण्याचा अधिकार प्रकल्प संचालकांना राहील.
१३. प्रकल्प भत्त्याकरिता येणारा खर्च प्रकल्पाच्या पुढील लेखाशिर्षाखाली प्रती वर्ष मंजूर करण्यात येणाऱ्या अर्थसंकल्पीय तरतूदीमधून भागविण्यात यावा.
मागणी क्र.डी-३ २४०१ - पीक संर्वधन (११५) लहान/ सिमांन्त शेतकरी व कृषि मजूरांसाठी योजना (००) (०३) हवामान अनुकूल कृषि प्रकल्प (राज्य हिस्सा ३०%) (२४०१ A६५५) ०१ – वेतन
१४. हा शासन निर्णय वित्त विभागाच्या अनौपचारिक संदर्भ क्र.१०९/२०१८/व्यय-१ दि. ०७/०५/२०१८ अन्वये प्राप्त मान्यतेनुसार निर्गमित करण्यात येत असुन तो महाराष्ट्र शासनाच्या
# Page 4
# Page 5