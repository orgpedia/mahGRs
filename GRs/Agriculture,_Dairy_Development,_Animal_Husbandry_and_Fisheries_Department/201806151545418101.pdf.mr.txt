# Page 1
केंद्र शासन पुरस्कृत Dairy Processing Infrastructure Development Fund (DIDF) या योजनेच्या अंमलबजावणीसंदर्भात.......
राज्यस्तरीय प्रकल्प छाननी व पुर्नविलोकन समिती (SPSRC) गठीत करणेबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः एमएलके २०१७/प्र.क्र.२१ / पदुम-८
मंत्रालय (विस्तार), मुंबई ४०० ०३२
दिनांक : १५ जून, २०१८
वाचा : १) केंद्रिय कृषि मंत्रालयाचे पत्र क्र.०२०२३/२/२०१७-CDD, दिनांक २१.१२.२०१७ २) केंद्रिय कृषि मंत्रालयाचे पूरक पत्र क्र.०२०२३/२/२०१७-CDD, दिनांक १४.३.२०१८
प्रस्तावना : केंद्र शासनाने Dairy Processing Infrastructure Development Fund (DIDF) या नावाने योजना राबविण्याचा निर्णय घेतला असून संदर्भाधिन क्र. १ अन्वये सदर योजनेस प्रशासकीय मान्यता दिली आहे. सदर योजनेच्या मार्गदर्शक सूचनाही संदर्भाधिन क्र.१ येथील पत्रासोबत जोडण्यात आल्या आहेत. सदर योजनेअंतर्गत दुग्धप्रक्रिया आधुनिकीकरण, उभारणी, शितसाखळी निर्मिती, एएमसीयू इत्यादी घटकांसाठी गुंतवणूक केली जाणार आहे. सदर योजना राष्ट्रीय दुग्धविकास मंडळ / राष्ट्रीय सहकारी विकास निगम (NDDB/NCDC) यांच्यामार्फत इच्छुक गुंतवणूकदारांना कर्ज स्वरुपात निधी उपलब्ध करुन राबविण्यात येणार आहे. सदर योजनेच्या मार्गदर्शक सूचनांमध्ये केंद्र शासनाने संदर्भाधिन क्र. २ अन्वये पूरक पत्र निर्गमित केले असून त्यामध्ये प्रामुख्याने राज्य शासनाने सदर योजनेअंतर्गत लाभ घेवू इच्छिणाऱ्या संघांसाठी शासन हमी देण्यासंदर्भातील आहे.
Dairy Processing Infrastructure Development Fund (DIDF) ही योजना संपूर्ण देशात राबविण्यात येणार असून, सदर योजनेसाठी नाबार्ड या वित्तीय संस्थेत DIDF या नावाने रु.८००४ कोटी इतका निधी नाबार्डमार्फत उभारण्यात येणार आहे. सदर योजनेचे वित्तीय आकारमान एकूण रु.१०८८१ कोटी इतक्या रक्कमेचे आहे. यामध्ये (i) रु.८००४ कोटी नाबार्डद्वारे मार्केटमधून (ii) रु.
२००१ कोटी पात्र कर्जधारक हिस्सा (iii) रु.१२ कोटी इतका NDDB व NCDC यांचा तीन वर्षाकरीता (२०१७–१८ ते २०१९-२०) प्रकल्प व्यवस्थापन व तत्सम घटक सहभाग (iv) interest subvention करीता केंद्र शासनाची रु. ८६४ कोटीची तरतूद या प्रमाणे समावेश आहे. सदर योजनेतंर्गत कर्जाची मुदत १० वर्ष व २ वर्ष सवलत कालावधी राहणार आहे.
सदर कर्ज प्रस्ताव हे राष्ट्रीय दुग्धविकास मंडळ / राष्ट्रीय सहकारी विकास निगम (NDDB/ NCDC) या संस्थांमार्फत मंजूरीसाठी नाबार्डकडे सादर करण्यात येणार असून तत्पूर्वी प्राप्त होणाऱ्या प्रस्तावांची छाननी व पुर्नविलोकन करण्यासाठी केंद्र शासनाच्या संदर्भाधिन क्र. १ येथील पत्रान्वये निर्गमित करण्यात आलेल्या मार्गदर्शक सूचनांमधील तरतूद क्र. २ (२.१) नुसार “राज्य प्रकल्प छाननी व पुर्नविलोकन समिती (SPSRC)” गठीत करावी लागणार आहे. त्यानुसार सदर समिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः एमएलके २०१७/प्र.क्र.२१/पदुम-८
सदर प्रकरणी वित्त विभागाच्या अभिप्रायार्थ प्रस्ताव सादर करण्यात आला असता, राज्य शासनाने कोणत्याही संस्थांना हमी देणे योग्य ठरणार नाही, असे विभागास कळविले आहे. वित्त विभागाचे अभिप्राय लक्षात घेवून Dairy Processing Infrastructure Development Fund (DIDF) ही योजना बाब शासनाच्या विचाराधीन होती.
शासन निर्णय शासन या निर्णयान्वये सदर योजनेअंतर्गत प्राप्त प्रकल्पांच्या छाननी व पुर्नविलोकनाकरीता खालीलप्रमाणे “राज्य प्रकल्प छाननी व पुर्नविलोकन समिती (SPSRC)” गठीत करण्यास मान्यता देत आहे.
१) सचिव (पदूम) अध्यक्ष २) नाबार्डच्या राज्य प्रादेशिक कार्यालयातील मुख्य व्यवस्थापक सदस्य किंवा त्यांचा प्रतिनिधी ३) राज्य शासनाच्या वित्त विभागाचे प्रतिनिधी सदस्य ४) व्यवस्थापकीय संचालक, महाराष्ट्र राज्य सहकारी दूध महासंघ सदस्य ५) केंद्र शासनाच्या पशुसंवर्धन, दुग्धव्यवसाय व मत्स्यव्यवसाय विभागाचा प्रतिनिधी सदस्य ६) राज्य शासनाच्या पशुसंवर्धन/दुग्धव्यवसाय विभागाचा प्रतिनिधी सदस्य ७) NDDB/NCDC चे प्रतिनिधी सदस्य संयोजक समितीची कार्यकक्ष १. ज्या प्रकल्प प्रस्तावांना राज्य शासनाच्या हमी व अर्थसहाय्याची आवश्यकता राहणार नाही केवळ अशाच प्रस्तावांचा समिती सदर योजनेअंतर्गत लाभ मिळण्याकरीता शिफारस करेल.
२. NDDB /NCDC यांनी सादर केलेल्या प्रकल्पांची छाननी करुन मान्य करण्यात आलेल्या प्रस्तावांची NDDB /NCDC कडे शिफारस करणे.
३. राज्य शासनाकडून प्रकल्पांना गती देण्यासाठी प्रयत्न करणे.
४. प्रकल्पांतर्गत कृती, श्रम तथा साधनसंपत्तीमध्ये द्विरुक्ती होणार नाही याबाबत दक्षता बाळगणे.
५. प्रकल्पांच्या कर्ज परतफेड तसेच प्रगतीवर संनियंत्रण ठेवणे.
सदर शासन निर्णय हा वित्त विभागाचे अनौपचारीक संदर्भ क्र. २२८ (अ)/२०१८ व्यय २ दिनांक १७.०४.२०१८, अन्वये प्राप्त झालेले अभिप्राय लक्षात घेवून निर्गमित करण्यात येत आहे.
# Page 3