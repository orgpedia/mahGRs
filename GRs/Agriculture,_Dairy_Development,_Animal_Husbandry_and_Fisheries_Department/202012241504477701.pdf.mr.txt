# Page 1
कृषि विभागातील कृषि आयुक्तालयाच्या अधिनस्त कार्यरत अधिकारी / कर्मचारी यांच्याकरिता अधिसंख्य पदे निर्माण करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय व मस्त्यव्यवसाय विकास विभाग
शासन निर्णय क्र कृषिआ-१४१९/प्रक्र.३०/१६ अ
हुतात्मा राजगुरु चौक, मादाम कामा रोड, मंत्रालय, मुंबई - ३२
दिनांक : : २४ डिसेंबर, २०२०.
संदर्भ : १. सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि. २१.१२.२०१९ २. सामान्य प्रशासन विभाग, शासन निर्णय क्र. बीसीसी-२०२०/प्र.क्र.१८७ ओ/१६-ब, दि. ३०.०६.२०२० ३. सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि.२७.११.२०२०
प्रस्तावना : मा.सर्वोच्च न्यायालयाने सिव्हील अपिल क्र.८९२८/२०१५ (चेअरमन आणि मॅनिजिंग डायरेक्टर, एफसीआय आणि इतर विरुध्द जगदिश बालाराम बहिरा व इतर) व इतर याचिका यामध्ये दि. ०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला आहे. या निर्णयाची अंमलबजावणी करण्याच्या सूचना संबंधित प्रशासकीय विभागांना सामान्य प्रशासन विभागाने संदर्भाधीन क्र. १ येथील शासन निर्णयान्वये दिलेल्या आहेत.
त्यानुसार कृषि विभागातील कृषि आयुक्तालयाच्या अधिनस्त कार्यरत अनुसूचित जमातीच्या राखीव पदावर नियुक्त झालेल्या परंतु अनुसूचित जमातीचा दावा अवैध ठरल्यामुळे ५७ अधिकारी / कर्मचाऱ्यांच्या सेवा शासन निर्णय सा. प्र. वि. दि. २१.१२.२०१९ मधील तरतुदीनुसार अधिसंख्य पदावर तात्पुरत्या स्वरूपात वर्ग केलेल्या आहेत. त्यास अनुसरून सदर अधिकारी/कर्मचाऱ्यांकरिता अधिसंख्य पदे निर्माण करण्याची बाब शासनाच्या विचाराधीन होती यासंदर्भात शासनाने आता पुढील निर्णय घेतला आहे.
शासन निर्णयः कृषि विभागातील अनुसूचित जमातीच्या राखीव पदावर नियुक्त झालेल्या परंतु अनुसूचित जमातीचा दावा अवैध ठरल्यामुळे अधिसंख्य पदावर सेवा वर्ग केलेल्या ५७ अधिकारी व कर्मचाऱ्यांसाठी सोबतच्या विवरणपत्र “अ” व “ब” मध्ये नमूद केलेल्या तपशीलानुसार अधिसंख्य पदे निर्माण करण्यात येत आहेत.
२. प्रस्तुत अधिसंख्य पदे ११ महिन्यांचा कालावधी संपुष्टात आल्यानंतर पुढील ११ महिने किंवा सदर पदांवर कार्यरत अधिकारी / कर्मचारी सेवानिवृत्त होईपर्यंत किंवा प्रस्तुत प्रकरणी नेमलेल्या
# Page 2
शासन निर्णय क्रमांकः कृषिआ-१४१९/प्रक्र.३०/१६ अ
अभ्यासगटाच्या शिफारशी शासनास प्राप्त झाल्यानंतर त्यावर शासनाचा अंतीम निर्णय होईपर्यंत, यापैकी जे अगोदर घडेल तोपर्यंत अस्तित्वात राहतील.
३. अधिसंख्य पदांच्या वेतनावर येणारा खर्च हा संबंधित कर्मचारी सध्या ज्या लेखाशिर्षाखाली वेतन घेत होते त्याच लेखाशिर्षातुन खर्ची टाकण्यात यावा व संबंधित वित्तीय वर्षातील मंजूर अनुदानातून भागविण्यात यावा.
४. प्रस्तुतचा शासन निर्णय सामान्य प्रशासन विभागाच्या शासन निर्णय क्र. बीसीसी - २०१८/ प्र.क्र.३०८/१६ब, दि.२१.१२.२०१९ व क्र. बीसीसी-२०२०/प्र.क्र.१८७ अ/१६ब, दि. ३०.०६.२०२० अन्वये प्रशासकीय विभागांना प्रदान करण्यात आलेल्या प्राधिकारान्वये निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10