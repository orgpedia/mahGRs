# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजना खुल्या प्रवर्गातून प्रवेश घेणाऱ्या सामाजिक व शैक्षणिक दृष्टया मागास प्रवर्गातील विद्यार्थ्यांना लागू असल्याबाबत....
महाराष्ट्र शासन,
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : संकीर्ण१५१६/प्र.क्र.२०९ (भाग-२)/ ७-अ,
हुतात्म राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : २१ जानेवारी, २०२१.
वाचा : १. कृषि व पदुम विभाग, शासन निर्णय क्र. संकिर्ण १५१६/प्र.क्र.२०९/७ओ, दि.१४.०१.२०१९ २. उच्च व तंत्र शिक्षण विभागाचा शासन निर्णय क्र. सं २०२०/प्र.क्र.१४०/तांशि-४, दि. १६.१२.२०२०
प्रस्तावना : राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत आर्थिकदृष्ट्या दुर्बल घटकातील पात्र विद्यार्थ्यांसाठी लाभाची व्याप्ती वाढविण्यासंदर्भात उच्च व तंत्र शिक्षण विभागाच्या दि.७.१०.२०१७ रोजीच्या शासन निर्णयास अनुसरुन राज्यातील कृषि विद्यापीठे व त्या अधिनस्त महाविद्यालयांतील पात्र लाभार्थी विद्यार्थ्यांना सदर योजनेंतर्गत लाभाची व्याप्ती वाढविण्यासंदर्भात कृषि व पदुम विभागाने संदर्भ क्र. १ येथील दि.१४.१.२०१९ रोजीचा शासन निर्णय निर्गमित केला आहे.
२. मंत्रिमंडळाने दि.२२.९.२०२० रोजी घेतलेल्या निर्णयानुसार कार्यवाही करण्यासंदर्भात सामान्य प्रशासन विभागाने दि. ९.१०.२०२० रोजी शासन निर्णय निर्गमित केला आहे. सदर शासन निर्णयातील आदेशानुसार, राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजना या दोन्ही योजनेचे लाभ सामाजिक व शैक्षणिक दृष्ट्या मागास प्रवर्ग (एसईबीसी) विद्यार्थ्यांसाठी (विहित अटी व शर्तीच्या पुर्ततेनंतर) अनुज्ञेय असल्यासंदर्भात उच्च व तंत्र शिक्षण विभागाने दि.१६.१२.२०२० रोजी शासन निर्णय निर्गमित केला आहे. उच्च व तंत्र शिक्षण विभागाच्या उक्त शासन निर्णयास अनुसरुन सदर योजना कृषि विद्यापीठे व त्या अधिनस्त महाविद्यालयांमध्ये प्रवेशित पात्र लाभार्थी विद्यार्थ्यांना सुध्दा लागू करण्याची बाब शासनाच्या विचाराधीन होती.
शासन निर्णय :
राज्यातील कृषि विद्यापीठे व त्या अधिनस्त महाविद्यालयांमध्ये सामाजिक व शैक्षणिक दृष्टया मागास प्रवर्गातील (एसईबीसी) जे विद्यार्थी खुल्या प्रवर्गातून प्रवेश घेतील व इतर विहित अटी व शर्तींची पूर्तता करतील त्यांना राजर्षी छत्रपती शाहू महाराज शिक्षण शुल्क शिष्यवृत्ती योजनेचे व डॉ. पंजाबराव देशमुख वसतिगृह निर्वाह भत्ता योजनेचे लाभ आपोआप अनुज्ञेय ठरतील. तसेच मा. सर्वोच्च न्यायालयाने एसईबीसी आरक्षणास दिलेल्या अंतरिम स्थगितीच्या कालावधीत या विद्यार्थ्यांनी आर्थिकदृटया दुर्बल
# Page 2
शासन निर्णय क्रमांक: संकीर्ण१५१६/प्र.क्र.२०९(भाग-२)/७-ओ,
घटकांसाठी (ईडब्ल्युएस) राखीव असलेल्या जागेवर विहित मार्गाने प्रवेश घेतल्यास त्यांना देखील या दोन्ही योजनांचे फायदे अनुज्ञेय राहतील.
२. या दोन्ही योजनांकरीता उपलब्ध निधीपेक्षा जादा तरतूदीची आवश्यकता असेल तर त्याकरीता निधीची आवश्यक ती मागणी, नियोजन विभाग व वित्त विभागाकडे करावी.