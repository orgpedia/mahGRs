# Page 1
सन २०१९-२० मध्ये प्रधानमंत्री कृषी सिंचन योजनेंतर्गत - प्रति थेंब अधिक पीक घटकांतर्गत एखाद्या क्षेत्रावर क्षेत्रावर सुक्ष्म सिंचनाचा लाभ घेतलयानंतर ७ वर्ष कालावधीनंतर पुन्हा सुक्ष्म सिंचनासाठी लाभ अनुज्ञेय करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रकृसिं-०११९/प्र.क्र.४१/१४अ
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
तारीख: २४ फेब्रुवारी, २०२०
संदर्भ: १) प्रधानमंत्री कृषी सिंचन योजना प्रति थेंब अधिक पीक (सूक्ष्म सिंचन) घटकाच्या केंद्र शासनाने निर्गमित केलेल्या मार्गदर्शक सूचना.
२) कृषि व पदुम विभागाचा शासन निर्णय क्र.प्रकृसिं-०११९/प्र.क्र.४१/१४-अ, दि. ३० ऑगस्ट, २०१९.
प्रस्तावना: सन २०१४-१५ पर्यंत सुक्ष्म सिंचन योजना केंद्र पुरस्कृत राष्ट्रीय सुक्ष्म सिंचन अभियानांतर्गत राबविण्यात येत होती. सन २०१५-१६ या वर्षापासून सूक्ष्म सिंचन योजना प्रधानमंत्री कृषी सिंचन योजनेच्या प्रति थेंब अधिक पिक (सूक्ष्म सिंचन) घटकांतर्गत राबविण्यात येत आहे. राष्ट्रीय सूक्ष्म सिंचन अभियानाच्या मार्गदर्शक सुचनांनूसार, सुक्ष्म सिंचनासाठी अनुदानाचा लाभ घेतलेल्या क्षेत्रावर १० वर्षाच्या कालावधीनंतर सुक्ष्म सिंचनासाठी पुन्हा अनुदानाचा लाभ अनुज्ञेय होता. परंतु, प्रधानमंत्री कृषी सिंचन योजनेच्या प्रति थेंब अधिक पिक (सूक्ष्म सिंचन) घटकाच्या मार्गदर्शक सुचनांनूसार, ७ वर्षाच्या कालावधीनंतर अनुदानाचा लाभ अनुज्ञेय केलेला आहे. सबब, संदर्भाधीन दि. ३० ऑगस्ट, २०१९ च्या शासन निर्णयातील अनुक्रमांक-३ (VIII) येथील अट रद्द करुन, एखाद्या क्षेत्रावर सुक्ष्म सिंचनाचा लाभ घेऊन ७ वर्षाचा कालावधी पुर्ण झाल्यानंतर त्याच क्षेत्रावर पुन्हा सुक्ष्म सिंचनासाठी अनुदानाचा लाभ देण्याचा प्रस्ताव शासनाच्या विचाराधीन होता, त्या अनुषंगाने शासनाने खालीलप्रमाणे निर्णय घेतला आहे.
शासन निर्णय :
१. संदर्भाधीन दि.३० ऑगस्ट, २०१९ च्या शासन निर्णयातीली अनु.क्र.३ (VIII) येथील तरतूद रद्द करण्यात येत आहे.
# Page 2
शासन निर्णय क्रमांकः प्रकृसिं-०११९/प्र.क्र.४१/१४अ
२. शेतकऱ्याने एखाद्या क्षेत्रावर यापूर्वी सुक्ष्म सिंचनासाठी अनुदानाचा लाभ घेतला असेल तर त्याच क्षेत्रावर ७ वर्षाच्या कालावधी नंतर प्रधानमंत्री कृषि सिंचन योजनेच्या प्रति थेंब अधिक पीक (सुक्ष्म सिंचन) घटकांतर्गत अनुदानाचा लाभ अनुज्ञेय राहील.
# Page 3