# Page 1
एव्हियन इन्फ्ल्युएन्झा या विषाणूचा कुक्कुट पक्षांना प्रादुर्भाव झाल्यानंतर या रोगाच्या नियंत्रणाबाबत उपाययोजना.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांक: डिआयएस-२०२१/प्र.क्र.१६८/पदुम-४
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक क : १७ ऑगस्ट, २०२२
वाचा :- केंद्र शासनाच्या पशुसंवर्धन विभागाचा सन २०२१ मधील एव्हियन इन्फ्ल्युएन्झा रोग प्रादुर्भाव रोखणे, नियंत्रण व प्रतिबंध या संदर्भात निर्गमित केलेला सुधारीत कृती आराखडा.
शासन परिपत्रक :
राज्यामध्ये सन २००५-०६ मध्ये कुक्कुट पक्षी, सन २०२०-२१ आणि सन २०२१-२२ मध्ये कुक्कुट व इतर पक्षांना एव्हियन इन्फ्ल्युएन्झा या विषाणूजन्य रोगाचा प्रादुर्भाव झालेला होता. सदर रोग प्रादुर्भाव रोखणे, नियंत्रण व प्रतिबंध (Prevention, Control and Containment) या संदर्भात केंद्र शासनाच्या पशुसंवर्धन विभागाकडून सन २००५, सन २००६, सन २०१२, सन २०१५ आणि सन २०२१ मध्ये सुधारीत कृती आराखडा निर्गमित करण्यात आलेला असून त्यामधील सर्व तरतुदी देश पातळीवर लागू करण्यात आलेल्या आहेत.
सदर सुधारित कृती आराखड्यानुसार ज्या प्रक्षेत्रावरील रोग नमुने एव्हियन इन्फ्ल्युएन्झासाठी होकारार्थी आलेले आहेत त्या क्षेत्रापासून ०१ कि.मी. परिघातील सर्व गावे तसेच १ ते १० कि.मी.
परिघातील सर्व गावे अधिसूचीत करावयाची असून ० ते १ कि.मी. परिघातील क्षेत्र हे बाधीत क्षेत्र (Infected zone) म्हणून तर उर्वरित १० कि.मी. परिघातील क्षेत्र हे संनियंत्रण क्षेत्र (Surveillance zone) म्हणून घोषित करावयाची कार्यवाही जिल्हा प्रशासनाकडून करावयाची आहे.
वाचा येथील सुधारित कृती आराखड्यामधील परिशिष्ठ-५ येथे एव्हियन इन्फ्ल्युएन्झा हा रोग प्रादुर्भाव रोखणे, नियंत्रण व प्रतिबंध या अनुषंगाने विविध विभागांकडून करावयाच्या कार्यवाही बाबत नमूद करण्यात आलेले असून त्या अंतर्गत परिशिष्ठ-५ E Land and Land Reforms Department:- Drawing of scale map for culling and surveillance zone and Identification of khas and other lands in the culling zone for burial of culled birds and other related disposal materials अशी तरतूद असल्यामुळे एखाद्या प्रक्षेत्रावर कुक्कुट पक्षांना एव्हियन इन्फ्ल्युएन्झा हा रोग प्रादुर्भाव झाल्याचा होकारार्थी अहवाल पशुसंवर्धन विभागाकडून प्राप्त झाल्यानंतर शास्त्रोक्त पध्दतीने प्रत्यक्ष कुक्कुट पक्षी नष्ट (Culling of Poultry Birds) करण्यापूर्वी उपरोक्त परिशिष्ठ-५E प्रमाणे कार्यवाही केली जाईल याबाबत दक्षता घेण्यात यावी.
या अनुषंगाने आवश्यक त्या सविस्तर मार्गदशर्क सूचना आयुक्त पशुसंवर्धन, पुणे यांनी सर्व संबंधित क्षेत्रीय अधिकारी यांना तात्काळ निर्गमित कराव्यात
# Page 2
शासन परिपत्रक क्रमांकः डिआयएस-२०२१/प्र.क्र.१६८/पदुम-४