# Page 1
नानाजी देशमुख कृषि संजीवनी प्रकल्प
टप्पा-२ अंतर्गत जिल्हास्तरीय समन्वय
समिती स्थापन करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांक : कृवपदुम-१९०४६/१७/२०२५-MAG-८A (ई-१०३०४९०)
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२
दिनांक : १६ जून, २०२५
संदर्भ :-
१)कृषि व पदुम विभाग, शासन निर्णय, क्र.असुअ कक्ष-२०१४/प्र.क्र.१/रा.कृ.वि.यो ८:५९
दि.१९.०५.२०१४
२)कृषि व पदुम विभाग, शासन परिपत्रक, क्र.नादेकृ-२०१७/प्र.क्र.०७/८-अे दि.३०.१०.२०१७
३)कृषि व पदुम विभाग, शासन निर्णय, क्र.संकीर्ण-२०२०/प्र.क्र.८१/३-अे दि.०९.०९.२०२०
४)कृषि व पदुम विभाग, शासन निर्णय, क्र.नादेकृ-४६२२/प्र.क्र.९४/८-अे दि.३०.०६.२०२३
५)कृषि व पदुम विभाग, शासन निर्णय, क्र.नादेकृ- ४६२२/प्र.क्र.९४/८-अे, दि.१४.१०.२०२४
शासन परिपत्रक :
१. नानाजी देशमुख कृषि संजीवनी प्रकल्पाच्या यशस्वीतेमुळे राज्याच्या इतर जिल्यांमधील
गावांचा या प्रकल्पामध्ये समावेश करण्याची मागणी विचारात घेऊन दिनांक २८ जून, २०२३
रोजीच्या मा.मंत्रिमंडळाच्या बैठकीत मिळालेल्या मान्यतेनुसार संदर्भाधिन दिनांक ३० जून, २०२३
रोजीच्या शासन निर्णयान्वये जागतिक बँक अर्थसहाय्यित नानाजी देशमुख कृषि संजीवनी
प्रकल्पामध्ये सद्य:स्थितीत समाविष्ट्ट असलेल्या छत्रपती संभाजीनगर, बीड, जालना, परभणी,
धाराशीव, लातूर, नांदेड, हिंगोली, अमरावती, अकोला, वाशिम, यवतमाळ, बुलढाणा, वर्धा,
जळगाव व नाशिक या १६ जिल्यांसह विदर्भातील उर्वरित नागपूर, भंडारा, गोंदिया, चंद्रपूर व
गडचिरोली अशा एकूण २१ जिल्यांमध्ये अंदाजित रु.६००० कोटी (अक्षरी रुपये सहा हजार कोटी)
किंमतीचा नानाजी देशमुख कृषि संजीवनी प्रकल्पाचा टप्पा-२ राबविण्यास संदर्भ क्र.४ येथील
दिनांक ३०.०६.२०२३ च्या शासन निर्णयान्वये शासनाची तत्वत: मान्यता देण्यात आली आहे. संदर्भ
क्र.५ येथील दि.१४.१०.२०२४ च्या शासन निर्णयान्वये प्रकल्पाची अंमलबजावणी करण्यासाठी
उपरोक्त २१ जिल्यांतील ७२०१ गावांची निवड करण्यात आली आहे.
२. संदर्भ क्र.१ येथील दि.१९.०५.२०१४ रोजीच्या शासन निर्णयान्वये राष्ट्रीय अन्न सुरक्षा
अभियानांतर्गत जिल्हास्तरीय संनियंत्रणासाठी जिल्हाधिकारी यांच्या अध्यक्षतेखाली जिल्हास्तरीय
अन्न सुरक्षा अभियान कार्यकारी समितीचे गठन करण्यात आलेले आहे. संदर्भ क्र.२ येथील
दि.३०.१०.२०१७ रोजीच्या शासन परिपत्रकान्वये जिल्हास्तरीय अन्न सुरक्षा अभियान कार्यकारी
समितीस नानाजी देशमुख कृषि संजीवनी प्रकल्पासाठी “जिल्हास्तरीय समन्वय समिती” म्हणून
कामकाज पाहण्याची जबाबदारी सोपविण्यात आली होती.
# Page 2
शासन परिपत्रक क्रमांकः कृवपदुम-१९०४६/१७/२०२५-MAG-८A (ई-१०३०४९०)
३. दि.१९.०५.२०१४ रोजीच्या शासन निर्णयान्वये राष्ट्रीय अन्न सुरक्षा अभियानांतर्गत
जिल्हास्तरीय संनियंत्रणासाठी जिल्हाधिकारी यांच्या अध्यक्षतेखाली गठीत केलेली जिल्हास्तरीय
अन्न सुरक्षा अभियान कार्यकारी समिती खालीलप्रमाणे आहे :-
-------------------------------------------------------------------------
| अ.क्र. | जिल्हास्तरीय समन्वय समिती सदस्य | समितीमधील पदनाम |
| १ | जिल्हाधिकारी | अध्यक्ष |
| २ | मुख्य कार्यकारी अधिकारी,जिल्हा परिषद | सह अध्यक्ष |
| ३ | उपायुक्त, पशुसंवर्धन | सदस्य |
| ४ | प्रकल्प अधिकारी, एकात्मिक आदिवासी विकास प्रकल्प | सदस्य |
| ५ | जिल्हा समाज कल्याण अधिकारी | सदस्य |
| ६ | जिल्हा उपनिबंधक, सहकारी संस्था | सदस्य |
| ७ | जिल्हा व्यवस्थापक, महाराष्ट्र कृषि उद्योग विकास महामंडळ (MAIDC) | सदस्य |
| ८ | जिल्हा व्यवस्थापन, महाबीज | सदस्य |
| ९ | जिल्हा पणन अधिकारी, मार्कफेड | सदस्य |
| १० | नामनिदेशित प्रगतीशिल शेतकरी | सदस्य |
| ११ | शेतकरी स्वयंसहायता गटाचे प्रतिनिधी | सदस्य |
| १२ | अशासकीय संस्थेचे प्रतिनिधी | सदस्य |
| १३ | प्रमुख समन्वयक, जिल्हयातील कृषि विज्ञान केंद्र | सदस्य |
| १४ | प्रमुख, जिल्हयातील कृषि संशोधन केंद्र | सदस्य |
| १५ | प्रकल्प संचालक, आत्मा | सदस्य |
| १६ | जिल्हा व्यवस्थापक, नाबार्ड | सदस्य |
| १७ | व्यवस्थापक, जिल्हा अग्रणी बँक | सदस्य |
| १८ | कृषि विकास अधिकारी, जिल्हा परिषद | सदस्य |
| १९ | जिल्हा अधिक्षक कृषि अधिकारी | सदस्य सचिव |
-------------------------------------------------------------------------
४. नानाजी देशमुख कृषि संजीवनी प्रकल्प, टप्पा-२ मध्ये समाविष्ट्ट २१ जिल्यांमध्ये प्रकल्पाचे
संनियंत्रण व समन्वय करण्यासाठी उपरोक्त नमूद जिल्हा स्तरीय अन्न सुरक्षा अभियान कार्यकारी
समितीकडे “प्रकल्पाची जिल्हास्तरीय समन्वय समिती” म्हणून कामकाज पाहण्याची जबाबदारी
सोपविण्याच्या अनुषंगाने खालील प्रमाणे निदेश देण्यात येत आहेत :-
(१) कृषि व पदुम विभागाच्या दिनांक १९.०५.२०१४ रोजीच्या शासन निर्णयान्वये उपरोक्त
परिच्छेद क्र.२ प्रमाणे राष्ट्रीय अन्न सुरक्षा अभियानांतर्गत जिल्हाधिकारी यांच्या अध्यक्षतेखाली
गठीत केलेल्या जिल्हास्तरीय अन्न सुरक्षा अभियान कार्यकारी समितीने अकोला, अमरावती,
छत्रपती संभाजीनगर, बीड, बुलडाणा, हिंगोली, जळगांव, जालना, लातूर, नांदेड,
पृष्ट्ठ ४ पैकी २
# Page 3
शासन परिपत्रक क्रमांकः कृवपदुम-१९०४६/१७/२०२५-MAG-८A (ई-१०३०४९०)
धाराशिव, परभणी, वर्धा, वाशिम, यवतमाळ, नाशिक, नागपूर, भंडारा, गोंदिया, चंद्रपूर व
गडचिरोली या २१ जिल्यात नानाजी देशमुख कृषि संजीवनी प्रकल्प टप्पा-२ चे संनियंत्रण व
समन्वय करण्यासाठी “नानाजी देशमुख कृषि संजीवनी प्रकल्प टप्पा-२ ची जिल्हास्तरीय
समन्वय समिती” म्हणून काम पहावे.
(२) उपरोक्त जिल्हास्तरीय समन्वय समितीची काये व जबाबदाऱ्या खालीलप्रमाणे राहतील.
(अ)नानाजी देशमुख कृषि संजीवनी प्रकल्प टप्पा-२ ची प्रभावी अंमलबजावणी करणे व
जिल्हा स्तरावरील प्रतिनिधित्व करणाऱ्या संस्थांमध्ये प्रकल्पांतर्गत उपक्रमांचे समन्वय
तथा संनियंत्रण साधणे.
(आ)प्रकल्प टप्पा-२ मधील सर्व गावांच्या गावस्तरीय हवामान अनुकूलन आराखड्यास
मान्यता देणे.
(इ)प्रकल्पांतर्गत प्रस्तावित करण्यात येणाऱ्या मृद व जलसंधारण (NAM) कामांना
प्रशासकीय मंजुरी देणे.
(ई)प्रकल्पाच्या अंमलबजावणीदरम्यान तसेच प्रकल्प पूर्ण झाल्यानंतरही प्राप्त झालेल्या
सर्व तक्रारींचे निराकरण करणे, त्यांचे पर्यवेक्षण करणे आणि अभिसरण घडवून आणणे.
५. सदर समितीतील प्रतिनिधींशिवाय अन्य विभागांच्या (मृद व जलसंधारण, जलसंपदा,
आदिवासी विकास, सामाजिक न्याय इ. विभाग) जिल्हास्तरांवरील अधिकाऱ्यांना
जिल्हाधिकाऱ्यांच्या स्तरावरुन निमंत्रित करता येऊ शकेल.
६. सदर शासन परिपत्रक महाराष्ट्र शासनाच्या www.maharashtra.gov.in या
# Page 4