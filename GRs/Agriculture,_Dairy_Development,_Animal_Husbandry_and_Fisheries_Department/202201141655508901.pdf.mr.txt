# Page 1
जिल्हा परिषद व राज्य शासनाच्या सनियंत्रणाखालील पशुवैद्यकीय संस्थांचा तुलनात्मक अभ्यास करण्यासाठी समिती गठीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. पविआ-२०२१/प्र.क्र.४/पदुम-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक :- १४ जानेवारी, २०२२
वाचा:- १) मा.मंत्री (पशुसंवर्धन, दुग्धव्यवसाय विकास क्रिडा व युवक कल्याण) यांच्या अध्यक्षतेखालील दि.२४.११.२०२१ रोजीच्या बैठकीचे इतिवृत्त २) आयुक्त, पशुसंवर्धन महाराष्ट्र राज्य, पुणे यांचे पत्र क्र.व्हीएचडी/१७७/१६६/२०२१/पसं-१२ दि.०७.०१.२०२२
प्रस्तावना:
मा. मंत्री (पशुसंवर्धन, दुग्धव्यवसाय विकास क्रिडा व युवक कल्याण) यांच्या अध्यक्षतेखाली राज्यातील सर्व जिल्हा परिषदाकडील श्रेणी-१ चे पशुवैद्यकीय दवाखाने जिल्हा परिषदेकडून राज्य शासनाकडे वर्ग करणे व श्रेणी-२ चे सर्व पशुवैद्यकीय दवाखाने जिल्हा परिषदांकडे वर्ग करणेबाबत बैठक आयोजित करण्यात आली होती. सदर बैठकीच्या इतिवृत्तामध्ये याविषयी सर्वंकष अभ्यास करण्यासाठी अतिरिक्त आयुक्त, पशुसंवर्धन, महाराष्ट्र राज्य, पुणे यांच्या अध्यक्षतेखाली समिती गठित करावी, सदर समिती गठीत करण्याबाबतचा प्रस्ताव आयुक्त, पशुसंवर्धन यांनी शासनास सादर करावा, असे निर्देश दिले होते.
सदर निर्देशाच्या अनुषंगाने आयुक्त, पशुसंवर्धन कार्यालयाने उपरोक्त विषयी सर्वकष अभ्यास करण्यासाठी अतिरिक्त आयुक्त, महाराष्ट्र राज्य, पुणे यांच्या अध्यक्षतेखाली समिती गठण करण्याचे प्रस्तावित करून सदर समिती जिल्हा परिषद व शासनाच्या सनियंत्रणाखाली पशुवैद्यकीय संस्थांचा तुलनात्मक अभ्यास करून भविष्यात प्रभावीपणे सेवा देण्यासाठी कोणती कार्यप्रणाली फलप्रद राहील याबाबत अहवाल शासनास सादर करण्यासाठी समिती गठीत करण्याचा प्रस्ताव शासनास सादर केला असे शासनास कळविले आहे.
शासन निर्णय:
जिल्हा परिषद व शासनाच्या सनियंत्रणाखाली पशुवैद्यकीय संस्थांचा तुलनात्मक अभ्यास करून भविष्यात प्रभावीपणे सेवा देण्यासाठी कोणती कार्यप्रणाली फलप्रद राहील याबाबत अहवाल शासनास सादर करण्यासाठी खालीलप्रमाणे समिती गठीत करण्यास शासनाची मान्यता प्रदान करण्यात येत आहे:
# Page 2
शासन निर्णय क्रमांकः पविआ-२०२१/प्र.क्र.४/पदुम-२
------------------------------------------------------------------------------------------------
| १. | डॉ. डी.डी.परकाळे, अतिरिक्त आयुक्त पशुसंवर्धन, महाराष्ट्र राज्य, औंध, पुणे | अध्यक्ष |
| २. | डॉ. संतोष पंचपोर, प्रादेशिक पशुसंवर्धन सहआयुक्त, पुणे विभाग | सदस्य |
| ३. | डॉ. भि. डो. राजपूत, सहआयुक्त पशुसंवर्धन (मुख्यालय) पशुसंवर्धन आयुक्तालय, पुणे | सदस्य |
| ४. | डॉ. वाय.ए. पठाण, जिल्हा पशुसंवर्धन उपआयुक्त, जि. कोल्हापूर | सदस्य |
| ५. | डॉ. देवेंद्र जाधव, उपायुक्त पशुसंवर्धन (रोग नियंत्रण) पशुसंवर्धन आयुक्तालय, पुणे | सदस्य सचिव |
| ६. | डॉ. राजकुमार पडिले, जिल्हा पशुसंवर्धन अधिकारी, जिल्हा परिषद, लातूर | सदस्य |
| ७. | श्री. महावीर पाटील, वरिष्ठ प्रशासन अधिकारी, प्रादेशिक पशुसंवर्धन सहआयुक्त, मुंबई | सदस्य |
------------------------------------------------------------------------------------------------
४. सदर समितीने सदर शासन निर्णयाच्या दिनांकापासून १ महिन्यांत शासनास अहवाल सादर करावा.