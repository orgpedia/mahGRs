# Page 1
सन २०१९-२० या शैक्षणिक वर्षापासून महाराष्ट्र पशु व मत्स्य विज्ञान विद्यापीठाच्या घटक महाविद्यालयातील मत्स्य विज्ञान (B.F.Sc.) व दुग्ध तंत्रज्ञान (B.Tech. (D.T.)) या अभ्यासक्रमाची प्रवेश प्रक्रिया विद्यापीठ स्तरावरुन राबविण्यास मान्यता देण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि २०१७ / प्र.क्र. ५७ / म्हापसू
मंत्रालय विस्तार, मुंबई - ४०००३२
दिनांक :- १० जुलै, २०१९
वाचा :- १) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र.
मपवि २०१७/प्र. क्र. ५७/म्हापसू, दिनांक २३ फेब्रुवारी, २०१८
२) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र.
मपवि २०१७/प्र. क्र. ५७/म्हापसू, दिनांक २८ मे, २०१८
३) आयुक्त तथा सक्षम प्राधिकारी, राज्य सामाईक परीक्षा कक्ष, महाराष्ट्र राज्य यांचे क्र सीईटी कक्ष/माफसू/ १६१४/२०१९, दिनांक १० जून, २०१९ चे पत्र.
४) महाराष्ट्र पशु व मत्स्य विज्ञान विद्यापीठ, नागपूर यांचे क्र मपमविवि/विद्या/शा.नि.
/३६/९१५/२०१९, दिनांक ११ जून २०१९ चे पत्र
प्रस्तावना : संदर्भाधीन क्र. १ येथील दिनांक २३ फेब्रुवारी, २०१८ रोजीच्या शासन निर्णयान्वये महाराष्ट्र पशु व मत्स्य विज्ञान विद्यापीठाच्या घटक महाविद्यालयातील मत्स्य विज्ञान (B.F.Sc.) व दुग्धतंत्रज्ञान (B.Tech (D.T.)) महाविद्यालयातील अभ्यासक्रमासाठी सामायिक प्रवेश परीक्षेच्या (CET) माध्यमातून प्रवेश प्रक्रिया आयुक्त, सामायिक प्रवेश परिक्षा तथा सक्षम प्राधिकारी यांच्या स्तरावरुन राबविण्याबाबतचा निर्णय घेण्यात आला आहे. तसेच संदर्भाधीन क्र. २ येथील दिनांक २८ मे, २०१८ रोजीच्या शासन परिपत्रान्वये प्रवेश प्रक्रिया राबवितांना संबंधीत शैक्षणिक वर्षासाठी घेण्यात आलेल्या समाईक प्रवेश परीक्षेमध्ये प्राप्त गुणांची टक्केवारी व इतर गुणांधिभार / अतिरिक्त गुण (जास्तीत जास्त २० टक्के) यांचा समावेश करुन गुणवत्ता निश्चीत करुन त्याआधारे प्रवेश प्रक्रिया पार पडण्याबाबतचे निर्देश देण्यात आलेले आहेत.
२. तथापि, आयुक्त तथा सक्षम प्राधिकारी, राज्य सामाईक परीक्षा कक्ष, महाराष्ट्र राज्य यांनी संदर्भाधीन क्र. ३ येथील दिनांक १० जून, २०१९ रोजीच्या पत्रान्वये महाराष्ट्र पशु व मत्स्य विज्ञान विद्यापीठ, नागपूर या विद्यापीठांतर्गत मत्स्य विज्ञान अभ्यासक्रमाची २ महाविद्यालये, तसेच दुग्ध
# Page 2
शासन निर्णय क्रमांकः मपवि २०१७/प्र.क्र. ५७/म्हापसू
तंत्रज्ञान अभ्यासक्रमाची २ महाविद्यालये आहेत. या ४ महाविद्यालयांतर्गत एकूण १२८ विद्यार्थी प्रवेश क्षमता आहे. सदर विद्यापीठाचे सर्व घटक महाविद्यालये ही शासकीय आहेत. कोणतेही खाजगी /
विनाअनुदानीत महाविद्यालये नाहीत. महाराष्ट्र पशु व मत्स्य विज्ञान विद्यापीठाशी संलग्नीत असलेल्या घटक महाविद्यालयातील मत्स्य विज्ञान अभ्यासक्रम, तसेच डॉ. बाळासाहेब सावंत कोकण कृषि विद्यापीठाशी संलग्नीत असलेले मत्स्य विज्ञान अभ्यासक्रम यांच्या प्रवेश प्रक्रिया विषयीचे नियम हे
वेगवेगळे असल्याने, शैक्षणिक वर्ष २०१९-२० मधील प्रवेश प्रक्रीया राबविण्यासाठी अडचणी येवू शकतात. त्यामुळे राज्य सामाईक परीक्षा कक्षा कडून घेण्यात आलेल्या CET-२०१९ परीक्षेच्या आधारे महाराष्ट्र पशु व मत्स्य विज्ञान विद्यापीठाशी संलग्नीत मत्स्य विज्ञान (B.F.Sc.) व दुग्धतंत्रज्ञान (B.Tech (D.T.)) महाविद्यालयातील शैक्षणिक वर्ष २०१९-२० चे प्रवेश विद्यापीठ स्तरावरुन करण्यात यावेत, असे कळविले आहे.
वर नमूद केलेली वस्तुस्थिती विचारात घेता खालील प्रमाणे शासन निर्णय घेत आहे.
शासन निर्णय :
३. शैक्षणिक वर्ष २०१९-२० पासून महाराष्ट्र पशु व मत्स्य विज्ञान विद्यापीठाच्या घटक महाविद्यालयातील मत्स्य विज्ञान (B.F.Sc.) व दुग्धतंत्रज्ञान (B.Tech (D.T.)) या विद्याशाखेच्या प्रवेश प्रक्रिया आता, आयुक्त तथा सक्षम प्राधिकारी, राज्य सामायिक प्रवेश परिक्षा कक्ष, महाराष्ट्र राज्य यांच्या ऐवजी महाराष्ट्र पशु व मत्स्य विज्ञान विद्यापीठ, नागपूर यांच्या स्तरावर राबविण्यास मान्यता देण्यात येत आहे.
४. तसेच सदर प्रवेश प्रक्रिया सुरळीतपणे राबविण्यासाठी आवश्यक ते निकष विहीत करण्याचे व त्याप्रमाणे प्रवेश प्रक्रिया राबविण्याचे अधिकार विद्यापीठास प्रदान करण्यात येत आहे
# Page 3