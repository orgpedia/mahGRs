# Page 1
सन २०२३-२४ मध्ये कृषि यांत्रिकीकरण उप अभियानांतर्गत सर्वसाधारण प्रवर्गासाठी पहिल्या हप्त्याचा रु.३४.१६६७ कोटी निधी वितरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :-कृयांयो-२०२३/प्र.क्र.१९६/८-अ
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-४०००३२.
दिनांक : ५ सप्टेंबर, २०२३.
संदर्भ : १. केंद्र शासनाने www.agricoops.nic.in या संकेत स्थळावरील राष्ट्रीय शाश्वत शेती अभियानाच्या मार्गदर्शक सुचना.
२. केंद्र शासनाच्या कृषि व शेतकरी कल्याण मंत्रालय, कृषि व शेतकरी कल्याण विभागाचे पत्र क्र. १३ १७/२०२३-PC, दिनांक १४.४.२०२३ ३. कृषि विभाग शासन पत्र क्रमांक RKV-०१२३/C.R. १३/१४-A, दिनांक ३०.५.२०२३ ४. कृषि विभाग शासन निर्णय क्रमांक कृयांयो-२०२३/प्र.क्र.१७५/८-ओ, दि. २१ जुलै, २०२३.
५. केंद्र शासनाच्या कृषि व शेतकरी कल्याण मंत्रालयाचे पत्र क्र.१-१५/२०२३-RKVY/२, दि. २ ऑगस्ट, २०२३ ६. संचालक (वि. व प्र., कृषि आयुक्तालय यांचे पत्र क्र. कृ.यां.उ.अ./विप्र-यांत्रि/नक्र.१९७/२०२३ २४/२६०३७/ २०२३ दि. ७.८.२०२३
प्रस्तावना : राज्यात केंद्र पुरस्कृत कृषि यांत्रिकीकरण उपअभियान राबविण्यात येत आहे. सदर उप अभियानांतर्गत एकूण आठ घटक असून घटक क्र. १ व २ हे नवीन तंत्रज्ञानाने विकसित केलेल्या संयंत्रांची प्रात्यक्षिके, प्रशिक्षण व चाचणीबाबत आहेत. घटक क्र. १ व २ यासाठी केंद्र हिश्श्याचे प्रमाण १०० टक्के आहे. उर्वरित ६ घटकांसाठी केंद्र व राज्य शासनाच्या निधी हिश्श्याचे प्रमाण ६०:४० असे आहे.
राष्ट्रीय कृषि विकास योजना (RKVY) अंतर्गत कृषि यांत्रिकीकरण उपअभियान कार्यक्रमाची सन २०२३-२४ मध्ये अंमलबजावणी करण्यासाठी केंद्र शासनाने दिनांक १७.२.२०२३ च्या पत्रान्वये रु.७००० लाख रकमेची तरतूद केलेली आहे. राष्ट्रीय कृषि विकास योजना RKVY कॅफ्टेरिया अंतर्गत कृषि यांत्रिकीकरण उपअभियान समाविष्ट केल्यामुळे RKVY च्या मुख्य सचिवांच्या अध्यक्षतेखालील SLSC च्या दिनांक १७.५.२०२३ रोजीच्या बैठकीत केंद्र हिस्सा रु.८७२४.२२ लाख व त्यासाठीचा पूरक राज्य हिस्सा रु.५७७६.१५ लाख याप्रमाणे एकूण रु.१४५००.३७ लाख निधीच्या वार्षिक कृती आराखडयास मान्यता दिली आहे.
केंद्र शासनाने संदर्भ ५ अन्वये कृषि यांत्रिकीकरण अभियानासाठी सन २०२३-२४ करिता सर्वसाधारण प्रवर्गासाठी केंद्र हिस्सा रु. २०.५० कोटी निधी वितरित केला आहे. त्यास अनुरुप राज्य हिस्सा रु. १३.१६६७ कोटी निधी असे एकूण ३४.१६६७ कोटी आयुक्त (कृषि) यांना वितरीत करण्याची बाब बाब शासनाच्या विचाराधीन होती, त्यानुषंगाने शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः कृयांयो-२०२३/प्र.क्र.१९६/८-अ
शासन निर्णय :
१. सन २०२३-२४ मध्ये कृषि यांत्रिकीकरण उप अभियानाच्या अंमलबजावणीकरिता सर्वसाधारण प्रवर्गासाठी केंद्र हिस्सा रु.२०.५० कोटी (रुपये वीस कोटी पन्नास लाख फक्त) व त्यास आवश्यक समरुप राज्य हिस्सा रु. १३.६६६७ कोटी (रुपये तेरा कोटी सहासष्ट लाख सदुसष्ट हजार फक्त) असा एकूण रु. ३४.१६६७ कोटी (चौतीस कोटी सोळा लाख सदुसष्ट हजार फक्त) निधी आयुक्त, कृषि यांना वितरित करण्यात येत आहे.
२. उपरोक्त निधी खालील लेखाशिर्षाखाली चालू वर्षी अर्थसंकल्पित केलेल्या तरतूदीमधून भागविण्यात यावा.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र | राज्य |
| मागणी क्रमाक:- डी-३ २४०१ पीक संवर्धन, (००) ११३- कृषि अभियांत्रिकी (००) (०८) कृषि उन्नती योजना कृषि अभियांत्रिकीकरण उपअभियान (कें.पु.यो), (केंद्र हिस्सा ६० टक्के) (२४०१ २५१३) ३३ अर्थसहाय्य | मागणी क्रमाक:- डी-३ २४०१ पीक संवर्धन, (००) ११३- कृषि अभियांत्रिकी (००) (१६) कृषि उन्नती योजना कृषि अभियांत्रिकीकरण उपअभियान (कें.पु.यो), (राज्य हिस्सा ४० टक्के) (२४०१ ८७३६) ३३ अर्थसहाय्य |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. या उप-अभियानाकरीता वितरीत केलेला निधी केंद्र शासनाने वार्षिक कृति आराखड्यात मंजूर केलेल्या बाबींवर खर्ची टाकावा तसेच, अनुदानाची रक्कम लाभार्थ्यांना महा- डीबीटी प्रणालीद्वारे आधारसंलग्न बँक खात्यावर सार्वजनिक वित्तीय व्यवस्थापन प्रणालीव्दारे जमा करावी.
४. सदर अभियानाकरिता वितरित केलेला निधी कोषागारातून आहरित करण्याकरिता आयुक्त (कृषि), कृषि आयुक्तालय, पुणे यांना नियंत्रण अधिकारी म्हणून आणि सहाय्यक संचालक (लेखा), कृषी आयुक्तालय, पुणे यांना आहरण व संवितरण अधिकारी म्हणून घोषित करण्यात येत आहे.
५. सदर योजनेंतर्गत ट्रॅक्टर या बाबीसाठी अनुसूचित जाती/जमाती, महिला, अल्प व अत्यल्प भूधारक शेतकऱ्यांसाठी किंमतीच्या ५०% किंवा रु. १.२५ लाख यापैकी जे कमी असेल ते आणि इतर शेतकऱ्यांसाठी ४०% किंवा रु.१ लाख यापैकी जे कमी असेल ते याप्रमाणे अनुदान देण्यात यावे.
६. इतर यंत्र/अवजारांच्या बाबतीत केंद्र शासनाच्या कृषि यांत्रिकीकरण उप अभियानाच्या मार्गदर्शक सूचना, अटी व शर्तींचे काटेकोरपणे पालन करण्यात यावे.
७. सदर निधी खर्च करतान तो विहित कार्यपध्दती अनुसरून सर्व वित्तीय कायदे/प्रक्रियाचे/वित्तीय अधिकारांच्या मर्यादे/C.V.C. तत्वानुसार/ प्रचलित शासन निर्णय/ नियम/ परिपत्रक/तरतुदीनुसार, बजेट व कोषागार नियमावलीनुसार खर्च करण्याची कार्यवाही अंमलबजावणी यंत्रणांनी करावी. कोणत्याही परिस्थितीत कुठलाही शासन नियम/ अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कर्यालयाची राहील.
पृष्ठ ३ पैकी २
# Page 3
शासन निर्णय क्रमांकः कृयांयो-२०२३/प्र.क्र.१९६/८-अ
८. कृषि यांत्रिकीकरण उप अभियानाच्या उद्दिष्ट पूर्तीसाठी, संचालक (निविष्ठा व गुणनियंत्रण), कृषि आयुक्तालय यांनी केंद्र शासनाच्या मार्गदर्शक सूचना विचारात घेऊन उदिष्टनिहाय अंमलबजावणी विषयक सविस्तर सूचना सर्व क्षेत्रीय अधिकाऱ्यांना निर्गमित कराव्यात. केंद्र शासनाच्या मार्गदर्शक सूचनांप्रमाणे या योजनेचा आर्थिक व भौतिक प्रगतीचा मासिक अहवाल प्रत्येक महिन्याच्या ५ तारखे पर्यंत केंद्र शासनास सादर करावा.
९. सदर शासन निर्णय वित्त विभागाच्या संदर्भाकित दि. १२ एप्रिल, २०२३ रोजीच्या शासन परिपत्रकान्वये विभागास प्रदान केलेल्या अधिकाराचा वापर करुन व सदर परिपत्रकातील अटी शर्तीची पूर्तता करुन तसेच वित्त विभागाचा अनौपचारीक संदर्भ क्र. २३४/२०२३/व्यय-१, दिनांक ०५.०९.२०२३ अन्वये दिलेल्या मान्यतेनुसार निर्गमित करण्यात येत आहे.