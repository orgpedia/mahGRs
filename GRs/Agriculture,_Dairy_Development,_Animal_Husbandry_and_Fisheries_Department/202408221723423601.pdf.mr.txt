# Page 1
दूध भेसळ रोखण्यासाठी जिल्हास्तरीय समिती
गठीत करण्याबाबत...
महाराष्ट्र शासन
कृषि, पशुसंवर्धन,दुग्धव्यवसाय विकास व मत्स्यव्यवसाय विकास विभाग
शासन पुरकपत्र क्रमांकः एमएलके- २०२३/प्र.क्र.६२/पदुम-८
मादाम कामा मार्ग, हुतात्मा राजगुरु चौक
मंत्रालय- विस्तार, मुंबई ४०० ०३२
दिनांक: २२ ऑगस्ट, २०२४
वाचा:- शासन समक्रमांकीत निर्णय दि.२८ जुन, २०२३
शासन पुरकपत्र :-
राज्यातील जनतेला स्वच्छ व गुणवत्तापुर्ण दूधाचा पुरवठा होण्याच्या अनुषंगाने दूध व
दुग्धजन्य पदार्थात होणारी भेसळ रोखण्यासाठी उपरोक्त वाचा येथील दिनांक २८.६.२०२३
रोजीच्या शासन निर्णयान्वये “अपर जिल्हाधिकारी” यांचे अध्यक्षतेखाली जिल्हानिहाय समिती
गठीत करण्यात आली आहे. सदर समितीत “जिल्हा दुग्धव्यवसाय विकास अधिकारी” हे सदस्य
सचिव आहेत. तथापि, मुंबई शहर व मुंबई उपनगरामध्ये “जिल्हा दुग्धव्यवसाय विकास
अधिकारी” हे पद अस्तित्वात नाही. त्यामुळे उपरोक्त शासन निर्णयान्वये गठीत समितीत मुंबई
शहर व मुंबई उपनगर जिल्यासाठी सदस्य सचिव म्हणून काम पाहण्यासाठी “सहायक आयुक्त
(गुणनियंत्रण), आयुक्त, दुग्धव्यवसाय विकास, मुंबई यांचे कार्यालय” यांची नियुक्ती करण्यात येत
आहे.
सदर समितीत पशुसंवर्धन विभागाचे “जिल्हा पशुसंवर्धन उपायुक्त” हे सदस्य म्हणून
कार्यरत आहेत. तथापि, मुंबई शहर व मुंबई उपनगर जिल्यात “जिल्हा पशुसंवर्धन उपायुक्त” हे
पद अस्तित्वात नसल्यामुळे बृहन्मुंबई महानगर पालिकेतील पशुसंवर्धन विभागाचे प्रमुख
“महाव्यवस्थापक” (देवनार पशुवधगृह) यांना मुंबई शहर व मुंबई उपनगर जिल्याकरीता सदस्य
म्हणून नियुक्त करण्यात येत आहे.
तसेच उक्त समितीत सदस्य म्हणून “संबंधित जिल्याचे अपर पोलिस अधीक्षक” यांचा
समावेश आहे. तथापि, मुंबई शहर व मुंबई उपनगरमध्ये अपर पोलिस अधीक्षक हे पद अस्तित्वात
नसल्याने , मुंबई शहर व मुंबई उपनगर जिल्यासाठी “पोलिस आयुक्त, बृहन्मुंबई यांनी
नामनिदेशित केलेले सहायक पोलिस आयुक्त दर्जाचे अधिकारी” यांचा समावेश करण्यात येत
आहे.
# Page 2
शासन पुरकपत्र क्रमांकः एमएलके- २०२३/प्र.क्र.६२/पदुम-८
सदर शासन पुरकपत्र महाराष्ट्र शासनाच्या www.maharashtra.gov.in या