# Page 1
मा. उच्च न्यायालय, खंडपीठ नागपूर यांनी जनहित याचिका क्र. ११३/२०१७ मध्ये दिनांक २२ फेब्रुवारी, २०१८ रोजी दिलेल्या न्यायनिर्णयाच्या अनुषंगाने किटकनाशक फवारणीमध्ये मृत झालेल्या शेतकरी / शेतमजूर यांच्या कुटुंबियांना आर्थिक मदत देण्यासाठी रु. १.७० कोटी आकस्मिकता निधी अग्रीम मंजूर करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक- सीपीएस १११८/प्र.क्र. १०१/१७-अ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक :- १८ मे, २०१८
पहा:- १) मा. उच्च न्यायालय, खंडपीठ नागपूर यांनी जनहित याचिका क्र.११३/२०१७ मध्ये दिनांक २२ फेब्रुवारी, २०१८ रोजी दिलेला न्यायनिर्णय.
२) आयुक्त (कृषि) यांचे पत्र क्र. गुनियो/गुनि-७/८/ किना/ विषबाधा / आम/९७९/ २०१८, दि. १५ मे, २०१८ ३) शासन ज्ञापन वित्त विभाग क्रमांक आकनि २०१८/प्र.क्र.३/ अर्थ -१३, दि. १५ मे, २०१८ ४) परिपत्रक क्र. वित्त विभाग, सीएनएफ- १०८६/१५३/ अर्थसंकल्प-३, दि. २८/०८/१९८६
प्रस्तावना : राज्यात कापूस व सोयाबीन पिकांवर किटकनाशकांची फवारणी करताना विषबाधा होऊन एकूण ६३ शेतकरी / शेतमजूर यांच्या झालेल्या मृत्यूबाबत शासनाविरुध्द मा. उच्च न्यायालय खंडपीठ नागपूर येथे दाखल झालेल्या जनहित याचिका क्र. ११३/२०१७ मध्ये, दिनांक २२ फेब्रुवारी, २०१८ रोजी अंतिम न्याय निर्णय देण्यात आलेला आहे. सदर न्यायनिर्णयामध्ये मा. उच्च न्यायालय खंडपीठ नागपूर यांनी मृत शेतकरी/ शेतमजूरांच्या कुटूबियांना प्रत्येकी रु.४ लाख प्रमाणे एकसमान आर्थिक मदत देण्याचे आदेश दिलेले आहेत. यवतमाळ जिल्हयात किटकनाशकांची फवारणी करताना विषबाधा होवून १२ शेतकरी व ९ शेतमजूर मिळून एकूण २१ व्यक्तींचा मृत्यू झालेला होता.
सदर घटनेमध्ये यवतमाळ जिल्हयातील २१ शेतकरी / शेतमजूर यांना मा. मुख्यमंत्री सहायता निधीमधून प्रत्येकी रु. २ लाख इतकी आर्थिक मदत देण्यात आलेली होती. तसेच, शेतकऱ्यांसाठी असलेल्या गोपीनाथ मुंडे शेतकरी अपघात विमा योजनेतून १२ शेतकऱ्यांना रु. २ लाख इतकी विम्याची नुकसान भरपाई रक्कमसुध्दा मिळणार होती. (परंतु प्रत्यक्षात केवळ ८ शेतकऱ्यांच्या कुटूंबियांना प्रत्येकी रु. २ लाख इतकी नुकसान भरपाई विमा कंपन्यांकडून देण्यात आलेली आहे) शेतमजूरांना गोपीनाथ मुंडे शेतकरी अपघात विमा योजनेचा लाभ अनुज्ञेय नसल्यामुळे नुकसान भरपाई अनुज्ञय नव्हती. सारांशाने, मृत शेतकऱ्यांच्या कुटूंबियांना प्रत्येकी रु. ४ लाख (रु. २ लाख मुख्यमंत्री सहाय्यता निधीतून व रु. २ लाख गोपीनाथ मुंडे शेतकरी अपघात विमा योजनेतून ) इतकी आर्थिक मदत अनुज्ञेय होती, तर, शेतमजुरांना प्रत्येकी रु. २ लाख मुख्यमंत्री सहाय्यता निधीतून आर्थिक मदत अनुज्ञेय होती. तथापि, मृत पावलेल्या शेतकरी व शेतमजूरांच्या कुटूंबियांना एकसमान रु. ४ लाख इतकी आर्थिक मदत देण्यात यावी, असे आदेश मा. उच्च न्यायालय, खंडपीठ
# Page 2
शासन निर्णय क्रमांक: सीपीएस १११८/प्र.क्र.१०१/१७-अ
नागपूर यांनी दिनांक २२ फेब्रुवारी, २०१८ रोजी दिलेले आहेत. तसेच, यवतमाळ व्यतिरिक्त राज्यातील इतर जिल्हयात विषबाधेमुळे मृत्यू झालेल्या शेतकरी / शेतमजूरांच्या कुटूंबियांना देखील तितकीच आर्थिक मदत देण्यात यावी, असे ही आदेश मा. उच्च न्यायालय, खंडपीठ नागपूर यांनी दिलेले आहेत.
२. मा. उच्च न्यायालय, खंडपीठ नागपूर येथे दाखल जनहीत याचिका क्रं.११३/२०१७ मधील दिनांक २२.०२.२०१८ रोजीच्या न्यायालयीन निर्णयानुसार राज्यात शेतीपीकांवर किटकनाशकांची फवारणी करताना विषबाधा होऊन मृत झालेल्या २९ शेतमजुर व ३४ शेतकरी अशा एकुण ६३ जणांच्या कुटुंबियांना अधिकत्तम प्रत्येकी रुपये ४ लाखाची आर्थिक मदत दयावयाची आहे. सदर मदत ही मुख्यमंत्री सहायता निधी, गोपीनाथ मुंडे शेतकरी अपघात विमा योजना व आकस्मिकता निधी या तिन्ही मार्गाने उपलब्ध होणाऱ्या निधीतून अधिकत्तम रु. ४ लाख इतकी दयावयाची आहे.
गोपीनाथ मुंडे शेतकरी अपघात विमा योजनेअंतर्गत विमा कंपनीकडे कार्यवाहीत असलेल्या २ प्रस्तांवाबाबत विमा कंपनीने नुकसान भरपाई मंजूर केल्यास सदर दोन प्रकरणी केवळ रु.२ लाख प्रत्येकी इतकीच आर्थिक मदत अनुज्ञेय राहील. आणि जर विमा कंपनीने नुकसान भरपाई नामंजूर केल्यास आर्थिक मदत प्रत्येकी रु.४ लाख इतकी अनुज्ञेय राहील.
३. आता, वित्त विभागाने संदर्भाकित दिनांक १५ मे, २०१८ रोजीच्या ज्ञापनान्वये २६ शेतकरी व २९ शेतमजूर मिळुण एकुण ५५ मृत व्यक्तींच्या कुटुंबियांना आर्थिक मदत देण्याकरीता रु. १.७० कोटी इतका निधी आकस्मिकता निधीतून उपलब्ध करुन देण्यास मंजूरी दिलेली आहे. त्यानुषंगाने, सदर निधी राज्यातील मृत शेतकरी / शेतमजूरांच्या कुटूंबियांना वितरीत करण्याकरीता शासन पुढीलप्रमाणे निर्णय देत आहे.
शासन निर्णय :
सन २०१७-२०१८ मध्ये राज्यात शेती पिकांवर किटकनाशकांची फवारणी करताना एकूण ६३ शेतकरी/ शेतमजूर यांचा मृत्यू झालेला होता. त्यासंदर्भातील तक्ता सोबत जोडण्यात आलेला आहे. (परिशिष्ट-अ) यवतमाळ जिल्हयातील केवळ ८ मृत शेतकऱ्यांच्या कुटूंबियांना रु.४.०० लाख इतकी आर्थिक मदत देण्यात आलेली आहे. उर्वरित ४ शेतकरी व ९ शेतमजूर आणि राज्यातील इतर जिल्हयातील २२ शेतकरी व २० शेतमजुर यांच्या कुटूंबियांना (एकुण ५५ व्यक्तींच्या कुटूंबियांना) प्रत्येकी रु.४ लाख इतकी एकसमान आर्थिक मदत करण्याकरीता, आकस्मिकता निधीतून रु.१.७० कोटी इतका निधी (एक कोटी सत्तर लाख फक्त) उपलब्ध करुन देण्यास या शासन निर्णयान्वये मंजूरी देण्यात येत आहे.
२. ज्या मृत शेतकऱ्यांच्या कुटूंबियांना आर्थिक मदत द्यावयाची आहे त्यांच्या नावांची यादी (परिशिष्ट- ब्) आणि ज्या मृत शेतमजूरांच्या कुटूंबियांना आर्थिक मदत करावयाची आहे, त्यांच्या नावांची यादी (परिशिष्ट- क) सोबत जोडली आहे. सदर परिशिष्टाप्रमाणे मृत शेतकरी / शेतमजूर यांच्या कुटूंबियांना आर्थिक मदतीचे वितरण करण्यात यावे. कोणत्याही परिस्थितीत मुख्यमंत्री सहाय्यता निधी, गोपीनाथ मुंडे शेतकरी अपघात विमा योजना व आकस्मिक निधी या तिन्ही मार्गाने उपलब्ध होणाऱ्या निधीतून द्यावयाची मदत ही रु. ४ लाखापेक्षा अधिक होणार नाही याची खबरदारी जिल्हाधिकारी यांनी घ्यावी.
पृष्ठ ४ पैकी २
# Page 3
शासन निर्णय क्रमांक: सीपीएस १११८/प्र.क्र.१०१/१७-अ
३. सदर रु. १.७० कोटी निधी चालू सन २०१८-१९ च्या पुढील लेखाशिर्षाखाली खर्ची टाकण्यात यावा.
“मागणी क्रमांक डी- ३ २४०१ पीक संवर्धन
००१ संचालन व प्रशासन (००) (०१) कृषि आयुक्तालय (२४०१ ०१२७) (अनिवार्य) (भारित) ५०, इतर खर्च”
४. प्रस्तुत प्रकरणी, कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पूणे यांना नियंत्रक अधिकारी म्हणून घोषित करण्यात येत आहे. संबंधित जिल्यांच्या जिल्हा अधिक्षक कृषि अधिकारी कार्यालयातील “लेखा अधिकारी” यांना आहरण व संवितरण अधिकारी म्हणून घोषित करण्यात येत आहे, त्यांनी निधी आहरित करुन, मृत शेतकरी / शेतमजूरांच्या कुटूंबियांना प्रदान करण्याकरीता संबंधित जिल्हाधिकारी कार्यालयाकडे वर्ग करावा.
५. नियंत्रक अधिकारी व आहरण व संवितरण अधिकारी यांचे लक्ष महाराष्ट्र आकस्मिकता निधी नियम क्रमांक ६, ८ आणि १२ कडे वेधण्यात येत आहे. तसेच नियंत्रक अधिकारी व आहरण व संवितरण अधिकारी यांनी शासन परिपत्रक क्रमांक- सीएनएफ-१०८६/१५३/अर्थसंकल्प-३, दिनांक २८/०८/१९८६ च्या परिच्छेद २ (१) मध्ये दर्शविलेल्या सूचनांचे आणि खालील निर्देशांचे अनुपालन करावे.
१. कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पूणे यांनी, आकस्मिकता निधीमधून खर्च करण्यासाठी आहरण व संवितरं अधिकाऱ्यांकडे रक्कम सुपूर्द करण्यासंबंधीच्या आदेशात / पत्रात आगाऊ रकमेतून खर्च करताना सादर करण्यात येणाऱ्या देयकाचा आकस्मिकता निधी अग्रीम शासन ज्ञापन वित्त विभाग क्रमांक: आकनि २०१८/ प्र.क्र. ३/ अर्थ-१३, दिनांक १५ मे, २०१८ अन्वये मंजूर असे लाल शाईने लिहावे, अशी स्पष्ट सूचना त्या आदेशात / पत्रात अंतर्भूत करावी व ही सूचना लाल शाईने अधोरेखित करावी.
२. कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पूणे यांनी आकस्मिकता निधीतून मंजूर केलेली रु.१.७० कोटी अग्रीम रक्कम दिनांक ३१/०५/२०१८ पर्यंत पूर्णत: खर्च होईल याची दक्षता घ्यावी.
३. आकस्मिकता निधीतून मंजूर केलेल्या खर्चाचा हिशोब वेगळा ठेवून त्यासंबंधीचा मासिक खर्चाचा प्रगती अहवाल या विभागास, तसेच, वित्त विभाग आणि महालेखापाल यांना सादर करण्यात यावा.
४. देयकासमवेत जोडण्यात येणाऱ्या संगणक स्लिपमध्ये मुख्य लेखाशिर्ष / गौण लेखाशिर्ष/ संकणक सांकेतांक इत्यादीचा उल्लेख करावा.
५. संबंधित जिल्हा अधिक्षक कृषि अधिकारी यांच्या कार्यालयातील लेखा अधिकारी (आहरण व संवितरण अधिकारी) (यवतमाळ, अकोला, बुलढाणा, अमरावती, वर्धा,नागपूर, चंद्रपूर, पृष्ठ ४ पैकी ३
# Page 4
शासन निर्णय क्रमांक: सीपीएस १११८/प्र.क्र.१०१/१७-ओ
भंडारा, गडचिरोली, धुळे, नंदुरबार, जळगाव, नांदेड, अहमदनगर, सोलापूर ) यांनी आकस्मिकता निधीच्या खर्चाची देयके काढताना आकस्मिकता निधी सांकेतांक ८०००७४७६ चा वापर करावा.
६. आकस्मिकता निधीतून मंजूर करण्यात आलेले अग्रीम ज्या प्रयोजनासाठी मंजूर करण्यात आलेले आहे, त्याच प्रयोजनासाठी वापरण्यात येईल याची दक्षता घेण्यात यावी.
७. प्रस्तुतचा शासन निर्णय वित्त विभागाच्या अनौपचारिक संदर्भ क्र. ११३/२०१८/ व्यय-१, दिनांक १०/०५/२०१८ अन्वये प्राप्त मान्यतेनुसार निर्गमित करण्यात येत आहे.
# Page 5
# Page 6
# Page 7