# Page 1
कृषि विभागाच्या सन २०२१-२२ या आर्थिक वर्षाच्या अर्थसंकल्पीय अंदाजाचे वितरण करण्याबाबत.
(कृषि, फलोत्पादन व कृषी विद्यापीठे
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. अर्थसं-२०२१/(प्र.क्र.३४)/२-ओ,
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई-४०००३२,
दिनांक :- ०१ नोव्हेंबर, २०२१
संदर्भ : १) वित्त विभागाचे शासन परिपत्रक क्र. अर्थसं-२०२०/प्र.क्र.४८/अर्थ-३, दि.०६.०४.२०२१ २) कृषि व पदुम विभागाचा समक्रमांकाचा शासन निर्णय दि. १२.०४.२०२१ ३) वित्त विभागाचे शासन परिपत्रक क्र अर्थसं-२०२१/प्र.क्र ४८/अर्थ-३, दि.२४.०६.२०२१ ४) वित्त विभागाचे शासन परिपत्रक क्र अर्थसं-२०२१/प्र.क्र ४८/ अर्थ-३, दि.१४.१०.२०२१ प्रस्तावना-: वित्त विभागाने संदर्भ क्र. १ च्या परिपत्रकान्वये विभागास उपलब्ध करून दिलेला निधी विभागाच्या संदर्भ क्र. २ च्या शासन निर्णयान्वये कृषि विभागाच्या अधिनस्त सर्व नियंत्रकांस वितरीत करण्यात आला आहे. त्याचप्रमाणे संदर्भ क्र. ३ च्या परिपत्रकानुसार वित्त विभागाने अर्थसंकल्पीय अंदाज, वितरण व संनियंत्रण प्रणालीवर प्रशासकीय विभागांना टप्प्याटप्प्याने उपलब्ध करून दिलेला निधी कृषि विभागाच्या अधिनस्त सर्व नियंत्रकांस वेळोवेळी वितरीत केला आहे.
२. आता संदर्भ क्र. ४ च्या परिपत्रकान्वये राज्याच्या अर्थसंकल्पात समाविष्ट करण्यात आलेल्या अनिवार्य खर्चासाठी २०२१-२२ या आर्थिक वर्षाच्या पहिल्या ९ महिन्यांच्या कालावधीसाठी (डिसेंबर २०२१ पर्यंत) तातडीच्या बांधिल खर्चासाठी वित्त विभागाने अर्थसंकल्पीय अंदाज, वितरण व संनियंत्रण प्रणालीवर प्रशासकीय विभागांना २१-पुरवठा व सामुग्री, २६- जाहिरात व प्रसिध्दी, ३१ सहायक अनुदान (वेतनेतर), ३२- अंशदाने व ३३- अर्थसहाय्य या बाबी सोडून इतर उद्दीष्टांकरीता ७५ टक्क्यांच्या मर्यादेत निधी वितरीत करण्यास प्राधिकृत केले आहे. त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय : वित्त विभागाने मंजूर केल्यानुसार अर्थसंकल्पीय अंदाज २०२१-२२ (White Book) पुस्तकाच्या आधारे प्रशासकीय विभागांना प्राधिकृत केलेल्या उद्दीष्टशीर्षांतर्गतच्या ७५ टक्क्यांच्या मर्यादेत निधी कृषि विभागाच्या अधिनस्त सर्व नियंत्रकांस नियंत्रक / आहरण व संवितरण अधिकाऱ्यांना अर्थसंकल्पीय अंदाज, वितरण व संनियंत्रण प्रणालीवर वितरीत करण्यास मान्यता देण्यात येत आहे.
# Page 2
शासन निर्णय क्रमांक: अर्थसं-२०२१/(प्र.क्र.३४)/२-अ,
२. कृषि विभागाच्या योजना कार्यासनांमार्फत २१- पुरवठा व सामुग्री, २६-जाहिरात व प्रसिध्दी, ३१- सहायक अनुदान (वेतनेतर) व ३३- अर्थसहाय्य या बाबींसाठी वित्त विभागाच्या मान्यतेने शासन निर्णय निर्गमित केल्यानंतरच निधी वितरीत करण्यात येईल.
३. कृषि विभागाच्या अधिनस्त सर्व नियंत्रक आणि आहरण व संवितरण अधिकाऱ्यांनी वित्त विभागाच्या संदर्भाधिन शासन परिपत्रकामध्ये नमूद केलेल्या अटींच्या अधिन राहून सन २०२१-२२ मधील वितरीत अर्थसंकल्पीय अंदाज विहित पध्दतीनुसार खर्च करण्याची दक्षता घ्यावी.
४. हा शासन निर्णय प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3