# Page 1
दुग्धव्यवसाय विकास विभागातील सर्वसाधारण गट-अ (कनिष्ठ) वर्गातील अधिकाऱ्याची बदली रद्द करणेबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विकास विभाग
शासन आदेश क्र. दुविप्र-११२०/१७५/प्र.क्र.३४/२०२० / पदुम-६
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक - ०३/११/२०२०
संदर्भ:- १. शासन आदेश क्र.दुविप्र-११२०/१२९/प्र.क्र.२८/२०२०, दि.१०/८/२०२०.
२. शासन आदेश क्र.दुविप्र-११२०/१७५/प्र.क्र.३४/२०२०, दि.२८/९/२०२०.
शासन आदेश:
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम २००५ मधील तरतूदीनुसार श्री. जी. एन. राऊत, प्रभारी व्यवस्थापक, मध्यवर्ती दुग्धशाळा, आरे यांची संदर्भीय क्र.१ मधील दि.१०/८/२०२० च्या आदेशान्वये जिल्हा दुग्धव्यवसाय विकास अधिकारी कार्यालय, गडचिरोली येथे बदली करण्यात आली होती.
२. तथापि प्रशासकीय कारणास्तव श्री.जी.एन.राऊत यांच्या बदलीस संदर्भीय क्र.२ मधील दि.२८/९/२०२० च्या आदेशान्वये पुढील आदेश होईपर्यंत स्थगिती देण्यात आली.
३. मात्र मा.महाराष्ट्र प्रशासकीय न्यायाधीकरण, मुंबई यांनी मूळ अर्ज क्र.८६८/२०१९ (श्री. जी. एन. राऊत विरुध्द महाराष्ट्र शासन व इतर) या प्रकरणी दि.२०/१०/२०२० रोजी दिलेल्या आदेशानुसार, श्री.जी.एन.राऊत यांच्या दि.१०/८/२०२० रोजीचे बदली आदेश या आदेशान्वये रद्द करण्यात येत आहेत.