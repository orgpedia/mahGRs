# Page 1
प्रधानमंत्री किसान सन्मान निधी योजना (PM-KISAN) राज्यात राबविण्याबाबत.
महाराष्ट्र शासन
कृषि पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुध्दीपत्रक क्रमांक :- किसनि -२०१९/प्र.क्र.२०/११-अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२
दिनांक :- २७ फेब्रुवारी, २०१९
वाचा :- १) केंद्र शासनाच्या मार्गदर्शक सूचना, २) शासन निर्णय कृषि व पदूम विभाग क्र. किसनि-२०१९/प्र.क्र.२० -११ अ, दि. १५.०२.२०१९
शासन शुध्दीपत्रक :
शेतकऱ्यांना निश्चित उत्पन्न मिळण्याकरीता केंद्र शासनाने प्रधानमंत्री किसान सन्मान निधी (PM-KISAN) योजना सुरू केली आहे. सदर योजना महाराष्ट्र राज्यात राबविण्याबाबत दि.१५.०२.२०१९ रोजी शासन निर्णय निर्गमित करण्यात आलेला आहे. तथापि, सदर शासन निर्णयामध्ये प्रस्तुत योजनेसंदर्भातील केंद्र शासनाने निर्गमित केलेल्या मार्गदर्शक सुचनांनुसार अंशत: सुधारणा करणे आवश्यक असून त्या सुधारणा खालीलप्रमाणे वाचण्यात याव्यात.
१) ५.४) केंद्र व राज्य शासनाचे सर्व कार्यरत व निवृत्त अधिकारी / कर्मचारी, शासन अंगीकृत निमशासकीय संस्थांच्या अखत्यारीतील कार्यालयांमधील आणि स्वायत्त संस्थांचे सर्व अधिकारी / कर्मचारी तसेच स्थानिक स्वराज्य संस्थांमधील नियमित अधिकारी / कर्मचारी (चतुर्थ श्रेणी / गट ड वर्गातील कर्मचारी)
ऐवजी
५.४) केंद्र व राज्य शासनाचे सर्व कार्यरत व निवृत्त अधिकारी / कर्मचारी, शासन अंगीकृत निमशासकीय संस्थांच्या अखत्यारीतील कार्यालयांमधील आणि स्वायत्त संस्थांचे सर्व अधिकारी / कर्मचारी तसेच स्थानिक स्वराज्य संस्थांमधील नियमित अधिकारी / कर्मचारी (चतुर्थ श्रेणी / गट ड वर्गातील कर्मचारी वगळून)
२) ५.६ निवृत्तीवेतन धारक व्यक्ति ज्यांचे मासिक निवृत्तीवेतन रु.१०००० किंवा त्यापेक्षा जास्त आहे. (चतुर्थ श्रेणी / गट ड वर्गातील कर्मचारी)
ऐवजी
५.६ निवृत्तीवेतन धारक व्यक्ति ज्यांचे मासिक निवृत्तीवेतन रु.१०००० किंवा त्यापेक्षा जास्त आहे.
(चतुर्थ श्रेणी/ गट ड वर्गातील कर्मचारी वगळून)
# Page 2
शासन शुध्दीपत्रक क्रमांकः किसनि -२०१९/प्र.क्र.२०/११-अ