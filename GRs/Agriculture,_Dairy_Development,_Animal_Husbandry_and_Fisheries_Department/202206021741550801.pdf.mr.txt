# Page 1
गोपिनाथ मुंडे शेतकरी अपघात विमा योजनेंतर्गत दि.८.१२.२०१९ ते ९.१२.२०१९ या खंडीत कालावधीतील प्राप्त झालेले दावे निकाली काढण्यासाठी मंजूरी देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, शासन निर्णय क्रमांक शेअवि-२०२१/प्र.क्र. १८७/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक- २ जून, २०२२.
संदर्भ : १) शासन निर्णय कृषि व पदुम विभाग क्र. शेअवि-२०१८/प्र.क्र.१९३/११-ओ, दि.३१.८.२०१९ २) शासन परिपत्रक कृषि व पदुम विभाग क्र. शेअवि-२०१८/प्र.क्र.१९३/११-अ,दि.१९.०९.२०१९ ३) शासन निर्णय कृषि व पदुम विभाग क्र. गोमुशेअवि-२०१८/प्र.क्र.१९३/११-ओ,दि.१.१२.२०१८ ४) शासन निर्णय कृषि व पदुम विभाग क्र. गोमुशेअवि-२०१९/प्र.क्र.१९८/११-ओ,दि.५.१२.२०१९ व दि. २७.०१.२०२० ५) आयुक्तालयाचे पत्र क्र. शेअवि-२०२१/ प्र.क्र. ९८/का..सा.९/३७५२२/२०२१, दि.१६.११.२०२१
प्रस्तावना : सन २०१९-२० या वर्षामध्ये गोपिनाथ मुंडे शेतकरी अपघात विमा योजना चालू ठेवण्यासाठी संदर्भाधिन क्र. (४) येथील दि. ५.१२.२०१९ रोजीच्या शासन निर्णयान्वये प्रशासकीय तसेच वित्तीय मान्यता देण्यात आली आहे. गोपीनाथ मुंडे शेतकरी अपघात विमा योजना दि.०८.१२.२०१९ पासून लागू करणे आवश्यक होते. तथापि, प्रशासकीय कारणास्तव प्रस्तुत योजना दि.०८.१२.२०१९ पासून लागू होवू शकली नाही व ती दि.१०.१२.२०१९ पासून सुरु करण्यात आली. कृषि आयुक्तालयाने संदर्भ क्र (५) अन्वये प्रस्तावित केल्यानुसार गोपिनाथ मुंडे शेतकरी अपघात विमा योजनेअंतर्गत दि.०८.१२.२०१९ ते दि.१०.१२.२०१९ या खंडीत कालावधीमध्ये प्राप्त झालेले प्रस्ताव निकाली काढण्यासाठी शासन स्तरावरुन मंजूर करण्याची बाब विचाराधीन होती.
शासन निर्णय : गोपिनाथ मुंडे शेतकरी अपघात विमा योजनेंतर्गत दि.०८ डिसेंबर, २०१९ ते दि. ०९ डिसेंबर, २०१९ या दोन दिवसांच्या कालावधीत प्रशासकीय कारणास्तव पडलेल्या खंडास खंडीत कालावधी म्हणून घोषित करण्यास तसेच सदर खंडीत कालावधीतील पात्र विमा दाव्यांस मंजूर करण्यास याव्दारे शासनाची मान्यता देण्यात येत आहे.
२. या कालावधीतील प्राप्त विमा दावे मंजूर करण्यासाठी आयुक्त (कृषि) यांना प्राधिकृत करण्यात येत आहे.
# Page 2
शासन निर्णय क्रमांक: शेअवि-२०२१/प्र.क्र.१८७/११-ओ,
३. या कालावधीतील दावे तपासून त्यांच्या पात्र / अपात्रतेबाबत सखोल व काळजीपूर्वक छाननी करावयाची आहे.
४. तपासणी करुन तयार केलेल्या यादीप्रमाणे दाव्यांची रक्कम अदा करण्यापूर्वी खालील अधिकाऱ्यांच्या समितीने यादीची फेरतपासणी करावी.
१) कृषि आयुक्त, महाराष्ट्र राज्य, पुणे अध्यक्ष २) कृषि संचालक (वि.प्र.), कृषि आयुक्तालय, म.रा., पुणे सदस्य ३) संबंधित विमा सल्लागार कंपनीचे प्रतिनिधी तांत्रिक सल्लागार ४) मुख्य सांख्यिक, कृषि आयुक्तालय, म.रा., पुणे सदस्य सचिव या समितीने प्रकरणाच्या पात्र/अपात्रतेबाबत घेतलेला निर्णय अंतिम राहिल.
५. या निर्णयानुसार लाभार्थींना शासन निर्णय क्र. शेअवि-२०१८/प्र.क्र.१९३/११-ओ, दि.३१.८.२०१९ नुसार शेतकऱ्याचा मृत्यु झाल्यास रुपये २ लाख व अंपगत्व आल्यास प्रकरणपरत्वे रुपये १ लाख ते रुपये २ लाख याप्रमाणे नुकसान भरपाई रक्कम मिळेल. उपरोक्त समिती मार्फत प्राप्त प्रस्तावांची छाननी करून निधी वितरणाचा प्रस्ताव आयुक्त (कृषि) यांनी शासनास सादर करावा.
तद्नंतर शासनाने वितरीत केलेला निधी आयुक्त (कृषि) यांच्यामार्फत पात्र लाभार्थ्यांना अदा करण्यात येईल.
६. दाव्यासाठी वा विमा लाभाच्या पात्रतेसाठी संदर्भ (१) व (२) येथील शासन निर्णय / परिपत्रकातील अटी व शर्ती बंधनकारक असून त्याप्रमाणे कागदपत्रांची पूर्तता आवश्यक असेल.
७. या प्रकरणी अदा करावयाच्या रक्कमेबाबत पात्र विमा दाव्यांना मंजूरी देण्यासाठी आयुक्त (कृषि) यांना प्राधिकृत करण्यात येत आहे.
८. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं क्रमांक ११६/१४३१, दि.११.०३.२०२२ व अनौ.संदर्भ क्र. १४२/२०२२/व्यय-१, दि.
०८.०४.२०२२ अन्वये दिलेल्या सहमतीस अनुसरुन निर्गमित करण्यात येत आहे.
# Page 3