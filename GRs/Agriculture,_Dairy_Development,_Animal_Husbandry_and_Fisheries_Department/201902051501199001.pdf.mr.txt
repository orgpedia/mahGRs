# Page 1
अहमदनगर जिल्ह्यामधील दुष्काळग्रस्त भागातील पशुधनाकरीता संत जनाबाई महिला मंडळ, हनुमान टाकळी, ता. पाथर्डी, जि. अहमदनगर या संस्थेच्या गोशाळेमध्ये राहत व चारा शिबीर (कॅटल रिलीफ कॅम्प अॅण्ड फॉडर कॅम्प) सुरू करण्यास मान्यता देण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, शासन आदेश क्रमांक - पविआ-१०१९/प्र.क्र.५० /पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ५ फेब्रुवारी, २०१९
वाचा :- १) कृषि व पदुम विभाग, शासन निर्णय क्र. पविआ-२०१६/प्र.क्र.११४/पदुम-३, दिनांक २६.०४.२०१७ २) कृषि व पदुम विभाग, शासन आदेश क्र. पविआ-१०१८/प्र.क्र.३२/पदुम-३, दिनांक ३१.०३.२०१८ ३) महसूल व वन विभाग, शासन निर्णय क्र. एससीवाय - २०१८/प्र.क्र.८९/म-७, दिनांक ३१.१०.२०१८ ४) कृषि व पदुम विभाग, शासन आदेश क्र. पविआ-१०१९/प्र.क्र.१७/पदुम-३, दिनांक ०९.०१.२०१९ ५) जिल्हाधिकारी, अहमदनगर यांच्या कार्यालयाचे क्र टंचाई/ कार्या १९ ट/आव्य/ २७/२०१९, दिनांक २१/०१/२०१९ चे पत्र.
शासन आदेश
दुष्काळ व्यवस्थापन संहिता, २०१६ मधील कार्यपध्दतीनुसार संदर्भाधीन अ.क्र. ४ येथील शासन निर्णयान्वये, सन २०१८ च्या खरीप हंगामामध्ये राज्यातील दुष्काळी तालुके घोषित करण्यात आलेले आहेत.
२. तसेच, दुष्काळी कालावधी करीता तातडीने उपाययोजना सुचविण्यासाठी / सनियंत्रण ठेवण्यासाठी / निर्णय घेण्यासाठी गठीत करण्यात आलेल्या मंत्रिमंडळ उपसमितीने यापूर्वी मराठवाड्यातील तीव्र दुष्काळग्रस्त जिल्ह्यामध्ये गोवर्धन गोवंश सेवा केंद्र या योजनेंतर्गत ज्या गोशाळांना रु. १.०० कोटीचे अनुदानासाठी निवड करण्यात आलेली आहे किंवा अनुदान मंजूर करण्यात आलेले आहे, अशा गोशाळांमध्ये प्रायोगिक तत्वावर त्या परिसरातील पशुधनासाठी पशुधन राहत व चारा शिबीर (कॅटल रिलीफ अॅण्ड फॉडर कॅम्प) तात्काळ प्रभावाने सुरू करण्यास मान्यता दिलेली आहे. त्यानुसार संदर्भाधीन क्र ४ येथील आदेश निर्गमीत करण्यात आलेले आहेत.
# Page 2
शासन आदेश क्रमांकः पविआ-१०१९/प्र.क्र.५० / पदुम-३
३. जिल्हाधिकारी, अहमदनगर यांच्या कार्यालयाने संदर्भाधीन अ.क्र. ५ येथील दिनांक २१/०१/२०१९ च्या पत्रान्वये अहमदनगर जिल्हयातील दुष्काळग्रस्त भागातील पशुधनासाठी गोशाळेमार्फत पशुधन राहत व चारा शिबीर सुरु करण्याची आवश्यकता असल्याचे कळविले आहे.
४. वर नमुद केलेली वस्तुस्थिती विचारात घेता, अहमदनगर जिल्हयाच्या दुष्काळग्रस्त परिसरातील पशुधनासाठी संत जनाबाई महिला मंडळ, हनुमान टाकळी, ता. पाथर्डी, जि.
अहमदनगर या संस्थेच्या गोशाळेमध्ये पशुधन राहत व चारा शिबीर (कॅटल रिलीफ अॅण्ड फॉडर कॅम्प) तात्काळ प्रभावाने सुरू करण्यास याद्वारे शासन मान्यता देण्यात येत आहे.
५. या शासन आदेशा सोबत जोडण्यात आलेल्या प्रपत्रातील अटी व शर्तींच्या अधीन राहून, सदरची मान्यता देण्यात येत आहे. तसेच यासंदर्भात शासनाकडून वेळोवेळी निर्गमित करण्यात येणारे आदेश / निर्देश / सूचनांचे पालन करणे, वरील संस्थांना बंधनकारक राहील.
# Page 3
# Page 4
# Page 5
# Page 6