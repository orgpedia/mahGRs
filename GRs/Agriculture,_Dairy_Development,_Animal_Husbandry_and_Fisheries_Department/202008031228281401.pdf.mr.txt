# Page 1
पद्मश्री डॉ. विखे पाटील यांच्या स्मरणार्थ दि. ०३ ऑगस्ट, २०२० रोजी राज्यात “ शेतकरी दिन” साजरा करण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक: संकीर्ण-२०२०/प्र.क्र. ९५/३-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ३१ जुलै, २०२०
वाचा : १. कृषि व पदुम विभाग, शासन निर्णय क्रमांक: शेदिजा-२०१२/प्र.क्र.१५०/३, दि.१६.८.२०१४
२. कृषि व पदुम विभाग,शासन निर्णय क्रमांकः संकीर्ण-२०१८/प्र.क्र.१५१/३-अ, दि.२१.८.२०१८
३. कृषि व पदुम विभाग, शासन निर्णय क्रमांकः संकीर्ण-२०१९/प्र.क्र.९६/३-ओ, दि.०२.८.२०१९
४. मा. विधीमंडळ सदस्य यांचे मा. मंत्री(कृषि) महोदय यांच्या कार्यालयास प्राप्त झालेले दि.१५.०७.२०२० रोजीचे निवेदन क्र.१०६५८/२०२०
प्रस्तावना : पद्मश्री डॉ.विठ्ठलराव विखे पाटील यांनी शेतक-यांकरिता केलेल्या कार्याचे स्मरण
व्हावे व राज्यातील सर्व शेतक-यांचा सन्मान व्हावा म्हणून नारळी पौर्णिमेच्या दिवशी त्यांचा जन्म दिवस शेतकरी दिन म्हणून साजरा करण्यास मान्यता देण्याची बाब शासनाच्या विचाराधीन होती.
शासन निर्णय :
पद्मश्री डॉ.विठ्ठलराव विखे पाटील यांचे स्मरणार्थ शासन निर्णय कृषि विभाग क्र.शेदिजा-२०१२/प्र.क्र.१५०/३ अ, दि.१६.८.२०१४ अन्वये दि. २९ ऑगस्ट, हा दिवस
“शेतकरी दिन” म्हणून साजरा करण्यास मान्यता देण्यात आली होती. त्यानंतर दरवर्षी
हा दिवस मराठी तिथीप्रमाणे शेतकरी दिन म्हणून साजरा करण्यात येतो. आता सन २०२० मध्ये दि.०३ ऑगस्ट,२०२० (नारळी पोर्णिमा) हा दिवस राज्यात शेतकरी दिन म्हणून साजरा करण्यास शासन मान्यता देण्यात येत आहे.
२. सदर कार्यक्रमासाठी कोणताही अतिरीक्त निधी उपलब्ध करुन देता येणार नाही. या
कार्यक्रमासाठी कमीत कमी खर्च आयुक्त (कृषि) यांच्या अधिनस्त असलेल्या तरतुदीमधून
करावा.
# Page 2
शासन निर्णय क्रमांकः संकीर्ण-२०२०/प्र.क्र.९५/३-अ
३. शेतकरी दिन साजरा करण्याबाबतच्या मार्गदर्शक सूचना कृषि आयुक्तालयाने निर्गमित
कराव्यात.
४. कोविड – १९ च्या पार्श्वभूमीवर प्रतिबंधात्मक उपाययोजनांचा अवलंब करुन वेबिनार संवाद / मार्गदर्शन वर्ग आयोजित करुन दि. ०३ ऑगस्ट, २०२० रोजी राज्यात शेतकरी दिन म्हणून साजरा करण्यात यावा.
# Page 3