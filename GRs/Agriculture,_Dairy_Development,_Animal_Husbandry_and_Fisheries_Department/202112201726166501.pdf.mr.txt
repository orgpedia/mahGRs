# Page 1
महाराष्ट्र कृषि सेवेतील कृषि उपसंचालक, गट-अ (वेतनस्तर S-२०:५६१००-१७७५००) या पदावर सरळसेवेने नियुक्ती देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांकः आकृवि १६१९/प्र.क्र.२२६/१५
मंत्रालय विस्तार इमारत,
मंत्रालय, मुंबई - ३२.
तारीख: २० डिसेंबर, २०२१.
वाचा :- १. महाराष्ट्र लोकसेवा आयोगाचे पत्र क्र. २१९३(२)/२०१८/१४-ब, दि. ३१/१०/२०१९.
२. कृषि व पदुम विभाग, शासन निर्णय क्र. आकृवि १६१९/प्र.क्र.२२६/१५-ओ, दि. १७/०२/२०२०.
३. सामान्य प्रशासन विभाग, शासन अधिसूचना क्र. एसआरव्ही-२०२०/प्र.क्र.४९/१२, दि. १४/०७/२०२१.
४. सामान्य प्रशासन विभाग, शासन अधिसूचना क्र. एसआरव्ही-२०१६/प्र.क्र.२८१/बारा, दि. २१/०६/२०२१.
प्रस्तावना : महाराष्ट्र लोकसेवा आयोगाने संदर्भाधीन क्र.१ च्या पत्रान्वये महाराष्ट्र कृषि सेवा, गट-अ संवर्गातील कृषि उपसंचालक, गट-अ पदाकरिता १७ उमेदवारांची शिफारस केलेली होती. महाराष्ट्र लोकसेवा आयोगाने शिफारस केलेल्या १७ उमेदवारांपैकी १६ उमेदवारांना संदर्भाधीन क्र. २ च्या शासन निर्णयान्वये सरळसेवेने नियुक्ती देण्यात आलेली आहे. उर्वरित १ उमेदवार श्री. चव्हाण तेजस सुर्यकांत यांच्या चारित्र्य व पूर्व चारित्र्य पडताळणी अहवालाच्या अनुषंगाने त्यांच्या नियुक्तीचा निर्णय स्वतंत्ररित्या घेण्यात येईल, असे संदर्भ क्र. २ येथील शासन निर्णयात नमुद करण्यात आले होते. आता सक्षम प्राधिकाऱ्याच्या मान्यतेने श्री. चव्हाण तेजस सुर्यकांत यांना सदर आदेशातील नमूद अटी व शर्तीनुसार सरळसेवेने नियुक्ती देण्यात येत आहे.
शासन आदेश: महाराष्ट्र लोकसेवा आयोगाने संदर्भ क्र. १ अन्वये शिफारस केलेल्या यादीतील अ.क्र. १५ येथील उमेदवार श्री. चव्हाण तेजस सुर्यकांत यांची वैद्यकिय तपासणी व चारित्र्य तपासणी इ. बाबींची पूर्तता व पडताळणी करण्यात आलेली असून त्यांना कृषि विभागातील महाराष्ट्र कृषि सेवेतील कृषि उपसंचालक, गट-अ (सुधारित वेतन मॅट्रिक्समधील वेतनस्तर S-२० : ५६१००-१७७५००) या पदावर महाराष्ट्र नागरी सेवा (सेवेच्या सर्वसाधारण शर्ती) नियम १९८१ मधील नियम-९ (४३) मध्ये विहित केलेल्या परिविक्षाधीन या संज्ञेच्या व्याख्येनुसार केवळ तात्पुरती नियुक्ती देण्यात येत आहे.
२. श्री. चव्हाण तेजस सुर्यकांत यांची नियुक्तीनंतरची पदस्थापना खालील प्रमाणे राहील.
पृष्ठ ५ पैकी १
# Page 2
शासन आदेश क्रमांकः आकृवि १६१९/प्र.क्र.२२६/१५अ
-------------------------------------------------------------------------------------------------------------------------------------------------------------------------------
| अ. क्र. | उमेदवाराचे नांव | मुळ प्रवर्ग | महाराष्ट्र लोकसेवा आयोगाने ज्या प्रवर्गातून शिफारस केली तो प्रवर्ग | विभागीय संवर्ग वाटप नियमानुसार मिळालेला महसूली विभाग | पदस्थापनेचे ठिकाण |
| १ | २ | ३ | ४ | ५ | ६ |
| १. | श्री. चव्हाण तेजस सुर्यकांत | SC | sc- General-३ | अमरावती | कृषि उपसंचालक, जिल्हा अधिक्षक कृषि अधिकारी कार्यालय, यवतमाळ (रिक्त पदी) |
-------------------------------------------------------------------------------------------------------------------------------------------------------------------------------
३. वरील श्री. चव्हाण यांची महाराष्ट्र कृषि सेवा गट-अ मधील नियुक्ती ही २ वर्षाचा परिविक्षाधीन कालावधी समाधानकारकरित्या पुर्ण करण्याच्या व खालील विहित अटी व शर्तीच्या अधीन असेल :
1. वरील श्री. चव्हाण यांनी त्यांच्या नियुक्तीच्या पदावर नियुक्तीच्या आदेशाच्या दिनांकापासून १ महिन्याच्या आत रूजू व्हावयाचे आहे. सदर कालावधीत त्यांनी नियुक्ती स्वीकारली नाही तर त्यांचे नाव कोणतीही पूर्वसूचना न देता या विभागाच्या/महाराष्ट्र लोकसेवा आयोगाच्या निवडसूचीतून कमी करण्यात येईल.
काही अपरिहार्य कारणास्तव त्यांना रूजू होण्यास मुदतवाढ हवी असल्यास तसे सकारण लेखी कळवुन मुदतवाढ घेणे आवश्यक आहे.
॥. “महाराष्ट्र नागरी सेवा (ज्येष्ठतेचे विनियमन) नियमावली, २०२१” मधील नियम ४ च्या पोटनियम (३) नुसार श्री. चव्हाण यांचा रूजू दिनांक हाच त्याचा ज्येष्ठतेचा दिनांक म्हणून निर्धारित करण्यात येईल.
III. श्री. चव्हाण यांच्या जात वैधता प्रमाणपत्रामध्ये काही तांत्रिक मुद्यांची पुर्तता करणेचे अधिन राहून वैधता प्रमाणपत्र दिल्याबाबतचा उल्लेख नमूद असेल तर त्या तांत्रिक मुद्यांची पुर्तता तात्काळ करणे उमेदवारावर बंधनकारक राहील. यामध्ये झालेला / होणारा विलंब हा उमेदवाराची सदर पदावरील नियुक्ती रद्दबातल करण्यास कारणीभुत ठरेल.
IV. उपरोक्त प्रमाणे नियुक्ती देण्यात आलेल्या उमेदवारांने सेवा प्रवेश नियमानुसार विभागामार्फत आयोजित केल्या जाणाऱ्या विभागीय परीक्षा, प्रादेशिक भाषा परीक्षा, संगणक परीक्षा विहित मुदतीत उत्तीर्ण होणे आवश्यक राहील. तसेच महाराष्ट्र लोकसेवा आयोगामार्फत घेण्यात येणारी विभागीय लेखा परीक्षा तसेच विहित नियमानुसार विभागांतर्गत वेळोवेळी आयोजित करण्यात येणाऱ्या इतर परीक्षा परिविक्षा कालावधीच्या २ वर्षांच्या विहित मुदतीत उत्तीर्ण होणेही आवश्यक राहतील.
V. उपरोक्त परिविक्षाधीन अधिकाऱ्याने कामाचा अपेक्षित दर्जा प्राप्त न केल्यास किंवा विहित विभागीय लेखा परीक्षा परिविक्षा कालावधीत उत्तीर्ण न केल्यास अथवा त्यांची वर्तणुक अयोग्य, संशयास्पद आढळल्यास तो कोणतीही पूर्वसुचना न देता सेवेतून कमी करण्यास पात्र ठरेल.
पृष्ठ ५ पैकी २
# Page 3
शासन आदेश क्रमांकः आकृवि १६१९/प्र.क्र.२२६/१५अ
VI. उपरोक्त उमेदवार त्यांच्या सेवेचा राजीनामा देऊ इच्छित असेल तर त्यांने शासन निर्णय, सामान्य प्रशासन विभाग क्र.एसआरव्ही १०९२/१०३३/प्र.क्र.३३/९२/८, दि.०२.१२.१९९७ मधील तरतुदीनुसार शासनास किमान १ (एक) महिन्याची पूर्वसूचना देणे किंवा पूर्वसूचनेऐवजी १ महिन्याचे वेतन शासनाकडे भरणा करणे आवश्यक राहील. तसेच या उमेदवारांची सेवा समाप्त करावयाची असेल त्यावेळी शासनाकडूनही अशी एक महिन्याची पूर्वसूचना संबंधित अधिकाऱ्यास दिली जाईल.
मात्र गैरशिस्त, सेवा नियमांचा भंग इ. कारणासाठी सेवा समाप्त करताना वरील उमेदवारांना नोटीस देण्याचे शासनास बंधनकारक राहणार नाही. हे नोटीशीचे नियम यानंतर वेळोवेळी होणाऱ्या नियमातील बदलांच्या अधीन राहतील.
VII. शासन निर्णय वित्त विभाग क्र. अंनियो १००५/१२६/सेवा-४, दि.३१.१०.२००५ व क्र.अंनियो २०१५/(NPS)/प्र.क्र.३२/सेवा-४,दि.६.४.२०१५ व त्यामध्ये वेळोवळी करण्यात आलेल्या सुधारणांमधील तरतुदीनुसार १ नोव्हेंबर २००५ रोजी किंवा त्यानंतर ज्या अधिकारी/ कर्मचारी यांची शासकीय सेवेत नियुक्ती होईल त्यांना नवीन परिभाषित अंशदान निवृत्तीवेतन योजना (DCPS) म्हणजेच सध्याची राष्ट्रीय निवृत्तीवेतन योजना (NPS) लागू राहील. सध्या अस्तित्वात असलेली निवृत्ती वेतन योजना म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्तीवेतनाचे अंशराशीकरण) नियम १९८४ आणि सध्या अस्तित्वात असलेल्या सर्वसाधारण भविष्य निर्वाह निधी योजना या उपरोक्त उमेदवाराला लागू ठरणार नाही. मात्र उपरोक्त उमेदवार १ नोव्हेंबर २००५ पूर्वी शासन सेवेत निवृत्तीवेतनार्ह आस्थापनेवर कार्यरत असेल, तर शासन परिपत्रक वित्त विभाग, क्र. अनियो-१००६/८७/सेवा दि.१२.१.२००७ मध्ये नमूद केलेल्या अटींच्या पूर्ततेच्या अधीन राहुन महाराष्ट्र नागरी सेवा (निवृत्तीवेतन) नियम १९८२ व सर्वसाधारण भविष्य निर्वाह निधी योजना लागु राहतील.
VIII. सामान्य प्रशासन विभाग, शासन निर्णय क्र. बीसीसी २०११/प्र.क्र.१०६४/२०११/१६ब, दि.१२ डिसेंबर, २०११ मधील तरतुदीनुसार सरळसेवा भरतीमध्ये उपरोक्त उमेदवाराची निवड विशिष्ट मागास प्रवर्गासाठी आरक्षित असलेल्या जागेवर झालेली असल्याने त्यांना त्यांच्या जात प्रमाणपत्राची
वैधता तपासण्याच्या अधीन राहून तात्पुरती नियुक्ती देण्यात येत आहे. नियुक्ती आदेश प्राप्त झाल्यानंतर अशा उमेदवाराने नियुक्ती आदेशाच्या दिनांकांपासून सहा महिन्याच्या आत आपल्या जात प्रमाणपत्रांची वैधता संबंधित जात पडताळणी समितीकडून करुन घेणे आवश्यक राहील.
उपरोक्त उमेदवाराने नियुक्ती स्विकारताच जात वैधता तपासणी करण्यासाठी प्रस्ताव संबंधित जात पडताळणी समितीकडे सादर करावा व जात पडताळणी समितीने दिलेल्या पोचपावतीची साक्षांकित प्रत नियुक्ती प्राधिकाऱ्यास सादर करावी. मा. उच्च न्यायालयाने दिलेल्या निर्देशानुसार, संबंधित
पृष्ठ ५ पैकी ३
# Page 4
शासन आदेश क्रमांकः आकृवि १६१९/प्र.क्र.२२६/१५अ
जात पडताळणी समितीने त्यांचे पडताळणी प्रस्ताव ६ महिन्याच्या आत निकाली काढावेत. जात पडताळणी समितीने जात प्रमाणपत्र अवैध ठरविले, तर संबंधित उमेदवारास दिलेले नियुक्तीचे आदेश त्वरीत रद्द करावेत, आणि त्या उमेदवाराविरुध्द नियुक्ती प्राधिकाऱ्याने महाराष्ट्र अनुसुचित जाती, अनुसुचित जमाती, विमुक्त जाती, भटक्या जमाती, इतर मागास वर्ग व विशेष मागास प्रवर्ग (जातीचे प्रमाणपत्र देण्याचे व त्यांच्या पडताळणीचे विनियमन) अधिनियम, २००० यातील तरतुदीनुसार त्वरीत कारवाई करावी. याअनुषंगाने आवश्यक कार्यवाही करण्याची जबाबदारी आयुक्त (कृषि), कृषि आयुक्तालय, पुणे यांची राहील. सर्व संबंधित उमेदवारांनी नियुक्तीच्या पदावर रजु होताच जात वैधता तपासणीचा प्रस्ताव जात पडताळणी समितीकडे सादर करणे बंधनकारक राहील.
IX. शासन निर्णय, सामान्य प्रशासन विभाग क्र. प्रशिक्षण-२०००/प्र.क्र.६१/२००१/३९, दि. १९.०३.२००३ अन्वये संगणक हाताळणी/वापराबाबतचे शासन मान्यताप्राप्त मूळ प्रमाणपत्र नियुक्तीच्या दिनांकापासून २ वर्षाच्या आत विभागप्रमुखांकडे सादर करणे आवश्यक आहे.
X. शासन नियमाप्रमाणे सदर उमेदवारास विहित मराठी व हिंदी भाषा परिक्षा उत्तीर्ण व्हावे लागेल व सदर परिक्षा उत्तीर्ण न झाल्यास शासन नियमानुसार योग्य ती कार्यवाही करण्यात येईल.
XI. वरील उमेदवार सेवेत हजर होताच त्याबाबतचा अहवाल आयुक्त (कृषि), महाराष्ट्र राज्य, पुणे यांनी शासनास तात्काळ सादर करावा.
XII. उपरोक्त उमेदवार ज्या दिवशी हजर होतील त्या दिनांकापासून नियमाप्रमाणे त्यांचे वार्षिक गोपनीय अहवाल वेळोवेळी निर्गमित करण्यात आलेल्या शासन निर्णयानुसार लिहिण्यात येतील.
XIll. वरीलप्रमाणे नेमणुक झालेल्या उमेदवाराला वेळोवेळी सेवांतर्गत प्रशिक्षण कार्यक्रमास पाठविण्याबाबतची व्यवस्था आयुक्त (कृषि) महाराष्ट्र राज्य, पुणे यांनी तात्काळ करावी.
XIV. सामान्य प्रशासन विभाग, अधिसूचना दि. १४/०७/२०२१ व त्यामध्ये वेळोवेळी केलेल्या सुधारणांनुसार सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियमावली लागू राहील. सदर अधिसुचनेतील तरतुदीनुसार गट-अ संवर्गात नियुक्त झालेल्या उपरोक्त उमेदवाराला वाटप झालेल्या विभागीय संवर्गात किमान ३ वर्षे इतका कालावधी पुर्ण करणे आवश्यक राहील.
XV. उपरोक्त नमुद अटी व शर्तीचे तंतोतंत पालन करण्याची जबाबदारी आयुक्त (कृषि), कृषि आयुक्तालय, पुणे यांची राहील. तसेच उपरोक्त परिविक्षाधीन महाराष्ट्र कृषि सेवा, गट-अ
पृष्ठ ५ पैकी ४
# Page 5
शासन आदेश क्रमांकः आकृवि १६१९/प्र.क्र.२२६/१५अ
संवर्गातील श्री. चव्हाण यांना सदर संवर्गाचे परीक्षा नियम, सेवा प्रवेश नियम तसेच इतर सर्व महत्वाचे सेवाविषयक नियम त्यांना ज्ञात करून देण्याची कार्यवाही आयुक्त (कृषि) यांनी करावी.