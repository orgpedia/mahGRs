# Page 1
श्री. संजय नंदकिशोर उके, (से.नि.) कृषि अधिकारी उपविभागीय कृषि अधिकारी उमरेड, जि. नागपूर यांच्या अनधिकृत गैरहजेरीबाबत.
महाराष्ट्र शासन
कृषि पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक - कृषिआ ३४२१/प्र.क्र.९४/१६-अ
मंत्रालय, मुंबई-४०० ०३२.
दिनांक: २९ ऑक्टोबर, २०२१.
संदर्भ:- १.कृषि व पदुम विभाग, शासन निर्णय क्र.आकृवि-१२०८/प्र.क्र.७२/१५-अ, दि.२२.०५.२००९ २. कृषि आयुक्तालयाचे पत्र क्र. कृआ/कृअ१११३(ब)/श्री.उके/अ.गै./प्र.क्र.२८५/आस्था-४/ ८८६०, दि.०५.०३.२०२१
शासन आदेश : श्री.संजय नंदकिशोर उके (सेवानिवृत्त) कृषि अधिकारी, उपविभागीय कृषि अधिकारी कार्यालय, उमरेड, जि.नागपूर यांचा दि.०२.०५.२०११ ते दि.३०.०४.२०१८ हा सेवानिवृत्तीच्या दिनांकापर्यंतचा गैरहजेरीचा कालावधी अनधिकृत गैरहजेरी ठरवून श्री. उके यांना उपदान वगळता सेवानिवृत्तीचे कोणतेही लाभ अदा करता येणार नाही, असा निर्णय शासनस्तरावर होणेबाबतचा प्रस्ताव कृषि आयुक्तालयने शासनास सादर केला आहे.
२. श्री. उके हे दि.०२.०५.२०११ रोजीच्या अर्जानुसार रजेवर गेल्यानंतर त्यांनी कार्यालयास कोणताही संपर्क केला नाही. तसेच कार्यालयाद्वारे पाठविण्यात येणाऱ्या पत्रांना किंवा दुरध्वनी संदेशानांही त्यांनी प्रतिसाद दिलेला नाही. त्यामुळे श्री.उके यांची नोकरीबाबत अनास्था दिसून येते. तद्नंतर श्री.उके यांच्या नागपूर येथील निवासस्थानी कृषि विभागाच्या संबंधित कर्मचाऱ्यांनी भेट दिली असता, श्री. उके हे घरी नसल्याचे आढळले. तसेच त्यांच्या नातेवाईकांनी कार्यालयीन पत्र स्विकारण्यास नकार दिला. श्री. संजय उके यांच्या वडिलांच्या म्हणण्यानुसार ते साधु (भंते) झाले असून विपश्यना केंद्र, इगतपुरी जि.नाशिक येथे राहतात, असे उपविभागीय कृषि अधिकारी, उमरेड यांनी विभागीय कृषि सहसंचालक, नागपूर यांना पाठविलेल्या अहवालात असे नमूद केले आहे.
३. मा.सर्वोच्च न्यायालय, नवी दिल्ली यांनी सिव्हील अपिल क्र.१९४१/२०१४ (अरायझिंग आऊट ऑफ एसएलपी क्र. १५५३०/२०१३) मध्ये दि.१०.०२.२०१४ रोजी दिलेल्या निर्णयानुसार अनधिकृतपणे कार्यालयात गैरहजर राहणे ही कृती बेशिस्तीची असून शिक्षेस पात्र आहे.
४. श्री. उके हे दि.३०.०४.२०१८ रोजी नियत वयोमानानुसार सेवानिवृत्त झाले असते, तथापि ते गैरहजर असल्याने त्यांना अधिकृतपणे कोणत्याही प्रकारे सेवानिवृत्त केलेले नाही. श्री.उके यांना कोणतेही सेवानिवृत्तीविषयक लाभ अदा करण्यात आलेले नाहीत. निवृत्तीवेतनविषयक कागदपत्रांवर स्वाक्षरीसाठी विभागीय कृषि सहसंचालक, नागपूर कार्यालयाकडून श्री. उके यांच्या इगतपूरी येथील पत्त्यावर पत्रव्यवहार करण्यात आलेला आहे. तथापि, श्री.उके हे कार्यालयात उपस्थित झालेले नाहीत. यावरुन श्री.उके यांना कार्यालयात उपस्थित राहण्याबाबत तसेच निवृत्तीवेतन विषयक कागदपत्रांवर स्वाक्षरी करण्याबाबत स्वारस्य राहिलेले दिसून येत नाही. सबब श्री. संजय नंदकिशोर उके (सेवानिवृत्त) कृषि अधिकारी, उपविभागीय कृषि अधिकारी कार्यालय, उमरेड, जि. नागपूर यांची दि.०२.०५.२०११ ते दि.३०.०४.२०१८ पर्यंतची (सेवानिवृत्तीच्या दिनांकापर्यंत) अनधिकृत गैरहजेरी ही नियम म.ना.से.(निवृत्तीवेतन) नियम १९८२ च्या नियम ४७ (१) नुसार सेवेतील खंड समजण्यात यावी व उके यांना सेवाखंडामुळे त्यापूर्वी केलेल्या सेवेवरील कोणतेही निवृत्ती वेतनाचे लाभ देय होणार नाहीत.
# Page 2
शासन आदेश क्रमांकः कृषिआ ३४२१/प्र.क्र.९४/१६-अ
५. प्रस्तुतचे आदेश श्री.उके यांच्या निवासस्थानी उपस्थित व्यक्तींना पोच करुन त्याबाबतची नोंद सेवा अभिलेखात घेण्यात यावी.