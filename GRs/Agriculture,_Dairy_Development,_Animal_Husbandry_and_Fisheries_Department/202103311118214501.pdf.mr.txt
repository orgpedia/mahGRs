# Page 1
महा- डीबीटी पोर्टलद्वारे राबविण्यात येणाऱ्या योजनांच्या अनुदानाचे वितरण सन २०२० - २१ या वर्षात पीएफएमएस प्रणालीद्वारे करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन परिपत्रक क्रमांकः संकीर्ण-०९१९/प्र.क्र.२२१/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ३१ मार्च, २०२१
संदर्भ: १) कृषी व पदुम विभागाचा शासन परिपत्रक क्रमांकः संकिर्ण-०९१९/प्र.क्र.२२१/ १४-ओ, दि.०४ नोव्हेंबर, २०२० २) कृषी व पदुम विभागाचा शासन निर्णय क्रमांकः पीएफएमएस-२०१७/प्र.क्र.४५/२-ओ, दि. २७ सप्टेंबर, २०१७
परिपत्रक: सन २०२०-२१ मध्ये कृषी विभागाच्या विविध योजनांसाठी महा- डीबीटी प्रणालीद्वारे शेतकऱ्यांडून ऑनलाईन अर्ज स्विकारण्यात आलेले आहेत. त्याचप्रमाणे महा-डीबीटी प्रणालीद्वारे ऑनलाईन सोडतीत शेतकऱ्यांची निवड देखिल करण्यात आली आहे. निवड करण्यात आलेल्या शेतकऱ्यांच्या अर्जाची संपूर्ण छाननी व मंजूरी प्रक्रीया कृषी विभागाच्या क्षेत्रीय अधिकारी/कर्मचाऱ्यांकडून महा- डीबीटी प्रणालीवरच ऑनलाईन पद्धतीने पूर्ण करुन जिल्हास्तरावरुन पात्र लाभार्थ्यांना अनुज्ञेय अनुदानाची रक्कम अदा करण्याची शिफारस करण्यात येत आहे.
संदर्भाधीन दि. ४ नोव्हेंबर, २०२० च्या परिपत्रकान्वये महा- डीबीटी प्रणालीवरील कृषी विभागाच्या योजना राबविण्याची कार्यपद्धती विहीत करण्यात आली आहे. सदर परिपत्रकातील परिच्छेद ४.९ मधील तरतूदीनुसार महा- डीबीटी पोर्टलद्वारे लाभार्थी शेतकऱ्यांना अनुदान वितरणाची कार्यपद्धती विहित करण्यात आली आहे. त्यानुसार कृषी आयुक्तालय स्तरावरुन प्रत्येक राज्य स्तरीय योजनेचे देयक कोषागारास पाठविणे व कोषागाराने उपलब्ध करुन दिलेल्या निधीचे लाभार्थ्यांना अनुदान वितरण महा डीबीटी प्रणालीद्वारे शेतकऱ्यांच्या आधार संलग्न बँक खात्यात जमा करावयाची आहे. तथापि, महा- डीबीटी प्रणालीवरील कृषी विभागाच्या योजनांचे व लेखा कोषागारे कार्यालयाची प्रणाली यांचे एकात्मिकरणाचे (Integration) काम प्रगतीपथावर असून सदर कार्यवाही लवकरच पूर्ण होणे अपेक्षित आहे.
सबब, सन २०२०-२१ या वर्षात महा-डीबीटी पोर्टलद्वारे राबविण्यात येणाऱ्या कृषी विभागाच्या
# Page 2
शासन परिपत्रक क्रमांकः संकीर्ण-०९१९/प्र.क्र.२२१/१४-अ
योजनांचे अनुदान, यापूर्वी प्रमाणेच संदर्भाधीन दि.२७ सप्टेंबर, २०१७ अन्वये विहित केलेल्या कार्यपद्धतीनुसार पीएफएमएस प्रणालीद्वारे करण्याची कार्यवाही करण्यात यावी.