# Page 1
परिभाषित अंशदान निवृत्तीवेतन योजना लागू असलेल्या राज्यातील चारही कृषि विद्यापीठातील अधिकारी / कर्मचारी यांना सहाव्या वेतन आयोगाच्या स्तर- २ (Tier-II) मध्ये जमा थकबाकीच्या रकमा व्याजासह परत करणेबाबत ......
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्य व्यवसाय विभाग
शासन निर्णय क्र. कोकृवि -११२२/प्र.क्र.४६/६-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १४ ऑक्टोबर, २०२२
संदर्भ :- १. शासन निर्णय वित्त विभाग क्र. अंनियो १००५/१२६/सेवा-४, दि.३१.१०.२००५ २. शासन निर्णय वित्त विभाग क्र. अंनियो १००७/१८/सेवा-४,दि.०७.०७.२००७ ३. शासन निर्णय वित्त विभाग क्र. वेपूर१२०९/प्र.क्र.६९/सेवा-९,दि.२९.०४.२००९ ४. शासन निर्णय वित्त विभाग क्र. अंनियो १००९/प्र.क्र.१/सेवा-४,दि.१२.११.२०१० ५. शासन निर्णय वित्त विभाग क्र. अंनियो १०१०/प्र.क्र.६७/सेवा-४,दि.१४.१२.२०१० ६. शासन निर्णय कृषि व पदुम विभाग क्र. कृविआ-१११०/(प्र.क्र.१००)/६-ओ,दि.०५.०३.२०११ ७. वित्त विभाग शासन निर्णय क्र. अंनियो १०१०/प्र.क्र.६७/सेवा-४,दि.१६.११.२०१२ ८. वित्त विभाग शासन परिपत्रक क्र. अंनियो १०१७/प्र.क्र.२६/सेवा-४,दि.२८.०७.२०१७ ९. शासन निर्णय कृषि व व पदुम विभाग क्र. संकिर्ण १५१५/प्र.क्र.४४८/६-ओ,दि.३१.०७.२०१७ १०. वित्त विभाग शासन निर्णय क्र. अंनियो २०१८/प्र.क्र.२८८/सेवा-४, दि.०८.१०.२०२१ ११. वित्त विभाग शासन परिपत्रक क्र. अंनियो २०१८/प्र.क्र.२८८/सेवा-४, दि.२३.०२.२०२२
प्रस्तावना : संदर्भ क्र. १ येथील शासन निर्णयान्वये दि.१ नोव्हेंबर, २००५ रोजी किंवा त्यानंतर शासन
सेवेत नियुक्त होणाऱ्या कर्मचाऱ्यांसाठी नविन परिभाषित अंशदान निवृत्ती वेतन योजना अंमलात
आली आहे. या योजनेच्या अंमलबजावणीची कार्यपध्दती संदर्भ क्र. २ येथील शासन निर्णयान्वये
विहित करण्यात आली आहे. त्यानुषंगाने राज्यातील चारही कृषि विद्यापीठे आणि त्यांच्या
अधिपत्याखालील शासकीय व शासन अनुदानित महाविद्यालये/संस्थांच्या आस्थापनेवरील
कर्मचाऱ्यांसाठी संदर्भ क्र. ६ येथील शासन निर्णयान्वये नविन परिभाषित अंशदान निवृत्तीवेतन योजनेच्या अंमलबजावणीची कार्यपध्दती विहीत करण्यात आली असून राष्ट्रीय निवृत्ती वेतन
योजनेच्या स्तर-१ ची अंमलबजावणी करण्यासाठी संदर्भ क्र. ७ अन्वये कार्यपध्दती विहित
करण्यात आलेली आहे.
नविन परिभाषित अंशदान निवृत्तीवेतन योजना लागू असलेल्या कर्मचाऱ्यांची दि.०१जानेवारी, २००६ ते ३१ मार्च, २००९ पर्यंतच्या कालावधीतील सहाव्या वेतन आयोगाच्या
थकबाकीची रक्कम त्यांच्या नवीन परिभाषित अंशदान निवृत्तीवेतन खात्यात स्तर -२ मध्ये जमा
# Page 2
शासन निर्णय क्रमांकः कोकृवि -११२२/प्र.क्र.४६/६-अ
करण्याचे निर्देश संदर्भ क्र. ३ च्या शासन निर्णयातील परिच्छेद १५.२ अन्वये देण्यात आले होते.
थकबाकीची रक्कम स्तर -२ मध्ये जमा करण्याची कार्यपध्दतीदेखील संदर्भ क्र. ५ अन्वये निश्चित
करण्यात आलेली आहे.
परिभाषित अंशदान निवृत्तीवेतन योजनेतील / राष्ट्रीय निवृत्तीवेतन योजनेतील सेवा
समाप्त झालेल्या कर्मचाऱ्यांना स्तर-२ मध्ये जमा असलेल्या रकमेचा परतावा देण्याबाबत वित्त
विभागाच्या संदर्भ क्र. ८ च्या शासन परिपत्रकान्वये कार्यवाही करण्यात येत आहे. आता
राज्यातील कृषि विद्यापीठ सेवेत कार्यरत असलेल्या कर्मचाऱ्यांना सदर रक्कम व त्यावरील देय
व्याज अदा करण्याची बाब शासनाच्या विचाराधीन होती.
शासन निर्णय: १. शासन निर्णय वित्त विभाग क्र. अंनियो १०१०/प्र.क्र.६७/सेवा-४,दि.१४.१२.२०१० नुसार ज्या कर्मचाऱ्यांची सहाव्या वेतन आयोगाच्या थकबाकीची रक्कम त्यांच्या परिभाषित अंशदान
निवृत्तीवेतन योजने अंतर्गत स्तर २ मध्ये जमा करण्यात आलेली आहे, त्यांना एकुण देय रकमेचा
परतावा त्यावरील व्याजासह परत करण्यास याद्वारे मान्यता देण्यात येत आहे. याबाबत सोबत
जोडलेल्या जोडपत्र नमुना क्र.१,२ व ३ प्रमाणे माहिती अद्ययावत व पडताळणी करण्याची
कार्यवाही करावी.
२. परिभाषित अंशदान निवृत्तीवेतन योजनेअंतर्गत सहाव्या वेतन आयोगाच्या थकबाकीची स्तर-२ मध्ये जमा असलेली रक्कम प्रदान करण्यासाठी ती खालील लेखाशिर्षाखाली खर्ची
टाकण्यात यावी.
मागणी क्र. जी. ९९
८३४२ इतर ठेवी,
(००)(११७) परिभाषित अंशदान निवृत्तीवेतन योजना
(००)(०६) परिभाषित अंशदान निवृत्तीवेतन योजना ८३४२०१४१-५० इतर खर्च”
३. सदर रकमांचा परतावा मंजुर करण्याकरीता संबंधित कर्मचाऱ्याचे वेतन सध्या ज्या
कार्यालयातून आहरीत होत आहे त्या कार्यालयाच्या कार्यालय प्रमुख यांना प्राधिकृत करण्यात
येत आहे.
४. जे कर्मचारी नियमवयोमनाने सेवा निवृत्त / राजीनामा/मृत्यु / बडतर्फ कारणाने सेवेत
नाहीत त्यांच्या रकमांचा परतावा मंजूर करण्याकरीता संबंधित कर्मचाऱ्याचे शेवटचे वेतन ज्या
पृष्ठ ५ पैकी २
# Page 3
शासन निर्णय क्रमांकः कोकृवि -११२२/प्र.क्र.४६/६-अ
संस्थेच्या स्तरावरुन आहरीत करण्यात आले आहे त्या कार्यालय प्रमुख यांना प्राधिकृत करण्यात येत आहे.
५. प्रतिनियुक्तीवर असलेल्या कर्मचाऱ्यांच्या स्तर- २ च्या रकमांचा परतावा करण्याकरीता
त्यांना प्रतिनियुक्तीवर पाठविण्यास सक्षम असलेल्या कार्यालयाच्या कार्यालय प्रमुख यांना प्राधिकृत करण्यात येत आहे.
६. स्तर-२ मध्ये जमा करावयाच्या हप्त्यांच्या रकमा ज्या कार्यालयाकडून भरणा करण्यात आल्या आहेत त्या कार्यालयाने जमा केलेल्या रकमा व त्यावरील व्याजाची परिगणना व त्याची
पडताळणी नियंत्रक कार्यालयाकडून करुन घ्यावी.
७. कर्मचाऱ्यांच्या स्तर-२ मधील रकमांची नियंत्रक कार्यालयाकडून पडताळणी झाल्यानंतर संबंधित कर्मचारी सद्यस्थितीत ज्या महाविद्यालयात कार्यरत आहे किंवा सेवासमाप्तीच्या प्रकरणी
त्यांचे शेवटचे वेतन ज्या संस्थेच्या ठिकाणावरुन आहरीत केले असेल अशा आस्थापनेकडे
पडताळणी केलेली माहिती हस्तांतरीत करण्यासाठीची कार्यवाही करण्यात यावी.
८. आहरण व संवितरण अधिकाऱ्यांनी सहाव्या वेतन आयोगाचे पाचही हप्ते परिपूर्ण
असलेल्या एक किंवा त्यापेक्षा अधिक कर्मचाऱ्यांचे नमुना १, २ व ३ तयार करुन मुद्रीत करुन घ्यावे.
९. कर्मचाऱ्यांच्या नमुना २ व नमुना ३ येथील पाच हप्त्यांची दर्शविलेली रक्कम व व्याजाची
परिगणना या बाबी नियंत्रक (वित्त व लेखा) यांच्या लेख्यांशी ताळमेळ घेवून नोंदविण्यात यावेत.
१०. आहरण व संवितरण अधिकारी यांनी ताळमेळ झाल्यानंतर नमुना-१, नमुना-२ व
नमुना-३ मधील माहितीसह निधी मागणीचा प्रस्ताव नियंत्रक (वित्त व लेखा) यांच्याकडे सादर
करावा.
११. विद्यापीठ मुख्यालयी नियंत्रक यांनी तर अधिनस्त संस्थांच्या स्तरावर कार्यालय प्रमुख/
आहरण व संवितरण अधिकारी यांनी नमुना-४ मध्ये मंजुरी आदेश काढावा.
१२. मंजुरी आदेशास अनुसरुन विद्यापीठाचे आहरण व संवितरण अधिकारी आणि
विद्यापीठाचे अधिदान व लेखाधिकारी यांनी कर्मचारीनिहाय रकमांची खात्री करुन संबंधीत
कर्मचारी यांना प्रदानाची कार्यवाही करावी.
१३. परिभाषित अंशदान निवृत्तीवेतन योजनेंतर्गत स्तर -२ च्या रकमांवर दि.३१.३.२०२२ अथवा परताव्याचा दिनांक यापैकी जी अगोदर असेल त्या तारखेपर्यंत भविष्य निर्वाह निधीवर
वेळोवेळी जाहीर केलेल्या व्याज दरानुसार व्याज देय राहील.
पृष्ठ ५ पैकी ३
# Page 4
शासन निर्णय क्रमांकः कोकृवि -११२२/प्र.क्र.४६/६-अ
१४. प्रस्तुत शासन निर्णय, वित्त विभागाच्या अनौपचारीक संदर्भ क्र.२१७/२२/व्यय-१, दि.३०.०६.२०२२ आणि अनौपचारीक संदर्भ क्र.७०/सेवा-४, दि.१.०७.२०२२ अन्वये मिळालेल्या
सहमतीनुसार निर्गमित करण्यात येत आहे. तसेच यासंदर्भात वित्त विभागाचे शासन निर्णय, शासन परिपत्रकातील सूचनांचे अनुपालन करण्यात यावे.
# Page 5
# Page 6
# Page 7
# Page 8
# Page 9
# Page 10