# Page 1
कृषि विभागाच्या अधिपत्याखाली राबविण्यात येणा-या केंद्र पुरस्कृत व केंद्र सहाय्य योजना सार्वजनिक वित्तिय व्यवस्थापन प्रणाली (पीएफएमएस) या संगणक प्रणालीद्वारे राबविण्यासाठी बँक खाती उघडण्यास परवानगी देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: पीएफएम-२०१७/प्र.क्र.४५/१७/भाग-१/२-अ
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दिनांक: २७ जून, २०१८
संदर्भ: १. कृषि व पदुम विभागाचा शासन निर्णय क्रमांक - पीएफएम-२०१७/प्र.क्र.४५/१७/२-अ, दिनांक २७ सप्टेंबर, २०१७ २. कृषि व पदुम विभागाचा शासन निर्णय क्रमांक - पीएफएम-२०१७/प्र.क्र.४५/१७/२-अ, दिनांक २९ सप्टेंबर, २०१७ ३. कृषि व पदुम विभागाचा समक्रमांकाचा शासन निर्णय, दिनांक ९ नोव्हेंबर, २०१७
प्रस्तावना : कृषि विभागाच्या अधिपत्याखाली राबविण्यात येणाऱ्या केंद्र पुरस्कृत व केंद्र सहाय्यित योजना
PFMS प्रणालीव्दारे राबविण्यासाठी संदर्भाधिन शासन निर्णयान्वये परवानगी देण्यात आलेली आहे. सदर
शासन निर्णयामध्ये या योजनांसाठी जिल्हा अधिक्षक कृषि कार्यालयातील लेखाअधिकारी / अधिक्षक यांना
मेकर व जिल्हा अधिक्षक कृषि अधिकारी / प्रकल्प संचालक (आत्मा) यांचेवर चेकरची जबाबदारी
सोपविण्यात आलेली आहे. सार्वजनिक वित्तीय व्यवस्थापन प्रणाली राबविताना येणा-या विविध अडचणी
विचारात घेऊन पीएफएमएस प्रणालीमधील मेकरची भूमिका तालुका कृषि अधिकारी यांच्यावर व
असिस्टंट चेकरची भूमिका लेखाधिकारी यांच्यावर तसेच मुख्य चेकरची भूमिका जिल्हा अधिक्षक कृषि
अधिकारी / प्रकल्प संचालक (आत्मा) यांच्यावर सोपविण्याचा प्रस्ताव शासनाच्या विचाराधिन होता. सदर
प्रस्तावास अनुसरुन शासन खालीलप्रमाणे निर्णय घेत आहे.
शासन निर्णयः
कृषी विभागामार्फत राबविण्यात येणाऱ्या केंद्र पुरस्कृत व केंद्र सहाय्यित योजना PFMS प्रणालीव्दारे राबविण्यासाठी तालुका कृषि अधिकारी हे मेकर (Maker) असतील व जिल्हा अधिक्षक कृषि कार्यालयातील लेखाधिकारी / अधिक्षक हे असिस्टंट चेकर (Assistant checker) तसेच जिल्हा अधिक्षक कृषि अधिकारी / प्रकल्प संचालक (आत्मा) हे अंतिम चेकर (Final Checker) असतील.
# Page 2
शासन निर्णय क्रमांकः पीएफएम-२०१७/प्र.क्र.४५/१७/भाग-१/२-अ
२. सदर शासन निर्णय संदर्भाधिन शासन निर्णयांन्वये दिलेल्या सूचना आणि अटी व शर्तीची पूर्तता
करण्याच्या अधिन राहून निर्गमित करण्यात येत आहे.