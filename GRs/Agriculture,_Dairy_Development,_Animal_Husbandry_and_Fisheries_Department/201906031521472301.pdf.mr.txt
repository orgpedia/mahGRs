# Page 1
मुख्यमंत्री कृषी व अन्न प्रक्रिया योजना सन २०१९-२० मध्ये राबविण्यास प्रशासकीय मान्यता देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. मुअप्र-२०१९/प्र.क्र.६९/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : ३ जून, २०१९
वाचा: १. शासन निर्णय, कृषी व पदुम विभाग, क्र. राअअ-१११६/प्र.क्र.२४८/१४-ओ, दि.२० जून, २०१७.
२. शासन निर्णय, कृषी व पदुम विभाग, क्र. कृप्रधो-२०१७/प्र.क्र.२०८/९-ओ, दि. ३१ ऑक्टोबर, २०१७.
३. शासन निर्णय, कृषी व पदुम विभाग, क्र. कृराधो-१४१७/प्र.क्र.१०९/९-ओ, दि. ६ जून, २०१८ ४. शासन निर्णय, कृषी व पदुम विभाग, क्र. लेखानु-२०१९/(प्र.क्र.२३/१९)/२-ओ, दि.३ एप्रिल,२०१९ ५. कृषि व पदुम विभाग, कार्यासन २-अ चे क्र. लेखानु-२०१९/प्र.क्र./१९/२-ओ, दिनांक ८ एप्रिल, २०१९ चे पत्र.
प्रस्तावना :
राज्यातील अन्न प्रक्रिया उद्योगाला चालना देणे, शेतीमालाचे मुल्यवर्धन करणेकरिता शेतकऱ्यांच्या सहभागाद्वारे आधुनिक तंत्रज्ञानावर आधारित प्रकल्प स्थापित करण्यास प्रोत्साहन देणे, उत्पादित अन्न पदार्थाच्या गुणवत्तेमध्ये वाढ व्हावी, उर्जेची बचत व्हावी यासाठीच्या प्रकल्पाच्या आधुनिकीकरणास प्रोत्साहन देणे या उद्दिष्टांसह उपरोक्त वाचा येथील क्रमांक १ च्या शासन निर्णयान्वये राज्यामध्ये सन २०१७-१८ या आर्थिक वर्षापासून पुढील पाच वर्षासाठी "मुख्यमंत्री कृषि व अन्न प्रक्रिया योजना" ही १०० % राज्य पुरस्कृत योजना सुरु करण्यात आली आहे. तसेच क्रमांक २ येथील शासन निर्णयान्वये राज्याचे "अन्न प्रक्रिया धोरण-२०१७" जाहीर करण्यात आले असून क्रमांक ३ ३ येथील शासन निर्णयान्वये राज्यामध्ये अन्न प्रक्रिया योजनेंतर्गत लघु, शुक्ष्म व मध्यम उद्योगांसाठी क्षेत्र मर्यादा विहीत करण्यात आली आहे.
उपरोक्त वाचा येथील क्रमांक ४ च्या शासन निर्णयान्वये विभागाच्या सन २०१९-२० च्या अर्थसंकल्पीय अंदाजापैकी मंजूर लेखानुदान कळविण्यात आले असून त्यासंदर्भात कशाप्रकारे कार्यवाही करावी याबाबत मार्गदर्शक सूचना निर्गमित केल्या आहेत. सदर शासन निर्णयान्वये कळविल्यानुसार मुख्यमंत्री कृषी व अन्न प्रक्रिया ही योजना सन २०१९-२० मध्ये राबविण्याकरिता रुपये ४०००.०० लक्ष (रुपये चाळीस कोटी फक्त) ची तरतूद अर्थसंकल्पित करण्यात आली आहे. त्याअनुषंगाने सदर योजना सन २०१९-२० मध्ये राबविण्याकरिता प्रशासकीय मान्यता देण्याची बाब विचाराधीन होती. त्याबाबत शासन पुढीलप्रमाणे निर्णय घेत आहे...
शासन निर्णय:
१. मुख्यमंत्री कृषी व अन्न प्रक्रिया योजना सन २०१९-२० मध्ये राबविण्याकरिता प्रशासकीय मान्यता देण्यात येत असून या योजनेकरिता चालू वर्षी एकूण रुपये ४०००.०० लक्ष (रुपये चाळीस कोटी फक्त) अर्थसंकल्पिय तरतूद मंजूर करण्यात येत आहे.
# Page 2
शासन निर्णय क्रमांकः मुअप्र-२०१९/प्र.क्र.६९/९-ओ,
२. शासनाने विहित केलेल्या तरतुदीनुसार सदर योजनेची अंमलबजावणी करण्यात यावी व त्याअनुषंगाने योजना सन २०१९-२० मध्ये राबविण्याकरिता मार्गदर्शक सूचना कृषी आयुक्तालय स्तरावरुन निर्गमित कराव्यात.
३. सदर योजनेंतर्गत लाभ घेण्याकरिता वृत्तपत्राद्वारे जाहिरात देऊन संबंधितांनी अर्ज करण्याबाबत सूचित करावे.
४. सदर योजना सन २०१९-२० मध्ये राबविण्याकरिता आयुक्त (कृषी), कृषी आयुक्तालय, महाराष्ट्र राज्य, पुणे यांना नियंत्रक अधिकारी तर सहाय्यक संचालक (लेखा-१), कृषी आयुक्तालय, महाराष्ट्र राज्य, पुणे यांना आंहरण व संवितरण अधिकारी म्हणून घोषित करण्यात येत आहे.
५. सदर योजनेंतर्गत सन २०१९-२० करिता रुपये ४०००.०० लक्ष (रुपये चाळीस कोटी फक्त) अर्थसंकल्पिय तरतूद मंजूर असून ती कृषी आयुक्तालयाच्या मागणीनुसार खालील लेखाशिर्षांतर्गत वितरीत करण्यात येईल.
मागणी क्र. डी-३ २४०१- पिक संवर्धन (00) (१०२) अन्नधान्य पिके, (00) (३४) मुख्यमंत्री कृषी व अन्न प्रक्रिया योजना (१०० % राज्य योजना) (२४०१A७९१) ३३, अर्थसहाय्य रुपये ४०००.०० लक्ष
६. सदर योजनेकरिता चालू वर्षी मंजूर केलेल्या अर्थसंकल्पिय तरतूदीच्या १०० टक्के कार्यक्रमाची अंमलबजावणी करावी.
७. राज्य शासनाने विहीत केलेले नियम/सूचनांचे पालन करुन लेखापरीक्षण करुन निधी वितरणाचे उपयोगिता प्रमाणपत्र राज्य शासनास सादर करावे.
# Page 3