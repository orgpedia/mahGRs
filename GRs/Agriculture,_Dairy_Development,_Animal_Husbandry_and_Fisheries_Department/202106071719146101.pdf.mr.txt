# Page 1
महाराष्ट्र राज्यात प्राणी कल्याण कायद्याचे संनियंत्रण करण्यासाठी गठीत करण्यात आलेल्या समितीवर अध्यक्षांची नियुक्ती करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक- पविआ-१०१९/प्र.क्र.१३९/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- ०७ जून, २०२१
वाचा :- (१) कृषि व पदुम विभाग, शासन निर्णय क्र. एसएलटी-१००५/१०१३८/प्र.क्र.२२५ (भाग-२)/दुम-३, दिनांक - ५ डिसेंबर, २००५ (२) मा. मुंबई उच्च न्यायालयाने जनहित याचिका क्र. ४/२००५ मध्ये दाखल केलेल्या सिव्हील अॅप्लिकेशन क्र. ४५६१ / २०१९ मध्ये दिनांक १७.०७.२०१९ रोजी दिलेले आदेश.
प्रस्तावना: अखिल भारतीय कृषी सेवा संघ व इतर यांनी महाराष्ट्र शासन व इतर विरुध्द मा. उच्च न्यायालयामध्ये दाखल केलेल्या जनहित याचिका क्र. ४ / २००५ मध्ये दिनांक ०६.१०.२००५ रोजी दिलेले निर्देश विचारात घेऊन, राज्यात महाराष्ट्र प्राणी कल्याण कायदा, १९७६, केंद्र शासनाचा प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० व इतर अनुषंगिक कायद्यातील तरतूदींचे अंमलबजावणी करण्यासंदर्भात सनियंत्रण करण्यासाठी वाचा क्र. १ येथील दिनांक ५ डिसेंबर, २००५ रोजीच्या शासन निर्णयान्वये मा. न्या. श्री. चंद्रशेखर एस. धर्माधिकारी (सेवानिवृत्त न्यायमुर्ती, मुंबई उच्च न्यायालय) यांच्या अध्यक्षतेखाली प्राणी कल्याण कायद्याचे संनियंत्रण करण्यासाठी समिती गठीत करण्यात आली होती.
२. मा. न्या. श्री. चंद्रशेखर एस. धर्माधिकारी (सेवानिवृत्त न्यायमुर्ती, मुबई उच्च न्यायालय) यांचे निधन झाल्यामुळे उक्त समितीचे अध्यक्ष पद रिक्त झाले आहे. सदर रिक्त पदावर अध्यक्षांची नियुक्ती करण्याची शासनाच्या विचाराधीन होती. तसेच मा. उच्च न्यायालय, मुंबई यांनी जनहित याचिका क्र.४/२००५ मधील दिवाणी अर्ज (स्टॅम्प)नं.४५६१/२०१९ वर दिनांक १७.७.२०१९ रोजी शासनास उक्त समितीच्या अध्यक्षांची नियुक्ती करण्याबाबत आदेशीत केलेले आहे. त्यानुसार खालीलप्रमाणे निर्णय घेण्यात येत आहे.
शासन निर्णय: ३. राज्यात महाराष्ट्र प्राणी कल्याण अधिनियम, १९७६, केंद्र शासनाचा प्राण्यांना क्रुरतेने वागविण्यास प्रतिबंध करण्याबाबत अधिनियम, १९६०, व इतर अनुषंगिक अधिनियमांतील तरतूदींची अंमलबजावणी करण्यासंदर्भात सनियंत्रण करण्यासाठी वाचा क्र. १ येथील दिनांक ५ डिसेंबर, २००५ रोजीच्या शासन निर्णयान्वये गठीत करण्यात आलेल्या समितीच्या अध्यक्षपदी मा. न्या. श्री. अभय ठिपसे (सेवानिवृत्त न्यायमूर्ती मुंबई उच्च न्यायालय व अलाहाबाद उच्च न्यायालय) यांची याद्वारे नियुक्ती करण्यात येत आहे.
४. उक्त दिनांक ५ डिसेंबर, २००५ रोजीच्या शासन निर्णयामधील उर्वरीत सर्व बाबी जशाच्या तश्या लागू राहतील.
# Page 2
शासन निर्णय क्रमांकः पविआ-१०१९/प्र.क्र.१३९/पदुम-३