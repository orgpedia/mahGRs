# Page 1
शेतकरी मासिक योजनेसाठी रु.०७.७१ लक्ष एवढा निधी वितरीत करण्यास मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. शेमाछ-२०१९/प्र.क्र.९१/३-ओ,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : २६ मार्च, २०२१
वाचा - १) शासन निर्णय, कृषि व पदुम विभाग क्र.शेमाछ-२०१६/प्र.क्र.२९०/११-ओ, दि.२३.०३.२०१७ २) शासन निर्णय, कृषि व पदुम विभाग क्र. शेमाछ-२०१९/प्र.क्र.९१/३-ओ, दि.१९.०६.२०१९ ३) वित्त विभाग शासन निर्णय क्र. अर्थ सं - २०२० / प्र.क्र.६५/३-ओ, दि.०४.०५.२०२० ४) शासन निर्णय, कृषि व पदुम विभाग क्र. शेमाच्छ-२०१९/प्र.क्र.९१/३-ओ, दि.०४.०९.२०२० ५) शासन निर्णय, कृषि व पदुम विभाग क्र. शेमाच्छ-२०१९/प्र.क्र.९१/३-ओ, दि.३०.१२.२०२० ६) संचालक (विस्तार व प्रशिक्षण) यांचे पत्र क्र. शेमासे-२०-२१/शे.अंक छ./नि.मा/विप्र-६/२५२६, दि.१९/०१/२०२१ ७) संपादक,शेतकरी मासिक यांचे पत्र क्र. शे.मा./नक्र.२/ग्रास/६६८०/२०२१, दि.१७/०२/२०२१
प्रस्तावना - शेतकऱ्यांच्या हितार्थ सन १९६५ पासून प्रकाशित करण्यात येणाऱ्या शेतकरी मासिकाच्या माध्यमातून कृषि क्षेत्रातील लक्षवेधक तसेच अद्ययावत घडामोडींची माहिती राज्यातील व राज्याबाहेरील शेतकऱ्यांना पोहचविण्यात येते. कृषि विभागाच्या दि. १९ जून, २०१९ च्या शासन निर्णयानुसार शेतकरी मासिकाच्या सन २०२०-२१ या कालावधीच्या अंक छपाईचे काम आनंद पब्लिकेशन, जळगाव यांच्याकडे सोपविण्यात आले आहे. सन २०२०-२१ करिता “शेतकरी मासिक योजना" या योजनेसाठी रु.२४८.८३ लक्ष इतका निधी अर्थसंकल्पित करण्यात आला आहे. त्यापैकी माहे फेब्रुवारी २०२१ व मार्च २०२१ या महिन्यातील शेतकरी मासिक अंक छपाईची देयके अदा करण्याकरिता जाहिरात व प्रसिद्धी या बाबीवर होणा-या खर्चासाठी रु.२६.९४ लक्ष निधी वितरीत करण्याबाबतचा प्रस्ताव सादर केला आहे.
संदर्भाधिन दि.१९.०१.२०२१ रोजीच्या पत्रानव्ये संचालक (विस्तार व प्रशिक्षण) यांनी माहे फेब्रुवारी २०२१ व मार्च २०२१ या महिन्यातील शेतकरी मासिक अंक छपाईची देयके अदा करण्याकरिता जाहिरात व प्रसिद्धी या बाबीवर होणा-या खर्चासाठी रु.२६.९४ लक्ष निधी वितरीत करण्याबाबतचा प्रस्ताव सादर केला आहे.
त्यानुसार “शेतकरी मासिक योजनेसाठी” रु.७.७१ लक्ष निधी वितरीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे.
शासन निर्णय -
१) शेतकरी मासिक योजने अंतर्गत माहे फेब्रुवारी २०२१ व मार्च २०२१ या महिन्यातील शेतकरी मासिक अंकाच्या छपाईच्या देयकासाठी रु.०७.७१ लक्ष (रु. सात लाख एकाहत्तर हजार फक्त) इतक्या रकमेस शासनाची मान्यता देण्यात येत आहे.
२) यावरील खर्च "मागणी क्र.डी-३, २४०१-पीक संवर्धन, १०९ - विस्तार व प्रशिक्षण, १०९-विस्तार व शेतकरी प्रशिक्षण, (०१) माहिती व प्रचार (०१) (०२) शेतकरी मासिक, (२४०१ ०७४४) या योजनेत्तर" लेखाशिर्षाखाली (२६) जाहिरात व प्रसिद्धी या बाबीवरील सन २०२१-२१ करिता मंजूर केलेल्या तरतूदीमधून भागविण्यात यावा.
# Page 2
शासन निर्णय क्रमांकः शेमाछ-२०१९/प्र.क्र.९१/३-अ
३) प्रस्तुत शासन निर्णय वित्त विभागाच्या अनौपचारीक संदर्भ क्रमांक ५९/२०२१/व्यय१, दि. २३.०२.२०२१ अन्वये दिलेल्या मान्यतेस अनुसरुन निर्गमित करण्यात येत आहे.