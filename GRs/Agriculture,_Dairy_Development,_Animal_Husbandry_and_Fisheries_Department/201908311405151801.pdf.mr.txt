# Page 1
पालघर येथील १०१-११-० हे. आर. जमीन सिडको या प्राधिकरणास उपलब्ध करुन देण्यासाठी महसुल व वन विभागाकडे प्रत्यार्पित करण्याबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक:- पसंपा- २०१९/प्र.क्र.९१/पदुम-१०
मंत्रालय, मुंबई- ४०० ०३२
दिनांक:३१ ऑगस्ट, २०१९
संदर्भ :- १) शासन निर्णय महसुल व वन विभाग क्र. प्राफेब-२०१५/प्र.क्र.७७ (अ)/म-१०, दि.२९ जून,२०१६
२) शासन निर्णय क्र. पसंपा-२०१५/प्र.क्र.२२५/पदुम-१०, दि.९ सप्टेंबर, २०१६
३) शासन निर्णय महसुल व वन विभाग क्र. प्राफेब-२०१५/प्र.क्र.७७ (अ)/म-१०,
दिनांक-२१ सप्टेंबर, २०१६
प्रस्तावना: संदर्भाधीन क्र. १ येथील शासन निर्णयान्वये नविन पालघर जिल्हा मुख्यालय व पालघर नवनगर उभारण्याकामी पालघर तालुक्यातील मौजे पालघर, कोळगांव, मोरेकुरण, नंडोरे, दापोली, टेंभाडे व शिरगांव या ७ गावात उपलब्ध असलेली सुमारे एकूण ४४०-५७.९० हे.आर. इतकी शासकीय जमीन कृषि, पशुसंवर्धन, दुग्धव्यवसाय विकास व मत्स्यव्यवसाय विभागाच्या अधिपत्याखालील जमीन वर्ग करण्याबाबत सूचित करण्यात आले होते. त्यानुसार संदर्भ क्र. २ अन्वये सिडको लि. नवी मुंबई यांचे मार्फत नवनिर्मीत पालघर जिल्हा मुख्यालय व पालघर नवनगर विकसीत करण्यासाठी दुग्धव्यवसाय विकास विभागाच्या अधिपत्याखाली ४४० ५७.९० हे.आर इतकी जमीन महसुल विभागास प्रत्यार्पित करण्यात आली आहे. संदर्भ क्र. ३ येथील शासन निर्णयान्वये महसुल व वन विभागाने सदर शासन निर्णयाच्या सहपत्र अ मध्ये दर्शविलेली एकूण ४४०-५७.९० हे.आर.इतकी शासकीय जमीन सिडको लि. नवी मुंबई यांच्याकडे महाराष्ट्र प्रादेशिक नगररचना अधिनियम,१९६६ चे कलम ११३ A अन्वये विनामुल्य वर्ग करण्यास मान्यता दिली आहे.
महसुल व वन विभागाने या विभागास असे कळविले आहे की, पालघर, नवघर मुख्यालय इमारत बांधकाम प्रगती संदर्भात मा. मुख्यमंत्री महोदयांच्या अध्यक्षतेखाली दि. १३/३/२०१८ रोजी आयोजित करण्यात आलेल्या बैठकीत जिल्हा मुख्यालयांतर्गत बांधण्यात येणाऱ्या जिल्हास्तरीय शासकीय इमारतीमधील अंतर्गत सजावट व फर्नीचरची कामे सिडको लि. यांचेमार्फत करण्याबाबत तसेच त्याबदल्यात मौजे केळवेरोड ता.पालघर येथील १०१-११-० हे.आर जमीन उपलब्ध करुन देण्याच्या दृष्टीकोनातून सदरहू जमीनीची सिडकोकडून पाहणी करण्यात यावी, अशा सूचना देण्यात आल्या होत्या. सदर सूचनेनुसार महसुल व वन विभागाने प्रस्तावाची तपासणी करुन मौजे केळवेरोड ता.पालघर येथील १०१-११-० हे.आर. जमीन प्रत्यार्पित करण्यात यावी अशी विनंती दुग्धव्यवसाय विभागास केली आहे. महसुल व वन विभागाने केलेल्या विनंतीनुसार सदर जमीन प्रत्यार्पित करण्याची बाब या विभागाच्या विचाराधीन होती.
शासन निर्णय : शासन या निर्णयान्वये जिल्हाधिकारी, पालघर यांनी चौकशी केल्यानुसार, दुग्धव्यवसाय विभागाच्या अधिपत्याखालील केळवेरोड ता.पालघर येथील खालीलप्रमाणे उपलब्ध असलेल्या जमीनीपैकी १०१-११-० हे.आर.जमीन महसुल व वन विभागाकडे प्रत्यार्पित करण्यास मान्यता देत आहे.
--------------------------------------------------------
| अ.क्र. | स.नं./ग.नं. | क्षेत्र | ७/१२ मध्ये कब्जेदाराचे नांव |
| १ | ९ | ३.८०.० | मे.मिल्क कमिशन सो.मुंबई. |
| २. | ४६२ | ५.९४.० | डेअरी डेव्हलपमेंट डिपार्टमेंट |
| ३. | ४६६ | ७.९९.० | मे. मिल्क कमिशन सो. मुंबई. |
| ४. | ४६७ | ६.६६.० | मे. मिल्क कमिशन सो. मुंबई. |
--------------------------------------------------------
# Page 2
शासन निर्णय क्रमांकः पसंपा- २०१९/प्र.क्र.९१/पदुम-१०
-----------------------------------------------
| ५. | ५२० | १३.९८.० | मे. मिल्क कमिशन सो. मुंबई. |
| ६. | ५२१ | ८.८५.० | मे. मिल्क कमिशन सो. मुंबई. |
| ७. | ५२२ | ७.८२.० | मे.मिल्क कमिशन सो.मुंबई. |
| ८. | ६५० | ८.५०.० | डेअरी डेव्हलपमेंट डिपार्टमेंट |
| ९. | ६५२/अ | ७.१३.० | डेअरी डेव्हलपमेंट डिपार्टमेंट |
| १०. | ६७२ | ८.०१.० | डेअरी डेव्हलपमेंट डिपार्टमेंट |
| ११. | ७१६ | १२.७१.० | डेअरी डेव्हलपमेंट डिपार्टमेंट |
| १२. | ८७१ | ७.१६.० | डेअरी डेव्हलपमेंट डिपार्टमेंट |
| १३. | १३३९ | ०.३२.० | मे.मिल्क कमिशन सो.मुंबई. |
| १४. | १३४५ | ३.४५.० | मे. मिल्क कमिशन सो. मुंबई. |
| एकूण | १०२.३२.० हे.आर |  |
-----------------------------------------------