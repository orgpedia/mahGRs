# Page 1
प्रधान सचिव (पदुम) यांनी सन २०१७-१८ मधील लाळ खुरकुत रोगप्रतिबंधक लस खरेदी निविदा प्रक्रियेबाबत उपस्थित केलेल्या मुद्यांबाबत चौकशी करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास, मत्स्यव्यवसाय विभाग,
शासन निर्णय क्रमांक: विपआ-२०१८/प्र.क्र.१८/पदुम-४,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : २० एप्रिल, २०१८
प्रस्तावना :
केंद्र पुरस्कृत लाळ खुरकुत रोग नियंत्रण कार्यक्रमांतर्गत रोगप्रतिबंधक लस मात्रा खरेदीस्तव सहआयुक्त पशुसंवर्धन, पशुजैव पदार्थ निर्मिती संस्था, औध, पुणे यांच्या स्तरावरून दि.२७.१०.२०१७ ते ३.११.२०१७ दरम्यान पार पाडण्यात आलेल्या पाचव्या ई-निविदाफेरी अंती प्राप्त न्यूनतम दरास शासनाची अंतिम मान्यता प्राप्त करून घेण्यासाठीचा प्रस्ताव शासनास प्राप्त झाला असता, तत्कालिन प्रधान सचिव (पदुम) यांनी निविदा प्रक्रियेबाबत नस्तीमध्ये काही मुद्दे उपस्थित केले होते. सन २०१७ च्या हिवाळी अधिवेशनात विधानपरिषद लक्षवेधी सूचना क्र.८९४ च्या अनुषंगाने विधानमंडळास सादर करण्यात आलेल्या निवेदनामध्ये " प्रधान सचिव यांनी सन २०१७-१८ मधील निविदा प्रक्रियेबाबत जे मुद्दे उपस्थित केले आहेत, त्याक़डे कोणतेही दुर्लक्ष न करता या संदर्भात सखोल चौकशी करण्यात येईल." असे आश्वासन मा.मंत्री (पदुम) यांनी दिलेले आहे. मा.मंत्री (पदुम) यांनी दिलेले आश्वासन विचारात घेवून, या प्रकरणाची चौकशी करण्यासाठी समितीची स्थापना करण्याची बाब शासनाच्या विचाराधीन होती.
शासन निर्णय
या शासन निर्णयाद्वारे प्रस्तुत प्रकरणी चौकशी करण्यासाठी श्री. मुकेश खुल्लर (भाप्रसे), अपर मुख्य सचिव (सेवा), सामान्य प्रशासन विभाग यांची एक सदस्यीय चौकशी समिती स्थापन करण्यात येत आहे.
२. सदर चौकशी समितीचा कार्यकाळ दि.५.०५.२०१८ पर्यंत राहील.
३. सदर चौकशी समितीची कार्यकक्षा खालीलप्रमाणे राहील.
i) सन २०१७ च्या चौथ्या हिवाळी अधिवेशनामध्ये विधानपरिषद लक्षवेधी सूचना क्र.८९४ च्या अनुषंगाने विधानमंडळास सादर केलेल्या निवेदनामध्ये मा.मंत्री (पदुम) यांनी दिलेले आश्वासन क्रमांक २८५ विचारात घेवून चौकशीची कार्यवाही करणे.
# Page 2
शासन निर्णय क्रमांकः विपआ-२०१८/प्र.क्र.१८/पदुम-४,
ii) दि.४.०८.२०१७ ते १४.०८.२०१७ या कालावधीत लाळ खुरकुत रोग प्रतिबंधक लसमात्रा खरेदीसीठी जी निविदा प्रक्रिया राबविण्यात आली, त्या निविदा प्रक्रियेत तीन निविदाकारांनी सहभाग नोंदविला.
छाननी समितीने सदर तीन निविदाकारांचे तांत्रिक लिफाफे उघडून तपासणी अंती एका निविदाकारास तांत्रिदृष्ट्या अपात्र ठरविले व उर्वरित २ निविदाकारांना तांत्रिकदृष्ट्या पात्र ठरवून या दोन निविदाकारांचे व्यापारी लिफाफे उघडण्यात आले. त्यावेळी मे.इंडियन इम्युनॉलॉजिकल्स लि. या कंपनीचे दर न्युनतम असूनही सदर कंपनीची निविदा तांत्रिकदृष्ट्या सदोषपूर्ण असल्याचे ठरवून न्यूनतम दर सादर करणा-या निविदाकाराचे दर पब्लिकडोमेन मध्ये प्रसिध्द झाल्यानंतर न्यूनतम दराची निविदा शासनाने अमान्य करून सदर निविदा प्रक्रिया रद्द केली. शासनाची सदर कार्यवाही न्यायोचित होती किंवा कसे याबाबत दस्तावेजाच्या पडताळणी अंती निष्कर्ष नोंदविणे.
iii) दि.४.०८.२०१७ ते दि.१४.०८.२०१७ या कालावधीतील निविदा प्रक्रिया रद्द करून दि.२७.१०.२०१७ ते ३.१०.२०१७ या कालावधीत जी निविदा प्रक्रिया राबविण्यात आली त्यामध्ये पुनश्च तिनही कंपन्यांना निविदा प्रक्रियेत सहभाग घेण्याची संधी देण्यात आली आहे. त्याचप्रमाणे पूर्वी रद्द केलेल्या निविदा प्रक्रियेमध्ये न्युनतम दर सादर केलेल्या मे.इंडियन इम्युनॉलॉजिकल्स लि. या कंपनीस तांत्रिकदृष्ट्या पात्र ठरवून या कंपनीचा व्यापारी लिफाफा उघडण्यात आला. या पार्श्वभूमीवर मे.इंडियन इम्युनॉलॉजिकल्स लि. कंपनीस निविदेत सहभागी होण्यास संधी देण्याची विभागाची कृती न्यायोचित आहे किंवा कसे याबाबत दस्तावेजाच्या पडताळणी अंती निष्कर्ष नोंदविणे.
iv) चौथ्या निविदा प्रक्रियेत दि.४.०८.२०१७ ते दि.१४.०८.२०१७ या कालावधीत सहभाग नोंदविलेल्या तीन निविदारांपैकी दोन निविदाकारांना तांत्रिकदृष्ट्या पात्र ठरविले, मात्र ज्या उर्वरित एका निविदाकारास तांत्रिकदृष्ट्या अपात्र ठरविले त्या निविदाकारास दि.२७.१०.२०१७ ते दि.३.११.२०१७ या कालावधीत काढण्यात आलेल्या फेर निविदा प्रक्रियेत तांत्रिकदृष्ट्या पात्र ठरविण्यात आले. सबब, यापूर्वी दि.४.०५.२०१७ ते २५.०५.२०१७, दि.१४.०६.२०१७ ते दि.२९.०६.२०१७ तसेच दि.४.०८.२०१७ ते १४.०८.२०१७ या कालावधीमध्ये निविदा प्रक्रियेत मे. बायोव्हेट प्रा. लि. या कंपनीस तांत्रिकदृष्ट्या अपात्र
ठरविण्याची विभागाची कृती तसेच दि.२७.१०.२०१७ ते ३.११.२०१७ या कालावधीतील निविदा प्रक्रियेत मे.बायोव्हेट प्रा.लि. या कंपनीस तांत्रिकदृष्या पात्र ठरविण्याची विभागाची कृती न्यायोचित आहे किंवा कसे याबाबत दस्तावेजाच्या पडताळणी अंती निष्कर्ष नोंदविणे.
v) उक्त मुद्दा क्र. (ii) व (i) मध्ये नमूद कालावधीतील निविदांच्या छाननी प्रक्रियेत मंत्रालयीन पदुम विभागाच्या प्रतिनिधींचा समिती सदस्य या नात्याने सहभाग होता किंवा कसे याबाबत दस्तावेजाच्या पडताळणी अंती निष्कर्ष नोंदविणे.
पृष्ठ ३ पैकी २
# Page 3
शासन निर्णय क्रमांकः विपआ-२०१८/प्र.क्र.१८/पदुम-४,
vi) सन २०१७-१८ या वर्षासाठी पशुसंवर्धन विभागाने लाळ खुरकुत रोग प्रतिबंधक लस खरेदीसाठी राबविलेली पुर्वपृष्ठावरील परि. क्र. (i) व (ii) येथे नमुद निविदा प्रक्रिया सदोष दिसून येते किंवा कसे याबाबत दस्तावेजाच्या पडताळणी अंती निष्कर्ष नोंदविणे.
vii) उक्त परिच्छेद ii), ii), iv), v), व vi) येथे नमूद मुद्यांच्या पडताळणीअंती चौकशीची प्रक्रिया परिपूर्ण होण्यासाठी उपरोक्त नमूद मुद्यांव्यतिरिक्त शासनास आवश्यक वाटतील असे अन्य मुद्दे.
४. प्रस्तुत प्रकरणी आवश्यक ती चौकशी करण्यासंदर्भात आवश्यक असणा-या संचिका, अनुषंगिक दस्तावेज व पूरक माहिती पशुसंवर्धन विभागाच्या कार्यासन पदुम-४ मार्फत उपलब्ध करून देण्यात येईल.
५. चौकशी समितीचे अध्यक्ष यांचे अनुज्ञेय मानधन व इतर सवलती याबाबतचे आदेश स्वतंत्रपणे निर्गमित करण्यात येतील.