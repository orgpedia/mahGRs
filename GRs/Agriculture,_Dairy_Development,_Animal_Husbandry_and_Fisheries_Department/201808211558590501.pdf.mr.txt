# Page 1
बारामती तालुका सहकारी दूध उत्पादक संघ मर्या. बारामती या संघावर शासन नियुक्त संचालक म्हणून नियुक्ती करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः एमएलके-२०१८/प्र.क्र.१४९/पदुम-१०
मंत्रालय, मुंबई - ४०००३२
तारीख: २१ ऑगस्ट २०१८
वाचा :- १) सहकार, पणन व वस्त्रोद्योग विभागाची क्र. सीएसएल-२०१६/प्र.क्र.१९/१३-स, दिनांक ६/४/२०१६ व दि.१४/३/२०१७ ची अधिसूचना.
२ सहकार, पणन व वस्त्रोद्योग विभागाचा महाराष्ट्र सहकारी संस्था अधिनियम, १९६० सन २०१८ चा महाराष्ट्र अध्यादेश क्र. १५ दिनांक ८/६/२०१८
प्रस्तावना -: महाराष्ट्र सहकारी संस्था अधिनियम,१९६० चे कलम ७३अ अ अ मधील पोटकलम (२) मधील तरतुदींच्या अनुषंगाने सहकार पणन व वस्त्रोदयोग विभागाने दि.०६/०४/२०१६ व दि.१४/०३/२०१७ अन्वये अधिसूचना निर्गमित केलेल्या आहेत. तसेच सहकार विभागाने संदर्भ क्रमांक २ येथील दि.८/६/२०१८ रोजी अध्यादेश निर्गमित केलेला आहे . सदर अधिसूचनांनुसार व अध्यादेशानुसार ज्या सहकारी संस्थांना भागभांडवल,कर्ज,हमी, अनुदान, शासकीय जमीन या स्वरुपात किंवा इतर कोणत्याही स्वरुपात - मग ते रोख किंवा वस्तू रुपाने असो, शासनाचे सहाय्य असलेल्या गृहनिर्माण संस्था वगळून इतर संस्थेच्या बाबतीत संचालक मंडळामध्ये एक शासकीय अधिकारी जो सहाय्यक निबंधक, सहकारी संस्था यापेक्षा कमी दर्जाचा नसेल अशा व्यक्तीस संचालक म्हणून नियुक्त करता येईल आणि एक खाजगी व्यक्ती जिला, ज्या प्रकारची सहकारी संस्था आहे,अशां सहकारी संस्थांशी संबंधित कार्यपध्दतीविषयी अनुभव असेल, तिला शासन नियुक्त संचालक म्हणून नेमता येईल, अशी तरतूद आहे.
महाराष्ट्र सहकारी संस्था अधिनियम १९६०, मधील तरतूदीनुसार श्री. दादासो प्रकाश कोकणे,रा.जळगांव ता. बारामती जि. पुणे हे शैक्षणिक अर्हता व अनुभव हया पात्रता पूर्ण करीत असल्याने,त्यांची बारामती तालुका सहकारी दूध उत्पादक संघ मर्या. बारामती या संघांवर शासन नियुक्त संचालक म्हणून नियुक्ती करण्याची बाब शासनाच्या विचाराधीन होती.
शासन निर्णय :
बारामती तालुका सहकारी दूध उत्पादक संघ मर्या. बारामती संघांच्या संचालक मंडळामध्ये शासन नियुक्त संचालक म्हणून श्री. दादासो प्रकाश कोकणे रा.जळगांव (क.प.) ता. बारामती जिल्हा पुणे यांची नेमणूक करण्यात येत आहे.
# Page 2
शासन निर्णय क्रमांकः एमएलके-२०१८/प्र.क्र.१४९/पदुम-१०