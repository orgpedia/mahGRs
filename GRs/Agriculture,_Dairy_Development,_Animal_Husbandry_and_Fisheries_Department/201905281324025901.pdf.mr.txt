# Page 1
जागतिक बँक अर्थसहाय्यीत महाराष्ट्र कृषि व्यवसाय व ग्रामीण परिवर्तन प्रकल्पाकरिता विभाग प्रमुख, नियंत्रण अधिकारी तसेच आहरण व संवितरण अधिकारी घोषित करणे.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : कृव्यप्र- ४६१८/प्र.क्र.१०२/८-अ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २७ मे, २०१९
वाचा :
१. कृषी व पदुम विभागाचा शासन निर्णय क्र. कृव्यप्र ४६१८/प्र.क्र.१०२/८-ओ, दि. १९/०१/२०१९.
२. कृषी व पदुम विभागाचा शासन निर्णय क्र. कृव्यप्र ४६१८/प्र.क्र.१२९/८-ओ, दि. २७/०५/२०१९.
प्रस्तावना:
राज्य शासनाने संदर्भाकित शासन निर्णय दिनांक १९/०१/२०१९ अन्वये जागतिक बँक अर्थसहाय्यीत महाराष्ट्र राज्य कृषि व्यवसाय व ग्रामीण परिवर्तन हा सुमारे रु. २२२० कोटी (३०० दशलक्ष अमेरिकन डॉलर) गुंतवणूकीचा प्रकल्प ६ वर्षे कालावधीकरिता राबविण्यास तत्वत: मान्यता दिली आहे. त्याचप्रमाणे, या प्रकल्पाचा आराखडा (Project Implementation Plan) तयार करण्यासाठी संदर्भांकित शासन निर्णय दि. २७/०५/२०१९ अन्वये ३७ अधिकारी / कर्मचाऱ्यांच्या पदांसह प्रकल्प व्यवस्थापन कक्षाची (Project Management Unit) कृषि आयुक्तालयाच्या अधिनस्त स्थापना करण्यास मंजूरी दिली आहे.
या प्रकल्पाच्या प्रकल्प व्यवस्थापन कक्षाद्वारे प्रकल्पाचा आराखडा तयार करण्यात येणार आहे व त्यानुषंगाने प्रकल्प अंमलबजावणी अहवाल (PIP) व विविध पुस्तिका (Manuals ) यांचा मसूदा अंतिम करण्यात येणार आहे. प्रकल्पास राज्य शासनाची व जागतिक बँकेची रीतसर मान्यता मिळाल्यानंतर या प्रकल्प व्यवस्थापन कक्षाद्वारे प्रकल्पाची प्रत्यक्ष अंमलबजावणी व संनियंत्रण करण्यात येईल. या प्रकल्पाकरिता चालू आर्थिक वर्षापासून प्रकल्पाची अंमलबजावणी पूर्ण होईपर्यंत राज्य शासनाच्या अर्थसंकल्पीय तरतूदीतुन प्रतीवर्षी निधी उपलब्ध करुन दिला जाणार असून सदर निधी प्रकल्प व्यवस्थापन कक्षाच्या आस्थापना /कार्यालयीन बाबी आणि प्रकल्पाच्या प्रत्यक्ष अंमलबजावणीशी निगडीत विविध बाबींसाठी खर्ची टाकण्यात येणार आहे. त्याकरिता या प्रकल्पाच्या प्रकल्प संचालकांना विभाग प्रमुख म्हणून घोषित करणे तसेच, प्रकल्पाकरिता वेळोवेळी वितरीत करण्यात येणारा निधी कोषागारातून आहरीत करण्याकरिता आहरण व संवितरण अधिकारी आणि नियंत्रण अधिकारी घोषित करण्याची बाब शासनाच्या विचाराधीन होती, त्याबाबत शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः कृव्यप्र - ४६१८/प्र.क्र.१०२/८-अ
शासन निर्णय:
१. प्रकल्प संचालक, प्रकल्प व्यवस्थापन कक्ष, महाराष्ट्र राज्य कृषि व्यवसाय व ग्रामीण परिवर्तन, पुणे, यांना विभाग प्रमुख म्हणून घोषित करण्यात येत आहे त्यानुषंगाने, शासनामार्फत विभाग प्रमुख पदास अनुज्ञेय असलेले सर्व वित्तीय अधिकार प्रकल्प संचालकांना आपोआप प्राप्त होतील.
२. प्रकल्प संचालक, प्रकल्प व्यवस्थापन कक्ष, महाराष्ट्र राज्य कृषि व्यवसाय व ग्रामीण परिवर्तन, पुणे यांना या प्रकल्पासाठी नियंत्रण अधिकारी म्हणून घोषित करण्यात येत आहे.
३. वित्त विशेषज्ज्ञ, महाराष्ट्र राज्य कृषि व्यवसाय व ग्रामीण परिवर्तन, पुणे यांना या प्रकल्पासाठी आहरण व संवितरण अधिकारी म्हणून घोषित करण्यात येत आहे.
४. महाराष्ट्र राज्य कृषि व्यवसाय व ग्रामीण परिवर्तन प्रकल्पासाठी आवश्यक निधी पुढील लेखाशिर्षांखाली प्रति वर्षी अर्थसंकल्पीत करण्यात येईल व वेळोवेळी प्रकल्प व्यवस्थापन कक्षास अर्थसंकल्पीय वितरण प्रणालीद्वारे उपलब्ध करुन दिला जाईल .
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | राज्य हिस्सा |  |  | बाहय हिस्सा |  |
| मागणी क्र. डी-३ २४०१-पीक संवर्धन (११५) लहान /सीमांत शेतकरी व कृषि मजूरांसाठी योजना (००)(०४) महाराष्ट्र राज्य कृषि व्यवसाय व ग्रामीण परिवर्तन प्रकल्प (राज्य हिस्सा २७.५९% ) ०१ - वेतन ०३ - अतिकालिक भत्ता ०६-दुरध्वनी, वीज व पाणी शुल्क १० कंत्राटी सेवा ११-देशांतर्गत प्रवास खर्च १२ - विदेश प्रवास खर्च १३-कार्यालयीन खर्च १४-भाडेपट्टी व कर १७-संगणक खर्च २६ - जाहिरात व प्रसिध्दी २८-व्यावसायिक सेवा ३० - इतर कंत्राटी सेवा ३३ अर्थसहाय्य ५०-इतर खर्च | मागणी क्र. डी - ३ २४०१-पीक संवर्धन (११५) लहान / सीमांत शेतकरी व कृषि मजूरांसाठी योजना (००) (०५) महाराष्ट्र राज्य कृषि व्यवसाय व ग्रामीण परिवर्तन प्रकल्प (बाहय हिस्सा ७२.४१%) ३३- अर्थसहाय्य |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः कृव्यप्र - ४६१८/प्र.क्र.१०२/८-अ
५. हा शासन निर्णय वित्त विभागाच्या शासन निर्णय क्र. विअप्र-२०१३/प्र.क्र.३०/१३/विनीयम, भाग-२ दि.१७/०४/२०१५ नुसार प्रशासनीक विभागांना प्रदान केलेल्या अधिकारानुसार निर्गमित करण्यात येत आहे.
# Page 4