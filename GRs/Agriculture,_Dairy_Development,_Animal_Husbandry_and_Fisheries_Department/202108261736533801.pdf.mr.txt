# Page 1
राज्यातील मत्स्य उत्पादनात वाढ करण्यासाठी पिंजरा पद्धतीने मत्स्य संवर्धन करण्याबाबत सुधारित धोरण.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग,
शासन निर्णय क्र. मत्स्यवि-२०१६/प्र.क्र. ९८ / पदुम- १३
मंत्रालय, मुंबई - ४०० ०३२.
दिनांक: २६ ऑगस्ट, २०२१
वाचा:
१) शासन निर्णय क्र. मत्स्यवि-२०१६/प्र. क्र.९८/पदुम- १३, दि. १७/१०/२०१६ २) शासन शुद्धीपत्रक क्र. मत्स्यवि-२०१६/प्र.क्र.९८/पदुम-१३, दि. ०९/०३/२०१८ ३) केंद्र शासनाच्या मार्गदर्शक सूचना “Revised Guidelines for Responsible farming of Tilapia in India” माहे एप्रिल २०२० ४) “प्रधानमंत्री मत्स्यसंपदा योजना” अंतर्गत “पिंजरा पद्धतीने मत्स्यसंवर्धनाकरीता” केंद्र शासनाच्या सुधारीत मार्गदर्शक सूचना, दि. ०६/११/२०२० ५) आयुक्त मत्स्यव्यवसाय यांचा प्रस्ताव क्र. मत्स्य/भू/०२०९२५/८५/२०२० दि. १९/११/२०२०
प्रस्तावना:
बंदिस्त पिंजरा पद्धतीने मत्स्यसंवर्धन करणे ही उच्च तंत्रज्ञानावर आधारीत पद्धत असून, त्याद्वारे अधिक मत्स्योत्पादन मिळू शकते. सबब राज्यातील कुपोषणाची समस्या हाताळण्याकरीता प्रथिनयुक्त खाद्य पदार्थांची उपलब्धता वाढविण्याकरीता पिंजरा पद्धतीने मत्स्य संवर्धन प्रकल्प स्थापित करुन रोजगार निर्मितीच्या उद्देशाने राज्यातील मत्स्य उत्पादनात वाढ करण्यासाठी पिंजरा पद्धतीने मत्स्यसंवर्धन करण्याबाबत (वाचा क्र. १) येथील शासन निर्णयान्वये २०० हेक्टर वरील जलाशयांमध्ये एकूण जलाशयाच्या १% जलक्षेत्र तसेच (वाचा क्र. २) येथील शासन शुद्धीपत्रकान्वये २०० हेक्टर खालील परंतू १५ हेक्टर पेक्षा कमी नसलेल्या व किमान १० मीटर खोली असलेल्या जलाशयांत एकूण जलाशयाच्या ०.५% जलक्षेत्र पिंजरा प्रकल्पासाठी भाडेपट्टीने मत्स्यसंवर्धकास देण्याबाबत निर्णय घेण्यात आला आहे. केंद्र शासनाच्या मार्गदर्शक सूचनांमध्ये नमूद १००० हेक्टर खालील जलाशयांमध्ये पिंजरा मत्स्यसंवर्धन करण्याची परवानगी देण्यात आलेली नाही. परंतू राज्यात १००० हेक्टर वरील जलाशयांची संख्या कमी (४६) असल्याने राज्यातील उपलब्ध २४४८ जलाशयांमध्ये पिंजरा पद्धतीने मत्स्य संवर्धन प्रकल्प राबविण्यास परवानगी देण्यात आलेली आहे. सदर धोरणामधील त्रुटी लक्षात घेवून आयुक्त मत्स्यव्यवसाय कार्यालयाने (वाचा क्र. ५) अन्वये उपरोक्त धोरणामध्ये करावयाच्या बदलांच्या अनुषंगाने प्रस्ताव शासनास सादर केला आहे. सबब या अनुषंगाने तलाव/जलाशयांमध्ये पिंजरा पद्धतीने मत्स्यसंवर्धन करणेबाबत यापूर्वीचे संदर्भ क्र.
# Page 2
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
१ व २ अन्वये निर्गमित धोरण अधिक्रमित करुन सुधारीत धोरण निश्चित करण्याची बाब शासनाच्या विचाराधीन होती.
शासन निर्णय:
शासन या निर्णयाद्वारे तलाव / जलाशयांमध्ये पिंजरा पद्धतीने मत्स्यसंवर्धन करणेबाबत शासन
निर्णय दि. १७/१०/२०१६ व शासन शुद्धीपत्रक दि. ०९/०३/२०१८ अन्वये निर्गमित धोरण अधिक्रमित करुन या शासन निर्णयान्वये सुधारीत निकषांसह नवीन धोरणास मान्यता देत आहे.
पिंजरा पद्धतीने मत्स्य संवर्धनासाठी मत्स्यव्यवसाय विभागांतर्गत ठेक्याने देण्यात येणाऱ्या १५ हेक्टर पेक्षा कमी नसलेल्या सर्व जलाशयांत (ज्या जलाशयांची पाण्याची वर्षभर किमान ०८ मीटर पेक्षा जास्त सरासरी खोली असेल असे जलाशय) एकूण जलाशयाच्या १% जलक्षेत्रामध्ये परवानगी देण्यात येईल. सर्व जलाशयांकरीता पिंजरा उभारणी संख्या कमाल १८ पिंजरे, ६३० चौ.मी जलक्षेत्र प्रति वैयक्तिक मत्स्यसंवर्धक तसेच मत्स्यसंवर्धक सहकारी संस्था / महिला स्वयं सहायता गट/ मच्छिमार स्वयं सहायता गट/संयुक्त दाईत्त्व गट ई. असल्यास पिंजरा उभारणी संख्या ६ पिंजरे प्रति सदस्य या प्रमाणात कमाल ७२ पिंजरे, २५२० चौ.मी जलक्षेत्र याप्रमाणे निश्चित करण्यात येत आहे. याबाबत पिंजरा पद्धतीने मत्स्यसंवर्धन विकास संबंधी धोरणांतर्गत आयुक्त मत्स्यव्यवसाय यांनी आदिवासी विकास विभाग, मानव विकास योजना इ. मधील लाभार्थी, पिंजरा पद्धतीने मत्स्य उत्पादन करणाऱ्या संघटना, विविध संस्था, जिल्हा मच्छीमार संघटना, मत्स्यबीज उत्पादक, मत्स्य खाद्य उत्पादक, पिंजरा उत्पादक, इच्छुक गुंतवणुकदार (शासकीय अनुदानावर आधारित असलेल्या व नसलेल्या) व्यक्ती/संस्था यांच्याकडून वर्तमानपत्रातील जाहिरातीद्वारे परिपुर्ण अर्ज मागवून घेण्याची कार्यवाही करावी.
१. पिंजरा पद्धतीने मत्स्यसंवर्धनासाठी जलक्षेत्र ठेक्याने देण्यासाठी कार्यपद्धती:
आयुक्त मत्स्यव्यवसाय वर्तमानपत्रातील जाहिरातीद्वारे पारदर्शक पद्धतीने राज्यातील पात्र जलाशयांची यादी प्रसिद्ध करतील व पात्र व्यक्ती/संस्था यांच्याकडून विहित पद्धतीने परिपूर्ण अर्ज मागविण्यात येतील. १५ हेक्टर पेक्षा कमी जलक्षेत्र नसलेल्या सर्व जलाशयांतील १% जलक्षेत्रापैकी ७०% जलक्षेत्र शासकीय योजनांतर्गत अनुदान अर्जातील लाभार्थ्यांकरीता व उर्वरीत ३०% जलक्षेत्र विनाअनुदानीत अर्जातील लाभार्थांकरीता राखीव ठेवण्यात येईल. लाभार्थ्यांची निवड करत येणाऱ्यास प्रथम प्राधान्य” या तत्त्वानूसार खाली नमुद प्राधान्य क्रमानुसार निवड करण्यात येईल. प्रत्येक वैयक्तीक लाभार्थ्यास आधार कार्ड आणि राष्ट्रीयकृत बँकेत खाते असणे अनिवार्य असेल. पिंजरा जलक्षेत्र वापर भाडे प्रति पिंजरा रु.४०००/- प्रति वर्ष इतके असेल. यासाठी वेळोवेळी ठेका किंमत ठरविण्याचे व त्यात वाढ करण्याचे अधिकार मुद्दा क्र. १० अन्वये स्थापन सचिव / प्रधान सचिव (पदुम ) यांच्या अध्यक्षतेखालील समितीस राहतील.
पृष्ठ १८ पैकी २
# Page 3
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
राज्यातील जे तलाव / जलाशय मत्स्यव्यवसाय आयुक्तालयाच्या अधिनस्त आहेत अशा तलाव / जलाशयांमधील पिंजरा मत्स्यसंवर्धन प्रकल्पांची जबाबदारी मत्स्यव्यवसाय आयुक्तालयाची असेल तर जे तलाव / जलाशय महाराष्ट्र मत्स्योद्योग विकास महामंडळाच्या अधिनस्त आहेत अशा तलाव / जलाशयांमधील पिंजरा मत्स्यसंवर्धन प्रकल्पांची जबाबदारी महाराष्ट्र मत्स्योद्योग विकास महामंडळाची असेल.
सदर प्रक्रिया राबविताना लाभार्थी निवडीबाबत खालीलप्रमाणे प्राधान्यक्रम राहील
अ) स्थानिक मच्छिमारांची प्राथमिक मच्छिमार सहकारी संस्था ब) स्थानिक आदिवासी मच्छिमारांची प्राथमिक मच्छिमार सहकारी संस्था क) प्रकल्पग्रस्तांना पर्यायी शेतजमीन किंवा मोबदला देण्यात आलेला नाही अशा प्रकल्पग्रस्तांची प्राथमिक मच्छिमार सहकारी संस्था
विनाअनुदानीत पिंजरा पद्धतीने मत्स्यसंवर्धन करणेकरीता विशिष्ठ तलाव / जलाशयाकरीता जलक्षेत्र उपलब्ध नसल्यास अर्जदार लाभार्थ्याच्या अनुमतीने इतर जलाशयांमध्ये विनाअनुदानीत लाभार्थ्यासाठी १% जलक्षेत्रापैकी ३०% राखीव जलक्षेत्र उपलब्ध असल्यास अशा जलाशयांमध्ये पिंजरा प्रकल्प देण्याचे प्रस्तावित असेल.
२. पिंजरा बांधकामाबाबत अटी:
प्रकल्पांतर्गत एकूण जलाशयाच्या जलक्षेत्राच्या अनुषंगाने १% जलक्षेत्र पिंजरा पद्धतीने मत्स्यसंवर्धनासाठी राखीव ठेवण्यात येईल. त्यापैकी १८ पिंजऱ्यांकरीता, ६३० चौ.मी जलक्षेत्र प्रति वैयक्तिक लाभार्थी मत्स्यसंवर्धक तसेच मत्स्यसंवर्धक सहकारी संस्था / महिला स्वयं सहायता गट/मच्छिमार स्वयं सहायता गट / संयुक्त दाईत्व गट ई. असल्यास ६ पिंजरे प्रति सदस्य या प्रमाणात कमाल ७२ पिंजऱ्यांकरीता, २५२० चौ.मी. जलक्षेत्र याप्रमाणे वितरीत करण्यात येईल.
याशिवाय पिंजरा बॅटरीचे चारही बाजूने विहीत निकषांप्रमाणे आयुक्त मत्स्यव्यवसाय यांच्यामार्फत वेळोवेळी निर्गमित केलेल्या आदेशाप्रमाणे मोकळी जागा सोडणे आवश्यक राहिल. या जलक्षेत्रात ६x४x४ मी. या आकाराचे आयताकृती अथवा वर्तुळाकार आकाराचे (९६ घन मीटर आकारमानाचे) पिंजरा उभारणी करणे आवश्यक राहील. पिंजरा उभारणीसाठी GI (C-टाईप) पाईप/पंटुन (virgin) साहित्याचाच वापर करणे बंधनकारक राहील. तसेच १८ पिंजऱ्यांकरीता २४० ड्रम आणि ७२ पिंजऱ्यांकरीता ९६० ड्रम जोडणे अनिवार्य राहील.
३. कालावधी: पिंजरा पद्धतीने मत्स्यसंवर्धनासाठी देण्यात आलेल्या ठेक्याचा सर्वसाधारण कालावधी दहा
वर्षांचा राहिल. नमुद कालावधीस कमाल दोन वर्षांची मुदतवाढ देण्याचे अधिकार आयुक्तस्तरीय
पृष्ठ १८ पैकी ३
# Page 4
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
पिंजरा मत्स्यसंवर्धन जलक्षेत्र वाटप समितीस राहतील (एकावेळी एक वर्षाची मुदतवाढ देण्यात येईल). त्याबाबतच्या अटी व शर्ती स्वतंत्रपणे निर्गमित करण्यात येतील. सदर ठेका कालावधीत गुंतवणूकदाराने कर्ज परतफेड न केल्यामुळे प्रकल्प अनुत्पादक मालमत्ता (Non-Performing Asset) जाहीर करण्यात आला असल्यास किंवा ठेकेदाराची मालमत्ता बँकेने जप्त केल्याचे घोषित केल्यास अशा ठेकेदारांना देण्यात आलेल्या पिंजऱ्याचे ठेके रद्द केले जातील. वैयक्तीक
लाभार्थ्याच्या मृत्यु किंवा कायम अपंगत्वाच्या स्थितीत त्याच्या कायदेशीर वारसाच्या नावे उर्वरित कालावधीसाठी पिंजरा प्रकल्प संबंधित जिल्ह्याचे सहायक आयुक्त मत्स्यव्यवसाय यांच्या अनुमतीने हस्तांतरीत करता येऊ शकेल. कालावधी संपुष्टात आल्यानंतर सदर जलक्षेत्र दुसऱ्या लाभार्थ्यांस देण्यासाठी उपलब्ध राहील.
४. महसुलाबाबत कार्यवाही :
जे तलाव/जलाशय आयुक्त मत्स्यव्यवसाय यांचे अधिनस्त आहेत त्या तलाव/ जलाशयांमधील पिंजरा मत्स्यसंवर्धन कार्यक्रमाद्वारे मिळणारा महसूल (जलक्षेत्र वापर भाडे) आयुक्त मत्स्यव्यवसाय कार्यालयाकडे जमा होईल आणि जे तलाव / जलाशय महाराष्ट्र मत्सोद्योग विकास महामंडळ यांचे अधिनस्त आहेत अशा तलाव/जलाशयांमधील पिंजरा मत्स्यसंवर्धन कार्यक्रमाद्वारे मिळणारा महसूल (जलक्षेत्र वापर भाडे) महाराष्ट्र मत्सोद्योग विकास महामंडळाकडे जमा होईल.
आयुक्त मत्स्यव्यवसाय कार्यालयाच्या अधिनस्त तलाव / जलाशयांद्वारे प्राप्त उत्पन्नापैकी (जलक्षेत्र वापर भाडे) ७५% उत्पन्न संबंधित जिल्ह्यातील सहायक आयुक्त मत्स्यव्यवसाय यांचेमार्फत तलाव ठेका धोरणांतर्गत निर्मित “मत्स्यव्यवसाय विकास निधीमध्ये” भरणा करण्यात यावा. तथापि महाराष्ट्र मत्सोद्योग विकास महामंडळाच्या अधिनस्त तलाव / जलाशयांद्वारे प्राप्त उत्पन्नापैकी (जलक्षेत्र वापर भाडे) ७५% उत्पन्न राज्यातील मत्स्योत्पादन वाढीकरीता महामंडळाच्या खाती जमा करण्यात यावे. सदर निधीचा विनियोग कशाप्रकारे करावा याकरीता मुद्दा क्र. १०(अ) अन्वये स्थापित राज्यस्तरीय समितीद्वारे विहित बाबी व स्वतंत्र निकष निश्चित करण्यात येतील.
तसेच जमा होणाऱ्या उत्पन्नापैकी (जलक्षेत्र वापर भाडे) उर्वरीत २५% उत्पन्न सिंचन/ जलसंपदा विभागास अदा करण्यात यावे.
५. पिंजरा पद्धतीने मत्स्यसंवर्धन करणाऱ्या ठेकेदारांकरिता आवश्यक अटी-शर्ती:
१) लाभार्थी चे वय १८ ते ६० वर्ष या वयोगटातील असणे आवश्यक आहे. मत्स्यविज्ञान क्षेत्रातील पदविका, पदवी, पदव्युत्तर पदवीधर तसेच शासनमान्य संस्था उदा. CIFE, CIFRI, NFDB व मत्स्य महाविद्यालय इ. यांचेद्वारे अल्प कालावधीचे प्रशिक्षण अशाप्रकारे उच्चतम शिक्षण अर्हतेच्या व्यक्तीस प्राधान्य असेल. (प्रशिक्षण प्रमाणपत्र निविदा भरतेवेळी सादर करणे आवश्यक आहे).
पृष्ठ १८ पैकी ४
# Page 5
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
२) पिंजरा संवर्धनाकरीता अनुदानीत/विनाअनुदानीत पिंजरा मत्स्यसंवर्धकांस एका कुटुंबामधुन एकाच लाभार्थ्यास (रक्त नात्यातील कुटुंबातील एक याप्रमाणे आई/वडील/भाऊ/बहीण/ पती/पत्नी) तसेच एकाच जलाशयाकरीता पिंजरा मत्स्यसंवर्धन प्रकल्पास अनुमती राहील.
३) प्रकल्प आराखड्यानुसार पिंजरा संवर्धनाकरीता प्रधानमंत्री मत्स्यसंपदा योजनेअंतर्गत नमूद एका कुटुंबामधुन एकाच लाभार्थ्यास (रक्त नात्यातील कुटुंबातील एक याप्रमाणे आई/वडील/ भाऊ/बहीण/पती/पत्नी) तसेच एकाच जलाशयाकरीता पिंजरा अनुदानाचा लाभ देय राहील.
तथापि यशस्वी मत्स्योत्पादन घेतल्यास आयुक्त मत्स्यव्यवसाय कार्यालयाच्या मान्यतेनूसार स्वखर्चाने प्रकल्प निर्माण करण्यास पात्र राहतील.
४) पिंजरा संवर्धनाकरीता ठेका मंजूर केल्यानंतर प्रकल्प कार्यान्वित ठेवण्यासाठी विहित केलेल्या कालावधीकरीता प्रकल्प कार्यान्वित ठेवणे प्रकल्प धारकास बंधनकारक राहिल. जर प्रकल्प अर्धवट कालावधी मध्ये बंद केला तर प्रकल्प धारकांच्या नावे असलेल्या स्थावर मालमत्तेमधुन लाभार्थ्यास दिलेल्या अनुदानाची वसुली करण्यात येईल.
५) पिंजरा पद्धती मत्स्यसंवर्धक वैयक्तीक लाभार्थी/मच्छिमार सहकारी संस्था/संघ/मच्छिमार स्वयं सहाय्यता गट/संयुक्त दायित्व गट हे मत्स्यव्यवसाय विभागाचे थकबाकीदार नसावे.
६) वित्त पुरवठ्याबाबत: अ). लाभार्थी स्वनिधीतुन खर्च करत असल्यास त्याने बँक खात्यामध्ये जमा रकमेचे विवरणपत्र सादर करणे बंधनकारक राहिल.
ब). वित्तीय संस्थेमार्फत अर्थपुरवठा होत असल्यास वित्तीय संस्था / राष्ट्रीयकृत बँकेकडुन वित्तीय पुरवठा करणार असल्याबाबतचे लेखी पत्र सादर करणे आवश्यक राहील.
क). प्रकल्पधारकाने प्रकल्प रकमेनूसार ३ वर्षांचे Bank Statement सादर करणे बंधनकारक राहील.
७) पिंजरा पद्धतीने मत्स्यसंवर्धन करणेकरीता करारनामा करणे: अ). पिंजरा पद्धतीने मत्स्यसंवर्धन प्रकल्पाकरीता जलक्षेत्र वाटप मंजूरी आदेश प्राप्त झाल्यापासून १ महिन्याच्या कालावधीत संबंधित मत्स्यसंवर्धक यांनी रु.२००/- व शासन वेळोवेळी ठरविल त्या मुद्रांक शुल्काच्या स्टॅम्प पेपरवर परिशिष्ठ-१ येथे नमुद केल्याप्रमाणे विहित करारनामा करुन देणे संबंधित मत्स्यसंवर्धकांस बंधनकारक राहील.
ब). नमुद केल्याप्रमाणे विहित नमुन्यात करारनामा प्राप्त झाल्यापासून १ महिन्याच्या कालावधीत सदरहू करारनामा अंतिम करणे आयुक्तस्तरीय पिंजरा जलक्षेत्र वाटप समितीस बंधनकारक राहील. अपवादात्मक परिस्थितीत वाजवी कारणास्तव पिंजरा मत्स्यसंवर्धन करारनामा अंतिम करण्यास विलंब झाल्याबाबत आयुक्त मत्स्यव्यवसाय यांची खात्री पटल्यास ते १ महीन्याची वाढीव मुदत देवू शकतील.
पृष्ठ १८ पैकी ५
# Page 6
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
क). सदरहू करारपत्राच्या अटी/शर्तींचा भंग केल्यास संबंधित पिंजरा पद्धती प्रकल्प मत्स्यसंवर्धक यांचा जलक्षेत्र भाडेपट्टी ठेका मुदतपूर्व रद्द करण्यात येईल.
८) पिंजरा पद्धतीने मत्स्यसंवर्धन करतांना भाडेपट्टी ठेक्याने घेतलेल्या जलक्षेत्रामध्ये एका वर्षात पिंजरा उभारणी करणे आवश्यक आहे. एक वर्ष कालावधीत पिंजरा प्रकल्प उभारणी न केल्यास जलक्षेत्र भाडेपट्टी ठेका आपोआप रद्द होऊन भरणा केलेली ठेका रक्कम जप्त करण्यात येईल. स्वतंत्रपणे ठेका रद्द करण्याची कार्यवाही करण्याची गरज असणार नाही.
तथापि लाभार्थ्यांना अधिकारक्षेत्र नसणाऱ्या बाबींमुळे पिंजरा प्रकल्प उभारण्यास विलंब झाल्यास व विशिष्ट कालावधीत (एक वर्षात) पिंजरा उभारणी न केल्यास जास्तीत जास्त सहा
महिन्यांची मुदतवाढ ही एक वर्ष कालावधी संपण्याच्या आधी संबंधीत प्रादेशिक उपायुक्त मत्स्यव्यवसाय देऊ शकतील.
९) पिंजरा पद्धतीने मत्स्यसंवर्धन करणाऱ्या सर्व मत्स्यसंवर्धकांस प्रमाणित असलेल्या मत्स्यबीज निर्मिती केंद्रातून मत्स्यबीज खरेदी करणे आवश्यक राहील, तसेच मत्स्यबीज व मत्स्यखाद्य
कोठून व किती प्रमाणात आणले तसेच पिंजरा मत्स्यसंवर्धनाद्वारे होणाऱ्या उत्पादनाचा मासिक अहवाल विहीत नमुन्यात संबंधित जिल्हा मत्स्यव्यवसाय कार्यालयास दर तीन महिन्यात ई-मेल द्वारे अथवा प्रत्यक्ष सादर करणे बंधनकारक राहील.
१०) पिंजरा मत्स्यसंवर्धन प्रकल्पात तिलापिया प्रजातीच्या माशांचे संवर्धन करण्याकरिता संबंधीत मत्स्यसंवर्धकांस राज्यस्तरीय देखरेख व सूकाणू समिती (State Level Steering Cum Monitotring Committee) ची मान्यता घेणे आवश्यक आहे.
११) पिंजरा पद्धतीने मत्स्यसंवर्धन करणेकरिता केंद्र शासनाच्या ICAR-CIFRI, ICAR-CIFE, ICAR-CIFA, NFDB, केंद्र शासनाचा मत्स्यव्यवसाय विभाग यांचेकडून मान्यता प्राप्त मत्स्य प्रजाती यांचेच संवर्धन करणे आवश्यक राहील. तलाव/जलाशयाच्या जैविक विविधतेस घातक
असणाऱ्या मत्स्य प्रजातींचे संवर्धन करण्यास सक्त मनाई राहील.
१२) पिंजरा मत्स्यसंवर्धनासाठी आवश्यक असणाऱ्या मत्स्यबीजाची योग्य वाढ होऊन ते पिंजरा मत्स्यसंवर्धनासाठी संचयन करणे आवश्यक राहील. या करिता जलसिंचन विभागाच्या मालकीच्या जमिनीवर मत्स्यबीज वाढीसाठी संगोपन तलाव खोदकाम करण्यासाठी जलसिंचन विभागाची परवानगी घेणे आवश्यक राहील.
१३) पिंजरा पद्धतीने मत्स्यसंवर्धनासाठी ठेक्याने देण्यात आलेले जलक्षेत्र उपठेक्याने देता येणार नाही. जलक्षेत्राचा ठेका उपठेक्याने दिल्यास संबंधित ठेकेदाराचा ठेका रद्द करण्यात येईल.
१४) संबंधित ठेकेदाराने पिंजरा पद्धतीने मत्स्यसंवर्धन करण्यासाठी ठेक्याने देण्यात आलेल्या जलक्षेत्रामध्येच मत्स्यसंवर्धन करणे बंधनकारक राहील. त्यांनी अधिकार नसताना खुल्या तलाव/जलाशय जलक्षेत्रामध्ये मासेमारी करु नये तसे आढळल्यास त्यांचा ठेका रद्द करण्यात
येईल.
पृष्ठ १८ पैकी ६
# Page 7
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
१५) पिंजरा पद्धतीने मत्स्यसंवर्धन करणाऱ्या ठेकेदाराने संबंधित पिंजरा प्रकल्पावरती काम करणाऱ्या कामगारांस कामगार कायद्या अंतर्गत किमान वेतनापेक्षा कमी वेतन अदा करु नये.
संबंधीत पिंजरा प्रकल्प धारकाने सदर वेतन कामगारांचे बँक खाते काढून त्याला आधारकार्ड UIDAI नंबरचा आधार घेऊन त्यांच्या बँक खात्यामध्ये जमा करावे. त्यांना कायदेशीर तरतुदी प्रमाणे EPF, ESIS इत्यादी योजनेचा लाभ देणे आवश्यक राहील. तसेच, ठेकेदाराने पिंजरा मत्स्यसंवर्धन प्रकल्पावर काम करणाऱ्या कामगारांची नोंदणी प्रधानमंत्री मत्स्यसंपदा योजने अंतर्गत “मच्छिमारांना विमाछत्र" या योजने अंतर्गत करणे बंधनकारक राहील.
१६) पिंजरा मत्स्यसंवर्धनासाठी जमिनीपासून जलाशयात पिंजरा उभारणी केलेल्या ठिकाणी जाण्या-येण्यासाठी, मत्स्यखाद्य व आवश्यक साधन सामुग्रीची ने-आण करण्यासाठी नौकेची व्यवस्था करणे आवश्यक आहे. ठेकेदाराने स्वत:च्या व त्याच्या पिंजरा मत्स्यसंवर्धन प्रकल्पावर
काम करणाऱ्या कामगारांच्या सुरक्षिततेच्या दृष्टीने सदर नौकेवर व पिंजरा प्रकल्पावर जीवरक्षक साधने, लाईफ सेविंग जॅकेट, रिंग बोया, सोलर एलईडी व इतर प्रथमोपचाराची साधने पुरविणे बंधनकारक राहील.
१७) सर्व संबंधित जलाशय क्षेत्र (पाणी व जमीन) स्वच्छ ठेवण्याची काळजी घ्यावी. पाण्याचा स्त्रोत प्रदुषित केल्यास, तसेच परिसरात घाण निर्माण करण्यास जबाबदार आढळल्यास सदर ठेका रद्द होईल. सिंचन विभागाची अनुमती घेऊन प्रसाधनगृह इत्यादीची व्यवस्था करता येईल.
१८) ठेकेदाराने प्रकल्पाच्या परिसरात बेकायदेशीररित्या कोणत्याही प्रकारचे अवैध कार्यक्रम करु नयेत तसेच प्रकल्पाच्या सुरक्षिततेला बाधा निर्माण होईल, असे कृत्य झाल्यास सदर पिंजरा मत्स्यसंवर्धन ठेका रद्द करण्यात येईल.
१९) मत्स्यसंवर्धनासाठी केंद्र शासनाने प्रतिबंधित केलेली प्रतिजैवके वापरण्यास मनाई राहील.
२०) प्रादेशिक विभाग निहाय पिंजरा पद्धती मत्स्यसंवर्धनाचा आढावा दर ३ महिन्याच्या कालावधी मध्ये आयुक्त मत्स्यव्यवसाय, महाराष्ट्र राज्य, मुंबई हे घेतील. पूर्ण विभागाचा पिंजरा पद्धती मत्स्यसंवर्धनाचा आढावा दर ६ महिन्याच्या कालावधी मध्ये सचिव / प्रधान सचिव (पदुम), मंत्रालय, मुंबई हे घेतील.
२१) खुल्या तलाव/जलाशय ठेकेदाराने पिंजरा मत्स्यसंवर्धन करणाऱ्या ठेकेदारास नौका ने-आण करण्याच्या मार्गावर मासेमारी जाळी/इतर कोणत्याही मार्गाने अडथळा करता येणार नाही.
६. पिंजरा पद्धतीसाठी जलाशयामधील जलक्षेत्र निवडणे व पाण्याचे पृथक्करण करणे:
पिंजरा पद्धतीने मत्स्यसंवर्धनाकरीता संबंधित जलाशयामधील १% जलक्षेत्र भाडेपट्टीने देण्याकरीता जिल्हानिहाय पिंजरा क्षमता बाबत तलावांच्या क्षेत्राची माहिती देण्याची जबाबदारी संबंधित जिल्ह्याच्या सिंचन विभागाची असेल. त्याआधारे संबंधित जिल्ह्याचे सहायक आयुक्त मत्स्यव्यवसाय पिंजरा पद्धतीने मत्स्यसंवर्धन योजनेची जाहिरात देतील. तसेच उपरोक्त प्रमाणे
पृष्ठ १८ पैकी ७
# Page 8
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
जलक्षेत्र निवडणे व पाण्याचे पृथ्थकरण करण्याची जबाबदारी संबंधित जिल्ह्याच्या सहायक आयुक्त मत्स्यव्यवसाय यांची राहील.
७. राज्यामध्ये अवर्षण अथवा अतिवृष्टी या प्रसंगी पिंजरा पद्धतीने ठेकेदारास मिळणारी सवलत:
राज्यामध्ये अवकाळी दुष्काळ (अवर्षण) पडल्यास अथवा अतिवृष्टी झाल्यास पिंजरा पध्दतीने मत्स्यसंवर्धन करणाऱ्या ठेकेदारांना महसूल विभागाच्या सन १९७६ च्या तसेच यानंतर वेळोवेळी निर्गमित करण्यात येणाऱ्या अवर्षण व अतिवृष्टीच्या शासन निर्णयानुसार अथवा एक वर्ष विनामुल्य वाढ यापैकी उचित लाभ देण्यात येईल. अवर्षण व अतिवृष्टी याबाबतचा लाभ देण्याचा अधिकार आयुक्तस्तरीय पिंजरा मत्स्यसंवर्धन जलक्षेत्र वाटप समितीस राहील.
८. पिंजरा पद्धतीने मत्स्यसंवर्धनाकरीता देण्यात आलेल्या ठेक्याबाबत वाद उद्भवल्यास अवलंबवयाची कार्यपद्धती:
पिंजरा पद्धतीने मत्स्यसंवर्धनाकरीता जलक्षेत्र भाडेपट्टी ठेक्याने देण्याच्या प्रक्रियेत अथवा ठेका दिल्यानंतरच्या कालावधीत या अनुषंगाने उद्भवणाऱ्या वादांसंदर्भात दाद मागण्याकरिता संबंधितास संधी उपलब्ध राहील. याबाबत प्रधान सचिव (पदुम) हे अपिलीय प्राधिकारी राहतील तसेच मा. मंत्री (मत्स्यव्यवसाय ) हे पुनरिक्षण / पुर्नविलोकन प्राधिकारी राहतील. मात्र अपिल/ पुनरिक्षण अर्जावर एकदा घेतलेला निर्णय अंतिम राहील. अपिलार्थी यांच्यासाठी अपिल दाखल करावयाचा कालावधी हा ६० दिवसांचा राहील, तसेच याबाबतचे पुर्नविलोकन करावयाचे झाल्यास यासाठीचा कालावधी ९० दिवसांचा राहील.
९. संकिर्ण: सुधारीत शासन निर्णयात काहीही नमुद असले तरी सदरहू शासन निर्णय लागू होण्यापूर्वी ज्या मत्स्यसंवर्धकांना/संस्थांना पूर्वीच्या शासन निर्णयान्वये पिंजरा पद्धतीने मत्स्यसंवर्धनाकरिता ठेका मंजूर झाला असेल अथवा प्रकल्प सुरू असतील यांमध्ये मंजूर कालावधीपर्यंत काहीही बदल होणार नाही. सदरहू मंजूर पिंजरा मत्स्यसंवर्धन ठेका कालावधी संपुष्ठात आल्यानंतर सदरचे जलक्षेत्र सुधारीत धोरणान्वये ठेक्याने देणेकरीता उपलब्ध होईल.
पृष्ठ १८ पैकी ८
# Page 9
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
१०. पिंजरा पद्धतीने मत्स्यसंवर्धन करणे करीता खालीलप्रमाणे समितींची रचना करण्यात येत आहे:
अ). सचिव/प्रधान सचिव (पदुम) यांचे अध्यक्षतेखाली खालीलप्रमाणे राज्यस्तरीय समिती स्थापन करण्यात येत आहे
----------------------------------------------------------------------------
| अ. क्र. | पदनाम | समितीमधील पद |
| १. | प्रधान सचिव (पदुम), कृषि व पदुम विभाग, मंत्रालय, मुंबई | अध्यक्ष |
| २. | प्रधान सचिव (सिंचन), सिंचन विभाग, मुंबई | सदस्य |
| ३. | आयुक्त मत्स्यव्यवसाय, महाराष्ट्र राज्य, मुंबई | सदस्य |
| ४. | व्यवस्थापकीय संचालक, महाराष्ट्र मत्स्योद्योग विकास महामंडळ, मुंबई | सदस्य |
| ५. | उपसचिव (मत्स्य), कृषि व पदुम विभाग, मंत्रालय, मुंबई | सदस्य |
| ६. | सह आयुक्त मत्स्यव्यवसाय (भूजल), आयुक्तालय, मुंबई | सदस्य सचिव |
----------------------------------------------------------------------------
उपरोक्त समितीची अधिकार कक्षा खालीलप्रमाणे राहील १) पिंजरा पद्धतीने मत्स्यसंवर्धनाकरीता वेळोवेळी ठेका किंमत ठरविणे व त्यात वाढ करणे.
२) पिंजरा पद्धती धोरण व धोरणाच्या अनुषंगाने करावयाचे बदल आणि नियोजन करणे.
३) पिंजरा पद्धतीने मत्स्यसंवर्धन अंतर्गत तलाव / जलाशयांद्वारे प्राप्त महसूलापैकी (जलक्षेत्र वापर भाडे) ७५% महसूलाचा विनियोग करण्याकरीता बाबी व याबाबतचे निकष यांची निश्चिती करणे.
ब). आयुक्त मत्स्यव्यवसाय, महाराष्ट्र राज्य, मुंबई यांचे अध्यक्षतेखाली खालीलप्रमाणे आयुक्तस्तरीय पिंजरा जलक्षेत्र वाटप समिती स्थापन करण्यात येत आहे
----------------------------------------------------------------------------
| अ. क्र. | पदनाम | समितीमधील पद |
| १. | आयुक्त मत्स्यव्यवसाय, महाराष्ट्र राज्य, मुंबई | अध्यक्ष |
| २. | व्यवस्थापकीय संचालक, महाराष्ट्र मत्स्योद्योग विकास महामंडळ, मुंबई | सदस्य |
| ३. | उपसचिव (मत्स्य), कृषि व पदुम विभाग, मंत्रालय, मुंबई | सदस्य |
| ४. | उपसचिव (जलसंपदा विभाग), मंत्रालय, मुंबई | सदस्य |
| ५. | उपसचिव (वित्त विभाग), मंत्रालय, मुंबई | सदस्य |
| ६. | सह आयुक्त मत्स्यव्यवसाय (भूजल), आयुक्तालय, मुंबई | सदस्य |
----------------------------------------------------------------------------
पृष्ठ १८ पैकी ९
# Page 10
शासन निर्णय क्रमांकः मत्स्यवि-२०१६/प्र.क्र. ९८/पदुम-१३
--------------------------------------------------------------------
| ७. | संबंधित प्रादेशिक उपायुक्त मत्स्यव्यवसाय | सदस्य |
| ८. | उपनिबंधक, सहकारी संस्था (मत्स्य), आयुक्तालय, मुंबई | सदस्य |
| ९. | सहायक संचालक (वित्त), आयुक्तालय, मुंबई | सदस्य |
| १०. | सहायक आयुक्त मत्स्यव्यवसाय (भूजल), आयुक्तालय, मुंबई | सदस्य सचिव |
--------------------------------------------------------------------
उपरोक्त समितीची अधिकार कक्षा खालीलप्रमाणे राहील १) पिंजरा पद्धतीने मत्स्यसंवर्धन अंतर्गत पिंजरा प्रकल्प उभारणीकरीता पात्र तलाव/जलाशय जागेची निश्चिती करणे.
२) पिंजरा पद्धतीने मत्स्यसंवर्धनाकरीता १५ हेक्टरवरील पात्र जलाशयांतील १% जलक्षेत्राचे मुद्दा क्र. १ येथे नमुद कार्यपद्धतीनूसार वाटप करणे.
३) १५ हेक्टरवरील पात्र तलाव/जलाशयांमध्ये मत्स्य संवर्धनासाठी २ वर्षाची मुदतवाढ देणे.
४) आयुक्त मत्स्यव्यवसाय कार्यालयाच्या अधिनस्त तलाव / जलाशयांद्वारे प्राप्त उत्पन्नापैकी “मत्स्यव्यवसाय विकास निधीमध्ये” भरणा करण्यात येणारे (जलक्षेत्र वापर भाडे) ७५% महसूल राज्यस्तरीय समितीद्वारे निश्चित करण्यात आलेल्या विहीत बाबींवर खर्च करणे.
५) अवर्षण व अतिवृष्टी याबाबतचा लाभ देणे.
# Page 11
# Page 12
# Page 13
# Page 14
# Page 15
# Page 16
# Page 17
# Page 18