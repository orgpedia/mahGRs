# Page 1
शेतकरी मासिकाकरिता लेखन करणाऱ्या
लेखकांच्या मानधनात वाढ करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र.संकीर्ण -२०२५/प्र.क्र.९४/३-अे (ई-११६३६९२)
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : २६ ऑगस्ट, २०२५
वाचा -
१. शासन निर्णय, कृषि व पदुम विभाग क्र. शेमाछ -२००८/प्र.क्र.४५६/११-अे, दि.२७.०२.२००९
२. कृषि सहसंचालक (विस्तार व प्रशिक्षण-२) यांचे पत्र जा.क्र./शेमा/लेखक मानधन/११९/२०२५,
दि.७.५.२०२५
३.कृषि संचालक(विस्तार व प्रशिक्षण) यांचे पत्र क्र.जा.क्र.शेमा/लेखक मानधन/१३६/२०२५,
दि.९.६.२०२५
प्रस्तावना -
कृषि विभागामार्फत सन १९६५ पासून शेतकरी मासिक दरमहा प्रसिद्ध केले जाते. या मासिकात
तज्ञ लेखकांचे कृषीविषयक उत्कृष्ट्ट व माहितीपूर्ण लेख प्रसिद्ध केले जात असून त्यामधून कृषि क्षेत्रातील
लक्षवेधक तसेच अद्ययावत घडामोडींची माहिती राज्यातील व राज्याबाहेरील शेतकऱ्यांना पोहचविण्यात
येते.
विभागाच्या संदर्भ क्र. १ येथील शासन निर्णयान्वये, शेतकरी मासिकासाठी तांत्रिक व अतांत्रिक
लेखन करणाऱ्या लेखकांना प्रसिद्ध होणाऱ्या मजकुरासाठी प्रति पान रुपये १००/- या दराने कमाल पाच
पानांपयंत मानधन अदा करण्यास मान्यता प्रदान करण्यात आली होती.
शेतकरी मासिक संपादकीय समितीच्या दि.१३.०१.२०२५ रोजी झालेल्या बैठकीमध्ये लोकराज्य
मासिकाच्या धर्तीवर शेतकरी मासिकाकरिता लेखन करणाऱ्या लेखकांचे मानधन प्रति लेख रुपये १००/-
वरून प्रति लेख किमान रु. १०००/- व एकापेक्षा जास्त लेख असल्यास जास्तीत जास्त रु. २०००/-
इतकी मानधनात वाढ करण्याची शिफारस शासनास करण्याचा निर्णय घेण्यात आला. त्यानुसादर संदर्भ
क्र.२ येथील पत्रान्वये प्रस्ताव शासनास सादर केला असून त्यास मान्यता देण्याची बाब शासनाच्या
विचाराधीन होती. त्यानुसार शासन पुढीलप्रमाणे निर्णय घेत आहे-
# Page 2
शासन निर्णय क्रमांकः संकीर्ण -२०२५/प्र.क्र.९४/३-अे (ई-११६३६९२)
शासन निर्णय -
१.शेतकरी मासिकाकरिता लेखन करणाऱ्या लेखकांचे मानधन प्रति लेख किमान रु. १०००/- व
एकापेक्षा जास्त लेख असल्यास जास्तीत जास्त रु. २०००/- याप्रमाणे मानधनात वाढ करण्यास
मान्यता देण्यात येत आहे.
२.हे आदेश सप्टेंबर, २०२५ च्या शेतकरी मासिक अंकापासून अंमलात येतील.
३.यावरील खर्च शेतकरी मासिक, (२४०१ ०७४४) या योजनेत्तर लेखाशिर्षाखाली (१३) कार्यालयीन
खर्च या बाबीखाली उपलब्ध असलेल्या मंजूर तरतूदीमधून करण्यात यावा.
४.हा आदेश वित्त विभागाच्या अनौपचारीक संदर्भ क्रमांक अनौ.सं.क्र.२९०/२०२५/व्यय-१,
दि.१४.८.२०२५ अन्वये दिलेल्या मान्यतेस अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3