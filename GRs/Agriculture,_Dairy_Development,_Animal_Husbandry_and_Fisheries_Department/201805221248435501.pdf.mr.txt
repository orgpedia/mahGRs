# Page 1
शासन निर्णय शुध्दीपत्रक
मा. उच्च न्यायालय, खंडपीठ नागपूर यांनी जनहित याचिका क्र. ११३/२०१७ मध्ये दिनांक २२ फेब्रुवारी, २०१८ रोजी दिलेल्या न्यायनिर्णयाच्या अनुषंगाने किटकनाशक फवारणीमध्ये मृत झालेल्या शेतकरी/ शेतमजूर यांच्या कुटुंबियांना आर्थिक मदत देण्यासाठी रु. १.७० कोटी आकस्मिकता निधी अग्रीम मंजूर करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय शुध्दीपत्रक क्रमांक- सीपीएस १११८/प्र.क्र. १०१/१७-ओ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक :- २२ मे, २०१८
संदर्भ - १) शासन निर्णय क्र.सीपीएस-१११८/प्र.क्र.१०१/१७-ओ, दिनांक १८.०५.२०१८.
२) कृषी आयुक्तालय,पुणे यांचे पत्र क्रं.गुनियो/ कि.ना./गु.नि.७१८/१०१४/२०१८, दिनांक २१.०५.२०१८.
प्रस्तावना: मा. उच्च न्यायालय, खंडपीठ नागपूर यांनी जनहित याचिका क्रं.११३/२०१७ मध्ये दिनांक २२ फेब्रुवारी,२०१८ रोजी दिलेल्या न्यायनिर्णयाच्या अनुषंगाने, किटकनाशकांच्या फवारणीमध्ये मृत झालेल्या शेतकरी / शेतमजूर यांच्या कुटूंबियांना आर्थिक मदत देण्यासाठी रु.१.७० कोटी आकस्मिकता निधी अग्रिम मंजूर करण्याबाबतचा शासन निर्णय संदर्भ क्रमांक १ नूसार दिनांक १८.०५.२०१८ रोजी निर्गमित करण्यात आलेला आहे.
सदर शासन निर्णयातील परिच्छेद ४ मध्ये बदल करण्याची विनंती कृषी आयुक्तलयाने संदर्भ क्रं.२ येथील पत्रान्वये केली आहे. त्यानुसार शुध्दीपत्रक निर्गमित करण्याची बाब विचाराधीन होती.
त्यानुसार शासन शुध्दीपत्रक निर्गमित करण्यात येत आहे.
शासन निर्णय शुध्दीपत्रक : संदर्भाधीन क्रं.१ येथील शासननिर्णयातील परिच्छेद ४ खालील प्रमाणे आहे : “प्रस्तुत प्रकरणी, कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पूणे यांना “ नियंत्रक अधिकारी म्हणून घोषित करण्यात येत आहे. संबंधित जिल्यांच्या जिल्हा अधिक्षक कृषि अधिकारी कार्यालयातील “लेखा अधिकारी” यांना आहरण व संवितरण अधिकारी म्हणून घोषित करण्यात येत आहे, त्यांनी निधी आहरित करुन, मृत शेतकरी / शेतमजूरांच्या कुटूंबियांना प्रदान करण्याकरीता संबंधित जिल्हाधिकारी कार्यालयाकडे वर्ग करावा.”
पृष्ठ ३ पैकी १
# Page 2
शासन निर्णय शुध्दीपत्रक क्रमांकः सीपीएस १११८/प्र.क्र. १०१/१७-अ
उक्त परिच्छेद वगळण्यात येत असून आता त्या ऐवजी खालील प्रमाणे परिच्छेद वाचण्यात यावा.
“ प्रस्तुत प्रकरणी, कृषि संचालक (निविष्ठा व गुणनियंत्रण ), कृषि आयुक्तालय, महाराष्ट्र राज्य, पुणे यांनी या विषयीच्या कामकाजाचे संनियंत्रण करावे. तसेच, संबंधीत जिल्हयांच्या “ जिल्हा अधिक्षक कृषि अधिकारी ” यांनी कोषागारात देयके सादर करण्यासाठी “ नियंत्रक अधिकारी ” म्हणुन, तसेच, त्यांच्या कार्यालयातील “लेखा अधिकारी यांना “ आहरण व संवितरण अधिकारी” म्हणून घोषित करण्यात येत आहे. त्यांनी निधी आहरित करुन, मृत शेतकरी / शेतमजूरांच्या कुटूंबियांना प्रदान करण्याकरीता संबंधीत जिल्हाधिकारी कार्यालयाकडे वर्ग करावा. ”
# Page 3