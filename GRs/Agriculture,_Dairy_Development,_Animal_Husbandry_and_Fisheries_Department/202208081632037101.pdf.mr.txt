# Page 1
गोपीनाथ मुंडे शेतकरी अपघात विमा योजना सन २०२२-२३ मध्ये राबविण्यासाठी विमा कंपनी व विमा सल्लागार कंपनीची नियुक्ती करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक शेअवि-२०२२/प्र.क्र. १००/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
तारीख - ०८ ऑगस्ट, २०२२.
संदर्भ :- १) शासन निर्णय कृषि व पदुम विभाग, क्र. शेअवि-२०१८/प्र.क्र.१९३/११-ओ, दि.३१.८.२०१९.
२) शासन परिपत्रक कृषि व पदुम विभाग, क्र.शेअवि-२०१८/प्र.क्र.१९३/११-ओ, दि.१९.९.२०१९.
३) शासन पुरकपत्र कृषि व पदुम विभाग, क्र. शेअवि-२०१८/प्र.क्र.१९३/११-ओ, दि. ३०.१२.२०२१ व दि.९.०६.२०२२.
४) गोपीनाथ मुंडे शेतकरी अपघात विमा योजनेसंदर्भातील राज्यस्तरीय समितीच्या दि. ८.०८.२०२२ रोजीच्या बैठकीचे इतिवृत्त.
प्रस्तावना :
राज्यात शेती व्यवसाय करतांना होणारे अपघात, वीज पडणे, पूर, सर्पदंश, विंचूदंश, विजेचा शॉक बसणे इ. नैसर्गिक आपत्तीमुळे होणारे अपघात, रस्त्यावरील अपघात, वाहन अपघात तसेच अन्य कोणत्याही कारणामुळे होणारे अपघात, यामुळे बऱ्याच शेतकऱ्यांचा मृत्यू ओढवतो किंवा काहीना अपंगत्व येते. घरातील कर्त्या व्यक्तिस तसेच त्याच्या कुटुंबातील सदस्यास झालेल्या अपघातामुळे कुटुंबाचे उत्पन्नाचे साधन बंद होऊन अडचणीची परिस्थिती निर्माण होते. अशा अपघातग्रस्त शेतकऱ्यांस व त्यांच्या कुटुंबास आर्थिक लाभ देण्याकरिता राज्यातील सर्व वहितीधारक खातेदार शेतकरी व शेतकऱ्याच्या कुटुंबातील वहितीधारक खातेदार म्हणून नोंद नसलेले कोणताही १ सदस्य (आई-वडील, शेतकऱ्याची पती/पत्नी, मुलगा व अविवाहीत मुलगी यापैकी कोणतीही एक व्यक्ती) असे १० ते ७५ वयोगटातील एकुण २ जणांना गोपीनाथ मुंडे शेतकरी अपघात विमा योजना राबविण्यास संदर्भ क्र. (१) येथील शासन निर्णय मान्यता देण्यात आली आहे. सुधारीत स्वरुपातील गोपीनाथ मुंडे शेतकरी अपघात विमा योजना राबविण्यासाठी संदर्भ क्र. (२) येथील शासन परिपत्रकान्वये कार्यपद्धती व मार्गदर्शक सूचना निर्गमित करण्यात आलेल्या आहेत.
गोपीनाथ मुंडे शेतकरी अपघात विमा योजना राज्यामध्ये राबविण्यासाठी युनिव्हर्सल सोम्पो जनरल इन्शुरन्स कंपनी या विमा कंपनीची व चॉईस इन्शुरन्स ब्रोकींग
# Page 2
शासन निर्णय क्रमांकः शेअवि-२०२२/प्र.क्र. १००/११-ओ,
इंडिया प्रा. लि. या विमा सल्लागार कंपनीची स्पर्धात्मक ई-निविदेच्या माध्यमातून संदर्भ क्र.(४) नुसार निवड करण्यात आलेली आहे. त्यानूसार सन २०२२-२३ साठी विमा कंपनीस विमा हप्ता अदा केल्यानंतर एक वर्षाच्या कालावधीत योजना राबविण्यासाठी शासन नियुक्त विमा कंपनी व विमा सल्लागार कंपनी यांची नियुक्ती करणे तसेच विमा हप्ता व विमा ब्रोकरेज निश्चित करण्याची बाब शासनाच्या विचाराधीन होती.
शासन निर्णय “गोपीनाथ मुंडे शेतकरी अपघात विमा योजना सन २०२२-२३ मध्ये विमा हप्ता अदा केल्यानंतर एक वर्षाच्या कालावधीसाठी दि युनिव्हर्सल सोम्पो जनरल इन्शुरन्स कंपनी लि. या विमा कंपनीमार्फत प्रति शेतकरी प्रति वर्ष रु.२६.५३ इतक्या विमा हप्ता दराने (विना ब्राकरेज) व चॉईस इन्शुरन्स ब्रोकींग इंडिया प्रा. लि. या विमा सल्लागार कंपनीमार्फत ०.०१ टक्के इतका विमा ब्रोकरेज दराने सर्व महसूल विभागामध्ये राबविण्यास शासनाची मान्यता देण्यात येत आहे.
२. सन २०२२-२३ मध्ये विमा हप्ता रकमेचे विमा कंपनीला प्रदान झाल्यापासून १२ महिने इतक्या कालावधीकरीता राज्यातील सर्व वहितीधारक खातेदार शेतकरी व त्यांच्या कुटुंबातील वहितीधारक खातेदार म्हणून नोंद नसलेले सदस्य यांना विविध अपघातांपासून संरक्षण देण्यासाठी विमा कंपनीला व विमा सल्लागार कंपनीस अदा करावयाची विमा हप्ता रक्कम व विमा ब्रोकरेज रक्कम पुढील तक्त्यात दर्शविल्या प्रमाणे निश्चित करण्यात येत आहे.
-------------------------------------------------------------------------
| अ.क्र. | विमा कंपनीचे नाव | शेतकरी / कुटुंबातील सदस्य | रक्कम (रुपये) |
| १ | दि युनिव्हर्सल सोम्पो जनरल इन्शुरन्स कंपनी लि. | ३.०४ कोटी | ८०,६५,१२,००० |
| २ | चॉईस इन्शुरन्स ब्रोकींग इंडिया प्रा. लि. | ३.०४ कोटी | ८०,६५१ |
| एकूण | ८०,६५,९२,६५१ |
-------------------------------------------------------------------------
३. “गोपीनाथ मुंडे शेतकरी अपघात विमा योजना” शासन निर्णय दि. ३१ ऑगस्ट, २०१९, दि. १९ सप्टेंबर, २०१९ व वेळोवेळी निर्गमित केलेल्या आदेशामध्ये नमूद तरतूदी व अटींनुसार राबविण्याची जबाबदारी आयुक्त (कृषी) यांची राहील.
४. सन २०२२-२३ मध्ये विमा हप्ता रकमेचे विमा कंपनीला प्रदान झाल्यापासून १२ महिन्यांसाठी राबविण्यासाठीचा निश्चित कालावधी आयुक्त (कृषि), कृषि आयुक्तालय, महाराष्ट्र राज्य, पुणे हे स्वतंत्र परिपत्रकान्वये घोषित करतील.
पृष्ठ ४ पैकी २
# Page 3
शासन निर्णय क्रमांक: शेअवि-२०२२/प्र.क्र. १००/११-ओ,
५. यावरील खर्च खाली नमूद लेखाशिर्षाखाली सन २०२२-२३ करीता मंजूर अर्थसंकल्पिय तरतूदीतून भागविण्यात यावा.
मागणी क्रमांक डी-३, २४०१-पीक संवर्धन, ११० - पीक विमा, (००) (०६) गोपिनाथ मुंडे शेतकरी अपघात विमा योजना (कार्यक्रम) (२४०१ ४४२७), ३३ - अर्थसहाय्य” ६. प्रस्तुत प्रयोजनासाठी आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी, तसेच, सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आंहरण व संवितरण अधिकारी म्हणून घोषीत करण्यात येत आहे.
# Page 4