# Page 1
पशुसंवर्धन व दुग्धव्यवसाय विकास विभागाकडे असलेल्या जमिनींचा इष्टतम वापर करुन विविध योजनांकरिता निधी उभारता येईल याकरिता बांधा, वापरा व हस्तांतर करा (बी. ओ.टी.) या तत्वावर जमिनींचा वापर कसा करता येईल यासंबंधीचे धोरण तयार करण्यासाठी समिती गठीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग
शासन निर्णय क्र. दुवियो-१३२१/ प्र.क्र.८१ /पदुम-९
हुतात्मा राजगुरु चौक, मादाम कामा रोड,
मंत्रालय, मुंबई-३२
दिनांक- १८ मे २०२१
वाचा :- १) मा.मंत्री महोदय (पशुसंवर्धन व दुग्धव्यवसाय विकास) कार्यालयाचे पत्र क्र.मा.मंत्री/ पशुसं,दुव्यवि,क्रीडा व युवक कल्याण/नो.३६३/२०२१,दि.०८/०२/२०२१.
२) पविआ - १०२१/प्र.क्र.३१/पदुम-३,दि.०९/०२/२०२१.
प्रस्तावना: पशुसंवर्धन व दुग्धव्यवसाय विकास विभागाच्या जागा बी.ओ.टी. तत्वावर विकसीत करण्याबाबत मा.मंत्री महोदय (पशुसंवर्धन व दुग्धव्यवसाय विकास) यांच्या अध्यक्षतेखाली दि.१० फेब्रुवारी २०२१ रोजी बैठक आयोजित करण्यात आली होती.
दुग्धव्यवसाय विकास विभाग व पशुसंवर्धन विभागाच्या राज्यात विविध ठिकाणी दुग्धशाळा, शितकरण केंद्रे, कार्यालये, दवाखाने व अन्य इमारती असून त्यातील बहूतांशी दुग्धशाळा, कार्यालये, दवाखाने व अन्य इमारती अत्यंत वाईट अवस्थेत असून त्यांची दुरावस्था झालेली आहे. सदर जमिनींपैकी काही जागा या शहरात मोक्याच्या ठिकाणी असून या जागा बी.ओ.टी. तत्वावर विकसित केल्यास त्याव्दारे विभागाच्या कार्यालयांचा पुर्नविकास होऊन विभागास कोणतीही आर्थिक तरतूद न करता विनामुल्य सुसज्य कार्यालये, दवाखाने उपलब्ध होऊ शकतील. त्यानुषंगाने पशुसंवर्धन व दुग्धव्यवसाय विकास विभागाकडे असलेल्या जमिनींचा इष्टतम वापर करुन विविध योजनांकरिता निधी उभारता येईल याकरिता बांधा, वापरा व हस्तांतर करा (बी.ओ.टी.) या तत्वावर जमिनींचा वापर कसा करता येईल यासंबंधीचे धोरण तयार करण्यासाठी समिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः दुवियो-१३२१/ प्र.क्र.८१/पदुम-९
शासन निर्णय :
पशुसंवर्धन व दुग्धव्यवसाय विकास विभागाकडे असलेल्या जमिनींचा इष्टतम वापर करुन विविध योजनांकरिता निधी उभारता येईल याकरिता बांधा, वापरा व हस्तांतर करा (बी.ओ.टी.) या तत्वावर जमिनींचा वापर कसा करता येईल यासंबंधीचे धोरण तयार करण्यासाठी खालील प्रमाणे समिती गठीत करण्यास मंजूरी देण्यात येत आहे.
-: समिती :
१. श्री.माधव काळे, महाव्यवस्थापक नियोजन व अध्यक्ष पणन, महाराष्ट्र राज्य मार्ग परिवहन महामंडळ २. श्री. राजेंद्र जवंजाळ, उप सचिव, सार्वजनिक बांधकाम विभाग, मंत्रालय,मुंबई : सदस्य सचिव ३. उप सचिव (दुग्ध),मंत्रालय, मुंबई सदस्य ४. संबंधित विभागाचे विभागीय सह. आयुक्त सदस्य ५. उप अभियंता, आरे सदस्य
वरील समितीने एका महिन्यात शासनास अहवाल सादर करण्याची कार्यवाही करावी.
सदर समितीच्या शिफारशींच्या अधिन राहून बीड, अहमदनगर व नाशिक येथे पथदर्शी तत्वावर प्रकल्प सुरु करण्याबाबतचा प्रस्ताव विभागाकडे सादर करावा.
# Page 3