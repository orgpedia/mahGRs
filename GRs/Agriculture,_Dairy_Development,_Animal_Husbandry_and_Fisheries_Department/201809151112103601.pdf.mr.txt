# Page 1
सन २०१८-२०१९ या आर्थिक वर्षात २९-दूध खरेदी या उद्दिष्टाखाली दिनांक १०.५.२०१८ च्या शासन निर्णयानुसार दूध भुकटीचे अनुदान अदा करण्यासाठी पुरवणी मागणीद्वारे मंजूर निधीचे वितरण.....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : दूवियो-१३१८/प्र.क्र. १२५/पदुम-९
मंत्रालय (विस्तार), मुंबई ४०० ०३२
तारीख: १४ सप्टेंबर, २०१८
वाचा :- शासन निर्णय क्रमांक एमएलके-२०१८/प्र.क्र.७२/पदुम-८, दिनांक १० मे, २०१८.
प्रस्तावना :
कृषि व पदुम विभागाच्या दिनांक १० मे, २०१८ रोजीच्या शासन निर्णयानुसार राज्यातील माहे ऑक्टोबर ते मार्च या कालावधीत पुष्टकाळात दूधाच्या उत्पादनात वाढ झाल्यामुळे उत्पादित होणारे जादा दूधाचे दूध भुकटीत रुपांतर करण्यासाठी माहे मार्च, २०१८ मध्ये ३० दिवसांच्या कालावधीत दूध भुकटी रुपांतरणासाठी प्रति लिटर रुपये ३/- इतके प्रोत्साहनपर अनुदान अनुज्ञेय केले आहे. त्यानुसार राज्यातील एकूण २१ प्रकल्प अनुदानासाठी पात्र ठरले असून, त्यांना रुपये ५४२४.६० लक्ष इतके अनुदान देय ठरलेले आहे. प्रस्तुत अनुदानाच्या रक्कमा अदा करण्याकरीता विधानमंडळाच्या जुलै, २०१८ च्या अधिवेशनामध्ये पुरवणी मागणीचा प्रस्ताव सादर केला असता, रुपये १९,४६,८८,०००/- इतका निधी मंजूर करण्यात आलेला आहे. उक्त निधी वितरीत करण्याची बाब शासनाच्या विचाराधिन होती.
शासन निर्णय :
संदर्भाधीन दिनांक १० मे, २०१८ रोजीच्या शासन निर्णयानुसार अनुदानास पात्र ठरलेल्या प्रकल्पांना दूध भुकटी अनुदानासाठी विधानमंडळाच्या जुलै, २०१८ च्या अधिवेशनामध्ये विनियोजन अधिनियम, २०१८ अन्वये मंजूर झालेल्या पुरवणी मागणीद्वारे मंजूर करण्यात आलेला रुपये १९,४६,८८,०००/- इतका निधी खालीलप्रमाणे शासकीय दूध योजनांना लेखाशीर्षनिहाय वितरीत करण्यास शासन मान्यता देण्यात येत आहे.
------------------------------------------------------------------------------------------------------------------------------
| अ.क्र. | शासकीय दूध योजनेचे नाव व लेखाशीर्ष | रक्कम (रुपये लाखात) |
| १. | शासकीय दूध योजना, मिरज, जि. सातारा. ( प्रापण) (२९) विक्रीसाठी वस्तुंची खरेदी (दूध इत्यादी) २०४, (००) (०२) २४०४०८७८ | ५११.३३ |
| २. | शासकीय दूध योजना, बीड, जि. बीड (प्रापण) (२९) विक्रीसाठी वस्तुंची खरेदी (दूध इत्यादी) २२१ (००) (०२) २४०४१८३८ | ०४७.२० |
------------------------------------------------------------------------------------------------------------------------------
# Page 2
शासन निर्णय क्रमांकः दूवियो-१३१८/प्र.क्र. १२५/पदुम-९
----------------------------------------------------------------------------------------------------------------------------
| ३. | शासकीय दूध योजना, परभणी, जि. परभणी (प्रापण) (२९) विक्रीसाठी वस्तुंची खरेदी (दूध इत्यादी) २२४ (००) (०२) २४०४३१८२ | ६७७.८४ |
| ४. | शासकीय दूध योजना, जालना, जि. जालना. (प्रापण) (२९) विक्रीसाठी वस्तुंची खरेदी (दूध इत्यादी) २३४ (००) (०२) २४०४३०६५ | ७१०.५१ |
|  | एकूण | १९४६.८८ |
----------------------------------------------------------------------------------------------------------------------------
उपरोक्त वितरित निधी अर्थसंकल्प वितरण प्रणालीवर उपलब्ध करुन देण्याची कार्यवाही वित्त विभागाशी समन्वय साधून अर्थसंकल्प कार्यासनामार्फत (पदुम-१६) त्वरित करण्यात यावी.
हा शासन निर्णय वित्त विभागाच्या अनौपचारिक संदर्भ क्रमांक ४४०/२०१८/व्यय-२/दिनांक १३.९.२०१८ अन्वये प्राप्त सहमतीनुसार निर्गमित करण्यात येत आहे.