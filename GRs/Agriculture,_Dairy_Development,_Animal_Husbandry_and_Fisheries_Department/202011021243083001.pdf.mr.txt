# Page 1
सेंद्रिय शेती / विषमुक्त शेती राज्यपुरस्कृत योजनेअंतर्गत डॉ. पंजाबराव देशमुख जैविक शेती मिशन च्या अध्यक्षांची नियुक्ती रद्द करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुद्धीपत्रक क्रमांक :- योजना - ३३१९/प्र.क्र.२३/१
मंत्रालय, मुंबई-४०००३२.
दिनांक :- २ नोव्हेंबर २०२०
वाचा : १. कृषि व पदुम विभाग, शासन निर्णय क्रमांक जैशिमि १०१८/प्र.क्र.१२५/१७१ ओ, दि.१६/१०/२०१८.
२. शासन निर्णय, कृषी, पशुसंवर्धन, दुग्धव्यवसाय विकास व मत्स्यव्यवसाय विभाग क्रमांक: योजना-३३१९/प्र.क्र.२३/१- अ, दि. २८.०२.२०१९
प्रस्तावना:
सेंद्रिय शेती/विषमुक्त शेती या राज्यपुरस्कृत योजनेअंतर्गत डॉ. पंजाबराव देशमुख जैविक शेती मिशन राबविण्यास संदर्भ क्र. १ वरील शासन निर्णयान्वये मान्यता देण्यात आली आहे. डॉ.
पंजाबराव देशमुख जैविक शेती मिशनसाठी सेंद्रिय शेतीविषयक तज्ञाची अध्यक्ष म्हणून नेमणुक करण्याची तरतूद संदर्भ क्र. १ वरील शासन निर्णयामध्ये आहे. यास अनुसरून संदर्भ क्र. २ वरील शासन निर्णयान्वये डॉ. पंजाबराव देशमुख जैविक शेती मिशनकरिता अध्यक्षांची नियुक्ती करण्यात आली होती.
२. प्रत्येक प्रशासकीय विभागांतर्गत विविध कायदे/अधिनियम/नियमाद्वारे स्थापित शासकीय/अशासकीय मंडळे व समित्या यावर नियुक्त केलेल्या सदस्यांच्या नियुक्त्या रद्द करून नव्याने मंडळे व समित्या पुनर्गठित करण्याबाबत सूचना देण्यात आल्या आहेत. त्यानुसार अध्यक्ष, डॉ. पंजाबराव देशमुख जैविक शेती मिशन, अकोला यांची नियुक्ती रद्द करण्याचा प्रस्ताव शासनाच्या विचाराधीन होता.
शासन निर्णय:
सेंद्रिय शेती / विषमुक्त शेती या राज्यपुरस्कृत योजनेअंतर्गत डॉ. पंजाबराव देशमुख जैविक शेती मिशन, अकोला चे अध्यक्ष म्हणून वाचा क्र. ०२ येथील शासन निर्णयान्वये करण्यात आलेली श्री. प्रकाश पोहरे, अकोला यांची नियुक्ती या शासन निर्णयान्वये रद्द करण्यात येत आहे.
# Page 2