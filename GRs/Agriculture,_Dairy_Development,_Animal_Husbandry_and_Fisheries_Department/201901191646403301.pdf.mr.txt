# Page 1
राज्यात दुध उत्पादनास चालना देण्यासाठी ०६/०४/०२ दुधाळ संकरीत गायी / म्हशींचे गट वाटप करणे या नाविन्यपुर्ण राज्यस्तरीय सर्वसाधारण, अनुसुचित जाती उपयोजना व आदिवासी उपयोजनेंर्तगत योजनेस प्रशासकीय मंजुरी प्रदान करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
पूरक शासन निर्णय क्रमांकः राज्ययो-२०१२/प्र.क्र.१५९/पदुम-४
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : १९ जानेवारी, २०१९.
संदर्भ :- कृषि, पशुसंवर्धन, दुग्धव्यवसाय व मत्स्यव्यवसाय विभाग शासन निर्णय क्रमांकः राज्ययो- २०१२/प्र.क्र.
१५९/पदुम-४, दि. ३०.१०.२०१५
प्रस्तावना :
संदर्भित शासन निर्णय दि.३०.१०.२०१५ द्वारे राज्यात दुध उत्पादनास चालना देण्यासाठी सहा/चार/दोन दुधाळ संकरीत गाई / म्हशींचे गट वाटप करणे या नाविन्यपूर्ण राज्यस्तरीय सर्वसाधारण, अनुसूचित जाती उपयोजना व जिल्हास्तरीय आदिवासी क्षेत्र उपयोजनांचे यापूर्वीचे शासन निर्णय अधिक्रमित करून प्रशासकीय मान्यता देण्यात आली आहे. सदर योजनेअंतर्गत वाटप करावयाच्या दुधाळ जनावरांमध्ये देशी जातीच्या दुधाळ गाईंचा समावेश करण्याची बाब शासनाच्या विचाराधीन होती. त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
राज्यात दुग्धोत्पादनास चालना देण्यासाठी राज्यस्तरीय सर्वसाधारण, अनुसूचित जाती उपयोजना व जिल्हास्तरीय आदिवासी क्षेत्र उपयोजनेअंतर्गत वाटप करावयाच्या सहा/चार/दोन संकरीत गाई/ म्हशींचे गट वाटप करणे या योजनेमध्ये देशी दुधाळ गाईंचा (गीर, सहिवाल, रेड सिंधी, राठी, थारपारकर देवणी, लाल कंधारी, गवळाऊ व डांगी) समावेश करण्यास याद्वारे, शासनाची मान्यता प्रदान करण्यात येत आहे.
वाचा येथील दि.३०.१०.२०१५ च्या शासन निर्णयातील पृ.क्र.२ वरील योजनेच्या अंमलबजावणीबाबत सर्वसाधारण मार्गदर्शक सूचना - अटी व शर्तीमधील अ.क्र.१० खालीलप्रमाणे वाचण्यात यावे.
१०. या योजनेअंतर्गत वाटप करावयाच्या दुधाळ संकरित गाई जसे की, एचएफ, जर्सी (प्रतिदिन १० ते १२ लि. दुध उत्पादन क्षमता), देशी दुधाळ गाई जसे की, गीर, सहिवाल, रेड सिंधी, राठी, थारपारकर (प्रतिदिन ८ ते १० लि.
दुध उत्पादन क्षमता) देवणी, लाल कंधारी, गवळाऊ व डांगी (प्रतिदिन ५ ते ७ लि. दूध उत्पादन क्षमता) आणि
# Page 2
पूरक शासन निर्णय क्रमांकः राज्ययो-२०१२/प्र.क्र.१५९/पदुम-४
सुधारीत मु-हा व जाफराबादी म्हशी ( प्रतिदिन ८ ते १० लि. दुध उत्पादन क्षमता) दुस-या / तिस-या वेतातील असाव्यात. दुधाळ गाई व म्हशी शक्यतो १ ते २ महिन्यापूर्वी व्यायलेल्या असाव्यात.