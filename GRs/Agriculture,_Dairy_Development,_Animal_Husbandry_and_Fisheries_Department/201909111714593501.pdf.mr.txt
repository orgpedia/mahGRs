# Page 1
जागतिक बँक अर्थसहाय्यीत महाराष्ट्र राज्य कृषिव्यवसाय व ग्रामीण परिवर्तन (SMART) प्रकल्पाच्या अंमलबलजावणी करिता संस्था नोंदणी अधिनियम १८६० अन्वये संस्था स्थापन करण्यास मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- कृव्यप्र ४६१९/प्र.क्र.५७/८-अ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ११ सप्टेंबर, २०१९
संदर्भ :
१. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१०२/८-ओ, दिनांक १९ जानेवारी, २०१९ २. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१०२/८-अ, दिनांक २७ मे, २०१९ ३. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१२९/८-ओ, दिनांक २७ मे, २०१९ ४. कृषि व पदुम विभागाचा शासन निर्णय क्रमांक:- कृव्यप्र - ४६१९/प्र.क्र.७०/८-अ, दिनांक ११ सप्टेंबर, २०१९
प्रस्तावना:
राज्य शासनाने जागतिक बँक अर्थसहाय्यीत महाराष्ट्र राज्य कृषि व्यवसाय व ग्रामीण परिवर्तन प्रकल्प (State of Maharashtra’s Agribusiness and Rural Transformation Project) राबविण्यास संदर्भांकित दि.१९ जानेवारी, २०१९ रोजीच्या शासन निर्णयान्वये तत्वत: मान्यता दिली होती तसेच, या प्रकल्पाचा आराखडा तयार करण्याकरिता आयुक्त (कृषि) यांच्या अधिपत्याखाली ३७ पदांसह प्रकल्प व्यवस्थापन कक्ष स्थापण्यास मान्यता दिली होती, आणि राज्य स्तरावरून प्रकल्पाचे संनियंत्रण करण्यासाठी मुख्य सचिवांच्या अध्यक्षतेखाली प्रकल्प सुकाणू समिती गठीत केलेली आहे.
संदर्भांकित दि. २७ मे, २०१९ रोजीच्या शासन निर्णयान्वये प्रकल्प व्यवस्थापन कक्षाकरिता उच्चस्तर सचिव समितीच्या मान्यतेने ३७ पदांची निर्मिती करण्यात आलेली आहे.
महाराष्ट्र राज्य कृषि व्यवसाय व ग्रामीण परिवर्तन प्रकल्पांतर्गत US $ ३०० दशलक्ष (सुमारे रु. २१०० कोटी) गुंतवणूक अपेक्षित असून त्यापैकी जागतिक बँकेकडून (IBRD) US $ २१० दशलक्ष कर्ज घेण्यात येणार आहे. या प्रकल्पाद्वारे राज्यातील विविध पिकांच्या कार्यक्षम मूल्य-साखळया विकसीत करुन त्यात संघटीत शेतकऱ्यांचा सहभाग वाढविण्याकरिता, शासकीय योजना / प्रकल्पांच्या माध्यमातून यापूर्वी संघटीत केलेल्या शेतकऱ्यांना शेत मालावर प्रक्रिया करून तो थेट खाजगी उद्योजकांना विक्री करण्यासाठी बाजार जोडणी व्यवस्था निर्माण करण्याचा शासनाचा मानस आहे.
दि. ९ सप्टेंबर, २०१९ रोजी पार पडलेल्या मंत्रिमंडळ बैठकीत या प्रकल्पास शासनाची मान्यता प्राप्त झाली असून त्याबाबत संदर्भांकित दि. ११ सप्टेंबर, २०१९ रोजीचा शासन निर्णय निर्गमित करण्यात आलेला आहे. त्यानुसार महाराष्ट्र राज्य कृषि व्यवसाय व ग्रामीण परिवर्तन प्रकल्पाची संस्था नोंदणी अधिनियम १८६० अन्वये संस्था स्थापून प्रकल्पाची अंमलबजावणी करण्यास शासनाने मान्यता दिलेली आहे. त्यानुषंगाने, राज्य स्तरावर “महाराष्ट्र राज्य कृषि व ग्रामीण परिवर्तन प्रकल्प (SMART) संस्था” स्थापन करण्यास मान्यता देण्याची व सदर संस्थेकरिता स्वतंत्र बँक खाते उघडण्यास मान्यता देण्याची बाब शासनाच्या विचाराधीन होती, त्याबाबत शासन पुढीलप्रमाणे निर्णय घेत आहे.
# Page 2
शासन निर्णय क्रमांकः कृव्यप्र ४६१९/प्र.क्र.५७/८-अ
शासन निर्णय:
१. महाराष्ट्र राज्य कृषि ग्रामीण परिवर्तन प्रकल्पाची (State of Maharashtra's Agribusiness and Rural Transformation – SMART) राज्यातील सर्व जिल्हयांमध्ये ७ वर्ष कालावधीत (सन २०१९-२० ते २०२६-२७ पर्यंत) अंमलबजावणी करण्यास शासनाने संदर्भांकित शासन निर्णय दि. ११ सप्टेंबर, २०१९ अन्वये मान्यता दिली असून सदर प्रकल्पाच्या अंमलबजावणी करिता संस्था नोंदणी अधिनियम १८६० अन्वये राज्य स्तरावर “महाराष्ट्र राज्य कृषि व ग्रामीण परिवर्तन प्रकल्प (SMART) संस्था” स्थापून प्रकल्पाची अंमलबजावणी करण्यास शासनाची मान्यता देण्यात येत आहे.
२. आयुक्त (कृषि), पुणे यांनी सदर संस्थेची नोंदणी तातडीने करून घ्यावी तसेच, या संस्थेंतर्गत महाराष्ट्र राज्य कृषि व ग्रामीण परिवर्तन प्रकल्प (SMART) संस्थेंतर्गत प्रकल्पाचा समन्वय व व्यवस्थापन कक्ष स्थापन करावा. सदर संस्था सचिव (कृषि) यांच्या अध्यक्षतेखाली स्थापन करण्यात यावी तसेच, संस्थेच्या नियामक मंडळामध्ये परिशिष्ट - अ मध्ये नमूद केलेल्या अधिकाऱ्यांचा समावेश राहील. महाराष्ट्र राज्य कृषि व्यवसाय व ग्रामीण परिवर्तन प्रकल्पाचे प्रकल्प संचालक हे सदर संस्थेचे कार्यकारी संचालक राहतील व त्यांच्या नियंत्रणाखाली या प्रकल्पाच्या प्रकल्प समन्वय आणि व्यवस्थापन कक्षाचे कामकाज चालेल.
३. महाराष्ट्र राज्य कृषि व ग्रामीण परिवर्तन प्रकल्प (SMART) संस्थेचे नियम व उप नियम हे मुख्य सचिवांच्या अध्यक्षतेखालील प्रकल्प सुकाणू समितीच्या मान्यतेने निश्चित करावेत.
४. महाराष्ट्र राज्य कृषि व्यवसाय व ग्रामीण परिवर्तन प्रकल्पाच्या समन्वय व व्यवस्थापन कक्षाकरिता यापूर्वी संदर्भांकित शासन निर्णय दि. २७ मे, २०१९ अन्वये प्रकल्प कालावधी पर्यंत अस्थायी स्वरुपात कृषि आयुक्तालयाच्या आस्थापनेवर निर्माण केलेली ३७ पदे (१४ शासकीय पदे व २३ कंत्राटी पदे) महाराष्ट्र राज्य कृषि व ग्रामीण परिवर्तन प्रकल्प (SMART) संस्थेकडे हस्तांतरीत करण्यास मान्यता देण्यात येत आहे. त्याचप्रमाणे, प्रकल्पाच्या समन्वय व व्यवस्थापन कक्षासाठी आवश्यक पदांचा आकृतिबंध मुख्य सचिवांच्या अध्यक्षतेखालील प्रकल्प सुकाणू समितीच्या मान्यतेने निश्चित करावा, आणि उच्चस्तर सचिव समितीच्या मान्यतेने प्रकल्प कालावधी पर्यंत अस्थायी स्वरुपात आवश्यक पदांची निर्मिती सदर संस्थेच्या आस्थापनेवर निर्माण करण्यात यावीत.
५. सदर संस्थेकरिता महाराष्ट्र राज्य कृषि व्यवसाय व ग्रामीण परिवर्तन प्रकल्पाव्यतिरिक्त आवश्यक असलेल्या पदांखेरीज कोणत्याही स्वतंत्र पदांचा आकृतीबंध मंजूर करण्यात येणार नाही. प्रकल्पाकरिता प्रकल्प कालावधी पर्यंत अस्थायी स्वरुपात पदे निर्माण करण्यात येतील व प्रकल्प कालावधी संपुष्टात आल्यानंतर सदर पदे कायमस्वरुपी आपोआप निरसित होतील.
६. संदर्भांकित शासन निर्णय दिनांक २७ मे, २०१९ अन्वये प्रकल्प संचालक, महाराष्ट्र राज्य कृषि व्यवसाय व ग्रामीण परिवर्तन, पुणे यांना विभाग प्रमुख म्हणून घोषित करण्यात आले असून या प्रकल्पासाठी नियंत्रण अधिकारी म्हणून घोषित करण्यात आले आहे आणि वित्त विशेषज्ज्ञ, महाराष्ट्र राज्य कृषि व्यवसाय व ग्रामीण परिवर्तन प्रकल्प यांना या प्रकल्पासाठी आहरण व संवितरण अधिकारी म्हणून घोषित करण्यात आले आहे. या प्रकल्पाची अंमलबजावणी आता महाराष्ट्र राज्य कृषि व्यवसाय व ग्रामीण परिवर्तन प्रकल्प संस्थेमार्फत करण्यात येणार असल्यामुळे प्रकल्प संचालक, प्रकल्प समन्वय व व्यवस्थापन कक्ष, महाराष्ट्र राज्य कृषि व्यवसाय व ग्रामीण परिवर्तन प्रकल्प संस्था, पुणे यांना विभाग पृष्ठ ६ पैकी २
# Page 3
शासन निर्णय क्रमांकः कृव्यप्र ४६१९/प्र.क्र.५७/८-अ
प्रमुख आणि नियंत्रण अधिकारी म्हणून घोषित करण्यात येत आहे, आणि वित्त विशेषज्ज्ञ, प्रकल्प समन्वय व व्यवस्थापन कक्ष, महाराष्ट्र राज्य कृषि व्यवसाय व ग्रामीण परिवर्तन प्रकल्प संस्था, पुणे, यांना या प्रकल्पासाठी आहरण व संवितरण अधिकारी म्हणून घोषित करण्यात येत आहे.
७. महाराष्ट्र राज्य कृषि व ग्रामीण परिवर्तन प्रकल्प संस्थेस “प्रकल्प समन्वय व व्यवस्थापन कक्षासाठी” राष्ट्रीयकृत बँकेत चालू खाते (Current Account) उघडण्यास मान्यता देण्यात येत आहे. सदर बँक खाते PFMS प्रणालीशी संलग्न करावे व या बँक खात्याशी सर्व प्रकल्प अंमलबजावणी यंत्रणांची बँक खाती PFMS प्रणालीद्वारे संलग्न करावीत तसेच, प्रकल्पांतर्गत निधी वितरण सदर प्रणाली मार्फत करण्यात यावे. सदर बँक खात्यात राज्य शासनाकडून प्रकल्पाकरिता वितरीत करण्यात येणारा राज्य हिश्श्याचा व बाह्य हिश्श्याचा निधी जमा करण्यात यावा.
८. प्रकल्प अंमलबजावणी करिता अर्थसंकल्प वितरण प्रणालीद्वारे प्रकल्प संचालकांना थेट वितरीत निधी करण्यात येईल. या प्रकल्पांतर्गत राज्य शासन जागतिक बँकेकडून कर्ज स्वरुपात अर्थसहाय्य घेत असून वितरीत केलेला निधी कोषागारातून एकदाच काढून घेऊन वापराविना बँक खात्यात जमा करून ठेऊ नये. प्रकल्पाकरिता वितरीत निधीच्या खर्चाची निकड व औचित्याची पडताळणी प्रकल्प संचालकांनी स्वत: करावी व प्रकल्पाच्या आवश्यकतेनुसार निधी वरचेवर कोषागारातून आहरीत करावा. प्रकल्पाकरिता वितरीत निधी वापराविना बँक खात्यात पडून राहणार नाही याची जबाबदारी प्रकल्प संचालक व वित्त विशेषज्ज्ञ यांची राहील.
९. प्रकल्पाकरिता उघडण्यात आलेले बँक खाते हे केवळ महाराष्ट्र राज्य कृषि व्यवसाय व ग्रामीण परिवर्तन (SMART) प्रकल्पाकरिताच असेल तसेच, प्रकल्पाकरिता प्राप्त होणाऱ्या निधीचा विनियोग प्रकल्प अंमलबजावणीसाठीच करावा.
प्रकल्प संपल्यानंतर लेखा परीक्षण कार्यवाही पूर्ण करून सदर बँक खातेही बंद करणे आवश्यक राहील.
१०. महाराष्ट्र राज्य कृषि व्यवसाय व ग्रामीण परिवर्तन प्रकल्पाकरिता प्राप्त झालेले अनुदान त्या - त्या वित्तीय वर्षात खर्च करणे बंधनकारक राहील व त्यापुढे शासनाच्या मंजूरीने मुदतवाढीप्रमाणे खर्च करता येईल. ज्या प्रकरणी मुदतवाढ दिलेली नाही, अशा प्रकरणी सदर बँक खात्यातील अखर्चित रकमा शासनाकडे समायोजित करणे आवश्यक राहील.
११. सदर बँक खात्यातील व्यवहाराचे मासिक / तिमाही ताळमेळ करणे तसेच लेखापरीक्षण करणे आवश्यक राहील
त्याचप्रमाणे, प्रकल्पाच्या वित्तीय पुस्तिकेत नमूद केलेल्या कार्यपद्धतीनुसार सदर बँक खात्याचे अंतर्गत व बाह्य लेखापरीक्षण नियमितपणे करावे.
१२. सदर बँक खाते बंद करण्यात आल्यास, त्यामधील शिल्लक रकमेचा ताळमेळ घेऊन शिल्लक अखर्चित रक्कम योग्य त्या शासन लेखाशिर्षाखाली तात्काळ जमा करावी.
१३.सदर शासन निर्णय वित्त विभागाच्या सहमतीने व अनौपचारिक संदर्भ क्रमांक २१६/२०१९/व्यय-१ आणि ३२९/२०१९/कोषा-प्रशा-५ दिनांक ३०.०८.२०१९ नुसार निर्गमित करण्यात येत आहे.
पृष्ठ ६ पैकी ३
# Page 4
शासन निर्णय क्रमांकः कृव्यप्र ४६१९/प्र.क्र.५७/८-अ
# Page 5
# Page 6