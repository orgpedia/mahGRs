# Page 1
महाराष्ट्र पशुधन विकास मंडळ, अकोला या संस्थेच्या संचालक मंडळावर अशासकीय सदस्यांची नेमणूक करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : संकिर्ण-२०१९/प्र.क्र.४६/पदुम-४
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक : :०२ ऑगस्ट, २०१९
संदर्भ :- १. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्रमांक: सीडीएस-१०-२००१/(प्र.क्र.५९)/ पदुम-४,दि.२.०४.२००२.
२. शासन शुध्दीपत्रक क्र.संकीर्ण-२०१९/प्र.क्र.४६/पदुम-४,दि.२२.०४.२०१९.
३. महाराष्ट्र पशुधन विकास मंडळ, अकोला यांचे पत्र क्र.मपविमं/प्रशा/सं.मं./अ.शा.स./ नियुक्ती / ३५१८-२०/२०१९, अकोला, दि.२८.०६.२०१९.
प्रस्तावना : महाराष्ट्र पशुधन विकास मंडळ, अकोला या संस्थेचे कामकाज अधिक व्यापक व परिणामकाररित्या पार पाडण्यासाठी वाचा-१ येथील दि.२.०४.२००२ च्या शासन निर्णयामधील पृ. क्र. २ वरील २) मंडळाचे संचालक मंडळ मधील अ. क्र. १२ येथे “ देवणी गोवंशीय पैदासकारांच्या संघटनेचे प्रतिनिधी (तज्ञ)" ऐवजी “देशी गाई / म्हशींच्या पैदासकारांच्या संघटनेचे २ प्रतिनिधी (तज्ञ)” असा बदल करण्यास वाचा-२ येथील दि.२२.०४.२०१९ च्या शासन शुध्दीपत्रकान्वये मान्यता प्रदान करण्यात आलेली आहे.
मंडळाच्या स्थापनेपासून अद्यापपावेतो अशासकीय सदस्यांची नियुक्ती करण्यात आलेली नसल्याने, सदरची पदे सद्य:स्थितीत रिक्त आहेत. त्यामुळे महाराष्ट्र पशुधन विकास मंडळ, अकोला संस्थेच्या मंडळावर ०४ अशासकीय सदस्यांची नियुक्ती करण्याची बाब शासनाच्या विचाराधीन होती. त्यानुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय : महाराष्ट्र पशुधन विकास मंडळ, अकोला या संस्थेच्या स्थापनेपासून सदर मंडळावर अशासकीय सदस्यांची नियुक्ती करण्यात आलेली नसल्यामुळे सौ. विद्या शिवाजी शेंडगे व श्री. रणजीत लक्ष्मण सुळ यांची जिल्हा / तालुका दुध संघाचे प्रतिनिधी म्हणून नियुक्ती करण्यास याद्वारे शासनाची मान्यता प्रदान करण्यात येत आहे.
तसेच, महाराष्ट्र पशुधन विकास मंडळ, अकोला संस्थेच्या संचालक मंडळातील सभासदांची संख्या १४ ऐवजी १५ होणार असल्यामुळे, मंडळाच्या घटनेमध्ये (नियम व नियमावली) दुरूस्ती / बदलाकरीता मुख्य कार्यकारी अधिकारी, महाराष्ट्र पशुधन विकास मंडळ, अकोला यांनी मा. धर्मादाय सहआयुक्त, पुणे यांचेकडे मान्यतेस्तव सादर केलेल्या प्रस्तावास मा. धर्मादाय सहआयुक्त यांची मान्यता प्रदान होण्याच्या अटीस अधिन राहून, श्री. उध्दव बापुराव शिंदे व श्री. गोविंद बापूराव नरवटे या दोन अशासकीय सदस्यांची देखील मंडळाच्या संचालक मंडळावर देशी गाई / म्हशींच्या पैदासकारांच्या संघटनेचे प्रतिनिधी (तज्ञ) या पदावर नियुक्ती करण्यास याद्वारे शासनाची मान्यता प्रदान करण्यात येत आहे.
# Page 2
शासन निर्णय क्रमांकः संकिर्ण-२०१९/प्र.क्र.४६/पदुम-४
-----------------------------------------------------------------------------------------------------------------------------------------------------------------------------------------------------------------------
| अ. क्र. | नियुक्त करावयाच्या अशासकीय सदस्याचे नांव व पत्ता | महाराष्ट्र पशुधन विकास मंडळाचे संचालक मंडळावर नियुक्त करावयाचे अशासकीय सदस्याचे पद |
|  | सौ. विद्या शिवाजी शेंडगे अशासकीय सदस्य, बीड जिल्हा दुध संघ, रा.कडा, ता.आष्टी, जि. बीड | जिल्हा / तालुका दुध संघाचे प्रतिनिधी (अशासकीय सदस्य) |
|  | श्री.रणजीत लक्ष्मण सुळ, अशासकीय सदस्य, शिवामृत दुध संघ, अकलुज रा. मोरोजी, ता. माळशिरस, जि. सोलापूर. | जिल्हा / तालुका दुध संघाचे प्रतिनिधी (अशासकीय सदस्य) |
|  | श्री. गोविंद बापूराव नरवटे, सदस्य लाल कंधारी गौवंश विकास संस्था, करंजी, ता. जळकोट, जि. लातूर, रा. सदगुरू नगर, जुना औसा रोड, जि. लातूर | देशी गाई / म्हशींच्या पैदासकारांच्या संघटनेचे प्रतिनिधी (तज्ञ) (अशासकीय सदस्य) |
| ४ | श्री. उध्दव बापुराव शिंदे अध्यक्ष, गीरगोवंश विकास सेवाभावी संस्था, ता. गंगाखेड, जि. परभणी रा.धनगर गल्ली, गंगाखेड, जि.परभणी | देशी गाई/ म्हशींच्या पैदासकारांच्या संघटनेचे प्रतिनिधी (तज्ञ) (अशासकीय सदस्य) |
-----------------------------------------------------------------------------------------------------------------------------------------------------------------------------------------------------------------------
# Page 3