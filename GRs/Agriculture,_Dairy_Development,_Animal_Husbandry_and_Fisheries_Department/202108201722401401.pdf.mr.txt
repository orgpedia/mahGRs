# Page 1
सेंद्रिय शेती / विषमुक्त शेती या राज्यपुरस्कृत योजनेअंतर्गत डॉ. पंजाबराव देशमुख जैविक शेती मिशन राबविण्यासाठी निधी उपलब्ध करुन देण्यास मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र.संकिर्ण २७२१/प्र.क्र.६६/१अ
मंत्रालय, मुंबई-४०००३२.
दिनांक :- २० ऑगस्ट, २०२१
वाचा :- १. कृषि व पदुम विभाग, शा.नि.क्र. जैशिमि १०१८/प्र.क्र.१२५/१७-ओ, दि. १६.१०.२०१८.
२. कृषि आयुक्तालय क्र.जा.क्र.कृआ./मृसमृचा/जैशेमि/निमा/१४७३९/२०२१ दि.३०.०४.२०२१ ३. वित्त विभाग, शासन परिपत्रक क्रमांक: अर्थसं - २०२१/प्र.क्र.४८/अर्थ-३, दि.०६ एप्रिल, २०२१ ४. वित्त विभाग, शासन परिपत्रक क्रमांक: अर्थसं-२०२१/प्र.क्र.४८/अर्थ-३, दि. २४ जून, २०२१
प्रस्तावना :
अन्नधान्याच्या आणि संकरीत वाणांच्या तसेच इतर पिकांच्या अधिक उत्पादनासाठी रासायनिक खते, किटकनाशके, बुरशीनाशके आणि तणनाशकांचा मोठ्या प्रमाणात वापर करण्यात येतो. त्यामुळे पर्यावरणाचे संतुलन बिघडून जमिनीतील जैविक घटकांचा विनाश झाल्याने जमिनी मृतवत होत चालल्या आहेत. त्यामुळे मानव व पशुपक्षी यांच्या आरोग्यावर विपरीत परिणाम होत आहेत. तसेच रासायनिक खतांच्या वापरामुळे जमिनीचा पोत बिघडत आहे. त्यामुळे मशागतीच्या खर्चात वाढ झाली आहे. तसेच रासायनिक निविष्ठांच्या खरेदीसाठी मोठा खर्च करावा लागतो. सेंद्रिय शेती पध्दतीने उत्पादित शेतमालाचे सेंद्रिय प्रमाणीकरण, प्राथमिक प्रक्रिया, बाजारपेठ श्रृंखला, समुह गट स्थापन करुन त्या माध्यमातून शेती उत्पादनांना बाजारपेठ उपलब्ध होऊन योग्य भाव मिळू शकेल. सेंद्रिय शेतीमुळे शेतकऱ्यांचा उत्पादन खर्च कमी होऊन निव्वळ नफ्यात वाढ होऊन उत्पन्न वाढवणे शक्य होईल, यासाठी राज्य पुरस्कृत सेंद्रिय शेती / विषमुक्त शेती या योजनेंतर्गत डॉ. पंजाबराव देशमुख जैविक शेती मिशन राज्यात राबविण्यात येत आहे.
२. डॉ. पंजाबराव देशमुख जैविक शेती मिशन राज्यामध्ये राबविण्याकरीता उपरोक्त वाचा क्र. ०१ येथील शासन निर्णयान्वये प्रशासकीय मान्यता देण्यात आली आहे. सन २०२१-२२ या वर्षी सदर योजनची अंमलबजावणी करण्याकरिता रु. १०००.०० लक्ष (अक्षरी रु. दहा कोटी फक्त) इतका निधी अर्थसंकल्पित करण्यात आला आहे. सदर अर्थसंकल्पित निधीच्या ५०% निधी म्हणजे रु.५००.०० लक्ष (अक्षरी रुपये पाच कोटी फक्त) इतका निधी अर्थसंकल्पिय वितरण प्रणालीवर (BEAMS) वितरित करण्याची बाब शासनाच्या विचाराधीन होती.
शासन निर्णय :
सन २०२१-२२ या आर्थिक वर्षामध्ये सेंद्रिय शेती/ विषमुक्त शेती या राज्यपुरस्कृत योजनेअंतर्गत डॉ. पंजाबराव देशमुख जैविक शेती मिशन राबविण्याकरिता अर्थसंकल्पित केलेल्या रु.
१०००.०० लक्ष रक्कमेपैकी ५०% निधी म्हणजे र.५००.०० लक्ष (अक्षरी रु. पाच कोटी फक्त) इतका निधी अर्थसंकल्पिय वितरण प्रणालीवर (BEAMS) उपलब्ध करुन देण्यात येत आहे.
# Page 2
शासन निर्णय क्रमांक: संकिर्ण २७२१/प्र.क्र.६६/१अ
२. सदर निधी खालील लेखाशिर्षांतर्गत चालु वर्षी अर्थसंकल्पित केलेल्या तरतूदीतून खर्ची टाकावा.
मागणी क्र.डी-३ २४०१, पीक संवर्धन (००) (३७) सेंद्रिय शेती/विषमुक्त शेती (राज्य कार्यक्रम) डॉ.पंजाबराव देशमुख जैविक शेती मिशन ३१- सहायक अनुदाने (वेतनेतर) लेखाशिर्ष – ( २४०१ A९३१)
३. सदर योजना राबविताना शासन निर्णयातील तरतूदी व मार्गदर्शक सूचनांचे काटेकोरपणे पालन करावे.
४. वितरीत करण्यात येणाऱ्या निधीच्या आहरण व संवितरणासाठी पुढील प्रमाणे नियंत्रण अधिकारी आणि आहरण व संवितरण अधिकारी म्हणून घोषित करण्यात येत आहे.
-----------------------------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
|  | आयुक्तालय स्तर | आयुक्त (कृषि), कृषि आयुक्तालय, महाराष्ट्र राज्य, पुणे. | सहाय्यक संचालक, (लेखा-१), कृषि आयुक्तालय, महाराष्ट्र राज्य, पुणे |
|  |  |  जिल्हास्तर | जिल्हा अधिक्षक कृषि अधिकारी, अकोला | जिल्हा अधिक्षक कृषि अधिकारी, अकोला कार्यालयातील लेखाधिकारी |
-----------------------------------------------------------------------------------------------------------------------------------------
५. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना व प्रचलित अटी व शर्तींचे काटेकोरपणे पालन करावे. सदर निधी खर्च करताना विहित कार्यपद्धती अनुसरून सर्व वित्तीय कायदे/टेंडर नियमावली व नियमांचे/प्रकियेचे / वित्तीय अधिकारांच्या मर्यादेत / P.W.D मॅन्युअलचे अधिन राहून/ C.V.C. तत्वानुसार / CAG च्या निर्देशानुसार / प्रचलित शासन निर्णय / नियम / परिपत्रक / तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणानी करावी. कोणत्याही परिस्थितीत कुठलाही शासन नियम / अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
६. हा शासन निर्णय वित्त विभागाचे परिपत्रक क्रमांक: अर्थसं-२०२१/प्र.क्र.४८/अर्थ-३, दि.०६ एप्रिल, २०२१ व वित्त विभाग परिपत्रक क्रमांक: अर्थसं-२०२१/प्र.क्र.४८/अर्थ-३, दि.२४ जून, २०२१ मधील अटी व शर्तींचे अनुपालन करण्याच्या अटीच्या अधीन राहून प्रशासकीय विभागास प्रदान केलेल्या अधिकाराचा वापर करून निर्गमित करण्यात येत आहे. तसेच सदर आदेश वित्त विभाग अनौ.संदर्भ क्र.२४६/ २०२१/व्यय-१ दि.१० ऑगस्ट, २०२१ अन्वये दिलेल्या मान्यतेच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकिर्ण २७२१/प्र.क्र.६६/१अ