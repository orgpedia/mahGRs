# Page 1
पशुसंवर्धन विभाग, जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून प्राप्त होणा-या निधीमधून राबविण्यात येणा-या योजनांना तांत्रिक मंजूरी प्रदान करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- संकिर्ण-२०१८ / प्र.क्र. ३१ / पदुम-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- ९ ऑक्टोबर, २०१८.
वाचा : १) ग्रामविकास विभाग शासन निर्णय क्र. झेडपीए-२०१६/ प्र.क्र.-५६ / वित्त-९ दि.०७.१०.२०१७ २) ग्रामविकास विभाग शासन शुध्दीपत्रक क्र. झेडपीए-२०१६/प्र.क्र.-५६/वित्त-९ दि.०१.०३.२०१८ ३) आयुक्त पशुसंवर्धन, पुणे यांचे कार्यालयीन पत्र क्र.पशुधन-१/ प्र.क्र.५२७/१५४२/२०१८ पसं-१३, पुणे-६७ दि. १२.०२.२०१८.
प्रस्तावना :
राज्यातील सर्व जिल्हा परिषदांकडील जिल्हा नियोजन मंडळ योजना, राज्यस्तरीय योजना, केंद्र पुरस्कृत योजना इत्यादीच्या अंमलबजावणीस आयुक्त पशुसंवर्धन, पुणे यांचे स्तरावर तांत्रिक मंजूरी देण्यास अधिक कालावधी लागून योजनांची प्रत्यक्ष अंमलबजावणी होण्यास विलंब होतो.
ग्रामविकास विभागाने त्यांच्या वाचा-१ व २ येथील अनुक्रमे दि. ७.१०.२०१७ व दि. ०१.०३.२०१८ च्या शासन शुध्दीपत्रकान्वये ज्या योजना राबविण्यासाठी जिल्हा परिषदेस जिल्हा नियोजन मंडळ वा शासनाच्या अन्य विभागाकडून निधी प्राप्त होतो, अशा योजनांना शासनाच्या संबंधित प्रशासकीय विभागाच्या राज्यस्तरीय आयुक्त किंवा संचालक यांची तांत्रिक मान्यता घ्यावी व ज्या प्रशासकीय विभागाच्या अधिपत्याखाली राज्यस्तरीय आयुक्त / राज्यस्तरीय संचालक ही पदे कार्यरत नसतील तेथे संबंधित प्रशासकीय विभागाची तांत्रिक मान्यता घेण्यास मान्यता प्रदान केलेली आहे.
ग्रामविकास विभागाचा शासन निर्णय दि.०७.१०.२०१७ व दि.०१.०३.२०१८ अन्वये, आयुक्त पशुसंवर्धन यांना प्रदान करण्यात आलेले तांत्रिक मंजूरीचे अधिकार ठराविक वित्तीय मर्यादेस अधिन राहून आयुक्त पशुसंवर्धन यांच्या अधिनस्त प्राधिकारी यांना प्रदान करण्याची बाब शासनाच्या विचाराधीन होती. त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय जिल्हा नियोजन मंडळ, राज्यस्तरीय योजना, केंद्र पुरस्कृत योजना व शासनाच्या अन्य विभागाकडून निधी प्राप्त होत असलेल्या योजनांना तांत्रिक मान्यता देण्याचे अधिकार आयुक्त पशुसंवर्धन यांच्या अधिनस्त विविध प्राधिकारी यांना खालीलप्रमाणे नमुद वित्तीय मर्यादेच्या अधिन राहून प्रदान करण्यात येत आहेत.
# Page 2
शासन निर्णय क्रमांकः संकिर्ण-२०१८ / प्र.क्र. ३१ / पदुम-४
---------------------------------------------------------------------------------------------------------------------------------------------------------------------------------------------------------------
| अ.क्र. | अधिकाराचे स्वरुप | अधिकार प्रदान करण्यात आलेले प्राधिकारी/प्राधिकरण (Authority) | अंदाजित खर्च (रुपयात) |
| न्युनतम मर्यादा | अधिकतम मर्यादा |
| १ | २ | ३ | ४ | ५ |
|  | जिल्हा नियोजन मंडळ, राज्यस्तरीय योजना, केंद्र पुरस्कृत योजना व शासनाच्य अन्य विभागाकडून निधी प्राप्त होत असलेल्या योजनांना तांत्रिक मान्यता देण्याचे अधिकार | १.संबंधित जिल्हा पशुसंवर्धन उपायुक्त |  | १०,००,०००/ |
| २. संबंधित प्रादेशिक पशुसंवर्धन सहआयुक्त | १०,००,००१/ | २५,००,०००/ |
| ३. आयुक्त पशुसंवर्धन  |  | २५,००,००१/ | संपूर्ण अधिकार |
---------------------------------------------------------------------------------------------------------------------------------------------------------------------------------------------------------------
हा शासन निर्णय ग्रामविकास, नियोजन व वित्त विभागाच्या सहमतीने तसेच, वित्त विभागाचे अनौपचारिक संदर्भ क्र. ४७३ / २०१८ / व्यय -२, दि.०७.०९.२०१८ अन्वये निर्गमित करण्यात येत आहेत.