# Page 1
कृषि क्षेत्रात भांडवली गुंतवणूक वाढवून, पायाभूत
सुविधा निर्मितीबाबतच्या नवीन योजनेच्या
अंमलबजावणीबाबतची कार्यपध्दती व मार्गदर्शक
सूचना विहित करण्यासाठी समितीचे गठन
करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक कृसयो-२०२५/प्र.क्र.१६५/११-अे,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक: १२ जून, २०२५
वाचा :-
कृषि व पदुम विभाग, शासन निर्णय क्र.प्रपिवियो-२०२५/प्र.क्र.६६/११अे दि. ०९.०५.२०२५
प्रस्तावना :-
वातावरणातील सततच्या बदलांमुळे येणाऱ्या विविध आपत्तींना तोंड देणे शक्य व्हावे, याकरिता
शेतकऱ्यांना सक्षम बनविणे, तसेच, शेतीमध्ये भांडवली गुंतवणूक वाढवून कृषी यांत्रिकीकरण, आधुनिक
तंत्रज्ञानाचा वापर, पाण्याचा सुयोग्य व किफायतशीर वापर करण्यासाठी शेततळे, सूक्ष्म सिंचन, ठिबक /
तुषार सिंचन यासारख्या बाबींवर भर, नियंत्रित शेतीसाठी शेडनेट, हरितगृह, पॉलीहाऊस, संरक्षित शेती,
प्लास्टिक अस्तरीकरण, मल्चींग पेपर, क्रॉप कव्हर, काटेकोर शेती (precision farming), पॅक हाऊस,
गोडाऊन, कोल्ड स्टोरेज, काढणी पश्चात व्यवस्थापन, कृषि प्रक्रिया, मूल्य साखळी विकसन, शेतमालाच्या
branding, packing, साठवणूक सुविधेसाठी गोडाऊन, कोल्ड स्टोरेज, पॅक हाऊस इत्यादी सुविधा, तसेच,
शेतकऱ्यांसाठी शेळी पालन, फळबाग लागवड, रेशीम उद्योग इत्यादि बाबींसाठी, नानाजी देशमुख कृषी
संजीवनी प्रकल्पाच्या धर्तीवर, केंद्र शासनाच्या मार्गदर्शक सूचना, निकष व मापदंडांनुसार, थेट लाभ
हस्तांतरण (Direct Benefit Transfer) तत्तवावर सन २०२५-२६ पासून नवीन योजना राबविण्यास उपरोक्त
वाचा येथील शासन निर्णयाद्वारे मान्यता देण्यात आली आहे. सदर नवीन योजनेचे नामकरण च्य?! समृध्दी
योजना असे करण्याबाबत मा.मंत्री,कृषि यांनी निदेश दिले आहेत. या नवीन योजनेची अंमलबजावणी
करताना अंमलात आणावयाची कार्यपध्दती व तद्अनुषंगाने योजनेसाठीच्या मार्गदर्शक सूचना विहित
करण्याकरिता प्रकल्प संचालक, नानाजी देशमुख कृषी संजीवनी प्रकल्प यांच्या अध्यक्षतेखाली समितीचे
गठन करण्याची बाब राज्य शासनाच्या विचाराधीन होती.
शासन निर्णय :-
प्रस्तावनेत नमूद केलेल्या पार्श्वभूमीवर कृषि समृध्दी योजनेची अंमलबजावणी करताना अंमलात
आणावयाची कार्यपध्दती व तद्अनुषंगाने योजनेसाठीच्या मार्गदर्शक सूचना विहित करण्याकरिता प्रकल्प
# Page 2
शासन निर्णय क्रमांकः कृसयो-२०२५/प्र.क्र.१६५/११-अे,
संचालक, नानाजी देशमुख कृषी संजीवनी प्रकल्प यांच्या अध्यक्षतेखाली पुढीलप्रमाणे समितीचे गठन
करण्यात येत आहे.
अ) समितीची रचना:-
--------------------------------------------------------------------
| अ.क्र. | पदनाम | पद |
| १. | प्रकल्प संचालक, नानाजी देशमुख कृषी संजीवनी प्रकल्प | अध्यक्ष |
| २. | आयुक्त, कृषि | सदस्य |
| ३. | प्रकल्प संचालक, स्मार्ट प्रकल्प | सदस्य |
| ४. | संचालक, विस्तार व प्रशिक्षण | सदस्य |
| ५. | संचालक, फलोत्पादन | सदस्य |
| ६. | संचालक, एकात्मिक फलोत्पादन विकास अभियान | सदस्य |
| ७. | संचालक, आत्मा | सदस्य |
| ८. | संचालक, निविष्ट्ठा व गुणनियंत्रण | सदस्य |
| ९. | संचालक, मृद संधारण व पाणलोट क्षेत्र व्यवस्थापन | सदस्य |
| १०. | मृद विज्ञान विशेषज्ञ, नानाजी देशमुख कृषि संजीवनी प्रकल्प | सदस्य |
| ११. | संचालक, कृषि प्रक्रिया व नियोजन | सदस्य सचिव |
--------------------------------------------------------------------
ब) समितीची कार्यकक्षा :-
१.नानाजी देशमुख कृषी संजीवनी प्रकल्पाच्या धर्तीवर कृषि समृध्दी योजनेची संभाव्य
फलनिष्ट्पत्ती आणि योजनेचे वितरण/योजनेमुळे होणारे सकारात्मक परिणाम याबाबत
शिफारशी करणे.
२.कृषि समृध्दी योजनेची फलनिष्ट्पत्ती आणि योजनेचे वितरण/योजनेमुळे होणारे सकारात्मक
परिणाम/बदल याचे वस्तुनिष्ट्ठ मुल्यांकन करण्यासाठी सक्षम यंत्रणा सूचविणे.
३.सदर योजनेकरिता प्रत्येक जिल्यासाठी लक्षांक निश्चित करणे
४.योजनेत अंतर्भूत असलेल्या विविध घटक अंमलबजावणी स्तरावर प्रत्यक्षात आणताना
प्रशिक्षणाची गरज/भूमिका व व्याप्ती निश्चित करणे.
५.कृषि समृध्दी योजनेंतर्गत ज्या घटकांचा समावेश करावयाचा आहे, त्या घटकांचे प्रमाण व
त्यासाठी लागणारा निधी याबाबतचा ढोबळ आराखडा निश्चित करणे.
६.योजनेच्या भागधारकांना (STAKE HOLDERS) द्यावयाच्या प्रशिक्षणाचा घटकनिहाय
तपशील निश्चित करणे.
७.सदर योजनेची अंमलबजावणी करताना वापरावयाच्या आधुनिक तंत्रज्ञानासाठी आराखडा
सूचविणे.
पृष्ट्ठ ३ पैकी २
# Page 3
शासन निर्णय क्रमांकः कृसयो-२०२५/प्र.क्र.१६५/११-अे,
क)समितीचा कालावधी:-
वर नमूद केलेल्या कार्यकक्षेच्या अनुषंगाने समितीने आपला अहवाल या शासन निर्णयाच्या
दिनांकापासून १५ दिवसांच्या आत शासनास सादर करावा.
२. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध