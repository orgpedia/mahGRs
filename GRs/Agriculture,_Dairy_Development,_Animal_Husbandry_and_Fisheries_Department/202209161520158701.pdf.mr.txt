# Page 1
पशुसंवर्धन आयुक्त कार्यालया अंतर्गतच्या स्वीय प्रपंजी खात्यांच्या कामकाज व ताळमेळासंदर्भात समिती गठित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- संकीर्ण-२०२१/प्र.क्र.३२ / पदुम- १६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १६ सप्टेंबर, २०२२
वाचा :- १) केंद्र शासनाच्या कृषि, पशुसंवर्धन व दुग्धव्यवसाय विभागाचे क्र.४३-५६/२००५ एलडीटी (पी), दि.३०/६/२००५ रोजीचे पत्र.
२) शासन निर्णय, कृषि व पशुसंवर्धन, दुग्धव्यवसाय व मत्स्यव्यवसाय विभाग
क्र. कुक्कुट-२००७/प्र.क्र.६२०/ पदुम-४, दिनांक १८ जून, २००८
३) शासन पूरकपत्र, कृषि व पशुसंवर्धन, दुग्धव्यवसाय व मत्स्यव्यवसाय विभाग क्र. कुक्कुट-२०११/प्र.क्र.१७५/ पदुम-४, दिनांक ३१ मार्च, २०१२
प्रस्तावना : केंद्र शासनाच्या कृषि मंत्रालयाच्या संदर्भाधीन दिनांक ३०/६/२००५ च्या पत्रान्वये “राज्यातील कुक्कुट पालन प्रक्षेत्रांना अर्थसहाय्य या केंद्र पुरस्कृत ८०:२० या प्रमाणातील योजनेतर्गत दिलेल्या निदेशानुसार केंद्र शासनाने खेळते भांडवल प्रभावीपणे वापरले जाणे आणि आवर्ती पद्धतीने ते वापरता येण्यासाठी त्याची प्रतिपूर्तीची संपूर्ण जबाबदारी ही राज्य शासनावर टाकण्यात आली आहे. त्यामुळे सदर खेळते भांडवल प्रभावीपणे वापरता येण्यासाठी राज्यातील मध्यवर्ती अंडी उबवणी केंद्र, पुणे, कोल्हापूर, औरंगाबाद, नागपूर आणि बदक पैदास केंद्र, वडसा, जिल्हा गडचिरोली अशा ५ केंद्रांसाठी स्वीय प्रपंजी लेखा खाती उघडण्यास शासनाने दिनांक १८ जून, २०१८ च्या शासन निर्णयान्वये मान्यता दिली आहे.
त्यापैकी मध्यवर्ती अंडी उबवणी केंद्र, कोल्हापूर व औरंगाबाद ही खाती सद्य:स्थितीत बंद असल्याचे आयुक्त पशुसंवर्धन कार्यालयाने कळविलेले आहे. महालेखापाल कार्यालयामार्फत एक वर्षापेक्षा अधिक कालावधीकरीता बंद असलेली वैयक्तिक ठेव खाती / स्वीय प्रपंजी खाती यामधील अखर्चित निधी शासनाच्या लेख्यामध्ये जमा करण्याबाबत वारंवार सूचित करण्यात येत आहे. त्यामुळे आयुक्त पशुसंवर्धन कार्यालयांतर्गतच्या बंद स्वीय प्रपंजी खात्यामधील अखर्चित निधी शासनाच्या लेख्यामध्ये जमा करण्यात आला आहे किंवा कसे, तसेच सद्य:स्थितीत किती स्वीय प्रपंजी खाती सुरु आहेत, तसेच सदर स्वीय प्रपंजी खाती यापुढे सुरु ठेवणे आवश्यक आहे किंवा कसे, याबाबतचा आढावा / ताळमेळ आयुक्त पशुसंवर्धन कार्यालय स्तरावर घेणे आवश्यक आहे. त्याकरीता एक समिती गठित करण्याची बाब शासनाच्या विचाराधीन होती.
शासन निर्णय : आयुक्त पशुसंवर्धन यांच्या अखत्यारीतील स्वीय प्रंपजी खात्याचे एकूण कामकाज व ताळमेळा संदर्भात उपआयुक्त ( पशुधन व कुक्कुट ) यांच्या अध्यक्षतेखाली खालीलप्रमाणे एक समिती गठित करण्यात येत आहे. :
# Page 2
शासन निर्णय क्रमांकः संकीर्ण-२०२१/प्र.क्र.३२/पदुम-१६
---------------------------------------------------------------------
| अ.क्र. | अधिकारी | पदाधिकारी |
| १ | उप आयुक्त ( पशुधन व कुक्कट) पशुसंवर्धन आयुक्तालय, पुणे. | अध्यक्ष |
| २ | जिल्हा पशुसंवर्धन उप आयुक्त (संबंधित जिल्हा) | सदस्य |
| ३ | सहायक आयुक्त,पशुसंवर्धन संबंधित मध्यवर्ती अंडी उबवणी केंद्र | सदस्य |
| ४ | सहायक संचालक (लेखा), पशुसंवर्धन आयुक्तालय, पुणे. | सदस्य सचिव |
---------------------------------------------------------------------
२. सदर गठित समितीने वरीलप्रमाणे स्वीय प्रपंजी खात्याचा आढावा घेऊन सद्य:स्थितीत आयुक्त पशुसंवर्धन कार्यालयास किती स्वीय प्रपंजी खाती प्रत्यक्षात आवश्यक आहेत याबाबत सुनिश्चिती करावी. केंद्र शासनाच्या निर्देशानुसार सुरु असलेल्या स्वीय प्रपंजी खात्यामध्ये निधी हा खेळते भांडवल म्हणून देण्यात आलेले असल्यामुळे त्यातील निधी आवश्यक निधी शिल्लक ठेवणे आवश्यक आहे. त्यामुळे सदर स्वीय प्रपंजी खात्यातून खर्च करण्यात आलेला निधीचा प्रथम भरणा ( recoupe ) करण्यात यावा व त्यानंतरच प्राप्त अर्थसंकल्पिय तरतूदीतून अन्य खर्च करण्यात यावेत. बंद असलेल्या स्वीय प्रपंजी खात्यातील अखर्चित निधी शासकीय लेख्यामध्ये जमा करावा व त्याप्रमाणे महालेखापाल कार्यालयास कळविण्यात यावे. तसेच सदर गठित समितीने स्वीय प्रपंजी खात्यांचा दर तीन महिन्यांनी आढावा घेण्यात यावा व त्याबाबतचा अहवाल शासनास सादर करावा.