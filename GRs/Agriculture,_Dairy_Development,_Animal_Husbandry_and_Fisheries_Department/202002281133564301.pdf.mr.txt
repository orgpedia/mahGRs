# Page 1
कृषि विद्यापीठे, कृषि विद्यापीठाशी संलग्न असलेली महाविद्यालये संलग्नशास्त्र यांचेकडील शिक्षक/ शिक्षकेतर कर्मचा-यांना परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेंतर्गत योजनेच्या सभासदांचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत..
महाराष्ट्र शासन
कृषि व पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: मकृप १०१८/प्र.क्र.२३०/६-अ,
हुतात्मा राजगुरु चौक, मादाम कामा मार्ग,
मंत्रालय, मुंबई : ४०० ०३२.
दिनांक : २८ फेब्रुवारी, २०२०.
संदर्भ :- वित्त विभाग,शासन निर्णय क्रमांक: अंनियो २०१७/प्र.क्र २९/सेवा-४, दि.२९ सप्टेंबर, २०१८
प्रस्तावना :
दि.१.११.२००५ रोजी व व त्यानंतर कृषि विद्यापीठाच्या सेवेत रुजू झालेल्या कर्मचा-यांना शासन निर्णय, वित्त विभाग, क्रमांक : अंनियो-१००५/१२६/सेवा-४, दि.३१.१०.२००५ अन्वये नवीन परिभाषित अंशदान निवृत्तीवेतन योजना लागू करण्यात आली आहे. या योजनेच्या अंमलबजावणीची कार्यपध्दती शासन निर्णय, वित्त विभाग क्रमांक : अंनियो १००७/१८/सेवा-४, दि.७.७.२००७ अन्वये ठरविण्यात आली आहे.
तसेच शासन निर्णय, वित्त विभाग क्रमांक: अंनियो २०१२/प्र.क्र.९६/सेवा-४, दि.२७.८.२०१४ अन्वये सदरची योजना केंद्राच्या धर्तीवर राष्ट्रीय निवृत्तीवेतन योजनेत समाविष्ट केलेली आहे.दि.१/११/२००५ रोजी व त्यानंतर शासकीय सेवेत रुजू झालेल्या परिभाषित अशंदान निवृत्तीवेतन योजना / राष्ट्रीय निवृत्ती योजना लागू असलेल्या कर्मचाऱ्यांना महाराष्ट्र नागरी सेवा (निवृत्तीवेतन) नियम, १९८२ च्या तरतुदी लागू होत नाहीत. त्यामुळे त्यांना निवृत्तीवेतन / कुटुंब निवृत्तीवेतन, मृत्यु -नि-सेवा उपदान व भविष्य निर्वाह निधीचे लाभ अनुज्ञेय ठरत नाहीत. दि. ३१.३.२०१५ पर्यंत परिभाषित अंशदान निवृत्तीवेतन योजना कार्यान्वित असल्याने कर्मचा-यास त्याचे स्वत:चे अंशदान अधिक कृषि विद्यापीठांचे समतुल्य अंशदान व व त्यावरील व्याज भविष्य निर्वाह निधीच्या दराने देय केले आहेत व या योजनेचे सदस्यत्व संपुष्टात आल्यास या कर्मचा-यांना त्यांच्या खात्यावर जमा असलेल्या रकमांचे परतावे देण्यात येतात. या योजनेमध्ये कर्मचा-यांची रक्कम वार्षिक योजनेमध्ये (Annuity Plan) गुंतविण्याची तरतूद नसल्याने त्यांच्या खात्यावर जमा असलेल्या रक्कमेशिवाय त्यास इतर कोणतेही लाभ देय होत नाहीत.
# Page 2
शासन निर्णय क्रमांकः मकृप १०१८/प्र.क्र.२३०/६-अ,
दिनांक ०१.०४.२०१५ पासून राष्ट्रीय निवृत्तीवेतन योजना कार्यान्वित झाली आहे. राष्ट्रीय निवृत्तीवेतन योजनेत कर्मचा-यांना वेतनातून कपात झालेल्या अंशदानावर कृषि विद्यापीठाचे सममूल्य अंशदान देण्यात येते. सदरची अंशदाने निवृत्तीवेतन निधी विनियामक व विकास प्राधिकरणाने नेमलेल्या निधी व्यवस्थापकामार्फत गुंवतणूकीसाठी उपलब्ध करुन देण्यात येतात.
या रक्कमा कर्मचा-यांचे योजनेचे सदस्यत्व, मृत्यु, सेवानिवृत्ती, राजीनामा इत्यादी कारणामुळे संपुष्टात आल्यावर निवृत्तीवेतन निधी विनियामक व विकास प्राधिकरणाने ठरविलेल्या नियमानुसार वार्षिक योजना (Annuity Plan) मध्ये गुंतविण्यात येऊन त्यावर कर्मचा यास/त्याच्या वारसास मासिक निवृत्तीवेतन विषयक लाभ देण्याची तरतुद आहे. परंतु मृत्यु झाल्यास सद्य:स्थितीत कोणतीही वार्षिक योजना (Annuity Plan) कार्यान्वित नसल्याने कर्मचा यास त्याच्या खात्यावर जमा झालेला सर्व संचित निधी दिला जातो.
सदर योजनेच्या सभासदाचा सेवेत असतांना अल्प सेवा होऊन मृत्यु झाल्यास, सदर कर्मचा-याच्या कुटुंबियांस त्याच्या खाती जमा असणा-या संचित निधी व्यतिरिक्त इतर कोणतेही लाभ मिळत नाहीत. त्यामुळे अशा कर्मचा-यांच्या कुटुंबियांना आर्थिकदृष्टया मदत करण्याचे शासनाच्या विचाराधीन होते. याबाबत सर्वंकष विचार करुन शासन आता खालीलप्रमाणे निर्णय घेत आहे.
शासन निर्णय :
"दिनांक ०१.११.२००५ रोजी व त्यानंतर कृषि विद्यापीठे, कृषि विद्यापीठाशी संलग्न असलेली महाविद्यालय संलग्न शास्त्र यांचेकडील शिक्षक, शिक्षकेत्तर सेवेत नियुक्त झालेल्या व परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेचा सदस्य असणारा कर्मचारी १० वर्षे सेवा होण्यापूर्वी सेवेत असतांना मृत्यु पावल्यास, त्याच्या नामनिर्देशित व्यक्तीस, नामनिर्देशन केले नसल्यास त्याच्या कायदेशीर वारसास सानुग्रह अनुदान रु.१० लक्ष अधिक कर्मचा-याच्या खाती जमा असलेली संचित रक्कम देण्यात यावी."
२. दिनांक ०१.११.२००५ रोजी व त्यानंतर कृषि विद्यापीठे, कृषि विद्यापीठाशी संलग्न असलेली महाविद्यालय संलग्न शास्त्र यांचेकडील शिक्षक, शिक्षकेत्तर सेवेत नियुक्त झालेला कर्मचारी जर परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेचा सदस्य होण्यास पात्र असेल, परंतु त्याचे खाते उघडण्याची जबाबदारी ज्या कार्यालयाची आहे, त्या कार्यालयांनी ती पार पाडली नसेल किंवा सदर कर्मचा-याचा दोष नसतांना काही अपरिहार्य कारणास्तव त्याचे खाते उघडले गेले नसेल अशा कर्मचा-याच्या नामनिर्देशित व्यक्तीस, नामनिर्देशन केले नसल्यास त्याच्या कायदेशीर वारसास देखिल रु.१० लक्ष इतके सानुग्रह अनुदान अनुज्ञेय राहील. मात्र अशा प्रकरणांना मान्यता देण्यापूर्वी वित्त विभागाची सहमती घेणे आवश्यक असेल
पृष्ठ १२ पैकी २
# Page 3
शासन निर्णय क्रमांकः मकृप १०१८/प्र.क्र.२३०/६-अ,
३. या शासन निर्णयाद्वारे अनुज्ञेय होणा-या सानुग्रह अनुदानाचा लाभ -- अ) परिभाषित अंशदान निवृत्तीवेतन योजना / राष्ट्रीय निवृत्तीवेतन योजना लागू असलेल्या कर्मचा-यांच्या कृषि विद्यापीठाच्या सेवेत असतांना १० वर्षे सेवा पूर्ण होण्यापूर्वी मृत्यु झाल्यास, त्या कर्मचा-याने नामनिर्देशित केलेली व्यक्तीस अथवा ब) जर त्या कर्मचा-याने नामनिर्देशन केले नसेल तर त्याच्या कायदेशीर वारसास अनुज्ञेय राहील.
४. या शासन निर्णयान्वये अनुज्ञेय ठरणारे सानुग्रह अनुदान मंजूरीचे अधिकारी प्रशासकीय विभाग प्रमुख यांना राहतील. त्यांना हे अधिकार त्यांच्या दुय्यम अधिका-यास प्रत्यार्पित करता येणार नाहीत.
५. सदर योजनेची कार्यपध्दती सोबत जोडलेल्या "जोडपत्र" व परिशिष्ट क्रमांक १ ते ३ प्रमाणे अंमलात आणावी.
सदर शासन निर्णय वित्त विभागाच्या सहमतीने वित्त विभागाचा अनौपचारिक संदर्भ क्र.५७/२२८दि. १३/११/२०१९ अनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12