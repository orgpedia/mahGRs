# Page 1
सार्वजनिक वित्तीय व्यवस्थापन प्रणालीच्या माध्यमातून वैधानिक अदायगी करताना विविध कपातींचे व्यवहार सुलभ होण्यासाठी पशुसंवर्धन विभागाच्या सर्व केंद्र पुरस्कृत व केंद्र सहाय्यित योजनांसाठी Holding Account उघडण्यास मान्यता देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०२१/ प्र.क्र.१४/पदुम-१६
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दिनांक : १३ सप्टेंबर, २०२२
वाचा : १) कृषि व पदुम विभाग शासन निर्णय क्र. संकीर्ण-२०२१/प्र.क्र.१४/पदुम-१६, दिनांक ०६.०९.२०२१ २) केंद्र शासनाच्या वित्त मंत्रालयाचे पत्र क्र.F.No.१(१३)/PFMS/FCD/२०२०, दिनांक १६.०३.२०२२.
३) आयुक्त पशुसंवर्धन यांचे पत्र क्र. एफवायपी२२(२३)/तां-१/सीआर-०६/१४६३/२०२२/ पसं-६, दिनांक २१.०६.२०२२ ४) वित्त विभागाचे पत्र क्र. संकीर्ण-२०२१/प्र.क्र.३५ (भाग-१)/कोषा प्रशा-४, दिनांक २५.०८.२०२२ प्रस्तावना : उपरोक्त संदर्भ क्र.१ येथील शासन निर्णयान्वये पशुसंवर्धन विभागाच्या केंद्र पुरस्कृत व केंद्र सहाय्यित योजनांकरिता बँक ऑफ बडोदा या बँकेत SNA व IA यांची बँक खाती उघडण्यास मान्यता देण्यात आली आहे. केंद्र शासनाने संदर्भ क्र. २ च्या आदेशान्वये सार्वजनिक वित्तीय व्यवस्थापन प्रणालीच्या माध्यमातून अदायगी करताना विविध कपातींचे व्यवहार सुलभ होण्यासाठी सर्व केंद्र पुरस्कृत व केंद्र सहाय्यित योजनांसाठी Holding Account उघडण्याबाबत मार्गदर्शक सूचना दिल्या आहेत. त्यानुसार आयुक्त पशुसंवर्धन यांनी संदर्भ क्र.३ च्या पत्रान्वये प्रस्तावित केल्यानुसार पशुसंवर्धन विभागाच्या सर्व केंद्र पुरस्कृत व केंद्र सहाय्यित योजनांकरिता Holding Account उघडण्यास मान्यता देण्याची बाब शासनाच्या विचाराधीन होती.
शासन निर्णय :
सार्वजनिक वित्तीय व्यवस्थापन प्रणालीच्या माध्यमातून अदायगी करताना विविध कपातींचे व्यवहार सुलभ होण्यासाठी पशुसंवर्धन विभागाच्या सर्व केंद्र पुरस्कृत व केंद्र सहाय्यित योजनांसाठी अंमलबजावणी यंत्रणाकरिता जिल्हा स्तरावर बँक ऑफ बडोदा या बँकेमध्ये एक Holding Account उघडण्यास मान्यता देण्यात येत आहे.
# Page 2
शासन निर्णय क्रमांकः संकीर्ण-२०२१/प्र.क्र.१४/पदुम-१६ २. सदर Holding Account मधून सार्वजनिक वित्तीय व्यवस्थापन प्रणालीच्या बाहेर चेक अथवा इंटरनेट बँकींगच्या द्वारे चलनाची माहिती प्राप्त करुन वैधानिक अदायगी करण्यास मान्यता देण्यात येत आहे.
३. सदर Holding Account हे राज्य शासन व स्थानिक स्वराज्य संस्थांचे कर/शुल्क / अतिरिक्त कर/स्थानिक स्वराज्य संस्थांचे शुल्क या व्यवहारासाठी वापरण्यात यावे.
४. सदर Holding Account मध्ये अधिकतम चौदा दिवसांसाठी निधी राहील व त्यानंतर सदर निधी संबंधित यंत्रणेच्या खात्यांत जमा होईल याचा दक्षता घ्यावी.