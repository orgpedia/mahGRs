# Page 1
ई-गव्हर्नंस प्रकल्पांतर्गत महा-अॅग्रीटेक प्रकल्प राबविण्यासाठी रु.१७.६८ कोटी निधी वितरीत करणेबाबत. (सन २०१९-२०)
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः राकृवि-२०१८/प्र.क्र. १६९/भाग-१/१४ ओ
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक: २५ एप्रिल, २०१९
संदर्भ - १. शासन निर्णय कृषि व पदुम विभाग क्र. प्रपिवियो-२०१८/प्र.क्र.२५०/११- अ,दि. १६.११.२०१८ २. शासन निर्णय कृषि व पदुम विभाग क्र. राकृवि-२०१८/प्र.क्र.१६९/भाग-१/१४ओ, दि. ०२/०३/२०१९ ३. महाराष्ट्र सुदुर संवेदन उपयोजन केंद्र, नागपूर कार्यालयाचे पत्र क्र. MRSAC / महाअग्रीटेक / ५३/२०१९-२०, दि. १८/०४/२०१९.
प्रस्तावना :
सन २०१९-२० च्या खरीप व रब्बी हंगामापासून राज्यात उपग्रह व ड्रोन तंत्रज्ञानाचा वापर करुन महा-अॅग्रीटेक प्रकल्प राबविण्यास संदर्भ क्र. २ च्या शासन निर्णयान्वये मान्यता देण्यात आलेली आहे.
या प्रकल्पाव्दारे स्थानिक पातळीवर मर्यादित क्षेत्रावर झालेल्या नुकसानीचा आढावा घेणे, राज्यातील पिक निहाय लागवडीचे क्षेत्र अचूकपणे परिगणित करणे, महसूल मंडळ स्तरापर्यंत सर्व प्रमुख पिकांचे खरीप व रब्बी हंगामाकरिता क्षेत्र सुधार गुणांकाचे निर्धारण करणे (Area Correction Factor), पिकांच्या आरोग्याचे नियमित स्वरुपात सर्वेक्षण करुन शेतकऱ्यांना किड व रोगापासून पिक संरक्षणाचा सल्ला व मार्गदर्शन वेळोवेळी देणे, पिकांच्या काढणी पश्चात येणाऱ्या उत्पादनाचे अनुमान (yield estimation) करणे आणि त्याआधारे उत्पादित शेतमालाचे सुयोग्य नियोजन करण्यासाठी महा-अॅग्रीटेक प्रकल्पांतर्गत उपग्रह व ड्रोन तंत्रज्ञानाचा वापर करण्यात येणार आहे. सदर प्रकल्प महाराष्ट्र शासन, महाराष्ट्र सुदूर संवेदन उपाययोजना केंद्र, नागपूर (MRSAC) व नॅशनल रिमोट सेन्सिंग सेंटर (NRSC ISRO) यांच्या सहकार्याने राबविण्यात येणार असून सदर प्रकल्पांतर्गत विविध बाबींकरिता चालू वर्षी निधी वितरीत करण्याची बाब शासनाच्या विचाराधिन होती.
शासन निर्णय :
१. सन २०१९-२० च्या खरीप व रब्बी हंगामापासून राज्यात उपग्रह व ड्रोन तंत्रज्ञानाचा वापर करुन पिक पेरणी, पिकांचे आरोग्य व पिकांचे उत्पादन तसेच शेतीचे विविध नैसर्गिक आपत्तीमुळे स्थानिक पातळीवर होणारे नुकसान इ. संदर्भात महाराष्ट्र सुदूर संवेदन उपाययोजना केंद्रद्र, , नागपूर (MRSAC) यांनी सादर केलेल्या प्रस्तावानुसार नॅशनल रिमोट सेन्सिंग सेंटर (NRSC-ISRO), हैद्राबाद यांच्या सहकार्याने राबविण्यात येणाऱ्या महा-अॅग्रीटेक प्रकल्पाची अंमलबजावणीसाठी रु.१७.६८ कोटी निधी वितरीत करण्यात येत आहे.
# Page 2
शासन निर्णय क्रमांकः राकृवि-२०१८/प्र.क्र. १६९/भाग-१/१४ ओ
२. परिच्छेद क्र. १ मध्ये नमूद केल्यानुसार ई-गव्हर्नन्स कार्यक्रमांतर्गत महा-अॅग्रीटेक प्रकल्पासाठी ₹ १७.६८ कोटी (रुपये सतरा कोटी अडुसष्ट लाख फक्त), निधी उपलब्ध करुन देण्यात येत असून तो योजनेच्या पुढील लेखाशिर्षांतर्गत सन २०१९-२० मध्ये अर्थसंकल्पित केलेल्या तरतुदीतून खर्ची टाकावा - मागणी क्र. डी –७
३४५१ सचिवालय - आर्थिक सेवा
०९०, सचिवालय (०२) ई-गव्हर्नन्स कार्यक्रम
(०२)(०४) ई-गव्हर्नन्स कार्यक्रम अंमलबजावणी (कृषि) (कार्यक्रम) (३४५१२७८२) १७, संगणक खर्च
३. या शासन निर्णयान्वये वितरीत केलेल्या निधीच्या आहरणाकरिता सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून आणि आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.