# Page 1
मा. उच्च न्यायालय खंडपिठ औरंगाबाद यांच्या दिनांक ०९/०५/२०१९ रोजीच्या न्यायनिर्णयानुसार श्रीमती व्दारकाबाई बापूराव जाधव यांना ग्रेड-१ मजूर म्हणून नियुक्ती व अनुषंगीक लाभ अदा करण्यास मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः ताबिके-२०२०/प्र.क्र.१०४/१३-अ
मादाम कामा मार्ग, हुतात्मा राजगुरू चौक,
मंत्रालय, मुंबई -४०० ०३२.
तारीख: १ जून, २०२१
वाचा: १) कृषि आयुक्तालयाचे पत्र क्र. युएलपी-१००९/१६२३४/प्र.क्र.१८५/आस्था-३/२०५०९ दि.२८/०८/२०२० २) कृषि आयुक्तालयाचे पत्र क्र. युएलपी-१००९/१६२३४/प्र.क्र.१८५/आस्था-३/८४९४ दि.०३/०३/२०२१ ३) मा उच्च न्यायालय खंडपिठ औरंगाबाद येथे दाखल रि.पि.क्र. २३/२००३ बाबत दिलेला दिनांक ९/०५/२०१९ चा न्याय निर्णय.
प्रस्तावना: श्रीमती द्वारकाबाई बापूराव जाधव या तालुका बिज गुणन केंद्र, बिंदूसरा, जि. बीड येथे दिनांक २९.६.१९८३ पासून रोजंदारी मजूर म्हणून कार्यरत होत्या. श्रीमती द्वारबाई जाधव यांनी शासकीय सेवेत कायम करण्यासाठी व अनुषंगिक फायदे मिळणेसाठी मा. औद्योगिक न्यायालय, औरंगाबाद येथे यु.एल. 5.पी. प क्र.१९८/९५ अन्वये अर्ज दाखल केले होते. याचा निकाल दिनांक २०.७.२००२ रोजी लागला आहे. त्यात श्रीमती द्वारकाबाई बापूराव जाधव यांना तक्रार दाखल केलेल्या दिनांकापासून नियमित सेवेत घेऊन त्या अनुषंगाने स्थायीकरणाचे सर्व लाभ त्या दिनाकांपासून देण्यात यावे असे आदेश दिले.
२. सदर न्याय निर्णयाच्या विरोधात मा.उच्च न्यायालय, औरंगाबाद येथे रिट पिटीशन क्र.२३/२००३ दाखल करण्यात आले. त्याचा निकाल दिनांक ९/५/२०१९ रोजी लागला. सदर निकालात मा. औद्योगिक न्यायालयाच्या दिनांक २०.७.२००२ रोजीचा न्यायनिर्णय बाजूला करुन जिल्हा कृषी अधिकारी व विभागीय कृषी संहसंचालक यांनी तात्काळ प्रस्ताव आयुक्त कार्यालयास सादर करावा.
आयुक्त कार्यालयाने प्रस्ताव तपासून श्रीमती जाधव यांच्या सेवेचा कालावधी व पदाची उपलब्धता लक्षात घेऊन त्यांची स्थायी रिक्त पदावर नेमणूक करावी. ज्या दिनांकापासून ते पद रिक्त झाले तेव्हापासून त्यांना सेवेत कायम करुन मानीव दिनाकांसह सर्व अनुषंगिक लाभ देण्याची कार्यवाही करण्याचे आदेश दिले.
३. श्रीमती द्वारकाबाई जाधव यांना मा. उच्च न्यायालय, खंडपीठ औरंगाबाद यांच्या दिनांक ९/५/२०१९ च्या आदेशानुसार सन १९९७ नंतर सदर पद रिक्त झाले तेव्हापासून सेवेत नियुक्त करुन मानीव दिनाकांसह सर्व अनुषंगिक लाभ दयावयाचे आहेत. त्याअनुषंगाने जिल्हा अधिक्षक कृषी आधिकारी, बीड यांचे अहवालानुसार सन १९९७ पासून ग्रेड-१ मजुराचे ४ पदे रिक्त असून त्यापैकी खुला प्रवर्गातून १ पद रिक्त आहे. सबब सदर खुला प्रवर्गातून रिक्त पदी श्रीमती द्वारकाबाई बापूराव जाधव यांना नियुक्ती देणे शक्य होईल. सदर न्यायनिर्णयानुसार श्रीमती द्वारकाबाई जाधव यांना पूर्वलक्षी प्रभावाने रिक्त पदावर नेमणूक देण्याच्या अनुषंगाने उपलब्ध असलेल्या कागदपत्रानुसार त्यांचा जन्म दिनांक १.१.१९७१ असा असून त्यांचे दिनांक १.३.२०२० रोजीचे वय ५० वर्ष झाले आहे. मजुरांच्या सेवाप्रवेश नियमातील तरतूद क्र.३ (१) (ब) नुसार ४० वर्षे व त्यापुढील वयाच्या मजुराबाबत शासनमान्यता प्राप्त करवून घेणे आवश्यक असल्याने सदर मजुराच्या बाबत शासन मान्यतेचा प्रस्ताव प्राप्त झाला होता.
# Page 2
शासन निर्णय क्रमांकः ताबिके-२०२०/प्र.क्र.१०४/१३-अ
त्याअनुषंगाने श्रीमती व्दारकाबाई जाधव यांना नियुक्ती देण्याबाबतचा प्रस्ताव शासनाच्या विचाराधिन होता.
शासन निर्णय: जिल्हा अधिक्षक कृषी अधिकारी, बीड यांचे अहवालानुसार सन १९९७ पासून ग्रेड-१ मजुराचे ४ पदे रिक्त असून त्यापैकी खुला प्रवर्गातून १ पद रिक्त आहे. सदर खुला प्रवर्गातून रिक्त पदी श्रीमती द्वारकाबाई बापूराव जाधव यांना नियुक्ती देणे शक्य होईल. सबब दिनांक ०१.०१.१९९७ रोजी सदर पद रिक्त झाले ही बाब विचारात घेता सन १९९७ मध्ये श्रीमती जाधव यांनी वयाची २६ वर्षे पूर्ण केलेली असल्याने व मजूरांच्या सेवाप्रवेश नियमातील नियम क्रमांक ३ (१) (बी) (क) तरतूदीनुसार जिल्हा अधिक्षक कृषी अधिकारी, बीड हे नियुक्ती प्राधिकारी सक्षम आहे हे लक्षात घेता या पदावर नियुक्ती देऊन दिनांक ०१.०१.१९९७ पासून स्थायीकरणाचे सर्व लाभ देण्यास शासन मान्यता देण्यात येत आहे.
२. श्रीमती जाधव यांना दिनांक ०१.०१.१९९७ पासून पूर्वलक्षी प्रभावाने ग्रेड-१, रोजंदारी मजूर म्हणून नियुक्ती देवून त्यांच्या मजूरी / वेतनाच्या फरकाच्या रकमेची परिगणना करून सदर रक्कम मुख्य लेखाशिष २४०१ ०२६१ खाली (०१-वेतन) या बाबी अंतर्गत अदा करण्यास शासन मान्यता देण्यात येत आहे.
३. न्यायालयीन प्रकरणात वित्तीय अधिकार नियम पुस्तिका, १९७८, दिनांक १७/४/२०१५ भाग पहिला,उप विभाग-दोन अनु. क्र. ७ नुसार प्रशासनिक विभाग प्रमुख यांना पुर्ण अधिकार प्रदान करण्यात आलेले आहेत. त्या अधिकारानुसार सदर शासन निर्णय निर्गमित करण्यात येत आहे.
४. आयुक्त कृषि कार्यालयाने मा. न्यायालयाने दिलेल्या न्यायनिर्णयानुसार देय ठरणारी रक्कम अदा करताना शासनाचे प्रचलित नियम, अटी व शर्ती व आदेशांचे अनुपालन करण्यात यावे. तसेच या प्रकरणी कोणतीही प्रशासकीय वा वित्तीय अनियमितता होणार नाही, याची दक्षता घेण्यात यावी.
५. यावरील येणारा खर्च मागणी क्र.डी-३, २४०१-पिकसंवर्धन, १०३- बी बियाणे, १०३ (००) (०१) तालुका बीजगुणन प्रक्षेत्र (२४०१ ०२६१) (०१-वेतन) या लेखाशिर्षखाली सन २०२१-२२ करिता उपलब्ध असलेल्या निधीतून भागविण्यात यावा.
सदरचा शासन निर्णय वित्त विभागाच्या अनौपचारीक संदर्भ क्र.२९८/२०/सेवा-३ दि.२३/११/२०२० रोजीचे अभिप्राय व विधी व न्याय विभाग, औरंगाबाद यांचे अनौपचारीक संदर्भ क्र. १८/ २०२१ दिनांक २५/०१/२०२१ रोजीच्या अभिप्रायास अनुसरुन निर्गमित करण्यात येत आहे.
# Page 3