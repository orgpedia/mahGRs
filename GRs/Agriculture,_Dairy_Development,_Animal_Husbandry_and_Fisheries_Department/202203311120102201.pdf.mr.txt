# Page 1
राष्ट्रीय कृषि विकास योजना - रफ्तार योजनेंतर्गत सन २०२१-२२ मध्ये अनुसूचित जाती प्रवर्गाचा ₹२८.८० कोटी निधी वितरीत करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि २०२२ / प्र.क्र. ६९(भाग-३)/१४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ३१ मार्च, २०२२
संदर्भ : १. कृषि, सहकार व शेतकरी कल्याण विभाग, केंद्रीय कृषि व शेतकरी कल्याण मंत्रालय, भारत सरकार यांचे पत्र क्र. ५-१/२०२१- आरकेव्हीवाय दि. ०४ मे, २०२१.
२. राज्य स्तरीय प्रकल्प मंजुरी समितीच्या (SLSC) २९ व्या बैठकीचे इतिवृत्त क्र. आरकेव्ही-०१२०/प्र.क्र.१४/१४-अ दि. ०५ जुलै, २०२१ ३. कृषि, सहकार व शेतकरी कल्याण विभाग, केंद्रीय कृषि व शेतकरी कल्याण मंत्रालय, भारत सरकार यांचे पत्र क्र. १-१५/२०२१ आरकेव्हीवाय/३ दि. ०८ मार्च, २०२२.
४. कृषि व पदुम विभागाचा शासन निर्णय क्रमांक: राकृवि २०२२/प्र.क्र.६९/१४-ओ दि. २९ मार्च, २०२२ ५. सामाजिक न्याय व विशेष सहाय्य विभागाचा शासन निर्णय क्र. बीजीटी-२०२२/प्र.क्र.११/ अर्थसंकल्प(विघयो) दि. ३१ मार्च, २०२२
प्रस्तावना :
राष्ट्रीय कृषि विकास योजना रफ्तार ही योजना केंद्र व राज्य शासनाच्या अनुक्रमे ६०:४० प्रमाणात अर्थसहाय्याने राबविण्यात येत असून या योजनेंतर्गत सन २०२१-२२ मध्ये अनुसूचित जाती प्रवर्गाकरिता केंद्र शासनाने संदर्भाधीन दि. ०८ मार्च, २०२२ रोजीच्या पत्रान्वये केंद्र हिस्याचा रू. १७.२८ कोटी निधी वितरीत केला आहे व त्या समरुप राज्य हिस्याचा रू. ११.५२ कोटी निधी असा एकूण रू. २८.८० कोटी निधी वितरणासाठी उपलब्ध असून तो निधी आयुक्त (कृषि) यांना वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णयः १. या शासन निर्णयान्वये सन २०२१-२२ मध्ये राष्ट्रीय कृषि विकास योजना - रफ्तार या योजनेंतर्गत मंजूर प्रकल्पांच्या अंमलबजावणीसाठी अनुसूचित जाती प्रवर्गाकरिता केंद्र व राज्याच्या ६०:४० अर्थसहाय्याच्या प्रमाणात केंद्र हिश्श्याचा रू. १७.२८ कोटी निधी (रू. सतरा कोटी अठ्ठावीस लाख फ़क्त) व त्या समरुप राज्य हिस्याचा रू. ११.५२ कोटी निधी (रू. अकरा कोटी बावन्न लाख फ़क्त) असा एकूण रू. २८.८० कोटी निधी (रुपये अठ्ठावीस कोटी ऐंशी लाख फक्त) आयुक्त (कृषि) यांना अर्थसंकल्पीय वितरण प्रणालीद्वारे उपलब्ध करुन देण्यात येत आहे.
२. सदर वितरीत रू. २८.८० कोटी निधी राष्ट्रीय कृषि विकास योजनेच्या केंद्र व राज्य हिस्स्याच्या पुढील लेखाशिर्षांतर्गत सन २०२१-२२ मध्ये अर्थसंकल्पीत केलेल्या तरतुदीतून खर्ची टाकावा.
# Page 2
शासन निर्णय क्रमांकः राकृवि २०२२ /प्र.क्र. ६९(भाग-३)/१४-ओ
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रवर्ग | केंद्र हिस्सा | राज्य हिस्सा |
| अनुसूचित जाती | मागणी क्रमांक एन-३ २४०१- पीक संवर्धन (००) (७८९) - अनुसूचित जातीसाठी विशेष योजना (०१) अनुसूचित जाती घटक कार्यक्रमांतर्गत योजना (०१) (१५) कृषि उन्नती योजना - राष्ट्रीय कृषि विकास योजना अंतर्गत अर्थसहाय्य (केंद्र हिस्सा ६० टक्के) (कार्यक्रम) (२४०१बी २२१) ३३ - अर्थसहाय्य | मागणी क्रमांक एन-३ २४०१- पीक संवर्धन ( ००) (७८९ ) - अनुसूचित जातीसाठी विशेष योजना (०१) अनुसूचित जाती घटक कार्यक्रमांतर्गत योजना (०१) (१६) कृषि उन्नती योजना - राष्ट्रीय कृषि विकास योजना अंतर्गत अर्थसहाय्य (राज्य हिस्सा ४० टक्के) (कार्यक्रम) (२४०१बी२३२) ३३- अर्थसहाय्य |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. या शासन निर्णयान्वये वितरीत करण्यात आलेल्या रू. २८.८० कोटी रक्कमेचे कोषागारातून आहरण व वितरण करण्याकरिता सहायक संचालक (लेखा-१), कृषि आयुक्तालय, पुणे यांना आहरण व संवितरण अधिकारी व आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे ४. सहायक संचालक (लेखा-१), कृषि आयुक्तालय, पुणे यांनी वितरीत केलेला ₹२८.८० कोटी निधी कोषागारातून आहरित करुन आयुक्त (कृषि), महाराष्ट्र राज्य, पुणे यांच्या नावे उघडण्यात आलेल्या Single Nodal Account (SNA) मध्ये जमा करावा आणि तद्नंतर सदर निधी संबंधित प्रकल्पांच्या अंमलबजावणीसाठी PFMS द्वारे विविध अंमलबजावणी यंत्रणांना त्यांच्यासाठी उघडलेल्या Child Account वर्ग करावा.
५. या शासन निर्णयान्वये राष्ट्रीय कृषि विकास योजनेंतर्गत अनुसूचित जाती प्रवर्गाकरिता वितरीत करण्यात येत असलेल्या निधीचे प्रकल्पनिहाय वितरण यथावकाश कळविण्यात येईल.
६. उपरोक्त मंजूर निधीचे तात्काळ उपयोजन होण्याच्या दृष्टीनेच कोषागरातून आहरण करावे आणि सर्व विभागांनी त्यांना प्राप्त होणाऱ्या निधीचा तात्काळ विनियोग करावा तसेच अंमलबजावणी यंत्रणांनी निधी उपयोजनाविना बँक खात्यामध्ये जमा करुन ठेवू नये.
७. राष्ट्रीय कृषि विकास योजनेंतर्गत सन २००७-०८ पासून सन २०२०-२१ पर्यंत विविध विभागांना वितरीत केलेल्या निधीचे लेखापरीक्षण होऊन तसे प्रमाणित केल्यानंतर सदर योजनेंतर्गत उर्वरीत निधी दुसऱ्या टप्प्यामध्ये केंद्र शासनाकडून वितरीत करण्यात येणार आहे, त्यामुळे सर्व अंमलबजावणी यंत्रणांनी / विभागांनी त्यांना सन २००७-०८ ते सन २०२०-२१ या कालावधीत वितरीत केलेल्या निधीचे सनदी लेखापालांकडून लेखापरिक्षण झाल्याचे प्रमाणित करावे.
८. या शासन निर्णयान्वये केवळ अनुसूचित जाती प्रवर्गाकरिता निधी वितरीत करण्यात आला असून सर्व विभागांनी / अंमलबजावणी यंत्रणांनी त्यांना मंजूर केलेल्या प्रकल्पांतर्गत अनुसूचित जाती प्रवर्गासाठी आवश्यक असलेल्या निधीकरिता उपरोक्त रकमेचा विनियोग करावा.
९. वैयक्तिक लाभाच्या प्रकल्पांतर्गत सर्व विभागांनी / अंमलबजावणी यंत्रणांनी लाभार्थ्यांच्या आधार संलग्न बँक खात्यावर थेट लाभ हस्तांतरणाद्वारे (DBT) अनुदान वितरीत करावे.
१०.सदर शासन निर्णय वित्त विभागाने त्यांचा अनौ. संदर्भ क्र. ३४१/व्यय-१४, दि. २५ मार्च, २०२२ अन्वये व सामाजिक न्याय व विशेष सहाय्य विभागाच्या संदर्भाधीन शासन निर्णय दि. ३१ मार्च, २०२२ अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः राकृवि २०२२ /प्र.क्र. ६९(भाग-३)/१४-ओ