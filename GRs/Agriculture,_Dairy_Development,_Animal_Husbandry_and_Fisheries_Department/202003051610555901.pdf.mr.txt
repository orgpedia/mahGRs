# Page 1
राज्यातील कृषि विद्यापीठांतर्गत शिकविण्यात येणाऱ्या अभ्यासक्रमांना व्यावसायिक अभ्यासक्रम म्हणून घोषित करण्याबाबत....
महाराष्ट्र शासन,
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृप१०१९/प्र.क्र.७६/७-अ,
हुतात्म राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ५ मार्च, २०२०.
वाचा : १) शासन निर्णय क्र. संकिर्ण १५१७/प्र.क्र.२०/७ओ, दि.१५ जुलै, २०१७ २) शासन निर्णय क्र. संकिर्ण १५१६/प्र.क्र.२०९/७ओ, दि.१४ जानेवारी, २०१९ ३) कृषि परिषदेचे पत्र जा.क्र. मकृप/शिक्षण-१/प्र.क्र.४४१७/१३९१/२०१९, दि.१५.६.२०१९ ४) कृषि परिषदेचे पत्र जा.क्र. मकृप/शिक्षण- १/प्र.क्र.१८१९/१६०४/२०१९, दि.०३.७.२०१९ ५) कृषि परिषदेचे पत्र जा.क्र.मकृप/शिक्षण- १/प्र.क्र.१८१९/४९४/२०२०, दि.२८.२.२०२०
प्रस्तावना : शासन निर्णय संदर्भ क्र. १ अन्वये कृषि विद्यापीठांतर्गत पदवी अभ्यासक्रमांना व्यावसायिक अभ्यासक्रम घोषित करण्यात आलेले आहे. कृषि परिषदेच्या दि.११.९.२०१७ रोजी संपन्न झालेल्या ९४ व्या बैठकीमध्ये ठराव क्र. १३/९४/२०१७ कृषि पदविका, कृषि व्यवसाय व्यवस्थापन व पशुसंवर्धन पदवी अभ्यासक्रम, कृषि पदव्युत्तर पदवी व आचार्य पदवी अभ्यासक्रमांना व्यावसायिक अभ्यासक्रम म्हणून घोषित करण्याबाबत ठराव पारित करुन शासनास शिफारशीत करण्यात आला आहे. तसेच कृषि परिषदेच्या ९८ व्या बैठकीमध्येही कृषि विद्यापीठांतर्गत व्यावसायिक पदवी अभ्यासक्रमाशी संबंधीत पदव्युत्तर व आचार्य पदवी अभ्यासक्रम व्यावसायिक घोषित करणेबाबत ठराव क्र. ३/९८/२०१९ पारित करुन शासनास शिफारशीत करण्यात आला आहे. कृषि परिषदेने संदर्भ क्र. ३ व ४ अन्वये प्रस्तुत प्रकरणाबाबतचा प्रस्ताव शासनास सादर केला आहे.
२. उक्त प्रस्तावाच्या अनुषंगाने नियोजन व वित्त विभागाचे अभिप्राय प्राप्त करुन घेण्यात आलेले आहेत. सदरचे अभ्यासक्रम व्यावसायिक घोषित नसल्यामुळे खुल्या संवर्गातील आर्थिकदृष्ट्या दुर्बल घटकातील मुलांबरोबरच अनुसुचित जाती, अनुसूचित जमाती व विमुक्त जाती भटक्या जमाती प्रवर्गातील विद्यार्थ्यांनासुध्दा शिक्षण शुल्क प्रतिपुर्ती होत नसल्यामुळे मोठया प्रमाणात विद्यार्थ्यांमध्ये रोष निर्माण झालेला आहे. त्यानुषंगाने, कृषि विद्यापीठांतर्गत अभ्यासक्रमांना व्यावसायिक घोषित करण्याची बाब शासनाच्या विचाराधीन होती.
शासन निर्णय : ३. कृषि विद्यापीठांतर्गत खालील अभ्यासक्रमांना व्यावसायिक अभ्यासक्रम म्हणून घोषित करण्यात येत आहे - १) बी.एससी.(एबीएम.)/ बी.बी.एम. (कृषि)/ बी.बी.ए.(कृषि)/बी.एससी. (ऑनर्स) (कृषि व्यवसाय व्यवस्थापन) २) एम्.एस्सी. (कृषी) ३) एम्.एस्सी. (उद्यानविद्या ) ४) एम्. एस्सी. (वनशास्त्र ) ५) एम्.एफ्.एस्सी. ( मत्स्य विज्ञान ) ६) एम्.टेक. (अन्न तंत्रज्ञान ) ७) एम्.एस्सी. (कृषी जैव तंत्रज्ञान )
# Page 2
शासन निर्णय क्रमांकः मकृप१०१९/प्र.क्र.७६/७-अ,
८) एम्.टेक्. (कृषी अभियांत्रिकी) ९) एम्.एस्सी. (गृह विज्ञान ) १०) एम्. एस्सी. (काढणी पश्चात व्यवस्थापन) ११) एम्.बी.ए. (कृषी)/एम्.बी.एम्. (कृषी)(व्यवसाय व्यवस्थापन)/एम.एससी. (कृषि) कृषि व्यवसाय व्यवस्थापन / एम.एससी. (एबीएम)
४. हा शासन निर्णय नियोजन विभागाचा अनौपचारीक संदर्भ क्र.८०/१४३१, दिनांक २५.२.२०२० आणि वित्त विभागाचा अनौपचारीक संदर्भ क्र. ५५/२०२०/व्यय१, दिनांक ३.३.२०२० अन्वये प्राप्त मान्यतेनुसार निर्गमित करण्यात येत आहे.