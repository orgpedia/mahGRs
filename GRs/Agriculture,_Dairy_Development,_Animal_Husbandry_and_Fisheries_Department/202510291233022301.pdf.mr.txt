# Page 1
परळी वैजनाथ, जिल्हा बीड येथे डिसेंबर,
२०२५ मध्ये होणारे अखिल भारतीय पशुपक्षी
प्रदर्शन आयोजित करण्यास प्रशासकीय
मान्यता व वित्तीय मान्यता देण्याबाबत,.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. पुरक-२०२५/प्र.क्र. ८४/पदुम-२
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : २९ ऑक्टोबर, २०२५
वाचा:- १) आयुक्त पशुसंवर्धन यांचे पत्र क्र. विस्तार/प्र.क्र. २६१/२०२५, पसं-१३, औंध,
पुणे-७, दि. १९.०९.२०२५.
२) उद्योग, उर्जा व कामगार विभाग, शासन निर्णय क्र. भांखस -२०१४/ प्र.क्र.८२ भाग III/
उद्योग-४, दिनांक ०१/१२/२०१६
३) कृषी, पशुसंवर्धन, दुग्धव्यवसाय विकास व मत्स्यव्यवसाय विभाग, शासन निर्णय क्र.
कृवपदुम -३३०१२/२/२०२३-MAG-ADF-४ (६५७९३२), दिनांक १८/०८/२०२३
४) सामान्य प्रशासन विभाग, शासन निर्णय क्र. २०२३/ प्र.क्र.१८७ कार्यासन -२३
दि.२३.११.२०२३
प्रस्तावना:-
भारतीय पशुधन क्षेत्र हे जगातील सर्वात मोठे असून, जगातील ११.६ टक्के पशुधन भारतात
आहे. पशुपालनातून मिळणाऱ्या अतिरिक्त आणि स्थिर उत्पन्नामुळे शेतकऱ्यांच्या अर्थव्यवस्थेत
पशुपालन हा कणा आहे. ज्या राज्यांमध्ये पशुधन उत्पन्नाचा वाटा जास्त आहे, तेथे गरिबीचे प्रमाण
कमी आहे. तसेच ज्या राज्यांमध्ये पशुधन उत्पन्नाचा वाटा कमी आहे, तेथे गरिबीचे प्रमाण जास्त आहे.
पशुसंवर्धन व्यवसायामुळे महिला सक्षमीकरणात मदत होऊन अनेक सीमांत शेतकऱ्यांना उपजीविकेचे
साधन निर्माण होते. देशाला परकीय चलन तसेच प्रथिनयुक्त अन्न पुरविण्यात पशुपालन व्यवसायाचे
मोठे योगदान आहे.
२. पशुसंवर्धन व्यवसायातून हमीपात्र उत्पन्न मिळत असल्याने, ज्या भागात पशुपालन व्यवसाय
प्रामुख्याने केला जातो, त्या भागात शेतकरी आत्महत्येचे प्रमाण कमी झाल्याचे आढळून आले आहे.
महाराष्ट्र आर्थिक सल्लागार परिषदेच्या अहवालात राज्याच्या विकासाला गती देत असताना
सद्यस्थितीत अस्तित्वात असलेला असमतोल कमी करण्याचा विचार केला पाहिजे, असे नमुद करुन
ज्या जिल्हयांचा राज्याच्या “सकल देशांतर्गत उत्पादनामध्ये”(GDP-Gross Domestic Product)
कमी सहभाग आहे, अशा जिल्हयांमध्ये सर्वसमावेशक, शाश्वत, आणि संतुलित विकासात्मक वाढ
होईल याची खात्री करण्याची आवश्यकता प्रतिपादित केली आहे.
# Page 2
३. सकल देशांतर्गत उत्पादनाची जिल्हानिहाय आकडेवारी विचारात घेतल्यास राज्यातील
असमतोल विकासाचे चित्र स्पष्ट्ट होत आहे. मुंबई, मुंबई उपनगर, ठाणे, पालघर, पुणे, नागपूर या ६
जिल्यांचा राज्याच्या जीडीपी मध्ये ५६ टक्के वाटा असून सोलापुर, सांगली, रायगड, सातारा,
जळगांव अहिल्यानगर, छ.संभाजीनगर, कोल्हापुर, नांदेड अमरावती या १० जिल्हयांचा २६ टक्के व
उर्वरित २० जिल्यांचा वाटा १८ टक्के इतका आहे. सदर असमतोल दूर करणे आवश्यक आहे.
यासाठी पशुसंवर्धन व्यवसायास प्रोत्साहन देण्याबरोबरच व्यवसायिक दृष्ट्टीकोन अंगिकारणे आवश्यक
ठरते. यासाठी पशुपालकांमध्ये जागृती करणे क्रमप्राप्त ठरते.
४. वर उल्लेख केल्याप्रमाणे ज्या २० जिल्हयांचा सकल देशांतर्गत उत्पादनामध्ये १८ टक्के वाटा
आहे. त्या जिल्हयांमध्ये बहुतांश विदर्भ व मराठवाडयातील जिल्हयांचा समावेश आहे. या भागातील
पशुपालकांना प्रोत्साहन देण्यासाठी व व्यवसायिक दृष्ट्टीकोन निर्माण करण्यासाठी परळी वैजनाथ
जिल्हा बीड येथे अखिल भारतीय स्तरावरील पशुप्रदर्शन आयोजित करण्याची बाब शासनाच्या
विचाराधीन होती.
शासन निर्णय
५. पशुसंवर्धन विभागाच्या योजनांचा विस्तार व प्रचार तसेच, पशुपालकांना पशुपालन
व्यवसायामधील अद्ययावत तंत्रज्ञान अवगत व्हावे. जेणेकरुन राज्यातील पशुधनाची उत्पादन क्षमता
व प्रजनन क्षमता यात वाढ होऊन पशुपालकांच्या पर्यायाने राज्याच्या उत्पादनात वाढ व्हावी यासाठी
पशुपालकांमध्ये जागृती निर्माण करणे व त्यांना प्रोत्साहन देण्यासाठी शासनाच्या वतीने दिनांक १० ते
१२ डिसेंबर २०२५ दरम्यान परळी वैजनाथ, जिल्हा बीड येथे राज्यस्तरावरील पशुपक्षी प्रदर्शन
“महापशुधन एक्स्पो २०२५” आयोजित करण्यास सोबतच्या “परिशिष्ट्ट अ” प्रमाणे रू. ५.८४ कोटी
खर्चास प्रशासकीय मान्यता देण्यात येत आहे.
६. या प्रदर्शनादरम्यान पशुसंवर्धन विषयक विविध विषयांचे प्रदर्शन तसेच व्यावसायिकांद्वारे
त्यांच्या उत्पादनांची, तंत्रज्ञानाची स्टॉल्स लावले जाणार आहेत. यासोबत राज्यातील व
राज्याबाहेरील पशुधनाच्या विविध प्रजातींचे जातीवंत व उत्कृष्ट्ट पशुधन प्रदर्शित केले जाणार आहेत.
त्यानुषंगाने कार्यक्रमाचे आयोजन करण्यासाठी वाचा क्र. ४ येथील सामान्य प्रशासन विभागाच्या
शासन निर्णय दिनांक २३/११/२०२३ अन्वये empanel केलेल्या कार्यक्रम व्यवस्थापन संस्थांमधून १
संस्था निवडीकरीता उद्योग उर्जा व कामगार विभागाच्या दिनांक ०१/१२/२०१६ व या विभागाच्या
दिनांक १८/०८/२०२३ रोजीच्या शासन निर्णयान्वये विहीत केलेल्या तरतूदींचे पालन करण्यात यावे.
७. प्रदर्शनाचे आयोजन करताना शासनाच्या वित्तिय तसेच प्रशासकीय औचित्यांचे पालन
करण्याची जबाबदारी आयुक्त पशुसंवर्धन, महाराष्ट्र राज्य, पुणे यांची राहील.
८. प्रस्तुत शासन निर्णय नियोजन विभागाच्या अनौ. संदर्भ क्र. ३७९/२०२५ दि. ०३/१०/२०२५ आणि
वित्त विभागाच्या अनौ. संदर्भ क्र. ५५३/२०२५ दि.१६.१०.२०२५ अन्वये प्राप्त झालेल्या अभिप्रायास
अनुसरुन निर्गमित करण्यात येत आहे.
# Page 3
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5