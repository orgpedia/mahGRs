# Page 1
दिव्यांग व्यक्ती हक्क अधिनियम, २०१६ च्या कलम २३ मधील तरतुदीनुसार तक्रार निवारण अधिकारी नियुक्त करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक: कृषिआ २५१९/प्र.क्र.५३/१६अ
मंत्रालय विस्तार इमारत,
मंत्रालय, मुंबई - ३२.
तारीख: ०३ ऑगस्ट, २०१९
संदर्भ :- १. दिव्यांग व्यक्ती हक्क अधिनियम, २०१६ २. आयुक्त (अपंग कल्याण )महाराष्ट्र राज्य, पुणे यांचे पत्र क्र. अकआ/प्र-७/तक्रार निवारण/अधिकारी नियुक्ती/क.२०/२०१७-१८/२२, दि. २०.०६.२०१७ प्रस्तावना : दिव्यांग व्यक्ती हक्क अधिनियम, २०१६ च्या कलम २३ (२) मधील तरतुदीनुसार उक्त अधिनियमातील कलम २० च्या अनुषंगाने शासकीय सेवेमध्ये असताना संबंधित अधिकारी/ कर्मचाऱ्यांच्या अपंगत्वाच्या कारणास्तव उद्भवणाऱ्या सेवाविषयक समस्यांचे निराकरण होण्यासाठी शासनाच्या प्रत्येक आस्थापनेवर तक्रार निवारण अधिकारी नियुक्त होणे आवश्यक आहे. उक्त प्रयोजनाकरिता गट-अ मधील अधिकाऱ्याची तक्रार निवारण अधिकारी म्हणून नियुक्ती करण्यात यावी, असे आयुक्त (अपंग कल्याण ) महाराष्ट्र राज्य, पुणे यांनी त्यांच्या संदर्भाधिन क्र. २ येथील दिनांक २०.०६.२०१७ च्या पत्रान्वये सर्व मंत्रालयीन प्रशासकीय विभागांना कळविले आहे. त्यानुसार कृषि आयुक्तालय व कृषि आयुक्तालयाच्या अधिनस्त कार्यालयातील विभाग/जिल्हा स्तरावरील कार्यालयात तक्रार निवारण अधिकारी नियुक्त करण्याची बाब शासनाच्या विचाराधिन होती.
शासन आदेश : कृषि आयुक्तालय व कृषि आयुक्तालयाच्या अधिनस्त क्षेत्रीय कार्यालयात शासकीय सेवेत असलेल्या अधिकारी/कर्मचाऱ्यांच्या सेवाविषयक समस्यांचे निराकरण होण्यासाठी गट-अ मधील खालील अधिकाऱ्यांची तक्रार निवारण अधिकारी म्हणून नियुक्ती करण्यात येत आहे.
---------------------------------------------------------------------------------------------------------------------------
| अ.क्र. | कार्यालय | कार्यक्षेत्र | तक्रार निवारण अधिकाऱ्याचे पदनाम |
| १. | कृषि आयुक्तालय, महाराष्ट्र राज्य, पुणे | राज्यस्तर | संचालक (मृद संधारण व पाणलोट क्षेत्र व्यवस्थापन), कृषि आयुक्तालय, पुणे |
| २. | विभागीय कृषि सहसंचालक | विभागस्तर | विभागीय कृषि सहसंचालक |
| ३. | जिल्हा अधिक्षक कृषि अधिकारी |  | जिल्हास्तर | जिल्हा अधिक्षक कृषि अधिकारी |
---------------------------------------------------------------------------------------------------------------------------
# Page 2
शासन आदेश क्रमांकः कृषिआ २५१९/प्र.क्र.५३/१६
२. उपरोक्त तक्रार निवारण अधिकाऱ्यांनी दिव्यांग व्यक्ती हक्क अधिनियम, २०१६ च्या कलम २३ मधील तरतुदीनुसार तक्रार नोंदवही ठेवणे, तक्रारींचा निपटारा करणे व अधिनियमान्वये निर्धारित केलेली अन्य जबाबदारी काटेकोरपणे पार पाडण्याची दक्षता घ्यावी.