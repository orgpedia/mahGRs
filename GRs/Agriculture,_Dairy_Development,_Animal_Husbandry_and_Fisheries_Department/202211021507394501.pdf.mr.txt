# Page 1
महाराष्ट्र पशु व मत्स्य विज्ञान विद्यापीठांतर्गत असलेल्या महाविद्यालयातील शिक्षकसंर्वगातील रिक्त असलेल्या पदापैकी ५८ पदे तासिका तत्वावर नेमणूक करण्यास मान्यता देण्याबाबत.
महाराष्ट्र शासन
कृषी, पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- मपवि २०२१/प्र.क्र. ३६/पदुम-२ (माफसू)
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक :- ०२ नोव्हेंबर, २०२२
संदर्भ:- १) शासन परिपत्रक वित्त विभाग क्र. पदनि-२०१०/प्र.क्र.८४/१०/विसु-१, दिनांक २७ सप्टेंबर, २०१०
२) शासन परिपत्रक वित्त विभाग क्र.पदनि-२०१३/प्र.क्र.११/१३/विसू-१, दिनांक ०२ फेब्रुवारी, २०१३
३) शासन परिपत्रक वित्त विभाग क्र. पदनि - २०१३/प्र.क्र.११२/१३/वि.सू. १, दिनांक २ डिसेंबर, २०१३
४) शासन परिपत्रक वित्त विभाग क्र.पदनि-२०१६/प्र.क्र.२९/१६/वि.सु-१, दिनांक २ ऑगस्ट २०१६
५) शासन निर्णय उच्च व तंत्र शिक्षण विभाग, क्र. संकीर्ण- २०१८/(१८५/१८)/ मशि-३, दि. १४ नोव्हेंबर, २०१८
६) शासन निर्णय उच्च व तंत्र शिक्षण विभाग, क्र. एडीआर- २०२१/प्र.क्र. ८९/ तांशि-६, दि. २९ एप्रिल, २०२२
७) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे क्र.
मपमविवि / आस्था- १/१८४६/२०२१, दि. २९ नोव्हेंबर, २०२१
८) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे क्र.
मपमविवि / आस्था- १/५५/२०२२, दि. १८ एप्रिल, २०२२
प्रस्तावनाः महाराष्ट्र पशु व मत्स्य विज्ञान विद्यापीठ, नागपूर या विद्यापीठाची स्थापना सन २००० मध्ये करण्यात आली आहे. विद्यापीठांतर्गत पशुविज्ञान, दुग्धतंत्रज्ञान व मत्स्य विज्ञान या तीन विद्याशाखेमध्ये विविध घटक महाविद्यालयांच्या माध्यमातून शिक्षण, संशोधन व विस्तार कार्य पार पाडली जातात. दिवसेंदिवस शिक्षकसंवर्गीय अधिकाऱ्यांची पदे मोठ्या प्रमाणात रिक्त होत असल्याने विद्यापीठाच्या उक्त कार्य करण्यामध्ये अनेक अडचणी निर्माण होत आहेत. सद्य:स्थितीत विद्यापीठाअंतर्गत महाविद्यालयात ६७२ शिक्षकसंवर्गीय पदे मंजूर असून त्यापैकी ३१८ पदे रिक्त आहेत
२. सद्य:स्थितीत ज्या कार्यालयाच्या आस्थापनेवरील पदांचा आकृतीबंध निश्चित झालेला नाही, त्या कार्यालयातील रिक्त पदे भरतीवर निर्बंध आहेत. महाराष्ट्र पशु व मत्स्य विज्ञान विद्यापीठाच्या आस्थापनेवरील पदांचा आकृतीबंध अद्याप निश्चित झालेला नसल्याने रिक्त पदे
# Page 2
शासन निर्णय क्रमांकः मपवि २०२१/प्र.क्र.३६/पदुम-२ (माफसू)
नियमित स्वरुपात भरता येत नाहीत. त्यामुळे विद्यापीठाच्या महाविद्यालयातील शिक्षण, संशोधन व विस्तार कार्यामध्ये अडचणी निर्माण होत आहेत. महाराष्ट्र पशु व मत्स्य विज्ञान विद्यापीठ व अंतर्गत महाविद्यालयातील पदांचा सुधारित आकृतीबंध निश्चित करण्याचे काम अंतिम टप्प्यात असून सदर आकृतीबंध अंतिम करण्याची कार्यवाही करण्यात येत आहे. सुधारित आकृतीबंध निश्चितीनंतर विहित प्रक्रियेद्वारे नियमित स्वरुपात शिक्षक संवर्गातील रिक्त पदांची भरती करणे शक्य होणार आहे. तथापि आकृतीबंध निश्चितीला काही कालावधी लागणार आहे. जोपर्यंत नियमित भरती प्रक्रिया पूर्ण होणार नाही, तोपर्यंत किंवा ११ महिन्याच्या कालावधीकरीता विद्यापीठांतर्गत असलेल्या महाविद्यालयातील ५८ रिक्त पदे तासिका तत्वावर भरण्यास दिनांक २२ जून, २०२२ रोजी अपर मुख्य सचिव (सेवा) यांच्या अध्यक्षतेखाली झालेल्या उपसमितीच्या बैठकीमध्ये मान्यता देण्यात आली आहे. त्यानुसार शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
३. महाराष्ट्र पशु व मत्स्य विज्ञान विद्यापीठांतर्गत असलेल्या घटक महाविद्यालयातील शिक्षकसंवर्गाची रिक्त असलेल्या पदापैकी पशुविज्ञान शाखेतील ४० पदे, दुग्ध तंत्रज्ञान शाखेतील १० पदे आणि मत्स्य विज्ञान शाखेतील ०८ पदे असे एकूण ५८ पदावर तासिका तत्वावर तात्पुरत्या स्वरुपात नियुक्ती करण्यास खालील अटी व शर्तीच्या अधीन राहून शासन मान्यता देण्यात येत आहे :
(१) तासिका तत्वावर तात्पुरत्या स्वरुपात नियुक्ती ही निव्वळ तात्पुरत्या स्वरुपाची जास्तीत जास्त ११ महिने किंवा विद्यापीठाकडून नियमित पदभरती होईपर्यत, यापैकी जे आधी घडेल इतक्या कालावधीसाठी असेल. सदर पदावरील नियुक्ती वरील कालावधीनंतर आपोआप संपुष्टात येईल.
(२) तासिका तत्वावर नियुक्त केलेल्या उमेदवारांना नियमित नियुक्ती मिळण्यासाठी कोणत्याही प्रकारे दावा करता येणार नाही.
(३) तासिका तत्वावर अध्यापकांची नियुक्ती करण्यापूर्वी महाविद्यालयातील संबंधित विद्याशाखेतील सर्व अध्यापकांना तसेच प्रशासकीय पदावर काम करणाऱ्या अध्यापकांना विहीत प्रमाणकानुसार शैक्षणिक कार्यभार देण्यात आला आहे, याची खात्री संबंधित महाविद्यालयाचे सहयोगी अधिष्ठाता तसेच कुलसचिव, महाराष्ट्र पशु व मत्स्य विज्ञान विद्यापीठ यांनी करावी.
(४) प्रत्यक्ष उपलब्ध शैक्षणिक कार्यभार आणि तासिका तत्वावरील मानधन अदायगी बाबत काही अनियमितता आढळल्यास, त्याची सर्वस्वी जबाबदारी ही संबंधित महाविद्यालयाचे
पृष्ठ ४ पैकी २
# Page 3
शासन निर्णय क्रमांकः मपवि २०२१/प्र.क्र.३६/पदुम-२ (माफसू)
सहयोगी अधिष्ठाता तसेच कुलसचिव, महाराष्ट्र पशु व मत्स्य विज्ञान विद्यापीठ यांची राहील.
(4) या सदंर्भात विद्यापीठाने जाहिरात देऊन भारतीय पशु चिकित्सा परिषद/ भारतीय कृषि अनुसंधान परिषद/विद्यापीठ अनुदान आयोग / राज्य शासन यांनी वेळोवेळी विहित केलेली शैक्षणिक अर्हता व पात्रताधारक अध्यापकांची विद्यापीठस्तरीय समितीमार्फत निवड करावी. निवड समिती मध्ये एक बाह्य विषय तज्ञाचा समावेश असावा.
(६) सदर नियुक्त अध्यापकांना विद्यापीठाच्या परिनियमातील सहाय्यक प्राध्यापक या पदाच्या शिक्षण आणि परीक्षा विषयक कर्तव्य व जबाबदाऱ्या लागू राहतील.
(७) सदर पदांसाठी प्रति तासिका रु१५००/- एवढे मानधन अनुज्ञेय राहील. तथापि, महिन्याच्या एकत्रित मानधनाची रक्कम रु. ५०,०००/- पेक्षा जास्त असता कामा नये.
(८) तासिका तत्वावरील नियुक्ती ही तात्पुरत्या स्वरुपातील नियुक्ती असल्याने, त्यास नियमित सेवेचे कोणतेही हक्क प्राप्त होत नाहीत, त्यामुळे भविष्यात सेवेत कायम करण्याची मागणी/ नियमित सेवेच्या कोणत्याही हक्काची मागणी करणार नाही, तसेच त्यास एकावेळी एकाच महाविद्यालयात काम करता येईल, असे हमीपत्र रु.१००/- स्टॅम्प पेपरवर संबंधित अध्यापकाकडून रुजू होण्याच्या वेळी घेण्यात यावे.
(९) अभ्यांगत निमंत्रित हे संबंधित अभ्यासक्रमाशी निगडित व्यवसायातील तज्ञ व्यक्ती पुरते मर्यादित राहतील. शक्यतोवर अशा अनुभव संपन्न आणि सेवानिवृत्त अध्यापक वा संबंधित अभ्यासक्रमाशी निगडित पशुवैद्यकीय व्यवसायातील तज्ञ व्यक्ती यांना तासिका तत्वावरील अध्यापनासाठी नियुक्त करण्यात यावे. कोणत्याही परिस्थितीत “बॅक डोअर नियुक्ती” ची परिस्थिती उद्भवणार नाही, याची दक्षता घ्यावी.
(१०) तासिका तत्वावर नियुक्त करावयाच्या सेवानिवृत्त अध्यापकांच्या विरुध्द कोणत्याही प्रकारची विभागीय चौकशीची कारवाई सुरु किंवा प्रस्तावित नसावी अथवा कोणत्याही चौकशी प्रकरणी कोणतीही शिक्षा झालेली नसावी.
(११) नियुक्ती देतांना आवश्यक त्या अटी व शर्तीचा समावेश नियुक्ती आदेशात करण्यात यावा.
(१२) नियुक्त करावयाचा उमेदवार शारिरीक, मानसिक व आरोग्याच्या दृष्टीने सक्षम असावा व त्यासंबंधीचे वैद्यकीय अधिकाऱ्यांचे प्रमाणपत्र सादर करणे आवश्यक राहील.
(१३) सदर तासिका तत्वावरील नियुक्तीसाठी येणारा खर्च, “मागणी क्रमांक डी - ४, २४०३ पशुसंवर्धन, १०९ विस्तार व प्रशिक्षण (००) (०९) महाराष्ट्र पशु व मत्स्य विज्ञान विद्यापीठाची स्थापना (२४०३ २१४३) या लेखाशीर्षाखाली ३१- सहाय्यक अनुदान (वेतनेत्तर)” या लेखा शिर्षाखालील मंजूर अनुदानातून भागविण्यात यावा.
(१४) सदरचा खर्च भागविण्यासाठी अतिरिक्त निधीची आवश्यकता असल्यास, त्यानुसार निधीची मागणी विहीत मार्गाने विहीत वेळेत करण्यात यावी.
पृष्ठ ४ पैकी ३
# Page 4
शासन निर्णय क्रमांकः मपवि २०२१/प्र.क्र.३६/पदुम-२ (माफसू)
४. सदरच्या शासन निर्णय, वित्त विभागाच्या अनौपचारिक संदर्भ क्र. ४२४/२०२२ / व्यय - २, दिनांक २२/०९/२०२२ अन्वये यांच्या सहमतीने निर्गमित करण्यात येत आहे.