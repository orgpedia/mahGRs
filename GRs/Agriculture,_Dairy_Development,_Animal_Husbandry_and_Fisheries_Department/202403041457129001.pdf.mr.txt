# Page 1
महाराष्ट्र पशुसंवर्धन सेवा (गट-अ) अंतर्गत पशुधन
विकास अधिकारी संवर्गात जाहिरात क्र. १२/२०२२ अन्वये सरळसेवा नियुक्त उमेदवारांस पदस्थापना
देणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्र. DAHD-११०११/६६/२०२३-DAHD-AH१ (६९८९१७),
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : ०४/०३/२०२४
वाचा:- १)महाराष्ट्र लोकसेवा आयोगाचे पत्र क्र. एडीआर-३४२१/प्र.क्र.६६/२०२१/अठ्ठावीस,
दि. ०६/११/२०२३
२)आयुक्त पशुसंवर्धन यांचे पत्र क्र. पविअ-१/प्र.क्र.४१२/जा.क्र.१२/२०२२/ का.तपासणी/
१४४०/२०२३, पसं-२ औंध पुणे-६७, दि. २०/१२/२०२३
३)मा. महाराष्ट्र प्रशासकीय न्यायाधिकरण, मुंबई यांचे मूळ अर्ज क्र. ९३२/२०२३ अंतर्गत
दि. १९/१०/२०२३ रोजी पारीत आदेश.
४)समक्रमांकाचे शासन आदेश दि. २१/०२/२०२४
५)मा. महाराष्ट्र प्रशासकीय न्यायाधिकरण, मुंबई यांचे मूळ अर्ज क्र. ९३२/२०२३ अंतर्गत संकिर्ण
अर्ज ८०/२०२४ मधील अंतरिम आदेश, दि. ०१/०३/२०२४
प्रस्तावना :-
पशुधन विकास अधिकारी महाराष्ट्र पशुसंवर्धन सेवा (गट-अ) जाहिरात क्र. ०१२/२०२२ प्रकरणी महाराष्ट्र
लोकसेवा आयोगाकडून संदर्भाधीन क्र. १ येथील दि. ०६.११.२०२३ रोजीच्या पत्रान्वये २९८ पदांपैकी २९३ पदांची
पशुधन विकास अधिकारी पदाकरिता प्रवर्गनिहाय गुणवत्तेच्या आधारे शासनाकडे शिफारस केलेली आहे. सदर
भरती प्रक्रियेच्या अनुषंगाने मा. महाराष्ट्र प्रशासकीय न्यायाधिकरण, मुंबई, खंडपीठ औरंगाबाद येथे दाखल मुळ अर्ज क्र. ९३२/२०२३ प्रकरणी मा. न्यायाधिकरणाने संदर्भ क्र. ३ येथील दि. १९/१०/२०२३ रोजीच्या आदेशान्वये
२ पदे राखीव ठेवण्याबाबत अंतरिम आदेश पारीत केले आहेत. सदर आदेशांस अनुसरुन २ पदे रिक्त
ठेवण्यासंदर्भात आयोगाद्वारे प्राप्त सूचनांनुसार अराखिव (महिला) प्रवर्गामधून शिफारस झालेले अंतिम २ उमेदवारांची नियुक्ती राखून ठेवण्यात येवून उर्वरित एकुण २८७ उमेदवारांना संदर्भ क्र. ४ येथील शासन
आदेशान्वये नियुक्ती देण्यात आली आहे.
या अनुषंगाने संबंधित दोन्ही उमेदवारांनी मा. न्यायाधिकरणात मुळ अर्ज क्र. ९३२/२०२३ अंतर्गत संकिर्ण
अर्ज क्र. ८०/२०२४ दाखल केला होता. सदर प्रकरणी मा. न्यायाधिकरणाने संदर्भ क्र. ५ अन्वये दि. ०१/०३/२०२४
रोजी खालीलप्रमाणे अंतरिम आदेश पारित केले आहेत-
“(i) RespondentNo.०२shallissueprovisionalappointmentordersinfavorof respondentno.४,PratikshaRamchandraPatilandrespondentno.५,Snehal
SharadraoMotegaonkar,withoutreferringtoanycategory,subjecttodecision
ofO.A.,withinaweekfromthedateofthisorder.”
# Page 2
शासन आदेश क्रमांकः DAHD-११०११/६६/२०२३-DAHD-AH१ (६९८९१७)
सबब मा. न्यायाधिकरणाचे उक्त आदेश विचारात घेवून, महाराष्ट्र लोकसेवा आयोगाने केलेल्या
शिफारशीच्या अनुषंगाने संबंधित दोन्ही उमेदवारांना पशुधन विकास अधिकारी (गट-अ) या पदावर तात्पुरती
नियुक्ती देण्याची बाब शासनाच्या विचाराधिन होती.
शासन आदेश :-
महाराष्ट्र लोकसेवा आयोगाने जाहिरात क्र. १२/२०२२ अंतर्गत शिफारस केलेल्या खालील उमेदवारांची
पशुसंवर्धन विभागात पशुधन विकास अधिकारी, महाराष्ट्र पशुसंवर्धन सेवा (गट-अ) (एस-२०: रु.५६१००-
१७७५००) या पदावर महाराष्ट्र नागरी सेवा (सेवेच्या सर्वसाधारण अटी व शर्ती) नियम- १९८१ मधील नियम ९(४३)
मध्ये विहित केलेल्या परिविक्षाधीन या संज्ञेच्या व्याख्येनुसार खालील विवरणपत्रात दर्शविण्यात आल्यानुसार
स्तंभ ४ येथील महसूली विभाग वाटप करण्यात आला असून, सदर महसूली विभागांतर्गत स्तंभ ५ येथील पदावर
तात्पुरती नियुक्ती करण्यात येत आहे.
---------------------------------------------------------------------------------------------------------
| अ.क्र. | गुणवत्ता यादी क्र. | उमेदवाराचे नाव | महसूल विभाग वाटप | पदस्थापनेचे पद/ठिकाण |
| (१) | (२) | (३) | (४) | (५) |
| १ | १८० | डॉ. प्रतिक्षा रामचंद्र पाटील | पुणे | पविअ, पशुवैद्यकीय दवाखाना श्रेणी- १ वज्रवाड, ता. जत, जि. सांगली |
| २ | १८१ | डॉ. स्नेहल शरदराव मोटेगावकर | नाशिक | पविअ, पशुवैद्यकीय दवाखाना श्रेणी- १ विवरा, ता. रावेर, जि. जळगाव |
---------------------------------------------------------------------------------------------------------
२. उक्त दोन्ही उमेदवारांची नियुक्ती मा. महाराष्ट्र प्रशासकीय न्यायाधिकरण, मुंबई यांचे मूळ अर्ज क्र.
९३२/२०२३ मधील संकिर्ण अर्ज क्र. ८०/२०२४ अंतर्गत दि. ०१/०३/२०२४ रोजीचे उपरोक्तपणे नमुद अंतरिम
आदेशांस अनुसरुन निर्गमित करण्यात येत आहेत. तसेच सदर नियुक्ती ही मूळ अर्ज क्र. ९३२/२०२३ च्या अंतिम
निर्णयाच्या अधीन राहील.
३. सदर उमेदवारांची नियुक्ती ही खालीलप्रमाणे नमुद अटी व शतींच्या अधिन राहून केवळ तात्पुरत्या
स्वरुपात करण्यात येत आहे-
१). सदर उमेदवारांना सामान्य प्रशासन विभाग, शासन निर्णय दि. २२ जुन, २०२१ मधील नविन परिवीक्षाधीन
धोरण लागू राहील. यानुसार उमेदवारांचा परिवीक्षाधीन कालावधी ०२ वर्षाचा राहील. सदर कालावधीत
संबंधित उमेदवार परिविक्षा धोरणानुसार शासकीय कामकाज करण्यास सक्षम नसल्याचे सिध्द झाल्यास
त्याची शासकीय सेवा कोणतीही पूर्वसूचना न देता समाप्त करण्यात येईल.
२). सदर उमेदवारांनी राज्य प्रशिक्षण धोरणानुसार पशुधन विकास अधिकारी पदासाठीच्या दि. ०४/०३/२०२४
पासून सुरु झालेल्या १ महिना कालावधीच्या अनिवार्य पायाभूत प्रशिक्षणाकरीता यशवंतराव चव्हाण विकास
प्रशासन प्रबोधिनी (यशदा), पुणे येथे तात्काळ रुजू व्हावे. सदर प्रशिक्षणाकरीता हजर होण्यासाठी केलेल्या
प्रवासाचा खर्च अनुज्ञेय राहणार नाही.
३). सदर प्रशिक्षण पुर्ण झाल्यानंतर उमेदवारांनी त्यांच्या नियुक्तीच्या पदावर रुजू व्हावे.
पृष्ट्ठ ५ पैकी २
# Page 3
शासन आदेश क्रमांकः DAHD-११०११/६६/२०२३-DAHD-AH१ (६९८९१७)
४). सदर उमेदवारांची जेष्ट्ठता महाराष्ट्र नागरी सेवा (ज्येष्ट्ठतेचे विनियमन) नियमावली, २०२१ मधील
तरतुदीनुसार राहील. विहित कालावधीत पदस्थापनेच्या ठिकाणी रुजू होणाऱ्या उमेदवारांची जेष्ट्ठता
महाराष्ट्र लोकसेवा आयोगाकडून निर्धारित गुणवत्ता यादीमधील गुणवत्ता क्रमांकानुसार राहिल. तसेच सदर
जेष्ट्ठता नियमावलीमध्ये वेळोवेळी करण्यात येणाऱ्या सुधारणा सदर उमेदवारांना लागू राहतील.
५). सदर उमेदवारांच्या मागील ५ वर्षातील वास्तव्य कालावधी संदर्भातील चारित्र्य व पूर्वचारित्र्य पडताळणी
अहवाल प्राप्त होण्याच्या अधिन राहून सामान्य प्रशासन विभाग, शासन निर्णय क्र. चारित्र्य-
२११७/प्र.क्र.४८३/२०१७/१६-अ, दि.२८/०८/२०१७ मधील तरतुदीच्या अनुषंगाने तात्पुरती पदस्थापना
करण्यात येत आहे. सदर नियुक्ती उमेदवारांनी साक्षांकन नमुन्यामध्ये सादर केलेल्या माहितीच्या आधारे
करण्यात येत असून सदर माहिती असत्य असल्याचे आढळून आल्यास कोणतीही पूर्वसूचना न देता
संबंधितांचे तात्पुरते नियुक्तीपत्र रद्दबादल करुन भारतीय दंडसंहितेनुसार फौजदारी कारवाई तसेच शासन
सेवेत कायमस्वरुपी अपात्र ठरविण्यात येईल.
६). महिलांच्या आरक्षित पदावर शिफारस करण्यात आलेल्या महिला उमेदवारांचे तसेच अनुसूचित जाती व
अनुसूचित जमाती व्यतिरिक्त इतर सर्व मागास प्रवर्गातील उमेदवारांचे उन्नत व प्रगत गटात (क्रीमिलेयर)
मोडत नसल्याचे सक्षम प्राधिकाऱ्यांनी दिलेल्या NCL (Non Creamy Layer) प्रमाणपत्राची वैधता सक्षम
प्राधिकरणाकडून तपासून घेण्याच्या अधीन राहून करण्यात येते आहे. उमेदवारांचे NCL प्रमाणपत्र अवैध
आढळून आल्यास संबंधित उमेदवारांची तात्पुरती नियुक्ती कोणतीही पूर्व सूचना न देता रद्द करण्यात येईल.
७). राखीव पदांकरिता शिफारसप्राप्त मागासवर्गीय प्रवर्गातील उमेदवारांबाबत सामान्य प्रशासन विभाग, शासन
निर्णय क्र: बीसीसी-२०११/प्र.क्र.१०६४/२०११/१६-ब, दि. १२/१२/२०११ मधील तरतूदीनुसार जात वैधता
प्रमाणपत्राची वैधता तपासण्याच्या अधिन राहून तात्पुरत्या स्वरुपात नियुक्ती करण्यात येत आहे. सदरहू
उमेदवाराकडे जात पडताळणी समितीकडून प्राप्त करुन घेतलेले जाती वैधता प्रमाणपत्र असल्यास त्याने
नियुक्तीसाठी हजर होताना ते सादर करावे. नसल्यास त्याने जाती प्रमाणपत्र पडताळणीसाठी आवश्यक
असलेली सर्व कागदपत्रे/प्रमाणपत्रे तात्काळ उपलब्ध करुन देणे आवश्यक आहे. जात वैधता प्रमाणपत्र
अवैध आढळून आल्यास साप्रवि, शासन परिपत्रक क्र: बीसीसी-२०१२/प्र.क्र.३३२/१२/१६-ब, दि.
१८/०५/२०१३ मधील नमूद सूचनांनुसार कार्यवाही करण्यात येईल याची नोंद घेण्यात यावी.
८). दिव्यांगांसाठी राखीव असलेल्या पदावर शिफारस करण्यात आलेल्या उमेदवारांची दिव्यांग प्रमाणपत्रांची
वैधता वैद्यकीय मंडळाकडून तपासून घेण्याच्या अधीन राहून त्यांची नियुक्ती करण्यात येत आहे. सदर
प्रमाणपत्र अवैध आढळून आल्यास प्रचलित नियमांनुसार कार्यवाही करण्यात येईल.
९). सदर उमेदवारांनी संबंधित वैद्यकीय मंडळांकडून वैद्यकीय तपासणी अहवाल महाराष्ट्र नागरी सेवा (सेवेच्या
सर्वसाधारण शर्ती) नियम, १९८१ मधील नियम ११(१) अन्वये नियुक्ती होण्यापूर्वी किंवा नियुक्तीच्या
तारखेपासून त्याची सहा महिन्याची सेवा पूर्ण होण्यापूर्वी, यापैकी जे अगोदर घडेल त्याप्रमाणे वैद्यकीय
प्रमाणपत्र दाखल करणे बंधनकारक राहील, या अटीस अधीन राहून तात्पुरती नियुक्ती देण्यात येत आहे.
सहा महिन्यांच्या आत वैद्यकीय तपासणी अहवाल प्राप्त न झाल्यास सदर उमेदवारांची नियुक्ती कोणतीही
पूर्व सूचना न देता रद्द करण्यात येईल. तसेच, वैद्यकीय तपासणी अहवाल असमाधानकारक असल्यास
त्यांची नियुक्ती १ (एक) महिन्याची पूर्व नोटीस देऊन समाप्त करण्यात येईल.
१०). सदर उमेदवारांनी पशुधन विकास अधिकारी, महाराष्ट्र पशुसंवर्धन सेवा या पदाच्या सेवा प्रवेश नियमानुसार
विभागामार्फत आयोजित केल्या जाणाऱ्या विभागीय लेखा परीक्षा, प्रादेशिक भाषा परीक्षा, तसेच संगणक
परीक्षा विहीत मुदतीत उत्तीर्ण होणे अनिवार्य राहील. तसेच विभागांतर्गत वेळोवेळी विहित नियमानुसार
आयोजित करण्यात येणाऱ्या इतर परीक्षा परिवीक्षाधीन कालावधीच्या ०२ वर्षाच्या विहित मुदतीत उत्तीर्ण
होणे अनिवार्य राहील. सदर उमेदवार विहित मुदतीत या परीक्षा उत्तीर्ण होणार नाहीत त्यांची सेवा कोणतीही
पूर्वसूचना न देता समाप्त करण्यात येईल.
पृष्ट्ठ ५ पैकी ३
# Page 4
शासन आदेश क्रमांकः DAHD-११०११/६६/२०२३-DAHD-AH१ (६९८९१७)
११). परिविक्षाधीन अधिकाऱ्यांने कामाचा अपेक्षित दर्जा प्राप्त न केल्यास किंवा विहित विभागीय लेखा परीक्षा
परिविक्षा कालावधीत उत्तीर्ण न केल्यास अथवा त्याची वर्तणुक अयोग्य, संशयास्पद आढळल्यास तो /ती
कोणतीही पूर्वसूचना न देता सेवेतून कमी करण्यास पात्र ठरेल.
१२). उमेदवार त्यांच्या सेवेचा राजीनामा देऊ इच्छित असेल त्यांनी शासन परिपत्रक सामान्य प्रशासन विभाग
क्र.एसआरव्ही-१०९२/१०३३/प्र.क्र.३३/९२/८, दि. ०२/१२/१९९७ मधील तरतूदीनुसार शासनाला किमान
०१ (एक) महिन्याची आगाऊ नोटीस देणे आवश्यक राहील. शासनास या उमेदवारांची सेवा समाप्त
करावयाची असेल त्यावेळी अशी एक महिन्याची आगाऊ नोटीस दिली जाईल. मात्र गैरशिस्त,
सेवानियमाचा भंग इ. कारणासाठी सेवा समाप्त करतांना वरील उमेदवारांला नोटीस देण्याचे शासनास बंधन
राहणार नाही. हे नोटीशीचे नियम या नंतर वेळोवेळी होणाऱ्या नियमांतील बदलाच्या अधिन राहतील.
१३). शासन निर्णय वित्त विभाग क्र.अनियो-१००५/१२६/सेवा-४, दि. ३१/१०/२००५ मधील तरतूदीनुसार सर्व
उमेदवारांना नविन परिभाषित अंशदान निवृत्तीवेतन योजना लागू ठरेल.
१४).सदर उमेदवारांना साप्रवि, शासन अधिसूचना, एसआरव्ही-२०२०/प्र.क्र.४९/कार्या-१२, दि. १४ जुलै, २०२१
अन्वये महसूल विभाग वाटप नियमावली, २०२१ लागू राहील. सदर अधिसूचनेमधील तरतुदींनुसार
उमेदवारांना सरळसेवेने नियुक्तीनुसार महसूली विभाग वाटप करण्यात आलेले आहे. सदर अधिसूचनेतील
तरतुदीनुसार गट-अ संवर्गात नियुक्त झालेल्या उमेदवारांना वाटप झालेल्या विभागीय संवर्गात किमान ३
वर्ष इतका कालावधी पूर्ण करणे आवश्यक राहील.
१५).पशुधन विकास अधिकारी, गट-अ या संवर्गात शिफारस करण्यात आलेल्या उमेदवारांपैकी जे उमेदवार
शासन सेवेत आहेत अशा उमेदवारांचे गोपनीय अभिलेख नियुक्ती पूर्वी तपासण्याबाबत आयोगाने दिलेल्या
सूचनेच्या अनुषंगाने शासन सेवेत कार्यरत असलेल्या उमेदवारांनी त्यांचे गोपनिय अहवाल १ महिन्याच्या
आत आयुक्त, पशुसंवर्धन यांचेमार्फत शासनाकडे जमा करावे. सदर गोपनीय अहवालाच्या तपासनीच्या
अधिन राहून सदर उमेदवारांना नियुक्ती देण्यात येत आहे.
१६). पशुसंवर्धन विभागामधील पशुधन विकास अधिकारी संवर्गासाठी निश्चित केलेल्या सेवा शर्ती सदर
उमेदवारांना लागू राहतील.
१७).वरीलपैकी उमेदवार सेवेत हजर होतील त्यांचेबाबतचा अहवाल आयुक्त पशुसंवर्धन, महाराष्ट्र राज्य, पुणे-७
यांनी शासनास तात्काळ सादर करावा.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5