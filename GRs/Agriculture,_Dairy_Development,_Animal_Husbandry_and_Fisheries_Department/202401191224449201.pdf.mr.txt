# Page 1
राज्यातील आदिवासी जिल्यामध्ये आदिवासी कुटुंबाच्या परसबागेत फळझाडे व भाजीपाला लागवडीची योजना सन २०२३-२४ मध्ये राबविण्यासाठी रु. ३.६३ लाख निधी वितरीत करण्यास मान्यता देणेबाबत.(लेखाशिर्ष- २४०१ A८०६)
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्र.आपयो-२०२३/प्र.क्र. १३३/९अे
हुतात्मा राजगुरू चौक,मादाम कामा रोड,
मंत्रालय विस्तार, मुंबई ४०० ०३२.
दिनांक- १९ जानेवारी, २०२४
वाचा:-
१)वित्त विभाग, शासन परिपत्रक क्र: अर्थसं-२०२३/प्र.क्र. ४०/अर्थ-३, दि. १२/०४/२०२३
२)कृषी व पदुम विभाग, शासन निर्णय, क्र. आपयो-२०२३/प्र.क्र. १३३/९अे, दि. १२/०६/२०२३
३)कृषी व पदुम विभाग, शासन निर्णय, क्र. आपयो-२०२३/प्र.क्र. १३३/९अे, दि. २०/०७/२०२३
४)संचालक (फलोत्पादन), कृषि आयुक्तालय, महाराष्ट्र राज्य, पुणे यांचे जा. क्र./कृआ/
फलो-३/आपयो २३-२४/अनु.मा. /४३/२०२३, दि. १२/१२/२०२३
५)आदिवासी विकास विभाग, शासन निर्णय, क्र. बीयुडी-२०२३/प्र.क्र.०७/कार्यासन-६,
दि. १७/०१/२०२४
प्रस्तावना :-
आदिवासी घटक कार्यक्रमांतर्गत राज्यातील १४ जिल्हयांतील आदिवासी भागातील कुपोषणाचे
प्रमाण कमी करण्याच्या उद्देशाने व आदिवासी बांधवांना पौष्ट्िटक आहार पुरविण्यासाठी, आदिवासी
कुटुंबाच्या परसबागेत पौष्ट्टीक भाजीपाला व फळांची निवड करुन त्याची लागवड करण्यास प्रोत्साहन
देण्यासाठी “आदिवासी कुटुंबाच्या परसबागेत फळझाडे व भाजीपाला लागवड” ही योजना राज्यात
सन २००३-०४ पासून राबविण्यात येत आहे. सदर योजना राबविण्याकरीता सन २०२३-२४ या आर्थिक
वर्षात रु. ३६.३० लाख इतका निधी अर्थसंकल्पित करण्यात आलेला असून उपरोक्त वाचा येथील
क्रमांक २ येथील शासन निर्णयान्वये अर्थसंकल्पिय निधाच्या मर्यादेत प्रशासकीय मान्यता देण्यात आली
आहे. उक्त योजनेअंतर्गत उपरोक्त वाचा येथील क्रमांक ३ येथील शासन निर्णयान्वये रु. ३.६३ लाख
निधी आयुक्त (कृषि) यांना वितरीत केलेला आहे. आता आदिवासी विकास विभागाने उपरोक्त वाचा
येथील क्रमांक ५ येथील शासन निर्णयान्वये (२४०१ A८०६) या लेखाशीर्षाखाली सन २०२३-२४ करीता
रू. ३.६३ लाख इतका निधी कृषि विभागाकडे वर्ग केला आहे. सदर निधी कृषि आयुक्तालयास वितरीत
करण्याची बाब शासनाच्या विचाराधीन होती. त्यास अनुसरून शासन पुढीलप्रमाणे निर्णय घेत आहे.
शासन निर्णय :-
राज्यातील ठाणे, पालघर, पुणे, नाशिक, धुळे, नंदूरबार, जळगांव, अहमदनगर, नांदेड,
यवतमाळ, गडचिरोली, चंद्रपूर, अमरावती व गोंदिया या १४ जिल्हयातील ‘आदिवासी कुटुंबाच्या
परसबागेत फळझाडे व भाजीपाला लागवडीची योजना’ सन २०२३-२४ मध्ये राबविण्यासाठी रुपये
३.६३ लाख (रुपये तीन लाख त्रेसष्ट्ट हजार फक्त) इतकी रक्कम खर्च करण्यास वित्तीय मान्यता
देण्यात येत आहे.
# Page 2
शासन निर्णय क्रमांकः आपयो-२०२३/प्र.क्र. १३३/९अे
२. या योजनेसाठी होणारा खर्च सन २०२३-२४ या वर्षाकरीता मंजूर व अर्थसंकल्पित केलेल्या
तरतुदीतुन पुढील लेखाशिर्षाखाली खर्ची टाकण्यात यावा.
"मागणी क्र.टी -५,
२४०१- पीक संवर्धन,
(७९६),जनजाती क्षेत्र उपयोजना
(०१) (३६) आदिवासी कुटूंबाच्या परसबागेत फळझाडे व भाजीपाला लागवड करणे (कार्यक्रम)
(२४०१ A८०६)
३३ अर्थसहाय्य."
३. आदिवासी कुटुंबामध्ये कुपोषणाचा प्रश्न मोठ्या प्रमाणावर असल्याने विशेष बाब म्हणून उपलब्ध
करून दिलेल्या तरतूदींतून झालेल्या खर्चाचा अहवाल, लेखाशिर्षनिहाय/उपलेखाशीर्षनिहाय तसेच
साध्य झालेले भौतिक उद्दिष्ट्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी
यांनी आयुक्त, आदिवासी विकास, नाशिक, संबंधित अपर आयुक्त, आदिवासी विकास, आदिवासी
विकास विभाग व कृषि व पदुम विभाग यांना प्रत्येक महिन्याच्या १० तारखेपयंत पाठवावी.
४. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी
उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च
स्वतंत्रपणे नोंदविला जाईल याची दक्षता घ्यावी. जेणेकरून शासनाला आदिवासी उपयोजना क्षेत्रातील
व आदिवासी उपयोजना क्षेत्राबाहेरील योजनांवर होणाऱ्या खर्चावर लक्ष ठेवता येईल.
५. आदिवासी घटक कार्यक्रमांतर्गत उपलब्ध करून दिलेल्या तरतुदीतून आदिवासी
उपयोजनेतील वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील
क्षेत्रात फक्त वैयक्तिक लाभाच्या योजना घेण्यात याव्यात.
६. सदर प्रकरणी इतर कार्यवाही उपरोक्त वाचा येथील क्र. २ मध्ये नमूद केलेल्या शासन
निर्णयातील तरतुदीनुसार करावी.
७. प्रस्तुत आदेश आदिवासी विकास विभाग, शासन निर्णय क्रमांक: बीयुडी-२०२३/प्र.क्र. ०७/
कार्यासन-६, दिनांक १७ जानेवारी, २०२४ अन्वये त्या विभागाने दिलेल्या सहमतीनुसार निर्गमित
करण्यात येत आहेत.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3