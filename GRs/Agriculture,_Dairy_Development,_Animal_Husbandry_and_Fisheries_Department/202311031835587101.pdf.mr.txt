# Page 1
शिवाजीनगर, पुणे येथील एस. टी. स्थानक व त्यांचे प्रशासकीय कार्यालय तात्पुरत्या स्वरुपात स्थलांतरीत करण्यासाठी दुग्धव्यवसाय विभागाची जागा २ वर्षाच्या कालावधीसाठी करारनाम्याने उपलब्ध करुन देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: DAHD-19014/3/2023/प्र.क्र.११३(भाग-३) / पदुम ९ मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक :- ०३ नोव्हेंबर, २०२३
संदर्भ - १) कार्यकारी संचालक, महाराष्ट्र मेट्रो रेल कॉर्पो.लि. पुणे मेट्रो रेल प्रकल्प यांचे पत्र क्र.महामेट्रो/पीएमआरपी/लॅण्ड/२०१८, दि.०९/१०/२०१८.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्र.दुवियो १३१८/प्र.क्र.११३/पदुम-९, दि. ०२/०१/२०१९.
३) मुख्य सचिव यांच्या अध्यक्षतेखाली दि.०३/०२/२०२३ रोजीची बैठक.
४) आयुक्त, दुग्धव्यवसाय विकास यांचे पत्र क्र. आदुवि - १६ (८) / पुणे मेट्रो / भाडे करार / २०२३ / ७००४, दि.०६/०९/२०२३ व दि.१४/०९/२०२३.
प्रस्तावना
कार्यकारी संचालक, महाराष्ट्र मेट्रो रेल कॉर्पो. लि. पुणे मेट्रो रेल प्रकल्प यांनी दि.०९.१०.२०१८ रोजीच्या पत्रान्वये मार्गिका क्र.१ चे शिवाजीनगर येथे भुयारी मेट्रो स्थानकाचे काम सुरु करण्यासाठी शिवाजीनगर एस. टी. स्थानक व त्यांचे प्रशासकीय कार्यालय, दुग्धव्यवसाय विभागाच्या मालकीची दुग्धविकास योजना, शिवाजीनगर, वाकडेवाडी, पुणे येथील सर्व्हे क्र. २१/१, २१/२, २२– ब, येथील ०२.०० हेक्टर क्षेत्रफळाच्या जागेत स्थलांतरीत करण्यासाठी ३ वर्षाच्या ( तीन वर्षे) इतक्या कालावधीसाठी दि.०२/०१/२०१९ च्या शासन निर्णयान्वये भाडेपट्टयाने उपलब्ध करुन देण्यात आली होती. त्यानुसार दि. ०९/०५/२०१९ रोजी करारनामा करण्यात आला.
दि.१५/०३/२०२२ रोजी सदर करारनामा संपुष्टात आला असला तरी एस. टी. महामंडळाकडून सदर जागा महाराष्ट्र मेट्रो रेल कॉर्पो.लि. पुणे यांना परत प्राप्त न झाल्यामुळे त्यांच्याकडून दुग्धव्यवसाय विभागाची जागा परत करणे शक्य झालेले नाही.
यासंदर्भात मा.मुख्य सचिव यांच्या अध्यक्षतेखाली दि.०३/०२/२०२३ रोजी बैठक पार पडली. सदर बैठकीमध्ये, ” एस. टी. महामंडळास दिलेली जागा जोपर्यंत रिकामी होत नाही, तोपर्यंत सार्वजनिक बांधकाम विभागाकडून सदर जागेची सुधारित भाडेनिश्चिती करुन दि.१५/०३/२०२२ पासून त्याप्रमाणे महामेट्रो यांनी दुग्धव्यवसाय विकास विभागास भाडे अदा करावे.
याबाबतचा द्विस्तरीय सामंजस्य करारनामा प्रादेशिक दुग्धव्यवसाय विकास अधिकारी, पुणे व महामेट्रो यांच्यामध्ये करण्यात यावा. याशिवाय आतापर्यंतच्या प्रलंबित भाडयाची अदायगी महाराष्ट्र मेट्रो रेल कॉर्पोरेशन यांनी शनिवार दि.१९/०८/२०२३ पूर्वी करावी.” असे निर्देश मा. मुख्य सचिव यांनी दिले होते.
# Page 2
शासन निर्णय क्रमांक: DAHD-१९०१४/३/२०२३/प्र.क्र.११३ (भाग-३)/पदुम-९
याशिवाय उपरोक्त विषयाच्या अनुषंगाने मा. सचिव (पशुसंवर्धन व दुग्धव्यवसाय) यांच्या अध्यक्षतेखाली दि.१४/०८/२०२३ रोजी बैठक पार पडली. सदर बैठकीमध्ये, एस. टी. महामंडळास दिलेली जागा जोपर्यंत रिकामी होत नाही, तोपर्यंत सार्वजनिक बांधकाम विभागाकडून सदर जागेची सुधारित भाडे निश्चिती करून दिनांक १५/०३/२०२२ पासून महामेट्रो यांनी दुग्धव्यवसाय विकास विभागास भाडे अदा करावे याबाबतचा सामंजस्य करार प्रादेशिक दुग्धव्यवसाय विकास, पुणे व महामेट्रो यांच्यामध्ये द्विस्तरीय करारनामा करण्यात यावा, असा निर्णय घेण्यात आला.
तसेच महामेट्रो यांना यापूर्वी भाडेतत्त्वावर देण्यात आलेल्या दोन हेक्टर जागेपैकी ०.२८ हेक्टर जागा दुग्धव्यवसाय विभागास आवश्यक असल्याने महामेट्रो यांना भाडेतत्त्वावर देण्यात आलेल्या दोन हेक्टर जागेपैकी ०.२८ हेक्टर आर जागा परत घेण्यात येऊन उर्वरित क्षेत्र १.७२ हेक्टर आर जागा महामेट्रो यांना दिनांक १६/०३/ २०२२ पासून ते दिनांक १५/०३/२०२४ पर्यंत तात्पुरत्या स्वरूपात मासिक भाडे तत्वावर देण्याची बाब विचाराधीन होती.
शासन निर्णय
या शासन निर्णयान्वये, पुणे महानगर प्रदेश प्राधिकरण यांच्या हिंजवडी ते शिवाजीनगर मेट्रोसाठी दुग्धव्यवसाय विकास विभागाअंतर्गत शासकीय दुग्धविकास योजना, शिवाजीनगर, वाकडेवाडी, पुणे यांच्याकडील सर्व्हे क्र. २१/१, २१/२, २२- ब मधील १.७२ हेक्टर इतकी जागा महाराष्ट्र मेट्रो रेल कॉर्पो. लि. पुणे मेट्रो रेल प्रकल्प यांना शिवाजीनगर, पुणे येथील एस. टी. स्थानक व त्यांचे प्रशासकीय कार्यालय स्थलांतरीत करण्यासाठी २ वर्षाच्या (दोन वर्षे) म्हणजेच दि.१६/०३/२०२२ ते दि. १५/०३/२०२४ कालावधीसाठी तात्पुरत्या स्वरुपात खालील अटी व शर्तींच्या अधीन राहून भाडेपट्टयाने देण्यास शासन मान्यता देण्यात येत आहे.
अटी व शर्ती
१. ज्या प्रयोजनासाठी जागा मंजूर करण्यात आलेली आहे, फक्त त्याच प्रयोजनासाठी जागेचा वापर करण्यात यावा. अन्य कोणत्याही प्रयोजनासाठी या जमिनीचा अथवा जमिनीच्या कोणत्याही भागाचा वापर करावयाचा झाल्यास शासनाच्या दुग्धविकास विभागाची पूर्व मान्यता आवश्यक राहील.
२. सदर जागेचे इतर कोणासही हस्तांतरण / फेरवाटप / पोटविभाजन (Sub lease / Sub let ) करता येणार नाही. तसेच या जमिनीवर अथवा जमिनीच्या कोणत्याही भागावर अन्य व्यक्ती / संस्था / कंपनी इत्यादींचे कोणत्याही प्रकारे हक्क निर्माण होतील अशा प्रकारे कोणताही आर्थिक व्यवहार करता येणार नाही.
३. विषयांकित जमिनीवर बांधकाम करण्यासाठी प्रचलित नियमावलीनुसार व आवश्यकतेप्रमाणे संबंधित विभाग / शासकीय यंत्रणा यांची पूर्व परवानगी / मान्यता / ना हरकत प्रमाणपत्र इ. घेणे बंधनकारक राहील.
४. दोन वर्षांचा कालावधी संपल्यानंतर मुदतवाढ मागणीची आवश्यकता भासणार नाही याकरीता महाराष्ट्र मेट्रो रेल कॉर्पो लि. पुणे यांनी त्यांची कामे त्वरीत सुरु करुन विहित कालमर्यादेत पूर्ण करुन मुदत संपताच संबंधीत जमीन दुग्ध विभागास परत करणे बंधनकारक राहिल.
पृष्ठ ४ पैकी २
# Page 3
शासन निर्णय क्रमांकः DAHD-१९०१४/३/२०२३/प्र.क्र.११३(भाग-३)/पदुम-९
५. सदर जागेचे अतिक्रमणापासून संरक्षण करण्याची सर्वस्वी जबाबदारी महाराष्ट्र मेट्रो रेल कॉर्पो. लि. पुणे यांची राहील.
६. सदर जागेचे भाडे हे सार्वजनिक बांधकाम विभागाने निश्चित केलेल्या दरानुसार राहील व प्रचलित नियमानुसार त्यामध्ये प्रतिवर्षी संबंधित जमिनीच्या वार्षिक दर विवरणपत्राप्रमाणे येणाऱ्या किंमतीवर निश्चित करण्यात येईल.
७. सदर जागेचे प्रतिवर्षी भाडेमूल्य त्या त्या वर्षात वसूल करण्याची जबाबदारी प्रादेशिक दुग्धव्यवसाय विकास अधिकारी, पुणे यांची राहील.
८. प्रस्तावाधीन जमीन दोन वर्षाच्या कालावधीकरीता तात्पुरत्या स्वरुपात देण्याबाबतचा करारानामा, आयुक्त (दुग्ध) यांनी प्रमाणित केल्यानंतर या अनुषंगाने महाराष्ट्र मेट्रो रेल कॉर्पो.लि. पुणे मेट्रो रेल प्रकल्प यांचे समवेत करारनामा करण्यासाठी प्रादेशिक दुग्धव्यवसाय विकास अधिकारी, पुणे यांना प्राधिकृत करण्यात येत आहे.
९. करारनाम्याची मुदत संपल्यानंतर सदरहू जागा मोकळया स्वरुपात उपलब्ध करुन देण्याची जबाबदारी महाराष्ट्र मेट्रो रेल कॉर्पो.लि. पुणे यांची राहील.
१०. उपरोक्त अटी व शर्तीचा भंग झाल्यास प्रस्तावाधीन जमीन दुग्धव्यवसाय विभागाकडून परत घेण्यात येईल.
# Page 4