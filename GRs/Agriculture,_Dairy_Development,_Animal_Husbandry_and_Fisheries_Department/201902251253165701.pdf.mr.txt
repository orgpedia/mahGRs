# Page 1
मुख्यमंत्री पशुस्वास्थ योजना पशुपालकांच्या दारापर्यंत पशुआरोग्य सेवा उपलब्ध करुन देण्यासाठी राज्यात फिरते पशुचिकित्सा पथक सुरू करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- पविआ-१०१७/प्र.क्र.८७/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- २५ फेब्रुवारी, २०१९
प्रस्तावना : मा. मंत्री (वित्त) यांनी सन २०१७ च्या अर्थसंकल्पिय अधिवेशनामध्ये "पशुपालकांच्या दारापर्यंत पशुआरोग्य सेवा उपलब्ध करुन देण्यासाठी राज्यात ३४९ फिरत्या पशुवैद्यकीय चिकित्सालयाची स्थापना करण्याची" ही नवीन योजना सुरू करण्याची घोषणा केली होती.
२. राज्यातील पशुधनास कृत्रिम रेतन, औषधोपचार, लसीकरण, शस्त्रक्रिया, वंध्यत्व तपासणी, गर्भधारणा तपासणी, इत्यादी प्रकारच्या पशुआरोग्य सेवा पशुवैद्यकीय संस्थामार्फत नियमितपणे पुरविल्या जातात. तथापि, पशुधन आजारी पडल्यास सदर पशुधनास नजीकच्या पशुवैद्यकीय दवाखान्यांमध्ये घेऊन जावे लागते. पशुरूग्ण जर चालण्यास सक्षम नसेल तर पशुपालकांना वाहनाची सोय स्वखर्चाने करावी लागते. बहुतांशी पशुपालकांना हा आर्थिक भार परवडणारा नसतो. त्यामुळे पशुवैद्यकीय सेवेअभावी पशुरुग्णांचा मृत्यू होऊन, पशुपालकांचे आर्थिक नुकसान होते. राज्यातील पशुधनाची उत्पादन क्षमता वाढविण्यासाठी त्यांचे आरोग्य उत्तम असणे गरजेचे आहे व त्याकरीता उत्कृष्ठ दर्जाच्या पशुवैद्यकीय सेवा उपलब्ध करुन देणे आवश्यक आहे. सबब, राज्यातील दुर्गम, डोंगराळ, आदिवासी बहुल भागामध्ये तसेच ज्या भागामध्ये पशुधनाच्या तुलनेत पशुवैद्यकीय दवाखान्याची संख्या कमी आहे, त्याचप्रमाणे ज्या भागामध्ये दळणवळणाच्या अपुऱ्या सुविधा आहेत, अशा तालुक्यांमधील पशुरुग्णांना पशुवैद्यकीय सेवा पशुपालकांच्या दारापर्यंत पोहचविण्यासाठी, फिरते पशुचिकित्सा पथक स्थापन करणे आवश्यक आहे.
३. वरील बाबींचा विचार करुन राज्यातील ३४९ ग्रामीण तालुक्यांमध्ये स्थापन करावयाच्या फिरत्या पशुचिकित्सा पथकांपैकी प्रथम टप्प्यात ८० तालुक्यांमध्ये नवीन ८० फिरती पशुचिकित्सा पथके स्थापन करण्यास, तसेच सदर फिरत्या पशुचिकित्सा पथकांच्या कामाचा सर्वकष अभ्यास करुन फलनिष्पत्ती विचारात घेवून, उर्वरीत तालुक्यांमध्ये फिरते पशुचिकित्सा पथके निर्माण करण्याचा निर्णय पुढील टप्प्यात घेण्यास मंत्रिमंडळाने दिनांक १२ फेब्रुवारी, २०१९ रोजीच्या बैठकीत मान्यता दिलेली आहे
४. वर नमूद केलेली वस्तुस्थिती विचारात घेता, पशुपालकांच्या दारापर्यंत पशुरुग्णांना पशुवैद्यकीय सेवा उपलब्ध करुन देण्यासाठी, राज्यात प्रथम टप्प्यात ८० फिरत्या पशुचिकित्सा पथकाची स्थापना करण्याची बाब शासनाच्या विचाराधीन होती.
# Page 2
शासन निर्णय क्रमांकः पविआ -१०१७/प्र.क्र.८७/पदुम-३
शासन निर्णय : ५. राज्यात सद्या कार्यरत असलेल्या ६५ फिरत्या पशुवैद्यकीय दवाखान्या व्यतिरीक्त मुख्यमंत्री पशुस्वास्थ योजना या राज्यस्तरीय योजनेंतर्गत सोबत जोडलेल्या परिशिष्ट - अ मध्ये नमूद केलेल्या ८० तालुक्यांमध्ये नवीन फिरते पशुचिकित्सा पथक स्थापन करण्यास याद्वारे खालीलप्रमाणे शासन मान्यता देण्यात येत आहे: (अ) योजनेचे स्वरुप: (१) सदर योजनेअंतर्गत फिरत्या पशुचिकित्सा पथकामध्ये उपकरणांनी सुसज्ज वाहन तसेच पशुवैद्यकीय अधिकारी किंवा कर्मचारी आणि वाहन चालक तथा मदतनीस (Driver cum Helper) यांचा समावेश असेल.
(२) या पथकाकरीता आवश्यक असणारी औषधे, हत्यारे व उपकरणे इत्यादी बाबी साठींचा निधी सद्या कार्यरत असलेल्या फिरत्या पशुवैद्यकीय दवाखान्यांकरीता मंजूर असलेल्या लेखाशिर्षांतर्गत उपलब्ध करुन देण्यात येईल.
(३) तसेच सदर पथकाच्या वाहनासाठी आवश्यक असलेले इंधन, वाहन दुरूस्ती व देखभाल इत्यादी बाबींसाठी येणाऱ्या खर्चाकरीता आवश्यक असलेला निधी सध्या कार्यरत असलेल्या फिरत्या पशुवैद्यकीय दवाखान्यांकरीता मंजूर असलेल्या लेखाशिर्षांतर्गत उपलब्ध करुन देण्यात येईल.
(४) फिरत्या पशुवैद्यकीय दवाखान्यांची सेवा परिणामकारकरित्या उपलब्ध करुन देण्याच्या दृष्टीने टोल फ्री क्रमांकाची सुविधा, ॲन्ड्रॉइड अॅप (कॉल सेंटर सुविधासह) उपलब्ध करुन देण्याची कार्यवाही आयुक्त पशुसंवर्धन, महाराष्ट्र राज्य, पुणे यांनी करावी.
(ब) पशुवैद्यकीय सेवांचा तपशील.
सदर योजनेंतर्गत पुरविण्यात येणाऱ्या पशुवैद्यकीय सेवांचा तपशील सोबतच्या परिशिष्ट-ब मध्ये नमूद केल्याप्रमाणे राहील.
(क) पशुवैद्यकीय अधिकारी / कर्मचारी तसेच वाहनचालक तथामदतनीस यांची कर्तव्ये व जबाबदाऱ्या.
सदर फिरत्या पशुचिकित्सा पथकासाठी नियुक्त करण्यात येणाऱ्या पशुवैद्यकीय अधिकारी / कर्मचारी तसेच वाहनचालक तथा मदतनीस यांची कर्तव्ये व जबाबदाऱ्या सोबतच्या परिशिष्ट-क मध्ये नमूद केल्याप्रमाणे असतील.
(ड) उपकरणे : सदर पथकाच्या वाहनांमध्ये प्रामुख्याने खाली नमूद केलेली उपकरणे राहतील: (१) कास्टींग उपकरणे - पशुधनाचे पाय बांधण्यासाठी दोरी, तोंड व जबडा बांधण्याचे कपडे, पशुधनास पकडण्यासाठी जाळी. बसलेले जनावर उभे करण्यासाठी ट्रस अॅण्ड चेन पुली. (२) आय/व्ही कॅन्यूला आय/ व्ही कॅथेटर (३) तात्पुरता अस्थीभंग स्थिर करण्यासाठी विविध उपकरणे स्प्लींट (४) शस्त्रक्रिया आणि इतर कार्यपध्दतीसाठी वेदनाशमक व इतर औषधे झायलेझाईन, केटामाईन, प्रोप्रोफोल, डायझेपाम, डोक्साप्रॅम, योहीम्बीन, ॲटोपीन सल्फेट, सोडियम पृष्ठ १० पैकी २
# Page 3
शासन निर्णय क्रमांकः पविआ -१०१७/प्र.क्र.८७/पदुम-३
थायोसल्फेट, इंजेक्शन अर्गोमेट्रिन, इंजेक्शन पाम (PAM), इंजेक्शन कॅल्शियम ग्लुकोनेट, अॅक्टीव्हेटेड चारकोल, इंजेक्शन बेरेनिल, बी.पी. हँडल, सर्जिकल ब्लेड, क्रोमिक कॅटगट, नायलॉन, सुचरींग निडल्स, स्ट्रेट + कर्व्हड, निडल होल्डर, पोव्हिडोज आयोडीन, अबझॉरबंट कॉटन.
६. कर्मचारीवृंदांची नियुक्ती.
(१) सदर पशुचिकित्सा पथकांसाठी पशुवैद्यकीय अधिकारी / कर्मचारी उपलब्ध मनुष्यबळातून नियुक्त करण्यास तसेच उपलब्ध मनुष्यबळ कमी असल्यास, ठराविक कालावधीसाठी सेवानिवृत्त पशुवैद्यकीय अधिकारी / कर्मचारी यांची प्रचलीत धोरणानुसार मानधन तत्वावर नियुक्ती करण्यास मान्यता देण्यात येत आहे.
(२) सदर पशुचिकित्सा पथकांसाठी वाहन चालक तथा मदतनीस ही पदे रु.१५०००/- प्रति कर्मचारी-प्रति माह एवढ्या एकत्रित वेतनावर प्रचलीत धोरणानुसार बाह्यस्त्रोताद्वारे भरण्यास मान्यता देण्यात येत आहे.
७. आवश्यक वाहने व उपकरण खरेदी आणि फॅब्रीकेशनसाठी तसेच मनुष्यबळावरील खर्चाची तरतूद.
(१) सदर पशुचिकित्सा पथकांसाठी उपकरणे व फॅब्रीकेशनसह वाहन खरेदी करण्यासाठी प्रति वाहन अंदाजे रु. १६.०० लक्ष, याप्रमाणे ८० वाहनांसाठी रु.१२.८० कोटी एवढ्या अनावर्ती खर्चास मान्यता देण्यात येत आहे. सदर वाहन व उपकरणांची खरेदी शासनाच्या
प्रलचीत धोरणानुसार करण्यात यावी.
(२) सदर योजनेअंतर्गत आवश्यक असलेल्या मनुष्यबळासाठी (वाहन चालक कम मदतनीस), वाहन दुरुस्ती देखभाल, इंधन आणि औषधी खरेदीसाठी खालीलप्रमाणे एकूण रु ३.९४ कोटी एवढ्या आवर्ती खर्चास मान्यता देण्यात येत आहे.
आवर्ती खर्च
----------------------------------------------------------------
| अ. क्र. | विवरण | संख्या | प्रती माह खर्च | एकूण किंमत प्रती वर्ष |
| (रक्कम रु. लक्षात) |
|  | वाहनचालक कम मदतनीस @रू.१५०००/- प्रती माह | ८० | १२.०० | १४४.०० |
|  | वाहन दुरुस्ती देखभाल खर्च @ रू.६०००/- प्रती माह | ८० | ४.८० | ५७.६० |
|  | इंधन खरेदीसाठी खर्च @ रू. १०,०००/- प्रती माह | ८० | ८.०० | ९६.०० |
|  | औषधी खरेदीसाठी खर्च @ रू. १०,०००/- प्रती माह | ८० | ८.०० | ९६.०० |
| एकूण | ३९३.६० |
----------------------------------------------------------------
(३) सदर पशुचिकित्सालयासाठी सेवानिवृत्त पशुवैद्यकीय अधिकारी / कर्मचारी यांची प्रचलीत धोरणानुसार मानधन तत्वावर नियुक्ती केल्यास, यावरील खर्च आयुक्त
पृष्ठ १० पैकी ३
# Page 4
शासन निर्णय क्रमांकः पविआ -१०१७/प्र.क्र.८७/पदुम-३
पशुसंवर्धन, महाराष्ट्र राज्य, पुणे यांच्याकडील मंजूर अनुदानातून करण्यात यावा.
८. सदर योजनेसाठी संबंधित जिल्ह्याचे जिल्हा पशुसंवर्धन उपआयुक्त हे कार्यान्वयीन अधिकारी तसेच आहरण व संवितरण अधिकारी असतील. त्याचप्रमाणे संबंधित प्रादेशिक पशुसंवर्धन सहआयुक्त हे प्रादेशिक स्तरावरील आणि आयुक्त पशुसंवर्धन, महाराष्ट्र राज्य, पुणे हे राज्यस्तरावरील सनियंत्रण अधिकारी राहतील.
९. सदर योजनेसाठी होणारा खर्च खाली नमूद केलेल्या लेखाशिर्षामधून भागविण्यात यावा.
मागणी क्र. डी - ४, २४०३, पशुसंवर्धन, १०१ – पशुवैद्यकीय सेवा व पशुआरोग्य, (०५) – पशुंच्या रोगांचे नियंत्रण, (०५)(०१) – पशुंच्या रोगांचे नियंत्रण (अनिवार्य), १० – कंत्राटी सेवा, १३- कार्यालयीन खर्च, २१- पुरवठा व सामुग्री, २४ - पेट्रोल, तेल व वंगण, २८ - व्यावसायिक सेवा व प्रदाने, ५१ - मोटार वाहने, संकेतांक - २४०३ ०१८७
# Page 5
# Page 6
# Page 7
# Page 8
# Page 9
# Page 10