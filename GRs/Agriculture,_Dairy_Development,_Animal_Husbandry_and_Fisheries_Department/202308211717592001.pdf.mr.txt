# Page 1
नारळ विकास बोर्डाच्या योजनेची सन २०२३-२४ मध्ये राज्यात अंमलबजावणीसाठी ₹१३२.५२ लाख इतक्या रक्कमेच्या आराखड्यास प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. नावियो-२०२३/प्र.क्र.२०७/९-ओ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : २१ ऑगस्ट, २०२३
वाचा: १) नारळ विकास मंडळाचे इंग्रजी F.No.HO-DEV01/38/2022 (E- 1993), Dated: 11.07.2023 चे पत्र.
२) संचालक (फलोत्पादन), कृषि आयुक्तालय, महाराष्ट्र राज्य, पुणे यांचे जा.क्र.कृआ/फलो-२/नावियो/ ना.वि.यो. आ. प्र. मान्यता/२५५५६/२०२३, दिनांक ०३ ऑगस्ट, २०२३
प्रस्तावना :
नारळ विकास मंडळ, कोची पुरस्कृत नारळ विकास योजनेंतर्गत राज्यात सन २०२३-२४ मध्ये राज्यात राबवावयाच्या विविध योजना/घटकांचा आर्थिक/भौतिक बाबींसह सविस्तर तपशील नारळ विकास
बोर्डाच्या दिनांक ११.०७.२०२३ च्या पत्रातील अनुसूची-१ मध्ये दिला आहे. नारळ विकास मंडळ, कोची यांनी त्यांच्या दिनांक ११.०७.२०२३ च्या पत्रान्वये सदर योजना राज्यात राबविण्यासाठी रक्कम ₹१३२.५२ लाख इतक्या रक्कमेस प्रशासकीय मान्यता दिलेली आहे. त्यामध्ये नारळ विकास मंडळाचा हिस्सा ₹११२.४३ लाख इतका असून योजना / घटकनिहाय आर्थिक लक्षांकाचे वाटप अनुसुचित जाती उपयोजना, आदिवासी उपयोजना व सर्वसाधारण प्रवर्गनिहाय सुनिश्चित केलेले आहे. सदर योजनेंतर्गत राज्याने राबवावयाच्या घटक/बाबींचा उल्लेख केलेला आहे. योजना अंमलबजावणीच्या मार्गदर्शक सूचना सोबत पाठविल्या आहेत.
सदर योजनेची राज्यामध्ये अंमलबजावणी करण्यासाठी राज्य शासनाची प्रशासकीय मान्यता मिळाल्यानंतर नारळ विकास मंडळाचा निधी उपलब्ध होणार आहे. त्यासाठी सदर योजनेच्या अंमलबजावणीसाठी
प्रशासकीय मान्यता देण्याची बाब शासनाच्या विचाराधीन होती. त्याप्रमाणे शासन पुढील प्रमाणे निर्णय घेत आहे.
शासन निर्णय:
केंद्र शासन पुरस्कृत नारळ विकास मंडळ, कोची यांनी संदर्भ क्र. १ च्या पत्रान्वये दिलेली मान्यता विचारात घेता नारळ विकास योजना सन २०२३-२४ मध्ये राज्यात राबविण्यास केंद्र हिस्सा र ११२.४३ लाख, राज्य हिस्सा र १८.०० लाख आणि लाभधारक शेतकरी हिस्सा ₹ २.०९ लाख अशा एकूण ₹ १३२.५२ लाख (रुपये एक कोटी बत्तीस लाख बावन्न हजार फक्त) इतक्या रक्कमेच्या आराखड्यास प्रशासकीय मान्यता देण्यात येत आहे.
# Page 2
शासन निर्णय क्रमांकः नावियो-२०२३/प्र.क्र.२०७/९-अ
२. नारळ विकास मंडळ, कोची पुरस्कृत नारळ विकास योजनेंतर्गत राज्यात सन २०२३-२४ मध्ये राज्यात राबवावयाचा कृति आराखडा या शासन निर्णयासोबत “अनुसूची-१” म्हणून जोडला आहे. या कृति आराखड्यातील मंजूर घटकानुसार योजनेची अंमलबजावणी करावी.
३. नारळ लागवडीचे क्षेत्र कोकण विभागात जास्त असल्यामुळे विभागीय कृषि सहसंचालक, ठाणे यांचे अधीनस्त असलेल्या लेखाधिकारी विभागीय कृषि सहसंचालक ठाणे यांचे कार्यालय यांना आहरण व संवितरण अधिकारी तसेच संचालक (फलोत्पादन ) यांना नियंत्रक अधिकारी म्हणून घोषित करण्यात येत आहे.
४. या योजनेची अंमलबजावणी करण्याकरिता उद्दिष्ट निहाय मागदर्शक सूचना निर्गमित करण्याकरिता तसेच ही योजना राबविण्यासाठी लागणारा निधी नारळ विकास मंडळ, कोची यांचेकडून उपलब्ध करुन घेण्याची कार्यवाही करण्याकरिता संचालक (फलोत्पादन), कृषि आयुक्तालय, महाराष्ट्र राज्य पुणे यांना प्राधिकृत करण्यात येत आहे.
५. संचालक (फलोत्पादन), कृषि आयुक्तालय, महाराष्ट्र राज्य पुणे यांनी नारळ विकास मंडळाचा निधी उपलब्ध झाल्यानंतर राज्य हिस्साचा निधी वितरण करण्यासाठी स्वतंत्र प्रस्ताव करावा.
६. गत दोन वर्षात वैयक्तीक लाभ दिलेल्या लाभधारकांची यादी ( भ्रमणध्वनी क्रमांकासह) तालुका कार्यालये/ पंचायत समिती / जिल्हाधिकारी कार्यालयात लावण्यात यावी. तसेच ती यादी कृषि आयुक्तालयाच्या संकेतस्थळावर प्रकर्षाने प्रसिद्ध करावी.
७. योजनेच्या अंमलबजावणीचा मासिक व तिमाही अहवाल तसेच वेळोवेळी उपयोगिता प्रमाणपत्रे नारळ विकास मंडळास व शासनास प्रत्येक महिन्याच्या १० तारखेपूर्वी सादर करण्यात यावीत.
# Page 3
# Page 4