# Page 1
स्व.भाऊसाहेब फुंडकर फळबाग लागवड योजनेकरिता सन २०२१-२२ या आर्थिक वर्षामध्ये निधी विरतण करणेबाबत.
(लेखाशिर्ष २४०१ बी ३२१)
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : फुंफला-२०२१/प्र.क्र.१७४/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक :- ०६ डिसेंबर, २०२१
संदर्भ : १) कृषि व पदुम विभाग,शासन निर्णय : क्र.राफयो-२०१८/प्र.क्र.४७/९-ओ,दिनांक ०६/०७/२०१८ २) वित्त विभाग, शासन निर्णय क्र.अर्थसं.-२०२०/प्र.क्र.६५/अर्थ-३,दिनांक ०४/०५/२०२० ३) कृषि व पदुम विभाग, शासन निर्णय : क्र.फुंफला-२०२०/प्र.क्र.१३९/९-अ,दिनांक २९/०६/२०२० ४) कृषि व पदुम विभाग, शासन निर्णय : क्र.फुंफला-२०२०/प्र.क्र.१३९/९-ओ,दिनांक १७/०२/२०२१ ५) वित्त विभाग,शासन निर्णय क्र.अर्थसं-२०२१/प्र.क्र.४८/अर्थ-३,दिनांक ०६/०४/२०२१.
६) वित्त विभाग,शासन निर्णय: क्र.अर्थसं-२०२१/प्र.क्र.४८/अर्थ-३,दिनांक २४/०६/२०२१.
७) वित्त विभाग,शासन निर्णय :क्र.अर्थसं-२०२१/प्र.क्र.४८/अर्थ-३,दिनांक १४/१०/२०२१.
८) सामाजिक न्याय व विशेष सहाय्य विभाग,शासन निर्णय: क्र.बीजीटी-२०२१/प्र.क्र.१७/अर्थसंकल्प (विघयो), दिनांक २६ नोव्हेंबर, २०२१
प्रस्तावना: महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने संदर्भ क्रं. १ येथील शासन निर्णयान्वये स्व.भाऊसाहेब फुंडकर फळबाग लागवड योजना सुरु केली आहे. वित्त विभागाने संदर्भ क्रं. २ येथील शासन निर्णयान्वये कोवीड–१९ च्या संसर्गजन्य रोगामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याचे निर्देश दिले आहेत. त्यास अनुलक्षून संदर्भ क्रं. ३ अन्वये ३३ टक्केच्या मर्यादेत स्व. भाऊसाहेब फुंडकर फळबाग लागवड योजना राबविण्यास प्रशासकीय मान्यता देण्यात आली आहे. तसेच संदर्भ क्रं.४ अन्वये २० टक्केच्या मर्यादेत निधी वितरणास मान्यता देण्यात आली आहे. अनुसुचित जाती प्रवर्गाकरिता सन २०२१-२२ साठी रुपये ४.०० कोटी इतकी तरतूद अर्थसंकल्पित करण्यात आली असून वित्त विभागाच्या संदर्भाधीन क्रं.५ व ६ रोजीच्या शासन निर्णयास अनुसरुन ६० टक्केच्या मर्यादेत निधी वितरणास वित्त विभागाने मान्यता दिली आहे. त्यास अनुलक्षून सामाजिक न्याय व विशेष सहाय्य विभागाने रुपये ५३.०५ लाख इतका निधी संदर्भ क्रं.८ येथील शासन निर्णयान्वये प्रशासकीय विभाग प्रमुख म्हणून सचिव, कृषि व पदुम विभाग यांना अर्थसंकल्पिय निधी वितरण प्रणालीवर वितरीत केला आहे. सदर निधी आयुक्त (कृषी), कृषि आयुक्तालय, पुणे यांना अर्थसंकल्पीय वितरण प्रणालीवर वितरीत करण्याची बाब शासनाच्या विचाराधीन होती. त्यास अनुसुरुन शासन पुढीलप्रमाणे निर्णय घेत आहे.
शासन निर्णय : १) स्व. भाऊसाहेब फुंडकर फळबाग लागवड योजनेचे प्रलंबित दायित्व पूर्ण करण्यासाठी सन २०२१-२२ या अर्थिक वर्षाकरिता सामाजिक न्याय व विशेष सहाय्य विभागाने संदर्भाधीन क्र.८ येथील शासन निर्णयान्वये उपलब्ध करुन दिलेला रुपये ५३.०५ लाख एवढा निधी आयुक्त (कृषी), कृषि आयुक्तालय, पुणे यांना अर्थसंकल्पिय वितरण प्रणालीवर उपलब्ध करुन देण्यात येत आहे.
# Page 2
शासन निर्णय क्रमांकः फुंफला-२०२१/प्र.क्र.१७४/९-अ
२) सदर निधी खालील लेखाशीर्षातर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्र. एन-३, २४०१-पिक संवर्धन, (००) (७८९) अनुसूचित जातीसाठी विशेष घटक योजना (०१) (२५) भाऊसाहेब फुंडकर फळबाग लागवड योजना (कार्यक्रम) ३३ अर्थसहाय्य (२४०१ B ३२१)
३) कोविड–१९ मुळे राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीने उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी
४) विभाग प्रमुख/नियंत्रक अधिकारी यांनी अनुसुचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
५) सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार, नियमपुस्तिका यामधील वित्तीय नियम तसेच वित्त विभागाच्या संदर्भाधीन दिनांक ०६/०४/२०२१, दिनांक २४/०६/२०२१ व दिनांक १४/१०/२०२१ च्या शासन निर्णयातील दिलेल्या निर्देशांचे काटेकोरपणे पालन करावे.
६) सदर शासन निर्णय सामाजिक न्याय व विशेष सहाय्य विभागाचा शासन निर्णय क्रमांक.
बीजीटी-२०२१/प्र.क्र.१७/अर्थसंकल्प (विघयो), दिनांक २६/११/२०२१ अन्वये त्या विभागाने दिलेल्या सहमतीनुसार निर्गमित करण्यात येत आहे.
# Page 3