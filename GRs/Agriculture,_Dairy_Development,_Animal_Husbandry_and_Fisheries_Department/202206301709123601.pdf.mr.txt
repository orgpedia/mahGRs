# Page 1
“महाराष्ट्र सागरी मासेमारी नियमन (सुधारणा) अधिनियम, २०२१ अंतर्गत जिल्हा समिती गठित करण्यासंदर्भात"
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: मत्स्यवि- ११२२/प्र.क्र. ७५ (भाग १) / पदुम- १४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक : २९ जुन, २०२२
प्रस्तावना : महाराष्ट्र राज्याला ७२० कि.मी. लांबीचा सागरी किनारा लाभलेला असून या किनारपट्टीवर १७३ मासळी उतरविण्याचे केंद्र / बंदरे आहेत. राज्याला लाभलेल्या जलधी क्षेत्रातील शाश्वत मासेमारी टिकून राहण्यासाठी राज्याच्या किनारपट्टीवरील समुद्रात मासेमारी गलबतांतुन होणा-या मासेमारीचे नियमन करण्यासाठी व त्यांच्याशी संबधित किंवा आनुषंगिक बाबींसाठी राज्यात महाराष्ट्र सागरी मासेमारी नियमन अधिनियम १९८१ अन्वये तरतुदी करण्यात आल्या आहेत. सदर अधिनियमामध्ये सुधारणा करुन महाराष्ट्र सागरी मासेमारी नियमन (सुधारणा) अधिनियम, २०२१ लागु करण्यात आला आहे. सदर अधिनियमाअंतर्गत विनिर्दिष्ट क्षेत्रात मासेमारीच्या विवक्षित कामांचे नियमन करण्याच्या व त्यावर निर्बंध घालण्याच्या किंवा त्यास मनाई करण्याचा अधिकार प्रदान करण्यात आले आहेत. सदर निर्बंध घालण्याच्या किंवा त्यास मनाई करण्याचे आदेश राज्य सल्लागार व सनियंत्रण समितिशी विचारविनियम केल्यानंतर अधिसुचित करता येईल तसेच सल्लागार व संनियत्रण समिती राज्य शासनास विनियमांची शिफारस करण्यापुर्वी, जिल्हा समित्यांचे शिफारस कोणत्याही असल्यास, विचारात घेऊ शकेल असे अशी तरतुद आहे.
तरी, सदर अधिनियमाचे पालन करण्याच्या अनुषंगाने महाराष्ट्र सागरी मासेमारी नियमन (सुधारणा) अधिनियम, २०२१ अंतर्गत पालघर, ठाणे, रायगड, रत्नागिरी आणि सिंधुदुर्ग प्रत्येक किनारी जिल्ह्यासाठी “ जिल्हा समिती” गठित करण्याची बाब शासनाच्या विचारधीन होती.
शासन निर्णय : महाराष्ट्र सागरी मासेमारी नियमन अधिनियम १९८१ मध्ये सुधारणा करुन महाराष्ट्र सागरी मासेमारी नियमन (सुधारणा) अधिनियम, २०२१ लागु करण्यात आला आहे. सदर अधिनियम अंतर्गत कलम ३ पोट-कलम (३) (क) अंतर्गत पालघर, ठाणे, रायगड, रत्नागिरी आणि सिंधुदुर्ग प्रत्येक किनारी जिल्ह्यासाठी “ जिल्हा समिती गठित करण्याबाबत शासन मान्यता देण्यात येत आहे.
सदर जिल्हा समितीची रचना खालील प्रमाणे आहे.
-------------------------------------------
| अ.क्र. | सदस्य | पदनाम |
| १ | जिल्हाधिकारी | अध्यक्ष |
| २ | पोलीस अधिक्षक | सदस्य |
| ३ | समादेशक, भारतीय तटरक्षक दल | सदस्य |
| ४ | बंदर अधिकारी | सदस्य |
| ५ | सहाय्यक आयुक्त मत्स्यव्यवसाय | सदस्य सचिव |
-------------------------------------------
# Page 2
शासन निर्णय क्रमांकः मत्स्यवि- ११२२/प्र.क्र. ७५ (भाग १)/पदुम-१४
अध्यक्ष यांना योग्य वाटतील त्याप्रमाणे, शासनाच्या इतर विभागांचे आणि मच्छिमार व व्यापार यांचे प्रतिनिधी स्विकृत करील.
सदर समितीची कार्यकक्षा खालील प्रमाणे आहे.
महाराष्ट्र सागरी मासेमारी नियमन (सुधारणा) अधिनियम, २०२१ अंतर्गत प्रकरण दोन अन्वये अंमलबजावणी करावयांचा विनियमांची, सल्लागार व संनियत्रण समितीला शिफारस करील.