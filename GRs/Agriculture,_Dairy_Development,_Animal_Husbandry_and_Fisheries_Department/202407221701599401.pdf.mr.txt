# Page 1
करार पध्दतीने कुक्कुट पालन करताना केंद्र
शासनाच्या मार्गदर्शक सूचनांनुसार करार
करण्याबाबत.
महाराष्ट्र शासन,
शासन निर्णय क्रमांक-संकिर्ण-२०२३/प्र.क्र.९३/पदुम-४
कृषि, पशुसंवर्धन,दुग्धव्यवसाय विकास व मत्स्यव्यवसाय विभाग,
मादाम कामा मार्ग, हुतात्मा राजगुरु चौक,
मंत्रालय -विस्तार, मुंबई ४०० ०३२
दिनांक: २२ जुलै, २०२४
वाचा: १. कृषि व पदुम विभागाचा शासन निर्णय क्र. बैठक-२०२२/प्र.क्र. १५७/पदुम-४ दि.
२१/११/२०२२
१. केंद्र शासनाच्या पशुसंवर्धन विभागाच्या मार्गदर्शक सूचना क्र. R-४३०११/१/२०२२
Anim_Dadf दि. २१.१२.२०२२
शासन निर्णय :-
राज्यात खाजगीरित्या व्यावसायिक कुक्कुट पालन करणारे शेतकरी तसेच, कुक्कुट व्यवसाय
करणाऱ्या कंपन्या यांना कुक्कुट पालन व्यवसाय करताना येणाऱ्या अडचणींवर उपाययोजना
करण्यासाठी वाचा क्र. १ येथे नमूद शासन निर्णयाद्वारे आयुक्त पशुसंवर्धन, महाराष्ट्र राज्य, पुणे यांच्या
अध्यक्षतेखाली राज्यस्तरीय कुक्कुट समन्वय समितीचे गठन करण्यात आले आहे. सदर समितीच्या
कार्यकक्षेनुसार खाजगीरित्या व्यावसायिक कुक्कुट पालन करणारे शेतकरी तसेच, कुक्कुट व्यवसाय
करणाऱ्या कंपन्या यांना येणाऱ्या अडचणींच्या संदर्भात, शासनाच्या विविध विभागांशी संबंधित
बाबींसंदर्भात आवश्यक त्या शिफारशी करणे अंतर्भूत आहे.
करार पध्दतीने मांसल कुक्कुट पालन करताना कंपनी तफे शेतकऱ्यांसोबत केंद्र शासनाच्या
मार्गदर्शक सूचनांनुसार करार केला जात नसल्याने कुक्कुट पालक शेतकऱ्याला त्याने केलेल्या
कामाच्या अनुषंगाने मोबदला मिळत नाही व त्यांचे आर्थिक नुकसान होत असल्याचे निदर्शनास आले
आहे.
वाचा क्र. २ येथील पत्रान्वये केंद्र शासनाने करार पध्दतीने मांसल कुक्कुट पालन करतांना
करावयाचा करार (Model Poultry Integration Agreement) परिपत्रित केला असून, सर्व राज्ये /
केंद्रशासित प्रदेशातील कंपन्या व कुक्कुटपालन करणारे शेतकरी यांना त्याचे पालन करणे बंधनकारक
आहे. कुक्कुट पालन करणारे शेतकरी व खासगी कंपन्या यांच्या एकमेकांच्या समन्वयानुसार व करार
पध्दतीने मांसल कुक्कुटपालन करणाऱ्या शेतकऱ्यांचे व्यावसायिक हित लक्षात घेवून करारनाम्यातील
अटी व शर्ती विहीत करण्यात येवून नोंदणीकृत करारनामा (Registered Agreement) करण्याबाबत
कार्यवाही करण्यात यावी.
# Page 2
शासन निर्णय क्रमांकः संकिर्ण-२०२३/प्र.क्र.९३/पदुम-४
सदर शासन निर्णय निर्गमित झाल्याच्या दिनांकापासून एक महीन्याच्या कालावधीमध्ये कंपन्यांनी
मराठी भाषेत नोंदणीकृत करारनामा करण्याची कार्यवाही करावी.
सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर