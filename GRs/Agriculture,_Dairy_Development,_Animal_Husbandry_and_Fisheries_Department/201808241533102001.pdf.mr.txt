# Page 1
कृषि विभागाच्या अधिपत्याखालील गट-ब (अराजपत्रित) व गट-क संवर्गातील अधिकारी/कर्मचाऱ्यांच्या पदस्थापना व बदल्या याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ-१०१८/प्र.क्र.२९३/१६ अ
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
तारीख: २४ ऑगस्ट, २०१८
वाचा:- सामान्य प्रशासन विभाग, शासन निर्णय क्रमांक एसआरव्ही-२०१४/प्र.क्र.२६/१२, दि.३१.१.२०१४
प्रस्तावना : मा.सर्वोच्च न्यायालयाने रिट पिटीशन (सिव्हील) क्र.८२/२०११ मध्ये दिलेल्या निर्देशांचे पालन करण्यासाठी शासन सेवेतील गट-अ, गट-ब व गट-क मधील अधिकारी / कर्मचाऱ्यांच्या पदस्थापना आणि बदल्यांबाबत शिफारशी करण्यासाठी नागरी सेवा मंडळ स्थापन करण्याचा निर्णय संदर्भाधीन दि.३१.१.२०१४ च्या शासन निर्णयान्वये घेण्यात आला आहे. त्यानुसार कृषि विभागाच्या अधिपत्याखालील गट-ब (अराजपत्रित) व गट-क संवर्गातील अधिकारी/कर्मचाऱ्यांच्या पदस्थापना व बदल्या याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करण्याची बाब शासनाच्या विचाराधीन होती. त्यानुषंगाने शासनाने खालील प्रमाणे निर्णय घेतला आहे.
शासन निर्णय:
सामान्य प्रशासन विभागाच्या संदर्भाधीन क्र. १ च्या शासन निर्णयान्वये दिलेल्या सूचनांप्रमाणे कृषि विभागाच्या अधिपत्याखालील गट-ब (अराजपत्रित) व गट-क संवर्गातील अधिकारी/कर्मचाऱ्यांच्या पदस्थापना व बदल्या याबाबत सक्षम प्राधिकाऱ्यास शिफारशी करण्यासाठी मंत्रालयीन प्रशासकीय स्तरावर खालीलप्रमाणे नागरी सेवा मंडळ स्थापन करण्यात येत आहे.
-----------------------------------------------------
| १ | अपर मुख्य सचिव / प्रधान सचिव (कृषि) | अध्यक्ष |
| २ | प्रधान सचिव/सचिव (पदुम) | सदस्य |
| ३ | सह सचिव / उप सचिव (आदिवासी विकास विभाग) | सदस्य |
| ४ | सह सचिव/उप सचिव (आस्थापना), कृषि विभाग | सदस्य सचिव |
-----------------------------------------------------
# Page 2
शासन निर्णय क्रमांकः कृषिआ-१०१८/प्र.क्र.२९३/१६ अ
२. उपरोक्त नमूद नागरी सेवा मंडळाची कामे खालीलप्रमाणे राहतील.
१) क्षेत्रिय स्तरावरील कृषि विभागाच्या अधिपत्याखालील गट-ब (अराजपत्रित) व गट-क संवर्गातील कृषि पर्यवेक्षक, कृषि सहाय्यक, सहाय्यक अधिक्षक, वरिष्ठ लिपिक, कनिष्ठ लिपिक, अनुरेखक व तत्सम गट-क मधील कर्मचाऱ्यांच्या आंतरसंभागीय बदली प्रस्तावाच्या अनुषंगाने सक्षम प्राधिकाऱ्यास शिफारशी करणे.
२) महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५ मधील तरतुदीनुसार कर्मचाऱ्यांच्या बदल्यांच्या प्रस्तावावर शिफारशी करणे.