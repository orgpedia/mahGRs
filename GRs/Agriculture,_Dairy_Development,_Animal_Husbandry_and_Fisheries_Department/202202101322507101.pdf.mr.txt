# Page 1
शेतकरी मासिक योजनेसाठी रु.७७.१३७३ लक्ष एवढा निधी वितरीत करण्यास मान्यता देणेबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. शेमाछ-२०२१/प्र.क्र.१११/३-अ,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १० फेब्रुवारी, २०२२
वाचा - १) शासन निर्णय, कृषि व पदुम विभाग क्र.शेमाछ-२०१६/प्र.क्र.२९०/११-ओ, दि.२३.०३.२०१७ २) शासन निर्णय, कृषि व पदुम विभाग क्र. शेमाछ-२०१९/प्र.क्र.९१/३-ओ, दि.१९.०६.२०१९ ३) वित्त विभाग शासन निर्णय क्र.अर्थसं-२०२१/प्र.क्र.४८/अर्थ-३, दि. २४.०६.२०२१ ४) शासन निर्णय, कृषि व पदुम विभाग क्र. शेमाच्छ-२०१९/प्र.क्र.९१/३-ओ, दि.०३.०६.२०२१ ५) शासन निर्णय, कृषि व पदुम विभाग क्र. शेमाच्छ-२०२१/प्र.क्र.१११/३-ओ, दि.१७.०८.२०२१ ६) शासन निर्णय, कृषि व पदुम विभाग क्र. शेमाच्छ-२०२१/प्र.क्र.१११/३-ओ, दि.०७.१०.२०२१ ७) वित्त विभाग शासन निर्णय क्र.अर्थसं-२०२१/प्र.क्र.४८/अर्थ-३, दि. १४.१०.२०२१ ८) उपसंचालक (शेतकरी मासिक) यांचे पत्र क्र. कृआ/शेमासे/शे.अंकछ.मु.शाप्र/४१६४२/२१, दि.१६.१२.२०२१
प्रस्तावना - शेतकऱ्यांच्या हितार्थ सन १९६५ पासून प्रकाशित करण्यात येणाऱ्या शेतकरी मासिकाच्या माध्यमातून कृषि क्षेत्रातील लक्षवेधक तसेच अद्ययावत घडामोडींची माहिती राज्यातील व राज्याबाहेरील शेतकऱ्यांना पोहचविण्यात येते. कृषि विभागाच्या संदर्भाधीन दि. १७.०८.२०२१ रोजीच्या शासन निर्णयानुसार शेतकरी मासिकाच्या सन २०२१-२३ करिता सप्टेंबर २०२१ ते ऑगस्ट २०२३ या कालावधीतील शेतकरी अंक छपाईचे काम आनंद पब्लिकेशन, जळगाव यांच्याकडे सोपविण्यात आले आहे. सन २०२१-२२ करिता “शेतकरी मासिक योजना" या योजनेसाठी रु.२४८.८३ लक्ष इतका निधी अर्थसंकल्पित करण्यात आला आहे. त्यापैकी दि.०३.०६.२०२१ अन्वये रु.४९.७६६ लक्ष आणि दि.०७.१०.२०२१ अन्वये रु.५९.५८ लक्ष असा एकूण रु.१०९.३४६ लक्ष निधी कृषि आयुक्तालयास वितरीत करण्यात आलेला आहे. उर्वरित निधीतून माहे ऑक्टोबर २०२१ ते मार्च २०२२ या कालावधीतील शेतकरी मासिक अंक छपाईसह अंकातील लेखांचे संपादन - सुलभीकरण, लेखांची मांडणी-सजावट, छपाई कामासाठी शेतकरी मासिक, ( २४०१ ०७४४ ) या लेखाशिर्षाखाली (२६) जाहिरात व प्रसिद्धी या बाबीवर रु.११४.४६ लक्ष इतके अनुदान मंजूर करण्यासाठी उपसंचालक (शेतकरी मासिक) यांनी संदर्भाधीन दि. १६.१२.२०२१ रोजीच्या पत्रान्वये प्रस्ताव सादर केला आहे.
तथापि दि.१४.१०.२०२१ रोजीच्या शासन निर्णयान्वये वित्त विभागाने विहीत केल्याप्रमाणे सदर योजनेकरिता एकूण अर्थसंकल्पित रु.२४८.८३ लक्ष निधीच्या फक्त ७५ टक्के निधी म्हणजेच रु. १८६.६२२५ लक्ष निधी उपलब्ध होईल. त्यापैकी एकूण रु.१०९.३४६ लक्ष निधी (४४% ) यापुर्वी कृषि आयुक्तालयास वितरीत करण्यात आलेला आहे. निधी वितरणासाठी वित्त विभागास सादर केलेल्या सदर नस्तीवर वित्त विभागाने सन २०२१-२२ करिता अर्थसंकल्पित निधीच्या ३१ टक्के म्हणजेच रु.७७.१३७३ लक्ष इतका निधी वितरणास मान्यता दिली आहे. त्यास अनुसरून माहे ऑक्टोबर २०२१ ते मार्च २०२२ या महिन्यांतील शेतकरी मासिक अंक छपाईची देयके अदा करण्याकरिता जाहिरात व प्रसिद्धी या बाबीवर होणा-या खर्चासाठी एकूण रु.७७.१३७३ लक्ष एवढा निधी आयुक्त (कृषि) यांना वितरीत करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
# Page 2
शासन निर्णय क्रमांक: शेमाछ-२०२१/प्र.क्र.१११/३-अ
शासन निर्णय - १) शेतकरी मासिक योजने अंतर्गत माहे ऑक्टोबर २०२१ ते मार्च २०२२ या महिन्यांतील शेतकरी मासिक अंक छपाईची देयके अदा करण्याकरिता जाहिरात रु. ७७.१३७३ लक्ष (रु. एकूण सत्त्यात्तर लक्ष तेरा हजार सातशे तीस फक्त) इतक्या रकमेस शासनाची मान्यता देण्यात येत आहे.
२) यावरील खर्च "मागणी क्र.डी-३, २४०१-पीक संवर्धन, १०९ - विस्तार व प्रशिक्षण, १०९-विस्तार व शेतकरी प्रशिक्षण, (०१) माहिती व प्रचार (०१) (०२) शेतकरी मासिक, (२४०१ ०७४४) या योजनेत्तर" लेखाशिर्षाखाली (२६) जाहिरात व प्रसिद्धी या बाबीवरील सन २०२१-२२ करिता मंजूर केलेल्या तरतूदीमधून भागविण्यात यावा.
३) सदर योजनेंतर्गत सन २०२१-२२ मध्ये वितरीत केलेल्या निधीचे लेखापरिक्षीत केलेली उपयोगिता प्रमाणपत्रे (Audited Utilizaton Certificates) सत्वर सादर करावीत.
४) प्रस्तुत शासन निर्णय वित्त विभागाच्या अनौपचारीक संदर्भ क्रमांक ०३/२०२२/व्यय१, दि.०६.०१.२०२२ अन्वये दिलेल्या मान्यतेस अनुसरुन निर्गमित करण्यात येत आहे.