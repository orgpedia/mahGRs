# Page 1
गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे ही योजना राबविण्यास मान्यता.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: कृविका-२०१७/प्र.क्र. ३२/३-अ
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक : १३ एप्रिल, २०१८
वाचा : १) शासन निर्णय, कृषि व पदुम विभाग, क्र. कृविका-२०१७/प्र.क्र.३२/३-ओ, दि. २४ जुलै, २०१७ २) शासन पुरक पत्र, कृषि व पदुम विभाग, क्र. कृविका-२०१७/प्र.क्र. ३२/३ओ, दि. १ सप्टेंबर, २०१७ ३) शासन पुरक पत्र, कृषि व पदुम विभाग, क्र. कृविका-२०१७/प्र.क्र. ३२/३ओ, दि. १७ ऑक्टोबर, २०१७ ४) आयुक्त (कृषि) यांचे पत्र क्र. संचा. आत्मा/गट शेती/२२८/२०१७, दि. ०१ ऑगस्ट, २०१७ ५) आयुक्त (कृषि) यांचे पत्र क्र. संचा. आत्मा/गट शेती/४०३/२०१७, दि. ११ डिसेंबर, २०१७ ६) आयुक्त (कृषि) यांचे पत्र क्र. संचा. आत्मा/गट शेती/४५१/२०१७, दि. २२ डिसेंबर, २०१७ ७) संचालक (विस्तार व प्रशिक्षण) यांचे पत्र क्र. संचा. आत्मा/गट शेती/४६/२०१८, दि. ३० जानेवारी, २०१८
प्रस्तावना : उपरोक्त वाचा क्र. १ येथील शासन निर्णयान्वये "गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" ही योजना सन २०१७-१८ मध्ये राबविण्यास मान्यता देण्यात आली आहे. वाचा क्र. २ येथील शासन पुरक पत्रान्वये शेतकरी गटाने सदर योजनेसाठी जर उत्पादन व विक्री व्यवस्थेच्या मुल्य साखळी (Forward/Backward linkage) बाबतचा करार केला असेल अशा शेतकरी उत्पादन गटास गट शेती योजनेअंतर्गत प्रथम प्राधान्य देण्याबाबत मान्यता देण्यात आली आहे. तसेच उपरोक्त वाचा क्र. ३ येथील शासन पुरक पत्रान्वये सदर योजनेअंतर्गत प्रकल्प आराखडा सादर केल्यानंतर मंजूरीस होणारा विलंब टाळण्यासाठी जिल्हास्तरीय समितीने संचालक ( विस्तार व प्रशिक्षण ) यांना प्रकल्प आराखडा सादर केल्यानंतर संचालक (विस्तार व प्रशिक्षण) यांनी काही बदल असल्यास ते जिल्हास्तरीय समितीस १५ दिवसाच्या आत सुचवावेत तसेच आराखडा सादर केल्यानंतर १५ दिवसात सूचना प्राप्त न झाल्यास आराखडा मंजूर झाल्याचे समजण्यात येईल अशी सुधारणा उपरोक्त वाचा क्र. १ येथील शासन निर्णयामध्ये करण्यात आली आहे. गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" योजनेसंदर्भातील उपरोक्त वाचा क्र.१ येथील शासन निर्णयामध्ये अनुदान वाटपाच्या टप्पे, ग़ट निवडीचे अधिकार जिल्हास्तरावर प्रदान करण्याबाबत यासंदर्भात सुधारणा करण्याबाबत तसेच कृषि व संलग्न विभागाच्या योजनांमध्ये समाविष्ट नसलेल्या घटकांचा समावेश प्रस्तुत योजनेमध्ये करण्याबाबत आयुक्त (कृषि) यांनी उपरोक्त वाचा येथील क्र. ४, ५, ६ व ७ येथील पत्रान्वये शिफारस केली आहे. तदनुसार शासन पुढील प्रमाणे निर्णय घेत आहे.
शासन निर्णय : उपरोक्त वाचा क्र. १ येथे नमूद केलेल्या शासन निर्णयामधील परिच्छेद क्र. ५ - निधी वितरणाचे टप्पे ऐवजी सुधारित परिच्छेद क्र. ५ पुढील प्रमाणे वाचण्यात यावा .
५. निधी वितरणाचे टप्पे : (रु.१०० लाखाच्या मर्यादेत ) "१) पहिला टप्पा : प्रकल्प मंजुरीनंतर लगेच - प्रकल्प किंमतीच्या ५% रक्कम समुह निवड, व निर्मिती, सांघिक सहकार्य, समूह नोंदणी, बँकेशी जोडणी, समुह विकास आराखडा तयार करणे, सहली, प्रशिक्षण
# Page 2
शासन निर्णय क्रमांकः कृविका-२०१७/प्र.क्र.३२/३-अ कार्यशाळेचे आयोजन, प्रकल्प स्थळाची निवड अंतिम करून नोंदणी करणे इ. सदर निधीत तांत्रिक सल्लागारास दयावयाच्या मानधनाचा समावेश असेल.
२) दुसरा टप्पा : प्रकल्प किंमतीच्या ४५ % रक्कम सामुहिक सिंचन व्यवस्था निर्मिती, यांत्रिकीकरण व तंत्रज्ञानासंदर्भात सामुहिक अवजारे बँक निर्मितीसाठी तसेच सामुहिक पशुधन व व्यवस्थापन व अनुषंगिक कार्यक्रम राबविण्यासाठी.
३) तिसरा टप्पा : प्रकल्प किंमतीच्या ४०% रक्कम सामुदायिक संकलन, प्रतवारी, साठवणूक व प्रक्रिया केंद्राची निर्मिती, विपणन वाहतुक व्यवस्थेसाठी.
४) चौथा टप्पा : प्रकल्प किंमतीच्या १० % रक्कम - मंजुर आराखडयाप्रमाणे पहिल्या, दुस-या व तिस-या टप्प्यात झालेल्या अनुदानाच्या खर्चाचे मूल्यमापन करून अंतिम हप्ता अदा करणे'
२. उपरोक्त वाचा क्र. १ येथे नमूद केलेल्या शासन निर्णयातील परिच्छेद १ मधील मुद्दा क्र. ९ पुढील प्रमाणे सुधारित केल्याप्रमाणे वाचण्यात यावा.
९) सदर योजने अंतर्गत सन २०१७-१८ व सन २०१८-१९ मध्ये प्रत्येकी २०० शेतकरी गट स्थापन करण्याचे उद्दिष्ट ठेवण्यात आले आहे. जिल्ह्यास दिलेल्या लक्षांकापेक्षा जास्त पात्र गटांचे प्रस्ताव प्राप्त झाल्यास सोडतीद्वारे गटांची अंतिम निवड जिल्हयास दिलेल्या आर्थिक लक्षांकास अधिन राहून जिल्हाधिकारी व त्यांचे अध्यक्षतेखालील समितीने करावी व निवड केलेले गट / शेतकरी उत्पादक कंपनीचे प्रस्ताव अंतिम मान्यतेसाठी संचालक ( विस्तार व प्रशिक्षण ) यांच्याकडे पाठवावेत. कृषि आयुक्तालयाने मान्यता दिलेल्या गट / शेतकरी उत्पादक कंपनी यांच्या प्रकल्प आराखड्यांना जिल्हाधिकारी व त्यांचे अध्यक्षतेखालील समितीने जिल्हास्तरावरच अंतिम मंजुरी प्रदान करावी. प्रकल्प आराखड्याप्रमाणे आर्थिक लंक्षाक शिल्लक राहत असल्यास अतिरिक्त गटांची निवड आर्थिक लक्षांकाच्या अधिन राहून करावी व वाढीव गटांच्या निवडीचे प्रस्ताव संचालक ( विस्तार व प्रशिक्षण ), कृषि आयुक्तालय, महाराष्ट्र राज्य पुणे यांच्या मान्यतेसाठी पाठवावेत. या योजनेची जिल्हास्तरावरील अंमजबजावणी व सनियंत्रणाची संपूर्ण जबाबादारी जिल्हाधिकारी यांची राहील. तसेच २०० गटांची जिल्हानिहाय विभागणी कृषि आयुक्तालय स्तरावरून करण्यात येईल.
३. उपरोक्त वाचा क्र. १ येथे नमूद केलेल्या शासन निर्णयामधील परिच्छेद क्र. २ मध्ये पुढील मुद्याचा समावेश करण्यात येत आहे.
अ) मशिनरीसाठी आवश्यक ते शेड बांधकाम ब) सर्व प्रकारचे आवश्यक सयंत्र / मशिनरी क) अंडी देणाऱ्या कोंबडयांसाठी जाळया व शेड बांधकाम ड) सामुहीक विहीर व पाईपलाईन इ) सामुहीक इलेक्ट्रीक मोटार ई) १ कोटी लिटरपेक्षा जास्त साठवणूक क्षमता असलेले सामुदायिक शेततळे फ) गाई/म्हशी/शेळयांसाठी सामुदायिक गोठा बांधकाम उपरोक्त नमूद बाबींसाठी कृषि व सलंग्न विभागाच्या प्रचलित योजनांतर्गत मापदंड मंजुर नसल्याने अशा बाबींकरीता संबंधित शेतकरी गट / उत्पादक कंपन्यांनी नोंदणीकृत मुल्यांकन करणा याकडुन (Registered Value) किंवा संबंधित शासकीय यंत्रणेकडुन मुल्यांकन करून घ्यावे. संबंधित बाबीच्या मुल्यांकनानुसार एकुण खर्चाच्या ५० टक्के अनुदानाची रक्कम प्रस्तुत योजनेच्या माध्यमातून उपलब्ध करून देण्यात येईल.
पृष्ठ ४ पैकी २
# Page 3
शासन निर्णय क्रमांकः कृविका- २०१७/प्र.क्र. ३२/३-अ ४. तसेच पुढील नमूद बाबीकरीता संबंधित शेतकरी गट / उत्पादक कंपन्यांनी स्वत:च्या निधीतून खर्च करावा. त्यासाठी सदर योजनेच्या माध्यमातून अनुदान उपलब्ध करुन दिला जाणार नाही. उदा.
पशुधन खरेदी (गाय, म्हशी, कोंबडया व शेळया), कार्यालय भाडे, स्टेशनरी, कार्यालयीन खर्च, फर्निचर, कार्यालय, बांधकाम, संगणक खरेदी, प्रयोगशाळेकरीता वापरले जाणारे कंझ्युमेबल्स, माल वाहतुकीची वाहणे इत्यादी.
# Page 4