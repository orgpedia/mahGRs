# Page 1
सन २०२१-२२ करिता बिरसा मुंडा कृषि क्रांती योजनेच्या (क्षेत्रांतर्गत व क्षेत्राबाहेरील) उर्वरीत ४० टक्के निधीच्या खर्चास प्रशासकीय मान्यता देण्याबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-२०२१/प्र.क्र.११४/३अ,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : १७ डिसेंबर, २०२१
वाचा:
१) कृषि व पदुम विभागाचा शासन निर्णय क्र. आऊयो-२४१६/प्र.क्र.१७७/४-ओ, दि. ९.८.२०१७ २) कृषि व पदुम विभाग, शासन पत्र क्र. सूसिंयो-२११७/प्र.क्र.२२७/४ञे, दि .१८.०९.२०१७ ३) कृषि व पदुम विभागाचा शासन निर्णय क्र. आऊयो-२४१७/प्र.क्र.१२७/३-ओ, दि. ३०.१२.२०१७ ४) कृषि व पदुम विभाग, शासन निर्णय क्र. संकीर्ण-२०१९/प्र.क्र.९०/३ओ, दि .२३.०७.२०१९ ५) कृषि व पदुम विभाग, शासन निर्णय क्र. संकीर्ण-२०१९/प्र.क्र.९०/३, दि.०४.०९.२०२० ६) कृषि व पदुम विभाग, शासन निर्णय क्र. संकीर्ण-२०१९/प्र.क्र.९०/३ञे, दि .१२.०२.२०२१ ७) वित्त विभाग शासन निर्णय क्र.अर्थसं-२०२१/प्र.क्र.४८/अर्थ-३, दि. २४.०६.२०२१ ८) कृषि व पदुम विभाग, शासन निर्णय क्र. संकीर्ण-२०२१/प्र.क्र.११४/३ञे, दि .२०.०७.२०२१ ९) वित्त विभाग शासन निर्णय क्र.अर्थसं-२०२१/प्र.क्र.४८/अर्थ-३, दि. २१.१०.२०२१ १०) आदिवासी विकास विभाग शासन निर्णय क्र. बीयुडी-२०२१/प्र.क्र.०३/कार्यासन-०६, दि.०२.११.२०२१ ११) कृषि आयुक्तालयाचे पत्र क्र. विप्र.७/बि.मुं.कृ.क्रां.यो./शा.नि./३६५९८/२०२१,दि.०८.११.२०२१
प्रस्तावना:
राज्यातील अनुसूचित जमातीतील शेतकऱ्यांच्या उत्पन्नात वाढ करुन त्यांचे जीवनमान उंचावण्यासाठी तसेच त्यांना स्वयंपूर्ण करण्यासाठी आवश्यक बाबी विचारात घेऊन संदर्भाधीन दि. ९ ऑगस्ट, २०१७ रोजीच्या शासन निर्णयान्वये आदिवासी उपयोजना सुधारित करण्यात आली आहे.
संदर्भाधीन दि. ३० डिसेंबर, २०१७ च्या शासन निर्णयान्वये प्रस्तुत आदिवासी उपयोजना सुधारित करून बिरसा मुंडा कृषि क्रांती योजना (क्षेत्रांतर्गत व क्षेत्राबाहेरील) राज्यात राबविण्यात येत आहे. या योजनेंतर्गत रु. १.५० लक्ष मर्यादेपर्यंत वार्षिक उत्पन्न असणाऱ्या अनुसूचित जमाती प्रवर्गाच्या शेतकऱ्यांना “नवीन विहीर खोदणे, जुनी विहीर दुरुस्ती, इनवेल बोअरिंग, वीज जोडणी आकार, पंप संच, पिव्हीसी/एचडीपीई पाईप, शेत तळयांचे प्लास्टीक अस्तरीकरण, परस बाग, सूक्ष्म सिंचन संच" या बाबींसाठी अनुदान देण्यात येते.
सन २०२१-२२ करिता आदिवासी विकास विभागाने योजनेंतर्गत बिरसा मुंडा कृषि क्रांती क्षेत्रांतर्गत उपयोजनेसाठी रू. ६२.२५८० /- कोटी (रू. बासष्ठ कोटी पंचवीस लक्ष ऐंशी हजार फक्त) आणि क्षेत्राबाहेरील उपयोजनेसाठी रु.३२.४३४६ /- कोटी (रु. बत्तीस कोटी त्रेचाळीस लक्ष शेचाळीस हजार फक्त) याप्रमाणे एकूण रू.९४.६९२६ /- कोटी (रु. चवत्र्यान्नव कोटी एकोणसत्तर लक्ष सव्वीस हजार फक्त) निधी जिल्हास्तरावर उपलब्ध करुन दिला आहे.
कोविड-१९ च्या पार्श्वभूमीवर, वित्त विभागाने संदर्भाधीन दि.२४.०६.२०२१ रोजी निर्गमित केलेल्या शासन निर्णयान्वये अर्थसंकल्पीत निधीच्या केवळ ६० टक्के निधीच वितरीत करण्याबाबत दिलेल्या निर्देशांस
# Page 2
शासन निर्णय क्रमांक: संकीर्ण-२०२१/प्र.क्र.११४/३अ
अनुसरुन, विभागाच्या संदर्भाधीन दि.२०.०७.२०२१ रोजीच्या शासन निर्णयान्वये, अनुसूचित जमातीतील शेतकऱ्यांसाठी बिरसा मुंडा कृषि क्रांती योजनेंतर्गत क्षेत्रांतर्गत उपयोजनेसाठी रू. ३७.३५४८ कोटी आणि क्षेत्राबाहेरील उपयोजनेसाठी रु.१९.४६०७६ कोटी याप्रमाणे एकूण रू.५६.८१५५६ कोटी इतक्या निधीच्या मर्यादेत कार्यक्रम अंमलबजावणीस प्रशासकीय मान्यता देण्यात आलेली आहे.
तथापि आता वित्त विभागाने संदर्भाधीन दि.२१.१०.२०२१ रोजीच्या शासन निर्णयानुसार जिल्हा वार्षिक योजनेंतर्गत सर्वसाधारण घटक कार्यक्रमांतर्गतच्या निधी बरोबरच अनुसूचित जाती घटक कार्यक्रम व आदिवासी घटक कार्यक्रमांतर्गतचा १०० टक्के निधी खर्चासाठी उपलब्ध करुन देण्यात आला आहे. त्यास अनुसरुन संदर्भाधीन दि.०८.११.२०२१ च्या पत्रान्वये संचालक (विस्तार व प्रशिक्षण ) यांनी सदर योजनेच्या उर्वरीत ४० टक्के निधीच्या खर्चास प्रशासकीय मान्यता देण्याबाबतचा प्रस्ताव शासनास सादर केला आहे.
त्यानुसार सन २०२१-२२ मध्ये अनुसूचित जमातीतील शेतकऱ्यांसाठी बिरसा मुंडा कृषि क्रांती योजनेच्या उर्वरीत ४० टक्के म्हणजेच क्षेत्रांतर्गत उपयोजनेसाठी रु. २४.९०३२ कोटी व क्षेत्राबाहेरील उपयोजनेसाठी रु. १२.९७३८४ कोटी निधीच्या मर्यादेत कार्यक्रम अंमलबजावणीस प्रशासकीय मान्यता देण्याची बाब शासनाच्या विचाराधीन होती, त्याबाबत शासनाने पुढील प्रमाणे निर्णय घेतला आहे -
शासन निर्णय:
१. सन २०२१-२२ मध्ये अनुसूचित जमातीतील शेतकऱ्यांसाठी बिरसा मुंडा कृषि क्रांती योजनेच्या उर्वरीत ४० टक्के म्हणजेच म्हणजेच क्षेत्रांतर्गत उपयोजनेसाठी रु. २४.९०३२ कोटी (अक्षरी एकूण रु. चोवीस कोटी नव्वद लक्ष बत्तीस हजार फक्त) व क्षेत्राबाहेरील उपयोजनेसाठी रु. १२.९७३८४ कोटी (अक्षरी एकूण रु. बारा कोटी सत्त्यान्नव लक्ष अडतीस हजार चारशे फक्त) निधीच्या मर्यादेत कार्यक्रम अंमलबजावणीस प्रशासकीय मान्यता देण्यात येत आहे.
२. या योजनेकरिता आदिवासी विकास विभागामार्फत संबंधित जिल्हा परिषदांना निधी वितरीत करण्यात येईल आणि योजनेच्या अंमलबजावणीस वित्तीय मान्यता संबंधित जिल्ह्याचे जिल्हाधिकारी यांचेकडून देण्यात यावी.
३. योजनेसाठी सदर योजनेस चालू वर्षी मंजूर केलेल्या अर्थसंकल्पीय तरतुदीच्या मर्यादेत जिल्हास्तरावर अंमलबजावणी करावी. योजनेंतर्गत चालू वर्षी मंजूर जिल्हानिहाय तरतुदींचा तपशील सोबत जोडलेल्या परिशिष्ट “अ” व “ब” येथे नमुद असून सदर योजनेचा निधी चालू वर्षी संबंधीत लेखाशिर्षाखाली अर्थसंकल्पित करण्यात आलेल्या तरतूदीतून भागविण्यात यावा.
४. या योजनेंतर्गत इतर बाबींच्या सूचना संदर्भाधीन दि.२०.०७.२०२१ रोजी निर्गमित केलेल्या शासन निर्णयाप्रमाणेच राहतील व त्यांचे तंतोतंत पालन काटेकोरपणे करावे.
५. सदरचा शासन निर्णय आदिवासी विकास विभागाच्या अनौपचारीक संदर्भ क्र.२५/का-९ दि.२९/११/२०२१ अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ६ पैकी २
# Page 3
शासन निर्णय क्रमांक: संकीर्ण-२०२१/प्र.क्र.११४/३अ
# Page 4
# Page 5
# Page 6