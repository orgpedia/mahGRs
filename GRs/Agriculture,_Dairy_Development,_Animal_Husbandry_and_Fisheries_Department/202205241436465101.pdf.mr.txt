# Page 1
आयुक्त, दुग्धव्यवसाय विकास यांच्या अधिपत्याखालील कार्यालयांना २७-लहान बांधकामे या उद्दीष्ठाखालील वितरीत करण्यात येणाऱ्या निधीच्या विनियोगासाठी आहरण व संवितरण अधिकारी नियुक्त करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण-२०२२/प्र.क्र.१०१/पदुम-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक :- २४ मे, २०२२
वाचा :- १) आयुक्त, दुग्धव्यवसाय यांचे पत्र क्र. आदुवि-१८/आ. सं.अ./२०२२-२३/२०४१, दि.१२/०४/२०२२ चे पत्र
प्रस्तावना : आयुक्त, दुग्धव्यवसाय विकास यांच्या अधिपत्याखालील वरळी दुग्धशाळा, आरे वसाहत व दुग्ध प्रकल्प दापचरी या कार्यालयांसाठी २७- लहान बांधकामे या उद्दीष्ठाखाली अर्थसंकल्पीय निधीची तरतूद करण्यात येते. सदर उद्दीष्ठाखालील वितरीत करण्यात आलेल्या निधीसाठी दुग्धव्यवसाय विभागाच्या मूळ अधिकाऱ्यांऐवजी सार्वजनिक बांधकाम विभागाकडून नियुक्त करण्यात येणाऱ्या अभियांत्रिकी सेवेतील अधिकाऱ्यांना “आहरण व संवितरण अधिकारी” म्हणून घोषित करण्यात आले आहे.
प्रस्तुत उद्दीष्ठाखाली उपलब्ध होणाऱ्या निधीपेक्षा अधिक रकमेची कामे वरळी दुग्धशाळा, आरे वसाहत व दुग्ध प्रकल्प दापचरी या कार्यालयांतर्गत असलेल्या सार्वजनिक बांधकाम विभागाने हाती घेतली जात असल्याचे निदर्शनास आले आहेत. त्यामुळे मोठ्या प्रमाणात दायित्व निर्माण झाले आहे. या पार्श्वभूमीवर सार्वजनिक बांधकाम विभागाकडून नियुक्त करण्यात येणाऱ्या अधिकाऱ्यांऐवजी दुग्धव्यवसाय विकास विभागाच्या मूळ आस्थापनेवर कार्यरत असलेल्या अधिकाऱ्यांना “आहरण व व संवितरण अधिकारी” म्हणून घोषित करण्याची बाब शासनाच्या विचाराधीन होती.
शासन निर्णय : उपरोक्त पार्श्वभूमीवर वरळी दुग्धशाळा, आरे वसाहत व दुग्ध प्रकल्प दापचरी या कार्यालयांना २७- लहान बांधकामे या उद्दीष्ठाखाली वितरीत करण्यात येणाऱ्या निधीसाठी सार्वजनिक बांधकाम विभागाकडून नियुक्त करण्यात येणाऱ्या अभियांत्रिकी सेवेतील अधिकाऱ्यांऐवजी दुग्धव्यवसाय विभागाच्या मूळ अधिकाऱ्यांना पुढीलप्रमाणे “आहरण व संवितरण अधिकारी” म्हणून घोषित करण्यास मान्यता देण्यात येत आहे:
---------------------------------------------------------------------------------------------------------------------------------
| क्र. | कार्यालयाचे नाव | सध्याचे आहरण व संवितरण  |  अधिकारी | नव्याने नियुक्त करण्यात येणारे आहरण व संवितरण अधिकारी |
| १ | बृहन्मुंबई दूध योजना | कार्यकारी अभियंता, सार्वजनिक बांधकाम विशेष प्रकल्प विभाग, वरळी | महाव्यवस्थापक, बृहन्मुंबई दूध योजना, वरळी |
---------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण-२०२२/प्र.क्र.१०१/पदुम-६
---------------------------------------------------------------------------------------------------------------------------------------------------------
| २ | आरे दुग्धवसाहत | कार्यकारी अभियंता, सार्वजनिक बांधकाम विशेष प्रकल्प विभाग, आरे, गोरेगाव, मुंबई | मुख्य कार्यकारी अधिकारी, आरे दुग्धवसाहत, गोरेगांव, मुंबई |
|  | दुग्ध प्रकल्प  |  दापचरी | उप अभियंता, सार्वजनिक बांधकाम विशेष प्रकल्प विभाग, दापचरी | प्रकल्प अधिकारी, दुग्ध प्रकल्प दापचरी ता.डहाणू जि.पालघर |
---------------------------------------------------------------------------------------------------------------------------------------------------------
सदर परिपत्रक वित्त विभागाने त्यांच्या अनौपचारीक संदर्भ क्र. ९३/२२/को.प्र.५, दि.११/०५/२०२२ अन्वये दिलेल्या सहमतीस अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा सांकेतांक २०२२०५२४१४३६४६५१०१ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, Marale Niwrutti
Bhaguji
(नि.भा. मराळे)
उप सचिव, महाराष्ट्र शासन प्रत: १) मा. राज्यपाल यांचे सचिव, राजभवन, मुंबई २) मा. मुख्यमंत्री, महाराष्ट्र राज्य यांचे प्रधान सचिव, मंत्रालय, मुंबई ३) मा. मंत्री (पशुसंवर्धन व दुग्धव्यवसाय) यांचे खाजगी सचिव, मंत्रालय, मुंबई ४) मा. राज्यमंत्री (पदुम) यांचे खाजगी सचिव, मंत्रालय, मुंबई ५) मा. मुख्य सचिव यांचे उप सचिव, मंत्रालय, मुंबई ६) प्रधान सचिव (लेखा व कोषागारे), वित्त विभाग, मंत्रालय, मुंबई ७) प्रधान सचिव, सार्वजनिक बांधकाम विभाग, मंत्रालय, मुंबई ८) आयुक्त, दुग्धव्यवसाय विकास विभाग, वरळी, मुंबई ९) महालेखापाल, महाराष्ट्र ½ (लेखा व अनौज्ञयता व लेखा परिक्षा), मुंबई १०) अधिदान व लेखाधिकारी, वांद्रे, मुंबई ११) महाव्यवस्थापक, बृहन्मुंबई दूध योजना, वरळी १२) मुख्य कार्यकारी अधिकारी, आरे दुग्धवसाहत, गोरेगांव, मुंबई १३) प्रकल्प अधिकारी, दुग्ध प्रकल्प दापचरी ता.डहाणू जि.पालघर १४) कार्यकारी अभियंता, सार्वजनिक बांधकाम विशेष प्रकल्प विभाग, वरळी १५) कार्यकारी अभियंता, सार्वजनिक बांधकाम विशेष प्रकल्प विभाग, आरे १६) उप अभियंता, सार्वजनिक बांधकाम विशेष प्रकल्प विभाग, दापचरी १७) जिल्हा कोषागार अधिकारी / उप कोषागार अधिकारी मुंबई व पालघर, १८) निवडनस्ती, पदुम-६ / ९
पृष्ठ २ पैकी २