# Page 1
महाराष्ट्र शासन
क्रमांक: पीजेपे-२०१९/प्र.क्र.१३३/१३-अ कृषि, व पशुसंवर्धन, दुग्धव्यवसाय व
मत्स्यव्यवसाय विभाग, मादाम कामा मार्ग, हुतात्मा राजगुरू चौक, मंत्रालय,
मुंबई-४०० ०३२.
दिनांक : १२ डिसेंबर, २०१९.
विषय:- शासकीय फळरोपवाटिकेतून खरेदी केलेल्या (भेसळयुक्त)
डाळींबाच्या रोपांमुळे झालेल्या नुकसानीबाबत.
श्री. खंडू भागवत बोरगुडे, निफाड, नाशिक.
ज्ञापन:
संदर्भ:- १) जिल्हा ग्राहक तक्रार निवारण न्यायमंच,नाशिक याचा प्रकरण क्र. १९७/२०१५ मध्ये दिनांक २६/५/२०१७ रोजीचा न्याय निर्णय २) कृषि आयुक्तालयाचे पत्र क्र. कृआ/फलो-२/नैताळे/कोर्ट/६८३८/१९, दि.२७/११/२०१९.
प्रस्तावना: शासकीय फळरोपवाटिका पिंपळगाव बसवंत ता. निफाड, जि. नाशिक येथील डाळिंब कलमे भेसळ तक्रार प्रकरणी श्री. भागवत कारभारी बोरगुडे, रा. रामपुर शिवार, नैताळे, ता. निफाड, जि.
नाशिक यांनी मा. जिल्हा ग्राहक तक्रारनिवारण न्याय मंच, नाशिक यांचे न्यायालयात १९७/२०१५ अन्वये तक्रार दाखल केलेली होती. सदर केसचा अंतिम निकाल दि. २६/०५/२०१७ रोजी शासनाचे विरोधात लागला आहे. मा. न्यायालयाने दि. २४/०१/२०१९ च्या सुनावणी दरम्यान कनिष्ठ न्यायालयाच्या निकालाच्या अंतिम आदेशास स्थगिती मिळण्यासाठी मा. कनिष्ठ न्यायालयाचे आदेशानुसार तक्रारदारास नुकसान भरपाई पोटी आदेशित केलेली रक्कम आदेश निर्गमित झाले पासून आठ आठवडयापर्यत महाराष्ट्र राज्य ग्राहक तक्रार निवारण आयोग नाशिक यांचेकडे भरणा करणेबाबत दि. ०३/०१/२०१९ च्या पत्रान्वये आदेशित केलेले आहे. अन्यथा सदर वसुली रक्कम आदेश निर्गमित झालेपासून आठ आठवडयापर्यत भरण न केल्यास सदरचा स्थगिती आदेश रिक्त होईल, तसेच न्यायालयाच्या निकालाच्या अंतिम आदेशास स्थगिती मिळण्यासाठी आवश्यक असणारी रक्कम रु.३,१५,०००/-(अक्षरी तीन लक्ष पंधरा हजार फक्त) लेखाशिर्ष २४०१ (०३) (०१) भाजीपाल रोपमळे, फळरोपमळे व स्थानिक उद्याने अनिवार्य (२४०१ १७२२) अंतर्गत वेतन ०१ या बाबीसाठी उपलब्ध असलेल्या अनुदानातून भागविण्याची अनुमती देण्याबाबतची विनंती कृषि आयुक्त यांनी केली आहे.
श्री. भागवत कारभारी बोरगुडे, यांनी मा. जिल्हा ग्राहक तक्रारनिवारण न्याय मंच, नाशिक यांचे न्यायालयात दाखल केलेल्या तक्रार क्र. १९७/२०१५ अन्वये केसचा अंतिम निकाल दि. २६/०५/२०१७ रोजी शासनाचे विरोधात लागला आहे. त्यांअनुषंगाने जिल्हा मानसेवी सहायक सरकारी वकील श्री. चंद्रकोर यांनी दिलेले अभिप्राय याबाबी विचारात घेता मा.न्यायालयाच्या निकालाच्या अंतिम आदेशास स्थगिती मिळण्यासाठी आवश्यक असणारी रक्कम रु. ३,१५,०००/- (अक्षरी तीन लक्ष पंधरा हजार फक्त) खालील अटीच्या अधिन राहून मान्यता देण्यात येत आहे.
# Page 2
शासन ज्ञापन_क्रमांकः पीजेपे-२०१९/प्र.क्र.१३३/१३-अ
अ) प्रस्तुत प्रकरणी रक्कम अचूक असल्याची व मा. जिल्हा ग्राहक तक्रारनिवारण न्याय मंच, नाशिक यांचे न्यायालयात हजर राहून सदर रक्कम भरणा करण्याची कार्यवाही जिल्हा अधिक्षक कृषि अधिकारी नाशिक यांनी करावी.
ब) प्रस्तुत निधी सन २०१९-२० या चालू आर्थिक वर्षामध्ये मंजूर असलेल्या निधीतून खालील लेखाशिर्षातर्गत भागविण्यात यावा.
मागणी क्र. डी-३ (०३)(०१) भाजीपाला रोपमळे, फळरोपमळे व स्थानिक उद्याने (अनिवार्य) २४०१ १७२२ अंतर्गत ०१ वेतन या बा बाबीअंतर्गत उपलब्ध असलेल्या अनुदानातून भागविण्याची अनुमती देण्यात येत आहे.
क) आहरण व संवितरण अधिकारी यांनी सदर निधी ज्या प्रयोजनासाठी मंजूर करण्यात आला आहे. त्याच प्रयोजनासाठी वापरण्यात येईल याची दक्षता घ्यावी. तसेच अनियमितता होणार नाही याची खात्री करावी. तसे आढळल्यास याबाबतची जबाबदारी सर्व संबंधितांवर राहिल.