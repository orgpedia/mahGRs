# Page 1
पुण्यश्लोक अहिल्यादेवी होळकर मेंढी व शेळी विकास महामंडळ, पुणे व महाराष्ट्र पशुधन विकास मंडळ मर्या.,नागपूर व महाराष्ट्र मत्स्योद्योग विकास महामंडळ, मुंबई येथील अधिकारी / कर्मचारी यांच्या तक्रारींचे अथवा अन्यायांचे निवारण करण्यासाठी करावयाच्या अपिल/ पुनर्विलोकन अशी अर्ध न्यायिक स्वरुपाची व्यवस्था निर्माण करणे.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र. संकिर्ण - २०२१/२२२/प्र.क्र.०८/पदुम-१७
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक : २४ सप्टेंबर, २०२१.
प्रस्तावना :
पशुसंवर्धन विभागाच्या कार्यकक्षेतील पुण्यश्लोक अहिल्यादेवी होळकर मेंढी व शेळी विकास महामंडळ तसेच महाराष्ट्र पशुधन विकास मंडळ (मर्या.) तसेच मत्स्यव्यवसाय विभागाच्या अखत्यारितील महाराष्ट्र मत्स्योद्योग विकास महामंडळातील अधिकारी/कर्मचारी यांना त्यांच्या सेवाविषयक आणि इतर विषया बाबीसंदर्भात कोणत्याही प्रकारची तक्रार, निवेदने व इतर बाबींचे निवारण करण्यासाठी, दाद मागण्यासाठी अर्ध्य न्यायिक व्यवस्था उपलब्ध नसल्याने न्यायालयात प्रकरण दाखल करतात. सदर याचिकांचा निपटारा व त्यावर योग्य ती न्यायिक कार्यवाही करण्यासाठी महामंडळांचा वेळ, पैसा व मनुष्यबळाचा वापर होत असल्यामुळे महामंडळातील नियमित कामकाजावर त्याचा विपरीत परिणाम होतो.
२. सबब, पुण्यश्लोक अहिल्यादेवी होळकर मेंढी व शेळी विकास महामंडळ, पुणे, महाराष्ट्र पशुधन विकास मंडळ, नागपूर तसेच महाराष्ट्र मत्स्योद्योग विकास महामंडळ, मुंबई यांतील अधिकारी / कर्मचारी यांना त्यांच्या सेवाविषयक आणि इतर विषया बाबतीत प्रशासकीय पातळीवरच न्याय मिळवून देण्याकरिता अर्ध न्यायिक व्यवस्था लागू करण्याची बाब शासनाच्या विचाराधीन होती.
शासन परिपत्रक : पुण्यश्लोक अहिल्यादेवी होळकर मेंढी व शेळी विकास महामंडळ, पुणे, महाराष्ट्र पशुधन विकास मंडळ, नागपूर, तसेच महाराष्ट्र मत्स्योद्योग विकास महामंडळ, मुंबई यांतील अधिकारी/कर्मचारी यांना त्यांच्या सेवाविषयक आणि इतर विषया बाबीसंदर्भात कोणत्याही प्रकारची तक्रार, निवेदन व इतर बाबींचे निवारण करण्यासाठी व त्यांना न्यायाकरिता / दाद मागण्याकरिता प्रथम अर्ध न्यायिक व्यवस्थेचा उपयोग करणे आवश्यक राहील. यासाठी सदर अधिकारी / कर्मचारी यांना खालीलप्रमाणे सक्षम प्राधिकारणाकडे अपिल/ पुनर्विलोकन दाखल करण्याची तरतूद उपलब्ध करुन देण्यात येत आहे :
# Page 2
शासन परिपत्रक क्रमांकः संकिर्ण-२०२१/२२२/प्र.क्र.०८/पदुम-१७
------------------------------------------------------------------------------------------------------------------------------------------------------------------------------------------------------------------------------------------
| अ.क्र. | सक्षम प्राधिकरण/अधिकारी | निर्णय घेण्याचा कालावधी |
| १. | प्रथम संबधित व्यवस्थापकीय संचालक/ मुख्य कार्यकारी अधिकारी यांचेकडे ३० दिवसांत दाद मागावी. | ६० दिवस |
| २. | व्यवस्थापकीय संचालक / मुख्य कार्यकारी अधिकारी यांनी ६० दिवसांत निर्णय दिला नाही किंवा दिलेल्या निर्णयाने समाधान न झाल्यास, तक्रारदाराने पुढील ३० दिवसांत विभागाचे सचिव/ प्रधानसचिव/अपर मुख्य सचिव (पदुम) यांचेकडे दाद मागावी. | ६० दिवस |
------------------------------------------------------------------------------------------------------------------------------------------------------------------------------------------------------------------------------------------
३. व्यवस्थापकीय संचालक़, पुण्यश्लोक अहिल्यादेवी होळकर मेंढी व शेळी विकास महामंडळ, पुणे, मुख्य कार्यकारी अधिकारी, महाराष्ट्र पशुधन विकास मंडळ, नागपूर आणि व्यवस्थापकीय संचालक़, महाराष्ट्र मत्स्योद्योग विकास महामंडळ, मुंबई यांनी सदरील आदेश त्यांच्या अधिपत्याखालील क्षेत्रिय कार्यालयांना निदर्शनास आणून द्यावेत.
# Page 3