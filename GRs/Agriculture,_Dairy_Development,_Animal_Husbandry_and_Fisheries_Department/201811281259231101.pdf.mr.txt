# Page 1
डॉ. पंजाबराव देशमुख कृषि विद्यापीठ, अकोला अंतर्गत यवतमाळ येथे शासकीय अन्नतंत्रज्ञान महाविद्यालय स्थापन करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-१५१८/प्र.क्र.९९(१)/७-अ,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : २८ नोव्हेंबर, २०१८.
प्रस्तावना :
सन २०१७-१८ च्या अर्थसंकल्पीय भाषणात मा. मंत्री (वित्त) यांनी घोषणा केल्याप्रमाणे
डॉ. पंजाबराव देशमुख कृषि विद्यापीठ, अकोला अंतर्गत यवतमाळ येथे कृषि महाविद्यालय स्थापन
करण्याबाबतच्या प्रस्तावास कृषि विद्यापीठाच्या कार्यकारी परीषदेच्या ३१८ व्या सभेत ठराव क्र. काप/
४९/२०१७ दि.२८ मे, २०१८ अन्वये मान्यता प्रदान करण्यात आली आणि राज्य कृषि परिषदेच्या ९६ व्या
बैठकीमध्ये ठराव क्र. ०५/९६/२०१८, दि. २७ जुन, २०१८ अन्वये मान्यता प्रदान करुन शासनाकडे
शिफारशीत करण्यात आला. जिल्हाधिकारी यवतमाळ यांनी पत्र क्र. कलि/राजस्व-२/कावि/४८२/
२०१८, दि.६.७.२०१८ अन्वये कृषि महाविद्यालय स्थापन करण्यासाठी ३० हेक्टर जमिन उपलब्ध करुन
देण्याचे मान्य केले आहे. सदरचा प्रस्ताव नियोजन आणि वित्त विभागाच्या अभिप्रायासह दि. १९ जुलै,
२०१८ च्या राज्य मंत्रिमंडळाच्या बैठकीत सादर करण्यात आला. राज्य मंत्रिमंडळाने या बैठकीत डॉ.
पंजाबराव देशमुख कृषि विद्यापीठ, अकोला अंतर्गत यवतमाळ येथे कृषि महाविद्यालय स्थापन
करण्यासाठी तत्वत: मान्यता प्रदान केली. तसेच या महाविद्यालयामध्ये केवळ पारंपारीक कोर्सेस न
ठेवता नवीन तंत्रज्ञानाचा समावेश असलेले उदा. बायोटेक्नॉलॉजी कोर्स असणे आवश्यक आहे. यासाठी
मंत्रीमंडळ उपसमिती नेमून कृषि महाविद्यालयाच्या अभ्यासक्रमात अद्ययावत कोणते कोर्सेस घ्यावेत
याबाबत प्रस्ताव तयार करुन अंतिम मान्यता घेण्याबाबतचा निर्णय घेण्यात आला. त्याअनुषंगाने या
विभागाचा शासन निर्णय क्र.संकीर्ण-१५१८/प्र.क्र.९९/७ओ, दि.१३/८/२०१८ अन्वये मा. मंत्री (कृषि) यांच्या
अध्यक्षतेखाली मंत्रिमंडळ उपसमिती गठीत करण्यात आली.
# Page 2
शासन निर्णय क्रमांक: संकीर्ण-१५१८/प्र.क्र.९९(१)/७-ओ
२. मंत्रिमंडळ उपसमितीचा निर्णय :
या मंत्रिमंडळ उपसमितीच्या दि.२१ ऑगस्ट, २०१८ रोजी झालेल्या बैठकीमध्ये खालीलप्रमाणे
निर्णय घेण्यात आला.
१) डॉ. पंजाबराव देशमुख कृषि विद्यापीठ, अकोला या कृषि विद्यापीठांतर्गत शासकीय अन्नतंज्ञान
पदवी महाविद्यालय सुरु करण्याच्या दृष्टिकोनातून कृषि या पारंपारिक अभ्यासक्रमाच्या
महाविद्यालयांऐवजी डॉ. पंजाबराव देशमुख कृषि विद्यापीठ, अकोला अंतर्गत यवतमाळ येथे
शासकीय अन्नतंत्रज्ञान महाविद्यालय (आवश्यक जमीन प्रत्येकी ४ हेक्टर) स्थापन करण्यात यावे.
२) डॉ. पंजाबराव देशमुख कृषि विद्यापीठ, अकोला अंतर्गत यवतमाळ येथेच कृषि अभियांत्रिकी
पदवी महाविद्यालय (आवश्यक जमीन २० हेक्टर) स्थापन करण्यात यावे.
३) यास अनुसरुन संबंधित कृषि विद्यापीठाने भारतीय कृषि अनुसंधान परिषदेच्या पाचव्या
अधिष्ठाता समितीच्या निकषानुसार शासकीय अन्नतंत्रज्ञान महाविद्यालयाचा प्रस्ताव सादर
करावा. यास कृषि विद्यापीठाने विद्वत व कार्यकारी परिषदेची तसेच कृषि परिषदेची कार्योत्तर
मान्यता प्राप्त करावी.
३. राज्यामध्ये केवळ वसंतराव नाईक मराठवाडा कृषि विद्यापीठ, परभणी अंतर्गत परभणी येथे
एकमेव शासकीय अन्नतंत्रज्ञान महाविद्यालय कार्यरत आहे. आधुनिक कृषि तंत्रज्ञानाचा प्रसार
करण्यासाठी ग्राम पातळीवर अन्नतंत्रज्ञ तज्ञ प्रशिक्षक, अन्न निरिक्षक व कृषि मदतनीस निर्माण होऊ
शकतील. विदर्भातील ११ जिल्हयांचा मोठा परिसर, पिकांची विविधता व हवामानातील बदल इत्यादी
बाबी लक्षात घेता, विद्यापीठामध्ये कृषि उत्पन्नावर आधारीत मनुष्यबळ, उद्योजक तसेच स्वयंरोजगार
निर्माण होण्याच्या अनुषंगाने यवतमाळ येथे अन्नतंत्रज्ञान पदवी महाविद्यालय होणे गरजेचे आहे. या बाबी
आणि मंत्रिमंडळ उपसमितीच्या शिफारशी इत्यादी लक्षात घेवून डॉ. पंजाबराव देशमुख कृषि विद्यापीठ,
अकोला विद्यापीठा अंतर्गत यवतमाळ येथे शासकीय अन्नतंत्रज्ञान महाविद्यालय स्थापन करण्याबाबतचा
प्रस्ताव राज्य मंत्रिमंडळापुढे सादर करण्याचा निर्णय मा. मंत्री (कृषि) यांच्या स्तरावरुन प्राप्त झाल्याने
पृष्ठ ५ पैकी २
# Page 3
शासन निर्णय क्रमांक: संकीर्ण-१५१८/प्र.क्र.९९(१)/७-ओ
यवतमाळ येथे शासकीय अन्नतंत्रज्ञान महाविद्यालय स्थापन करण्याबाबतचा प्रस्ताव राज्यमंत्रिमंडळाच्या
दि. ११/९/२०१८ च्या बैठकीत सादर करण्यात आला.
४. राज्य मंत्रिमंडळाने दिनांक ११/०९/२०१८ रोजीच्या बैठकीत विषय क्र. ९ यावर खालीलप्रमाणे
निर्णय घेतलेला आहे :
शासन निर्णय :
४.१ डॉ. पंजाबराव देशमुख कृषि विद्यापीठ, अकोला अंतर्गत यवतमाळ येथे प्रतिवर्ष ४०
विद्यार्थी प्रवेशक्षमतेचे शासकीय अन्नतंत्रज्ञान महाविद्यालय स्थापन करण्यास मान्यता देण्यात येत
आहे.
४.२ भारतीय कृषि अनुसंधान परिषदेच्या ५ व्या अधिष्ठाता समितीने निश्चित केल्याप्रमाणे
शिक्षकवर्गीय ४७ पदे आणि शिक्षकेतर ८३ पदे अशी एकूण १३० पदांना तत्वत: मंजूरी प्रदान
करण्यात येत असून यास उच्चस्तर सचिव समितीची रितसर मान्यता घेण्यात यावी.
४.३ सदर महाविद्यालय स्थापन करण्यासाठी पुढील पाच वर्षाकरिता टप्प्या-टप्प्याने
वेतनासाठी रु. ४९३७.७३ लाख, आवर्ती खर्च रु. ११२.९२ लाख आणि अनावर्ती खर्च रु.५१५७.८९
लाख असा एकूण रु.१०२०८.५४ लाख इतक्या अपेक्षित खर्चास मान्यता देण्यात येत आहे.
४.४ सदर महाविद्यालयासाठी आवश्यक जमिन प्राप्त केल्यानंतर आणि आवश्यक मनुष्यबळ
आणि इतर सुविधा उपलब्ध झाल्यानंतर या महाविद्यालयासाठी विद्यार्थ्यांच्या प्रवेशप्रक्रिया
राबविण्यात यावी.
५. हा शासन निर्णय नियोजन विभागाच्या अनौपचारिक संदर्भ क्र. १६२/१४३१, दिनांक २६/०९/२०१८
अन्वये व वित्त विभागाच्या अनौचारिक संदर्भ क्र.२४२/२०१८ / व्यय १, दिनांक २/११/२०१८ अन्वये
निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांक: संकीर्ण-१५१८/प्र.क्र.९९(१)/७-ओ
# Page 5