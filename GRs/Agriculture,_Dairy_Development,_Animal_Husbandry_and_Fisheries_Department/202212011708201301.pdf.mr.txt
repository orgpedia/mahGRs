# Page 1
पीक कापणी प्रयोगांसाठी देण्यात येणाऱ्या श्रमिकसेवा मजूरी दरात वाढ करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक :- सांख्यिकी -२०२२/प्र.क्र.१२५/११-ओ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२
दिनांक :- १ डिसेंबर, २०२२.
वाचा : १) शासन निर्णय कृषि व पदूम विभाग क्र. सांख्यिकी-७०९०/२३१००/सीआर-८८/११, दि.२७.०६.१९९५ २) शासन निर्णय कृषि व पदूम विभाग क्र. सांख्यिकी-२०१३/प्र.क्र.१५/११ञे, दि.२४.०७.२०१७ ३) शासन शुध्दीपत्रक कृषि व पदूम विभाग क्र.सांख्यिकी-२०१३/प्र.क्र.१५/११ ओ, दि.११.०८.२०१७ ४) भारत सरकार राजपत्र क्र.फा.सं.जे.११०११/१/२०२०-एमजीनरेगा/(आरई ।।।) दि. २८.०३.२०२२.
५) नियोजन विभाग पत्र क्र. मग्रारो -२०२२/ प्र.क्र.५३/मग्रारो-१, दि.३०.३.२०२२.
६) आयुक्त, महात्मा गांधी ग्रामीण रोजगार हमी योजना, महाराष्ट्र नागपूर यांचे पत्र क्र. आयुक्तालय / तांत्रिक शाखा/७३८/२०२२, दि. ३१ मार्च, २०२२.
७) आयुक्त (कृषि), कृषि आयुक्तालय, महाराष्ट्र राज्य, पुणे यांचे पत्र क्र.
सांख्यिकी / का.सा.-२/श्रसेम/३२९६०/२०२२, दि.२९.०९.२०२२ प्रस्तावना : राज्यात पिक सर्वेक्षण योजनेंतर्गत घेण्यात येणाऱ्या पिक कापणी प्रयोगांसाठी देण्यात येणाऱ्या मजुरीचे दर संदर्भ क्र. २ शासन निर्णयान्वये निश्चित करण्यात आले होते. मात्र मजुरीच्या दरात मोठया प्रमाणात वाढ झाल्याने पिक कापणी प्रयोगांसाठी सध्या अस्तित्वात असलेल्या मजुरीच्या दरामध्ये मजुर उपलब्ध होत नाहीत. केंद्र शासन प्रत्येक वर्षी महात्मा गांधी राष्ट्रीय ग्रामीण रोजगार हमी योजनेअंतर्गत द्यावयाच्या मजुरीचे दर निश्चित करते. केंद्र शासनाने निश्चित केलेला मजुरीचा दर राज्यातील रोजगार हमी योजनेअंतर्गतच्या मजुरांना लागू होतो. दि.२८.०३.२०२२ च्या अधिसूचनेन्वये केंद्र शासनाने मजुरीचा दर दि.१.४.२०२२ पासून रु.२५६/- इतका निश्चित केलेला असून राज्य शासनाने सदर मजूरीचा दर राज्यात लागू केलेला आहे. पीक कापणी प्रयोगासाठी सदर दराने मजूरी देण्याचा प्रस्ताव आयुक्त (कृषि), कृषि आयुक्तालय, महाराष्ट्र राज्य, पुणे यांनी संदर्भ क्र. ७ च्या पत्रान्वये शासनास सादर केलेला आहे.
केंद्र शासनाच्या प्रधानमंत्री पिक विमा योजनेंतर्गत पिक कापणी प्रयोगांमध्ये अचूकता असणे आवश्यक असल्यामुळे कृषि आयुक्तालयाने प्रस्तावित केल्यानुसार नियोजन विभागाच्या संदर्भ क्र.५ च्या पत्रास अनुसरुन आयुक्त, महात्मा गांधी राष्ट्रीय ग्रामीण रोजगार हमी योजना यांचे दि.३१.०३.२०२२ च्या पत्रानुसार विहित करण्यात आलेला श्रमिक सेवा मजुरीचा दर पिक कापणी प्रयोगांसाठी लागू करण्याची बाब शासनाच्या विचाराधीन होती.
# Page 2
शासन निर्णय क्रमांकः सांख्यिकी -२०२२/प्र.क्र.१२५/११-ओ
शासन निर्णय: राज्यात पिक सर्वेक्षण योजनेंतर्गत घेण्यात येणाऱ्या पिक कापणी प्रयोगांसाठी देण्यात येणाऱ्या मजुरीचे दर दि.२४.०७.२०१७ च्या शासन निर्णयान्वये निश्चित करण्यात आलेले आहेत. मात्र मजुरीच्या दरात मोठया प्रमाणात वाढ झाली असून केंद्र शासनाच्या प्रधानमंत्री पिक विमा योजनेंतर्गत पिक कापणी प्रयोगांमध्ये अचूकता असणे आवश्यक असल्यामुळे आणि पिक कापणी प्रयोगांसाठी सध्या अस्तित्वात असलेल्या मजुरी दरानुसार मजुर उपलब्ध होत नसल्याने, मजुरीच्या दरात वाढ करुन सदरचा मजूरी दर रोजगार हमी योजनेच्या प्रतिदिन मजुरी दराशी सुसंगत म्हणजेच रु.२५६/- प्रति पीक कापणी प्रयोग याप्रमाणे विहित करण्यास शासनाची मंजुरी देण्यात येत आहे.
२. सदर शासन निर्णय वित्त विभागाच्या अनौपचारिक संदर्भ क्र. ३१४ / २०२२ (व्यय - १ ), दि.२०.१०.२०२२ अन्वये दिलेल्या सहमतीनुसार निर्गमित करण्यात येत आहे.