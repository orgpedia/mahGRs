# Page 1
सन २०२२-२३ या वर्षात राष्ट्रीय कृषि विकास योजना रफ्तार (RKVY RAFTAR) अंतर्गत १५० कोटी निधीचा कृषि यांत्रिकीकरण प्रकल्प राबविण्यास प्रशासकीय मान्यता देण्याबाबत---
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांयो-१०२२/प्र.क्र.१९३/८-अ
मादाम कामा मार्ग, हुमात्मा राजगुरू चौक,
मंत्रालय (विस्तार), मुंबई - ४०० ०३२
दिनांक : १५ नोव्हेंबर, २०२२
संदर्भ : १) राष्ट्रीय कृषि विकास योजनेच्या राज्य स्तरीय मान्यता समितीच्या दि. २२ ऑगस्ट, २०२२ च्या बैठकीचे इतिवृत्त, पत्र क्र. आरकेव्हीवाय-२०२२/प्र.क्र. १३७/१४-ओ, दि. ६.१०.२०२२ २) केंद्र शासनाच्या कृषि व शेतकरी कल्याण मंत्रालय, कृषि व शेतकरी कल्याण विभागाचे पत्र क्र.
१-१५/२०२२-RKVY, दि. २.८.२२ चे पत्र
प्रस्तावना :
शेतकऱ्यांच्या उत्पन्नामध्ये वाढ करण्यासाठी तसेच कृषी क्षेत्रामध्ये उर्जा वापर वा केंद्र पुरस्कृत कृषी यांत्रिकीकरण उप अभियान राज्यात राबविण्यात येत आहे. याशिवाय विविध केंद्र पुरस्कृत योजनांतर्गत जसे, राष्ट्रीय गळीतधान्य, तेलबिया व तेलताड अभियान, राष्ट्रीय अन्न सुरक्षा अभियान व राष्ट्रीय फलोत्पादन अभियान या अंतर्गत सुद्धा कृषी यांत्रिकीकरण घटकासाठी काही प्रमाणात निधी उपलब्ध करुन देण्यात येतो. असे असले तरी शेतकऱ्यांच्या मागणीच्या प्रमाणात यांत्रिकीकरणासाठी पुरेसा निधी उपलब्ध होत नाही. या बाबी विचारात घेऊन RKVY - RAFTAR मधून सुद्धा कृषी यांत्रिकीकरणासाठी निधी उपलब्ध करुन देण्यात येतो. मा. मुख्य सचिवांच्या अध्यक्षतेखाली दि. २२ ऑगस्ट, २०२२ रोजी झालेल्या राज्य स्तरीय मान्यता समितीच्या (SLSC) बैठकीत, कृषि यांत्रिकीकरण प्रककल्पास च्या २९१.३७ कोटी रकमेच्या प्रकल्पास मान्यता देण्यात आली. यामध्ये RKVY-RAFTAR अंतर्गत रु. १५०.०० कोटी व लाभार्थी हिस्सा रु.१४१.३७ कोटी निधीचा समावेश आहे. त्या अनुषंगाने RKVY-RAFTAR अंतर्गत रु.१५०.०० कोटी निधीचा कृषि यांत्रिकीकरण प्रकल्प राबविण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय : १. सन २०२२-२३ या वर्षात RKVY-RAFTAR अंतर्गत रु.१५०.०० कोटी (अक्षरी रु. दिडशे कोटी फक्त) निधीचा कृषि यांत्रिकीकरण प्रकल्प राबविण्यास प्रशासकीय मान्यता देण्यात येत आहे.
२. सदर प्रकल्पाची अंमलबजावणी कृषी यांत्रिकीकरण उपअभियानाच्या मागदर्शक सूचनांनुसार करण्यात यावी. तथापि, RKVY-RAFTAR अंतर्गत मंजूर प्रकल्पामधून केवळ कृषि यंत्र व औजारांच्या खरेदी करीता अनुदान देण्यात यावे, या निधीतून ट्रॅक्टर खरेदीसाठी अनुदान अनुज्ञेय असणार नाही.
३. सदर प्रकल्पाची अंमलबजावणी महाडीबीटी पोर्टलवर करावी.
# Page 2
शासन निर्णय क्रमांकः कृयांयो-१०२२/प्र.क्र.१९३/८-अ
४. लाभार्थ्याकडून अर्ज महाडीबीटी पोर्टलवर स्विकारुन ऑनलाईन सोबतीद्वारे लाभार्थ्यांची निवड करावी.
५. लाभार्थी निवडीची प्रत्यक्ष प्रक्रीया RKVY-RAFTAR अंतर्गत निधी उपलब्धतेनंतर उपलब्ध निधीच्या मर्यादेत करावी.
६. प्रकल्पांतर्गत देण्यात येणान्या यंत्र / अवजारांचे Geo tagging करावे.
७. अनुदानाची रक्कम महाडीबीटी पोर्टलवरून डीबीटी द्वारे PFMS बँक खात्यातून अदा
करण्यात येत असल्याची खात्री आयुक्त (कृषी) यांनी करावी.
८. लाभधारकाचा आधार क्रमांक अभिलेख्यामध्ये नमूद करावा.
९. लाभधारकाचे स्थान (location) नमूद करावे.
१०. RKVY-RAFTAR मधून कृषी यांत्रिकीकरण प्रकल्पासाठी उपलब्ध करून देण्यात येणान्या
निधीमधून क्षेत्रिय स्तरावर कार्यक्रमाच्या अंमलबजावणीची कार्यपद्धती आयुक्त (कृषी) यांनी विहीत करून सर्व क्षेत्रिय अधिकान्यांना कळवावी