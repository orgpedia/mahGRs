# Page 1
सन २०२०-२१ मधील अनुदानाचे पुनर्वितरण करण्याबाबत. (लेखाशीर्ष क्र.२४०१०१४५ )
महाराष्ट्र शासन
कृषि पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक- कृषिआ ११२१/प्र.क्र.२३३/१६-अ
मंत्रालय, मुंबई-४०० ०३२.
दिनांक : २५ ऑक्टोबर, २०२१.
संदर्भ:- कृषि आयुक्तालयाचे पत्र क्र.कृआ/अर्थसंकल्प/बाब बदल/२६९३१, दि.१८.०८.२०२१
प्रस्तावना : कृषि विभागातील कृषि आयुक्तालयाच्या अधिनस्त कार्यालयांतील ४ कर्मचाऱ्यांचा कोविड–१९ संबधीत कर्तव्य बजावत असताना कोविड-१९ मुळे मृत्यू झाला असल्याने वित्त विभाग, शा.नि.दि.२९ मे, २०२० मधील तरतुदींनुसार सदर ४ कर्मचाऱ्यांच्या वारसांना प्रत्येकी रु.५० लक्ष सानुग्रह सहाय्य मंजूर करण्यास शासन मान्यता देण्यात आलेली आहे. प्रस्तुत प्रकरणी होणारा खर्च संबंधित कर्मचाऱ्याचे वेतन ज्या लेखाशीर्षाखाली प्रदान करण्यात येत होते, त्यातील १३ कार्यालयीन खर्च या बाबीखाली उपलब्ध अनुदानातून करण्यास वित्त विभागाने सूचित केले होते.
परंतु कृषि विभागातील २४०१ ०१४५ या लेखाशीर्षाखाली १३ - कार्यालयीन खर्च या बाबीअंतर्गत पुरेसे अनुदान उपलब्ध नाही. सन २०२१-२२ या वित्तीय वर्षामध्ये (२४०१ ०१४५) या अनिवार्य खर्चाच्या लेखाशिर्षाअंतर्गत ११- देशांतर्गत प्रवास खर्च या बाबीकरिता मंजूर असलेल्या अनुदानातून १३-कार्यालयीन खर्च या बाबींसाठी रु.२००.०० लक्ष इतके अनुदान पुनर्वितरणाद्वारे उपलब्ध करुन देण्याची विनंती कृषि आयुक्तालयाने उपरोक्त दि. १८.०८.२०२१ रोजीच्या पत्रान्वये केली होती.
कृषि आयुक्तालयाने केलेल्या विनंतीच्या अनुषंगाने वित्त विभागास प्रस्ताव सादर केला असता, वित्त विभागाने पुनर्वितरणास मान्यता दिलेली आहे. त्यानुसार खालीलप्रमाणे मान्यता देण्यात येत आहे.
आदेश: कृषि विभागातील लेखाशीर्ष २४०१ पीक संवर्धन (२४०१ ०१४५) अंतर्गत ११-देशांतर्गत प्रवास खर्च या बाबीकरिता मंजूर असलेल्या अनुदानातून रु.२००.०० लक्ष एवढ्या रकमेचे २४०१ पीक संवर्धन (२४०१ ०१४५) अंतर्गत १३ कार्यालयीन खर्च या बाबीमध्ये पुनर्वितरणाने अनुदान उपलब्ध करुन देण्यास मान्यता देण्यात येत आहे.
२. प्रस्तुत आदेशान्वये पुनर्वितरणाने उपलब्ध करुन दिलेल्या अनुदानाचा विनियोग सोबत जोडलेल्या प्रपत्र - ब मधील ४ कर्मचाऱ्यांच्या वारसांना प्रत्येकी रु.५० लक्ष सानुग्रह सहाय्य प्रदान करण्यासाठीच करण्यात यावा.
३. प्रस्तुतचे आदेश वित्त विभागाने अनौ.सं.क्र. २७८/२०२१/व्यय-१, दि.१६.०९.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन आदेश क्रमांकः कृषिआ ११२१/प्र.क्र.२३३/१६-अ
# Page 3