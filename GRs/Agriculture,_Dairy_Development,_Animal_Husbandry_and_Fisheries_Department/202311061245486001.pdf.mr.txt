# Page 1
पुनर्रचित हवामान आधारित फळपीक विमा योजनेअंतर्गत प्रशासकीय खर्चासाठी रु.५,००,०००/- इतकी रक्कम वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः फवियो-२०२३/प्र.क्र.२३६/१०-अ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: ०६ नोव्हेंबर, २०२३
वाचा.
१. शासन निर्णय कृषि व पदुम विभाग क्र. फवियो-२०२१/प्र.क्र.८१/१०- ओ, दि. १८ जून २०२१ २. वित्त विभाग शासन परिपत्रक क्र. अर्थसं-२०२३/प्र.क.४०/अर्थ-३, दि.१२/०४/२०२३ ३. कृषि संचालक (वि.प्र), कृषि आयुक्तालय, पुणे पत्र जा. क्र. कृ आ / मु सां / पुह आ फपिवियो/अ . मा/२०२३/२५५७३, दि.०३.०८.२०२३
प्रस्तावना : संदर्भ क्र. (१) येथील शासन निर्णयान्वये पुनर्रचित हवामान आधारीत फळपिक विमा योजना मृग व आंबिया बहार सन २०२१-२२ ते २०२३-२४ या कालावधीत राबविण्यात येत आहे. केंद्र शासनाचे मार्गदर्शक सूचनेतील मुद्दा क्र. १४. Budget for Administrative Expenses मधील मुद्दा क्र. १४.१ या तरतूदीनुसार योजनेंतर्गत प्रशासकीय व इतर अनुषंगिक खर्चासाठी एकुण मंजुर निधीपैकी ३ टक्के निधी अनुज्ञेय आहे.
यानुषंगाने कृषि आयुक्त कार्यालयाने संदर्भ क्र. (३) च्या पत्रान्वये केलेल्या विनंतीस अनुसरून योजनेच्या प्रशासकीय खर्चांतर्गंत स्टेशनरी / प्रवास खर्च / आकस्मिक खर्चाकरीता रु.५,००,०००/- इतका निधी वितरीत करण्याची बाब शासनाच्या विचाराधीन होती.
शासन निर्णय :
पुनर्रचित हवामान आधारीत फळपिक विमा योजनेअंतर्गंत कृषि आयुक्तालयाने केलेली मागणी आणि केंद्र शासनाच्या सुधारीत मार्गदर्शक सुचनांमधील मुद्दा क्र. १४.१ या बाबीचा विचार करता, योजनेच्या प्रशासकीय खर्चांतर्गंत स्टेशनरी/प्रवास खर्च/ आकस्मिक खर्चाकरीता रु.५,००,०००/- इतका निधी वितरीत करण्यास शासनाची मान्यता देण्यात येत आहे.
२. प्रस्तुत बाबींवर होणारा खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा :-.
मागणी क्र. डी -३
२४०१ - पीक संवर्धन
११०, पीक विमा
(००)(०७) हवामान आधारित फळपीक विमा योजना राज्य हिस्सा
(२४०१ ९४०२) ३३- अर्थसहाय्य
# Page 2
शासन निर्णय क्रमांकः फवियो-२०२३/प्र.क्र.२३६/१०-अ
३. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
४. योजनेंतर्गत प्रशासकीय खर्चाकरिता (स्टेशनरी / प्रवास खर्च / आकस्मिक खर्चासाठी) वितरीत निधी हा वित्त विभाग व इतर प्रशासकीय विभाग यांनी दिलेल्या निर्देशानुसार खर्च करण्याची जबाबदारी आयुक्त(कृषि) यांची राहील..
----------------------------------------------------------------------------------------------------
| ५. प्रस्तुत शासन निर्णय नियोजन विभागाच्या अनौ. संदर्भ क्र.३५९/१४३१ दि.१७/०८/२०२३ व |
| वित्त विभागाच्या अनौ. संदर्भ क्र.२४१/२०२३/व्यय१ दि.३०/०८/२०२३ अन्वये प्राप्त झालेल्या मान्यतेनूसार |
| निर्गमित करण्यात येत आहे. |
----------------------------------------------------------------------------------------------------