# Page 1
बियाणे व लागवड साहित्य उप अभियान (एसएमएसपी) या केंद्र पुरस्कृत अभियानांतर्गत "बीज प्रक्रिया केंद्र" व "बियाणे साठवणुक गोदामांची उभारणी" करण्यासाठी निधी वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २७१९/प्र.क्र.१४२/१-अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक : ०५ ऑक्टोबर, २०२१.
वाचा :-१) केंद्र शासनाने बियाणे व लागवड साहित्य उप अभियान (एसएमएसपी) अंतर्गत ग्रामपंचायत पातळीवर FPO / SHG / CIG / सहकारी संस्थामार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करण्याबाबत दिनांक २२.०१.२०१८ रोजीच्या पत्रान्वये दिलेल्या मार्गदर्शक सूचना
२) कृषि आयुक्तालयाच्या दिनांक २२.०२.२०१८ रोजीच्या पत्राने दिलेल्या मार्गदर्शक सूचना.
३) कृषि व पदुम विभाग, शासन निर्णय क्रमांक: संकीर्ण २७१८/प्र.क्र.१११/१-ओ, दि.०३.०८.२०१८ ४) केंद्र शासनाचे पत्र क्र.१०-४/२०२०-SD.VI, दि.१९ .०७.२०२१.
५) कृषि आयुक्तालयाचे पत्र जा.क्र.गुनि१/२/बियाणे/एसपीपी/२४८५७/२०२१,दि.०३.०८२०२१ ६) शासन पत्र क्रमांक: संकीर्ण २७१९/प्र.क्र.१४२/१-ओ, दि.१०.०३.२०२१ ७) शासन पत्र क्रमांक: संकीर्ण २७१९/प्र.क्र.१४२/१-अ, दि.१९.०३.२०२१
प्रस्तावना : कृषि क्षेत्रामध्ये विविध पिकांचे उत्पादन व उत्पादकता वाढीसाठी शेतकऱ्यांना स्थानिक पातळीवर उच्च प्रतीचे गुणवत्तापूर्ण व जास्त उत्पादन देणाऱ्या जातींचे प्रमाणित / सत्यप्रत बियाणे उपलब्ध करून देण्यासाठी आवश्यक ते प्रयत्न करणे गरजेचे आहे. यासाठी गांव पातळीवर शेतकऱ्यांना विविध पिकांचे बीजोत्पादन घेण्यासाठी आवश्यक सुविधा उपलब्ध करून देण्याची नितांत आवश्यकता आहे. केंद्र शासन स्तरावरील बियाणे क्षेत्रातील सुधारणा विषयीच्या सचिव कार्यगटाच्या शिफारसीनुसार केंद्र शासनाने दिनांक १३ ऑक्टोबर, २०१७ रोजीच्या पत्रान्वये बियाणे व लागवड साहित्य उप-अभियानांतर्गत (SMSP) ग्रामपंचायत पातळीवर शेतकरी उत्पादक कंपनी (FPO) / स्वयंसहाय्यता गट (SHG) / अन्नधान्य उत्पादक संघ (CIG) / सहकारी संस्था / राज्य शासनाची मान्यता असलेली व कृषि क्षेत्राशी संबंधीत असलेल्या उपक्रमामध्ये कार्यरत असलेल्या संस्थांमार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करण्याबाबत कळविलेले आहे. सदर योजना १००% केंद्र पुरस्कृत असून यामध्ये महाराष्ट्र राज्यासाठी ५० युनिटचे लक्षांक देण्यात आलेले आहेत.
सदर योजनेअंतर्गत ग्रामपंचायत स्तरावर बियाणे प्रक्रिया व साठवणुक केंद्र उभारणीसाठी रक्कम रू. ६० लाख किंवा प्रत्यक्ष उभारणीस येणारा खर्च यापैकी जे कमी असेल तितके अर्थसहाय्य देय आहे. केंद्र शासनाकडून दिनांक २२ जानेवारी, २०१८ रोजीच्या पत्रान्वये सदर योजना राबविण्यासाठी प्राप्त झालेल्या मार्गदर्शक सूचना आणि कृषि आयुक्तालयाने त्यांच्या स्तरावर तयार केलेल्या मार्गदर्शक सूचना / निकष यांच्या आधारे सदर योजना राज्यात राबविण्याकरिता वाचा क्र. ०३ वरील शासन निर्णयान्वये प्रशासकीय मान्यता देण्यात आलेली आहे.
# Page 2
शासन निर्णय क्रमांक: संकीर्ण २७१९/प्र.क्र.१४२/१-अ
राज्य शासनाकडून बियाणे प्रक्रिया व साठवण केंद्र या योजनेसाठी कृषि आयुक्तालयाकडून शिफारसप्राप्त प्रस्तावांपैकी शासनाच्या अनुक्रमे वाचा क्र. ०६ व ०७ वरील दि.१०.०३.२०२१ व दि.
१९.०३.२०२१ रोजीच्या पत्रांन्वये एकूण १० प्रस्तावांना मान्यता दिलेली आहे. त्यास अनुसरुन केंद्र शासनाने सन २०२१-२२ मध्ये १० युनिट उभारणीसाठी रु.६.०० कोटी इतका निधी वाचा क्र. ०४ वरील पत्रान्वये पुनर्जिवित करुन उपलब्ध करुन दिलेला आहे. सदर १० प्रकल्पांना मार्गदर्शक सुचनेनुसार पुर्वसंमती देणे, कार्यारंभ आदेश देणे, प्रकल्प पूर्व सर्व प्रक्रीया पूर्ण करुन गोदामांचे बांधकाम करणे, मशिनरी खरेदी करुन बसविणे इ. सर्व कामे मार्च, २०२२ अखेर पर्यंत पूर्ण करावयाची आहेत. त्यामुळे सदरचा निधी तात्काळ उपलब्ध करुन देण्याची विनंती वाचा क्र. ०५ वरील पत्रान्वये कृषि आयुक्तालयाने केलेली होती. यासअनुसरुन बियाणे प्रक्रिया व साठवण केंद्र ही योजना राबविण्यासाठी रू.६.०० कोटी इतका निधी वितरीत करण्याची बाब शासनाच्या विचाराधीन होती.
शासन निर्णय:
बियाणे व लागवड साहित्य उप अभियानांतर्गत (SMSP) ग्रामपंचायत पातळीवर शेतकरी उत्पादक कंपनी (FPO) / स्वयंसहाय्यता गट (SHG ) / अन्नधान्य उत्पादक संघ (CIG) / सहकारी संस्था / राज्य शासनाची मान्यता असलेली व कृषि क्षेत्राशी संबंधीत असलेल्या उपक्रमामध्ये कार्यरत असलेल्या संस्थांमार्फत ५०० मेट्रीक टन क्षमतेचे १० बीज प्रक्रिया केंद्र व बियाणे साठवणुक गोदामांची उभारणी करण्यासाठी(१००% केंद्र पुरस्कृत) केंद्र शासनाने पुर्नजिवित करून दिलेला रू.६.०० कोटी इतका निधी सन २०२१-२२ या आर्थिक वर्षात लेखाशिर्ष २४०१ ३९९५ अंतर्गत वितरीत करण्यात येत आहे.
२. सदर योजना राबविताना खालील अटी व शर्तींचे पालन करण्यात यावे.
१) सदर योजना केंद्र व राज्य शासनाच्या संदर्भाधिन मार्गदर्शक सुचनानुसार व केंद्र शासनाच्या निधी वितरीत करण्याच्या अटी व शर्ती नुसार राबविण्यात यावी.
२) खर्चाचे लेखे सुव्यवस्थित ठेवून सदर खर्चाचे लेखा परिक्षण अहवाल व उपयोगिता प्रमाणपत्रे केंद्र व राज्य शासनाला लवकरात लवकर प्रगती अहवालासह सादर करण्यात यावेत
३) योजनेच्या वेगवेगळ्या बाबींवरील भौतिक व आर्थिक प्रगती अहवाल केंद्र व राज्य शासनास प्रत्येक महिन्याच्या ५ तारखेपर्यंत सादर करण्यात यावा.
४) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल अंमलबजावणी यंत्रणेने द्यावा. त्यामध्ये वर्षाच्या सुरूवातीला अखर्चित रकमा व व्याजाद्वारे मिळालेले उत्पन्न स्पष्टपणे नमूद करण्यात यावे. जेणेकरून पारदर्शी स्वरूपात रकमा विचारात घेता येतील व संदिग्धता राहणार नाही.
५) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची दक्षता घ्यावी.
३. सदर योजनेकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना योजनेचे नियंत्रण अधिकारी म्हणून व सहाय्यक संचालक, लेखा-१ यांना आहरण व संवितरण अधिकारी म्हणून घोषित करण्यात येत आहे.
पृष्ठ ४ पैकी २
# Page 3
शासन निर्णय क्रमांक: संकीर्ण २७१९/प्र.क्र.१४२/१-अ
४. सदर निधी खर्च करताना विहित कार्यपद्धती अनुसरून सर्व वित्तीय कायदे/टेंडर नियमावली व नियमांचे/प्रकियेचे/वित्तीय अधिकारांच्या मर्यादेत/P.W.D. मॅन्युअलचे अधिन राहून/C.V.C. तत्वानुसार / CAG च्या निर्देशानुसार / प्रचलित शासन निर्णय /नियम/परिपत्रक / तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणानी करावी. कोणत्याही परिस्थितीत कुठलाही शासन नियम / अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
५. प्रस्तुतचे आदेश वित्तीय अधिकार नियम पुस्तिका, १९७८ मधील भाग - पहिला, उपविभाग तीन मधील अनु क्र. ४ येथील नियम २७ (२) (ब) अन्वये प्रशासकीय विभागाना प्रदान करण्यात आलेल्या अधिकारांमध्ये व वित्त विभाग अनौपचारिक संदर्भ क्र.२८१/२०२१/व्यय-१, दि.१६.०९.२०२१ अन्वये देण्यात आलेल्या सहमतीनुसार काढण्यात येत आहेत. तसेच वित्त विभाग, शासन निर्णय क्रमांक अर्थसं -२०२१/ प्र.क्र.४८/अर्थ ३, दिनांक ०६.०४.२०२१ व दिनांक २४.०६.२०२१ मधील अटी व शर्तींची पुर्तता करण्यात यावी.
# Page 4