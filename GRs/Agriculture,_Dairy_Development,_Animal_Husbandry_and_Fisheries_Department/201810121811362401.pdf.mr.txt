# Page 1
प्रधानमंत्री फसल बीमा योजनेंतर्गत राज्यात पुनर्रचित हवामान आधारीत पिक विमा योजना २०१८-१९ मध्ये आंबिया बहाराकरिता लागू करण्याबाबतच्या दिनांक २८/०९/२०१८ च्या शासन निर्णयावरील शुध्दीपत्रक.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुध्दीपत्रक क्रमांक: विमायो २०१८ /प्र.क्र.१११/१३ ओ
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२.
दिनांक : १२ ऑक्टोंबर, २०१८.
वाचा १) कृषि व पदुम विभागाचा शासन निर्णय क्र. विमायो-२०१८/प्र.क्र.१११/१३-ओ, दि. २८ सप्टेंबर, २०१८.
२) आयुक्तालयाचे पत्र क्र. कृआ/सांख्यिक/पुहफवियो/४७/२०१८ दि. ११/१०/२०१८.
शासन शुध्दीपत्रक
दिनांक २८ सप्टेंबर, २०१८ च्या शासन निर्णयामध्ये परिच्छेद ७ मधील पृष्ठ क्र. ५ वरिल काजू या फळपिकासाठी कर्जदार शेतकऱ्यांची विमा हप्ता भरण्याची अंतीम मुदत दिसुन येत नाही. तरी सदरची अंतिम मुदत दि. ३० नोव्हेंबर, २०१८ अशी वाचण्यात यावी.
जिल्हा अधिक्षक कृषि अधिकारी, बुलढाणा यांनी द्राक्ष या फळपिकासाठी व जिल्हा अधिक्षक कृषि अधिकारी, सिंधुदुर्ग यांनी काजू व आंबा या फळपिकासाठी खालील प्रमाणे महसुल मंडळाचा समावेश करण्याबाबत प्राप्त झालेल्या प्रस्तावाच्या अनुषंगाने कृषि आयुक्तलयाने सूचित केलेल्या खालील महसुल मंडळाचा सन २०१८-१९ आंबिया बहार मध्ये समावेश करण्यात येत आहे.
---------------------------------------------
| अ.क्र. | फळपिक | जिल्हा | तालुका | महसुल मंडळ |
| १ | द्राक्ष | बुलढाणा | सिंदखेड राजा | सिंदखेड राजा |
| २ | काजू | सिंधुदुर्ग | दोडामार्ग | कसई |
| कणकवली | खारेपाटण |
| कुडाळ | मडगांव |
| ३ | आंबा | सिंधुदुर्ग | कणकवली | खारेपाटण |
| कुडाळ | मडगांव |
---------------------------------------------
२) दिनांक २८ सप्टेंबर, २०१८ रोजीच्या शासन निर्णयामधील परिच्छेद क्र. ८ मधील अ.क्र. १ हा खालील प्रमाणे वाचण्यात यावा.
---------------------------------------------------------------------------------------------------------------------------------------------------------------------------------------------------------
| अ.क्र | बाब | आंबिया बहार |
| १ | पिक कर्ज मंजूर कालावधी : ज्या कर्जदार शेतकऱ्यांना सदरची योजना बंधनकारक आहे. | आंबिया बहारातील फलोत्पादनासाठी वित्तीय संस्थांनी अधिसुचित क्षेत्रातील अधिसुचित फळपिकांसाठी मंजुर केलेले कर्ज पात्र राहील. |
---------------------------------------------------------------------------------------------------------------------------------------------------------------------------------------------------------
# Page 2
शासन शुध्दीपत्रक क्रमांकः विमायो २०१८/प्र.क्र.१११/१३ ओ
# Page 3