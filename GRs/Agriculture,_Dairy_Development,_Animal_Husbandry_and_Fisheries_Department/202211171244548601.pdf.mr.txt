# Page 1
सन २०२२ - २३ मध्ये नानाजी देशमुख कृषि संजीवनी प्रकल्पासाठी रु.२९३.३८ कोटी निधी वितरित करणेबाबत.
महाराष्ट्र शासन
कृषी,पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक : नादेकृ ४६२२/प्र.क्र.१०४/८-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक - १७ नोव्हेंबर, २०२२
संदर्भ: १. कृषि व पदुम विभाग, शासन निर्णय क्र. हअप्र-७१६/प्र.क्र.८२/राकृवियो कक्ष, दि. १७.जानेवारी, २०१८ २. कृषि व पदुम विभाग, शासन निर्णय क्र. नादेकृ ४६२२/प्र.क्र.७८/८ अ, दि. २० मे, २०२२ व दिनांक १४ जुलै, २०२२.
३. कृषि व पदुम विभाग, शासन निर्णय क्र. नादेकृ ४६२२/प्र.क्र.१०४/८ अ, दि. ४ ऑक्टोबर, २०२२.
४. नानाजी देशमुख कृषि संजिवनी प्रकल्प कार्यालयाचे पत्र क्र.नादेकृसंप्र०९२१/अंदाजपत्र/ प्र.क्र.१२२/२०२२/१९०, दिनांक १७ ऑक्टोबर, २०२२
प्रस्तावना: हवामान बदलास अतिसंवेदनशील असलेल्या विदर्भ व मराठवाड्यातील ४२१० गावे तसेच
विदर्भातील पूर्णा नदीच्या खोऱ्यातील खारपाण पट्ट्यातील ९३२ गावे अशा एकूण ५१४२ गावांमध्ये ६ वर्ष कालावधीत जागतिक बँकेच्या अर्थसहाय्याने सुमारे रु.४००० कोटी अंदाजित खर्चाचा नानाजी देशमुख कृषि संजिवनी प्रकल्प राबविण्यात येत आहे. या प्रकल्पांतर्गत निवडलेल्या गावांमध्ये आर्थिक वर्ष २०२२-२३ मध्ये
पुर्ण झालेल्या कामाच्या बाबींची देयके अदा करण्याकरिता प्रकल्प संचालक, नानाजी देशमुख कृषि संजीवनी
प्रकल्प यांचेकडून संदर्भ क्रमांक ४ च्या पत्रान्वये प्रस्ताव प्राप्त झाला आहे. त्यानुसार सन २०२२-२३ या अर्थसंकल्पिय तरतूदीतून रु.२९३.३८ कोटी निधी वितरीत करण्याची बाब शासनाच्या विचाराधीन होती.
त्याबाबत शासन पुढीलप्रमाणे निर्णय घेत आहे.
शासन निर्णय :
१. सन २०२२-२३ करिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना रु.२९३.३८ कोटी (रु. दोनशे त्र्याण्णव कोटी अडतीस लाख फक्त) निधी वितरीत करण्यास मान्यता देण्यात येत असून सदर निधीपैकी बाहय हिश्श्याच्या व राज्य हिश्श्याच्या निधीचा तपशील खालीलप्रमाणे:
(रु. कोटीत)
-------------------------------------------------------------------------
| बाहय हिश्श्याचा निधी (७०%) | राज्य हिश्श्याचा निधी (३०%) | एकूण वितरीत निधी |
| १९६.०० | ९७.३८ | २९३.३८ |
-------------------------------------------------------------------------
२. परिच्छेद क्रमांक १ येथील तक्त्यात नमूद केल्यानुसार नानाजी देशमुख कृषि संजीवनी प्रकल्पाकरिता बाहय हिश्श्याचा रु.१९६.०० कोटी (रु. एकशे शहाण्णव कोटी फक्त) निधी वितरीत करण्यात येत असून तो प्रकल्पाच्या बाहय हिश्श्याच्या पुढील लेखाशिर्षाखाली सन २०२२-२३ मध्ये अर्थसंकल्पीत केलेल्या तरतुदीतून खर्ची टाकावा.
# Page 2
शासन निर्णय क्रमांकः नादेकृ ४६२२/प्र.क्र.१०४/८-अ
मागणी क्रमांक डी-३,
२४०१ पीक संवर्धन,
(११५) लहान / सिमांत शेतकऱ्यांची आणि शेतमजुरांची योजना,
(००) (०२) हवामान अनुकूल कृषि प्रकल्प, (बाहय हिस्सा ७०%) (२४०१ A६४६)
३३- अर्थसहाय्य
३. नानाजी देशमुख कृषि संजीवनी प्रकल्पाकरिता राज्य हिश्श्याचा रु.९७.३८ कोटी (रु. सत्त्यान्नव कोटी अडतीस लाख फक्त) निधी बाबनिहाय वितरीत करण्यात येत असून त्याचा तपशील पुढीलप्रमाणे.
-----------------------------------------
| उद्दिष्टशीर्ष | वितरीत निधी (रुपये कोटीत) |
| ०१- वेतन | ३.६० |
| १०-कंत्राटी सेवा | ६.३० |
| १४- भाडेपट्टी व कर | ०.४८ |
| २८-व्यावसायिक सेवा | ३.०० |
| ३३- अर्थसहाय्य | ८४.०० |
| एकूण | ९७.३८ |
-----------------------------------------
४. उपरोक्त निधी प्रकल्पाच्या राज्य हिश्श्याच्या पुढील लेखाशिर्षाखाली सन २०२२-२३ मध्ये अर्थसंकल्पीत केलेल्या तरतुदीतून खर्ची टाकावा.
मागणी क्रमांक डी-३,
२४०१ पीक संवर्धन,
(११५) लहान /सिमांत शेतकऱ्यांची आणि शेतमजुरांची योजना,
(००) (०३) हवामान अनुकूल कृषि प्रकल्प, (राज्य हिस्सा ३०%) (२४०१ A६५५)
५. या शासन निर्णयाद्वारे उपलब्ध करुन देण्यात येत असलेल्या बाहय हिश्श्याचा रु.१९६.०० कोटी (रु.एकशे शहाण्णव कोटी फक्त) व राज्य हिश्श्याचा रु.९७.३८ कोटी (रु. सत्त्यान्नव कोटी अडतीस लाख फक्त) असा एकूण रु.२९३.३८ कोटी (रु. दोनशे त्र्याण्णव कोटी अडतीस लाख फक्त) निधीचे कोषागारातून आहरण व वितरण करण्याकरिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना नियंत्रक अधिकारी आणि वित्त विशेषज्ञ, नानाजी देशमुख कृषि संजीवनी प्रकल्प, मुंबई यांना आहरण व संवितरण अधिकारी म्हणून घोषित करण्यात येत आहे.
६. या शासन निर्णयान्वये उपलब्ध करुन देण्यात आलेल्या ३३- अर्थसहाय्य खालील निधीचा प्रथम प्राधान्याने मागील आर्थिक वर्षातील शेतकऱ्यांची प्रलंबित देयके व सामुदायिक कामांची प्रलंबित देयके अदा करण्यासाठी विनियोग करण्यात यावा तसेच प्रकल्प संचालक, नानाजी देशमुख कृषि संजीवनी प्रकल्प, मुंबई यांनी ३३-अर्थसहाय्य या उद्दिष्टशीर्षाखाली खर्च झालेल्या रकमांचे उपयोगिता प्रमाणपत्र वेळोवेळी शासनास सादर करावे.
पृष्ठ ३ पैकी २
# Page 3
शासन निर्णय क्रमांकः नादेकृ ४६२२/प्र.क्र.१०४/८-अ
७. प्रकल्प संचालकांनी सदर प्रकल्पांतर्गत खर्ची पडणाऱ्या निधीची जागतिक बँकेकडून सत्वर प्रतिपूर्ती मिळवावी व मिळालेल्या प्रतिपूर्तीबाबत शासनास वेळोवेळी अहवाल पाठवावा.
प्रकल्प संचालकांनी सदर प्रकल्पांतर्गत झालेल्या कामाचा प्रगती अहवाल शासनास वेळोवेळी सादर करावा.
८. सदर शासन निर्णय वित्त विभागाचे शासन परिपत्रक क्रमांक अर्थसं २०२२/प्र.क्र.४३/अर्थ-३, दिनांक ०४ एप्रिल, २०२२ नुसार विहित केलेल्या अटींची पूर्तता होत असल्याने नियोजन विभागाच्या मान्यतेने व वित्त विभागाच्या अनौपचारिक संदर्भ क्रमांक ३२२/२०२२/व्यय-१, दिनांक १५ नोव्हेंबर, २०२२ अन्वये मिळालेल्या सहमतीनुसार निर्गमित करण्यात येत आहे.