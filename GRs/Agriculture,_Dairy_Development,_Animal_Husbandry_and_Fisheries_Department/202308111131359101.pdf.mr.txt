# Page 1
पदुम(दुग्धव्यवसाय विकास विभाग) या प्रशासकीय विभागाच्या कार्यकक्षेतील ज्या प्रकरणांमध्ये अधिनियम, नियम, परिनियम व शासन निर्णयांमध्ये अपिल/पुनरिक्षण करण्याची तरतूद नाही, अशा प्रकरणांची अपिल व पुनरिक्षणासाठी केलेली तरतूद रद्द करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास, व मत्स्यव्यवसाय विभाग,
शासन आदेश क्र: क्र.दुविप्र-१०२३/प्र.क्र.१७७/पदुम-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- ९ ऑगस्ट, २०२३
वाचा:- शासन आदेश क्र.संकिर्ण-२०२१/प्र.क्र.८/पदुम-१७, दि.०२ सप्टेंबर २०२१.
प्रस्तावना: उपरोक्त वाचा येथील दि.०२ सप्टेंबर २०२१ रोजीच्या शासन निर्णयाचा आधार घेवून दुग्धव्यवसाय विकास विभागातील वर्ग-३ व वर्ग-४ संवर्गातील कर्मचाऱ्यांची वेतन/कालबध्द पदोन्नती/आश्वाशित प्रगती योजना/सेवेत नियमित करणे/मानीव दिनांक इ. प्रकारची प्रकरणे मोठया प्रमाणावर शासनाकडे विचारार्थ सादर करण्यात येत आहेत. सदर अपील अर्जावर सुनावणी आयोजीत करणे, सुनावणी आदेश निर्गमित करणे, पुर्नरिक्षण अर्जावर कार्यवाही करणे इत्यादी कार्यवाहीमुळे शासनाचा मोठया प्रमाणात वेळ व श्रम याचा अपव्यय होतो. त्यामुळे सदर शासन निर्णय रदद करण्याची बाब शासनाच्या विचाराधीन होती.
शासन निर्णय: दुग्धव्यवसाय विकास विभागाच्या कार्यक्षेत्रातील प्रकरणांमध्ये अधिनियम, नियम, परिनियम व शासन निर्णयांमुळे वर्ग-३ व वर्ग-४ संवर्गातील कर्मचाऱ्यांची वेतन/कालबध्द पदोन्नती/आश्वासीत प्रगती योजना/सेवेत नियमित करणे/मानीव दिनांक इ. प्रकरणी बाधित व्यक्तीस आयुक्त, दुग्धव्यवसाय विकास (अपिलीय अधिकारी) यांच्या आदेशाविरूध्द सचिव/प्रधान सचिव / अतिरिक्त मुख्य सचिव (पदुम) यांचेकडे अपिल/पुनरिक्षण करण्याची तरतूद (केवळ वर्ग-३ व वर्ग-४ यांच्या विभागीय चौकशीअंती बजाविण्यात आलेल्या शिक्षा वगळता) कोणत्याही महाराष्ट्र नागरी सेवा नियमात समाविष्ठ नसल्याने उपरोक्त वाचा येथील आदेश सदर शासन निर्णयान्वये रदद करण्यात येत आहे.