# Page 1
प्रधानमंत्री कृषि सिंचन योजना - प्रति थेंब अधिक पीक घटकाचा अनुसूचित जाती प्रवर्गाचा सन २०२०-२१ चा रु. ३१.६० कोटी अखर्चित निधी पुनर्जीवित करुन चालू वर्षी विनियोगात आणण्यास मान्यता देणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रकृसिं-०५२१/प्र.क्र.७३/१४-अ
मादाम कामा मार्ग, हुतात्मा राजगुरू चौक
मंत्रालय विस्तार, मुंबई - ४०० ०३२
दिनांक : २५ मार्च, २०२२
संदर्भ: १. कृषि व पदुम विभागाचा शासन निर्णय क्र. प्रकृसिं-०५२१/प्र.क्र.५८ (भाग २)/१४-अ दि. २२ मार्च, २०२१.
२. कृषि, सहकार व शेतकरी कल्याण मंत्रालय, कृषि, सहकार व शेतकरी कल्याण विभाग, भारत सरकार यांचे पत्र क्र.७-३/२०२०- आरएफएस-III, दि. १२ एप्रिल, २०२१.
३. संचालक (फलोत्पादन) यांचे पत्र क्र.जाक्र/कृआ/फलो-४/निधी/२६२/२०२१, दि.२९ ऑक्टोबर, २०२१.
४. सामाजिक न्याय व विशेष सहाय्य विभागाचा शासन निर्णय क्र - बीजीटी-२०२२/प्र.क्र.२१/ अर्थसंकल्प (विघयो), दि.२४ मार्च, २०२२.
प्रस्तावना:
प्रधानमंत्री कृषि सिंचन योजनेंतर्गत- प्रति थेंब अधिक पीक घटकाची राज्यात सन २०१५-१६ पासून अंमलबजावणी करण्यात येत आहे. या घटकांतर्गत केंद्र व राज्य हिश्श्याच्या निधीचे प्रमाण ६०:४० असे आहे. सन २०२०-२१ मध्ये सदर घटकांतर्गत केंद्र शासनाने अनुसूचित जाती प्रवर्गासाठी केंद्र हिश्श्याचा उपलब्ध करुन दिलेला रु. ३६ कोटी निधी व त्या समरूप रु. २४ कोटी असा एकूण रु.६० कोटी निधी वितरित करणे अभिप्रेत होते तथापि, सन २०२०-२१ मध्ये रु. २४.४० कोटी निधी (केंद्र हिस्सा रु. १४.४० कोटी व राज्य हिस्सा रु.१० कोटी) संदर्भाकित शासन निर्णय दि. २२ मार्च, २०२१ अन्वये वितरित करण्यात आला होता व सदर निधीपैकी रु. ३५.६० कोटी निधीचे (केंद्र हिस्सा रु. २१.६० कोटी व राज्य हिस्सा रु. १४ कोटी) वितरण अद्याप बाकी होते.
केंद्र शासनाने संदर्भांकित दि. १२ एप्रिल, २०२१ रोजीच्या पत्रान्वये मागील वर्षाचा अवितरित असलेला रु. ३५.६० कोटी निधी चालू वर्षी पुनर्जीवित करून विनियोगात आणण्यास मान्यता दिली आहे. सामाजिक न्याय विभागाने सदर अवितरित निधीपैकी रु.३१.६० कोटी निधी ( केंद्र हिस्सा रु. २१.६० कोटी व राज्य हिस्सा रु.१० कोटी) सन २०२१-२२ मध्ये वितरित करण्यास संदर्भांकित
# Page 2
शासन निर्णय क्रमांकः प्रकृसिं-०५२१/प्र.क्र.७३/१४-अ
शासन निर्णय दि. २४ मार्च, २०२२ अन्वये मान्यता दिलेली आहे. त्यानुसार, सदर निधी वितरित करण्याची बाब शासनाच्या विचाराधीन होती त्याबाबत शासन पुढीलप्रमाणे निर्णय घेत आहे.
शासन निर्णय :
१. प्रधानमंत्री कृषि सिंचन योजनेंतर्गत- प्रति थेंब अधिक पिक घटकाचा अनुसूचित जाती प्रवर्गाचा सन २०२०-२१ मधील केंद्र हिश्याचा अखर्चित निधी रु.२१.६० कोटी (रुपये एकवीस कोटी साठ लाख फक्त) व समरुप राज्य हिश्याचा रु.१० कोटी (रुपये दहा कोटी फक्त) असा एकूण रु. ३१.६० कोटी निधी (रुपये एकतीस कोटी साठ लाख फक्त) चालू आर्थिक वर्षात पुनर्जीवित करुन खर्च करण्यास शासन मान्यता देण्यात येत आहे.
२. सदर वितरित रु. ३१.६० कोटी निधी सन २०२१-२२ मध्ये पुढील लेखाशिर्षाखाली मंजूर केलेल्या तरतुदीतून खर्ची टाकावा.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र हिस्सा | राज्य हिस्सा |
| मागणी क्र.एन –३, २४०१ पीक संवर्धन, ७८९- अनुसूचित जाती उपयोजना, (०१)(२१) प्रधानमंत्री कृषि सिंचन योजना प्रति थेंब अधिक पीक (सुक्ष्म सिंचन) (केंद्र पुरस्कृत योजना) (केंद्र हिस्सा ६०%) (२४०१ B२८६) ३३ अर्थसहाय्य | मागणी क्र.एन –३, २४०१ पीक संवर्धन. ७८९- अनुसूचित जाती उपयोजना, (०१)(२२) प्रधानमंत्री कृषि सिंचन योजना प्रति थेंब अधिक पीक (सुक्ष्म सिंचन) (केंद्र पुरस्कृत योजना) (राज्य हिस्सा ४०%) (२४०१ B२९५) ३३ अर्थसहाय्य |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर निधीचे कोषागारातून आहरण करण्याकरिता आयुक्त (कृषि) यांना नियंत्रण अधिकारी म्हणून आणि सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
४. या शासन निर्णयाद्वारे वितरित केलेला निधी आयुक्त (कृषि) यांच्या नावे उघडलेल्या SNA खात्यात जमा करावा व सूक्ष्म सिंचनासाठी महा- डीबीटी पोर्टलद्वारे काम पूर्ण केलेल्या लाभार्थ्यांच्या आधार संलग्न बँक खात्यात PFMS प्रणालीद्वारे सदर अनुदानाची रक्कम जमा करावी.
५. या शासन निर्णयाद्वारे वितरीत केलेला निधी अनुसूचित जाती प्रवर्गातील लाभार्थ्यांसाठीच खर्च होईल याची दक्षता घ्यावी.
६. केंद्र शासनाने निर्गमित केलेल्या प्रधानमंत्री कृषि सिंचन योजनेंतर्गत- प्रति थेंब अधिक पीक (सूक्ष्म सिंचन) घटकाच्या मार्गदर्शक सूचनांचे काटेकोरपणे पालन करण्यात यावे.
पृष्ठ ३ पैकी २
# Page 3
शासन निर्णय क्रमांकः प्रकृसिं-०५२१/प्र.क्र.७३/१४-अ
७. सदर निधीच्या खर्चाचे उपयोगिता प्रमाणपत्र केंद्र शासनास पाठवून त्याची प्रत राज्य शासनास पाठविण्यात यावी.
८. सदर शासन निर्णय सामाजिक न्याय व विशेष सहाय्य विभागाच्या संदर्भाधीन दि.२४ मार्च, २०२२ रोजीच्या शासन निर्णयान्वये व वित्त विभागाने अनौ. सं. क्र.९४/व्यय-१४, दि. ४ मार्च, २०२२ अन्वये दिलेल्या मान्यतेस अनुसरून निर्गमित करण्यात येत आहे.