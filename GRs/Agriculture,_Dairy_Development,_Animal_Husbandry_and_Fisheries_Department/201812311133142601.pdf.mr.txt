# Page 1
महात्मा फुले कृषी विद्यापीठ, राहुरी अंतर्गत विभागीय कृषि संशोधन केंद्र, शेंडा पार्क, कोल्हापूर गट क्र. ६०४ मधील १.१४ हेक्टर जमीन क्षेत्र कृषि विभागास कोल्हापूर येथे कृषि भवन बांधण्याकरिता हस्तांतरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मफुवि १४१८/प्र.क्र.१३२/७ अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई - ४०० ०३२.
दिनांक : २९ डिसेंबर, २०१८.
वाचा :- (१) कुलसचिव, महात्मा फुले कृषि विद्यापीठ, राहुरी यांचे पत्र जा.क्र.प्राधि/कार्यकारी परिषद (३२३)/२२९/२०१८, दिनांक १७/१२/२०१८
(२) महासंचालक, महाराष्ट्र कृषी शिक्षण व संशोधन परिषद, पुणे यांचे पत्र क्रमांक मकृप/वि.शि./९७ वी बैठक/२७९९/२०१८, दिनांक २०.१२.२०१८
प्रस्तावना : महात्मा फुले कृषि विद्यापीठाच्या कार्यकारी परिषदेच्या बैठकीमध्ये विषय क्र. ८, ठराव क्रमांक ०५/का.प.बै.३२३, दि.०६.१२.२०१८ अन्वये राजर्षी शाहु महाराज कृषि महाविद्यालय, कोल्हापूर येथील शिवाजी विद्यापीठ ते संभाजीनगर रस्त्यालगतची स.नं.६०४ मधील १.१४ हे. इतकी जमीन महाराष्ट्र शासनाच्या कृषि विभागाच्या कार्यालयांकरीता प्रशासकीय इमारत बांधणेकामी हस्तांतरीत करण्यास सहमती दर्शविण्यात आली आहे. तसेच महाराष्ट्र कृषी शिक्षण व संशोधन परिषद, पुणे यांनी दिनांक २३.१०.२०१८ रोजीच्या झालेल्या ९७ व्या बैठकीत (विषय क्र. ७) ठराव क्रमांक ५३/९७/२०१८ अन्वये सदर प्रस्तावास मान्यता प्रदान करण्यात आलेली आहे.
२. महाराष्ट्र कृषी विद्यापीठे अधिनियम १९८३ मधील कलम ३ (३) च्या परंतुकान्वये कृषी विद्यापीठाकडील स्थावर मालमत्ता भाडे पट्टयाने देणे, तिची विक्री करणे किंवा ती हस्तांतरीत करणे या बाबी राज्य शासनाच्या पूर्वसंमतीने करता येत असल्याबाबतची तरतूद आहे.
शासन निर्णय :
महात्मा फुले कृषि विद्यापीठ, राहुरी यांच्या कार्यकारी परिषदेने तसेच महाराष्ट्र कृषी शिक्षण व संशोधन परिषद, पुणे यांनी त्यांच्या दिनांक २३.१०.२०१८ रोजीच्या ९७ व्या बैठकीमध्ये घेतलेल्या निर्णयानुसार, महात्मा फुले कृषि विद्यापीठ, राहुरी यांच्या अधिनस्त असलेल्या सहयोगी अधिष्ठाता, राजर्षी शाहु महाराज कृषि महाविद्यालय, कोल्हापूर येथील शिवाजी विद्यापीठ ते संभाजीनगर रस्त्यालगतची स.नं.६०४ मधील १.१४ हे. इतकी जमीन महाराष्ट्र शासनाच्या कृषि कार्यालयाकरीता प्रशासकीय इमारत बांधणेसाठी हस्तांतरीत करण्यास मान्यता देण्यात येत आहे.
अटी व शर्ती..
१) सदर जमिनीचा वापर ज्या कारणासाठी हस्तांतरीत करण्यात आली आहे त्याच कारणासाठी वापर करावा व सदर जमीन कृषि विभागाने इतरांना हस्तांतरीत करु नये आणि त्रयस्थ पक्षकारांचा कोणताही हितसंबंध, हक्क निर्माण करु नये.
# Page 2
शासन निर्णय क्रमांकः मफुवि १४१८/प्र.क्र.१३२/७ओ,
२) या अटींचा भंग केल्याचे निदर्शनास आल्यास सदर जमीन ताब्यात घेण्यास कृषि विद्यापीठास मुभा असेल.