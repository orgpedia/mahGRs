# Page 1
महाराष्ट्र पशुसंवर्धन सेवा (गट-अ) अंतर्गत पशुधन विकास अधिकारी संवर्गात जाहिरात क्र. ११/२०२२ (अनुशेष विशेष भरती) पदस्थापना देणेबाबत.
महाराष्ट्र शासन
कृषी व पशुसंवर्धन, दुग्धव्यवसाय विकास आणि मत्स्यव्यवसाय विभाग
शासन आदेश क्र. पसंप्र-२०२२/प्र.क्र.३७१/पदुम-१,
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक : ०२/०२/२०२३
वाचा :- १) समान्य प्रशासन विभाग शासन निर्णय क्र. बीसीसी-२०१८/प्र.क्र.३०८/१६-ब, दि.२१/१२/२०१९
२) कृषी व पदुम विभाग शासन निर्णय क्र. पसंप्र-२०१९/प्र.क्र.२९५/पदुम-१, दि.२१/०८/२०२०
३) शासनपत्र क्र. पसंप्र-२०१९/प्र.क्र. २९५/पदुम-१, दि. ३१/१२/२०१९ ४) महाराष्ट्र लोकसेवा आयोगाचे पत्र क्र. एडीआर-३४२१/सी.आर.६१/२०२१/अठ्ठावीस, दि. ०१/११/२०२१
५) शासन निर्णय साप्रवि क्र. चारित्र्य-२११७/प्र.क्र.४८३/२०१७/१६-अ, दि. २८/०८/२०१७
६) साप्रवि अधिसूचना क्र.एसआरव्ही-२०२०/प्र.क्र.४९/कार्या-१२, दि.१४/०७/२०२१ ७) शासन निर्णय साप्रवि क्र. बीसीसी-२०११/प्र.क्र.१०६४/२०११/१६-ब, दि.१२/१२/२०११
८) आयुक्त पशुसंवर्धन कार्यालयाचे पत्र जा.क्र. पविअ-अ/प्र.क्र. ३८४/जाहि.क्र.११/ २०२२/१०६/२०२३, पसं-२, दि. २३/०१/२०२३
प्रस्तावना : मा. सर्वोच्च न्यायालयाने सिव्हिल अपिल क्र. ८९२८/२०१५ व इतर याचिकामध्ये मागास जातींना असलेल्या आरक्षणाच्या आधारे शासकीय सेवेत दाखल झालेल्या तथापि जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही असा निर्णय दिला आहे. सदर निर्णयाची राज्यात अंमलबजावणी करण्याच्या अनुषंगाने संदर्भाधिन क्र. १ येथील शासन निर्णयान्वये १) अनुसूचित जमातीसाठी राखीव असलेली पदे रिक्त करणे २) अनुसूचित जमातीसाठी राखीव असलेली पदे भरण्यासाठी विशेष भरती मोहिम राबविणे यासंदर्भात सुचना निर्गमित केलेल्या आहेत. उक्त सूचनांच्या अनुषंगाने पशुसंवर्धन विभागातील जातीचे दावे अवैध ठरलेल्या एकूण १२ अधिकारी/कर्मचारी यांच्या सेवा संदर्भ क्र. २ अन्वये अधिसंख्य पदावर वर्ग करुन, सदर पदांवर अनुसुचित जमातीमधील उमेदवारांची विशेष भरती करण्यास्तव संदर्भ क्र. ३ अन्वये महाराष्ट्र लोकसेवा आयोगास मागणीपत्र सादर करण्यात आले आहे.
संदर्भाधिन क्र. ४ येथील पत्रान्वये महाराष्ट्र लोकसेवा आयोगाने अनुसुचित जमातीमधील उमेदवारांची विशेष भरती प्रकरणी महाराष्ट्र पशुसंवर्धन सेवा (गट-अ ) अंतर्गत पशुधन विकास अधिकारी ह्या संवर्गासाठी जाहिरात क्र. ११/२०२२ च्या अनुषंगाने १२ उमेदवारांची गुणवत्तेच्या आधारे निवड करुन नियुक्तीसाठी शासनास शिफारस केली आहे. सदर उमेदवारांची नियुक्तीपूर्वी कागदपत्रे पडताळणी प्रक्रिया पूर्ण करण्यात आलेली असून, संदर्भ क्र. ८ अन्वये सदर शिफारसपात्र उमेदवार हे वैद्यकीयदृष्ट्या पात्र असलेबाबत अहवाल प्राप्त झाला आहे.
सदरहू १२ उमेदवारांपैकी अनु. क्र. ४ येथील डॉ. मोळके अजय गिरधारी यांचे जात वैधता प्रमाणपत्र व शैक्षणिक अर्हता मुळ प्रमाणपत्र नसल्यामुळे तसेच अनु. क्र. ९ येथील डॉ. बंडेवाड राहूल वामनराव यांचे विरुद्ध फौजदारी
# Page 2
शासन आदेश क्रमांकः पसंप्र-२०२२/प्र.क्र.३७१/पदुम-१
खटला दाखल असून प्रलंबित असल्यामुळे, सदरहू दोन्ही उमेदवारांव्यतिरिक्त उर्वरीत १० उमेदवारांकडून संदर्भाधिन क्र. ६ येथील सामान्य प्रशासन विभाग, अधिसूचना दि. १४/०७/२०२१ अन्वये महसूली विभागाचा विकल्प प्राप्त करुन घेऊन त्या उमेदवारांना महसूली विभाग वाटप करण्याबाबत निर्णय घेण्यात आला आहे.
तसेच सदरहू १० उमेदवारांना नागरी सेवा मंडळाने पदस्थापनेची शिफारस केलेली आहे.
पशुसंवर्धन विभागात पशुधन विकास अधिकारी (गट-अ) संवर्गात मोठ्या प्रमाणात रिक्त पदे असल्याने, तसेच राज्यात उद्भवलेल्या लम्पी चर्मरोग प्रादुर्भावाच्या पार्श्वभूमीवर सदर रिक्त पदे तातडीने भरण्याच्या दृष्टीने उपरोक्त उमेदवारांचे चारित्र्य व पूर्वचारित्र्य अहवाल प्राप्त होण्याच्या अधिन राहून महाराष्ट्र लोकसेवा आयोगाने केलेल्या शिफारशीच्या अनुषंगाने संबंधित उमेदवारांना पशुधन विकास अधिकारी (गट-अ) या पदावर तात्पुरती नियुक्ती देण्याची बाब शासनाच्या विचाराधीन होती.
शासन आदेश : महाराष्ट्र लोकसेवा आयोगाने शिफारस केलेल्या एकूण १२ उमेदवारांपैकी १० उमेदवारांची पशुसंवर्धन विभागात पशुधन विकास अधिकारी, महाराष्ट्र पशुसंवर्धन सेवा (गट-अ) (सातव्या वेतन आयोगानुसार सुधारीत वेतनश्रेणी एस-२०: रु. ५६१००-१७७५००) या पदावर महाराष्ट्र नागरी सेवा (सेवेच्या सर्वसाधारण अटी व शर्ती) नियम, १९८१ मधील नियम ९(४३) मध्ये विहित केलेल्या परिविक्षाधीन या संज्ञेच्या व्याख्येनुसार तात्पुरती नियुक्ती करण्यात येत आहे.
१. सदर उमेदवारांना महाराष्ट्र लोकसेवा आयोगाकडून निर्धारित गुणवत्ता यादीनुसार संदर्भाधिन क्र. ६ येथील महसूल विभाग वाटप नियमावली, २०२१ मधील तरतूदीनुसार “स्तंभ क्र. ५” अन्वये महसूली विभाग वाटप करण्यात आलेले असून, वाटप करण्यात आलेल्या विभागांतर्गत त्यांची पदस्थापना खालील विवरणपत्रांतील “स्तंभ क्र. ६” येथे नमूद पदावर करण्यात येत आहे.
----------------------------------------------------------------------------------------------
| अ.क्र. | उमेदवाराचे नाव | प्रवर्ग | महसूली विभाग | नियुक्तीचे ठिकाण |
| (9) | (३) | (४) | (4) | (६) |
| १ | डॉ. लटये मयुर अशोक | अनु. जमाती | नागपूर | पविअ पवैद श्रेणी -१ मुलचेरा, ता. मुलचेरा जि.गडचिरोली |
|  | डॉ. पावरा मिथुन फाफला | अनु. जमाती | नाशिक | पविअ तालपसचि साक्री जि.धुळे |
| ३ | डॉ. कपिल गुलाब कोरेटी | अनु. जमाती | नागपूर | पविअ पवैद श्रेणी -१ कढोली ता. कुरखेडा जि. गडचिरोली |
| ४ | डॉ. प्रेरणा चिमणाजी कनले | अनु. जमाती | अमरावती | पविअ तालपसचि वणी जि. यवतमाळ |
| ५ | डॉ. गुव्हाडे जोत्सना बबनराव | अनु. जमाती | औरंगाबाद | पविअ तालपसचि अंबड, जि. जालना |
| ६ | डॉ. चव्हाण सागर नागोराव | अनु. जमाती | कोकण-१ | पविअ तालपसचि वेगुर्ला जि. सिंधुदुर्ग . |
|  | डॉ. अक्षदा निवृत्ती कोकाटे | अनु. जमाती | नाशिक | पविअ तालपसचि शहादा जि. नंदूरबार |
----------------------------------------------------------------------------------------------
पृष्ठ ५ पैकी २
# Page 3
शासन आदेश क्रमांकः पसंप्र-२०२२/प्र.क्र.३७१/पदुम-१
-----------------------------------------------------------------------------------------------
| ८ | डॉ. डवरे शेषेराव पागोजी | अनु. जमाती | कोकण-२ | पविअ जिपसचि आलिबाग जि. रायगड |
| ९ | डॉ. रवि सुर्यभान फोपसे | अनु. जमाती | पुणे | पविअ पवैद श्रेणी-१ ढालगाव ता. कवठेमहांकाळ जि. सांगली |
| १० | डॉ. पवार पूजा पंजाबराव | अनु. जमाती | पुणे | पविअ पवैद श्रेणी -१ कोवाड ता. चंदगड जि. कोल्हापूर |
-----------------------------------------------------------------------------------------------
२. उपरोक्त उमेदवारांची नियुक्ती खालीलप्रमाणे नमुद अटी/शर्तींच्या अधीन राहून तात्पुरती स्वरुपात करण्यात येते आहे १) वरील उमेदवारांना सामान्य प्रशासन विभाग, शासन निर्णय दि.२२ जुन,२०२१ मधील नविन परिवीक्षाधीन धोरण लागू राहील. यानुसार उमेदवारांचा परिवीक्षाधीन कालावधी ०२ वर्षाचा राहील. सदर कालावधीत संबंधित उमेदवार परिविक्षा धोरणानुसार शासकीय कामकाज करण्यास सक्षम नसल्याचे सिध्द झाल्यास त्याची शासकीय सेवा कोणतीही पूर्वसूचना न देता समाप्त करण्यात येईल.
२) महाराष्ट्र नागरी सेवा (ज्येष्ठतेचे विनियमन) नियमावली, २०२१ व त्यामध्ये वेळोवेळी करण्यात येणाऱ्या सुधारणांच्या अधिनतेने त्यांची ज्येष्ठता राहील.
३) वरील उमेदवारांना तात्पुरती नियुक्ती संदर्भ क्र. ८ अन्वये प्राप्त वैद्यकीय अहवालाच्या तसेच त्यांचे चारित्र्य व पूर्वचारित्र्य अहवाल प्राप्त होण्याच्या अधीन राहून करण्यात येत आहे. सदरहू उमेदवारांच्या चारित्र्य व पूर्वचारित्र्य अहवालामध्ये कोणतीही अनुचित अथवा अपात्रतेच्या दृष्टीने कोणतीही बाब निदर्शनास आल्यास सदर उमेदवाराची तात्पुरती नियुक्ती ही कोणतीही पूर्व सूचना न देता रद्द करण्यात येईल.
४) उक्त उमेदवारांपैकी कागदपत्र पडताळणीच्यावेळी जातवैधता प्रमाणपत्र सादर न केलेल्या उमेदवारांना शासन निर्णय साप्रवि दि.१२.१२.२०११ मधील तरतुदीनुसार जात प्रमाणपत्राची वैधता तपासण्याच्या अधीन राहून तात्पुरती नियुक्ती करण्यात येत आहे. उक्त शासन निर्णयातील तरतूदीनुसार संबंधित उमेदवारांनी तात्पुरती नियुक्ती आदेशाच्या दिनांकापासून ०६ महिन्यांच्या आत आपल्या जात प्रमाणपत्राची वैधता संबंधित जात पडताळणी समितीकडून करुन घेणे अनिवार्य राहील. विहीत मुदतीत जात वैधता प्रमाणपत्र प्राप्त न झाल्यास उक्त दि.१२.१२.२०११ येथील शासन निर्णयानुसार कार्यवाही करण्यात येईल. तसेच त्यांच्या सेवा आपोआप संपुष्टात येतील.
५) वरील उमेदवारांनी त्याच्या नियुक्तीच्या पदावर नियुक्तीच्या आदेशाच्या दिनांकापासून ०१ महिन्याच्या आत रुजू होणे आवश्यक आहे. शासनाने विवक्षित मंजूरी दिल्या खेरीज नियुक्तीच्या ठिकाणी विहीत कालावधीत हजर न झालेल्या उमेदवारांची नियुक्ती रद्द करण्याची कार्यवाही शासन स्तरावर करण्यात येईल.
६) वरील उमेदवारांच्या मागील ५ वर्षातील वास्तव्य कालावधी संदर्भातील चारित्र्य व पूर्वचारित्र्य पडताळणी अहवाल प्राप्त होण्याच्या अधिन राहून सामान्य प्रशासन विभाग, शासन निर्णय क्र. चारित्र्य -२११७/प्र.क्र.४८३/२०१७/१६-अ, दि.२८.०८.२०१७ मधील तरतुदीच्या अनुषंगाने तात्पुरती पदस्थापना करण्यात येत आहे. सदर नियुक्ती उमेदवारांनी साक्षांकन नमुन्यामध्ये सादर केलेल्या माहितीच्या आधारे करण्यात येत असून सदर माहिती असत्य असल्याचे आढळून आल्यास तात्पुरते नियुक्तीपत्र रद्दबादल करुन भारतीय दंडसंहितेनुसार फौजदारी कारवाई तसेच शासन सेवेत कायमस्वरुपी अपात्र ठरविण्यात येईल.
७) वरीलप्रमाणे नियुक्ती देण्यात आलेल्या उमेदवारांनी पशुधन विकास अधिकारी, महाराष्ट्र पशुसंवर्धन सेवा ह्या पदाच्या सेवा प्रवेश नियमानुसार विभागामार्फत आयोजित केल्या जाणाऱ्या विभागीय लेखा परीक्षा, पृष्ठ ५ पैकी ३
# Page 4
शासन आदेश क्रमांकः पसंप्र-२०२२/प्र.क्र.३७१/पदुम-१
प्रादेशिक भाषा परीक्षा, तसेच संगणक परीक्षा विहीत मुदतीत उत्तीर्ण होणे अनिवार्य राहील. तसेच विभागाअंतर्गत वेळोवेळी विहित नियमानुसार आयोजित करण्यात येणाऱ्या इतर परीक्षा परिवीक्षाधीन कालावधीच्या ०२ वर्षाच्या विहित मुदतीत उत्तीर्ण होणे अनिवार्य राहील. जे उमेदवार विहित मुदतीत ह्या परीक्षा उत्तीर्ण होणार नाहीत त्यांची सेवा समाप्त करण्यात येईल.
८) परिवीक्षाधीन अधिकाऱ्यांने कामाचा अपेक्षित दर्जा प्राप्त न केल्यास किंवा विहित विभागीय लेखा परीक्षा परिवीक्षा कालावधीत उत्तीर्ण न केल्यास अथवा त्याची वर्तणुक अयोग्य, संशयास्पद आढळल्यास तो/ती कोणतीही पूर्वसूचना न देता सेवेतून कमी करण्यास पात्र ठरेल.
९) उपरोक्त उमेदवार त्यांच्या सेवेचा राजीनामा देऊ इच्छित असेल त्यांनी शासन परिपत्रक सामान्य प्रशासन विभाग क्र. एसआरव्ही-१०९२/१०३३/प्र.क्र.३३/९२/८, दि. ०२.१२.१९९७ मधील तरतूदीनुसार शासनाला किमान ०१ (एक) महिन्याची आगाऊ नोटीस देणे आवश्यक राहील. शासनास या उमेदवारांची सेवा समाप्त करावयाची असेल त्यावेळी अशी एक महिन्याची आगाऊ नोटीस दिली जाईल. मात्र गैरशिस्त, सेवानियमाचा भंग इ. कारणासाठी सेवा समाप्त करतांना वरील उमेदवारांला नोटीस देण्याचे शासनास बंधन राहणार नाही.
हे नोटीशीचे नियम या नंतर वेळोवेळी होणाऱ्या नियमांतील बदलाच्या अधिन राहतील.
१०) शासन निर्णय वित्त विभाग क्र.अनियो-१००५/१२६/सेवा-४, दि.३१.१०.२००५ मधील तरतूदीनुसार दि. ०१ नोव्हेंबर,२००५ रोजी किंवा त्यानंतर ज्या अधिकारी/कर्मचारी यांची शासकीय सेवेत नियुक्ती होते त्यांना नविन परिभाषित अंशदान निवृत्तीवेतन योजना लागू ठरेल. सध्या अस्तित्वात असलेली निवृत्ती वेतन योजना (म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्ती वेतनाचे अंशराशीकरण) नियम १९८४ आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
११) सामान्य प्रशासन विभाग अधिसूचना दि. १४ जुलै, २०२१ नुसार सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व अराजपत्रित) पदावर विभागीय संवर्ग वाटप नियमावलीनुसार उपरोक्त उमदेवारांना विभागीय संवर्गवाटप करण्यात आलेले आहे. सदर अधिसूचनेतील तरतुदीनुसार गट-अ संवर्गात नियुक्त झालेल्या उमेदवारांना वाटप झालेल्या विभागीय संवर्गात किमान ३ वर्ष इतका कालावधी पूर्ण करणे आवश्यक राहील.
१२) पशुधन विकास अधिकारी, गट-अ या संवर्गात शिफारस करण्यात आलेल्या उमेदवारांपैकी जे उमेदवार शासन सेवेत आहेत अशा उमेदवारांचे गोपनीय अभिलेख नियुक्ती पूर्वी तपासण्याबाबत आयोगाने दिलेल्या सूचनेच्या अनुषंगाने शासन सेवेत कार्यरत असलेल्या उमेदवारांनी त्यांचे गोपनिय अहवाल १ महिन्याच्या आत आयुक्त, पशुसंवर्धन यांचेकडे जमा करावे. सदर गोपनीय अहवालाच्या तपासनीच्या अधिन राहून सदर उमेदवारांना नियुक्ती देण्यात येत आहे.
१३) पशुसंवर्धन विभागामधील पशुधन विकास अधिकारी संवर्गासाठी निश्चित केलेल्या सेवा शर्ती सदर उमेदवारांना लागू राहतील.
१४) वरीलपैकी उमेदवार सेवेत हजर होतील त्यांचेबाबतचा अहवाल आयुक्त पशुसंवर्धन, महाराष्ट्र राज्य, पुणे-७ यांनी शासनास तात्काळ सादर करावा.
३. सदरचे नियुक्ती आदेश पशुधन विकास अधिकारी (गट-अ ) संवर्गामध्ये सरळसेवेने नियुक्ती बाबत मा.
महाराष्ट्र प्रशासकीय न्यायाधिकरण तसेच मा. उच्च न्यायालय वा अन्य कोणत्याही न्यायालयात दाखल असलेल्या कोणत्याही विवक्षीत न्यायालयीन प्रकरणाच्या अंतिम निर्णयाच्या अधिन राहून निर्गमित करण्यात येत आहेत.
पृष्ठ ५ पैकी ४
# Page 5
शासन आदेश क्रमांकः पसंप्र-२०२२/प्र.क्र.३७१/पदुम-१