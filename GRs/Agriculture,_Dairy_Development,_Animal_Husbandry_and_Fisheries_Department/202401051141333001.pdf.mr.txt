# Page 1
डॉ. पंजाबराव देशमुख नैसर्गिक शेती
मिशन या योजनेची सपोर्ट एजन्सीमार्फत
अंमलबजावणी करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २७२३/प्र.क्र.१४७/१-अे
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक : ०५ जानेवारी, २०२४.
वाचा : -१) केंद्र शासनाचे पत्र क्र.F.No.-९-५/२०२- Org.Fmg (८११४६), दि.०१.०२.२०२२.
२) कृषि व पदुम विभाग शासन निर्णय क्र. संकीर्ण २७२२/प्र.क्र.६९/१-अे,दि.२७.०६.२०२३
३) कृषि आयुक्तालयाचे अ.शा. पत्र क्र. डॉपंदेनैशेमि/सपोर्ट एजन्सी प्र/७६/२०२३,
दि.०७.१२.२०२३.
प्रस्तावना:-
राज्यात नैसर्गिक/सेंद्रीय शेतीला प्रोत्साहन देण्यासाठी वाचा क्र.०२ येथील दिनांक २७ जून,
२०२३ रोजीच्या शासन निर्णयान्वये डॉ.पंजाबराव देशमुख नैसर्गिक शेती मिशन राबविण्यास मान्यता
देण्यात आली असून डॉ.पंजाबराव देशमुख जैविक शेती मिशनला सन २०२२-२३ ते सन २०२७-२८ या
कालावधीकरीता मुदतवाढ देऊन सदर योजनेची व्याप्ती दुसऱ्या टप्यात राज्यभर वाढविण्यास मान्यता
देण्यात आली आहे. तसेच, डॉ. पंजाबराव देशमुख जैविक शेती मिशनला “डॉ.पंजाबराव देशमुख
नैसर्गिक शेती मिशन" असे संबोधण्यास मान्यता देण्यात आली आहे.
राज्याच्या सन २०२३-२४ च्या अर्थसंकल्पिय भाषणामध्ये नैसर्गिक शेतीला प्रोत्साहन
देण्यासाठी आगामी ३ वर्षात राज्यातील २५ लाख हेक्टर क्षेत्र सेंद्रीय शेतीखाली आणण्यात येईल, १०००
जैवनिविष्ट्ठा केंद्रे स्थापन करण्याची घोषणा करण्यात आलेली आहे. नैसर्गिक/सेंद्रीय शेतीचा व्यापक
स्तरावर प्रचार करणेकरिता तसेच सेंद्रीय शेतीउत्पादनांना बाजारपेठ मिळवून देण्याकरिता या क्षेत्रात
कार्यरत स्वयंसेवी/गैरशासकीय संस्थांची भूमिका महत्वाची आहेत. सद्यस्थितीत डॉ. पंजाबराव देशमुख
नैसर्गिक शेती मिशन ही योजना शासकीय यंत्रणेमार्फत राबविण्यात येत आहे. केंद्र शासनाच्या
परंपरागत कृषि विकास योजनेच्या मार्गदर्शक सूचनांमध्ये योजनेची अंमलबजावणी शासकीय
यंत्रणेमार्फत तसेच सेवा पुरवठादार संस्थांकडूनही राबविणेची तरतूद आहे. त्यानुषंगाने डॉ. पंजाबराव
देशमुख नैसर्गिक शेती मिशन या योजनेची कृषि विभागाव्यतिरिक्त सपोर्ट एजन्सीमार्फत अंमलबजावणी
करण्याची बाब शासनाच्या विचाराधीन होती.
शासन निर्णय-:
डॉ.पंजाबराव देशमुख नैसर्गिक शेती मिशन ही योजना शासकीय यंत्रणेमार्फत राबविण्यात
येत आहे. ही योजना केंद्र शासनाच्या परंपरागत कृषि विकास योजनेच्या धर्तीवर शासकीय यंत्रणेमार्फत
तसेच सेवा प्रदाता (Service Provider) संस्थांकडूनही राबविणेस मान्यता देण्यात येत आहे.
# Page 2
शासन निर्णय क्रमांकः संकीर्ण २७२३/प्र.क्र.१४७/१-अे
२. केंद्र शासनाच्या PGS India संकेतस्थळावर सेवा प्रदाता (Service Provider) म्हणून नोंदणीकृत
(empanelled) असलेल्या संस्थांचे प्रस्ताव मागविण्यात यावेत. प्राप्त प्रस्तावांमधून संस्था निवडण्याची
कार्यवाही आयुक्त (कृषि) यांनी करावी. PGS India संकेतस्थळावर सेवा प्रदाता म्हणून नोंदणीकृत
संस्थाचे प्रस्ताव प्राप्त न झाल्यास किंवा अशा संस्थांची संख्या कमी प्रमाणात असल्यास,
आवश्यकतेनुसार, PGS India संकेतस्थळावर सेवा प्रदाता (Service Provider) म्हणून नोंदणीकृत
होण्यासाठी पात्रतेचे निकष पूर्ण करत असलेल्या इतर संस्थांची निवड करण्यासाठी निवड प्रक्रिया
राबविण्यात यावी. अशा संस्थांची निवड करताना सदर संस्था PGS India अंतर्गत नोंदणीकृत
होण्याकरिता आवश्यक असलेल्या निकषांस पात्र असेल याची दक्षता घेण्यात यावी. संस्थांची निवड
करण्याकरिता आयुक्त (कृषि) यांना प्राधिकृत करण्यात येत आहे.
३. वरील परिच्छेद.क्र.०२ येथील बाबीचा समावेश कृषी व पदुम विभागाच्या दिनांक २७ जून, २०२३
च्या वाचा क्र.०२ येथील शासन निर्णयातील परिच्छेद क्रमांक-७ वरील प्रशासकीय व्यवस्थापन या
बाबीमध्ये समावेश करण्यास मान्यता देण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3