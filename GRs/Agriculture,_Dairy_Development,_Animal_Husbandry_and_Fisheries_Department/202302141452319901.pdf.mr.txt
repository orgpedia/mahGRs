# Page 1
मा. श्री. अब्दुल सत्तार, मंत्री (कृषि), श्री. सुनिल चव्हाण, आयुक्त (कृषि), श्री. राजाराम दिघे, मु.का.अ. ग्राम सामाजिक परिवर्तन फाऊंडेशन (VSTF), यांना जर्मनी येथे आंतरराष्ट्रीय सेंद्रीय व्यापार मेळावा व स्वित्झर्लंड येथील सेंद्रिय शेती संशोधन संस्थेस (FiBL) भेट देण्यासाठी उपस्थित राहण्यासाठीच्या परदेश दौऱ्यास मंजूरी देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृव्यप्र ५४२३/प्र.क्र.२६/८अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: - १४ फेब्रुवारी, २०२३.
वाचा : १) International Competence Centre for Organic Agriculture यांचे दिनांक २७.१.२०२३ चे पत्र २) कृषि व पदुम विभागाचे क्र. कृव्यप्र ५४२३/प्र.क्र. २६/८-ओ, दि. ८ फेब्रुवारी, २०२३
प्रस्तावना :
मा. बाळासाहेब ठाकरे कृषि व्यवसाय व ग्रामीण परिवर्तन (State of Maharashtra's Agribusiness and Rural Transformation – SMART) प्रकल्पाची अंमलबजावणी राज्यातील सर्व जिल्हयांमध्ये करण्यात येत आहे. सदर प्रकल्पासाठी कृषि विभाग हा नोडल विभाग म्हणून कार्यरत असून पदुम विभाग, पणन विभाग, सहकार विभाग, ग्राम विकास विभाग, महिला व बालकल्याण विभाग, नगर विकास विभाग हे विभाग व त्यांच्या अधिनस्त यंत्रणा प्रकल्पांतर्गत सहभागी विभाग (Line Departments) आहेत. या प्रकल्पामध्ये जागतिक बँकेच्या अर्थसहाय्याबरोबरच अग्रगण्य खाजगी कंपन्यांच्या सामाजिक उत्तरदायित्व निधीद्वारे (CSR fund) महाराष्ट्रात प्रथमच स्थापण्यात आलेल्या ग्राम सामाजिक परिवर्तन फाऊंडेशनच्या (VSTF) निधीचा महाराष्ट्रातील ग्रामीण शेतकरी यांच्या विकासासाठी विनियोग करण्यात येणार आहे. या प्रकल्पांतर्गत शेतकरी उत्पादक गटांची निर्मिती व त्यांच्या सक्रिय सहभागाद्वारे शेतकऱ्यांना बाज़ारपेठेशी जोडणे, शेतमालाचे काढणी पश्चात व्यवस्थापन व प्राथमिक प्रक्रियेद्वारे मुल्यवृद्धी करणे, ग्राहकांसाठी सुरक्षित खाद्य (Safe Food) उत्पादित करण्यास मदत करणे आणि या सर्व उपक्रमांद्वारे शेतकऱ्यांच्या उत्पन्नात वाढ करून त्यांच्यासाठी उपजिविकेचे स्रोत निर्माण करणे हा प्रमुख उद्देश आहे.
दिनांक १४ ते २१ फेब्रुवारी, २०२३ या कालावधीमध्ये जर्मनी येथे आंतरराष्ट्रीय सेंद्रीय व्यापार मेळावा व स्वित्झर्लंड येथील सेंद्रिय शेती संशोधन संस्थेस (FiBL) भेटीचा दौरा आयोजित करण्यात आला आहे. सदर सेंद्रीय व्यापार मेळाव्यात आंतरराष्ट्रीय प्रदर्शने B2B बैठका, चर्चासत्रे आयोजित
# Page 2
शासन निर्णय क्रमांकः कृव्यप्र ५४२३/प्र.क्र.२६/८
केलेली असून या ठिकाणी आंततराष्ट्रीय स्तरावरील खरेदीदार, प्रक्रियादार सहभागी होणार असल्याने या द्वारे राज्यातील सेंद्रीय शेतमाल मुल्यसाखळी विकसित होण्यास मदत होणार आहे. सदर सेंद्रीय व्यापार मेळाव्यात जगातील विविध देशांची शिष्टमंडळे सहभागी होत असतात. या कार्यक्रमाच्या
माध्यमातून जगभरातील उपस्थित कृषि क्षेत्रातील नामवंत उद्योजक यांचेसोबत प्रत्यक्ष संवाद साधून स्मार्ट प्रकल्पासाठी माहितीचे अदान प्रदान करता येणार आहे. सदर प्रदर्शनात B2B, BRG बैठका व चर्चासत्राचे आयोजन खरेदीदार-विक्रेता संमेलन, विविध परीषदा, ग्राहक जोडणीचे कार्यक्रम, पौष्टिक तृणधान्ये व सेंद्रीय उत्पादनांचे प्रदर्शन इ. बाबी समाविष्ठ आहेत. सदर प्रदर्शनात व विविध कार्यक्रमात नैसर्गिक शेतीतून उत्पादीत झालेला शेतमाल व पौष्टिक तृणधान्याचे खरेदीदार, प्रक्रियादार सहभागी होत असल्याने याव्दारे राज्यातील सेंद्रीय शेतमाल व पौष्टिक तृणधान्याची मुल्यसाखळी विकसित होण्यास मदत होणार आहे. तसेच या प्रदर्शनात स्मार्ट प्रकल्पाची माहिती सहभागी झालेल्या भागधारकापर्यंत पोहचविणे शक्य होईल. त्यात सहभागी झाल्यास जागतिक स्तरावरील गंतवणूकदारांना राज्यातील उत्तम पायाभूत सुविधा, औद्यागिक क्रांतीच्या अनुषंगाने बाजारपेठ याबाबत अवगत करण्याची सुवर्ण संधी मिळणार आहे. तसेच नव तंत्रज्ञान व चौथ्या औद्योगिक क्रांतीच्या अनुषंगाने उपलब्ध होणाऱ्या संधीबाबत माहितीचे अदान प्रदान करता येणार ओह. यास्तव वरील परिषदेत महाराष्ट्राच्या शिष्टमंडळाचा सहभाग आवश्यक आहे. सबब, मा. मंत्री (कृषि) व त्यांच्या शिष्टमंडळाच्या दौऱ्यास मान्यता देण्याची बाब शासनाच्या विचाराधीन होती. त्यानुषंगाने, शासन पुढीलप्रमाणे निर्णय घेत आहे.
शासन निर्णय:
१) दिनांक १४ ते २१ फेब्रुवारी, २०२३ या कालावधीमध्ये जर्मनी येथे आंतरराष्ट्रीय सेंद्रीय व्यापार मेळावा व स्वित्झर्लंड येथील सेंद्रिय शेती संशोधन संस्थेस (FiBL) यांना भेट देण्यासाठी उपस्थित राहण्यासाठी मा. श्री. अब्दुल सत्तार, मंत्री (कृषि), श्री. सुनिल चव्हाण, आयुक्त (कृषि), श्री.राजाराम दिघे, मु.का.अ. (VSTF) यांच्या परदेश दौऱ्यास शासन मान्यता देत आहे.
२) सदर परदेश दौऱ्याचा कालावधी दिनांक १४ ते २१ फेब्रुवारी, २०२३ च्या दरम्यान असेल
३) मा.श्री. अब्दुल सत्तार, मंत्री (कृषि), श्री. सुनिल चव्हाण, आयुक्त (कृषि), श्री. राजाराम दिघे, मु.का.अ. (VSTF) यांचा दौऱ्यादरम्यानचा निवास व स्थानिक अनुषंगिक खर्च इ. बाबत अंदाजित खर्च रक्कम रु. ३.५३/- लाख प्रति व्यक्ती खर्च अपेक्षित असून, दि.२० ते २२ जानेवारी, २०२३ या कालावधीत बंगलुर, कर्नाटक येथे घेण्यात आलेल्या International Trade Fair-Organic and Millets २०२३ या कार्यक्रमात सहभागी होण्यासाठी रक्कम रु. १०.०० लाख रकमेच्या पॅकेजमध्ये २ पदाधिकारी/अधिकाऱ्यांना जर्मनी येथे होणाऱ्या आंतरराष्ट्रीय सेंद्रिय व्यापार मेळाव्यास उपस्थित राहण्याचा खर्च समाविष्ट आहे. उर्वरित एक अधिकारी यांचा दौऱ्यासाठी अतिरिक्त
पृष्ठ ४ पैकी २
# Page 3
शासन निर्णय क्रमांकः कृव्यप्र ५४२३/प्र.क्र.२६/८ओ
रु.३.५३ लाख इतका खर्च स्मार्ट प्रकल्पांतर्गत प्रकल्प अंमलबजावणी कक्ष ग्राम सामाजिक परिवर्तन प्रतिष्ठान (VSTF) यांचे मार्फत विदेश दौऱ्यासाठी उपलब्ध तरतूदीतून भागविण्यात यावा.
४) सदर प्रशिक्षण कार्यक्रमाबाबत परदेश दौरा पूर्ण झाल्यानंतर संबंधित अधिकाऱ्यांनी त्यांच्या विदेश दौऱ्यासंबंधीचा विस्तृत अहवाल संबंधित प्रशासकीय विभागास अणि सामान्य प्रशासन विभागास सादर करावा. तसेच विदेश दौऱ्यात प्राप्त केलेल्या ज्ञानाचा/कौशल्याचा उपयोग अन्य अधिकारी/ कर्मचारी यांना प्रशिक्षण देण्यासाठी करावा.
५) सदर शासन निर्णय सामान्य प्रशासन विभागाने अनौ.सं.क्र.१४/२०२३/११,दि ७.०२.२०२३ अन्वये दिलेल्या समिती व केंद्र शासनाच्या विदेश मंत्रालयाकडून ई-मेल द्वारे प्राप्त झालेले ना हरकत प्रमाणपत्र (Political Clearance No. ईपीसी ०८०२२३७९८३६ MDE) प्राप्त सहमतीनुसार निर्गमित करण्यात येत आहे.
# Page 4