# Page 1
राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन योजना (SHM) सन २०१८-१९ मध्ये राबविण्यासाठी निधी वितरण
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: योजना ३३१९/प्र.क्र.२६/१
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक: २६ मार्च, २०१९.
वाचा :- १) केंद्र शासनाने www.agricoops.nic.in या सांकेतिक स्थळावर निर्गमित केलेल्या राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) बाबतच्या मार्गदर्शक सूचना.
२) केंद्र शासनाचे पत्र क्रमांक १४-३/२०१८ - Fert. Use, दिनांक १६.०५.२०१८.
३) केंद्र शासनाचे निधी वाटपाबाबतचे पत्र क्र. No.14-20/2014 Fert. Use, दि. २१.०२.२०१९.
४) कृषि आयुक्तालय, महाराष्ट्र राज्य, पुणे यांचे पत्र क्रमांक कृआ/मृसमृचा/जआव्य/निधी वितरण/२४९/२०१९, दिनांक २५.०२.२०१९.
५) कृषि व पदुम विभाग, शासन निर्णय क्रमांक:- मृदस १४१७/प्र.क्र.१७८/१७ओ, दिनांक १०.१०.२०१७.
६)कृषि व पदुम विभाग, शासन निर्णय क्रमांक:- योजना ३३१९/प्र.क्र.२६/१ञे, दिनांक ०२.०३.२०१९.
प्रस्तावना : राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१४-१५ पासून राबविण्यात येत आहे. सन २०१५-१६ पासून सदर योजना केंद्र व राज्य हिस्सा ६०:४० या प्रमाणात राबविण्यात येत आहे. सदर योजनेंतर्गत फिरती/ स्थायी मृद चाचणी प्रयोगशाळेची उभारणी करणे, शासकीय मृद चाचणी प्रयोगशाळांचे बळकटीकरण करणे, खत नियंत्रण चाचणी प्रयोगशाळांचे बळकटीकरण करणे इत्यादी घटक राबविण्यात येतात.
सन २०१८-१९ या आर्थिक वर्षात सदर योजना राज्यामध्ये राबविण्याकरीता केंद्र शासनाने एकूण रूपये ७७५.२० लाख रकमेच्या वार्षिक कृती आराखड्यास मंजूरी दिल्याबाबत वाचा क्रमांक २ येथील पत्रान्वये कळविलेले आहे. यामध्ये केंद्र हिस्सा (६०%) रूपये ४६५.१२ लाख इतका असून राज्य हिस्सा (४०%) रूपये ३१०.०८ लाख इतका येत आहे. सदर मंजूर केंद्र हिस्सा रूपये ४६५.१२ लाख पैकी केंद्र शासनाने वाचा क्रमांक ३ येथील पत्रान्वये सदर योजना सन २०१८-१९ मध्ये राबविण्याकरीता रूपये ११६.२८ लाख इतका पहिला हप्ता वितरीत केलेला आहे. केंद्र हिश्श्यास अनुसरून राज्य हिस्सा (४०% ) रूपये ७७.५२ लाख इतका होत आहे. यानुषंगाने राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१८-१९ या आर्थिक वर्षात राज्यामध्ये राबविण्याकरीता वाचा मधील क्रमांक ६ मध्ये नमुद केलेल्या शासन निर्णयान्वये प्रशासकीय मान्यता देण्यात आलेली आहे. यास अनुसरून सदर योजना राबविण्याकरीता केंद्र हिस्सा (६०%) रूपये ११६.२८ लाख व राज्य हिस्सा (४०%) रुपये ७७.५२ लाख इतका निधी वितरीत करण्याची बाब शासनाच्या विचाराधिन होती.
# Page 2
शासन निर्णय क्रमांकः योजना ३३१९/प्र.क्र.२६/१अ शासन निर्णयः राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१८-१९ मध्ये राबविण्यासाठी केंद्र शासनाने केंद्र हिस्सा (६०%) वितरीत केलेल्या रूपये ११६.२८ लाख व राज्य हिस्सा (४०%) रुपये ७७.५२ लाख इतका निधी वितरीत करण्यास मान्यता देण्यात येत आहे.
२. मृद आरोग्य व्यवस्थापन कार्यक्रमांतर्गत भौतिक व आर्थिक कार्यक्रम पुढीलप्रमाणे राहिल:
------------------------------------------------------------
| अ.क्र. | बाबींचे नाव | भौतिक | आर्थिक | एकूण |
| केंद्र हिस्सा | राज्य हिस्सा |
| १ | मृद विश्लेषण प्रयोगशाळेचे बळकटीकरण | ३१ | ८४.०० | ५६.०० | १४०.०० |
| २ | खत चाचणी प्रयोगशाळेचे बळकटीकरण | ०५ | ३०.०० | २०.०० | ५०.०० |
| ३ | अभियान व्यवस्थापन |  | २.२८ | १.५२ | ३.८० |
|  | एकूण |  | ११६.२८ | ७७.५२ | १९३.८० |
------------------------------------------------------------
३. सदर योजनेकरीता होणारा खर्च सन २०१८-१९ करीता मंजूर केलेल्या अनुदानातून भागविण्यात येऊन खालील लेखाशिर्षाखाली टाकण्यात यावा.
मागणी क्र.डी-३ २४०२, मृद व जलसंधारण.
(००)(१०१) मृद सर्वेक्षण व चाचणी (००)(१३) कृषि उन्नती योजना-मृदा आरोग्य व्यवस्थापन- उप अभियान (केंद्र पुरस्कृत योजना) (केंद्र हिस्सा ६०%) सर्वसाधारण (२४०२ १०४६) योजनांतर्गत ३३- अर्थसहाय्य.
मागणी क्र. डी-३ २४०२, मृद व जलसंधारण.
(००) (१०१) मृद सर्वेक्षण व चाचणी (००)(१५) कृषि उन्नती योजना-मृदा आरोग्य व्यवस्थापन-उपअभियान (केंद्र पुरस्कृत योजना) (राज्य हिस्सा ४०% ) (२४०२ अ ०१२) योजनांतर्गत ३३-अर्थसहाय्य.
सदरचा निधी खर्च करताना विहित कार्यपद्धती अनुसरून शासन नियम / अधिकारांचा भंग होणार नाही, याबाबतची दक्षता घेण्यात यावी.
४. सदरचा निधी हा केंद्र शासनाच्या संदर्भाधिन मार्गदर्शक सुचनांनुसार व केंद्र शासनाच्या निधी वितरीत करण्याच्या अटी व शर्तीनुसार राबविण्यात यावा.
पृष्ठ ३ पैकी २
# Page 3
शासन निर्णय क्रमांकः योजना ३३१९/प्र.क्र.२६/१अ ५. सदर योजनेकरीता कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पुणे यांना योजनेचे नियंत्रण अधिकारी म्हणून व सहाय्यक संचालक, लेखा १, कृषि आयुक्तालय, महाराष्ट्र राज्य, पुणे यांना कृषि आयुक्तालय स्तरावर आणि जिल्हा अधिक्षक कृषि अधिकारी यांना संबंधित जिल्हा स्तरावर आहरण व संवितरण अधिकारी म्हणून घोषित करण्यात येत आहे.
६. वित्त विभागाच्या दिनांक ०२.०४.२०१८, दिनांक २७.०७.२०१८ व दिनांक ०५.१२.२०१८ रोजीच्या परिपत्रकातील अटींची पूर्तता करण्यात यावी.