# Page 1
मौजे सिल्लोड, ता. सिल्लोड जि. औरंगाबाद येथील सर्वे नं. ३६२ व तालुका फळरोपवाटीका, सिल्लोड येथील एक एकर जमीन स्मशानभूमीसाठी व एक एकर जमिन दफनभूमीसाठी (कब्रस्तान) नगरपरिषद, सिल्लोड यांना हस्तांतरण करण्याकरिता महसूल व वन विभागास प्रत्यार्पित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
क्रमांक: फरोवा-२०२२/प्र.क्र.१४५/१३-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०६ जानेवारी, २०२३
संदर्भ:- १) महसूल व वन विभाग, शासन परिपत्रक क्र.जमीन-०४/२००६/
प्र.क्र.३५/ज-१, दि.०८/०९/२००८.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र.ताबिके-२०११/प्र.क्र.४३/१-ओ, दि.०८/०९/२०११.
३) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र.ताबिके-२०११/प्र.क्र.२१५/१३-ओ, दि.१७/१०/२०११.
४) कृषि आयुक्तालाचे पत्र क्र. कृआ/फलो-२/सिल्लोड/जमिन मा./३१९२४/ २०२२, दि.२१/०९/२०२२.
५) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र.फरोवा-२०२२/प्र.क्र.१४५/१३-ओ, दि.१३/१२/२०२२.
६) मुख्याधिकारी, नगरपरिषद, सिल्लोड यांचे पत्र क्र.नपसि/बां.वि./१३९९/ २०२२, दि.१४/१२/२०२२.
प्रस्तावना : मौजे सिल्लोड, ता. सिल्लोड, जि. औरंगाबाद येथील सर्वे नं.३६२ व तालुका फळरोपवाटीका, सिल्लोड येथील ४० गुंठे (०.४० हे.) जमिन स्मशानभूमी व दफनभूमीसाठी नगरपरिषद, सिल्लोड यांना हस्तांतरीत करण्याकरिता महसूल व वन विभागास प्रत्यार्पित करण्यास संदर्भाधिन दि. १३/१२/२०२२ च्या शासन निर्णयान्वये मान्यता देण्यात आली आहे. तथापि, मुख्याधिकारी, नगरपरिषद, सिल्लोड यांनी संदर्भाधिन दि.१४/१२/२०२२ च्या पत्रान्वये मौजे सिल्लोड, ता.सिल्लोड येथील सर्वे नं.३६२ मधील दोन एकर मधील जमीन स्मशानभूमी व दभनभूमीसाठी प्रदान करण्याचा सुधारित प्रस्ताव शासनास सादर केला आहे. त्यानुसार कार्यवाही करण्याची बाब शासनाच्या विचाराधीन होती.
शासन निर्णय :
संदर्भाधिन दि.१३/१२/२०२२ चा शासन निर्णय अधिक्रमित / रद्द करण्यात येत आहे.
२. मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका, सिल्लोड येथील एक एकर जमीन स्मशानभूमीसाठी व एक एकर जमीन दफनभूमीसाठी (कब्रस्तान) या सार्वजनिक हिताचे प्रयोजनासाठी वापरण्यात येणार असल्याने सदरहू शासकीय जमीन नगरपरिषद, सिल्लोड यांना हस्तांतरीत करण्याकरिता महसूल व वन विभागास प्रत्यार्पित करण्याकरिता महसूल व वन विभागाने सहमती दिली आहे. त्यास अनुसरून मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका, सिल्लोड येथील एक एकर जमीन स्मशानभूमीसाठी व एक एकर जमीन दफनभूमीसाठी (कब्रस्तान) नगरपरिषद, सिल्लोड यांना हस्तांतरीत करण्याकरिता सदरहू शासकीय जमीन या शासन निर्णयान्वये महसूल व वन विभागास प्रत्यार्पित करण्यात येत आहे.
# Page 2
शासन निर्णय क्रमांकः फरोवा-२०२२/प्र.क्र.१४५/१३-अ
३. महसूल व वन विभागाने सदर जमीन स्मशानभूमी व दफनभूमीसाठी ( कब्रस्तान ) ह्या सार्वजनिक हिताचे प्रयोजनासाठी वापरण्यात येणार असल्याने ती जमीन नगरपरिषद, सिल्लोड यांच्याकडे हस्तांतरीत करण्यापूर्वी महसूल विभागाच्या दि. ८/९/२००८ रोजीच्या शासन परिपत्रकानुसार महसूल व वन विभागाच्या परवानगी शिवाय जमीन हस्तांतरणावर निर्बंध घालण्यात आलेले आहेत. तसेच शासकीय विभागांना प्रदान केलेल्या शासकीय जमीनी संदर्भात अशा जमीनींची शासकीय विभागांना आवश्यकता नसल्यास त्या विभागाने अशा जमीनी महसूल विभागाच्या सहमतीने महसूल विभागाकडे प्रत्यार्पित करणे आवश्यक आहे.
४. वरील परिच्छेद-२ मधील मान्यतेस अनुसरून जिल्हा अधिक्षक कृषि अधिकारी, औरंगाबाद यांनी विषयाधिन जमीनीचा प्रत्यक्ष ताबा तात्काळ जिल्हाधिकारी, औरंगाबाद यांना अथवा त्यांनी नियुक्त केलेल्या प्राधिकारी / अधिकारी यांचेकडे सोपवावा. सदरहू जमीनीचा ताबा देण्यापूर्वी त्यांनी जमीन प्रत्यार्पित करताना जमीनीचा निश्चित कोणता हिस्सा प्रत्यार्पित करावयाचा आहे, याबाबत जिल्हाधिकारी, औरंगाबाद यांच्या सल्ल्याने जमीनीचे आरेखन निश्चित करुन व मोजणी करुन जमीन प्रत्यार्पित करण्याची कार्यवाही करावी.
५. हा शासन निर्णय महसूल व वन विभागाच्या सहमतीने निर्गमित करण्यात येत आहे.