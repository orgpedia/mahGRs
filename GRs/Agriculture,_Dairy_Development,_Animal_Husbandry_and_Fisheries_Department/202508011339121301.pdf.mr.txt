# Page 1
महाराष्ट्र पशु व मत्स्य विज्ञान विद्यापीठांतर्गत
अमरावती जिल्हयातील मौजे मोर्शी येथे नवीन
मत्स्य विज्ञान महाविद्यालयाच्या बांधकामाच्या प्राथमिक अंदाजपत्रकास प्रशासकीय मंजूरी
देणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि २०२५/ प्र.क्र. ६७/ पदुम-२
मंत्रालय, मुंबई - ४०००३२.
दिनांक : ०१ ऑगस्ट, २०२५.
वाचा :- १) कृषि व पदुम विभाग, शासन निर्णय क्र. कृवपदुम ३००२३/३९/२०१७/पदुम २ (६५३९७४),
दिनांक २१ मार्च, २०२५
२) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे जा.क्र. मपमविवि /
१७३६/२०५४, दिनांक २८ मार्च, २०२५ रोजीचे पत्र.
३) मा. मुख्य सचिव यांच्या अध्यक्षतेखाली दिनांक १६ जुलै, २०२५ रोजी झालेल्या
उच्चाधिकार सचिव समितीच्या बैठकीचे इतीवृत्त
प्रस्तावना -
विभागाच्या संदर्भाधीन क्र. १ येथील दिनांक २१ मार्च, २०२५ रोजीच्या शासन निर्णयान्वये मौजे मोर्शी,
ता. जि. अमरावती येथे नवीन मत्स्य विज्ञान महाविद्यालय स्थापन करण्यास मान्यता देण्यात आली आहे.
त्याअनुषंगाने संदर्भाधीन क्र. २ येथील दिनांक २८ मार्च, २०२५ रोजीच्या पत्रान्वये विद्यापीठाने सदर
महाविद्यालयाच्या प्रशासकीय इमारत, वसतीगृह, निवासस्थाने इ. कामाच्या रु. १६५.८१ कोटी इतक्या
रकमेच्या प्राथमिक अंदाजपत्रक मान्यतेसाठी सादर केले होते.
सदर बांधकामांचे अंदाजपत्रक रु.१५.०० कोटी पेक्षा अधिक असल्याने प्रस्तावाची छाननी सार्वजनिक
बांधकाम विभागामार्फत करुन, त्यास मा. मुख्य सचिव यांच्या अध्यक्षतेखालील उच्चाधिकार सचिव समितीच्या
दि. १६ जुलै, २०२५ रोजी झालेल्या बैठकीमध्ये दिलेल्या मान्यतेनुसार उक्त महाविद्यालयाच्या प्रशासकीय
इमारत, वसतीगृह, निवासस्थाने इ. कामाच्या प्राथमिक अंदाजपत्रकास प्रशासकीय मान्यता देण्याची बाब शासन
स्तरावर विचाराधीन होती.
शासन निर्णय -
महाराष्ट्र पशु व मत्स्य विज्ञान विद्यापीठ, नागपूर अंतर्गत मौजे मोर्शी, ता. जि. अमरावती येथे नवीन
मत्स्य विज्ञान महाविद्यालयाच्या प्रशासकीय इमारत, वसतीगृह, निवासस्थाने इ. बांधकामाच्या प्राथमिक
अंदाजपत्रकाची सार्वजनिक बांधकाम विभागाने केलेल्या छाननीच्या अनुषंगाने मा. मुख्य सचिव यांच्या
अध्यक्षतेखालील उच्चाधिकार सचिव समितीच्या दिनांक १६ जुलै, २०२५ रोजीच्या बैठकीत सोबतच्या परिशिष्ट्ट
“अ” मध्ये नमूद केलेल्या कामासाठी येणाऱ्या खर्चाच्या रु. १२८.१७ कोटी (रुपये एकशे अठ्ठावीस कोटी सतरा
लक्ष फक्त) च्या प्राथमिक अंदाजपत्रकास मान्यता दिली आहे. तदनुसार उक्त महाविद्यालयाच्या प्रशासकीय
इमारत, वसतीगृह, निवासस्थाने इ. बांधकाम करण्यासाठी रु. १२८.१७ कोटी इतक्या प्राथमिक अंदाजपत्रकास
खालील अटी/ शर्तीच्या अधीन राहून मान्यता प्रदान करण्यात येत आहे.
(१)सदर अंदाजपत्रक सन २०२२-२३ च्या दरसूचीवर आधारित आहे.
# Page 2
(२)सदर इमारतीचे क्षेत्रफळ २५३९०.६७ चौ.मी. इतके असून बांधकामाचा दर स्टिल्टसाठी रु.
१६०००/- प्रति चौ.मी. व उर्वरित बांधकामासाठी रु. २८०००/- प्रति चौ.मी. आहे.
(३)सदर प्रस्ताव हा खाजगी नकाशावर आधारीत असून सदर नकाशे मुख्य वास्तुशास्त्रज्ञ यांनी
प्रमाणित केले आहेत.
(४)खाजगी वास्तुशास्त्रज्ञ मार्फत इमारतीचे काम करण्यात येत असल्याने, त्या इमारतीचे आराखडे हे
सार्वजनिक बांधकाम विभाग / शासकीय इमारतीच्या अनुज्ञेय मानकास अनुसरुन असण्याची
खातरजमा करावी. तसेच संकल्पन तयार करतांना, तांत्रिकदृष्ट्टया योग्य व सौंदर्यदृष्ट्टया
प्रेक्षणीय या बाबींची काळजी शासनाच्या वास्तुशास्त्रज्ञांनी घ्यावी.
(५)प्रस्तुत प्रकरणी हाती घेण्यात येणाऱ्या इमारतींचे बांधकाम भारतीय कृषि अनुसंधान परिषदेने
विहीत केलेले मानके तसेच इतर प्रचलीत मानकांनुसार असल्याची खातरजमा कुलसचिव,
महाराष्ट्र पशु व मत्स्य विज्ञान विद्यापीठ, नागपूर यांनी करावी.
(६)या प्रकल्पात सोलर पॅनेल्सचा वापर पाण्याच्या टाक्यांवर व छतावर करण्यात येईल.
(७)शासन निर्णय वित्त विभाग क्र. विअप्र. २०१३/प्र.क्र. ३०/१३/विनियम, भाग-२, दिनांक १७ एप्रिल,
२०१५ च्या परिशिष्ट्ट मधील अटींचे काटेकोरपणे पालन करण्यात यावे.
(८)सदर कामाची कार्यान्वयीन यंत्रणा “सार्वजनिक बांधकाम विभाग” आहे. उच्चतरीय सचिव
समितीच्या पूर्वपरवागी शिवाय कार्यान्वयीन यंत्रणेत बदल करण्यात येवू नये.
२. प्रस्तुत प्रशासकीय मान्यता ही मा. मुख्य सचिव यांच्या अध्यक्षतेखालील उच्चाधिकार सचिव समितीच्या
दि. १६ जुलै, २०२५ रोजी पार पडलेल्या बैठकीत प्रदान केलेल्या मान्यतेनुसार तसेच वित्तीय अधिकार नियम
पुस्तिका १९७८, भाग- पहिला, उपविभाग- पाच अन्वये महाराष्ट्र सार्वजनिक बांधकाम नियमपुस्तिका अंतर्गत
परिच्छेदाखालील प्रदान करण्यात आलेले वित्तीय अधिकारातील अ.क्र. १, महाराष्ट्र सार्वजनिक बांधकाम नियम
पुस्तिकेतील परिच्छेद क्र. १३४ समोरील तरतूदीन्वये प्रशासकीय विभागांना प्रदान करण्यात आलेल्या
शक्तीनुसार निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3