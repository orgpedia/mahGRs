# Page 1
प्रधानमंत्री पिक विमा योजनेंतर्गत प्राप्त होणाऱ्या तक्रारींचे निरसण करण्यासाठी स्थापन करण्यात आलेल्या विभाग व राज्य स्तरीय समित्यांमध्ये शेतकरी प्रतिनिधींचा समावेश करण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०१९/प्र.क्र.०१/११,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: ०६ ऑगस्ट, २०१९
वाचा :
१. कृषि व पदूम विभाग, शासन निर्णय क्र. प्रपिवियो-२०१९/प्र.क्र.०१/११-अ, दि.२२.०५.२०१९.
२. कृषि व पदूम विभाग, शासन निर्णय क्र. प्रपिवियो-२०१९/प्र.क्र.०१/११-ओ, दि.१२.७.२०१९.
प्रस्तावना : प्रधानमंत्री पिक विमा योजना खरीप हंगाम २०१९ मध्ये संदर्भाधीन क्र. (१) येथील शासन निर्णयान्वये अधिसुचित क्षेत्रातील अधिसुचित पिकांसाठी राज्यातील सर्व जिल्हयांमध्ये केंद्र शासनाने मान्यता दिलेल्या विमा कंपनीमार्फत राबविण्यात येत असून प्रधानमंत्री पीक विमा योजनेची राज्यात अंमलबजावणी करणे करिता तसेच योजनेअंतर्गत शेतकरी, लोकप्रतिनिधी इ. मार्फत उपस्थित करण्यात आलेल्या विविध तक्रारींचे निराकरण करणेकरिता राज्य, विभाग, जिल्हा तसेच तालुका स्तरावर समितींचे गठन करण्यात आलेले आहे. संदर्भाधीन क्र. (२) येथील शासन निर्णयान्वये तालुका स्तरावर गठीत करण्यात आलेल्या समितीमध्ये २ शेतकरी प्रतिनिधींचा समावेश करण्यात आलेला आहे. तथापि, शेतकरी, लोकप्रतिनिधी इ. मार्फत राज्य स्तर व विभागीय आयुक्त स्तरावर तक्रारींचे निराकरण करणेकरिता गठीत करण्यात आलेल्या समित्यांना तटस्थपणे भूमिका पार पाडणे शक्य व्हावे यासाठी या समित्यांमध्ये शेतकरी प्रतिनिधी तसेच राज्यस्तरीय समितीवर
लोकप्रतिनिधी म्हणून २ विधानमंडळ सदस्यांचा समावेश करण्याची बाब शासनाच्या विचाराधीन होती.
शासन निर्णय :
प्रधानमंत्री पीक विमा योजनेबाबत प्राप्त होणाऱ्या विविध तक्रारींचे निरसन करण्यासाठी स्थापन करण्यात आलेल्या विभाग स्तरावरील समितीमध्ये २ शेतकरी प्रतिनिधींचा आणि राज्यस्तरावरील समितीमध्ये २ शेतकरी प्रतिनिधी तसेच लोकप्रतिनिधी म्हणून २ विधानमंडळ सदस्यांचा समावेश करण्यास शासन मान्यता देण्यात येत आहे.
# Page 2
शासन निर्णय क्रमांकः प्रपिवियो-२०१९/प्र.क्र.०१/११ अ