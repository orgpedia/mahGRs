# Page 1
राष्ट्रीय कृषि विकास योजनेतंर्गत परंपरागत कृषि
विकास योजना सन २०२३-२४ मध्ये
राबविण्याकरीता अनुसूचित जाती प्रवर्गाकरिता
दुसऱ्या हप्त्याचा निधी वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: योजना ३३२३/प्र.क्र.१२५/१-अे
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक : ०९ फेब्रुवारी, २०२४
वाचा :-१) केंद्र शासनाने www.agricoops.nic.in या सांकेतिक स्थळावर निर्गमित केलेल्या
राष्ट्रीय कृषि विकास योजना (RKVY) परंपरागत कृषि विकास योजना (PKVY)
बाबतच्या मार्गदर्शक सूचना.
२) शासन निर्णय क्र.योजना ३३२२/प्र.क्र.१३९/१-अे, दिनांक १०.११.२०२२
३) केंद्र शासनाचे पत्र क्र.File.No.१-१५/२०२३-RKVY/२, Dt.०८.१२.२०२३.
४) राष्ट्रीय कृषि विकास योजनेच्या राज्यस्तरीय प्रकल्प मंजूरी समीतीच्या इतिवृत्ताचे पत्र
क्र. RKV-०१२३/CR-१३/१४-A, दिनांक ३० मे, २०२३.
५) कृषि आयुक्तालयाचे पत्र जा.क्र.कृ.आ./पीकेव्हीवाय./अनु.जाती/३८६४१/२०२३, दिनांक
१५ डिसेंबर, २०२३
६) सामाजिक न्याय व विशेष सहाय्य विभाग शासन निर्णय क्र.बीजीटी-
२०२३/प्र.क्र.६१/अर्थसंकल्प (विघयो), दिनांक ३०.०१.२०२४.
प्रस्तावना :-
सन २०१६-१७ पासून राज्यात राष्ट्रीय शाश्वत शेती अभियानांतर्गत परंपरागत कृषि विकास
योजना केंद्र हिस्सा ६०% व राज्य हिस्सा ४०% याप्रमाणात राज्यात राबविण्यात येत आहे. योजनेच्या
माध्यमातून व्यावसायिक सेंद्रिय शेतीस व सेंद्रिय निविष्ट्ठा वापरण्यास प्रोत्साहन देणे, सहभाग हमी
पध्दतीने प्रमाणिकरण करणे, शेतकऱ्यांच्या शेतावर सेंद्रिय निविष्ट्ठा तयार करणे, रासायनिक
किटकनाशके उर्वरीत अंशमुक्त शेतमाल ग्राहकास उपलब्ध करुन देणे, सेंद्रिय शेती ग्राम विकसित
करणे तसेच शेतीवर आधारीत प्रशिक्षण व प्रात्यक्षिक घेणे, कमी खर्चाच्या तंत्रज्ञानाचा अवलंब करुन
शेतकऱ्यांना उत्पादन खर्च कमी करुन आर्थिक उत्पन्न वाढविणे या बाबी योजनेत समाविष्ट्ट आहेत.
२. सदर योजना गट आधारीत असून २० हेक्टर क्षेत्राचा एक गट याप्रमाणे गट स्थापन करण्यात
येत आहे. योजने अंतर्गत एकदा निवड केलेल्या गट/लाभार्थीस ३ वर्ष लाभ देण्यात येतो. सन २०२२-
२३ पासून परंपरागत कृषि विकास योजनेकरीता राष्ट्रीय कृषि विकास योजनेमधून निधी उपलब्ध
करुन देण्यात येत आहे.
३. केंद्र शासनाने दिनांक ०८ डिसेंबर, २०२३ च्या आदेशान्वये अनुसूचित जाती प्रवर्गासाठी दुसऱ्या
हफ्त्याकरिता रु.१६४.०० लाख इतका निधी वितरीत केलेला आहे. केंद्र शासनाने वितरीत केलेला
# Page 2
शासन निर्णय क्रमांकः योजना ३३२३/प्र.क्र.१२५/१-अे
सदर निधी राज्याच्या एकत्रित निधीमध्ये जमा झालेला आहे. कृषि आयुक्तालयाने सदर योजनेकरिता
अनुसूचित जाती प्रवर्गासाठी केंद्र हिश्श्याचा रु.२८.३० लाख व राज्य हिश्श्याचा रु.१८.८७ लाख असा
एकूण रु.४७.१७ लाख इतका निधी आवश्यक असल्याचे वाचा क्र.०५ येथील पत्रान्वये कळविलेले आहे.
सन २०२३-२४ च्या अर्थसंकल्पामध्ये सदर योजने करीता २४०१ बी २०३ (केंद्र हिस्सा) या
लेखाशिर्षाखाली रु.३००.०० लाख इतकी तरतुद करण्यात आलेली आहे. तसेच २४०१ बी२१२ (राज्य
हिस्सा) या लेखाशिर्षाखाली रु.१७०.०० लाख इतकी तरतूद करण्यात आलेली आहे. परंपरागत कृषि
विकास योजना केंद्र शासनाच्या निदेशानुसार तीन वर्षाच्या कालावधीमध्ये प्रवर्गनिहाय राबविण्यासाठी
संदर्भ क्र.२ नुसार मान्यता देण्यात आलेली आहे.
४. केंद्र शासनाने निधी वितरीत केलेल्या रु.१६४.०० लाख निधीपैकी केंद्र हिश्श्याचा रु.२८.३० लाख
व त्यास समरुप राज्य हिश्याचा रु.१८.८७ असा एकूण रु.४७.१७ लाख इतका निधी सामाजिक न्याय व
विशेष सहाय्य विभागाने संदर्भ क्र.०६ अन्वये या विभागास वितरीत केलेला आहे, सदर निधी कृषि
आयुक्तालयास वितरीत करण्याची बाब शासनाच्या विचाराधीन होती.
शासन निर्णय :-
राष्ट्रीय कृषि विकास योजनेंतर्गत परंपरागत कृषि विकास योजना सन २०२३-२४ या आर्थिक
वर्षात राबविण्यासाठी अनुसूचित जाती प्रवर्गाकरिता २४०१ बी२०३ या लेखाशिर्षाखाली केंद्र हिश्श्याचा
रु.२८.३० लाख व त्यास अनुसरुन २४०१ बी२१२ या लेखाशिर्षाखाली राज्य हिश्श्याचा रु.१८.८७
लाख असा एकुण रु. ४७.१७ लाख इतका निधी कृषि आयुक्तालय, पुणे यांना वितरीत करण्यास
मान्यता देण्यात येत आहे.
२. सदर योजना राबविताना खालील अटी व शतींचे पालन करण्यात यावे-
१) सदर योजना केंद्र शासनाच्या संदर्भाधिन मार्गदर्शक सुचनानुसार व केंद्र शासनाच्या निधी
वितरीत करण्याच्या अटी व शर्ती नुसार राबविण्यात यावी.
२) खर्चाचे लेखे सुव्यवस्थित ठेवून सदर खर्चाचे लेखा परिक्षण अहवाल व उपयोगिता प्रमाणपत्रे
केंद्र व राज्य शासनाला लवकरात लवकर प्रगती अहवालासह सादर करण्यात यावेत. योजनेच्या
वेगवेगळ्या बाबींवरील भौतिक व आर्थिक प्रगती अहवाल केंद्र व राज्य शासनास प्रत्येक
महिन्याच्या ५ तारखेपयंत सादर करण्यात यावा.
३) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल अंमलबजावणी
यंत्रणेने द्यावा. त्यामध्ये वर्षाच्या सुरूवातीला अखर्चीत रकमा व व्याजाद्वारे मिळालेले उत्पन्न
स्पष्ट्टपणे नमूद करण्यात यावे. जेणेकरून पारदर्शी स्वरूपात रकमा विचारात घेता येतील व
संदिग्धता राहणार नाही.
४) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची
दक्षता घ्यावी.
५) ज्या प्रवर्गाकरिता निधी वितरीत करण्यात आलेला आहे, त्याच प्रवर्गाकरिता निधी खर्च
करण्याची दक्षता घ्यावी.
पृष्ट्ठ ४ पैकी २
# Page 3
शासन निर्णय क्रमांकः योजना ३३२३/प्र.क्र.१२५/१-अे
६) सदर निधी खर्च करताना विहित कार्यपद्धती अनुसरून सर्व वित्तीय कायदे/टेंडर नियमावली व
नियमांचे/प्रक्रियेचे/वित्तीय अधिकारांच्या मर्यादेत/P.W.D/मॅन्युअलचेअधिन राहून/C.V.C.
तत्वानुसार/CAG च्या निदेशानुसार /प्रचलित शासन निर्णय /नियम /परिपत्रक /तरतुदी नुसार,
बजेट व कोषागार नियमावली नुसार खर्च करण्याची कार्यवाही अमंलबजावणी यंत्रणांनी करावी.
कोणत्याही परिस्थितीत कुठलाही शासन नियम /अधिकाराचा भंग होणार नाही, याबाबत दक्षता
घेण्याची जबाबदारी संबंधित क्षेत्रिय कार्यालयाची राहील.
७) वेळोवेळी शासन निर्णयान्वये वितरीत केलेला सर्व निधी पीएफएमएस (PFMS) मधील SNA
प्रणालीव्दारे वितरीत करण्याची कार्यपध्दती बंधनकारक राहील.
८) सामाजिक न्याय व विशेष सहाय्य विभाग शासन निर्णय क्र.बीजीटी-
२०२३/प्र.क्र.६१/अर्थसंकल्प (विघयो), दिनांक ३०.०१.२०२४ मधील अटी व शतींचे पालन
करण्यात यावे.
३. सदर योजनेकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना योजनेचे
नियंत्रण अधिकारी म्हणून व सहाय्यक संचालक, लेखा-१ यांना आहरण व संवितरण अधिकारी
म्हणून घोषित करण्यात येत आहे.
४. प्रस्तुतचे आदेश वित्तीय अधिकार नियम पुस्तिका, १९७८ मधील भाग-पहिला, उपविभाग
तीन मधील अनुक्र.४ येथील नियम २७ (२) (ब) अन्वये प्रशासकीय विभागांना प्रदान केलेल्या
शक्तीनुसार तसेच वित्त विभागाचे परिपत्रक क्रमांक अर्थस-२०२३/प्र.क्र.४०/अर्थ-३ दिनांक
१२.०४.२०२३ अन्वये दिलेल्या मंजूरीनुसार विभागाच्या स्तरावर निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4