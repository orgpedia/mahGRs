# Page 1
वसंतराव नाईक मराठवाडा कृषि विद्यापीठ,
परभणी अंतर्गत विद्यापीठाच्या विविध संशोधन
क्षेत्रावर संरक्षण भिंत बांधण्याच्या अंदाजपत्रकीय
प्रस्तावास प्रशासकीय मान्यता देण्याबाबत...
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृवि-१२२४/प्र.क्र.१५८/७-अे,
मादाम कामा मार्ग,हुतात्मा राजगुरु चौक,
मंत्रालय विस्तार,मुंबई-४०० ०३२.
दिनांक : ३०/०८/२०२४
वाचा :- १) वित्त विभाग,शासन निर्णय क्र.विअप्र-२०१३/प्र.क्र.३०/२०१३/विनियमन,भाग-२
दि.१७.०४.२०१५.
२) नियोजन विभाग,शासन परिपत्रक क्र.ससमा-२०१०/प्र.क्र.४८/(भाग-१४)/
का.१४६१,दि.११.०६.२०१८.
३) वित्त विभाग,शासन निर्णय क्र.विअप्र-२०१३/प्र.क्र.३०/१३/विनियम (भाग-२),
दि.२०.०९.२०१९.
४) महाराष्ट्र कृषि शिक्षण व संशोधन परिषदेची, दि.१३.०२.२०२३ रोजी झालेली
१०९ वी बैठक.
५) संचालक (विस्तार शिक्षण व सासावि),महाराष्ट्र कृषि शिक्षण व संशोधन परिषद,
पुणे यांचे पत्र दि.२८.०३.२०२३.
प्रस्तावना :-
वसंतराव नाईक मराठवाडा कृषि विद्यापीठ,परभणी यांच्या विविध संशोधन प्रक्षेत्रावर
संशोधित पिकांच्या जाती व इतर महत्तवपूर्ण संशोधन करण्यात येते. परभणी कृषि विद्यापीठातंर्गत
असलेल्या विविध संशोधन केंद्राच्या प्रक्षेत्रावरील विविध संशोधनात्मक कार्यातंर्गत घेण्यात येणाऱ्या
विविध पिकांचे भटकी जनावरे, अज्ञात व्यक्ती, अतिक्रमण यांपासून मोठ्या प्रमाणावर नुकसान
करण्यात येते. विद्यापीठाच्या प्रक्षेत्रालगत शहरांच्या विस्तारीकरणामुळे या क्षेत्रावर अतिक्रमणाचा
धोका संभवतो. काही प्रक्षेत्रामध्ये बांधण्यात आलेल्या संरक्षणभिंतीमधून शिरकाव करुन पिकांची
नासाडी व मालमत्तेचे नुकसान करण्यात येते, परिणामी विद्यापीठाद्वारे चालू असलेल्या मौलिक
संशोधन कार्यास बाधा निर्माण होत आहे.
वसंतराव नाईक मराठवाडा कृषि विद्यापीठ,परभणी विद्यापीठाच्या कापूस संशोधन केंद्र,
महेबूब बाग,परभणी या संशोधन केंद्राची स्थापना सन १९१८ मध्ये झाली असून, सद्य:स्थितीत या
केंद्रास १०० वर्षा पेक्षा जास्त कालावधी झालेला आहे. विद्यापीठाअंतर्गतचे हे सर्वात जुने संशोधन
केंद्र आहे. देशी कापूस पिकावर संशोधन करणारे भारतीय स्तरावरील महत्वाचे संशोधन केंद्र
म्हणून या संशोधन केंद्राची गणना केली जाते. सदर संशोधन केंद्राच्या चारही बाजूने शहराचा
विस्तार झालेला असल्याने हे संशोधन केंद्र भरवस्तीत आले आहे. संशोधन केंद्राच्या प्रक्षेत्रास पूर्वी
बांधण्यात आलेली सरंक्षण भिंत पडलेली असून काही ठिकाणी मोठया प्रमाणावर कमकुवत झालेली
आहे. या पडलेल्या संरक्षण भिंतीमधून भटक्या जनावरांचा शिरकाव होवून पिकांचे नुकसान होत
# Page 2
शासन निर्णय क्रमांकः मकृवि-१२२४/प्र.क्र.१५८/७-अे,
आहे. या संशोधन केंद्रास अतिक्रमणाचा धोका वाढत असल्याने या संशोधन केंद्राच्या प्रक्षेत्रास
सिमेंट काँक्रीटची संरक्षण भिंत बांधणे आवश्यक आहे.
तसेच,वसंतराव नाईक मराठवाडा कृषि विद्यापीठ,परभणी विद्यापीठाच्या रेशीम संशोधन
केंद्र,परभणी या संशोधन केंद्रात तुती पिकावर संशोधन करण्यात येत असून, या रेशीम संशोधन
केंद्राच्या प्रक्षेत्रास संरभण भिंत नसल्यामुळे प्रक्षेत्रातील तुती लागवड क्षेत्र विकासामध्ये बाधा निर्माण
होत आहे. सदर रेशीम संशोधन केंद्राच्या संशोधनात्मक कार्यामुळे मराठवाड्यातील रेशीम
उद्योगास बळकटी मिळाली आहे. सदर रेशीम संशोधन केंद्रात होत असलेल्या महत्वपूर्ण संशोधन
कार्यामुळे या संशोधन केंद्राच्या प्रक्षेत्रास संरक्षण भिंत बांधणे आवश्यक आहे.
वसंतराव नाईक मराठवाडा कृषि विद्यापीठ,परभणी विद्यापीठाच्या पशुसंवर्धन व दुग्धशास्त्र
विभागात गायी, म्हैस व शेळी यांचे संवर्धन, संशोधन आणि विकासाचे कार्य केले जाते. या
विभागाच्या प्रक्षेत्रास संरक्षण भिंत नसल्यामुळे, प्रक्षेत्रातील चारा पिकाचे मोकाट जनावरांपासून
संरक्षण होण्याकरिता, या प्रक्षेत्रास संरक्षण भिंत बांधणे आवश्यक आहे.
वसंतराव नाईक मराठवाडा कृषि विद्यापीठ,परभणी विद्यापीठाच्या विविध संशोधन
केंद्रातंर्गत सुरु असलेल्या महत्तवपूर्ण संशोधनात्मक कार्याचे, संशोधीत पीकांचे व विद्यापीठाच्या
मालमत्तेच्या संरक्षणासाठी संरक्षक भिंती बांधणे आवश्यक असल्याने, महाराष्ट्र कृषि शिक्षण व
संशोधन परिषदेच्या दि.१३.०२.२०२३ रोजी झालेल्या १०९ व्या बैठकीत कापूस संशोधन केंद्र,
महेबुब बाग, रेशीम संशोधन केंद्र, परभणी व पशुसंवर्धन व दुग्धशास्त्र विभाग,परभणी येथील
प्रक्षेत्रास संरक्षण भिंत बांधण्याच्या कामास मान्यता प्रदान करण्यात आली आहे.
कापूस संशोधन केंद्र,महेबूब बाग, परभणी, रेशीम संशोधन केंद्र, परभणी आणि पशुसंवर्धन
व दुग्धशास्त्र विभाग,परभणी येथील प्रक्षेत्रास संरक्षण भिंत बांधण्याच्या प्रस्तावास कार्यकारी
अभियंता, सार्वजनिक बांधकाम विभाग,परभणी यांनी तांत्रिक सहमती प्रदान केली आहे.
संचालक (विस्तार शिक्षण व सासावि), महाराष्ट्र कृषि शिक्षण व संरक्षण परिषद, पुणे यांनी
संदर्भ क्र.५ अन्वये कापूस संशोधन केंद्र,महेबूब बाग,परभणी येथील प्रक्षेत्रावरील संरक्षण भिंत
बांधकामाचा रु.९९.९० लाख, रेशीम संशोधन केंद्र, परभणी येथे संरक्षण भिंतीचा रु.१००.०० लाख
व पशुसंवर्धन व दुग्धशास्त्र विभाग, परभणी येथे संरक्षण भिंतीचा रु.१००.०० लाख अशा एकूण
रु.२९९.९० लाख इतक्या रकमेचा संरक्षणभिंत बांधकामाचा प्रस्ताव शासनास सादर केला होता.
त्यानुषंगाने वसंतराव नाईक मराठवाडा कृषि विद्यापीठ,परभणी या कृषि विद्यापीठांतर्गत कापूस
संशोधन केंद्र, महेबूब बाग, रेशीम संशोधन केंद्र, परभणी व पशुसंवर्धन व दुग्धशास्त्र विभाग,परभणी
येथील प्रक्षेत्रास संरक्षण भिंत बांधकामाच्या अंदाजपत्रकास प्रशासकीय मान्यता देण्याची बाब
शासनाच्या विचाराधीन होती.
शासन निर्णय :-
वसंतराव नाईक मराठवाडा कृषि विद्यापीठ,परभणी या कृषि विद्यापीठाच्या कापूस संशोधन
केंद्र, महेबूब बाग, परभणी येथील संरक्षण भिंतीच्या रु.९९.९० लाख रकमेच्या, रेशीम संशोधन केंद्र,
परभणी येथील प्रक्षेत्रास संरक्षण भिंतीच्या रु.१००.०० लाख रकमेच्या व पशुसंवर्धन व दुग्धशास्त्र
पृष्ट्ठ ७ पैकी २
# Page 3
शासन निर्णय क्रमांकः मकृवि-१२२४/प्र.क्र.१५८/७-अे,
विभाग,परभणी येथील प्रक्षेत्रास संरक्षण भिंत बांधकामाच्या रु.१००.०० लाख अशा एकूण
रु.२९९.९० लाख रकमेच्या अंदाजपत्रकीय कामास खालील अटी व शतींच्या अधीन राहून
प्रशासकीय मान्यता देण्यात येत आहे. (सविस्तर अंदाजपत्रक सोबतच्या परिशिष्ट्ट-१,२ व ३ नुसार
राहील).
२. अटी व शतीं-
१.कामासाठी निविदा मागविण्याआधी सदर कामास सार्वजनिक बांधकाम विभागातील सक्षम
अधिकाऱ्यांची तांत्रिक मंजुरी घेणे आवश्यक राहील.
२.सदरच्या कामांच्या सविस्तर अंदाजपत्रकांना मुख्य अभियंता यांची तांत्रिक मंजुरी घेण्यात
यावी.
३.काम सुरु करण्यापुर्वी नमुना नकाशा, मांडणी नकाशा तसेच, विस्तृत नकाशास
वास्तुविशारदांकडून मंजूरी घेऊन काम सुरु करावे.
४.सदरची कामे प्रशासकीय मान्यता किंमतीच्या मर्यादेतच पूर्ण करावीत.
५.सार्वजनिक बांधकाम विभागाच्या शासन निर्णय क्र.बीडीजी-२०१७/प्र.क्र.६०/ईमा-२,
दि.०७.०७.२०१७ अन्वये कार्यवाही करण्यात यावी.
६.प्रत्यक्ष काम करतेवेळी पर्यावरण विभाग, शासन निर्णय,दि.१०.०१.२०१४ मध्ये उल्लेख
करण्यात आलेल्या मार्गदर्शक तत्तवानुसार कार्यवाही करण्यात यावी.
३.याप्रित्यर्थचा खर्च "मागणी क्रमांक डी-३, २४१५ कृषि विषयक शिक्षण व संशोधन, ०१,
पीकसंवर्धन,१२०, पंचवार्षिक योजनांतर्गत योजना, राज्य योजनांतर्गत योजना, (००) (०९) वसंतराव
नाईक मराठवाडा कृषि विद्यापीठाला सहायक अनुदान, (कार्यक्रम) (२४१५ ०१०५) ३५,भांडवली
मत्तेच्या निर्मितीकरीता अनुदान” या लेखाशीर्षाखाली अर्थसंकल्पीत केलेल्या तरतूदीमधून
भागविण्यात यावा.
४. हे आदेश, वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनिमय, भाग-२,
दि.२०.०९.२०१९ मधील वित्तीय अधिकार नियम पुस्तिका-१९७८ चा भाग-पहिला, उपविभाग-पाच,
महाराष्ट्र सार्वजनिक बांधकाम नियम पुस्तिकेतील परिच्छेद क्र.१३४ नुसार प्रशासकीय विभागांना
प्रदान करण्यात आलेल्या अधिकारानुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7