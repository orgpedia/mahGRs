# Page 1
निधी वितरण - शासन घोषित किमान आधारभुत किंमत ही विहित कालावधीतील कृषि उत्पन्न बाजार समितीच्या आधारीत दरापेक्षा जास्त असल्यास त्यामधील फरकाची रक्कम बिजोत्पादक शेतकऱ्यांना देण्याबाबत.
महाराष्ट्र शासन
कृषि, पशुसंवर्धन, दुग्ध व्यवसाय विकास व मत्स्य व्यवसाय विभाग
शासन निर्णय क्रमांक: पुरक १५१८/प्र.क्र.२२६/१अ
मंत्रालय विस्तार, हुतात्मा राजगुरु चौक,
मादाम कामा मार्ग, मुंबई-४०००३२.
दिनांक: १९ मार्च, २०१९.
वाचा:
१. कृषि व पदुम विभाग शासन निर्णय क्रमांक :- संकीर्ण २७१७/प्र.क्र.१९९/१ञे, दिनांक १७.९.२०१८.
२. कृषि आयुक्तालयाचे क्रमांक :- जा.क्र. कृआ/ गुनि/१/२ एम.एस.पी./५३७/२०१८ दिनांक १३.१२.२०१८ चे पत्र.
३. कृषि व पदुम विभाग शासन निर्णय क्रमांक :- पुरक १५१८/ प्र.क्र२२६/१ञे, दिनांक ११.१.२०१९.
४. कृषि आयुक्तालयाचे क्रमांक :- जा.क्र. कृआ / गुनि / १/२ एम.एस.पी./९६/२०१९ दिनांक १२.३.२०१९ चे पत्र.
प्रस्तावना: सन २०१७ - १८ मधील उत्पादित पिकांकरीता कृषि उत्पन्न बाजार समितीमधील दर हा किमान आधारभुत किमतीपेक्षा कमी असल्यामुळे राज्यातील बिजोत्पादन कार्यक्रमात स्थिरता येण्याच्या दृष्टीने तसेच, शेतकऱ्यांचा बिजोत्पादन कार्यक्रमातील सहभाग कायम राखण्याच्या दृष्टीने दिनांक १७ सप्टेंबर,२०१८ च्या शासन निर्णयानुसार शासन घोषित किमान आधारभुत किंमत ही विहित कालावधीतील कृषि उत्पन्न बाजार समितीच्या आधारीत दरापेक्षा जास्त असल्यास त्यामधील फरकाची रक्कम महाराष्ट्र राज्य बियाणे महामंडळ मर्यादित, अकोला आणि राष्ट्रीय बियाणे महामंडळ, पुणे यांच्या बिजोत्पादक शेतकऱ्यांना देण्याबाबतची नवीन योजना लागू करण्यात आलेली आहे. खरीप व रब्बी हंगाम २०१७-१८ मध्ये उत्पादित झालेल्या बिजोत्पादक शेतकऱ्यांच्या बियाणांना फरकाची रक्कम रुपये ३१००.२३ लाख निधी उपलब्ध करून देण्याबाबतचा प्रस्ताव कृषि आयुक्तालयाकडून प्राप्त झालेला होता. यास अनुसरून शासन निर्णय दिनांक ११.१.२०१९ च्या निर्णयान्वये रूपये २१.०० कोटी इतका निधी वितरीत करण्यात आलेला होता. उर्वरित निधी वितरीत करण्याची विनंती कृषि आयुक्तालयाने दिनांक १२.३.२०१९ च्या पत्रान्वये केलेली होती. यास अनुसरून रूपये ३.०० कोटी इतका निधी वितरीत करण्याची बाब शासनाच्या विचाराधिन होती.
# Page 2
शासन निर्णय क्रमांकः पुरक १५१८/प्र.क्र.२२६/१अ
शासन निर्णयः खरीप व रब्बी हंगाम २०१७-१८ मध्ये उत्पादित झालेल्या बिजोत्पादक शेतकऱ्यांच्या बियाणांना कृषि उत्पन्न बाजार समिती आधारीत दर आणि शासन घोषित किमान आधारभुत किंमत यामधील फरकाची रक्कम महाराष्ट्र राज्य बियाणे महामंडळ मर्यादित, अकोला आणि राष्ट्रीय बियाणे महामंडळ, पुणे यांच्या बिजोत्पादक शेतकऱ्यांना देण्यासाठी लेखाशिर्ष २४०१A९२२ (१००%) राज्य योजना अंतर्गत रूपये ३.०० कोटी इतका निधी वितरीत करण्यात येत आहे.
सदर फरकाची रक्कम थेट लाभ हस्तांतरणाद्वारे बिजोत्पादक शेतकऱ्यांच्या आधारलिंक बँक खात्यामध्ये जमा करण्यात यावी.
वित्त विभागाच्या दिनांक २.४.२०१८, दिनांक २७.७.२०१८ आणि दिनांक ५.१२.२०१८ रोजीच्या परिपत्रकातील अटींची पूर्तता करण्यात यावी.