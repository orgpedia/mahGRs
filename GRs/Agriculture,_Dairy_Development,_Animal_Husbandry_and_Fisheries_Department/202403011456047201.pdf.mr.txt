# Page 1
वसंतराव नाईक मराठवाडा कृषि
विद्यापीठ, परभणी या विद्यापीठातंर्गत
छत्रपती संभाजीनगर येथे शेतकरी
कौशल्य विकास व प्रशिक्षण केंद्र स्थापन
करण्यास मान्यता देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: मकृवि-१२२३/प्र.क्र.२१४/७-अे
मादाम कामा रोड, हुतात्मा राजगुरू चौक
मंत्रालय विस्तार, मुंबई ४०० ०३२
दिनांक :०१/०३/२०२४
संदर्भ: १) महाराष्ट्र कृषि शिक्षण व संशोधन परिषदेच्या दि.१३.०७.२०२३ रोजीच्या १११
व्या बैठकीचे इतिवृत्त.
२) संचालक (विस्तार शिक्षण व साधनसामुग्री विकास), महाराष्ट्र कृषि शिक्षण व
संशोधन परिषद,पुणे यांचे जा.क्र.मकृप/सासावि/१११ वी बैठक/२०५९/
२०२३, दि.२८.०७.२०२३.
३)मा.केंद्रीय अर्थ राज्यमंत्री, भारत सरकार यांच्या अध्यक्षतेखाली
दि.०६.१०.२०२३ रोजी झालेली बैठक.
४) कुलसचिव, वसंतराव नाईक मराठवाडा कृषि विद्यापीठ, परभणी यांचे पत्र
जा.क्र.जमीन-२०२३/साप्रवि-२/५३१५,दि.०१.१२.२०२३.
प्रस्तावना:-
वसंतराव नाईक मराठवाडा कृषि विद्यापीठ,परभणी अंतर्गत छत्रपती संभाजीनगर येथे
पंजाब नॅशनल बँकेच्या सहकार्याने, सी.एस.आर. फंडातून, शेतकरी कौशल्य विकास व प्रशिक्षण
केंद्र स्थापन करण्याबाबतचा प्रस्ताव परभणी कृषि विद्यापीठाने विद्यापीठाच्या कार्यकारी
परिषदेच्या मान्यतेच्या अधीन राहून, कृषि परिषदेस सादर केला होता. सदर प्रस्तावास महाराष्ट्र
कृषि शिक्षण व संशोधन परिषदेच्या कृषि परिषदेने, दि.१३.०७.२०२३ रोजी झालेल्या १११ व्या
बैठकीत मान्यता प्रदान केली आहे.
पंजाब नॅशनल बँकेच्या सहकार्याने त्यांच्या सी.एस.आर. फंडातून, शेतकरी कौशल्य
विकास व प्रशिक्षण केंद्र स्थापन करण्यासंदर्भात, मा.केंद्रीय अर्थ राज्यमंत्री, भारत सरकार यांच्या
अध्यक्षतेखाली दि.०६.१०.२०२३ रोजी झालेल्या बैठकीत,मा.केंद्रीय अर्थ राज्यमंत्री यांनी दिलेल्या
सूचनांनुसार, वसंतराव नाईक मराठवाडा कृषि विद्यापीठ,परभणी कृषि विद्यापीठाने, विद्यापीठाच्या
कृषि तंत्र विद्यालय, पैठण रोड, छत्रपती संभाजीनगर येथील विद्यापीठाच्या १५ एकर जमिनीवर,
शेतकरी कौशल्य विकास व प्रशिक्षण केंद्र स्थापन करण्यासाठी पंजाब नॅशनल बँक व वसंतराव
नाईक मराठवाडा कृषि विद्यापीठ,परभणी यांच्यात होणाऱ्या सामंजस्य कराराचा मसुदा,संदर्भ क्र.४
अन्वये,महाराष्ट्र कृषि शिक्षण व संशोधन परिषद, पुणे यांच्या कार्यालयास केला होता. त्यानुसार,
# Page 2
शासन निर्णय क्रमांकः मकृवि-१२२३/प्र.क्र.२१४/७-अे
महाराष्ट्र कृषि शिक्षण व संशोधन परिषद, पुणे यांनी छत्रपती संभाजीनगर येथे, परभणी कृषि
विद्यापीठाच्या जागेवर, शेतकरी कौशल्य विकास व प्रशिक्षण केंद्र स्थापन करण्यास व त्यासाठी
पंजाब नॅशनल बँक व वसंतराव नाईक मराठवाडा कृषि विद्यापीठ,परभणी यांच्यात होणाऱ्या
सामंजस्य कराराच्या मसुद्यास मान्यता देण्याची विनंती शासनास केली आहे. त्यानुषंगाने वसंतराव
नाईक मराठवाडा कृषि विद्यापीठ,परभणी अंतर्गत छत्रपती संभाजीनगर येथे पंजाब नॅशनल
बँकेच्या सहकार्याने त्यांच्या सी.एस.आर. फंडातून, शेतकरी कौशल्य विकास व प्रशिक्षण केंद्र
स्थापन करण्यास मान्यता देण्याची बाब शासनाच्या विचाराधीन होती.
शासन निर्णय :-
१.वसंतराव नाईक मराठवाडा कृषि विद्यापीठ, परभणी यांच्या, कृषि तंत्र विद्यालय, पैठण
रोड, छत्रपती संभाजीनगर येथील १५ एकर जमिनीवर,पंजाब नॅशनल बँकेच्या अर्थसहकार्याने,
त्यांच्या सी.एस.आर. फंडातून, शेतकरी कौशल्य विकास व प्रशिक्षण केंद्र स्थापन करण्यास
करण्यास शासन मंजूरी देत आहे.
२.छत्रपती संभाजीनगर येथे, सदर शेतकरी कौशल्य विकास व प्रशिक्षण केंद्र स्थापन
करण्यासाठी, पंजाब नॅशनल बँक व वसंतराव नाईक मराठवाडा कृषि विद्यापीठ,परभणी यांच्यात
होणाऱ्या सामंजस्य कराराच्या मसुद्यास मान्यता देण्यात येत आहे.
३.शेतकरी कौशल्य विकास व प्रशिक्षण केंद्र स्थापन करण्यासाठी पंजाब नॅशनल बँक व
वसंतराव नाईक मराठवाडा कृषि विद्यापीठ,परभणी यांच्यात होणाऱ्या सामंजस्य करारानुसार कृषि
तंत्र विद्यालय,पैठण रोड, छत्रपती संभाजीनगर येथे या केंद्राची उभारणी करण्यास मान्यता
देण्यात येत आहे.
४.शेतकरी कौशल्य विकास व प्रशिक्षण केंद्र स्थापन करण्यासाठी देण्यात येणारी जागा ही
प्राधान्याने शेतकऱ्यांच्या प्रशिक्षण कार्यक्रमासाठी वापर करण्यात यावी. इतर कोणत्याही
प्रयोजनासाठी सदर जागेचा वापर करता येणार नाही.
५.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3