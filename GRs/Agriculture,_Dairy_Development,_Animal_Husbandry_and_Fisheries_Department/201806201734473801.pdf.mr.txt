# Page 1
डॉ. बाबासाहेब आंबेडकर कृषि स्वावलंबन योजना राबविण्यास प्रशासकीय मान्यता देण्याबाबत............
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०१७/प्र.क्र.१४१/३-अ
मादाम कामा मार्ग, हुतात्मा राजगुरु चौक
मंत्रालय, मुंबई ४०००३२
दिनांक : २१ जून, २०१८
वाचा - १) शासन निर्णय, कृषि व पदुम विभाग, क्र. विघयो-२०१६/प्र.क्र. १७६/४, दि. ५ जानेवारी, २०१७ २) आयुक्त (कृषि), कृषि आयुक्तालय, महाराष्ट्र राज्य, पुणे यांचे पत्र क्र.विप्र-७/डॉ.बा.आं. कृ.स्वा.यो./ बदल/७११/२०१७, दि. २६ ऑक्टोंबर, २०१७ शासन निर्णय :
उपरोक्त वाचा येथील क्र. १ येथे नमूद करण्यात आलेल्या शासन निर्णयातील 'मुद्दा क्र. २४ (vii) आ' मध्ये पुढील प्रमाणे सुधारित केल्याप्रमाणे वाचण्यात यावा.
(१) ज्या शेतक-यांना नवीन विहीर या घटकांचा लाभ घ्यावयायाचा आहे त्यांच्यासाठी किमान शेत जमिनीची अट ०.४० हेक्टर असेल.
(२) सामुहिक शेत जमिन किमान ०.४० हेक्टर धारण करणारे एकत्रित कुटुंब नवीन विहीर या घटकाचा लाभ घेण्यासाठी पात्र असेल.
(३) ज्या शेतक-यांना नवीन विहीर घटकाव्यतिरीक्त जुनी विहीर दुरुस्ती, इनवेल बोअरींग पंपसंच, वीजजोडणी आकार, शेततळ्यांचे प्लॅस्टिक अस्तरीकरण, सुक्ष्म सिंचन संच या बाबींचा लाभ घ्यावयाचा आहे त्यांच्यासाठी किमान शेत जमिनीची अट ०.२० हेक्टर असेल.
(४) सदर योजनेंअंतर्गत कमाल शेत जमिनीची अट ६ हेक्टर असेल.
२. उपरोक्त वाचा येथील क्र. १ येथे नमूद करण्यात आलेल्या शासन निर्णयातील ‘मुद्दा क्र. २४’ मध्ये पुढील नमूद करण्यात आल्या प्रमाणे उपमुद्यांचा समावेश करण्यात येत आहे.
२४ (VIII) कर्मवीर दादासाहेब गायकवाड सबलीकरण व स्वाभीमान योजना या योजनेंतर्गत ज्या शेतकऱ्यांना जमिन उपलब्ध करून देण्यात आली आहे अशा शेतकऱ्यांना सदर योजनेचा लाभ प्राधान्यक्रमाने देण्यात येईल.
३. उपरोक्त वाचा येथील क्र. १ येथे नमूद करण्यात आलेल्या शासन निर्णयामध्ये पुढील नमूद करण्यात आल्या प्रमाणे मुद्दा क्र. २९ या मुंद्याचा समावेश करण्यात येत आहे.
२९. सदर योजनेअंतर्गत जिल्हा परिषदेला मंजुर करण्यात आलेल्या निधीच्या ३% इतका निधी संकीर्ण / आकस्मिक खर्चाच्या बाबीसाठी (उदा. जिल्हा परिषद तसेच तालुका स्तरावर संगणक घेण्यासाठी, विविध नोंदवह्या, तपासणी फ़ॉर्म, इतर स्टेशनरी तसेच तालुका, जिल्हास्तरावर बैठकीसाठी लागणारा खर्च व इतर अनुषंगिक बाबीसाठी लागणारा खर्च) खर्च करण्यास मान्यता देण्यात येत आहे. तसेच सदर योजनेच्या अनुषंगाने शासन स्तरावर व आयुक्तालय स्तरावर झालेल्या बैठकीसाठी लागणारा खर्च जिल्हयांना उपलब्ध करुन दिलेल्या ३% आकस्मिक खर्चातुन चक्राकार पदधतीने भागविण्यास मान्यता देण्यात येत आहे.
पृष्ठ २ पैकी १
# Page 2
शासन निर्णय क्रमांक: संकीर्ण-२०१७/प्र.क्र.१४१/३-अ
४. सदर शासन निर्णय सामाजिक न्याय व विशेष सहाय्य विभाग व वित्त विभाग यांच्या मान्यतेने निर्गमीत करण्यात येत आहे.