# Page 1
राज्यांतर्गत अन्नधान्य, कडधान्य व गळीतधान्य पिकांच्या पिकस्पर्धेच्या अंमलबजावणी कार्यपध्दतीमध्ये बदल करण्याबाबत.
महाराष्ट्र शासन
कृषि,पशुसंवर्धन,दुग्ध व्यवसाय विकास व मत्सव्यवसाय विभाग
शासन निर्णय क्रमांक:- पिकस्पर्धा-२०२०/प्र.क्र ११३/४अ
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई-३२
दिनांक- ०६ डिसेंबर, २०२२
संदर्भ: १) पीकस्पर्धा नियमावली पुस्तिका जानेवारी २००२ २) कृषि व पदुम विभागाचा शासन निर्णय क्र. पिकस्पर्धा-२०२०/प्र.क्र.४८/४, दि.०५ ऑक्टोबर, २०२० ३) कृषि आयुक्तालयाचे पत्र जा.क्र./वि.प्र.४/पीकस्पर्धा/मा.सू./२८१७०/२०२०, दि. ०५ नोव्हेंबर, २०२० ४) कृषि आयुक्तालयाचे पत्र जा.क्र./कृ.मा.वि./वि.प्र.४/पि.स्प/मासु/R/५२/२०२२, दि. २६ जुलै, २०२२
प्रस्तावना: राज्यामध्ये पिकांची उत्पादकता वाढविण्यासाठी विविध भागांमध्ये शेतक-यांकडून विविध प्रयोग करण्यात येतात व उत्पादकतेत वाढ करण्यात येते. अशा प्रयोगशील शेतक-यांना, मिळालेल्या उत्पादकतेबाबत प्रोत्साहन देऊन गौरव केल्यास त्यांची इच्छाशक्ती, मनोबल यांमध्ये वाढ होऊन आणखी उमेदीने नवनवीन अद्यावत तंत्रज्ञानाचा वापर केला जातो. यामुळे कृषि उत्पादनामध्ये भर घालण्यासाठी शेतक-यांचे योगदान मिळते. तसेच त्यांचे मार्गदर्शन परिसरातील इतर शेतक-यांना होऊन राज्याच्या एकूण उत्पादनात मोलाची भर पडते, हा उद्देश ठेऊन राज्यांतर्गत पीकस्पर्धा योजना राबविण्यात येत आहे.
सद्यस्थितीत या योजनेमध्ये पिकस्पर्धेतील पिकांमध्ये अवाजवी उत्पादकता येणे, पिकस्पर्धा निकाल घोषित करणेकामी खुप अवधी लागणे, स्पर्धक शेतकरी पिक कापणीचे वेळी सर्व ठिकाणी अधिकारी हजर राहणे शक्य न होणे तसेच राज्यस्तरीय बक्षीस एकाच वर्षाच्या उत्पादकतेवर अवलंबून असल्याने संबंधित स्पर्धकांच्या उत्पादकतेमध्ये सातत्य आहे किंवा कसे हे न समजणे, अशा अनेक कारणास्तव पिकस्पर्धेमध्ये बदल करण्याबाबतची मागणी क्षेत्रिय स्तरावरुन होत आहे. यास्तव पीकस्पर्धेमध्ये अधिक पारदर्शकता आणणे, दुय्यम व पौष्टिक तृणधान्य पिकांच्या क्षेत्रात आणि उत्पादनात वाढ होण्यासाठी, पिकस्पर्धेत जास्तीत जास्त शेतकरी सहभागी होण्यासाठी आवश्यक प्रचार व प्रसिद्धी करणे आवश्यक आहे. या उद्देशाने पिक स्पर्धेच्या यापुर्वीच्या कार्यपध्दतीमध्ये बदल करण्याची बाब शासनाच्या विचाराधीन होती.
पिकस्पर्धेच्या मार्गदर्शक सूचनांमध्ये सुधारणा करण्याकरिता कृषि आयुक्तालयाने या संदर्भाधीन पत्रान्वये सादर केलेल्या प्रस्तावावर साकल्याने विचार करून समित्यांचे पुनर्गठन, पात्रतेचे निकष, विविध प्रपत्रे, पिकस्पर्धा विजेते संख्या, स्वरुप, बक्षिस रक्कमेमध्ये वाढ करणे, पिकस्पर्धांकरीता वेळापत्रक विहित करणे तसेच विविध स्तरावरील पिकस्पर्धेसाठी विहीत करण्यात आलेल्या निकषामध्ये कालानुरूप बदल करण्याची आवश्यकता लक्षात घेवून पिकस्पर्धेबाबत यापुर्वीचा दि.०५ ऑक्टोबर, २०२० चा शासन निर्णय या निर्णयाद्वारे अधिक्रमीत करून सन २०२२-२३ च्या पिकस्पर्धेच्या निकषामध्ये बदल करणेसंबधीची बाब शासनाच्या विचाराधीन होती.
शासन निर्णय: वंचित / दुर्लक्षित तसेच पौष्टिक तृणधान्य पिकांच्या क्षेत्रात आणि उत्पादन तंत्रज्ञानात वाढ होण्याची आवश्यकता विचारात घेऊन तसेच जास्तीत जास्त शेतकरी पिकस्पर्धेमध्ये सहभागी होतील या
# Page 2
शासन निर्णय क्रमांकः पिकस्पर्धा-२०२०/प्र.क्र ११३/४अ
दृष्टीकोनातून पिक स्पर्धांच्या निकषांबाबतचा संदर्भाधीन दि.०५ ऑक्टोबर, २०२० रोजीचा शासन निर्णय अधिक्रमित करून पिकस्पर्धाच्या निकषांमध्ये पुढीलप्रमाणे सुधारणा करण्यास शासन सदर शासन निर्णयान्वये मान्यता देत आहे.
१. पीकस्पर्धेतील पिके : हंमामनिहाय पिके •खरीप पीके -भात, ज्वारी, बाजरी, मका, नाचणी (रागी), तूर, मूग, उडीद, सोयाबीन, भुईमुग, सुर्यफुल (एकूण ११ पिके) • रब्बी पीके- ज्वारी, गहू, हरभरा, करडई, जवस (एकूण ०५ पिके) पीकस्पर्धेतील पिकांची निवड करताना त्या पिकाचे तालुक्यातील एकूण लागवड क्षेत्र किमान १००० हेक्टर असावे. तथापि संबंधित पिकाखालील क्षेत्र १००० हेक्टर पेक्षा कमी असल्यास व स्पर्धेमध्ये सहभाग घ्यावयाचा असल्यास कृषि संचालक (विस्तार व प्रशिक्षण ) यांची विहीत मार्गाने लेखी परवानगी घेणे बंधनकारक आहे.
२.स्पर्धक संख्या, पीकस्पर्धा क्षेत्र, कापणी प्रयोग घ्यावयाची संख्या, - पीकस्पर्धेसाठी तालुकास्तरासाठी तालुका, जिल्हास्तरासाठी जिल्हा व राज्यस्तरासाठी राज्यातील सर्व जिल्हे हे घटक आधारभूत धरण्यात येईल.
किमान स्पर्धक संख्या- सर्वसाधारण गटासाठी १० व आदिवासी गटासाठी ५ (यापेक्षा कमी स्पर्धक संख्या असल्यास संबंधित तालुका कृषि अधिकारी/जिल्हा अधीक्षक कृषि अधिकारी यांनी संबंधित पिकाची त्या वर्षाकरीताची पिकस्पर्धा रद्द करावी.) पिकस्पर्धेमध्ये सहभागी लाभार्थीचे स्वतःच्या शेतावर त्यापीकाखाली भात पिकासाठी किमान २० आर व इतर पिकासाठी ४० आर क्षेत्रावर सलग लागवड असणे आवश्यक आहे.
• तालुकास्तरीय स्पर्धा तालुका कृषि अधिकारी यांनी, जिल्हास्तरीय स्पर्धा जिल्हा अधीक्षक कृषि अधिकारी यांनी व राज्यस्तरीय स्पर्धा मा. संचालक (विस्तार व प्रशिक्षण ) यांनी जाहीर करावी.
पीक कापणी प्रयोग घ्यावयाची किमान संख्या - सर्वसाधारण गटासाठी०५ व आदिवासी गटासाठी ०४ स्पर्धकांची पीक कापणी होणे आवश्यक आहे. (यापेक्षा कमी स्पर्धकांची पिक कापणी झाल्यास संबंधित पिकस्पर्धा जाहीर करणाऱ्या अधिकाऱ्यांनी संबंधित पिकाची त्या वर्षाकरीताची पिकस्पर्धा रद्द करावी.)
३. पीक कापणी प्रयोगासाठी प्लॉटची मोजमापे -
------------------------------------------------------------------------------------------------------------------------------------------------------------
| अ.क्र. | पिकाचे नाव | प्लॉटचे मोजमापे |
| १ | भात, खरीप/रब्बी ज्वारी, बाजरी, मका, भुईमुग, गहू, हरभरा, करडई, मूग, उडीद, सोयाबीन, नाचणी (रागी), सुर्यफुल, जवस | १० x १० मी. १x१ मी. ५ ठिकाणी संपूर्ण प्लॉट |
|  | तूर | २० x १० मी. १x१ मी. ५ ठिकाणी संपूर्ण प्लॉट |
------------------------------------------------------------------------------------------------------------------------------------------------------------
पिकस्पर्धेतील पिकांच्या कापणीसाठी प्लॉटची निवड ही सांख्यिकी विभागाच्या मार्गदर्शक सूचनांनुसार करण्यात यावी.
पृष्ठ ८ पैकी २
# Page 3
शासन निर्णय क्रमांकः पिकस्पर्धा-२०२०/प्र.क्र ११३/४अ
पिकस्पर्धा प्लॉटची कापणी व मळणी एकाच दिवशी करण्यात यावी.
४. पीक कापणी प्रयोगाचे पर्यवेक्षण १) तालुकास्तरावरील पिकस्पर्धेच्या पीककापणी प्रयोगाचे पर्यवेक्षण करण्याची जबाबदारी उपविभागीय कृषि अधिकारी यांच्या स्तरावरुन असंबंधीत मंडळ कृषि अधिकारी / कृषि अधिकारी यांचेकडे द्यावी व तसे लेखी आदेश निर्गमित करावे.
२) जिल्हास्तरावरील पिकस्पर्धेच्या पीककापणी प्रयोगाचे पर्यवेक्षण करण्याची जबाबदारी जिल्हा अधीक्षक कृषि अधिकारी यांच्या स्तरावरुन असंबंधीत तालुका कृषि अधिकारी/ तंत्र अधिकारी, यांचेकडे द्यावी व तसे लेखी आदेश निर्गमित करावे.
३) राज्यस्तरावरील पिकस्पर्धेच्या पीककापणी प्रयोगाचे पर्यवेक्षण करण्याची जबाबदारी विभागीय कृषि सहसंचालक यांच्या स्तरावरुन असंबंधीत उपविभागीय कृषि अधिकारी / कृषि उपसंचालक यांचेकडे द्यावी व तसे लेखी आदेश निर्गमित करावे.
४) राज्यस्तरावरील पिकस्पर्धेच्या स्पर्धकांच्या पीककापणीची तारीख कापणीपूर्वी किमान १० दिवस अगोदर मा. संचालक (विस्तार व प्रशिक्षण) यांना कळविण्यात यावी.
५. स्पर्धेमध्ये भाग घेणारे शेतकरी: कोणत्याही पातळीवरील स्पर्धेत भाग घेताना शेतकऱ्याकडे त्याच्या स्वताचे नावावर जमीन असली पाहिजे व ती जमीन तो स्वतः कसत असला पाहिजे.
तालुका पातळीवरील पीकस्पर्धेसाठी सर्व इच्छुक शेतक-यांना भाग घेता येईल.
जिल्हा पातळीवरील स्पर्धेत पूर्वी कधीही तालुका स्तरावरील स्पर्धेत प्रथम तीन आलेले शेतकरी पात्र राहतील.
राज्य पातळीवरील स्पर्धेत यापूर्वी कधीही जिल्हा स्तरावरील स्पर्धेत प्रथम तीन आलेले शेतकरी पात्र राहतील.
स्पर्धेत भाग घेणा-या शेतकऱ्याला एकाच वेळी एकापेक्षा जास्त पिकासाठी स्पर्धेत सहभाग घेता येईल.
६. स्पधेसाठी प्रवेश शुल्क: सर्वसाधारण व आदिवासी गटासाठी पिकनिहाय प्रत्येकी रक्कम रु.३०० राहील.
प्रवेश शुल्क खालील लेखाशिर्षाखाली शासकीय कोषागारात मुदतीत जमा करावे.
-------------------------------------------------------------------------------------------------------------------------------------------------------------------------------------------------------------------------------------
| इंग्रजी | मराठी |
| 0401-Crop Husbandry 104-Receipts from Agricultural Farms (01)(02)- Receipts under crop competition scheme 0401047301 | ०४०१-पीक संवर्धन १०४-शेती क्षेत्रांपासून प्राप्त जमा रकमा (००)(०२)-पीक स्पर्धा योजनेखालील जमा रक्कम ०४०१०४७३०१ |
-------------------------------------------------------------------------------------------------------------------------------------------------------------------------------------------------------------------------------------
तालुकास्तरावर/जिल्हास्तरावर / राज्यस्तरावर स्पर्धा आयोजनासाठी सर्वसाधारण गटासाठी किमान १० व आदिवासी गटासाठी किमान ०५ यापेक्षा प्रवेश अर्ज कमी असल्यास, पिकस्पर्धा रद्द
करण्यात येऊन प्रवेश शुल्क परत देण्यांत येईल.
तालुका कृषि अधिकारी/जिल्हा अधीक्षक कृषी अधिकारी / मा. संचालक (विस्तार व प्रशिक्षण ) यांनी पुरेशे पात्र अर्ज प्राप्त झाल्यानंतर स्पर्धा जाहीर करावी.
पृष्ठ ८ पैकी ३
# Page 4
शासन निर्णय क्रमांकः पिकस्पर्धा-२०२०/प्र.क्र ११३/४अ
स्पर्धा जाहीर झाल्यानंतर सहभागी शेतकऱ्यास प्रवेश शुल्क परत दिले जाणार नाही.
पीक स्पर्धेत भाग घेतलेल्या स्पर्धकाने स्पर्धेतून माघार घ्यावयाची झाल्यास कापणीपूर्वी किमान १५ दिवस अगोदर माघार घेतल्याचे सर्व संबंधित अधिकाऱ्यास लेखी कळवावे. तसेच माघार कोणत्या कारणासाठी घेतली हे अर्जात सुस्पष्ट नमुद करावे.
पीक कापणी प्रयोग घ्यावयाची किमान संख्या सर्वसाधारण गटासाठी ०५ व आदिवासी गटासाठी ०४ ७. अर्ज दाखल करण्याची तारीख: निरनिराळ्या हंगामामध्ये पीक स्पर्धेची अर्ज दाखल करण्याची तारीख खालील प्रमाणे राहिल.
खरीप हंगाम → मूग व उडीद पिक:- ३१ जुलै → भात,ज्वारी,बाजरी, मका, नाचणी (रागी), तूर, सोयाबीन, भुईमुग, सुर्यफुल:- ३१ ऑगस्ट रब्बी हंगाम ज्वारी, गहू, हरभरा, करडई, जवस:- ३१ डिसेंबर ८. पीक कापणी करण्यासाठी विविध पातळीवर खालीलप्रमाणे पिक कापणी समित्या स्थापन करण्यात येत आहेत.
अ) तालुका पातळीवरील समिती -
-----------------------------------------------------------------------
| १ | संबंधित तालुका कृषी अधिकारी | अध्यक्ष |
| २ |  | संबंधित मंडळ कृषी अधिकारी | सदस्य |
| ३ | संबंधित गावचे सरपंच | सदस्य |
| ४ | ग्रामपंचायत सदस्य (ग्राम कृषी विकास समितीने नेमलेला) | सदस्य |
| ५ | संबंधित गावातील प्रगतशील शेतकरी (ग्राम कृषि विकास समितीने नेमलेला) |  |
| ६ | महिला प्रतिनिधी (ग्राम कृषि विकास समितीने नेमलेला) | सदस्य |
| ७ | संबंधित गावातील कृषी पर्यवेक्षक | सदस्य |
| ८ ८ | संबंधित गावातील कृषी सहाय्यक/कृषी सेवक | सदस्य |
| ९ | ता.कृ.अ. कार्यालयातील कार्यालयीन कृषी अधिकारी | सदस्य |
| १० | असंबंधित मं.कृ अ./कृ.अ (उ.वि.कृ.अ.यांनी नेमलेले) | सदस्य सचिव |
-----------------------------------------------------------------------
ब) जिल्हा पातळीवरील समिती
-----------------------------------------------
| १ | संबंधित जिल्हा अधीक्षक कृषी अधिकारी | अध्यक्ष |
| २ | संबंधित तालुका कृषी अधिकारी | सदस्य |
| ३ | संबंधित मंडळ कृषी अधिकारी | सदस्य |
| ४ | संबंधित गावातील कृषी पर्यवेक्षक | सदस्य |
| ५ | संबंधित गावातील कृषी सहाय्यक | सदस्य |
-----------------------------------------------
पृष्ठ ८ पैकी ४
# Page 5
शासन निर्णय क्रमांकः पिकस्पर्धा-२०२०/प्र.क्र ११३/४अ
----------------------------------------------------------------------------------------
| ६ | शेतकरी उत्पादक कंपनीचे अध्यक्ष (जिल्ह्यातील आत्मा कमिटीने नेमलेले) | सदस्य |
| ७ | संबंधित पिकाखालील जिल्ह्यात उपलब्ध विद्यापीठ/KVK शास्त्रज्ञ | सदस्य |
| ८ | जिल्ह्यातील कृषिरत्न/कृषिभूषण शेतकरी | सदस्य |
| ९ | असंबंधित ता.कृ अ./तं.अ (जि.अ.कृ.अ. यांनी नेमलेले) | सदस्य |
| १० | संबंधित जिल्हा अधीक्षक कृषी अधिकारी कार्यालयातील विस्तार तंत्र  |  अधिकारी | सदस्य सचिव |
|  |
| क) राज्य पातळीवरील समिती - |
----------------------------------------------------------------------------------------
---------------------------------------------
| १ | विभागीय कृषी सहसंचालक | अध्यक्ष |
| २ | संबंधित जिल्हा अधीक्षक कृषी अधिकारी | सदस्य |
| ३ | संबंधित मंडळ कृषी अधिकारी | सदस्य |
| ४ | संबंधित गावातील कृषी पर्यवेक्षक | सदस्य |
| ५ | संबंधित गावातील कृषी सहाय्यक | सदस्य |
| ६ | संबंधित तालुका कृषी अधिकारी | सदस्य सचिव |
---------------------------------------------
पिकस्पर्धेतील सहभागी शेतकऱ्यांच्या पिकाची उत्पादकता ही सांख्यिकी विभागाच्या पीक कापणी प्रयोगाच्या मार्गदर्शक सूचना आधारभूत धरून त्या कार्यपद्धतीने पीक कापणी प्लॉटची निवड करून त्या प्लॉटचे येणारे उत्पादन आधारभूत घेऊन उत्पादकता आकडेवारी किलो हेक्टरमध्ये अंतिम करण्यात येऊन कृषी उपसंचालक माहिती कृषी आयुक्तालय पुणे यांच्या ddinfor@gmail.com सादर करण्यात यावी.
९. पीकस्पर्धेचा निकाल
ज्या शेतक-यांची पिकनिहाय उत्पादकता तालुक्याच्या सर्वसाधारण उत्पादकतेपेक्षा दुप्पट किंवा त्यापेक्षा अधिक आहे अशा शेतक-यांना पीकस्पर्धेतील पुरस्कारासाठी पात्र समजण्यात येऊन त्यांच्यामधून तालुकास्तरीय प्रथम, द्वितीय व तृतीय क्रमांक निवडण्यात येतील. त्यापेक्षा कमी उत्पादन असणारे शेतकरी पीकस्पर्धा पुरस्कारासाठी अपात्र समजण्यात येतील.
→ ज्या पीकाच्या उत्पादकतेची तालुकास्तरावर अधिकृत माहिती उपलब्ध नसेल अशा ठिकाणी राज्याच्या उत्पादकतेपेक्षा दुप्पट किंवा त्यापेक्षा अधिक आहे अशा शेतक-यांना पिकस्पर्धेतील पुरस्कारासाठी पात्र समजण्यात येऊन त्यांच्यामधून तालुकास्तरीय प्रथम, द्वितीय व तृतीय क्रमांक निवडण्यात येतील. त्यापेक्षा कमी उत्पादन असणारे शेतकरी पिकस्पर्धा पुरस्कारासाठी अपात्र समजण्यात येतील.
→ पीकस्पर्धेत तालुक्यामधील सहभागी झालेल्या स्पर्धकांची पीक कापणी झाल्यानंतर, पिकनिहाय उत्पादकतेच्या गुणानुक्रमे पहिल्या तीन शेतक-यांची माहिती जिल्हा अधिक्षक कृषि अधिकारी यांचेकडे सादर करण्यात यावी, पिकनिहाय उत्पादकतेच्या गुणानुक्रमे पहिले तीन शेतकरी जिल्हास्तरावरील स्पर्धेसाठी पात्र असतील.
पृष्ठ ८ पैकी ५
# Page 6
शासन निर्णय क्रमांकः पिकस्पर्धा-२०२०/प्र.क्र ११३/४अ
जिल्हास्तरावरील पीकस्पर्धेत सहभागी झालेल्या स्पर्धकांची पीक कापणी झाल्यानंतर पिकनिहाय
उत्पादकतेच्या गुणानुक्रमे पहिल्या तीन शेतक-यांची माहिती विभागीय कृषि सहसंचालक यांचेकडे सादर करण्यात यावी, पिकनिहाय उत्पादकतेच्या गुणानुक्रमे पहिले तीन शेतकरी राज्यस्तरीय स्पर्धेसाठी पात्र असतील.
→ तालुकास्तर, जिल्हास्तर व राज्यस्तरावरील पिकस्पर्धा निकाल प्रथम, द्वितीय व तृतीय क्रमांकाचे पिकस्पर्धा विजेते निवडण्यात येतील.
या पद्धतीने पिकस्पर्धा घ्यावयाचे हे प्रथम वर्ष असल्याने यावर्षी तालुकास्तरीय व जिल्हास्तरीय या दोनच स्पर्धा घेण्यात येतील. मागील वर्षाच्या तालुकास्तरीय स्पर्धेतील पहिल्या तीन क्रमांकाच्या शेतकऱ्यांची जिल्हास्तरीय स्पर्धा घेण्यात यावी.
१०. पिकस्पर्धा विजेते - बक्षीसांचे स्वरूप जिल्हा व तालुका पातळीवरील बक्षिसे संबंधित पातळीवर विशेष कार्यक्रमाचे आयोजन करुन सन्मानपूर्वक देण्यात यावीत.
राज्यपातळीवरील पिकनिहाय प्रथम, द्वितीय व तृतीय क्रमांकाची बक्षिसे, कृषि पुरस्कार सत्कार समारंभात देण्यात येतील.
बक्षिसांचे स्वरुप :
---------------------------------------------------------
| अ.क्र | स्पर्धापातळी | सर्वसाधारण व आदिवासी गट बक्षिस रुपये |
| पहिले | दुसरे | तिसरे |
| १ | तालुकापातळी | ५,००० | ३,००० | २,००० |
| २ | जिल्हापातळी | १०,००० | ७,००० | ५,००० |
| ३ | राज्यपातळी | ५०,००० | ४०,००० | ३०,००० |
---------------------------------------------------------
अ) तालुकास्तर पीकस्पर्धा निकाल समिती - तालुकास्तरावर पिकस्पर्धेचे निकाल घोषित करण्यासाठी खालीलप्रमाणे समिती गठीत करण्यात यावी.
------------------------------------------
| १ | संबंधित उपविभागीय कृषि अधिकारी | अध्यक्ष |
| २ | संबंधित तालुका कृषि अधिकारी | सदस्य |
| ३ | आत्मा अध्यक्ष | सदस्य |
| ४ | संबंधित मंडळ कृषि अधिकारी | सदस्य सचिव |
------------------------------------------
ब) जिल्हास्तर पीकस्पर्धा निकाल समिती जिल्हास्तरावर पिकस्पर्धेचे निकाल घोषित करण्यासाठी खालीलप्रमाणे समिती गठीत करण्यात यावी.
-------------------------------------------------------
| १ | विभागीय कृषि उपसंचालक (वि.कृ.स.सं कार्यालय) | अध्यक्ष |
| २ | जिल्हा अधिक्षक कृषि अधिकारी | सदस्य |
| ३ | संबंधित उपविभागीय कृषि अधिकारी | सदस्य |
| ४ OC | तालुका कृषि अधिकारी (सर्व) | सदस्य सचिव |
-------------------------------------------------------
पृष्ठ ८ पैकी ६
# Page 7
शासन निर्णय क्रमांकः पिकस्पर्धा-२०२०/प्र.क्र ११३/४अ
क) राज्यस्तर पीकस्पर्धा निकाल समिती राज्यस्तरावर पिकस्पर्धेचे निकाल घोषित करण्यासाठी खालीलप्रमाणे समिती गठीत करण्यात यावी.
---------------------------------------------------------------------------------
| १ | मा. आयुक्त, (कृषि) | अध्यक्ष |
| २ | कृषि संचालक (प्रक्रिया व नियोजन) कृषि आयुक्तालय,महाराष्ट्र राज्य,पुणे | सदस्य |
|  | कृषि संचालक (विस्तार व प्रशिक्षण) कृषि आयुक्तालय, महाराष्ट्र राज्य, पुणे | सदस्य |
| ४ | कृषि सहसंचालक (वि.प्र.-१) कृषि आयुक्तालय, महाराष्ट्र राज्य, पुणे | सदस्य |
| ५ | कृषि सहसंचालक (वि.प्र. २) कृषि आयुक्तालय,महाराष्ट्र राज्य,पुणे | सदस्य |
| ६ | कृषि सहसंचालक (वि.प्र. ३) कृषि आयुक्तालय, महाराष्ट्र राज्य, पुणे | सदस्य |
| ७ | मुख्य सांख्यिकी, कृषि आयुक्तालय, महाराष्ट्र राज्य, पुणे | सदस्य |
| ८ | कृषि उपसंचालक (माहिती) कृषि आयुक्तालय,महाराष्ट्र राज्य, पुणे | सदस्य सचिव |
---------------------------------------------------------------------------------
ड) पीकस्पर्धेबद्दल अंतिम निर्णय घेण्याचे अधिकार क्षेत्रनिहाय संबंधित समित्यांना असतील. या समित्यांचा निर्णय राज्य पातळीवरील सर्व सहभागी स्पर्धकांना बंधनकारक राहील.
११. पीकस्पर्धेसाठी जास्तीत जास्त शेतकरी सहभागी होतील याबाबत कृषि आयुक्तालय आणि क्षेत्रिय स्तरावरुन प्रयत्न करण्यात यावेत. तसेच स्पर्धा राबविण्याबाबतची सर्व जबाबदारी संबंधित जिल्हा अधिक्षक कृषि अधिकारी यांचेवर व संनियंत्रणाची जबाबदारी विभागीय कृषि सहसंचालक यांची राहील.
१२. पीक स्पर्धेत भाग घेऊ इच्छिणाऱ्या स्पर्धकांचे अर्ज विहित नमुन्यात भरुन, ठरवून दिलेले प्रवेश शुल्क चलन व ७/१२ च्या उताऱ्यासह संबंधीत अधिकाऱ्याकडे पाठवावेत.
१३. पिक स्पर्धेच्या अंमलबजावणीकरीता आयुक्त (कृषि) यांच्या स्तरावरून तपशीलवार मार्गदर्शक सुचना निर्गमीत करण्यात याव्यात.
# Page 8