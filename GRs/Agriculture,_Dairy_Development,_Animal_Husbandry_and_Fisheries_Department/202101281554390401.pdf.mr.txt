# Page 1
वित्तीय मान्यता
“बीज, रासायनिक खत नियंत्रण व किटकनाशक चाचणी प्रयोगशाळांचा आवर्ती खर्च भागविण्यासाठी लेखाशिर्ष २४०१०३०५ अंतर्गत (२१) पुरवठा व सामग्री या उद्दिष्टाकरीता रु. १३५.०० लाख इतकी पूरवणी मागणीद्वारे मंजूर झालेली रक्कम उपलब्ध करुन देणेबाबत. "
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः पूरक २०२०/प्र.क्र.१९८/१७-अ
हुतात्मा राजगुरु चौक, मादाम कामा रोड
मंत्रालय विस्तार, मुंबई ४०००३२
दिनांक : २८ जानेवारी, २०२१
वाचा १) शासन निर्णय क्रमांक : संकीर्ण २०२०/प्र.क्र.६२/ १७-ओ, दि. २४/०६/२०२० २) वित्त विभाग शासन परिपत्रक क्र. पूरक-२०२०/प्र.क्र. ११९/अर्थ-३, दि. ०३ नोव्हेंबर, २०२०
३) कृषि आयुक्तालयाचे पत्र क्र. कृउसं (प्र)/२४०१-०३०५/पुरक मा./ न.क्र.०५/ २८६३७/२०२०, दि. ०९/११/२०२०.
४) कृषि आयुक्तालयाचे पत्र क्र. कृउसं(प्र)/२४०१-०३०५/पुरक मा./ न.क्र.०५/ २८९८६/ २०२०, दि. ११/११/२०२०.
५) वित्त विभाग शासन परिपत्रक क्रमांक: पूरक-२०२०/प्र.क्र.१५२/अर्थ-३, दि. २२ डिसेंबर, २०२०.
६) कृषि आयुक्तालयाचे पत्र क्र. कृउसं(प्र)/२४०१-०३०५/पुरक मा./ न.क्र.०५/ ३४४३६/ २०२०, दि. २९/१२/२०२०.
प्रस्तावना : सन २०२०-२१ या आर्थिक वर्षात बीज, रासायनिक खत नियंत्रण व किटकनाशक चाचणी प्रयोगशाळांचा आवर्ती खर्च भागविण्यासाठी लेखाशिर्ष २४०१०३०५ (अनिवार्य) अंतर्गत एकूण रुपये
२५२५.६५ लाख इतकी अर्थसंकल्पीय तरतूद करण्यात आलेली आहे. सदर तरतूदीमध्ये २१ पुरवठा व सामग्री या बाबीसाठी रु. २३.६० लाख आणि पुनर्वितरणाने रु. २६.४० लाख अशी एकूण रु. ५०.०० लाख
तरतूद संदर्भ क्र. १ येथील शासन निर्णयाद्वारे उपलब्ध करुन दिली होती. तथापि प्रयोगशाळांचे कामकाज
सुरळित चालू राहण्यासाठी करण्यात आलेली तरतूद अपूरी असल्याने, २१ - पुरवठा व सामग्री या
घटकाकरीता पुरक मागणीद्वारे रु. १३५.०० लाख निधी उपलब्ध करुन देण्याची विनंती संदर्भीय पत्र क्र. ४ अन्वये केलेली होती. त्यानुषंगाने, उपरोक्त प्रयोगशाळांचा खर्च भागविण्यासाठी सदर बाबींकरीता विधानमंडळाच्या डिसेंबर - २०२० च्या अधिवेशनामध्ये पुरवणी मागणीद्वारे रु. १३५.०० लाख निधी मंजूर करण्यात आलेला आहे. त्यानुसार पुरवणी मागणीद्वारे मंजूर केलेला रु. १३५.०० लाख इतका निधी उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः पूरक २०२०/प्र.क्र.१९८/१७-ओ
शासन निर्णय :
राज्यातील बीज परीक्षण प्रयोगशाळा, खत नियंत्रण प्रयोगशाळा, किटकनाशक चाचणी
प्रयोगशाळा, किडनाशक उर्वरित अंश तपासणी प्रयोगशाळा व जैविक किड नियंत्रण प्रयोगशाळांतील खर्च
भागविण्याकरीता लेखाशिर्ष २४०१ ०३०५ (अनिवार्य) अंतर्गत २१- पुरवठा व सामग्री या घटकावरील खर्च
भागविण्यासाठी पुरवणी मागणीद्वारे उपलब्ध करुन दिलेला रु. १३५.०० लाख इतका निधी वितरीत करण्यास मान्यता देण्यात येत आहे.
२. या प्रित्यर्थ होणारा खर्च सन २०२०-२१ या आर्थिक वर्षाकरीता मंजुर केलेल्या अनुदातून भागविण्यात येऊन खालील लेखाशिर्षाखाली खर्ची टाकण्यात यावा.
मागणी क्र. डी-३ २४०१ पीक संवर्धन १०३ बी- बियाणे (००) (०२) बीज, रासायनिक खत नियंत्रण व किटकनाशक चाचणी प्रयोगशाळा (अनिवार्य) (२४०१०३०५)
३. सदरचा निधी खर्च करताना वित्त विभागाच्या दिनांक ०८/०७/२०१९ रोजीच्या परिपत्रकातील परिच्छेद क्र. ४ ते १९ व सोबतच्या परिशिष्टातील मार्गदर्शक सुचनांचे व अटींची पूर्तता करण्यात यावी.
४. सदर शासन निर्णय वित्त विभागाच्या अनौपचारिक संदर्भ क्रमांक १९/२०२१/ व्यय-१, दिनांक २०/०१/२०२१ रोजी दिलेल्या मान्यतेच्या अनुषंगाने निर्गमित करण्यात येत आहे.
# Page 3