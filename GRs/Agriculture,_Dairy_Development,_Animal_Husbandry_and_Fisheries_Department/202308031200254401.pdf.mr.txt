# Page 1
पद्मश्री डॉ. विखे पाटील यांच्या स्मरणार्थ दि.३० ऑगस्ट, २०२३ रोजी राज्यात “शेतकरी दिन” साजरा करण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-२०२२/प्र.क्र.१५४/३-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ३ ऑगस्ट, २०२३
वाचा : १. कृषि व पदुम विभाग,शासन निर्णय क्रमांक: शेदिजा-२०१२/प्र.क्र.१५०/३ओ, दि.१६.०८.२०१४ २. कृषि व पदुम विभाग,शासन निर्णय क्रमांकः संकीर्ण-२०१८/प्र.क्र.१५१/३-ओ, दि.२१.०८.२०१८ ३. कृषि व पदुम विभाग,शासन निर्णय क्रमांकः संकीर्ण-२०१९/प्र.क्र.९६/३-ओ, दि.०२.०८.२०१९ ४. कृषि व पदुम विभाग, शासन निर्णय क्रमांकः संकीर्ण-२०२०/प्र.क्र.९५/३-ओ, दि.३१.०७.२०२० ५. मा. विधीमंडळ सदस्य यांचे दि. २९.०७.२०२२ रोजीचे निवेदन क्र.१२४१९/२०२२
प्रस्तावना : पद्मश्री डॉ.विठ्ठलराव विखे पाटील यांचे स्मरणार्थ शासन निर्णय कृषि विभाग क्र.शेदिजा २०१२/प्र.क्र.१५०/३ञे, दि.१६.८.२०१४ अन्वये दि. २९ ऑगस्ट, हा दिवस “शेतकरी दिन” म्हणून साजरा करण्यास मान्यता देण्यात आलेली आहे. त्यानंतर दरवर्षी हा दिवस मराठी तिथीप्रमाणे शेतकरी दिन म्हणून साजरा करण्यात येतो. पद्मश्री डॉ.विठ्ठलराव विखे पाटील यांनी शेतक-यांकरिता केलेल्या कार्याचे स्मरण व्हावे व राज्यातील सर्व शेतक-यांचा सन्मान व्हावा म्हणून सन २०२३ मध्ये दि. ३० ऑगस्ट, २०२३ या नारळी पौर्णिमेच्या दिवशी त्यांचा जन्म दिवस शेतकरी दिन म्हणून साजरा करण्यास मान्यता देण्याची बाब शासनाच्या विचाराधीन होती.
त्याबाबत शासन पुढीलप्रमाणे निर्णय घेत आहे
शासन निर्णय :
सन २०२३ मध्ये दि. ३० ऑगस्ट, २०२३ (नारळी पोर्णिमा) हा दिवस राज्यात शेतकरी दिन म्हणून साजरा करण्यास शासन मान्यता देण्यात येत आहे.
२. सदर कार्यक्रमासाठी कोणताही अतिरीक्त निधी उपलब्ध करुन देता येणार नाही. या कार्यक्रमासाठी कमीत कमी खर्च आयुक्त(कृषि) यांच्या अधिनस्त असलेल्या तरतुदीमधून करावा.
३. शेतकरी दिन साजरा करण्याबाबतच्या मार्गदर्शक सूचना कृषि आयुक्तालयाने निर्गमित कराव्यात.
४. वेबिनार संवाद / मार्गदर्शन वर्ग आयोजित करुन दि. ३० ऑगास्ट, २०२३ रोजी राज्यात शेतकरी दिन साजरा करण्यात यावा.
# Page 2