# Page 1
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक : एमएलके-२०१८/प्र.क्र.९९/पदुम-१०
मंत्रालय (विस्तार), मुंबई ४०० ०३२
दिनांक : २२ ऑगस्ट, २०१९.
आदेश
श्री.शिवाजी दत्तात्रय पहिनकर, अपर निबंधक सहकारी संस्था तथा अपर व्यवस्थापकीय संचालक, कृषि उत्पन्न बाजार समिती मर्या., मुंबई यांच्या सेवा कृषि व पशुसंवर्धन, दुग्धव्यवसाय विकास व मत्स्यव्यवसाय विभागाच्या अधिपत्याखालील महाराष्ट्र राज्य सहकारी दूध महासंघ (महानंद), गोरेगांव, मुंबई येथे व्यवस्थापकीय संचालक या पदावर प्रतिनियुक्तीने एक वर्षाच्या कालावधीसाठी सूपूर्द करण्यात येत आहेत.
अ) श्री. शिवाजी दत्तात्रय पहिनकर ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल. त्यानंतर एक वर्षाने प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
आ) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपूण्यापूर्वी कोणत्याही वेळेस त्यांना परत बोलावून घेण्याचा अधिकार शासन / सक्षम प्राधिकारी यांना राहतील.
इ) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मूभा स्वीयेत्तर नियोक्त्याला राहील. मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिने अगोदर सूचना दिली पाहिजे; आणि ई) त्यांनी मूळ विभागाकडे परत जाण्याचा आपला उद्देश आहे याबाबतची लेखी सूचना कमीत कमी तीन महिने अगोदर शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मूभा राहिल.
२. म.ना.से. (पदग्रहण अवधी, स्वीयेत्तर सेवा इ.) नियम १९८१ मधील नियम ४० (परिशिष्ट-दोन) मधील तरतूदी विचारात घेऊन श्री. शिवाजी दत्तात्रय पहिनकर यांची व्यवस्थापकीय संचालक, महाराष्ट्र राज्य सहाकारी दूध महासंघ (महानंद) या पदावरील प्रतिनियुक्तीबाबतच्या अटी व शर्ती स्वतंत्रपणे निर्गमित करण्यात येतील.
३. श्री.शिवाजी दत्तात्रय पहिनकर यांच्या इतर सर्व प्रशासकीय बाबी कृषि व पदुम विभाग आणि सहकार, पणन व वस्त्रोद्योग विभाग यांचेमार्फत हाताळण्यात येतील.
४. श्री.शिवाजी दत्तात्रय पहिनकर यांना सहकार, पणन व वस्त्रोद्योग विभागाने तात्काळ कार्यमुक्त करावे.
# Page 2
शासन आदेश क्रमांकः एमएलके-२०१८/प्र.क्र.९९/पदुम-१०