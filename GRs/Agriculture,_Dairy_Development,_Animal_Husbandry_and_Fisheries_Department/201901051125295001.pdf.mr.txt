# Page 1
सन २०१८-१९ च्या दुष्काळी परिस्थितीत राष्ट्रीय कृषि विकास योजनेंतर्गत वैरण उत्पादन कार्यक्रम.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र.एफडीआर-२०१७/प्र.क्र.१६७/पदुम-४,
मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक : ०५ जानेवारी, २०१९.
वाचा :- १. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा समक्रमांकाचा शासन निर्णय दि.२३.१०.२०१८
२. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.
एफडीआर- २०१७ /प्र क्र १६७ / पदुम-४, दि.१५.११.२०१८
शासन परिपत्रक
राज्यातील दुष्काळी परिस्थिती विचारात घेता, पशुधनासाठी चारा उपलब्ध होण्यासाठी राष्ट्रीय कृषि विकास योजनेंतर्गत वैयक्तिक लाभार्थी तसेच, जलाशयाखालील / तलावाखालील / लाभक्षेत्र जमिनीवर विविध वैरण पिकांचे उत्पादन घेण्यासाठीच्या योजनेस वाचा येथे नमुद दि. २३.१०.२०१८ व दि.१५.११.२०१८ च्या शासन निर्णयान्वये प्रशासकीय मान्यता प्रदान करण्यात आलेली असून, या कार्यक्रमासाठी दोन टप्प्यात एकूण रु. ३५.०० कोटी एवढा निधी मंजूर करण्यात आलेला आहे.
तसेच, वाचा येथील दि.१५.११.२०१८ च्या शासन निर्णयान्वये सन २०१८-१९ मध्ये रब्बी व उन्हाळी हंगामासाठी जलाशयाखालील / तलावाखालील गाळपेर क्षेत्र नाममात्र दराने भाडेपट्टयावर देऊन वैरण पिकांचे उत्पादन घ्यावयाचे आहे.
सदर कार्यक्रमाची तातडीने अंमलबजावणी होणाच्या दृष्टिने, दि.१५.११.२०१८ च्या शासन निर्णयान्वये कालबध्द कार्यक्रम आखून देण्यात आलेला असून, स्थानिक परिस्थितीनुसार या कालबध्द कार्यक्रमात आवश्यक तो बदल करण्याचे अधिकार संबंधित जिल्हयाचे जिल्हाधिकारी यांना प्रदान करण्यात आलेले आहेत.
या पुढील काळात देखील अधिक प्रमाणात गाळपेर क्षेत्र उपलब्ध होणार असल्याने, आगामी उन्हाळी हंगामापर्यंत सदरचा कार्यक्रम त्याच बरोबर अन्य सिंचन सुविधा उपलब्ध असलेले वैयक्तिक लाभार्थी तसेच, जलाशयाखालील / तलावाखालील / लाभक्षेत्र जमिनीवर वैरण उत्पादन घेण्यासाठी लाभार्थ्यांची निवड करुन, त्यांना विविध वैरणीची बियाणे व खते या निविष्ठांचा पुरवठा करुन मोठया प्रमाणात वैरण उत्पादन होईल असे पहावे.
# Page 2
शासन परिपत्रक क्रमांकः एफडीआर-२०१७/प्र.क्र.१६७/पदुम-४,
या कार्यक्रमांतर्गत दोन हेक्टर मर्यादेच्या अधिन राहून, गोपालन संस्थांना देखील लाभ देण्यात यावा.
संबंधित विभागाचे प्रादेशिक सहआयुक्त पशुसंवर्धन यांनी त्यांच्या विभागांतर्गत सर्व जिल्हयांचा या योजनेचा वेळोवेळी सविस्तर आढावा घेऊन, अधिकाधिक गाळपेर क्षेत्रावर तसेच, वैयक्तिक लाभार्थ्यांच्या क्षेत्रावर वैरण पिकांची लागवड होऊन अधिकाधिक वैरण उत्पादनाचे उद्दिष्ट साध्य करावे.
# Page 3