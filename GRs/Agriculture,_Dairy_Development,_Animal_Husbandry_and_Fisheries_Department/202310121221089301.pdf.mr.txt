# Page 1
महाराष्ट्र पशुसंवर्धन सेवा (गट-अ ) अंतर्गत पशुधन विकास अधिकारी संवर्गात जाहिरात क्र. १३/२०१९ मध्ये प्रतिक्षा यादीतील उमेदवारास पदस्थापना देणेबाबत....
महाराष्ट्र शासन
कृषी व पशुसंवर्धन, दुग्धव्यवसाय विकास आणि मत्स्यव्यवसाय विभाग, शासन आदेश क्र. पसंप्र -२०२१/प्र.क्र.२२२/पदुम-१ (६१७३४३)
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : १२/१०/२०२३
वाचा : १. महाराष्ट्र लोकसेवा आयोगाचे पत्र क्र. १९४(१)(२)(४७)/२१३९/पंधरा-अ,दि.२२.१०.२०२१ २. शासन निर्णय साप्रवि क्र. चारित्र्य - २११७/प्र.क्र.४८३/२०१७/१६-अ,दि.२८.०८.२०१७ ३. साप्रवि अधिसूचना क्र.एसआरव्ही-२०२०/प्र.क्र.४९/कार्या-१२, दि.१४.०७.२०२१ ४. शासन निर्णय साप्रवि क्र. बीसीसी - २०११/प्र.क्र.१०६४/२०११/१६-ब,दि.१२.१२.२०११ ५. शासन निर्णय कृषि व पदुम विभाग क्र. पसंप्र-२०२१/प्र.क्र.२२२/पदुम-१, दि.८.२.२०२२ ६. समक्रमांकाचे शासनपत्र दि.०४.०७.२०२२ ७. महाराष्ट्र लोकसेवा आयोगाचे पत्र क्र.१९४(१)(२)(४७)२१३९/एकोणतीस, दि.१८.०८.२०२२ ८. समक्रमांकाचे शासनपत्र दि.२३.०९.२०२२ ९. समक्रमांकाचा शासन निर्णय दि. २६.०९.२०२२ १०. महाराष्ट्र लोकसेवा आयोगाचे पत्र क्र.एडीआर २९२२/प्र.क्र.५६/२०२२/एकोणतीस, दि.१४.०२.२०२३
प्रस्तावना :
महाराष्ट्र लोकसेवा आयोगाच्या संदर्भाधिन क्र. १ येथील दि. २२.१०.२०२१ च्या पत्रान्वये पशुधन विकास अधिकारी, महाराष्ट्र पशुसंवर्धन सेवा (गट-अ) (जाहिरात क्र.१३/२०१९) ह्या संवर्गासाठी ४३२ उमेदवारांची महाराष्ट्र लोकसेवा आयोगाने गुणवत्तेच्या आधारे निवड करुन प्रवर्गनिहाय नियुक्तीसाठी शिफारस केलेली होती. त्यानुषंगाने शासनाद्वारे कागदपत्र तपासणीअंती पात्र ४२८ उमेदवारांचे शासन नियुक्तीचे आदेश संदर्भाधिन क्र. ५ येथील दि.०८.०२.२०२२ रोजीच्या शासन निर्णयान्वये निर्गमित करण्यात आलेले आहेत. सदर नियुक्ती आदेशानुसार पदस्थापनेच्या पदावर रुजू न झालेल्या व नियुक्तीला अपात्र ठरलेल्या उमेदवारांची नियुक्ती रद्द करुन त्यांच्याऐवजी प्रतिक्षायादीतील १४ उमेदवारांची मागणी संदर्भाधिन क्र.६ येथील दि.०४.०७.२०२२ शासनपत्रान्वये आयोगाकडे केलेली होती. त्यास अनुसरुन आयोगाने संदर्भाधिन क्र.७ येथील दि.१८.०८.२०२२ रोजीच्या पत्रान्वये शासनाकडे १३ उमेदवारांची शिफारस केली होती.
# Page 2
शासन आदेश क्रमांकः पसंप्र -२०२१/प्र.क्र.२२२/पदुम-१ (६१७३४३)
आयोगाच्या संदर्भाधिन क्र.७ येथील शिफारस पत्राच्या अनुषंगाने शासनाद्वारे संदर्भाधिन क्र.९ येथील दि. २६.०९.२०२२ च्या आदेशान्वये प्रतिक्षायादीतील १२ उमेदवारांची नियुक्ती करण्यात आलेली आहे. दरम्यान या प्रकरणातील १ उमेदवार नियुक्ती स्वीकारण्यास इच्छुक नसल्याची वस्तूस्थिती आयोगाला संदर्भाधिन क्र.८ येथील दि.२३.०९.२०२२ च्या पत्रान्वये निदर्शनास आणण्यात आलेले होते. त्यास अनुसरुन आयोगाने संदर्भाधिन क्र. १० येथील दि.
१४.०२.२०२३ च्या पत्रान्वये शासनाकडे शिफारस प्राप्त उमेदवार डॉ. महेश विठ्ठल पारखे यांची नियुक्तीपूर्वी कागदपत्रे पडताळणी प्रक्रिया पूर्ण करुन त्यांची शासनसेवेत पशुधन विकास अधिकारी (गट-अ) या पदावर तात्पुरती नियुक्ती देण्याची बाब शासनाच्या विचाराधीन होती.
शासन आदेश :
महाराष्ट्र लोकसेवा आयोगाने शिफारस केलेल्या खालील उमेदवाराची पशुसंवर्धन विभागात पशुधन विकास अधिकारी, महाराष्ट्र पशुसंवर्धन सेवा (गट-अ) (सातव्या वेतन आयोगानुसार सुधारीत वेतनश्रेणी एस-२०: रु. ५६१००-१७७५००) या पदावर महाराष्ट्र नागरी सेवा (सेवेच्या सर्वसाधारण अटी व शर्ती) नियम, १९८१ मधील नियम ९(४३) मध्ये विहित केलेल्या परिविक्षाधीन या संज्ञेच्या व्याख्येनुसार तात्पुरती नियुक्ती करण्यात येत आहे.
१. खालील उमेदवाराना महाराष्ट्र लोकसेवा आयोगाकडून निर्धारित गुणवत्ता यादीनुसार संदर्भाधिन क्र. ६ येथील महसूल विभाग वाटप नियमावली, २०२१ मधील तरतूदीनुसार “स्तंभ क्र.
४” अन्वये महसूली विभाग वाटप करण्यात आलेले असून, वाटप करण्यात आलेल्या विभागांतर्गत त्यांची पदस्थापना खालील विवरणपत्रांतील “स्तंभ क्र. ५” येथे नमूद पदावर करण्यात येत आहे.
---------------------------------------------------------------------------------------------------------------------
| अ.क्र. | उमेदवाराचे नाव | प्रवर्ग | महसूली विभाग | नियुक्तीचे ठिकाण |
| (9) | (२) | (३) | (४) | (4) |
| १ | डॉ. महेश विठ्ठल पारखे | इमाव | नाशिक | पशुवैद्यकीय दवाखाना श्रेणी १, बेलवंडी, ता. श्रीगोंदा, जि. अहमदनगर या रिक्त पदावर |
---------------------------------------------------------------------------------------------------------------------
२. उपरोक्त उमेदवारांची नियुक्ती खालीलप्रमाणे नमुद अटी/शर्तींच्या अधीन राहून तात्पुरती स्वरुपात करण्यात येते आहे
१) वरील उमेदवारांना सामान्य प्रशासन विभाग, शासन निर्णय दि.२२ जुन,२०२१ मधील नविन परिवीक्षाधीन धोरण लागू राहील. यानुसार उमेदवारांचा परिवीक्षाधीन कालावधी ०२ वर्षाचा राहील. सदर कालावधीत संबंधित उमेदवार परिविक्षा धोरणानुसार शासकीय कामकाज करण्यास सक्षम नसल्याचे सिध्द झाल्यास त्याची शासकीय सेवा कोणतीही पूर्वसूचना न देता समाप्त करण्यात येईल.
२) महाराष्ट्र नागरी सेवा (ज्येष्ठतेचे विनियमन) नियमावली, २०२१ व त्यामध्ये वेळोवेळी करण्यात येणाऱ्या सुधारणांच्या अधिनतेने त्यांची ज्येष्ठता राहील.
३) वरील उमेदवारांनी त्याच्या नियुक्तीच्या पदावर नियुक्तीच्या आदेशाच्या दिनांकापासून ०१ महिन्याच्या आत रुजू होणे आवश्यक आहे. शासनाने विवक्षित
पृष्ठ ४ पैकी २
# Page 3
शासन आदेश क्रमांकः पसंप्र -२०२१/प्र.क्र.२२२/पदुम-१ (६१७३४३)
मंजूरी दिल्या खेरीज नियुक्तीच्या ठिकाणी विहीत कालावधीत हजर न झालेल्या उमेदवारांची नियुक्ती रद्द करण्याची कार्यवाही शासन स्तरावर करण्यात येईल.
४) वरील उमेदवारांच्या मागील ५ वर्षातील वास्तव्य कालावधी संदर्भातील चारित्र्य व पूर्वचारित्र्य पडताळणी अहवाल प्राप्त होण्याच्या अधिन राहून सामान्य प्रशासन विभाग, शासन निर्णय क्र. चारित्र्य -२११७/प्र.क्र.४८३/२०१७/१६-अ, दि.२८.०८.२०१७ मधील तरतुदीच्या अनुषंगाने तात्पुरती पदस्थापना करण्यात येत आहे. सदर नियुक्ती उमेदवारांनी साक्षांकन नमुन्यामध्ये सादर केलेल्या माहितीच्या आधारे करण्यात येत असून सदर माहिती असत्य असल्याचे आढळून आल्यास तात्पुरते नियुक्तीपत्र रद्दबादल करुन भारतीय दंडसंहितेनुसार फौजदारी कारवाई तसेच शासन सेवेत कायमस्वरुपी अपात्र ठरविण्यात येईल.
५) वरीलप्रमाणे नियुक्ती देण्यात आलेल्या उमेदवारांनी पशुधन विकास अधिकारी, महाराष्ट्र पशुसंवर्धन सेवा ह्या पदाच्या सेवा प्रवेश नियमानुसार विभागामार्फत आयोजित केल्या जाणाऱ्या विभागीय लेखा परीक्षा, प्रादेशिक भाषा परीक्षा, तसेच संगणक परीक्षा विहीत मुदतीत उत्तीर्ण होणे अनिवार्य राहील. तसेच विभागाअंतर्गत वेळोवेळी विहित नियमानुसार आयोजित करण्यात येणाऱ्या इतर परीक्षा परिवीक्षाधीन कालावधीच्या ०२ वर्षाच्या विहित मुदतीत उत्तीर्ण होणे अनिवार्य राहील. जे उमेदवार विहित मुदतीत ह्या परीक्षा उत्तीर्ण होणार नाहीत त्यांची सेवा समाप्त करण्यात येईल.
६) परिवीक्षाधीन अधिकाऱ्यांने कामाचा अपेक्षित दर्जा प्राप्त न केल्यास किंवा विहित विभागीय लेखा परीक्षा परिवीक्षा कालावधीत उत्तीर्ण न केल्यास अथवा त्याची वर्तणुक अयोग्य, संशयास्पद आढळल्यास तो/ती कोणतीही पूर्वसूचना न देता सेवेतून कमी करण्यास पात्र ठरेल.
७) उपरोक्त उमेदवार त्यांच्या सेवेचा राजीनामा देऊ इच्छित असेल त्यांनी शासन परिपत्रक सामान्य प्रशासन विभाग क्र. एसआरव्ही-१०९२/१०३३/प्र.क्र.३३/९२/८, दि. ०२.१२.१९९७ मधील तरतूदीनुसार शासनाला किमान ०१ (एक) महिन्याची आगाऊ नोटीस देणे आवश्यक राहील. शासनास या उमेदवारांची सेवा समाप्त करावयाची असेल त्यावेळी अशी एक महिन्याची आगाऊ नोटीस दिली जाईल.
मात्र गैरशिस्त, सेवानियमाचा भंग इ. कारणासाठी सेवा समाप्त करतांना वरील उमेदवारांला नोटीस देण्याचे शासनास बंधन राहणार नाही. हे नोटीशीचे नियम या नंतर वेळोवेळी होणाऱ्या नियमांतील बदलाच्या अधिन राहतील.
८) शासन निर्णय वित्त विभाग क्र. अनियो-१००५/१२६/सेवा-४, दि.३१.१०.२००५ मधील तरतूदीनुसार दि. ०१ नोव्हेंबर, २००५ रोजी किंवा त्यानंतर ज्या अधिकारी/कर्मचारी यांची शासकीय सेवेत नियुक्ती होते त्यांना नविन परिभाषित अंशदान निवृत्तीवेतन योजना लागू ठरेल. सध्या अस्तित्वात असलेली निवृत्ती वेतन योजना (म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्ती वेतनाचे अंशराशीकरण) नियम १९८४ आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
९) सामान्य प्रशासन विभाग अधिसूचना दि. १४ जुलै, २०२१ नुसार सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व अराजपत्रित)
पृष्ठ ४ पैकी ३
# Page 4
शासन आदेश क्रमांकः पसंप्र -२०२१/प्र.क्र.२२२/पदुम-१ (६१७३४३)
पदावर विभागीय संवर्ग वाटप नियमावलीनुसार उपरोक्त उमदेवारांना विभागीय संवर्गवाटप करण्यात आलेले आहे. सदर अधिसूचनेतील तरतुदीनुसार गट-अ संवर्गात नियुक्त झालेल्या उमेदवारांना वाटप झालेल्या विभागीय संवर्गात किमान ३ वर्ष इतका कालावधी पूर्ण करणे आवश्यक राहील.
१०) पशुसंवर्धन विभागामधील पशुधन विकास अधिकारी संवर्गासाठी निश्चित केलेल्या सेवा शर्ती सदर उमेदवारांना लागू राहतील.
११) वरील उमेदवार सेवेत हजर होतील त्याचेबाबतचा अहवाल आयुक्त पशुसंवर्धन, महाराष्ट्र राज्य, पुणे-७ यांनी शासनास तात्काळ सादर करावा.
३. सदरचे नियुक्ती आदेश पशुधन विकास अधिकारी (गट-अ ) संवर्गामध्ये सरळसेवेने नियुक्ती बाबत मा. महाराष्ट्र प्रशासकीय न्यायाधिकरण तसेच मा. उच्च न्यायालय वा अन्य कोणत्याही न्यायालयात दाखल असलेल्या कोणत्याही विवक्षीत न्यायालयीन प्रकरणाच्या अंतिम निर्णयाच्या अधिन राहून निर्गमित करण्यात येत आहेत.