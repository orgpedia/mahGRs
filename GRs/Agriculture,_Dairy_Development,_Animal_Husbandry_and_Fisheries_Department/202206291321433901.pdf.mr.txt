# Page 1
अपेडा प्राधिकृत कत्तलखान्यासाठी अनुसुचित पशुंच्या कत्तलपूर्वी तपासणी करीता, खाजगी पशुवैद्यकांची निवड करण्यासाठी गठीत केलेल्या समितीमध्ये सुधारणा करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग,
शासन निर्णय क्रमांक : पविआ-१०२२/प्र.क्र.१९१/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २९ जून, २०२२.
वाचा :- १) कृषि व पदुम विभाग, शासन निर्णय, समक्रमांक दिनांक १४.७.२०२० २) कृषि व पदुम विभाग, शासन निर्णय, समक्रमांक दिनांक २२.१०.२०२१
प्रस्तावना : अपेडा प्राधिकृत कत्तलखान्यासाठी अनुसुचित पशुंच्या कत्तलपूर्वी तपासणी करीता, खाजगी पशुवैद्यकांची निवड करण्यासाठी वाचा - अ. क्र. १ १ येथील दिनांक १४.७.२०२० रोजीच्या शासन निर्णयान्वये खाजगी पशुवैद्यकांची करण्यासाठी कुलगुरु, महाराष्ट्र पशु व मस्त्य विज्ञान विद्यापीठ, नागपूर यांच्या अध्यक्षतेखाली निवड समिती गठीत करण्यात आलेली आहे. तसेच वाचा - अ. क्र. २ येथील दिनांक २२.१०.२०२१ रोजीच्या शासन निर्णयान्वये सहआयुक्त पशुसंवर्धन मुख्यालय यांच्या ऐवजी प्रादेशिक सहआयुक्त, पशुसंवर्धन, पुणे विभाग, पुणे यांना उक्त समितीचे सदस्य सचिव म्हणून तसेच निबंधक, महाराष्ट्र राज्य पशुवैद्यक परिषद, नागपूर यांना सदस्य म्हणून नियुक्त करण्यात आले आहे.
२. आता, वरील समितीचे अध्यक्ष, कुलगुरु, महाराष्ट्र पशु व मस्त्य विज्ञान विद्यापीठ, नागपूर यांनी दिनांक ५.५.२०२२ रोजीच्या पत्रान्वये त्यांच्या कार्यबाहूल्यामुळे त्यांना वरील समितीच्या अध्यक्ष पदावर काम करण्यास अडचणी निर्माण होत आहे. त्यामुळे सदर समितीच्या अध्यक्ष पदावरुन कार्यमुक्त करण्याची विनंती केली आहे.
३. सबब, अपेडा प्राधिकृत कत्तलखान्यासाठी अनुसुचित पशुंच्या कत्तलपूर्वी तपासणी करीता, खाजगी पशुवैद्यकांची निवड करण्यासाठी गठीत करण्यात आलेल्या समितीमध्ये सुधारणा करणे तसेच सध्याच्या निवड प्रक्रीयेमध्ये सुधारणा करण्याची बाब शासनाच्या विचाराधीन होती.
शासन निर्णय : ४. अपेडा प्राधिकृत कत्तलखान्यासाठी अनुसुचित पशुंच्या कत्तलपूर्वी तपासणी करीता, खाजगी पशुवैद्यकांची निवड करण्यासाठी वाचा क्र. १ दिनांक १४.७.२०२० तसेच वाचा क्र. २ दिनांक २२.१०.२०२१ रोजीच्या शासन निर्णयान्वये गठीत करण्यात आलेली निवड समिती रद्द करुन खालील प्रमाणे सुधारीत निवड समिती गठीत करण्यात येत आहे : (१) प्रधान सचिव (पदुम) अध्यक्ष (२) अतिरीक्त आयुक्त, पशुसंवर्धन, महाराष्ट्र राज्य, पुणे सदस्य (३) सहआयुक्त पशुसंवर्धन (मुख्यालय) सदस्य (४) निबंधक, महाराष्ट्र राज्य पशुवैद्यक परिषद, नागपूर सदस्य (५) प्रादेशिक सहआयुक्त, पशुसंवर्धन, पुणे विभाग, पुणे सदस्य सचिव
# Page 2
शासन निर्णय क्रमांकः पविआ-१०२२/प्र.क्र.१९१/पदुम-३
५. अपेडा प्राधिकृत कत्तलखान्यासाठी अनुसुचित पशुंच्या कत्तलपूर्वी तपासणी करीता, खाजगी पशुवैद्यकांची निवड करण्यासाठी खालील प्रमाणे प्रक्रीया राबविण्यात यावी: (१) राज्यात सध्या अपेडा प्राधिकृत ९ एवढे कत्तलखाने आहेत.
(२) सदर ९ कत्तलखान्यांसाठी ११ महिन्यांकरीता खाजगी पशुवैद्यकांची नियुक्ती करण्यासंदर्भात निवड समितीच्या सदस्य सचिवांकडून जाहिरात करण्यात यावी.
(३) सदर जाहिरातीस अनुसरुन प्राप्त झालेल्या उमेदवांराची निवड समितीकडून मुलाखत घेण्यात यावीत.
(४) पात्र ठरलेल्या उमेदवारांच्या कागदपत्रांची तपासणी निबंधक, महाराष्ट्र राज्य पशुवैद्यक परिषद, नागपूर यांच्याकडून करण्यात यावी.
(५) जे उमेदवार पात्र आहेत आणि त्यांच्या कागदपत्र तपासणीचा अहवाल अनुकूल प्राप्त झाला आहे, अशा उमेदवारांची यादी (पॅनल) तयार करण्यात यावे.
(६) ज्या कंपनीस (कत्तलखाना) खाजगी पशुवैद्यकांच्या नियुक्तीची आवश्यकता असेल, त्या कंपनीने निवड समितीच्या सदस्य सचिवाकडे मागणी करावी.
(७) कंपनीकडून अशा प्रकारची मागणी प्राप्त झाल्यांनतर निवड समितीच्या सदस्य सचिवाने त्यांच्याकडे निवड करुन ठेवण्यात आलेल्या उमेदवारांची नावे संबंधित कंपनीस १:३ या प्रमाणात कळवावे.
(८) निवड समितीच्या सदस्य सचिवाकडून प्राप्त झालेल्या उमेदवारांची संमती घेण्याची कार्यवाही संबंधित कंपनीने करावी.
(९) उमेदवाराची संमती प्राप्त झाल्यानंतर संबंधित कंपनीने त्यांची नियुक्ती करण्यासंभात निवड समितीच्या सदस्य सचिवास कळवावे.
(१०) उमेदवाराच्या नियुक्तीबाबत कंपनी कडून पत्र प्राप्त झाल्यांनतर संबंधित पशुवैद्यकाची ११ महिन्यासाठी नियुक्ती करण्याबाबत शासनाच्या मान्यतेसाठी प्रस्ताव सादर करावा.
(११) ११ महिने पुर्ण झाल्यांनतर त्याच पशुवैद्यकाची नियुक्ती त्याच कत्तलखान्यामध्ये अथवा इतर अपेडा प्राधिकृत कत्तलखान्यामध्ये करावयाची असल्यास त्याची पुन्हा मुलाखत न घेता आणि कागदपत्राची तपासणी न करता त्याची पुर्व संमती घेऊन त्याचा नियुक्तीचा प्रस्ताव शासनाच्या मान्यतेसाठी सादर करावा.
# Page 3