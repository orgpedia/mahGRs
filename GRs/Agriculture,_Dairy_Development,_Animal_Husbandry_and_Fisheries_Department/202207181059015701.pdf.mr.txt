# Page 1
महाराष्ट्र राज्य सहकारी दूध महासंघ मर्या (महानंद) मध्ये यंत्रसामुग्री, उपकरणे, साहित्य इत्यादी खरेदीसाठी राज्यस्तरीय प्रशासकीय विभाग खरेदी समिती गठीत करण्याबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- एमएलके - २०२२/प्र.क्र. ६१/पदुम-८
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई- ४०० ०३२
दिनांक:- १८ जुलै, २०२२
वाचा : उद्योग ऊर्जा विभाग शासन निर्णय क्र. भाखंस-२०१४/प्र.क्र.८२/भाग-III/उद्योग-४, दि.१/१२/२०१६
प्रस्तावना : उद्योग, ऊर्जा विभागाच्या शासन निर्णय क्र. भाखंस - २०१४/प्र.क्र.८२/भाग-II/उद्योग-४, दि.१/१२/२०१६ अन्वये शासकीय विभागांनी करावयाच्या कार्यालयीन खरेदीसाठीची कार्यपध्दती विहीत करण्यात आली आहे. सदर शासन निर्णय विधानसभेच्या कायद्याखाली स्थापित झालेल्या कोणत्याही संस्था/मंडळे/महामंडळे/प्राधिकरणे/सोसायटी यांना लागू आहेत. राज्यात दुग्धव्यवसायाशी संबंधित राबविण्यात येणाऱ्या केंद्रशासनाच्या योजनांसाठी महाराष्ट्र राज्य सहकारी दूध महासंघ मर्या (महानंद) यांना समन्वयक म्हणून घोषित करण्यात आले आहे. सदर योजनांकरीता येणाऱ्या निधीअंतर्गत सहकारी संघाना देण्यात येणाऱ्या अनुदानापोटी केंद्रीय पध्दतीने खरेदी महासंघामार्फत करण्यात येते. सदर खरेदीसाठी राज्यस्तरीय प्रशासकीय विभाग खरेदी समिती गठीत करण्याची बाब शासनाच्या विचाराधीन होती.
शासन निर्णय : उद्योग, ऊर्जा विभागाच्या शासन निर्णय क्र. भाखंस-२०१४/प्र.क्र.८२/भाग-III/उद्योग-४, दि.१/१२/२०१६ च्या क्र. २.९.२ मधील तरतूदीनुसार महाराष्ट्र राज्य सहकारी दूध महासंघ मर्या (महानंद) यांच्या मार्फत खरेदी केल्या जाणाऱ्या बाबींसाठी पुढीलप्रमाणे राज्यस्तरीय प्रशासकीय विभाग खरेदी समिती गठीत करण्यात येत आहे :
--------------------------------------------------------------------------
| क्र. | पदाधिकारी | समितीतील पदनाम |
| १ | अ.मु.स./प्रधान सचिव/सचिव (दुग्धव्यवसाय विभाग) | अध्यक्ष |
|  | व्यवस्थापकीय संचालक, महाराष्ट्र सहकारी दूध महासंघ मर्या (महानंद ) | सदस्य |
| ३ | आयुक्त, दुग्धव्यवसाय विकास विभाग | निमंत्रित सदस्य |
|  | उप सचिव (दुग्धव्यवसाय) | सदस्य |
| ५ | महाव्यवस्थापक (वित्त), महाराष्ट्र राज्य सहकारी दूध महासंघ | सदस्य सचिव |
| ६ | उद्योग सह संचालक (भा.ख.)/उद्योग संचालनालयाचा प्रतिनिधी | निमंत्रित सदस्य |
--------------------------------------------------------------------------
# Page 2
शासन निर्णय क्रमांकः एमएलके- २०२२/प्र.क्र. ६१/पदुम-८
समितीची कार्यकक्षा :- सदर समितीची कार्यकक्षा ही केंद्र व राज्य शासनाच्या योजनांतर्गत लाभार्थ्यांना वितरीत करण्यात येणाऱ्या यंत्रसामुग्री, उपकरणे, साहित्य इत्यादी खरेदीसाठी तसेच महासंघाच्या वापरासाठी यंत्रसामुग्री, उपकरणे, साहित्य इत्यादी खरेदी सदर समितीच्या मान्यतेने करण्यात येईल.
समितीची अंतिम मान्यता घेण्यापूर्वी शासन निर्णय दि.१/१२/२०१६ प्रमाणे विहीत करण्यात आलेली सर्व कार्यवाही महाराष्ट्र राज्य सहकारी दूध महासंघ मर्या (महानंद) यांच्या स्तरावरुन करण्यात येईल.