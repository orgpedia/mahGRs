# Page 1
अध्यक्ष, राज्य कृषि मूल्य आयोग यांचा
कार्यकाळ निश्चित करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. अकानि/२३-२४/२०२२/प्र.क्र.९/राकृमु आ१०-अे
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०८.१०.२०२४
वाचा : १) कृषि व पदुम विभाग, शासन निर्णय क्र. राकृमूआस्था-२०१४/प्र.क्र.५९/शेमाभास-११अे,
दि.२३ एप्रिल, २०१५.
२) कृषि व पदुम विभाग, शासन निर्णय क्र.अध्यक्षनियुक्ती/२०२३/प्र.क्र.९/राकृमूआ-१०अे,
दि.१८ ऑक्टोबर, २०२३.
३) कृषि व पदुम विभाग, शासन निर्णय क्र. मंत्रीदर्जा-२०२३/प्र.क्र.४१/राकृमुआ-१०अे,
दि. २१ नोव्हेंबर, २०२३.
प्रस्तावना :-
राज्यातील शेतमालाला किफायतशीर भाव मिळावेत व ग्राहकांना वाजवी दरात शेतमाल खरेदी करता
यावा या उद्देशाने राज्य शेतमाल भाव समितीचे रुपांतर दि. २३/४/२०१५ रोजीच्या शासन निर्णयान्वये राज्य
कृषि मूल्य आयोगात करण्यात आले आहे. सदर शासन निर्णयानुसार, राज्य कृषि मूल्य आयोगाचे अध्यक्ष हे कृषि क्षेत्रातील तज्ञ व्यक्ती तथा कृषि मूल्य/ शेतमाल भाव या संबंधित जाणकार असणारी व्यक्ती यांची
नियुक्ती राज्य शासनामार्फत करण्यात येते. या विभागाच्या दि. २१/११/२०२३ रोजीच्या शासन निर्णयान्वये सर्व
बाबींचा साकल्याने विचार करुन, राज्य कृषि मूल्य आयोगाच्या अध्यक्षांना, राज्य शासनाचे मंत्री या पदाशी समकक्ष दर्जा देण्यास शासनाने मान्यता दिली आहे. सदर शासन निर्णयानुसार, श्री.सय्यद पाशा उस्मानसाहब
पटेल यांची राज्य कृषि मूल्य आयोगाचे अध्यक्ष म्हणून पुढील आदेश होईपयंत नियुक्ती करण्यात आली आहे.
केंद्रिय कृषि मूल्य व किंमत आयोग, नवी दिल्ली यांच्या प्रमाणे राज्य कृषि मूल्य आयोग यांच्या अध्यक्ष
पदाचा कार्यकाळ निश्चित करण्याची बाब शासनाच्या विचाराधीन होती. त्याअनुषंगाने शासनाने पुढीलप्रमाणे
निर्णय घेतला आहे.
शासन निर्णय :-
केंद्रिय कृषि मूल्य व किंमत आयोग, नवी दिल्ली यांच्या धर्तीवर राज्य कृषि मूल्य आयोग यांच्या अध्यक्ष
पदाचा कार्यकाळ नियुक्तीच्या दिनांकापासून पाच वर्ष असा निश्चित करण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 2