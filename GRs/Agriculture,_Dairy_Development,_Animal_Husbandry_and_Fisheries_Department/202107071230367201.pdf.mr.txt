# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) करीता Single Nodal Agency (SNA) व Nodal Officer यांची नियुक्ती करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण-२०२१/प्र.क्र.१४/पदुम-१६
मंत्रालय विस्तार भवन,
दिनांक : ७ जुलै, २०२१
वाचा :- १) भारत सरकार, वित्त मंत्रालय यांचे कार्यालयीन ज्ञापन क्र.F.No.१(१२/PFMS/ FCD / २०२०, दिनांक २३ मार्च, २०२१
२) वित्त विभाग, शासन परिपत्रक क्र. संकीर्ण-२१२१/प्र.क्र.३५/कोषा प्रशा-४, दिनांक १ जुलै, २०२१
प्रस्तावना : केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन दिनांक २३ मार्च,२०२१ रोजीच्या आदेशान्वये सुधारीत कार्यपद्धतीचा अवलंब करण्याचे निर्देश दिलेले आहेत. त्यास अनुसरुन वित्त विभागाने संदर्भ क्र.२ येथील शासन परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत सुधारित सूचना दिलेल्या आहेत. त्यानुसार केंद्र पुरस्कृत योजनांच्या अंमलबजावणीसाठी एका Single Nodal Agency (SNA) नेमणूक करुन त्या योजनेसाठी प्राधिकृत बँकेमध्ये स्वतंत्र Single Bank Account उघउणे आवश्यक आहे. तसेच सदर केंद्र पुरस्कृत योजनांच्या समन्वयाच्या दृष्टीने किमान उप सचिव दर्जाच्या अधिकाऱ्याची Nodal Officer म्हणून नियुक्ती करण्याबाबत निर्देशित केले आहे. त्यानुसार पशुसंवर्धन, दुग्धव्यवसाय विकास व मत्स्यव्यवसाय विभागांतर्गतच्या केंद्र पुरस्कृत योजनांकरीता Single Nodal Agency (SNA) व Nodal Officer ची नियुक्ती करण्याची बाब शासनाच्या विचाराधीन होती.
शासन निर्णय : वित्त विभागाच्या संदर्भ क्र. २ येथील परिपत्रकान्वये दिलेल्या सूचनांनुसार पशुसंवर्धन, दुग्धव्यवसाय विकास व मत्स्यव्यवसाय मत्स्यव्यवसाय विभागांतर्गतच्या केंद्र पुरस्कृत योजनांच्या अंमलबजावणीसाठी पुढीलप्रमाणे Single Nodal Agency (SNA) नियुक्ती करण्यात येत आहे :
------------------------------------------------------------------------------------------------------------------
| अ. क्र. | विभागाचे नाव | Single Nodal Agency (SNA) |
| १ | पशुसंवर्धन विभाग | आयुक्त (पशुसंवर्धन) |
| २ | दुग्धव्यवसाय विभाग | आयुक्त (दुग्धव्यवसाय) |
| ३ | मत्स्यव्यवसाय विभाग | आयुक्त (मत्स्यव्यवसाय ) |
|  | पशुसंवर्धन विभागामधील ब्रीडींग व अनुवंशिकता सुधारणा | मुख्य कार्यकारी अधिकारी महाराष्ट्र पशुधन विकास मंडळ, नागपूर |
------------------------------------------------------------------------------------------------------------------
# Page 2
शासन निर्णय क्रमांकः संकीर्ण-२०२१/प्र.क्र.१४/पदुम-१६
२. पशुसंवर्धन, दुग्धव्यवसाय विकास व मत्स्यव्यवसाय विभागांतर्गतच्या केंद्र पुरस्कृत योजनांच्या समन्वयासाठी सह सचिव / उप सचिव (अर्थसंकल्प) यांची नोडल अधिकारी म्हणून नियुक्ती करण्यात येत आहे.
३. केंद्र पुरस्कृत योजनांकरीता केंद्र शासनामार्फत दिनांक १ जुलै, २०२१ पासून सुधारीत कार्यपद्धतीनुसार निधी प्राप्त होणार आहे. त्यामुळे वरीलप्रमाणे नियुक्त Single Nodal Agency (SNA) यांनी केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत वित्त विभागाच्या संदर्भाधीन क्र. २ येथील परिपत्रकान्वये दिलेल्या सूचनांनुसार आवश्यक ती कार्यवाही तातडीने करावी.