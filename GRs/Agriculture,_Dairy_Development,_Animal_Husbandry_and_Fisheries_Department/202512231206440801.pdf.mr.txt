# Page 1
महाराष्ट्र पशु व मत्स्य विज्ञान विद्यापीठांतर्गत
मौजे बारामती, जि. पुणे येथे नवीन पशुवैद्यकीय
व पशुविज्ञान महाविद्यालयाच्या बांधकामाच्या
अंदाजपत्रकास प्रशासकीय मंजूरी देणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि २०२५/ प्र.क्र. ११४/ पदुम-२
मंत्रालय, मुंबई - ४०००३२.
दिनांक : २३ डिसेंबर, २०२५.
वाचा :- १) कृषि व पदुम विभाग, शासन निर्णय क्र. मपवि -२०२५/प्र.क्र.३८/पदुम २,
दिनांक २५ फेब्रुवारी, २०२५
२) कुलसचिव, महाराष्ट्र पशु व मत्स्य विज्ञान विद्यापीठ, नागपूर यांचे जा.क्र. मपमविवि /
बांधकाम २०६७/२०२५, दिनांक ३० ऑक्टोबर, २०२५ रोजीचे पत्र.
३) मा. मुख्य सचिव यांच्या अध्यक्षतेखाली दिनांक १० डिसेंबर, २०२५ रोजी झालेल्या उच्चाधिकार सचिव समितीच्या बैठकीचे इतिवृत्त
प्रस्तावना -
विभागाच्या संदर्भाधीन क्र. १ येथील दिनांक २५ फेब्रुवारी, २०२५ रोजीच्या शासन निर्णयान्वये
विद्यापीठांतर्गत मौजे बारामती, जि. पुणे येथे नवीन पशुवैद्यकीय व पशुविज्ञान महाविद्यालय स्थापन
करण्यास मान्यता देण्यात आली आहे. त्याअनुषंगाने संदर्भाधीन क्र. २ येथील दिनांक दिनांक ३० ऑक्टोबर,
२०२५ रोजीच्या पत्रान्वये महाराष्ट्र पशु व मत्स्य विज्ञान विद्यापीठाने सदर महाविद्यालयाच्या प्रशासकीय
इमारत, वसतीगृह, निवासस्थाने इ. कामाच्या रु. ४९१.९२ कोटी इतक्या रकमेच्या प्राथमिक अंदाजपत्रक
मान्यतेसाठी सादर केले होते.
सदर बांधकामांचे अंदाजपत्रक रु.१५.०० कोटी पेक्षा अधिक असल्याने प्रस्तावाची छाननी सार्वजनिक
बांधकाम विभागामार्फत करुन, त्यास मा. मुख्य सचिव यांच्या अध्यक्षतेखालील उच्चाधिकार सचिव समितीच्या
दि. १० डिसेंबर, २०२५ रोजी झालेल्या बैठकीमध्ये प्राप्त झालेल्या मान्यतेनुसार उक्त महाविद्यालयाच्या
प्रशासकीय इमारत, वसतीगृह, निवासस्थाने इ. कामाच्या प्राथमिक अंदाजपत्रकास प्रशासकीय मान्यता
देण्याची बाब शासन स्तरावर विचाराधीन होती.
शासन निर्णय -
महाराष्ट्र पशु व मत्स्य विज्ञान विद्यापीठ, नागपूर अंतर्गत मौजे बारामती, जि. पुणे येथे येथे नवीन
पशुवैद्यकीय व पशुविज्ञान महाविद्यालयाच्या प्रशासकीय इमारत, वसतीगृह, निवासस्थाने इ. बांधकामाच्या
प्राथमिक अंदाजपत्रकाची सार्वजनिक बांधकाम विभागाने केलेल्या छाननीच्या अनुषंगाने मा. मुख्य सचिव
यांच्या अध्यक्षतेखालील उच्चाधिकार सचिव समितीच्या दिनांक १० डिसेंबर, २०२५ रोजी झालेल्या बैठकीत
सोबतच्या परिशिष्ट्ट “अ” मध्ये नमूद केलेल्या कामासाठी येणाऱ्या रु. ४१०.०३ कोटी (रुपये चारशे दहा कोटी
तीन लक्ष फक्त) खर्चाच्या प्राथमिक अंदाजपत्रकास मान्यता दिली आहे. तदनुसार उक्त महाविद्यालयाच्या
प्रशासकीय इमारत, वसतीगृह, निवासस्थाने इ. बांधकाम करण्यासाठी रु. ४१०.०३ कोटी इतक्या प्राथमिक
# Page 2
शासन निर्णय क्रमांकः मपवि २०२५/ प्र.क्र. ११४/ पदुम-२
अंदाजपत्रकास खालील अटी/ शर्तीच्या अधीन राहून मान्यता प्रदान करण्यात येत आहे.
(१)सदर अंदाजपत्रक सन २०२२-२३ च्या दरसूचीवर आधारित आहे.
(२)सदर महाविद्यालयांतर्गत समावेश असलेल्या इमारतींचे क्षेत्रफळ ८००७५.८१ चौ.मी. इतके
असून बांधकामाचा दर फार्म शेडकरीता रु. १००००/- प्रति चौ.मी. व उर्वरित बांधकामासाठी
रु. २८०००/- प्रति चौ.मी. आहे.
(३)सदर प्रस्ताव हा खाजगी वास्तुशास्त्रज्ञ यांच्या नकाशावर आधारीत असून सदर नकाशांना
शासनाच्या वास्तुशास्त्रज्ञांची मान्यता घेण्यात यावी.
(४)खाजगी वास्तुशास्त्रज्ञ मार्फत इमारतीचे काम करण्यात येत असल्याने, त्या इमारतीचे आराखडे
हे सार्वजनिक बांधकाम विभाग / शासकीय इमारतीच्या अनुज्ञेय मानकास अनुसरुन असण्याची
खातरजमा करावी. तसेच संकल्पन तयार करतांना, तांत्रिकदृष्ट्टया योग्य व सौंदर्यदृष्ट्टया
प्रेक्षणीय या बाबींची काळजी शासनाच्या वास्तुशास्त्रज्ञांनी घ्यावी.
(५)प्रस्तुत प्रकरणी हाती घेण्यात येणाऱ्या इमारतींचे बांधकाम भारतीय पशुवैद्यक परिषदेने विहीत
केलेली मानके तसेच इतर प्रचलीत मानकांनुसार असल्याची खातरजमा कुलसचिव, महाराष्ट्र
पशु व मत्स्य विज्ञान विद्यापीठ, नागपूर यांनी करावी.
(६)प्रस्तावातील बाहयस्त्रोतातून पाणीपुरवठा योजनेच्या अंदाजपत्रकास महाराष्ट्र जीवन
प्राधिकरण यांची मान्यता घेण्यात यावी.
(७)या प्रकल्पात सोलर पॅनेल्सचा वापर पाण्याच्या टाक्यांवर व छतावर करण्यात येईल.
(८)शासन निर्णय वित्त विभाग क्र. विअप्र. २०१३/प्र.क्र. ३०/१३/विनियम, भाग-२, दिनांक १७
एप्रिल, २०१५ च्या परिशिष्ट्ट मधील अटींचे काटेकोरपणे पालन करण्यात यावे.
(९)सदर कामाची कार्यान्वयीन यंत्रणा “सार्वजनिक बांधकाम विभाग” आहे. उच्चस्तरीय सचिव
समितीच्या पूर्वपरवागी शिवाय कार्यान्वयीन यंत्रणेत बदल करण्यात येवू नये.
२. प्रस्तुत प्रशासकीय मान्यता ही मा. मुख्य सचिव यांच्या अध्यक्षतेखालील उच्चस्तरीय सचिव
समितीच्या दि. १० डिसेंबर, २०२५ रोजी पार पडलेल्या बैठकीत प्रदान केलेल्या मान्यतेनुसार तसेच वित्तीय
अधिकार नियम पुस्तिका १९७८, भाग- पहिला, उपविभाग- पाच अन्वये महाराष्ट्र सार्वजनिक बांधकाम
नियमपुस्तिका अंतर्गत परिच्छेदाखालील प्रदान करण्यात आलेले वित्तीय अधिकारातील अ.क्र. १, महाराष्ट्र
सार्वजनिक बांधकाम नियम पुस्तिकेतील परिच्छेद क्र. १३४ समोरील तरतूदीन्वये प्रशासकीय विभागांना प्रदान
करण्यात आलेल्या शक्तीनुसार निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5