# Page 1
देशी गायींना “राज्यमाता-गोमाता” घोषीत
करण्याबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: पविआ-११२४/प्र.क्र.२४४/पदुम-३
मादाम कामा रोड, हुतात्मा राजगुरू चौक
मंत्रालय विस्तार, मुंबई-४०००३२.
दिनांक : ३० सप्टेंबर, २०२४.
प्रस्तावना :- प्राचीन काळापासून मानवाच्या दैनंदिन जीवनामध्ये गायीचे अनन्यसाधारण महत्तव आहे. वैदिक
काळापासून गायीचे धार्मिक, वैज्ञानिक व आर्थिक महत्तव विचारात घेऊन त्यांना “कामधेनू” असे संबोधण्यात
येते. राज्यातील वेगवेगळया भागात वेगवेगळया देशी जातींच्या गायी आढळतात. (उदा. मराठवाडा विभागात
देवणी, लालकंधारी, पश्चिम महाराष्ट्रामध्ये खिल्लार, उत्तर महाराष्ट्रात डांगी तर विदर्भात गवळाऊ.) तथापि,
दिवसेंदिवस देशी गायींच्या संख्येत मोठया प्रमाणात घट होत आहे.
देशी गायीच्या दुधाचे मानवी आहारात पौष्ट्टीकदृष्ट्टया अधिक मुल्य आहे. देशी गायींच्या दुधात
मानवी शरीर पोषणासाठी महत्तवाचे अन्नघटक उपलब्ध असल्याने ते पुर्णअन्न आहे. देशी गायींच्या दुधाचे
मानवी आहारातील स्थान, आयुवेद चिकित्सा पध्दतीत पंचगव्याचा वापर तसेच सेंद्रिय शेती पध्दतीत देशी
गायींच्या शेण व गोमुत्राचे महत्व विचारात घेता, देशी गायींच्या संख्येत होणारी घट ही चिंताजनक बाब ठरत
आहे.
उपरोक्त पार्श्वभुमी विचारात घेवून, पशुपालकांना देशी गायींचे पालनपोषण करण्यास प्रेरित
करण्याच्या दृष्ट्टीने देशी गायीस “राज्यमाता- गोमाता” घोषित करण्याची बाब शासनाच्या विचाराधीन होती.
शासन निर्णय : -
देशी गायींचे भारतीय संस्कृतीत वैदिक काळापासून असलेले स्थान, देशी गायींच्या दुधाची मानवी
आहारातील उपयुक्तता, आयुवेद चिकित्सा पध्दती, पंचगव्य उपचार पध्दती तसेच देशी गायींच्या शेण व
गोमुत्राचे सेंद्रिय शेती पध्दतीत असलेले महत्वाचे स्थान विचारात घेवून देशी गायींना यापुढे “राज्यमाता-
गोमाता” म्हणून घोषीत करण्यास मान्यता देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 2