# Page 1
राष्ट्रीय कृषि विकास योजनेंतर्गत “पिकांच्या निकोप वाढीसाठी आणि अधिक उत्पादनासाठी प्रगत तंत्रज्ञानाचा वापर करुन विविध जैवनियंत्रकांचे उत्पादन करणे” प्रकल्प सन २०२१-२२ व २०२२-२३ मध्ये राबविण्यासाठी रू.१९० लाखाच्या कार्यक्रमास प्रशासकीय मान्यता देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : कोकृवि-११२२/प्र.क्र.५०/७-अ
मादाम कामा मार्ग, हुतात्मा राजगुरु चौक
मंत्रालय विस्तार, मुंबई ४०० ०३२
दिनांक : ०४ एप्रिल, २०२२.
संदर्भ:- १. राष्ट्रीय कृषि विकास योजनेच्या राज्य स्तरीय प्रकल्प मंजुरी समितीच्या २९ व्या बैठकीचे इतिवृत्त क्र. आरकेव्ही-०१२०/प्र.क्र.१४/१४-अ दि. ०५ जुलै,२०२१.
२. संचालक (कृषि प्रक्रिया व नियोजन), कृषि आयुक्तालय, पुणे यांचे पत्र जा.क्र.
कृआ/राकृवियो/टी-१/०२२/४४८८ दि.०४ फेब्रुवारी, २०२२.
३. संचालक (संशोधन),डॉ. बाळासाहेब सावंत कोकण कृषि विद्यापीठ, दापोली यांचे पत्र जा.क्र. डॉबासाकोकृवि/संशो-३/४०७/२०२२ दि.१७ फेब्रुवारी, २०२२.
प्रस्तावना : मा.मुख्य सचिव, महाराष्ट्र राज्य यांच्या अध्यक्षतेखालील २९ व्या राज्यस्तरीय प्रकल्प मंजुरी समितीमध्ये राष्ट्रीय कृषि विकास योजनेंतर्गत पिकांच्या निकोप वाढीसाठी आणि अधिक उत्पादनासाठी प्रगत तंत्रज्ञानाचा वापर करुन विविध जैवनियंत्रकांचे उत्पादन करणे हा प्रकल्प डॉ. बाळासाहेब सावंत कोकण कृषि विद्यापीठ, दापोली विद्यापीठात सन २०२१-२२ व २०२२-२३ मध्ये राबविण्यास मान्यता देण्यात आली आहे. सदर प्रकल्पांतर्गत राष्ट्रीय कृषि विकास योजनेंतर्गत अर्थसहाय्याच्या स्वरूपात रु.१९० लाख निधी उपलब्ध करून दिला जाणार आहे. सदर प्रकल्प अद्याप अपूर्ण असून तो सन २०२२ २३ पर्यंत राबविण्यास रु.१९० लाखाच्या कार्यक्रमास प्रशासकीय मान्यता देण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. राष्ट्रीय कृषि विकास योजनेअंतर्गत “पिकांच्या निकोप वाढीसाठी आणि अधिक उत्पादनासाठी प्रगत तंत्रज्ञानाचा वापर करुन विविध जैवनियंत्रकांचे उत्पादन करणे” या प्रकल्पांतर्गत रु.१९० लाख (रुपये एक कोटी नव्वद लाख फक्त) निधीचा कार्यक्रम राबविण्यास प्रशासकीय मान्यता देण्यात येत आहे.
२. सदर प्रकल्प राष्ट्रीय कृषि विकास योजनेच्या मार्गदर्शक सूचनांनुसार वनस्पती रोगशास्त्र विभाग,डॉ. बाळासाहेब सावंत कोकण कृषि विद्यापीठात राबविण्यात राबविण्यात यावा.
# Page 2
शासन निर्णय क्रमांकः कोकृवि-११२२/प्र.क्र.५०/७-अ
३. संचालक (संशोधन), डॉ. बाळासाहेब सावंत कोकण कृषि विद्यापीठ, दापोली यांचे सनियंत्रणाखाली प्रकल्पाची अंमलबजावणी कृषि विभागामार्फत करण्यात यावी व त्यांनी प्रकल्पाचा आर्थिक व भौतिक प्रगती अहवाल विहित मुदतीत केंद्र शासनाला तसेच राज्य शासनाला सादर होईल याची दक्षता घ्यावी, तसेच वेळोवेळी खर्चाचे लेखा परिक्षित उपयोगिता प्रमाणपत्रे सादर करावीत.
४. सदर प्रकल्पाच्या खर्चाचे विवरण पुढीलप्रमाणे:
---------------------------------------------------------------------
| अ.क्र. | बाब | राकृवियो अंतर्गत मंजूर निधी |
| १ | बायो फॉर्म्युलेशनचे व्यावसायिक उत्पादन युनिट बळकटीकरण | रू. १५६ लाख |
| २ | किरकोळ बांधकाम, विद्युतीकरण आणि विभाजन | रू. ५ लाख |
| ३ | कार्यात्मक खर्च | रू. २५ लाख |
| ४ | प्रशासकीय खर्च | रू. ४ लाख |
|  | रू. १९० लाख |
---------------------------------------------------------------------
# Page 3