# Page 1
नानाजी देशमुख कृषि संजीवनी प्रकल्पासाठी मंजूर असलेल्या उपलेखापाल संवर्गातील ३ पदांपैकी १ पद रद्द करुन सहाय्यक लेखा अधिकारी संवर्गाचे १ नवीन पद निर्माण करण्याबाबत.
महाराष्ट्र शासन
कृषी,पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक : नादेकृ ४६२१/प्र.क्र.१८१/८-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२
दिनांक – ३१ मे, २०२२.
संदर्भ: १. कृषि व पदुम विभाग शासन निर्णय क्र. हअप्र-७१६/प्र.क्र. ८२/राकृवियो कक्ष, दि. १७ जानेवारी, २०१७ २. कृषि व पदुम विभाग शासन निर्णय क्र. हअप्र-७१६/प्र.क्र. ८०/राकृवियो कक्ष, दि. २८ सप्टेंबर, २०१७ ३. नानाजी देशमुख कृषि संजिवनी प्रकल्प कार्यालयाचे पत्र क्र.नादेकृसंप्र०४१८/प्र.क्र.३१/आस्था /९२३, दिनांक २८ ऑक्टोबर, २०२१.
४. मा. उच्चस्तर सचिव समितीच्या दिनांक २९ एप्रिल, २०२२ रोजी पार पडलेल्या २ ऱ्या बैठकीचे कार्यवृत्त.
प्रस्तावना: विदर्भ व मराठवाडयातील १४ जिल्हे आणि जळगाव जिल्हयासह एकूण १५ जिल्हयांमध्ये जागतिक बँकेच्या अर्थसहाय्याने एकूण ५१४२ गावांमध्ये सुमारे रू.४००० कोटी प्रकल्प किंमत असलेल्या नानाजी देशमुख कृषि संजीवनी प्रकल्प (PoCRA) राबविण्यात येत असून प्रकल्पाकरीता एकूण ८०५ पदांचा आकृतीबंधास दि.२८ सप्टेंबर, २०१७ शासन निर्णयान्वये मान्यता दिली आहे. संदर्भ क्र.२ येथील शासन निर्णयान्वये, नानाजी देशमुख कृषि संजीवनी प्रकल्पाकरिता दोन सहाय्यक लेखाधिकारी पदे मंजूर आहेत व दोन्ही पदे भरण्यात आली आहेत.
उपलेखापालांची एकूण ३ पदे मंजूर असून त्यापैकी २ पदे भरण्यात आली आहेत. संदर्भ क्र.३ येथील पत्रान्वये प्रकल्प संचालक, नानाजी देशमुख कृषि संजीवनी प्रकल्प यांनी प्रकल्पाकरिता उप लेखापाल हे पद रिक्त असल्यामुळे ते रद्द करुन त्याऐवजी सहाय्यक लेखा अधिकारी या संवर्गामध्ये एक नविन पद निर्माण करण्याबाबतचा प्रस्ताव शासनास सादर केला होता. सातव्या वेतन आयोगानुसार ते अनुक्रमे S-१३ व ९-१५ मध्ये येत आहे. सदर बाब वित्तीय बाबींशी निगडीत असल्याने वित्त विभागाची मान्यता घेणे आवश्यक असल्याने उप लेखापाल (प्रतिनियुक्ती) (S १३; ३५४००-११२४००) हे पद सहाय्यक लेखा अधिकारी (महाराष्ट्र वित्त व लेखा सेवा) (प्रतिनियुक्ती) (S–१५; ४१८००-१३२३००) या पदावर उन्नत करण्यास मान्यता देण्याची वित्त विभागास विनंती करण्यात आली होती. उपरोक्त प्रस्ताव वित्त विभागाच्या मान्यतेने उच्चस्तरीय सचिव समितीपुढे सादर करण्यात आला असता, उच्चस्तरीय सचिव समितीने दिनांक २९ एप्रिल, २०२२ रोजी झालेल्या २ ऱ्या बैठकीमध्ये नानाजी देशमुख कृषि संजीवनी प्रकल्पासाठी मंजूर असलेल्या उपलेखापाल (S १३; ३५४००-११२४००) संवर्गातील ३ पदांपैकी १ पद रद्द करुन सहाय्यक लेखा अधिकारी (S-१५; ४१८००-१३२३००) या संवर्गात १ पद निर्माण करण्यास मान्यता दिली आहे. त्या अनुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः नादेकृ ४६२१/प्र.क्र.१८१/८-अ
शासन निर्णय : १. नानाजी देशमुख कृषि संजीवनी प्रकल्पासाठी मंजूर असलेल्या उपलेखापाल (S १३; ३५४००-११२४०० ) संवर्गातील ३ पदांपैकी १ पद रद्द करुन सहाय्यक लेखा अधिकारी (S-१५; ४१८००-१३२३००) या संवर्गात १ पद निर्माण करण्यास मान्यता देण्यात येत आहे.
२. उपरोक्त पदासाठी होणारा वेतनावरील खर्च पुढील लेखाशिर्षाखाली खर्ची टाकावा.
मागणी क्रमांक डी-३, २४०१ पीक संवर्धन, (११५) लहान / सिमांत शेतकरी व कृषि मजुरांसाठी योजना, (००)(०३) हवामान अनुकूल कृषि प्रकल्प, (राज्य हिस्सा ३०%) (२४०१ A६५५) ०१-वेतन ३. हा शासन निर्णय वित्त विभागाच्या अनौपचारिक संदर्भ क्रमांक ५८० / आपुक, दिनांक १० डिसेंबर, २०२१ अन्वये व उच्चस्तरीय सचिव समितीच्या दिनांक २९ एप्रिल, २०२२ रोजी झालेल्या २ ऱ्या बैठकीमध्ये मिळालेल्या सहमतीनुसार निर्गमित करण्यात येत आहे.
# Page 3