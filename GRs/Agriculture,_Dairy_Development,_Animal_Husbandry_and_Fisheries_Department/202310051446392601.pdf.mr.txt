# Page 1
गोपीनाथ मुंडे शेतकरी अपघात विमा योजनेंतर्गत दि.०८.१२.२०१९ ते दि. ९.१२.२०१९ या खंडीत कालावधीतील प्राप्त झालेले दावे निकाली काढण्यासाठी रु.४.०० लाख इतकी रक्कम वितरीत करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक शेअवि-२०२३/प्र.क्र. १२९/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक :- ४ ऑक्टोबर, २०२३
संदर्भ : १) शासन निर्णय, कृषि व पदुम विभाग क्र. शेअवि-२०१८/प्र.क्र.१९३/११-ओ, दि.३१.८.२०१९ २) शासन परिपत्रक, कृषि व पदुम विभाग क्र. शेअवि-२०१८/प्र.क्र.१९३/११-ओ, दि.१९.०९.२०१९ ३) शासन निर्णय, कृषि व पदुम विभाग क्र. शेअवि-२०१८/प्र.क्र.१९३/११-ओ,दि.०१.१२.२०१८ ४) शासन निर्णय, कृषि व पदुम विभाग क्र. गोमुशेअवि-२०१९/प्र.क्र.१९८/११-ओ, दि.०५.१२.२०१९ व दि.२७.०१.२०२० ५) शासन निर्णय, कृषि व पदुम विभाग क्र. शेअवि-२०२१/प्र.क्र.१८७/११-ओ, दि.०२.०६.२०२२ ६) शासन निर्णय, कृषि व पदुम विभाग क्र. शेअवि-२०२१/प्र.क्र.१८७/११-ओ, दि.२६.०९.२०२२ ७) संचालक(वि.प्र.) यांचे पत्र क्र. गोमुंशेअवि-२०२०/प्र.क्र.९८/का.सां.९/१८९९५/२०२१, दि.०६.०६.२०२३.
प्रस्तावना : सन २०१९-२० मध्ये गोपीनाथ मुंडे शेतकरी अपघात विमा योजना चालु ठेवण्यासाठी संदर्भाधिन क्र (४) येथील शासन निर्णयान्वये प्रशासकीय व वित्तीय मान्यता देण्यात आली आहे.
गोपीनाथ मुंडे शेतकरी अपघात विमा योजना सन २०१९ - २० या वर्षासाठी दि.८.१२.२०१९ ते दि.७.१२.२०२० या कालावधीसाठी लागू करणे आवश्यक होते. तथापि, प्रशासकीय कारणास्तव प्रस्तुत योजना दि. ८.१२.२०१९ पासून लागू होवू शकली नाही व ती दि.१०.१२.२०१९ पासून सुरु करण्यात आली. सबब, गोपीनाथ मुंडे शेतकरी अपघात विमा योजनेअंतर्गत दि.८.१२.२०१९ ते दि.९.१२.२०१९ या खंडीत कालावधीमध्ये प्राप्त झालेले प्रस्ताव निकाली काढण्यासाठी विशेष बाब म्हणून संदर्भ क्र. (५) अन्वये मान्यता देण्यात आली आहे. यानुसार योजनेच्या अटी व शर्तीनुसार पहिल्या टप्प्यात प्राप्त मागणीनुसार पात्र ठरलेल्या प्रस्तावांसाठी रु.३०.०० लाख इतकी रक्कम संदर्भ क्र. (६) अन्वये वितरीत करण्यात आली आहे.
आता, संदर्भ क्र. (७) अन्वये मागणी केल्यानुसार योजनेच्या अटी व शर्तीनुसार पात्र ठरलेल्या दुस-या टप्प्यातील प्राप्त झालेले २ (२ मृत्यू + ० अपंगत्व) पात्र विमा दावे निकाली काढण्यासाठी रु.४.०० लाख इतकी रक्कम योजनेअंतर्गत वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः शेअवि-२०२३/प्र.क्र. १२९/११-ओ,
शासन निर्णय :
गोपीनाथ मुंडे शेतकरी अपघात विमा योजनेंतर्गत दि.०८ डिसेंबर, २०१९ ते दि. ९ डिसेंबर, २०१९ या २ दिवसांच्या खंडीत कालावधीतील दुस-या टप्प्यात प्राप्त झालेल्या प्रस्तावांपैकी पात्र ठरलेले २ (२ मृत्यू + ० अपंगत्व) विमा दावे निकाली काढण्यासाठी रु. ४.०० लाख इतकी रक्कम सन २०२३-२४ या वर्षासाठी गोपीनाथ मुंडे शेतकरी अपघात विमा योजनेसाठी अर्थसंकल्पित करण्यात आलेल्या रकमेतून वितरीत करण्यास शासनाची मान्यता देण्यात येत आहे.
२. प्रस्तुत खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा.
मागणी क्र. डी - ३ २४०१ पीक संवर्धन (००) (०६) गोपीनाथ मुंडे शेतकरी अपघात विमा योजना (कार्यक्रम) (२४०१ ४४२७) राज्य योजना - ३३ अर्थसहाय्य.
३. सदर शासन निर्णयान्वये वितरीत करण्यात येणारा निधी संदर्भ क्र. (१) व (२) च्या शासन निर्णय/ परिपत्रकात नमूद तरतूदीनुसार तसेच योजनेच्या मार्गदर्शक सूचना आणि अटी व शर्तीनुसारच खर्च करण्याची जबाबदारी आयुक्त (कृषि) यांची राहील.
४. सदरचा निधी हा आयुक्त (कृषि) यांचे अध्यक्षतेखाली गठीत करण्यात आलेल्या छाननी समितीने दिलेल्या मान्यतेस अनुसरुन संदर्भ क्र. (७) येथील पत्रासोबत प्राप्त यादीतील पात्र शेतकऱ्यांच्या / वारसदाराच्या बँक खात्यात ECS व्दारे उपलब्ध करुन देण्याची जबाबदारी आयुक्त (कृषि) यांची राहील.
५. उपरोक्त प्रमाणे उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र आयुक्त (कृषि) शासनास सादर करतील.
६. प्रस्तुत प्रयोजनार्थ जिल्हास्तरावर जिल्हा अधिक्षक कृषि अधिकारी यांना नियंत्रण अधिकारी तर संबंधित जिल्हयाचे जिल्हा अधिक्षक कृषि अधिकारी कार्यालयातील लेखाधिकारी यांना आहरण व संवितरण अधिकारी म्हणून घोषित करण्यात येत आहे.
७. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं. क्रमांक ३६४/१४३१, दि. ३०.०८.२०२३ व अनौसं. संदर्भ क्रमांक २४५/२३/व्यय - १, दि.०८.०९.२०२३ अन्वये दिलेल्या सहमतीस अनुसरुन निर्गमित करण्यात येत आहे.
# Page 3