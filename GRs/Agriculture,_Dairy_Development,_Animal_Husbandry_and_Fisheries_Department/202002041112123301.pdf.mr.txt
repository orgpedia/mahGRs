# Page 1
दूध उत्पादक व प्रक्रिया व्यावसायिक कल्याणकारी संघ यांच्या दूधाच्या व्यावसायिक अडचणीबाबत समिती गठित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- एमएलके - २०२०/प्र.क्र.०४/पदुम-८
मंत्रालय, मुंबई- ४०० ०३२
दिनांक : ०४ फेब्रुवारी, २०२०
वाचा:- शासन समक्रमांकित पत्रान्वये निर्गमित केलेले दि.३०/१२/२०१९ रोजीचे इतिवृत्त.
प्रस्तावना: दूध उत्पादक व प्रक्रिया व्यवसायिक कल्याणकारी संघ यांच्या दूधाच्या व्यावसायिक अडचणीबाबत चर्चा करण्याच्या दृष्टीने संदर्भाधीन पत्रान्वये दि.१८/१२/२०१९ रोजी मा.मंत्री (पदुम) यांनी त्यांच्या नागपूर येथील विधानमंडळ कार्यालयात बैठक आयोजित केली होती. सदर बैठकीत राज्यातील दुग्ध उत्पादन वाढावे, शेतकऱ्यांच्या दुधाला रास्त दर देता यावा, दूध उत्पादक व दुग्धव्यवसायातील खाजगी/सहकारी प्रकल्पांच्या हितसंबंधाचे जतन व्हावे यासाठी वेळोवेळी उद्भवणारी परिस्थिती शासनास अवगत करुन त्यावर शासनाकडून तातडीने उपाययोजना करण्याच्या दृष्टीने समन्वयाकरीता शासन, सहकार व खाजगी दूधव्यावसायिक यांची एकत्रित समिती गठित करण्याबाबत निर्णय घेण्यात आला.
त्यानुसार सदर समिती गठन करण्याची बाब शासनाच्या विचाराधीन होती.
शासन निर्णय: राज्यातील दुग्ध उत्पादन वाढावे, शेतकऱ्यांच्या दूधाला रास्त दर देता यावा, दुध उत्पादक व दुग्धव्यवसायातील खाजगी/सहकारी प्रकल्पांच्या हितसंबंधाचे जतन व्हावे यासाठी वेळोवेळी उद्भवणारी परिस्थिती शासनास अवगत करुन त्यावर शासनाकडून तातडीने उपाययोजना करण्याच्या दृष्टीने समन्वयाकरीता शासन या निर्णयान्वये खालीलप्रमाणे समितीचे गठन करण्यास मान्यता देत आहे : १) आयुक्त, दुग्धव्यवसाय विकास, महाराष्ट्र राज्य, मुंबई अध्यक्ष २) सहकारी दुग्धव्यवसाय संघ क्षेत्र क्षेत्रामधील अनुभवी पदाधिकारी : अ) चेअरमन, राजाराम बापू सह. दूध उत्पा. संघ मर्या., वाळवा सदस्य ब) चेअरमन, संगमनेर ता.सह. दूध उत्पा.संघ मर्या. संगमनेर सदस्य क) कार्यकारी संचालक, कोल्हापूर जिल्हा मध्य. सह. संघ मर्या., कोल्हापूर. सदस्य ड) चेअरमन, औरंगाबाद जिल्हा सहकारी दूध संघ, औरंगाबाद - सदस्य इ) चेअरमन, नागपूर जिल्हा नूतन दूध उत्पादक सहकारी संघ, नागपूर. --सदस्य
# Page 2
शासन निर्णय क्रमांकः एमएलके - २०२०/प्र.क्र.०४/पदुम-८
३) खाजगी दुग्धव्यवसाय क्षेत्रातील अनुभवी पदाधिकारी : अ) संचालक, पराग मिल्क फुड लि., मंचर. सदस्य ब) संचालक, चितळे डेअरी, बिलवंडी, सांगली सदस्य क) संचालक, ऊर्जा मिल्क अॅण्ड मिल्क प्रॉडक्ट, पुणे. सदस्य ड) चेअरमन, इंदापूर डेअरी ॲण्ड मिल्क प्रॉडक्ट्स, लि.इंदापूर सदस्य ४) व्यवस्थापकीय संचालक, महाराष्ट्र राज्य सहकारी दूध महासंघ, मुंबई. सदस्य ५) सह आयुक्त, अन्न व औषध प्रशासन, मुंबई बांद्रा. सदस्य ६) विभागीय व्यवस्थापक, नॅशनल डेअरी डेव्हलपमेंट बोर्ड, मुंबई. सदस्य ७) सदस्य, दूध उत्पादक व प्रक्रिया व्यावसायिक कल्याणकारी संघ. सदस्य ८) सहकार विभागातील वरिष्ठ शासकीय पदाधिकारी सदस्य ९) कार्यकारी संचालक, नॅशनल को-ऑप. डेव्हलपमेंट फेडरेशन सदस्य ऑफ इंडिया, आनंद गुजरात.
२. समितीची कार्यकक्षा :
१) समितीने वेळोवेळी राज्यातील दुग्धव्यवसायाच्या परिस्थितीचा आढावा घेऊन शासनास सल्ला देणे अपेक्षित आहे.
२) सदर समितीने २ महिन्यातून एकदा बैठक घ्यावी व बैठकीतील चर्चेच्या अनुषंगाने शासनास सूचित करावे.
३) समितीस वरील सदस्यांव्यतिरिक्त एखाद्या विशिष्ट प्रकरणी तज्ञांच्या अभिप्रायाची आवश्यकता असल्यास, समितीस सदर व्यक्तीस/अधिकाऱ्यास निमंत्रित करण्याची मुभा राहिल.
# Page 3