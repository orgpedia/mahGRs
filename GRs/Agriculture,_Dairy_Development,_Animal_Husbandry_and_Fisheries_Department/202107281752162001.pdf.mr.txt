# Page 1
मौजे आरे, ता. बोरिवली येथील सर्वे क्र.
१ / अ, न.भू.क्र. ४ पैकी ५ एकर क्षेत्र, आरे पोलिस ठाणेच्या नविन प्रशासकीय इमारतीसाठी उपलब्ध करून देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: एमएमसी २०१९/प्र.क्र.०३ / पदुम-१०
मंत्रालय (विस्तार), मुंबई ४०० ०३२
दिनांक: २८ जुलै, २०२१
प्रस्तावना :
आरे पोलिस ठाण्याच्या सध्याच्या इमारतीची जीर्णावस्था, आरे परिसरात वाढत असलेल्या लोकसंख्येमुळे भविष्यात पोलिस ठाण्याच्या कामकाजावर येणारा ताण या गोष्टींचा विचार करता आरे पोलिस ठाण्याकरिता नविन प्रशासकीय इमारतीची तातडीने आवश्यकता आहे.
सदर बाब आरे येथील अडीअडचणींबाबत दि. २८.१२.२०२० रोजी मा. मुख्यमंत्री महोदयांच्या अध्यक्षतेखाली आयोजित करण्यात आलेल्या बैठकीमध्ये निदर्शनास आणून दिली असता आरे पोलिस ठाण्याकरिता आवश्यक असलेली ५ एकर जमिन उपलब्ध करून देणेबाबत मा. मुख्यमंत्री महोदयांनी निर्देश दिलेले आहे.
तथापि दुग्धव्यवसाय विकास विभागाच्या ताब्यातील आरे दुग्धवसाहत येथील २८६.७३२ हे. आर इतके क्षेत्र महाराष्ट्र शासन राजपत्र क्र. एफ़एलडी-१९/२०२०/प्र.क्र. १९०/फ़-३, दि. १२.१०.२०२० नुसार राखीव वनक्षेत्र म्हणून घोषित करण्यात आले आहे. सदर क्षेत्रामध्ये आरे पोलिस ठाण्याच्या नविन प्रशासकीय इमारतीकरिता द्यावयाच्या ५ एकर जागेचा समावेश असल्याने सदर ५ एकर क्षेत्र वगळून उर्वरित क्षेत्र वन विभागास हस्तांतरित करण्यासंदर्भात महसूल व वन विभागाकडून अभिप्राय घेण्यात आले. यासंदर्भात महसूल व वन विभागाकडून प्राप्त अभिप्रायास अनुसार आरे पोलिस ठाण्याच्या नविन प्रशासकीय इमारतीसाठी आवश्यक असलेले मौजे आरे, ता.
बोरिवली येथील एकूण १२.४२२ हेक्टर क्षेत्रापैकी सर्वे क्र. १/अ, न.भू.क्र. ४ पैकी ५ एकर (२ हेक्टर) इतके क्षेत्र वगळून उर्वरित जागेचा ताबा वन विभागाकडे हस्तांतरित करण्यात आलेला आहे.
आता आरे दुग्धवसाहतीमधील आरे पोलिस ठाण्याच्या नवीन प्रशासकीय इमारतीकरिता केलेली मागणी ही व्यापक लोकहितास्तव व शासकीय उपक्रमासाठी असल्याने मा.
मुख्यमंत्री महोदयांनी दि. २८.१२.२०२० रोजी आयोजित केलेल्या बैठकीमधील निर्देशास अनुसरून मौजे आरे सर्वे क्र. १ ए, न.भु.क्र. ४ येथील ५ एकर क्षेत्र आरे पोलिस ठाणेकरिता उपलब्ध करून देण्याची बाब शासनाच्या विचाराधीन होती.
शासन निर्णय :
आरे पोलिस ठाण्याच्या सध्याच्या इमारतीची जीर्णावस्था, आरे परिसरात वाढत असलेल्या लोकसंख्येमुळे भविष्यात पोलिस ठाण्याच्या कामकाजावर येणारा ताण या गोष्टींचा विचार करता आरे पोलिस ठाण्याच्या नवीन प्रशासकीय इमारतीकरिता केलेली मागणी ही व्यापक लोकहितास्तव व शासकीय उपक्रमासाठी असल्याने राखीव वनक्षेत्रातून वगळण्यात आलेले सर्वे क्र.
१/अ, न.भू.क्र. ४, मौजे आरे, ता. बोरिवली येथील ५ एकर क्षेत्र पुढील अटी-शर्तींच्या अधीन राहून
# Page 2
शासन आदेश क्रमांकः एमएमसी २०१९/प्र.क्र.०३/पदुम-१०
आरे पोलिस ठाण्याच्या नविन प्रशासकीय इमारतीकरिता महसूल व वन विभागाकडे प्रत्यार्पित करण्यास या शासन निर्णयान्वये मान्यता देण्यात येत आहे.
१. आरे पोलिस ठाणेकरिता नविन प्रशासकीय इमारतीसाठी आरे दुग्धवसाहत येथील ५ एकर जागा हस्तांतरित केल्यास आरे पोलिस ठाण्याकरिता सध्या वापरात असलेली जुनी इमारत दुग्धव्यवसाय विभागाच्या ताब्यात देणे आवश्यक आहे.
२. गृह विभागाने आरे पोलिस ठाणेकरिता नविन प्रशासकीय इमारतीसाठी मागणी केलेल्या सदर ५ एकर जागेची नगर भूमापन अधिकारी, मालाड यांचे कार्यालयामार्फ़त मोजणी करून हद्दीचे सिमांकन करून घ्यावे.
३. आरे दुग्धवसाहतीचे संपूर्ण क्षेत्र ना विकास क्षेत्र म्हणून घोषित आहे. तसेच पर्यावरण, जलवायू व हवामान बदल विभाग, भारत सरकार, नवी दिल्ली यांनी दि.०५.१२.२०१६ रोजी जारी केलेल्या अधिसूचनेनुसार आरे दुग्ध वसाहतीमधील संपूर्ण परिसर पर्यावरण संवेदनशील क्षेत्र म्हणून घोषित करण्यात आलेले आहे.
यामुळे इमारतीच्या बांधकामाकरिता आवश्यक ती परवानगी व मान्यता गृह विभाग यांनी घेणे आवश्यक राहील.