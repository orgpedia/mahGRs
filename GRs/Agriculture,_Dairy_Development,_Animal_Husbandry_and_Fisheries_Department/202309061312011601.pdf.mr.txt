# Page 1
पशुसंवर्धन विभाग, जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून, अन्य स्त्रोतातून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन पूरकपत्र क्रमांक- कृवपदुम -३३०३०/४५/२०२३-MAG-ADF४(६६३२९२)/पदुम-४ मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२
दिनांक :- ०६ सप्टेंबर, २०२३.
वाचा : १) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.संकिर्ण-२०१८ / प्र.क्र. ३१ (भाग-१) /पदुम-४, दि.०१.०६.२०२३.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. कृवपदुम ३३०३०/३९/२०२३ / MAG /पदुम-४, दि. २५.०८.२०२३.
प्रस्तावना -
वाचा क्र. १ येथील दि. ०१.०६.२०२३ च्या शासन निर्णयान्वये पशुसंवर्धन विभाग, जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करण्याबाबतची वित्तीय मर्यादा विहीत करण्यात आलेली आहे.
वाचा क्र. २ येथील दि. २५.०८.२०२३ च्या शासन निर्णयान्वये पशुसंवर्धन विभागांतर्गत राज्यस्तरीय संस्थांमार्फत राज्यस्तरीय योजना, केंद्र पुरस्कृत योजना, अन्य विभागाच्या व अन्य स्त्रोतातून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करण्याबाबतची वित्तीय मर्यादा विहीत करण्यात येवून त्या अनुषंगाने सर्वसाधारण मार्गदर्शन सूचना देखील निर्गमित करण्यात आलेल्या आहेत.
जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करताना पालन करावयाच्या मार्गदर्शक सूचना विहीत करण्याची बाब शासनाच्या विचाराधीन होती. त्या अनुषंगाने खालीलप्रमाणे शासन पूरकपत्र निर्गमित करण्यात येत आहे.
शासन पूरकपत्र :
कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा वाचा क्र. १ येथील दि.०१.०६.२०२३ च्या शासन निर्णयामधील पशुसंवर्धन विभाग, जिल्हा परिषद यांच्या मार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून प्राप्त होणाऱ्या निधीमधून राबविण्यात येणाऱ्या योजनेच्या निकषाप्रमाणे प्रस्तावाची तपासणीकरुन तांत्रिक मंजूरी देण्याची संपूर्ण जबाबदारी संबधीत अधिका-याना प्रदान करण्यात आली आहे. सदर मंजूरी देतात पुढील मार्गदर्शक सुचनांचे पालन करणे संबधीत अधिका-यांना बंधकारक राहील
# Page 2
शासन पूरकपत्र क्रमांकः कृवपदुम -३३०३०/४५/२०२३-MAG-ADF४(६६३२९२)/पदुम-४
सर्वसाधारण मार्गदर्शक सूचना : १. राज्यस्तरीय योजना, केंद्र पुरस्कृत योजना, अन्य विभागाच्या व अन्य स्त्रोतातून प्राप्त होणाऱ्या निधीमधून राबविण्यात येणाऱ्या नियमित योजनांव्यतिरिक्त अन्य अपवादात्मक / विशेष बाबी / जिल्हा वार्षिक योजनेअंतर्गत राबविण्यात येणाऱ्या नाविन्यपूर्ण योजनांसंदर्भात आयुक्त पशुसंवर्धन, पुणे यांची तांत्रिक मंजुरी घेणे आवश्यक राहील.
२ प्रादेशिक सहआयुक्त पशुसंवर्धन यांचे पद रिक्त असल्यास व सदर पदाचा अतिरिक्त कार्यभार कनिष्ठ पद धारण करण्याऱ्या अधिकाऱ्याकडे सोपविला असल्यास, अशा प्रकरणी आयुक्त पशुसंवर्धन, पुणे यांनी तांत्रिक मंजूरी प्रदान करावी.
३. योजनेच्या निकषाप्रमाणे प्रस्तावांची तपासणी करुन तांत्रिक मंजुरी देण्याची संपुर्ण जबाबदारी तांत्रिक मंजुरी देणाऱ्या संबंधित प्राधिकारी यांची राहील.
४. तांत्रिक मंजूरी प्रदान करताना शासनाने वेळोवेळी निर्गमित केलेल्या निर्देशांचे पालन करण्यात यावे.
५. विविध योजनांतर्गत खरेदीचे प्रस्ताव तांत्रिक मान्यतेसाठी सादर करताना उद्योग, ऊर्जा व कामगार विभागाचा शासन निर्णय क्र. भांखस-२०१४ / प्र.क्र. ८२ भाग-III/ उद्योग-४, दि. ०१.१२.२०१६ अन्वये विहीत केलेल्या अटी / शर्ती बंधनकारक राहतील.
६. तांत्रिक मंजूरी प्रदान करताना या विभागाचा शासन निर्णय क्र. कृवपदुम-३३०१२/२/ २०२३/ MAG-ADF-४ (६५७९३२) दि. १८.०८.२०२३ अन्वये गठीत करण्यात आलेल्या तांत्रिक विर्निदेश समितीने खरेदी प्रस्तावांतर्गत खरेदी करावयाची औषधी, अवजारे, उपकरणे, रंगद्रव्ये, रसायने, यंत्रसामुग्री, लस तसेच, पशुखाद्य, वैरणीची बियाणे इ. बाबत निर्धारित केलेले तांत्रिक निर्देश बंधनकारक राहतील.
७. योजनांना तांत्रिक मंजूरी प्रदान करताना शासनाच्या आर्थिक हित संबंधांचे रक्षण केले जाईल या दृष्टिकोनातून वित्तीय औचित्याच्या सुत्रांचे (Canons of Financial Propriety) कटाक्षाने अनुपालन करावे.
८. योजनांना तांत्रिक मंजूरी प्रदान करताना त्या तांत्रिकदृष्टया व्यवहार्य (Technically feasible) असल्याची खातरजमा करण्यात यावी.
# Page 3