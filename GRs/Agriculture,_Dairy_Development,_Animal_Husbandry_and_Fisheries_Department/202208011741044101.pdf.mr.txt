# Page 1
महाराष्ट्र कृषि सेवेतील अधिक्षक कृषि अधिकारी, गट-अ संवर्गातील अधिकाऱ्यास कृषि सहसंचालक, गट-अ पदावर निव्वळ तात्पुरत्या पदोन्नतीने पदस्थापना करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: २४२२/प्र.क्र.४(७)/१५-अ
मंत्रालय विस्तार इमारत,
मंत्रालय, मुंबई-३२.
तारीख: ०१ ऑगस्ट, २०२२.
संदर्भ:- १) सामान्य प्रशासन विभाग, शासन निर्णय क्र.बीसीसी-२०१८/प्र.क्र.३६६/१६-ब, दि.०७/०५/२०२१.
२) सामान्य प्रशासन विभागाचे पत्र क्र. ईएसबी११२२/प्र.क्र.५७/१३, दिनांक १६/०६/२०२२ ३) समक्रमांकीत दि.२९/०७/२०२२ रोजीचा शासन निर्णय
शासन निर्णय : सामान्य प्रशासन विभागाने संदर्भ क्र.२ च्या पत्रान्वये केलेल्या शिफारशीनुसार अधिक्षक कृषि अधिकारी, गट-अ (वेतनश्रेणी-S-२३ : ६७७००-२०८७००) संवर्गातील खालील अधिकाऱ्यास कृषि सहसंचालक, गट-अ (वेतनश्रेणी-S-२५ : ७८८००-२०९२००) या संवर्गात सार्वजनिक सेवेच्या हितार्थ व प्रशासकीय सोईच्या दृष्टीने निव्वळ तात्पुरत्या पदोन्नतीने खालीलप्रमाणे पदस्थापना करण्यास शासन मान्यता देण्यात येत आहे.
---------------------------------------------------------------------------------------------------------------------------------------------
| अधिकाऱ्याचे नांव व पदनाम | निव्वळ तात्पुरत्या स्वरुपात पदोन्नतीने पदस्थापनेचे ठिकाण | शेरा |
| श्री. पांडुरंग भा. शेळके, सहसंचालक (साखर), साखर आयुक्तालय, पुणे (ज्ये. क्र. २६) | कृषि सहसंचालक, (मृदसंधारण) कृषि आयुक्तालय, पुणे | (रिक्त पदी) |
---------------------------------------------------------------------------------------------------------------------------------------------
२. उपरोक्त तात्पुरती पदोन्नती खालील अटींच्या अधीन राहून देण्यात येत आहे.
(अ) सदर तात्पुरती पदोन्नती ही मा.उच्च न्यायालय, मुंबई यांनी याचिका क्र.२७९७/२०१५ मध्ये दि.०४/०८/२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात दाखल केलेल्या व प्रलंबित असलेल्या विशेष अनुज्ञा याचिका क्र.२८३०६/२०१७ मधील निर्णयास अधिन राहुन देण्यात येत आहेत.
(आ) रिट पिटीशन स्टॅम्प नं.१०८७६/२०२१ व रिट पिटीशन स्टॅम्प नं.१०८७८/२०२१ मध्ये मा.उच्च न्यायालय, मुंबई यांनी दि.२५/०५/२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
# Page 2
शासन निर्णय क्रमांक: २४२२/प्र.क्र.४(७)/१५-अ
(इ) सदर पदोन्नती ही निव्वळ तात्पुरत्या स्वरुपाची असल्यामुळे पदोन्नतीच्या दिनांकापासून सेवाज्येष्ठतेचा हक्क सांगता येणार नाही.
३. उपरोक्त अधिकाऱ्याची पदोन्नतीच्या पदावरील अंतर्गत परस्पर सेवाज्येष्ठता सामान्य प्रशासन विभागाने संदर्भाधीन क्र. २ येथे नमूद पत्रान्वये कळविलेल्या इतिवृत्तातील (निवडसूची सन २०२१-२२) ज्येष्ठतेनुसार राहील.
४. उपरोक्त अधिकाऱ्यानी त्यांच्या सध्याच्या पदाचा पदभार कार्यालयातील निकटतम ज्येष्ठ अधिकाऱ्यांकडे सोपवून तात्काळ पदोन्नतीच्या पदावर रुजू व्हावे.
५. आयुक्त (कृषि), महाराष्ट्र राज्य, पुणे यांनी सदरचे आदेश तात्काळ अंमलात येतील हे कृपया पहावे.