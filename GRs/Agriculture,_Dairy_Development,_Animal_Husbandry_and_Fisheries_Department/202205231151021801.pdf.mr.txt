# Page 1
राष्ट्रीय कृषि विकास योजनेंतर्गत कृषि विज्ञान केंद्र घातखेड, अमरावती येथे प्रशिक्षण सभागृह बांधकामासाठी रु.१५,४८,३०० /- इतक्या किंमतीस कार्योत्तर प्रशासकीय मान्यता प्रदान करणेबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः राकृवि-२०१९/प्र.क्र.९७/३-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २३ मे, २०२२
वाचा - १) जिल्हा नियोजन समिती,अमरावती यांचे प्र.मा. आदेश क्र.जिनिस/जिवायो/२०१६-१७/ प्रमा/१९३८/२०१६,दि.१७.१०.२०१६ २) कृषि व पदुम विभाग, शासन पत्र क्र. राकृवि-२०१८/ प्र.क्र.३३८/ १४ ओ,दि.२८.३.२०१९ ३) संचालक (आत्मा), कृषि आयुक्तालय, महाराष्ट्र राज्य, पुणे यांचे पत्र क्र. कृआ / केव्हीके/ राकृवियो / विप्र-५ /२६२/१९, दि.२३.५.२०१९ ४) संचालक (आत्मा),कृषि आयुक्तालय पत्र क्र. कृआ /केव्हीके / राकृवियो / विप्र-५/३७७/ १९, दि.०३.०८.२०१९ ५) वित्त विभाग शासन निर्णय क्रमांक अर्थसं-२०२०/प्र.क्र.६५/अर्थ-३ दि.४/५/२०२०
प्रस्तावना - कृषि विज्ञान केंद्र, घातखेड (जि. अमरावती) येथील प्रशिक्षण सभागृहाच्या बांधकामासाठी आवश्यक असणा-या निधीपैकी ७५% रक्कम जिल्हा नियोजन समितीकडून व उर्वरित २५% रक्कम राष्ट्रीय कृषि विकास योजनेमधुन उपलब्ध करुन घेण्याचा निर्णय घेण्यात आला होता. त्यानुषंगाने, प्रकल्प संचालक आत्मा, अमरावती यांनी कृषि विज्ञान केंद्र, घातखेड (जि. अमरावती) येथील प्रशिक्षण सभागृहाच्या बांधकामासाठी रु.६१.९३ लक्ष रक्कमेचा प्रस्ताव तयार केला होता. सदर बांधकामासाठी रु.६१.९३ लक्ष रक्कमेच्या ७५ % म्हणजेच रु.४६,४४,७०० लक्ष रक्कम संदर्भाधीन दि.१७.१०.२०१६ रोजीच्या आदेशान्वये जिल्हा नियोजन समिती, अमरावती यांनी प्रकल्प संचालक आत्मा, अमरावती यांच्याकडे वितरीत केला होता. राष्ट्रीय कृषि विकास योजनेंतर्गत दि. २८ जानेवारी, २०१९ रोजी आयोजित २६ व्या प्रकल्प मंजुरी समितीच्या बैठकीमध्ये कृषि विज्ञान केंद्र, घातखेड (जि. अमरावती) येथील प्रशिक्षण सभागृहाच्या बांधकामासाठी रु.६१.१३ लक्ष रक्कमेच्या २५ % म्हणजेच रु. १६ लक्ष इतका निधी मंजुर करण्यात आला आहे. सदर निधीपैकी रु.१५,४८,३०० /- खर्चास प्रशासकीय मान्यता प्रदान करण्याची विनंती कृषि आयुक्त कार्यालयाने संदर्भाधीन दि. २३.५.२०१९ रोजीच्या पत्रान्वये केली आहे. अधिक्षक अभियंता, सार्वजनिक बांधकाममंडळ, अमरावती यांनी कृषि विज्ञान केंद्र,घातखेड (जि. अमरावती) येथील प्रशिक्षण सभागृहाचे बांधकामाचे काम पुर्ण केले असल्याचे कृषि आयुक्त कार्यालयाने संदर्भाधीन दि.३.८.२०१९ रोजीच्या पत्रान्वये कळविले आहे. सद्य:स्थितीत कृषि विज्ञान केंद्र,घातखेड (जि. अमरावती) येथील प्रशिक्षण सभागृहाचे बांधकाम पूर्ण झालेले असल्याने राष्ट्रीय कृषि विकास योजनेंतर्गत सदर प्रशिक्षण सभागृहाचे बांधकामासाठी आवश्यक असलेल्या रु.१५,४८,३००/- इतक्या रक्कमेस कार्योत्तर प्रशासकीय मान्यता प्रदान करण्याची बाब शासनाच्या
# Page 2
शासन निर्णय क्रमांकः राकृवि-२०१९/प्र.क्र.९७/३-अ
विचाराधीन होती. त्यास अनुसरून राष्ट्रीय कृषि विकास योजनेंतर्गत कृषि विज्ञान केंद्र घातखेड, अमरावती येथे प्रशिक्षण सभागृह बांधकामासाठी रु.१५,४८,३००/- इतक्या किंमतीस कार्योत्तर प्रशासकीय मान्यता प्रदान करण्याबाबत शासन पुढीलप्रमाणे निर्णय घेत आहे.
शासन निर्णय : १ राष्ट्रीय कृषि विकास योजनेंतर्गत कृषि विज्ञान केंद्र, घातखेड (जि. अमरावती) येथील प्रशिक्षण सभागृहाच्या बांधकामासाठी रु.१५,४८,३०० /- (रुपये अक्षरी पंधरा लक्ष अठ्ठेचाळीस हजार तीनशे फक्त) इतक्या रक्कमेस कार्योत्तर प्रशासकीय मान्यता प्रदान करण्यात येत आहे.
२ सदर प्रकल्पासाठी संचालक (आत्मा), कृषि आयुक्तालय, महाराष्ट्र राज्य, पुणे यांना नियंत्रक अधिकारी म्हणुन घोषित करण्यात येत आहे.
३ कृषि विज्ञान केंद्र, घातखेड (जि. अमरावती) येथील प्रशिक्षण सभागृहाच्या बांधकामासाठी सार्वजनिक बांधकाम विभागाकडून तांत्रिक मान्यता प्राप्त झाली असल्याबाबत तसेच सदर प्रशिक्षण सभागृहाचे बांधकाम पुर्ण झाले असल्याबाबतची खात्री करुन संचालक (आत्मा),कृषि आयुक्तालय, महाराष्ट्र राज्य, पुणे यांनी प्रकल्प संचालक आत्मा, अमरावती यांच्याकडे निधी वितरीत करावा.
४ सदर वितरीत निधीच्या अंतर्गत झालेल्या खर्चाचे उपयोगिता प्रमाणपत्र शासनाकडे सादर करण्याची कार्यवाही संचालक (आत्मा) कृषि आयुक्तालय,महाराष्ट्र राज्य,पुणे यांनी करावी.
# Page 3