# Page 1
वसंतराव नाईक मराठवाडा कृषि विद्यापीठ,
परभणी अंतर्गत प्रकल्पग्रस्तांच्या मागणीची
योग्यायोग्यता तपासून शासनास शिफारस
करण्याकरिता समितीचे गठन करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन आदेश क्रमांक :मकृवि-१२२५/प्र.क्र.२०३/६-अे(E.No.१३५४४१४)
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक: २४ ऑक्टोबर, २०२५
वाचा :-
कृषि व पदुम विभाग, शासन निर्णय क्र.कृषिवि-३७२३/प्र.क्र.१६९/का.६ अे, दि. १४.१०.२०२४.
प्रस्तावना :-
राज्यातील कृषि विद्यापीठांमधील गट-क व गट-ड संवर्गातील रिक्त पदे, त्या-त्या कृषि
विद्यापीठाकरिता ज्यांची जमीन अधिग्रहीत करण्यात आली आहे, अशा बाधित प्रकल्पग्रस्तांमधून
भरण्याच्या दृष्ट्टीने विशेष भरती प्रक्रिया राबविण्यास एक विशेष बाब म्हणून संदर्भाधीन शासन निर्णयाव्दारे
मान्यता देण्यात आली असून, एकूण भरावयाच्या पदांपैकी ५० टक्के पदे ही, त्या-त्या कृषि विद्यापीठास
जमीन दिल्याने, बाधित झालेल्या प्रकल्पग्रस्तांकरिता राखीव ठेवण्यात आली आहेत. त्यानुसार कृषि
विद्यापीठांकडून याबाबतची भरती प्रक्रिया राबविण्यात येत आहे.
वसंतराव नाईक मराठवाडा कृषि विद्यापीठ, परभणी येथे सन १९८४ ते २००२ या कालावधीत काही
रोजंदारी मजुरांना कृषी विद्यापीठाच्या सेवेत सामावून घेण्यात आले होते. त्यापैकी ज्या मजूरांना
प्रकल्पग्रस्त असल्याचा लाभ देऊन विद्यापीठाच्या सेवेत घेण्यात आले आहे, अशा व्यक्तींना
प्रकल्पग्रस्त म्हणून सेवेत घेतल्याचे गृहीत न धरता, त्यांना त्यांच्या रोजंदारी सेवेच्या कालावधीनुसार इतर
रोजंदारी मजूरांप्रमाणे सेवेत घेतल्याचे ग्राहय धरावे, अशी मागणी वसंतराव नाईक मराठवाडा कृषि
विद्यापीठ, परभणी येथील काही प्रकल्पग्रस्तांनी केली आहे. सदर मजुरांना प्रकल्पग्रस्त म्हणून विद्यापीठ
सेवेत घेतल्याचे ग्राहय धरल्यास, त्यांच्या प्रकल्पग्रस्त प्रमाणपत्र हस्तांतरणात अडचणी येत असल्याचे या
प्रकल्पग्रस्तांचे म्हणणे आहे.
वसंतराव नाईक मराठवाडा कृषि विद्यापीठ, परभणी येथील प्रकल्पग्रस्तांनी उपस्थित केलेली सदर
बाब अभ्यासून, तिची विधिग्राहयता तपासण्याच्या दृष्ट्टीने व त्यानुसार शासनास त्याबाबत सुयोग्य शिफारस
करण्याकरिता, विभागीय आयुक्त, छत्रपती संभाजीनगर यांच्या अध्यक्षतेखाली समितीचे गठन करण्याची
बाब राज्य शासनाच्या विचाराधीन होती.
शासन आदेश :-
प्रस्तावनेत नमूद केलेल्या पार्श्वभूमीवर वसंतराव नाईक मराठवाडा कृषि विद्यापीठ, परभणी येथील
प्रकल्पग्रस्तांनी केलेल्या मागणीची विद्यमान नियम, शासन आदेश, संबंधित विधिविषयक तरतूदी आणि या
# Page 2
संदर्भातील मा. सवोच्च न्यायालय व मा. उच्च न्यायालय यांचे न्यायनिर्णय विचारात घेऊन त्याआधारे सदर
मागणीची यथार्थता तपासून, त्याअनुषंगाने शासनास सुयोग्य शिफारशी करण्याकरिता विभागीय आयुक्त,
छत्रपती संभाजीनगर यांच्या अध्यक्षतेखाली पुढीलप्रमाणे समितीचे गठन करण्यात येत आहे.
अ) समितीची रचना:-
--------------------------------------------------------------------------
| अ.क्र. | पदनाम | पद |
| १. | विभागीय आयुक्त, छत्रपती संभाजी नगर | अध्यक्ष |
| २. | जिल्हाधिकारी, जि. परभणी | सदस्य |
| ३. | महासंचालक, महाराष्ट्र कृषि शिक्षण व संशोधन परिषद, पुणे | सदस्य |
| ४. | सहसंचालक (प्रशासन), महाराष्ट्र कृषि शिक्षण व संशोधन परिषद, पुणे | सदस्य |
| ५. | जिल्हा पुर्नवसन अधिकारी, जि.परभणी | सदस्य |
| ६. | संबंधित प्रकल्पग्रस्तांचे एक प्रतिनिधी | सदस्य |
| ७. | कुलसचिव, वसंतराव नाईक मराठवाडा कृषि विद्यापीठ, पलभणी | सदस्य सचिव |
--------------------------------------------------------------------------
ब) प्रकल्पग्रस्तांच्या मागणीचा अभ्यास करण्यासाठी समितीस आवश्यक असलेली माहिती उपलब्ध
करुन देणाऱ्या यंत्रणा :-
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | माहिती | संबंधित यंत्रणा |
| १ | वसंतराव नाईक मराठवाडा कृषि विद्यापीठ, परभणी येथील एकूण प्रकल्पग्रस्तांची गावनिहाय अद्ययावत संख्या | जिल्हाधिकारी, परभणी आणि जिल्हा पुनर्वसन अधिकारी, परभणी |
| २ | विद्यापीठांतर्गत ज्या प्रकल्पग्रस्तांना राज्यातील इतर विभागात/ प्रकल्पात सामावून घेण्यात आले आहे, त्याबाबतची अद्ययावत माहिती | जिल्हा पुनर्वसन अधिकारी, परभणी |
| ३ | सन १९८४ - २००२ या कालावधीत ज्या प्रकल्पग्रस्त रोजंदारी मजूरांना वसंतराव नाईक मराठवाडा कृषि विद्यापीठाच्या सेवेत सामावून घेण्यात आले आहे, अशा प्रकल्पग्रस्त कर्मचा-यांची यादी, तसेच त्यापैकी ज्या मजुरांनी प्रकल्पग्रस्त प्रमाणपत्र कृषि विद्यापीठास सादर केलेले नाही त्यांची माहिती | कुलसचिव, वसंतराव नाईक मराठवाडा कृषि विद्यापीठ, परभणी |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
क) समितीची कार्यकक्षा :-
१)वसंतराव नाईक मराठवाडा कृषि विद्यापीठ, परभणी येथील एकूण प्रकल्पग्रस्तांची गावनिहाय
संख्या, विद्यापीठांतर्गत ज्या प्रकल्पग्रस्तांना राज्यातील इतर विभागात/ प्रकल्पात सामावून घेण्यात
आले आहे, त्याबाबतची माहिती, सन १९८४- २००२ या कालावधीत ज्या प्रकल्पग्रस्त रोजंदारी
मजूरांना वसंतराव नाईक मराठवाडा कृषि विद्यापीठाच्या सेवेत सामावून घेण्यात आले आहे, अशा
प्रकल्पग्रस्त कर्मचा-यांची यादी, त्यापैकी ज्या मजुरांनी प्रकल्पग्रस्त प्रमाणपत्र कृषि विद्यापीठास
सादर केलेले नाही त्यांची माहिती संबंधित यंत्रणांकडून प्राप्त करुन घेऊन त्याची छाननी करणे.
# Page 3
२)वरील माहितीची छाननी झाल्यावर वसंतराव नाईक मराठवाडा कृषि विद्यापीठा अंतर्गत काही
प्रकल्पग्रस्तांनी केलेल्या प्रस्तावनेत नमूद मागणीची विधिग्राहयता तपासून त्याअनुषंगाने शासनास
समुचित शिफारस करणे.
ड)समितीचा कार्यकाल :-
वर नमूद केलेल्या कार्यकक्षेच्या अनुषंगाने समितीने आपला अहवाल या शासन निर्णयाच्या
दिनांकापासून एका महिन्याच्या आत शासनास सादर करावा.
हा शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध