# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या मत्स्यव्यवसाय विभागातील कर्मचाऱ्यांची ८ अधिसंख्य पदे निर्माण करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. मत्स्यआ-२०२०/प्र.क्र.२८/पदुम - १२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०३ नोव्हेंबर, २०२०.
वाचा : १) शासन निर्णय सामान्य प्रशासन विभाग क्र. बीसीसी-२०१८/प्र.क्र.३०८/१६-ब दिनांक २१.१२.२०१९.
२) आयुक्त मत्स्यव्यवसाय यांचे पत्र क्र.मत्स्य/प्रशा/१५१२०१/२३३/२०१९ दिनांक २७.१.२०२० ३) आयुक्त मत्स्यव्यवसाय यांचे पत्र क्र.मत्स्य/प्रशा/१५१२०१/२३३/२०१९ दिनांक ३.२.२०२०.
४) शासन निर्णय सामान्य प्रशासन विभाग क्र.बीसीसी-२०२०/प्र.क्र.१८७-ओ/१६-ब दिनांक ३०.६.२०२०.
५) शासन शुध्दीपत्रक, सामान्य प्रशासन विभाग, क्र. बीसीसी-२०२०/प्र.क्र.१८७-अ/१६-ब दिनांक २८.९.२०२०.
प्रस्तावना :
सामान्य प्रशासन विभागाच्या दिनांक २१.१२.२०१९ रोजीच्या शासन निर्णयान्वये, अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या कर्मचाऱ्यांसाठी अधिसंख्य पदे निर्माण करुन त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. तसेच सामान्य प्रशासन विभागाच्या दिनांक ३०/६/२०२० चा शासन निर्णय व दिनांक २८/९/२०२० च्या शुध्दीपत्रकान्वये सदर अधिसंख्य पदे निर्माण करण्याचे अधिकार प्रशासकीय विभागांना देण्यात आले आहेत. यास्तव मत्स्यव्यवसाय विभागातील एकूण ८ कर्मचारी यांच्याकरीता अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
मत्स्यव्यवसाय विभागातील अनुसूचित जमाती प्रवर्गातून नियुक्त झालेल्या तथापि, त्या प्रवर्गाचे जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या कर्मचाऱ्यांसाठी तसेच जात प्रमाणपत्र पडताळणीच्या निर्णयाविरुध्द न्यायालयात दावा दाखल केलेल्या परंतु मा.न्यायालयाने जात प्रमाणपत्र पडताळणीच्या निर्णयास स्थगिती दिलेली नाही अशा प्रकरणातील कर्मचाऱ्यांसाठी संबंधित कार्यालयाच्या आस्थापनेवर या शासन निर्णयान्वये विवरणपत्र १ मध्ये दर्शविल्याप्रमाणे ८ अधिसंख्य पदे निर्माण करण्यात येत आहेत.
# Page 2
शासन निर्णय क्रमांकः मत्स्यआ-२०२०/प्र.क्र.२८/पदुम-१२
२. अधिसंख्य पदावर सेवा वर्ग करण्यात येणारे कर्मचारी सद्या ज्या पदावर कार्यरत आहेत त्या पदाचे अधिसंख्य पद निर्माण करण्यात येत असून, सर्व संबंधित नियुक्ती अधिकाऱ्याने करावयाच्या नियुक्त्या तात्पुरत्या स्वरुपात ११ महिन्याच्या कालावधीसाठी किंवा संबंधित कर्मचाऱ्यांच्या सेवानिवृत्तीच्या दिनांकापर्यंत, यापैकी जे अगोदर घडेल तोपर्यंत अस्तित्वात राहतील.
३. ज्या कर्मचाऱ्यांचे अनुसूचित जमातीचे जात प्रमाणपत्र अवैध ठरविण्याच्या जात पडताळणी समितीच्या निर्णयाच्या विरोधात मा. न्यायालयामध्ये याचिका प्रलंबित असतील अशा प्रकरणी सामान्य प्रशासन विभागाच्या (कार्यासन १६ - ब) शासन निर्णय दिनांक २१.१२.२०१९ मधील ३ (क) येथील सुचनेनुसार आयुक्त, मत्स्यव्यवसाय विभागाने मा.सर्वोच्च न्यायालयाचे सिव्हिल अपिल क्रमांक ८९२८/२०१५ व इतर याचिका यामध्ये दिनांक ६.७.२०१७ रोजी दिलेल्या निर्णयाची राज्यात अंमलबजावणी करुन अशी प्रकरणे तात्काळ निकाली काढण्यासाठी आवश्यक ती कार्यवाही करावी.
तद्नंतर सदर कर्मचाऱ्यांच्या सेवा अधिसंख्य पदावर वर्ग करण्याबाबतची कार्यवाही आयुक्त मत्स्यव्यवसाय विभागाने करावी.
४. गट-क व गट-ड या पदाचे नियुक्ती प्राधिकारी हे आयुक्त, मत्स्यव्यवसाय विभाग असल्याने संबंधित कर्मचाऱ्यांच्या सेवा त्यांना सदर पदावर वर्ग केल्याच्या दिनांकापासून अधिसंख्य पदावर वर्ग करण्याचे आदेश आयुक्त, मत्स्यव्यवसाय विभाग कार्यालयाने सामान्य प्रशासन विभागाच्या (साप्रवि/१६ ब) दिनांक २१.१२.२०१९ च्या शासन निर्णयानुसार तात्काळ निर्गमित करावेत व त्याची प्रत शासनास उपलब्ध करुन द्यावी.
५. अधिसंख्य पदाच्या वेतनावर येणारा खर्च हा संबंधित कर्मचारी सध्या ज्या विभागात कार्यरत आहेत त्या विभागाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तिय वर्षाच्या अनुदानातून भागविण्यात यावा.
६. हा शासन निर्णय सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दिनांक २१.१२.२०१९ व क्र.बीसीसी-२०२०/प्र.क्र.१८७ ओ/१६-ब, दिनांक ३०.६.२०२० च्या शासन निर्णयान्वये प्रशासकीय विभागांना दिलेल्या प्राधिकारानुसार निर्गमित करण्यात येत आहे.
# Page 3
# Page 4
# Page 5