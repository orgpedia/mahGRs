# Page 1
वैद्यकीय कारणास्तव बदली करणेबाबत.
डॉ. अश्विनी वसंतराव यादव, पशुधन विकास अधिकारी,गट-अ.
महाराष्ट्र शासन
कृषी, पशुसंवर्धन,दुग्धव्यवसाय विकास व मत्स्यव्यवसाय विभाग,
शासन आदेश क्रमांक पसंप्र-२०१८/प्र.क्र.०१/पदुम-१
५ वा मजला विस्तार, मंत्रालय, मुंबई-३२
दिनांक :- १६ मे, २०१८.
शासन आदेश : डॉ. अश्विनी वसंतराव यादव हया पशुधन विकास अधिकारी, पशुवैद्यकिय दवाखाना, श्रेणी-१ लाखनवाडा, तालुका. खामगांव,जि. बुलढाणा या पदावर दि.१३.१०.२०१५ पासून कार्यरत आहेत. डॉ. यादव यांचे वयोवृध्द् वडीलांना मनोविकृतीचा आजार असून ते सर्वस्वी डॉ. अश्विनी यादव यांच्यावर अवलंबून आहेत.
वडीलांच्या आजाराबाबतचे प्रमाणपत्र जिल्हा शल्यचिकित्सक, कोल्हापूर यांनी दिले आहे. डॉ. यादव यांचे कुटुंबिय कोल्हापूर जिल्हयात स्थायिक असून, उपचाराच्या सोईच्या दृष्टीने डॉ. यादव यांनी कोल्हापूर जिल्हयामध्ये महसूल विभाग बदलून बदली करण्याबाबत शासनाकडे निवेदन सादर केले आहे. डॉ. यादव यांच्या निवेदनाचा शासन स्तरावर सहानुभूतिपूर्वक विचार करण्यात आला असून विचारांती, महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळ सेवेने व पदोन्नतीने नियुक्तीसाठी महसुल विभाग वाटप नियम-२०१५ दि.२८/४/२०१५मधील १२ (अ) १ येथील तरतूद तसेच महाराष्ट्र शासकीय कर्मचाऱ्यांच्या बदल्यांचे विनियमन आणि प्रतिबंध अधिनियम २००५ मधील कलम ४(४) व ४(५) मधील तरतूदीनुसार सक्षम प्राधिकारी यांच्या मंजूरीने डॉ. अश्विनी वसंतराव यादव, पशुधन विकास अधिकारी, गट-अ यांची अमरावती महसूल विभागातून पुणे महसूल विभागात खालील विवरणपत्रातील स्तंभ क्र.३ मध्ये नमूद ठिकाणी बदलीने पदस्थापना करण्यात येत आहे.
--------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नांव | बदलीचे ठिकाण. |
|  |  |  |
| १. | डॉ. अश्विनी वसंतराव यादव पशुधन विकास अधिकारी, पशुवैद्यकिय दवाखाना, श्रेणी-१ लाखनवाडा ता.खामगांव जि. बुलढाणा | पशुधन विकास अधिकारी (गट-अ ), जिल्हा कृत्रिम रेतन केंद्र, कोल्हापूर, (रिक्त पदावर) |
--------------------------------------------------------------------------------------------------------------------------------------------------------------------------------------------------
२. संबंधित नियंत्रण अधिकाऱ्यांनी पर्यायी व्यवस्था करुन डॉ. अश्विनी वसंतराव यादव यांना कार्यरत पदावरुन तातडीने कार्यमुक्त करावे. तसेच डॉ. अश्विनी वसंतराव यादव यांनी वरीलप्रमाणे पदस्थापनेच्या पदावर विनाविलंब रुजू व्हावे.
# Page 2