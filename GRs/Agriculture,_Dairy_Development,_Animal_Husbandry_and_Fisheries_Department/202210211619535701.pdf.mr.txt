# Page 1
सन २०२२-२३ या आर्थिक वर्षामध्ये राज्य ई-गव्हर्नन्स कार्यक्रमासाठी रु.४६०.५५ लाख निधी वितरीत करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग,
शासन निर्णय क्र. ईगव्ह -२०२२/प्र.क्र.१०४/१४-अ,
मादाम कामा मार्ग, राजगुरु चौक,
मंत्रालय मुंबई-४०० ०३२
दिनांक २१ ऑक्टोंबर, २०२२.
संदर्भ :-१) वित्त विभाग शासन परिपत्रक क्र. अर्थसं-२०२२/प्र.क्र ४३/अर्थ-३, दिनांक ०४ एप्रिल, २०२२.
२) कृषि व पदुम विभागाचा शासन निर्णय क्र. ईगव्ह -२०२२/प्र.क्र.१०४/१४-ओ, दि. ११ मे, २०२२ ३) कृषि व पदुम विभागाचा शासन निर्णय क्र. ईगव्ह -२०२२/प्र.क्र.१०४/१४-अ, दि. ०३ ऑगस्ट, २०२२.
४) कृषि आयुक्तालयाचे पत्र क्र. कृआ/सं.प्र./ई-गव्हर्नन्स/ ३४५१-२७८२/३१२१७/२०२२, दि. १५ सप्टेंबर, २०२२.
प्रस्तावना :
कृषि व पदुम विभागाचे (खुद्द), मंत्रालय तसेच कृषि आयुक्तालय व अखत्यारितील कार्यालयांचे संगणकीयदृष्ट्या बळकटीकरण व्हावे यासाठी राज्य ई-गव्हर्नन्स कार्यक्रम ही योजना राबविण्यात येते. कृषि पशुसंवर्धन, दुग्धव्यवसाय व मत्स्यव्यवसाय विभाग (खुद्द) व कृषि आयुक्तालयामार्फत ई-गव्हर्नन्स कार्यक्रमांतर्गत विविध उपक्रम राबविण्यात येतात, तसेच विविध उपक्रमांचे नियोजन करण्यात येते. सदर योजनेंतर्गत राज्य शासनातर्फे दरवर्षी ठराविक रक्कम मंजूर करण्यात येते व सदर मंजूर झालेली रक्कम कृषि विभाग (खुद्द) तसेच कृषि आयुक्तालय, पुणे यांना आवश्यकतेनुसार विभागून वितरीत करण्यात येते.
ई-गव्हर्नन्स कार्यक्रम ही योजनांतर्गत योजना असून सन २०२२-२३ या वित्तीय वर्षामध्ये सदर योजनेसाठी (३४५१ २७८२) एकूण रुपये २५ कोटी अर्थसंकल्पित केले असून वित्त विभागाच्या संदर्भ क्र. १ येथील परिपत्रकानुसार सन २०२२-२३ च्या अनिवार्य व कार्यक्रमखर्चासाठी अर्थसंकल्पीत तरतूदीच्या ६० टक्के म्हणजेच रु. १५ कोटी निधी प्रथम नऊमाहीकरिता राज्य ई-गव्हर्नन्स कार्यक्रमासाठी विभागास उपलब्ध करुन दिला आहे.
वित्त विभागाने विभागास वितरणास उपलब्ध करुन दिलेल्या निधीपैकी रु.४१४.४५ लाख निधी संदर्भ क्र. २ व ३ येथील शासन निर्णयान्वये कृषि विभाग (खुद्द) व आयुक्तालय स्तरावर वितरीत करण्यात आलेला आहे.
सबब, कृषि आयुक्तालयाने संदर्भ क्र. ४ येथील प्रस्तावान्वये सादर केलेल्या मागणीच्या अनुषंगाने राज्य ई-गव्हर्नन्स कार्यक्रमांतर्गत उपलब्ध निधीच्या मर्यादेत रु.४६०.५५ लाख निधी वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः ईगव्ह -२०२२/प्र.क्र.१०४/१४-अ
शासन निर्णय
१. सन २०२२-२३ मध्ये ई-गव्हर्नन्स कार्यक्रमाची अंमलबजावणी करण्याकरिता रु. ४६०.५५ लाख (रुपये चारशे साठ लाख पंचावन्न हजार फक्त) निधी कृषि आयुक्तालय, पुणे यांना वितरीत करण्यात येत आहे. सदर निधी पुढील बाबींसाठी खर्च करण्यास या शासन निर्णयान्वये मान्यता देण्यात येत आहे:
(रु. लाखात)
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कार्यलय व बाब  |  | वितरीत करावयाचा निधी |
|  | आयुक्तालय स्तर |  |
| १. | हार्डवेअर खरेदी - (डेस्कटॉप, प्रिंटर, सर्व्हर, UPS व बॅटरी, टॅबलेट, मोबाईल, स्कॅनर, इन्व्हर्टर, Laptop, Precision cooling system, Cable, Printer Cartage / Tonner refilling व नव्याने खरेदी, printers पार्टस, दुरूस्ती व नव्याने खरेदी, Pen drive, Hard disk, Biometrics Machines खरेदी/दुरूस्ती / AMC इ.) | ३७०.०० |
| २. | आय.टी.सल्लागार व तांत्रिक मनुष्यबळ सेवा | ७५.०० |
| ३. | कनेक्टिव्हिटी आयुक्तालय स्तरावरील नेटवर्कींग, कनेक्टिव्हिटी आगाऊ देयके, ब्रॉड बँण्ड सेवा देणेसाठी wi-fi Router बाबत देयके, Firewall खरेदी, समांतर लिज्ड लाईन सुविधा खरेदी, MS Team परवाना खरेदी / नूतनीकरण व तद्अनुषंगिक साहिल्य खरेदी. | १५.५५ |
| एकूण | ४६०.५५ |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. या शासन निर्णयान्वये कृषि विभागांतर्गत ई-गव्हर्नन्स कार्यक्रमाकरिता रु. ४६०.५५ लाख (रुपये चारशे साठ लाख पंचावन्न हजार फक्त) निधी वितरीत करण्यात आला असून तो पुढील लेखाशिर्षांतर्गत सन २०२२-२३ करिता अर्थसंकल्पीत करण्यात आलेल्या तरतुदीतुन खर्ची टाकावा : “मागणी क्र.डी-७
३४५१ सचिवालय- आर्थिक सेवा.
पंचवार्षिक योजनांतर्गत योजना
(०२) योजना
(०२) (०४) ई-गव्हर्नन्स कार्यक्रम अंमलबजावणी
(कृषि) (३४५१ २७८२),१७ संगणक खर्च
३. या शासन निर्णयान्वये वितरीत करण्यात आलेल्या रु. ४६०.५५ लाख निधीचे आयुक्त (कृषि) कार्यालयाकरिता कोषागारातून आहरण व वितरणासाठी आयुक्त (कृषि), महाराष्ट्र राज्य, पुणे यांना नियंत्रण अधिकारी व सहाय्यक संचालक (लेखा-१) यांना आहरण व संवितरण अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: ईगव्ह -२०२२/प्र.क्र.१०४/१४-अ
४. सदर शासन निर्णय वित्त विभागाचे संदर्भाधीन शासन परिपत्रक क्र. अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ अन्वये विभागास प्रदान करण्यात आलेल्या अधिकारांनुसार निर्गमित करण्यात येत आहे .