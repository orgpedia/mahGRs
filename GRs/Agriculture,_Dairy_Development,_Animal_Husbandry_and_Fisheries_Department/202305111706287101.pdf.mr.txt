# Page 1
सन २०२३-२४ या आर्थिक वर्षामध्ये राज्य ई-गव्हर्नन्स कार्यक्रम राबविण्यास प्रशासकीय व वित्तीय मान्यता देणे व राज्य ई-गव्हर्नन्स कार्यक्रमासाठी रु.९९.४० लाख निधी वितरीत करणे.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग
शासन निर्णय क्र. ईगव्ह-०४२३/प्र.क्र.८१/१४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ११ मे, २०२३.
संदर्भ :-१) वित्त विभाग शासन परिपत्रक क्र. अर्थसं-२०२३/प्र.क्र ४०/अर्थ-३, दिनांक १२/०४/२०२२.
२) कृषि व पदुम विभाग, शासन पत्र क्र. ईगव्ह-२०२३/प्र.क्र.६२/१४-ओ, दि. २१/०४/२०२३.
(दि. १७ एप्रिल, २०२३ रोजीच्या प्रकल्प अंमलबजावणी समितीच्या बैठकीचे इतिवृत्त)
प्रस्तावना : कृषि व पदुम विभागाचे (खुद्द), मंत्रालय तसेच कृषि आयुक्तालय व अखत्यारितील कार्यालयांचे संगणकीयदृष्ट्या बळकटीकरण व्हावे यासाठी राज्य ई-गव्हर्नन्स कार्यक्रम ही योजना राबविण्यात येते. कृषि पशुसंवर्धन, दुग्धव्यवसाय व मत्स्यव्यवसाय विभाग (खुद्द) व कृषि आयुक्तालयामार्फत ई-गव्हर्नन्स कार्यक्रमांतर्गत विविध उपक्रम राबविण्यात येतात, तसेच विविध उपक्रमांचे नियोजन करण्यात येते. सदर योजनेंतर्गत राज्य शासनातर्फे दरवर्षी ठराविक रक्कम मंजूर करण्यात येते व सदर मंजूर झालेली रक्कम कृषि विभाग (खुद्द) तसेच कृषि आयुक्तालय, पुणे यांना आवश्यकतेनुसार विभागून वितरीत करण्यात येते.
ई-गव्हर्नन्स कार्यक्रम ही योजनांतर्गत योजना आहे. सन २०२३-२४ या वित्तीय वर्षामध्ये सदर योजनेसाठी (३४५१ २७८२) एकूण रुपये २५ कोटी अर्थसंकल्पित केले असून वित्त विभागाच्या संदर्भ क्र. १ येथील परिपत्रकानुसार सन २०२३-२४ च्या अनिवार्य व कार्यक्रमखर्चासाठी अर्थसंकल्पीत तरतूदीच्या ७० टक्के म्हणजेच रु. १७.५० कोटी निधी प्रथम नऊमाहीकरिता राज्य ई-गव्हर्नन्स कार्यक्रमासाठी विभागास उपलब्ध करुन दिला आहे. त्यानुषंगाने सन २०२३-२४ मध्ये प्रथम नऊमाहीकरिता विभागास उपलब्ध करुन दिलेल्या रु.१७.५० कोटी रकमेच्या मर्यादेत ई-गव्हर्नन्स कार्यक्रम राबविण्यास प्रशासकीय व वित्तीय मान्यता देण्याची तसेच ई-गव्हर्नन्स कार्यक्रमाकरिता प्रथम टप्प्यात रु.९९.४० लाख निधी वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. कृषि व पदुम विभाग, मंत्रालयीन कार्यालयांचे व कृषि आयुक्तालय, पुणे व अधिनस्त विविध कार्यालयांचे संगणकीयदृष्ट्या बळकटीकरण करण्यासाठी “राज्य ई-गव्हर्नन्स कार्यक्रम” ही राज्य योजना राबविण्यात येत असून सन २०२३-२४ या वित्तीय वर्षामध्ये रु. १७.५० कोटी रकमेच्या मर्यादेत ई-गव्हर्नन्स कार्यक्रम राबविण्यास प्रशासकीय मान्यता देण्यात येत आहे.
# Page 2
शासन निर्णय क्रमांकः ईगव्ह -०४२३/प्र.क्र.८१/१४अ-, दिनांक : ११ मे, २०२३
२. सन २०२३-२४ मध्ये ई-गव्हर्नन्स कार्यक्रमांतर्गत प्रथम टप्प्यात रु. ९९.४० (रुपये नव्यान्नव लाख चाळीस हजार फक्त) निधी कृषि विभाग (खुद्द), कृषि व पदुम विभाग, मंत्रालय यांना वितरीत करण्यात येत असून सदर निधी पुढील बाबीसाठी खर्च करण्यास या शासन निर्णयान्वये मान्यता देण्यात येत आहे: (रु. लाखात)
------------------------------------------------------------------------------------------------
| अ.क्र. | कार्यलय व बाब  |  | वितरीत निधी |
| अ. | मंत्रालय स्तर (कृषि व पदुम विभाग खुद्द) |  |
| १. | कृषि व पदुम विभाग (खुद्द) करिता ई-ऑफीस प्रणालीस अनुकुल संगणक साहित्य खरेदी करण्यासाठी | ९९.४० |
------------------------------------------------------------------------------------------------
३. या शासन निर्णयान्वये कृषि विभागांतर्गत ई-गव्हर्नन्स कार्यक्रमाकरिता रु. ९९.४० (रुपये नव्यान्नव लाख चाळीस हजार फक्त) निधी वितरीत करण्यात आला असून तो पुढील लेखाशिर्षांतर्गत सन २०२३-२४ करिता अर्थसंकल्पीत करण्यात आलेल्या तरतुदीतुन खर्ची टाकावा :
“मागणी क्र.डी-७
३४५१ सचिवालय- आर्थिक सेवा,
पंचवार्षिक योजनांतर्गत योजना
(०२) योजना
(०२) (०४) ई-गव्हर्नन्स कार्यक्रम अंमलबजावणी
(कृषि) (३४५१ २७८२),१७ संगणक खर्च
४. या शासन निर्णयान्वये वितरीत करण्यात आलेल्या रु. ९९.४० लाख निधी कोषागारातून मंत्रालय स्तरावर आहरण व वितरणासाठी अवर सचिव (आस्थापना), कृषि व पदुम विभाग, मंत्रालय, मुंबई यांना आहरण व संवितरण अधिकारी म्हणून व उप सचिव (आस्था), कृषि व पदुम विभाग, मंत्रालय, मुंबई यांना नियंत्रण अधिकारी म्हणून घोषित करण्यात येत आहे.
५. सदर शासन निर्णय वित्त विभागाचे संदर्भाधीन शासन परिपत्रक क्र. अर्थसं-२०२३/प्र.क्र.४०/अर्थ-३, दि. १२ एप्रिल, २०२३ अन्वये विभागास प्रदान करण्यात आलेल्या अधिकारांनुसार निर्गमित करण्यात येत आहे. सन २०२३-२४ करिता “राज्य ई-गव्हर्नन्स कार्यक्रम” या योजनेस अतिरिक्त निधी उपलब्ध झाल्यास सुधारित प्रशासकीय मान्यतेचा शासन निर्णय यथावकाश निर्गमित करण्यात येईल.
# Page 3