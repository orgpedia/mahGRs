# Page 1
राज्यातील गोडया पाण्यातील तलाव/जलाशयांची सन २०२१-२२ या वर्षाची तलाव ठेका रक्कम माफ / समायोजित करणेबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मत्स्यवि २०२१/प्र.क्र.९६(भाग-२)/पदुम १३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२.
दि. ९ मार्च, २०२३
वाचा:
आयुक्त मत्स्यव्यवसाय, महाराष्ट्र राज्य, मुंबई यांचे पत्र क्र.मत्स्य/भू/०११२०२/५८/४४९/२०२०, दि.०७/१०/२०२१,दि.२२/११/२०२१,दि.२६/०४/२०२२,दि.०६/०५/२०२२
प्रस्तावना - : कोविड-१९ महामारीचा प्रादुर्भाव रोखण्यासाठी मार्च २०२० पासून राज्य शासनाने वेळोवेळी दीर्घ कालावधीकरिता टाळेबंदी घोषित केलेली आहे. या टाळेबंदीमुळे इतर व्यवसायाबरोबरच मत्स्यव्यवसायावर देखील विपरीत परिणाम झाला आहे. भूजलाशयीन मासेमारीचा हंगाम प्रामुख्याने मार्च, एप्रिल, मे महिन्यात असल्यामुळे बहुतांश तलाव /जलाशयातून मच्छिमार सहकारी संस्थांना कोविड-१९ च्या प्रादुर्भावामुळे पकडलेल्या मासळीस विकण्यासाठी अपेक्षित ग्राहकवर्ग / बाजारपेठ उपलब्ध न झाल्याने मार्च २०२१ पासून मच्छिमार सहकारी संस्थांना अपेक्षेप्रमाणे मासेमारी करता आलेली नाही. ऐन हंगामात मासेमारी करता न आल्याने मच्छिमार सहकारी संस्थांना आर्थिक नुकसान सोसावे लागले आहे, कोरोना संसर्गाच्या अनुषंगाने घोषीत टाळेबंदीमुळे राज्यातील मच्छिमार / मत्स्यसंवर्धक व मत्स्यव्यवसाय सहकारी संस्थांचे सन २०२१-२२ या वर्षाची तलाव ठेका रक्कम माफ करणेबाबत राज्यातील मच्छिमार सहकारी संस्थांनी निवेदनाव्दारे मागणी केलेली आहे. त्यास अनुसरून राज्यातील मच्छिमार/ मत्स्यसंवर्धक व मत्स्यव्यवसाय सहकारी संस्थांची सन २०२१-२२ या वर्षाची तलाव ठेका रक्कम भरणा केलेल्या तलावांची ठेका रक्कम सन २०२३-२४ या वर्षात समायोजित करण्याची व तलाव ठेका रक्कम भरणा करू शकलेले नाहीत अशा मच्छिमार / मत्स्यसंवर्धक व मत्स्यव्यवसाय सहकारी संस्थांची सन २०२१-२२ या वर्षाची तलाव ठेका रक्कम माफ करण्याची बाब शासनाच्या विचाराधीन होती.
शासन निर्णय:
शासन या निर्णयाद्वारे कोरोना संसर्गाच्या पार्श्वभूमीवर घोषित टाळेबंदीमुळे मत्स्यव्यवसायिकांचे झालेले नुकसान लक्षात घेता राज्यातील मच्छिमार / मत्स्यसंवर्धक व मत्स्यव्यवसाय सहकारी संस्थांची सन २०२१-२२ या वर्षाची तलाव ठेका रक्कम भरणा केलेल्या तलावांची ठेका रक्कम सन २०२३-२४ या वर्षात समायोजित करण्यास व सन २०२१-२२ या वर्षाची तलाव ठेका रक्कम भरणा करू शकलेले नाहीत अशा
# Page 2
शासन निर्णय क्रमांकः मत्स्यवि २०२१/प्र.क्र.९६(भाग-२)/पदुम १३
मच्छिमार/मत्स्यसंवर्धक व मत्स्यव्यवसाय सहकारी संस्थांची सन२०२१-२२ या वर्षाची तलाव ठेका रक्कम माफ करणेस मान्यता देत आहे.
तलाव ठेका माफ़ीचे स्वरूप
१. सदर तलाव ठेका माफी मत्स्यव्यवसाय सहकारी संस्था व खाजगी ठेकेदार यांना अनुज्ञेय राहील.
२. ज्या ठेकेदारांनी सन २०२१-२२ या वर्षाची तलाव ठेका रक्कम भरणा केलेली नाही तथापि २०२२-२३ या वर्षाची तलाव ठेका रक्कम विहित मुदतीत भरणा केलेली आहे व ज्यांचा ठेका कालावधी २०२३-२४ यावर्षी सुध्दा आहे अशा ठेकेदारांना त्यांना ही माफी अनुज्ञेय राहील.
३. ज्या ठेकेदारांनी सन २०२१-२२, २०२२-२३ या वर्षांची तलाव ठेका रक्कम भरणा केलेली आहे व
ज्यांचा ठेका कालावधी सन २०२३- २४ यावर्षी सुध्दा आहे त्यांना ही माफ़ी अनुज्ञेय राहील.
४. सदर तलाव ठेका माफी ही केवळ तलाव ठेका रकमेबाबत असून इष्टतम मत्स्यबोटुकली संचयनाची रक्कम अनुज्ञेय असणार नाही.
५. ज्या तलाव / जलाशय मासेमारी ठेकेदांराचे सन २०२१-२२ हे ठेक्याचे अंतिम वर्ष आहे त्यांना ही माफी लागू असणार नाही.
६. ज्या तलाव / जलाशय मासेमारी ठेकेदारांचे सन २०२२-२३ हे ठेक्याचे अंतिम वर्ष आहे त्यांना ही माफी लागू असणार नाही.
७. ज्या तलावांचा ठेका कालावधी २०२३-२४ या वर्षी सुध्दा आहे अशा ठेकेदारांना सन २०२१-२२ ची तलाव ठेका रक्कम परत न करता सन २०२१-२२ ची ठेका रक्कम सन २०२३-२४ करिता समायोजित करण्यात येईल.
उपरोक्त नुसार दि.३०.०६.२०१७ व दि.०३.०७.२०१९ च्या शासन निर्णयाप्रमाणे ठेक्याने दिलेल्या सन २०२१-२२ या वर्षाची तलाव ठेका माफी एकूण ३३ मच्छिमार सहकारी संस्थेच्या ६२६६ एवढया सदस्यांना व २ खाजगी ठेकेदार यांना रु.४२,९०,१४९/- इतकी तलाव ठेका रक्कम अनुज्ञेय राहील.
# Page 3