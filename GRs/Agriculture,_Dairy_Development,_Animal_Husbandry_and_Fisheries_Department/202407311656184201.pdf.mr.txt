# Page 1
दि.०१ ऑगस्ट, २०२४ ते दि.१५ ऑगस्ट,
२०२४ या कालावधीत “पशुसंवर्धन
पंधरवडा” आयोजित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग
शासन निर्णय क्रमांक-संकीर्ण-२०२४/प्र.क्र. ४३/पदुम-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :-३१ जुलै, २०२४.
प्रस्तावना:-
कृषि व्यवसायापासून मिळणाऱ्या एकूण राष्ट्रीय सकल उत्पन्नाच्या २६ टक्के व देशाच्या
एकूण राष्ट्रीय सकल उत्पन्नाच्या ४.११ टक्के वाटा पशुपालन व्यवसायाचा आहे. तथापि पशुपालन
व्यवसायामध्ये उत्पन्न वाढविण्याच्या दृष्ट्िटने अधिक क्षमता असून सदर क्षमतेचा पुरेपुर वापर होत
नाही. यामागच्या प्रमुख कारणमीमांसेचा शोध घेतला असता पशुपालकांकडुन पशुधनाच्या
आरोग्याकडे होत असलेले दुर्लक्ष तसेच पशुधनाची उत्पादकता वाढविण्यासाठी भाकड काळ कमी
करणे तसेच उच्च उत्पादन क्षमता असलेल्या प्रजातीच्या वंशावळीत वाढ करण्यासाठी कृत्रिम
रेतनाचा अवलंब करण्याबाबत पशुपालकांमध्ये असलेली अनभिज्ञता हे असण्याचे प्रकर्षाने दिसून
आले आहे.
राज्यातील पशुधनाची पुर्ण उत्पादनक्षमता वापरात आणणे तसेच उत्पादन क्षमतेत वाढ
करण्याच्या दृष्ट्टीने पशुपालकांमध्ये जागरुकता निर्माण करण्याची प्राथमिक गरज आहे. याचबरोबर
पशुपालन व्यवसाय फायदेशीरपणे करण्यासाठी प्रोत्साहन देण्याचीही आवश्यकता आहे.
सदर व्यवसाय व्यावसायिक दृष्ट्टीकोनातून फायदेशीर ठरण्यासाठी पशुजन्य पदार्थ
(उदा.मांस, लोकर, अंडी इ.) तसेच दुध व दुग्धजन्य पदाथांचे उत्पादन, खरेदी, विक्री यासारख्या
फॉरवर्ड व बॅकवर्ड लिंकेजची माहिती पशुपालकांना करुन देणे आवश्यक आहे. जेणेकरुन
पशुपालन हा व्यवसाय केवळ शेतीपुरक अथवा जोडधंदा न राहता तो पशुपालकाचा उत्पन्नाचा मुख्य
स्त्रोत होईल या दृष्ट्टीकोनातून पशुपालन उद्योजकता निर्माण करण्याची आवश्यकता आहे. त्यासाठी
“उच्च उत्पादन क्षमता असलेल्या वंशावळीची पैदास, पशुस्वास्थ, पशुखाद्य, पशुचारा व
व्यवस्थापन” या पंचसुत्रीची अंमलबजावणी पशुसंवर्धन विभागाकडुन करण्यात येत आहे. सदर
पंचसुत्री पशुपालकांपयंत पोहचविण्यासाठी दि.०१.०८.२०२४ ते दि.१५.०८.२०२४ या कालावधीत
“पशुसंवर्धन पंधरवडा” आयोजित करण्याची बाब शासनाच्या विचाराधीन होती. त्याअनुषंगाने
शासनाने खालीलप्रमाणे निर्णय घेतला आहे.
शासन निर्णय:-
राज्यातील पशुधनाच्या उत्पादक क्षमतेचा पुरेपुर वापर करुन पशुपालनापासून मिळणाऱ्या
उत्पन्नाद्वारे राष्ट्रीय सकल उत्पादनात भर टाकण्याची आवश्यकता विचारात घेऊन राज्यात सदर
पशुउद्योजकता निर्माण करण्यासाठी पशुसंवर्धन विभाग कार्यरत आहे. त्यासाठी विभागाकडून
“उच्च उत्पादन क्षमता असलेल्या वंशावळीची पैदास, पशुस्वास्थ, पशुखाद्य, पशुचारा व
# Page 2
शासन निर्णय क्रमांकः संकीर्ण-२०२४/प्र.क्र. ४३/पदुम-२
व्यवस्थापन” या पंचसुत्रीची अंमलबजावणी करण्यात येत आहे. सदर पंचसुत्रीच्यासंदर्भात
पशुपालकांमध्ये जागृती निर्माण करणे तसेच सदर पंचसुत्रीची प्रभावी अंमलबजावणी
करण्याच्यादृष्ट्टीने संपुर्ण राज्यात दि.०१.०८.२०२४ ते दि.१५.०८.२०२४ या कालावधीत “पशुसंवर्धन
पंधरवडा-२०२४” आयोजित करण्यास मान्यता देण्यात येत असून त्यानुसार पुढील कार्यवाही
करावी.
१.या कालावधीत सोबतच्या परिशिष्ट्ठात नमुद केल्याप्रमाणे कार्यक्रम राबविण्यात यावेत.
२.पशुसंवर्धन पंधरवड्यादरम्यान सर्व पशुपालकांचा सहभाग अपेक्षित असल्याने सदर
पंधरवड्याची माहिती सर्व पशुपालकांना व्हावी यासाठी व्यापक स्वरुपात प्रसिध्दी
देण्यासाठी पशुवैद्यकीय दवाखाने, शासकीय कार्यालये, ग्रामपंचायत, कृषि उत्पन्न बाजार
समिती, आठवडी बाजार ठिकाण इ. ठिकाणी नियोजित कार्यक्रमांचे प्रसिध्दी फलक
लावण्यात यावे.
३.परिशिष्ट्ठात नमुद केलेल्या कार्यक्रमाची अंमलबजावणी करण्यासाठी गावपातळीवर
शिबीरे/कार्यशाळा/ व्याख्याने/ तज्ञांचे मार्गदर्शन/ यशस्वी पशुपालकांचे अनुभव कथन
यासांरख्या उपक्रमांचे आयोजन करण्यात यावे.
४.राज्यात आयोजित करण्यात येणाऱ्या पशुसंवर्धन पंधरवड्यादरम्यान दैनंदिन कार्यक्रमांचे
संयोजन व संनियंत्रण आयुक्त पशुसंवर्धन यांनी करावे.
५.पशुसंवर्धन पंधरवड्याच्या अनुषंगाने आयोजित केलेल्या कार्यक्रमांच्या फलनिष्ट्पत्तीबाबतचा
छायाचित्रासह वस्तुनिष्ट्ठ अहवाल सर्व प्रादेशिक पशुसंवर्धन सहआयुक्त यांनी आयुक्त
पशुसंवर्धन यांच्यामार्फत दि.२१.०८.२०२४ पुर्वी शासनास सादर करावा.
यासाठी येणारा खर्च त्या-त्या कार्यालयासाठी संबंधित प्रयोजनासाठी अर्थसंकल्पित
करण्यात आलेल्या निधीतून भागविण्यात यावा.
सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4
# Page 5