# Page 1
राज्यातील सर्व कृषि विद्यापीठे व त्यांच्याशी संलग्नित शासकीय व खाजगी विना अनुदानित विद्यालये व महाविद्यालयातील नियमित वर्ग सुरु करण्याबाबत....
महाराष्ट्र शासन,
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्रमांक : संकीर्ण १५१४/प्र.क्र.१०० (भाग-१)/७-ओ,
हुतात्म राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : १२ फेब्रुवारी, २०२१.
संदर्भ :- १. उच्च व तंत्र शिक्षण विभागाचे शासन परिपत्रक क्र. संकिर्ण २०२१/प्र.क्र.६/विशि-३, दि. ३/२/२०२१ २. कृषि परिषद, पुणे कार्यालयाचे पत्र क्र. मकृप/शिक्षण-१/प्र.क्र.६५१८/३६१/२०२१, दि. १०/२/२०२१ प्रस्तावना : कोव्हिड–१९ विषाणूच्या प्रादुर्भावामुळे संपूर्ण देशात लॉकडाऊन घोषित करण्यात आल्याने शैक्षणिक संस्थांचे दैनंदिन कामकाज मार्च, २०२० पासून विस्कळीत झाले आहे. तथापि आता राज्यातील कोविड- १९ बाधित रुग्णांची संख्या मोठया प्रमाणात कमी झालेली असून सद्यस्थितीत ही साथ नियंत्रणाखाली आल्याचे दिसून येत आहे. या अनुषंगाने उच्च व तंत्र शिक्षण विभागाने उक्त संदर्भ क्र. १ येथील परिपत्रकान्वये सर्व अकृषि विद्यापीठे, अभिमत विद्यापीठे, स्वयंअर्थसहाय्यित विद्यापीठे व त्यांच्याशी संलग्नित महाविद्यालयांमधील नियमित वर्ग दि. १५ फेब्रुवारी, २०२१ पासून सुरु करण्यास मान्यता दिलेली आहे. उच्च व तंत्र शिक्षण विभागाच्या धर्तीवर कृषि परिषद, पुणे कार्यालयाकडून संदर्भ क्र. २ येथील पत्रान्वये राज्यातील सर्व कृषि विद्यापीठे व त्यांच्याशी संलग्नित विद्यालये आणि महाविद्यालयांमधील प्रत्यक्षपणे नियमित वर्ग सुरु करण्याबाबत शासन परिपत्रक/ शासन निर्णय निर्गमित करणेबाबत विनंती करण्यात आलेली आहे. त्यानुसार राज्यातील सर्व कृषि विद्यापीठे व त्यांच्याशी संलग्नित विद्यालये व महाविद्यालयातील नियमित वर्ग सुरु करण्याची बाब शासनाच्या विचाराधीन होती.
शासन परिपत्रक :
१. राज्यातील सर्व कृषि विद्यापीठे व त्यांच्याशी संलग्नित शासकीय व खाजगी विना अनुदानित विद्यालये व महाविद्यालयांमधील नियमित वर्ग दिनांक १५ फेब्रुवारी, २०२१ पासून सुरु करण्यास मान्यता देण्यात येत आहे.
२. राज्यातील प्रतिबंधित प्रक्षेत्रातील विद्यापीठे व व त्यांच्याशी संलग्नित विद्यालये / महाविद्यालये ही ज्या आयुक्त, महानगरपालिका/नगरपालिका किंवा जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण यांचे अंतर्गत येतात, त्यांच्याशी संबंधित विद्यापीठाने विचारविनिमय करुन, कोव्हिड-१९ च्या आजाराचा स्थानिक पातळीवरील प्रादुर्भाव व स्थानिक परिस्थिती व आरोग्यविषयक पायाभूत सुविधांची उपलब्धता या बाबी विचारात घेऊन, विद्यापीठे व त्यांच्याशी
# Page 2
शासन निर्णय क्रमांकः संकीर्ण १५१४/प्र.क्र.१०० (भाग-१)/७–अ,
संलग्नित विद्यालये/ महाविद्यालये सुरु करुन नियमित वर्ग घेण्याकरीता आवश्यक त्या उपाययोजना करण्याबाबत संबंधित विद्यापीठे व त्यांच्याशी संलग्नित विद्यालये/महाविद्यालयांनी आवश्यक ती कार्यवाही तात्काळ करावी. याप्रकरणी संबंधित विद्यापीठांनी स्थानिक प्राधिकरणांची सहमती घेऊन महाविद्यालये सुरु करण्याच्या सूचना निर्गमित कराव्यात.
३. विद्यापीठ अनुदान आयोगाच्या दि. ५ नोव्हेंबर, २०२० रोजीच्या मार्गदर्शक सूचनांनुसार, जागेची उपलब्धता पाहून, ५०% पर्यंत विद्यार्थ्यांना रोटेशन पध्दतीने वर्गात प्रवेश देण्यात यावा.
४. कोव्हिड–१९ बाबत केंद्र व राज्य शासनाच्या मार्गदर्शक सूचनांचे पालन करण्यात यावे. तसेच विद्यापीठ अनुदान आयोगाच्या दि. ५ नोव्हेंबर, २०२० रोजीच्या मार्गदर्शक सूचनांचे काटेकोरपणे पालन करण्यात यावे.