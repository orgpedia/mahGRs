# Page 1
महाराष्ट्र पशु व मत्स्य विज्ञान विद्यापीठांतर्गत अभ्यासक्रमांमध्ये शिक्षण घेत असलेल्या विद्यार्थ्यांना आंतर्वासिता निर्वाह भत्ता (Internship Allowance) मिळणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०२१/प्र.क्र.५८/पदुम २ (माफसू)
मंत्रालय विस्तार, मुंबई-४०० ०३२
दिनांक - ०६ फेब्रुवारी, २०२३
वाचा :- १) वैद्यकीय शिक्षण व औषधी द्रव्ये विभाग, शासन निर्णय क्र. एमईडी १०१५/प्र.क्र.
२५० / १५/ शिक्षण-२, दिनांक ०३ सप्टेंबर, २०१९.
२) कुलसचिव, महाराष्ट्र पशु व मत्स्य विज्ञान विद्यापीठ यांचे पत्र क्र MAFSU /DV/F.No.१९२/८०८/२०२१, दिनांक ०६ जुलै, २०२१ रोजीचे पत्र.
३) संचालक (शिक्षण) व अधिष्ठाता (पशुवैद्यक व पशुविज्ञान विद्या शाखा), महाराष्ट्र पशु व मत्स्य विज्ञान विद्यापीठ यांचे पत्र क्र. MAFSU/DV / F. No. ५ १९२/१७३६/२०२१, दिनांक २८ फेब्रुवारी, २०२२ रोजीचे पत्र.
४) कुलसचिव, महाराष्ट्र पशु व मत्स्य विज्ञान विद्यापीठ यांचे पत्र क्र MAFSU /DV/F.No.१९२/५१९/२०२२, दिनांक २९ जुलै, २०२२ रोजीचे पत्र.
५) कुलसचिव, महाराष्ट्र पशु व मत्स्य विज्ञान विद्यापीठ यांचे पत्र क्र MAFSU /DV/F.No.१९२/६९९/२०२२, दिनांक १८ सप्टेंबर, २०२२ रोजीचे पत्र.
प्रस्तावना -
महाराष्ट्र पशु व मत्स्य विज्ञान विद्यापीठांतर्गत पशुवैद्यक, दुग्धतंत्रज्ञान आणि मत्स्य विज्ञान हे
अभ्यासक्रम राबविले जातात. सदर तीनही शाखेत अंतिम वर्षामध्ये शिक्षण घेत असलेल्या विद्यार्थ्यांना
पशुवैद्यकीय विद्याशाखेसाठी १ वर्ष, मत्स्य विज्ञान आणि दुग्ध तंत्रज्ञान विद्याशाखेसाठी ६ महिन्याचा
आंतर्वासिता अभ्यासक्रम पूर्ण करणे आवश्यक आहे. पशुवैद्यकीय / मत्स्य विज्ञान/ दुग्ध तंत्रज्ञान
महाविद्यालयात शिक्षण घेणारे बहुसंख्य विद्यार्थी हे शेतकरी, अल्पभूधारक, कामगार व मध्यमवर्गीय
कुटुंबातून येत असल्यामुळे आंतर्वासिता प्रशिक्षण कालावधीमध्ये लागणारे घरभाडे, जेवण, प्रवास व इतर
दैनंदिन बाबींवरील किरकोळ खर्च भागविण्याकरीता त्यांना आर्थिक अडचणींना सामोरे जावे लागते.
२. सद्य:स्थितीत पशुवैद्यकीय अभ्यासक्रमाच्या विद्यार्थ्याना भारतीय कृषि अनुसंधान परिषदेमार्फत
प्रति माह, प्रति विद्यार्थी रु.३०००/- आणि महाराष्ट्र पशु व मत्स्य विज्ञान विद्यापीठ यांच्यामार्फत प्रति माह,
प्रति विद्यार्थी रु. ४५००/- असे एकूण रु. ७५००/- प्रति माह, प्रति विद्यार्थी आंतर्वासिता भत्ता तसेच दुग्ध
तंत्रज्ञान व मत्स्य विज्ञान अभ्यासक्रमांच्या विद्यार्थ्यांना भारतीय कृषि अनुसंधान परिषदेमार्फत प्रति माह,
प्रति विद्यार्थी रु. ३०००/- आंतर्वासिता भत्ता / छात्रवृत्ती (Stipend) देण्यात येत आहे.
# Page 2
शासन निर्णय क्रमांकः मपवि २०२१/प्र.क्र.५८/पदुम २ (माफसू)
३. वैद्यकीय शिक्षण व औषधी द्रव्ये विभागाच्या संदर्भाधीन दि. ०३/०९/२०१९ रोजीच्या शासन
निर्णयान्वये राज्यातील शासकीय वैद्यकीय, दंत व आयुर्वेद महाविद्यालयातील आणि शासन अनुदानीत
आयुर्वेद व युनानी महाविद्यालयातील आंतर्वासिय प्रशिक्षणार्थीचे विद्यावेतन दरमहा रु.११,०००/
करण्यात आलेले आहे.
४. वैद्यकीय शिक्षणाच्या अभ्यासक्रमाच्या धर्तीवर, पशुवैद्यकीय अभ्यासक्रमाच्या विद्यार्थ्याना भारतीय
कृषि अनुसंधान परिषदेमार्फत प्रति माह, प्रति विद्यार्थी रु.३०००/- प्रथम सहामहिन्यासाठी व महाराष्ट्र पशु
व मत्स्य विज्ञान विद्यापीठाकडून प्रति माह प्रति विद्यार्थी रु.३०००/- पुढील सहामहिन्यासाठी आणि राज्य
शासनामार्फत प्रति माह, प्रति विद्यार्थी रु.८०००/- असे एकूण रु.११,०००/- प्रति माह, प्रति विद्यार्थी,
तसेच दुग्ध तंत्रज्ञान व मत्स्य विज्ञान अभ्यासक्रमांच्या विद्यार्थ्यांना भारतीय कृषि अनुसंधान परिषेमार्फत
प्रति माह, प्रति विद्यार्थी रु.३०००/- आणि राज्य शासनामार्फत प्रति माह, प्रति विद्यार्थी रु. ५०००/- असे
एकूण रु.८०००/- प्रति माह, प्रति विद्यार्थी आंतर्वासिता भत्ता / छात्रवृत्ती (Stipend) देण्यास मंत्रिमंडळाने
दि. २२ डिसेंबर, २०२२ रोजी झालेल्या बैठकीत मान्यता दिलेली आहे. त्यानुसार शासन निर्णय निर्गमित
करण्याची बाब शासनाच्या विचाराधीन होती.
शासन निर्णय : उपरोक्त वस्तुस्थिती विचारात घेता, महाराष्ट्र पशु व मत्स्य विज्ञान विद्यापीठांतर्गत
अभ्यासक्रमांमध्ये शिक्षण घेत असलेल्या पशुवैद्यकीय, दुग्धतंत्रज्ञान आणि मत्स्य विज्ञान या
विद्याशाखेतील विद्यार्थ्याच्या आंतरर्वासिता / छात्रवृत्ती (Stipend) भत्त्यामध्ये खालील प्रमाणे वाढ
करण्यास शासन मान्यता देण्यात येत आहे :
-----------------------------------------------------------------------------------------------------------------------------------------------------------------------------------------------------------------------------------------------
| अ.  |  क्र. | अभ्यासक्रम / विद्याशाखा | आंतरर्वासिता / छात्रवृत्ती (Stipend) कालावधी  |  | राज्य शासनाचा हिस्सा ( प्रति विद्यार्थी, प्रति माह ) | भारतीय कृषि अनुसंधान परिषदेचा हिस्सा (प्रति विद्यार्थी, प्रति माह ) | एकूण (प्रति विद्यार्थी, प्रति माह ) |
| १ |  | ३ | ४ | ५ | ६ |
| १ | पशुवैद्यकीय | १ वर्ष | रु.८०००/ | रु. ३०००/- (प्रथम ६ महिन्यासाठी) | रु.११,०००/ |
| रु.३०००/- (पुढील ६ महिन्यासाठी महाराष्ट्र पशु व मत्स्य विज्ञान विद्यापीठाच्या स्वनिधीतुन) |
-----------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः मपवि २०२१/प्र.क्र.५८/पदुम २ (माफसू)
-----------------------------------------------------------------------------------------------------------------------------------------------------------------------------------------------------------------------------------------
| अ. क्र. | अभ्यासक्रम/ विद्याशाखा | आंतरर्वासिता / छात्रवृत्ती (Stipend) कालावधी | राज्य शासनाचा हिस्सा (प्रति विद्यार्थी, प्रति माह ) | भारतीय कृषि अनुसंधान परिषदेचा हिस्सा (प्रति विद्यार्थी, प्रति माह ) | एकूण (प्रति विद्यार्थी, प्रति माह ) |
| १ |  | ३ | ४ | ५ | ६ |
|  | दुग्धतंत्रज्ञान Rural  |  Agricultural Works Experience (RAWE) / In-Plant-Training | ६ महीने | रु.५०००/ | रु.३०००/ | रु.८०००/ |
| ३ | मत्स्य विज्ञान Students READY (Rural Entrepreneurship Awareness and Development Yojana) | ६ महीने | रु.५०००/ | रु.३०००/ | रु.८०००/ |
-----------------------------------------------------------------------------------------------------------------------------------------------------------------------------------------------------------------------------------------
२. पशुवैद्यकीय अभ्यासक्रमाचा आंतर्वासिताचा कालावधी एक वर्ष आहे. तथापि, भारतीय कृषि
अनुसंधान परिषदेकडून केवळ प्रथम ६ महीन्यासाठी प्रति माह, प्रति विद्यार्थी रु.३०००/- आंतर्वासिता
भत्ता देण्यासाठी निधी प्राप्त होतो. त्यामुळे पुढील ६ महिन्यांच्या कालावधीसाठी प्रति माह, प्रति विद्यार्थी
रु. ३०००/- आंतर्वासिता भत्ता देण्यासाठी आवश्यक निधी महाराष्ट्र पशु व मत्स्य विज्ञान विद्यापीठाच्या
स्वनिधीमधून खर्च करण्यात यावा.
३. या योजनेकरिता नवीन लेखाशीर्ष उघडण्यात येईल. त्यामध्ये उपलब्ध करुन देण्यात येणाऱ्या
निधीमधून हा खर्च भागविण्यात यावा.
४. सदरचा शासन निर्णय शैक्षणिक वर्ष सन २०२२-२३ पासून लागू राहील. मात्र ज्या अभ्यासक्रमाची
आंतर्वासिता कालावधी संपला आहे. त्यांना लागू राहणार नाही.
५. सदर शासन निर्णय नियोजन विभाग अनौपचारीक संदर्भ क्र. ३६८/का. १४३१, दिनांक १८ नोव्हेंबर, २०२२, वित्त विभाग अनौपचारीक संदर्भ क्र. १४/२०२३/व्यय २, दिनांक १६ जानेवारी, २०२३
अन्वये त्यांच्या सहमतीनुसार निर्गमित करण्यात येत आहे
# Page 4