# Page 1
“प्रधानमंत्री फसल विमा योजनेंतर्गत पूरक अनुदान” या योजनेअंतर्गत रु. १०,१८,७६,४५८/- इतकी रक्कम वितरीत करण्यासाठी मंजूरी देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०१९/प्र.क्र.८३/११,
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
तारीख: ५ फेब्रुवारी, २०२०.
सदर्भ: १. कृषि व पदुम विभाग, शासन निर्णय क्र. प्रपिवियो-२०१९/प्र.क्र.१२/११ ओ, दि. ३१.५.२०१९ २. कृषि व पदुम विभाग, शासन निर्णय क्र. प्रपिवियो-२०१९/प्र.क्र.१२/११ञे,दि.१३.०८.२०१९, ३. कृषि व पदुम विभाग, शासन परिपत्रक क्र. प्रपिवियो-२०१९/प्र.क्र.१२/११ ञे, दि.११.९.२०१९ ४. कृषि व पदुम विभाग, शासन निर्णय क्र. प्रपिवियो-२०१९/प्र.क्र.८३/११ ओ, दि.१८.११.२०१९ ५. कृषि आयुक्तालयाचे पत्र क्र. कृषिआ/सां.८/न्युन.१०००/५/२०२०, दि.६.१.२०२०.
प्रस्तावना :
प्रधानमंत्री पिक विमा योजना खरीप २०१८ मध्ये राज्यात भारतीय कृषि विमा कंपनी, इफको टोकियो जनरल इंशुरन्स कंपनी इंशुरन्स कंपनी, आयसीआयसीआय लोम्बार्ड कंपनी लि. व ओरिएन्टल जनरल इंशुरन्स कंपनी या ४ विमा कंपन्यांमार्फत तसेच रब्बी २०१८-१९ मध्ये बजाज अलायन्झ जनरल इंन्शुरन्स कं.लि, फ्युचर जनरली इंन्शुरन्स कं.लि. व भारती ॲक्सा इंन्शुरन्स कं.लि.
या ३ कंपन्यांमार्फत राबविण्यात येत आहे. योजनेच्या मार्गदर्शक सूचनेनुसार पात्र शेतकऱ्यांना नुकसान भरपाई निश्चित करण्याची कार्यवाही करण्यात असून काही प्रकरणी पीक विमा नुकसान भरपाई अत्यंत कमी प्रमाणात परिगणीत होत आहे. अशा प्रकरणांमध्ये लाभार्थी शेतकऱ्यांना विम्याच्या परताव्यापोटी नुकसान भरपाई रक्कम रु.१०००/- पेक्षा कमी येत असल्याने किमान रक्कम रु.१०००/ अदा करण्यासंदर्भात संदर्भ क्र. (१) अन्वये निर्णय घेण्यात आला आहे. तसेच योजनेसंदर्भात अवलंबवयाची कार्यपध्दती संदर्भ क्रमांक (३) च्या परिपत्रकान्वये निश्चित करण्यात आली आहे. सदर शासन निर्णयातील व परिपत्रकातील तरतूदीस अनुसरुन कृषि आयुक्तालयाच्या संदर्भ क्र. (४) च्या पत्रान्वये मागणी केल्यानुसार रु. १०,१८,७६,४५८/- इतकी रक्कम प्रधानमंत्री फसल विमा योजनेंतर्गत पुरक अनुदान या योजनेसाठी रब्बी हंगाम २०१८-१९ साठी वितरीत करण्याची बाब शासनाच्या विचाराधीन होती.
शासन निर्णय :
“प्रधानमंत्री फसल विमा योजनेंतर्गत पुरक अनुदान” या योजनेअंतर्गत कृषि आयुक्तालयाने प्रस्तावित केल्यानुसार रब्बी हंगाम २०१८-१९ साठी रु.१०,१८,७६,४५८/- इतकी रक्कम वितरीत करण्यास शासनाची मान्यता देण्यात येत आहे.
# Page 2
शासन निर्णय क्रमांकः प्रपिवियो-२०१९/प्र.क्र.८३/११ञे,
२. प्रस्तुत बाबींवर होणारा खर्च खालील लेखाशिर्षाखाली सन २०१९-२० करिता मंजूर केलेल्या अर्थसंकल्पीय तरतूदीतून भागविण्यात यावा :
मागणी क्र. डी –३ २४०१ - पीक संवर्धन ११०, पीक विमा (००) (१०) प्रधानमंत्री फसल विमा योजनेंतर्गत पुरक अनुदान (२४०१ B०५२) (अनिवार्य) ३३, अर्थसहाय्य
३. सदर शासन निर्णयान्वये वितरीत करण्यात येणारा निधी प्रधानमंत्री फसल विमा योजनेंतर्गत पुरक अनुदान योजनेच्या शासन निर्णय व मार्गदर्शक सूचनांनूसारच खर्च करण्याची जबाबदारी आयुक्त (कृषि) यांची राहील.
४. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. प्रस्तुत शासन निर्णय वित्त विभाग अनौपचारीक संदर्भ क्र. १७/२०२०/व्यय-१, दि.१.२.२०२० अन्वये दिलेल्या मान्यतेस अनुसरून निर्गमित करण्यात येत आहे.
# Page 3