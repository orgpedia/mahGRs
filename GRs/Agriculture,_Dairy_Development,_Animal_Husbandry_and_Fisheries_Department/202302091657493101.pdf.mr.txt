# Page 1
मासेमारी साधनावर अर्थसहाय्य..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि-११२२/प्र.क्र. २२९/पदुम-१४
मंत्रालय, मुंबई - ४०० ०३२
दिनांक : ९ फेब्रुवारी, २०२३
प्रस्तावना - मासेमारी व्यवसायामध्ये मच्छिमारांना विविध साधनसामुग्रीचा उपयोग करावा लागतो. यामध्ये प्रामुख्याने जाळी, होडया, बिगर यांत्रिक नौका इ. चा समावेश आहे. भूजल क्षेत्रातील जाळी व होडया वेगवेगळया पध्दतीच्या असून सागरी क्षेत्रात मात्र बिगर यांत्रिकी नौका व भिन्न प्रकारची जाळी वापरली जातात. त्यामुळे मासेमारी साधनांवर अर्थसहाय्य देताना भूजल व सागरी क्षेत्राचा वेगवेगळा विचार करण्यात आला आहे. याबाबतच्या मार्गदर्शक सूचना शासन निर्णय क्र. मत्स्यवि-२०१०/ प्र.क्र. २४७, पदुम- १४, दि. २८/०९/२०१० अन्वये निर्गमित करण्यात आलेले आहेत.
सदर शासन निर्णयामध्ये सागरी क्षेत्रामध्ये परंपरागत पद्धतीने मासेमारी करणाऱ्या आर्थिकदृष्ट्या अत्यंत दुर्बल असलेल्या लहान मच्छिमारांना व रांपणकाराना त्यांच्या मत्स्योत्पादनात वाढ व्हावी व त्यांची आर्थिक स्थिती सुधारावी या हेतूने १० टना पर्यंत बिगर यांत्रिक नौका बांधणी साठी किंवा अशी तयार नौका खरेदी करण्यासाठी शासन निर्णय क्र. मत्स्यवि १००८/प्र.क्र.१९५/पदुम १४ दिनांक १८/११/२०१० अन्वये रु. एक लाख अनुदान देण्यात येत होते.
भूजल व सागरी क्षेत्रातील मच्छिमारांना मासेमारी करण्यासाठी तयार मासेमारी जाळी खरेदी करता यावी व यापूर्वीच्या शासन निर्णयानुसार अनुज्ञेय अनुदानाच्या मर्यादेत वाढ व्हावी तसेच भूजल क्षेत्रातील मच्छिमारांना बिगर यांत्रिक नौका बांधणीसाठीच्या शासन निर्णय क्र. मत्स्यवि-२०१०/ प्र.क्र.
२४७/ पदुम-१४, दि. २८/०९/२०१० व सागरी क्षेत्रातील मच्छिमारांना शासन निर्णय क्र. मत्स्यवि १००८ / प्र.क्र. १९५/पदुम १४ दिनांक १८/११/२०१० मध्ये नमूद केलेल्या बिगर यांत्रिक नौका बांधणीसाठी लागणाऱ्या साहित्याच्या व कुशल कारागिराच्या मजुरीच्या दरात १२ वर्षाच्या कालावधीत बरीच वाढ झाल्यामुळे, प्रचलित दराने उपलब्ध होणाऱ्या अनुदानातून बिगर यांत्रिक नौका बांधणे शक्य होत नाही.
यास्तव जागतिक मत्स्यव्यवसाय दिनानिमित्त सागरी व भूजल क्षेत्रातील मच्छिमारांना तयार जाळी खरेदी व बिगर यांत्रिक नौका बांधणीच्या अनुदानात वाढ करण्याचा प्रस्ताव शासनाच्या विचाराधीन होता.
शासन निर्णय : भूजल व सागरी क्षेत्रातील जास्तीत जास्त मच्छिमारांना लाभ देण्याच्या अनुषंगाने मासेमारी साधनावर अर्थसहाय्य देण्याबाबतचा दि. २८.०९.२०१० व दि.१८.११.२०१० रोजीचा शासन निर्णय अधिक्रमीत करुन सुधारित शासन निर्णय निर्गमीत करण्यास शासन खालीलप्रमाणे मान्यता देत आहे :
# Page 2
शासन निर्णय क्रमांकः मत्स्यवि-११२२/प्र.क्र.२२९/पदुम-१४
अ) सागरी मत्स्यव्यवसाय: ।) तयार मासेमारी जाळी खरेदीवर अनुदान -: सागरी क्षेत्रातील मासेमारी नौकांवर वापरण्यात येणाऱ्या नायलॉन व मोनोफिलामेंट तयार जाळी खरेदीवर खालील प्रमाणे अनुदान अनुज्ञेय राहील.
----------------------------------------------------------------------------------------------------------------------------------------------------------------------------------------------------------------------
| अ.क्र. | बाब | अनुज्ञेय अनुदान |
| १ | ३ टनावरील प्रत्येक मासेमारी नौकेस, प्रती वर्ष २०० कि. ग्रॅ.पर्यंत | तयार जाळ्याच्या किमतीच्या ५० टक्के पेक्षा जास्त नाही इतके अनुदान देय राहील. जाळ्याच्या किमतीची कमाल मर्यादा प्रती कि. ग्रॅ. रु.८००/- इतकी राहील. |
|  | ३ टनाखालील प्रत्येक मासेमारी नौकेस, प्रती वर्ष १०० कि. ग्रॅ. पर्यंत |
|  | रांपण संघाच्या प्रत्येक सभासदाला रांपणीच्या तयार जाळयांवर प्रतिवर्षी ५० कि. ग्रॅ. पर्यंत. |
----------------------------------------------------------------------------------------------------------------------------------------------------------------------------------------------------------------------
II) बिगर यांत्रिक नौका: या बाबतीत शासनाने पुढील प्रमाणे निर्णय घेतलेला आहे.
१. लहान मच्छिमारांना किंवा रापणकारांना १० टनापर्यंतची, लाकडी/फायबर नौका, बांधणी/तयार नौका खरेदी करण्यासाठी सध्याच्या प्रचलित दराने रु. १,००,०००/ (रुपये एक लाख फक्त) पर्यंतच्या देण्यात येणाऱ्या अनुदानाची मर्यादा वाढवून रुपये २,५०,०००/- ( रुपये दोन लाख पन्नास हजार फक्त) पर्यंत करण्यात येत आहे.
२. लहान मच्छिमारांना किंवा रापणकारांना१० टनापर्यंतची, लाकडी/फायबर नौका, बांधणी/तयार नौका खरेदी करण्यासाठी प्रकल्प किंमत रु.५ लक्ष पर्यंत खर्चाच्या ५० टक्के अथवा रु.२,५०,०००/- (रुपये दोन लाख पन्नास हजार फक्त) यापैकी जे कमी असेल तेवढे अनुदान अनुज्ञेय राहील.
ब) भूजल मत्स्यव्यवसाय:
।) तयार मासेमारी जाळी खरेदीवर अनुदान -:
-----------------------------------------------------------------------------------------------------------------------------------------------------------------------------------------------------------------------
| अ.क्र. | बाब | अनुज्ञेय अनुदान |
| १ | भूजलाशयीन मत्स्यव्यवसाया अंतर्गत नायलॉन/ मोनोफिलॅमेंट तयार जाळी खरेदीवर प्रती सभासद / वैयक्तिक मच्छीमारास २० कि. ग्रॅ. पर्यंत | ५०% अनुदान देय राहील. जाळ्याच्या किंमतीची कमाल मर्यादा प्रती कि. ग्रॅ. रु.८००/ राहील. |
-----------------------------------------------------------------------------------------------------------------------------------------------------------------------------------------------------------------------
II) बिगर यांत्रिक नौका: या बाबतीत शासनाने पुढील प्रमाणे निर्णय घेतलेला आहे.
भूजल क्षेत्रात लहान आकाराच्या होड्या वापरल्या जातात. बिगर यांत्रिक नौकेसाठी खालीलप्रमाणे अनुदान प्रस्तावित करण्यात येत आहे.
पृष्ठ ७ पैकी २
# Page 3
शासन निर्णय क्रमांकः मत्स्यवि-११२२/प्र.क्र.२२९/पदुम-१४
--------------------------------------------------------------------------------------------------------------------------------
| अ.क्र | नौकेचा प्रकार | प्रकल्प किंमत (रु.) | अनुज्ञेय अनुदान |
| १ | लाकडी नौका | ६०,०००/ | प्रकल्प किमतीच्या ५०% अथवा रु. ३०,०००/- (रुपये तीस हजार फक्त) यापैकी जे कमी असेल तेवढे अनुदान देय राहील. |
|  | पत्रा नौका | ३०,०००/ | प्रकल्प किमतीच्या ५०% अथवा रु. १५,०००/- (रुपये पंधरा हजार फक्त) यापैकी जे कमी असेल तेवढे अनुदान देय राहील. |
| ३ | फायबर नौका | १,२०,०००/ | प्रकल्प किमतीच्या ५०% अथवा रु.६०,०००/- (रुपये साठ हजार फक्त) यापैकी जे कमी असेल तेवढे अनुदान देय राहील. |
--------------------------------------------------------------------------------------------------------------------------------
२. योजनेच्या मार्गदर्शक सूचना परिशिष्ट - अ व ब मध्ये देण्यात येत आहेत.
३. मच्छिमार सहकारी संस्थां/वैयक्तीक मच्छीमार मासेमारी साधनांवर अर्थसहाय्य या जिल्हास्तरीय योजनेंतर्गत प्राप्त होणाऱ्या तरतुदींच्या लेखाशिर्षाखाली जिल्हास्तरीय योजनांकरीता ज्या जिल्ह्यात तरतुदीमधून अर्थसंकल्पित करण्यात येतील, त्यामधून करण्यात यावा व तो २४०५ मत्स्यव्यवसाय ह्या मुख्य लेखाशिर्षाखाली खर्ची टाकण्यात यावा.
४. सदर शासन निर्णय नियोजन विभागाच्या अनौपचारिक संदर्भ क्र. ४१६/का. १४३१, दि. ०१.१२.२०२२ व वित्त विभागाच्या अनौपचारिक संदर्भ क्र. ४६३/२०२२/व्यय-८, दि. २६.१२.२०२२ अन्वये निर्गमीत करण्यात येत आहे.
# Page 4
# Page 5
# Page 6
# Page 7