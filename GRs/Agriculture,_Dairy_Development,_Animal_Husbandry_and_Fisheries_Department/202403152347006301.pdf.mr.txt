# Page 1
विभागीय कृषि सहसंचालक, नाशिक मुख्यालयातील
खत चाचणी प्रयोगशाळा, जैवीक कीड नियंत्रण
प्रयोगशाळा, मृद चाचणी प्रयोगशाळा व किटकनाशक
अंश तपासणी प्रयोगशाळा इमारतीच्या बांधकामाच्या
अंदाजपत्रकास प्रशासकीय मान्यता देणेबाबत.
महाराष्ट्र शासन
शासन निर्णय क्र.कृषिआ-२८२४/प्र.क्र. ७२/१६-अे
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग,
हुतात्मा राजगुरु चौक, मादाम कामा रोड,
मंत्रालय, मुंबई - ४०००३२.
दिनांक : १५ मार्च, २०२४
संदर्भ :- १) आयुक्त (कृषि) यांचे पत्र जा.क्र.मृदसं/मृद-७/नाशिक/प्रयोगशाळा
/प्रशा.मंजूरी / ३६२८/२०२४, दि.०१.०२.२०२४.
२) सार्वजनिक बांधकाम विभाग, शासन परिपत्रक क्र. संकीर्ण-२०१९/प्र.क्र.१०/
इमा-२, दि.२५.०९.२०१९.
प्रस्तावना :-
कृषि विभागातील, विभागीय कृषि सहसंचालक, नाशिक मुख्यालयातील खत चाचणी
प्रयोगशाळा, जैवीक कीड नियंत्रण प्रयोगशाळा, मृद चाचणी प्रयोगशाळा व किटकनाशक अंश
तपासणी प्रयोगशाळा या कार्यालयांकरीता छत्रपती संभाजी चौक, रामेती नाशिक येथील गट
नं.७४२/२ या कृषि विभागाच्या शासकीय जागेत इमारत बांध़कामासाठी, सहसंचालक, मृद्
संधारण व पाणलोट क्षेत्र व्यवस्थापन, कृषि आयुक्तालय, पुणे यांनी संदर्भ क्र.१ येथील पत्रान्वये
प्रशासकीय मान्यता देण्याबाबतचा प्रस्ताव सादर केला आहे.
विभागीय कृषि सहसंचालक, नाशिक मुख्यालय येथे उपरोक्त बांधकामासाठी
उपविभागीय अभियंता, कृषि बांधकाम उपविभाग क्र.२, नाशिक यांनी तसेच कार्यकारी अभियंता,
सार्वजनिक बांधकाम (उत्तर) विभाग, नाशिक यांनी मुख्य अभियंता, सार्वजनिक बांधकाम मंडळ,
नाशिक यांना रु.१४८२.४५ लक्ष (अक्षरी रुपये चौदा कोटी, ब्याऐंशी लक्ष, पंचेचाळीस हजार फक्त)
चे अंदाजपत्रक सादर केले होते. सार्वजनिक बांधकाम विभागाच्या दि.२५.०९.२०१९ रोजीच्या
शासन निर्णयान्वये रु.१५ कोटी पेक्षा कमी किंमतीच्या इमारतींच्या कामांना उपभोक्ता
विभागामार्फत प्रशासकीय मान्यता देण्यासाठी, क्षेत्रीय मुख्य अभियंता यांना अधिकार प्रदान
करण्यात आलेले आहेत. त्यानुसार मुख्य अभियंता, सार्वजनिक बांधकाम प्रादेशिक विभाग,
नाशिक यांनी रु.१४८२.४५ लक्ष (अक्षरी रुपये चौदा कोटी, ब्याऐंशी लक्ष, पंचेचाळीस हजार फक्त)
एवढ्या किंमतीच्या ढोबळ अंदाजपत्रकास तांत्रिक मंजुरी प्रदान केली आहे.
यास्तव, आयुक्त (कृषि), कृषि आयुक्तालय, पुणे यांनी सादर केलेल्या प्रस्तावानुसार
विभागीय कृषि सहसंचालक, नाशिक मुख्यालयातील खत चाचणी प्रयोगशाळा, जैवीक कीड
नियंत्रण प्रयोगशाळा, मृद चाचणी प्रयोगशाळा व किटकनाशक अंश तपासणी प्रयोगशाळा या
# Page 2
कार्यालयांकरीता इमारत बांध़कामास प्रशासकीय मान्यता देणेची बाब शासनाच्या विचाराधीन
होती.
शासन निर्णय :-
आयुक्त (कृषि), कृषि आयुक्तालय, पुणे यांनी शासनास सादर केलेल्या प्रस्तावानुसार
विभागीय कृषि सहसंचालक, नाशिक मुख्यालयातील खत चाचणी प्रयोगशाळा, जैवीक कीड
नियंत्रण प्रयोगशाळा, मृद् चाचणी प्रयोगशाळा व किटकनाशक अंश तपासणी प्रयोगशाळा या
कार्यालयांकरिता, इमारत बांधण्याकरिता रु.१४८२.४५ लक्ष (अक्षरी रुपये चौदा कोटी, ब्याऐंशी
लक्ष, पंचेचाळीस हजार फक्त) इतक्या रक्कमेच्या प्रस्तावास प्रशासकीय मान्यता प्रदान करण्यात
येत आहे. त्यानुसार या शासन निर्णयासोबतच्या परिशिष्ट्ट-अ मध्ये नमूद केल्याप्रमाणे कामे
करण्यात यावीत.
२. प्रस्तावित कामाचे वर्षनिहाय खर्चाचे नियोजन पुढीलप्रमाणे राहील.
-------------------------------------------------------------------------------------------------------------------
| आर्थिक वर्ष | अपेक्षित खर्च (रु.लक्ष) | सुरू असलेल्या इतर कामांसाठी आवश्यक तरतूद (रु.लक्ष) | एकूण मंजूर तरतूद (रु.लक्ष) |
| २०२४-२५ | ४००.०० | ० | ० |
| २०२५-२६ | ५००.०० | ० | ० |
| २०२६-२७ | ५८२.४५ | ० | ० |
| एकूण | १४८२.४५ लक्ष | ० | ० |
-------------------------------------------------------------------------------------------------------------------
३. ही प्रशासकीय मान्यता खालील अटींच्या अधीन राहून देण्यात येत आहे -:
अ) काम सुरु करण्यापूर्वी नमुना नकाशा, मांडणी नकाशा, तसेच, विस्तृत नकाशास
वास्तुविशारदांकडून मंजुरी घेऊनच काम सुरु करावे.
ब) ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक
करुनच काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७ /
तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्तवानुसार
कार्यवाही करण्यात यावी.
ड) काम सुरु करण्यापूर्वी सर्व संबंधित स्थानिक संस्था/प्राधिकरणे यांची मान्यता घेण्यात
यावी.
इ) सार्वजनिक बांधकाम विभागाच्या शासन निर्णय बीडीजी२०१७/प्र.क्र.६०/इमारती-२
दि.०७/०७/२०१७ अन्वये कार्यवाही करण्यात यावी.
# Page 3
ई) काम सुरु करण्यापूर्वी जागेच्या मालकी हक्काबाबतची पूर्तता करुनच निविदा प्रक्रिया
हाती घ्यावी.
४. सदर कामासाठी येणारा खर्च मागणी क्र.एच-०८, ४०५९ ३०९२ या लेखाशीर्षाखाली
उपलब्ध असलेल्या मंजूर नियतव्ययातून अर्थसंकल्पित करुन भागविण्यात येईल.
५. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या
वित्तीय अधिकार नियमपुस्तिका-१९७८, भाग पहिला, उपविभाग-पाच, महाराष्ट्र सार्वजनिक
बांधकाम नियम पुस्तिकेतील, परिच्छेद १३४ अंतर्गत, तसेच, नियोजन विभाग, शासन निर्णय
दि.११ जून, २०१८, तसेच, सार्वजनिक बांधकाम विभागाच्या शासन निर्णय दि.२५.०९.२०१९
अन्वये मंत्रालयीन प्रशासकीय विभागास प्रदान करण्यात आलेल्या अधिकारानुसार देण्यात येत
आहे.
६. प्रस्तुत शासन निर्णय महाराष्ट्र शासनाच्या www.maharashtra.gov.in या
# Page 4