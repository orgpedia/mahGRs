# Page 1
नवी मुंबई परिसरात अवैध पद्धतीने मासेविक्री करणाऱ्या परप्रांतीयांना प्रतिबंध घालण्यासंदर्भात उपाययोजना सुचविण्यासाठी समिती गठित करण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांकः संकीर्ण -१०२२/प्र.क्र. १६२/पदुम-१४
मंत्रालय, मुंबई-४०० ०३२
दिनांक : १६ सप्टेंबर, २०२२
वाचा - १) समक्रमांकाचा शासन निर्णय दि. २३ ऑगस्ट, २०२२ २) महाराष्ट्र विधानमंडळ सचिवालयाचे पत्र क्र. १८५६६/म.वि.स./ई-१, दि. ३०.०८.२०२२
प्रस्तावना – सन २०२२ च्या द्वितीय (पावसाळी अधिवेशनात मा. श्री रमेशदादा पाटील व इतर विपस यांनी
विधानपरिषद तारांकित प्रश्न क्र. १३७७३ - “नवी मुंबईत परप्रांतीयांकडून परवाना नसतानाही मच्छिविक्री होत असल्याबाबत” उपस्थित केला आहे. सदर तारांकित प्रश्नाला उत्तर देताना मा. मंत्री महोदयांनी सभागृहामध्ये या संदर्भात आयुक्त व सर्व संबंधित सन्माननीय सदस्यांची समिती स्थापन करण्यात येईल, असे निवेदन दिले आहे. त्यानुषंगाने मा. मंत्री (मत्स्यव्यवसाय) यांच्या मान्यतेने वाचा- १ येथील शासन निर्णयान्वये आयुक्त (मत्स्यव्यवसाय) यांच्या अध्यक्षतेखाली एकूण १२ सदस्यांची समिती स्थापन करण्यास मान्यता देण्यात आलेली आहे. आता महाराष्ट्र विधानमंडळ सचिवालयाने वाचा-२ येथील पत्रान्वये सदर समितीकरिता एकूण १३ विधानपरिषद सदस्यांची नावे पाठविलेली आहे.
महाराष्ट्र विधानमंडळ सचिवालयाने पाठविलेल्या एकूण १३ विधानपरिषद सदस्यांपैकी १० विधानपरिषद सदस्यांच्या नावांचा समावेश वाचा - १ येथील शासन निर्णयामध्ये यापुर्वीच केलेला असल्यामुळे उर्वरीत ३ सदस्यांची नावे समितीमध्ये समाविष्ट करण्याची बाब शासनाच्या विचाराधीन होती.
शासन पुरकपत्र : नवी मुंबई परिसरात अवैध पद्धतीने मासेविक्री करणाऱ्या परप्रांतीयांना प्रतिबंध घालण्यासंदर्भात वाचा - १ येथील शासन निर्णयान्वये गठित समितीमध्ये खालील ३ विधानपरिषद सदस्यांचा समावेश करण्यास शासन मान्यता देत आहे.
# Page 2
शासन पुरकपत्र क्रमांक: संकीर्ण- १०२२/प्र.क्र. १६२/पदुम-१४
-----------------------------------
| अ.क्र. | सदस्याचे नाव | पदनाम |
| १ | श्री. महादेव जानकर, विपस. | सदस्य |
| २ | अॅड. अनिल परब, विपस. | सदस्य |
| ३ | श्री जयंत पाटील, विपस. | सदस्य |
-----------------------------------