# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजना सन २०२१-२२ मध्ये राबविण्यासाठी प्रशासकीय मान्यता प्रदान करणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०२१/प्र.क्र.७१/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : ०७ जुलै, २०२१
वाचा -
१) केंद्रीय कृषि व शेतकरी कल्याण मंत्रालय यांचे पत्र क्र. एफ.नं.९-२/२०२१-ओई(ई-९२७४७), विस्तार कक्ष, दि.२८.०१.२०२१ २) केंद्रीय कृषि व शेतकरी कल्याण मंत्रालय यांचे पत्र क्र. एफ.नं.९-२/२०२१-ओई, विस्तार कक्ष, दि.०४.०३.२०२१ ३) आयुक्त (कृषि), यांचे पत्र क्र. कृआ./आत्मा/SEWP २०२१-२२/मंजुरी/२७९/२१, दि.०१.०४.२०२१ ४) सह सचिव (विस्तार सुधारणा), केंद्रीय कृषि व शेतकरी कल्याण मंत्रालय यांचे ईमेल पत्र, दि.०७.०४.२०२१ ५) संचालक (आत्मा), यांचे पत्र क्र. कृआ./आत्मा/SEWP/मंजुरी/३३२/२१, दि.११.०५.२०२१ ६) अवर सचिव (१४ओ-), कृषि व पदुम विभाग, मंत्रालय, मुंबई यांचे पत्र क्र.RKV-०१२०/C.R.१४/ १४-A, दि.०२.०७.२०२१ प्रस्तावना -
केंद्र पुरस्कृत राष्ट्रीय कृषि विस्तार व तंत्रज्ञान अभियानांतर्गत (NMAET) कृषि विस्तार उप अभियान राबविण्यात येत आहे. सदर उप अभियानात राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) ही योजना केंद्र व राज्य शासनाच्या ६०:४० अर्थसहाय्याच्या प्रमाणात राबविण्यात येते. सदर योजना सन २०२१-२२ मध्ये राबविण्यासाठी एकूण रु.१२२१२.०२ लक्ष रकमेचा राज्य कृती विस्तार आराखडा (SEWP) तयार करण्यात आला असून कृषि आयुक्तालयाने उपरोक्त संदर्भाधीन दि.०१.०४.२०२१ रोजीच्या पत्रान्वये शासनास मान्यतेस्तव सादर केला होता. तथापि दि.१०.०५.२०२१ रोजी SLSC च्या सभेत झालेल्या चर्चेनुसार अधिकारी / कर्मचारी प्रशिक्षण करिता वनामती, नागपूर यांना केंद्राकडून निधी उपलब्ध होत नसल्याने प्रशिक्षणाची निकड व आवश्यकता पाहता आत्मा योजनेतून सन २०२१-२२ मध्ये अधिकारी/कर्मचारी प्रशिक्षण करिता ( बाब A - २ (a ) ) वाढीव तरतूद करण्यात आलेली आहे. त्यानुसार संदर्भाधीन दि.११/०५/२०२१ रोजीच्या पत्रान्वये संचालक (आत्मा) यांनी एकूण रु. १२५१२.१३ लक्ष रकमेचा सुधारीत राज्याचा कृषी विस्तार कृति आराखडा (State Extension Work Plan) शासनास सादर केला आहे. त्यास राज्य प्रकल्प मंजुरी समितीची (SLSC) मान्यता प्राप्त झाली आहे.
# Page 2
शासन निर्णय क्रमांकः संकीर्ण २०२१/प्र.क्र.७१/३-अ
त्यानुसार, या शासन निर्णयान्वये सदर योजनेच्या अंमलबजावणीसाठी कृषि आयुक्तालयाने सादर केलेल्या कृती आराखड्यास मान्यता देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे -
शासन निर्णय :
१. सन २०२१-२२ मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीस प्रशासकीय मान्यता देण्यात येत आहे.
२. सदर योजना सन २०२१-२२ मध्ये राबविण्यास कृषि आयुक्तालयाने सादर केलेल्या एकूण रु. १२५१२.१३ लक्ष (एकशे पंचवीस कोटी बारा लक्ष तेरा हजार फक्त) रकमेच्या राज्य कृषि विस्तार कृति आराखड्यास प्रशासकीय मान्यता देण्यात येत आहे.