# Page 1
छत्रपती संभाजीनगर येथे नवीन कृषि भवन
इमारती अंतर्गत प्रशासकीय कार्यालये,
विविध प्रयोगशाळा व सभागृह बांधकामासाठी
प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग,
शासन निर्णय क्र.कृषिआ-२८२४/प्र.क्र.३६/१६-अे
हुतात्मा राजगुरु चौक, मादाम कामा रोड,
मंत्रालय, मुंबई - ४०००३२.
दिनांक : ०३ जुलै, २०२४
संदर्भ :- १) कृषि आयुक्तालय, पुणे यांचे पत्र जा.क्र.कृआ/मृद-७/छ.संभाजीनगर/इबांप्र/
७७ र/२०२३, दि.११.१२.२०२३
२) मा.मुख्य सचिव यांच्या अध्यक्षतेखालील उच्चाधिकार सचिव समितीच्या
दि.२६.०६.२०२४ रोजीच्या बैठकीचे इतिवृत्त, दि.२९.०६.२०२४
प्रस्तावना :-
शहानूरमिर्या दर्गा येथील कृषि विभागाच्या मालकीच्या जागेवर कृषि विभागाच्या नवीन
कृषि भवन इमारतीमध्ये, विभागीय कृषि सहसंचालक छत्रपती संभाजीनगर, जिल्हा अधीक्षक कृषि
अधिकारी, उपविभागीय कृषि अधिकारी, तालुका कृषि अधिकारी व अधिनस्त ३ मंडळ कृषि
अधिकारी (मंडळ कृषि कार्यालय- छत्रपती संभाजीनगर, करमाड व पिंप्रीराजा) या
कार्यालयांकरीता प्रशासकीय इमारत, तसेच, जैविक कीडनियंत्रण प्रयोगशाळा, कीटकनाशके
चाचणी प्रयोगशाळा, मृदचाचणी प्रयोगशाळा, खतचाचणी प्रयोगशाळा, बीज प्रमाणीकरण
अधिकारी कार्यालय, जिल्हास्तरीय आत्मा कार्यालय, राज्यस्तरीय सामुहिक फळ प्रक्रिया व
संस्करण प्रशिक्षण केंद्र व सभागृह इमारतींचे बांधकाम करणेबाबतचा प्रस्ताव प्रशासकीय मान्यता
देण्याकरीता कृषि आयुक्तालयाने संदर्भ क्र.१ च्या दि.११.१२.२०२३ रोजीच्या पत्रान्वये सादर केला
होता.
२. प्रस्तुतचा छत्रपती संभाजीनगर येथे नवीन कृषि भवन इमारत, प्रयोगशाळा व सभागृह
इमारतींचे बांधकाम करणेबाबतचा प्रस्ताव, रु.१५ कोटीपेक्षा जास्त रकमेचा असल्याने सदर
प्रस्ताव अभिप्रायार्थ/मान्यतेकरीता सार्वजनिक बांधकाम विभागास सादर करण्यात आला होता.
त्यानुसार सार्वजनिक बांधकाम विभागाने रु.७४१८.१० लक्ष इतक्या रकमेच्या अंदाजपत्रकास
परिशिष्ट्ट-अ नुसार सहमती प्रदान केली आहे.
३. नियोजन विभागाच्या दि.११ जून, २०१८ रोजीच्या शासन निर्णयान्वये रु.१५ कोटींपेक्षा
जास्त किंमतीचे इमारत बांधकामाचे प्रस्ताव मा.मुख्य सचिवांच्या अध्यक्षतेखालील उच्चाधिकार
सचिव समितीच्या मान्यतेसाठी सादर करणे आवश्यक आहे. सदर तरतुदींनुसार मा.मुख्य
सचिवांच्या अध्यक्षतेखालील उच्चाधिकार सचिव समितीच्या मान्यतेसाठी दि.२६.०६.२०२४
रोजीच्या बैठकीत प्रस्ताव सादर करण्यात आला होता. उच्चाधिकार सचिव समितीने
# Page 2
शासन निर्णय क्रमांकः कृषिआ-२८२४/प्र.क्र.३६/१६-अे
दि.२९.०६.२०२४ रोजीच्या इतिवृत्तानुसार विभागाच्या प्रस्तावास मान्यता देऊन, रु.७४.१८ कोटी
इतक्या रकमेच्या अंदाजपत्रकास मान्यता प्रदान केली. त्यानुसार छत्रपती संभाजीनगर येथील
कृषीभवन इमारत बांधकामाच्या प्रस्तावास प्रशासकीय मान्यता देण्याची बाब शासनाच्या
विचाराधीन होती.
शासन निर्णय:-
या शासन निर्णयान्वये, छत्रपती संभाजीनगर येथे शहानूरमियाँ दर्गा येथील कृषि
विभागाच्या जागेवर, नवीन कृषि भवन इमारतीअंतर्गत, विभागीय कृषि सहसंचालक छत्रपती
संभाजीनगर, जिल्हा अधीक्षक कृषि अधिकारी, उपविभागीय कृषि अधिकारी, तालुका कृषि
अधिकारी व अधिनस्त ३ मंडळ कृषि अधिकारी (मंडळ कृषि कार्यालय- छत्रपती संभाजीनगर,
करमाड व पिंप्रीराजा) या कार्यालयांकरीता प्रशासकीय इमारत, तसेच, जैविक कीडनियंत्रण
प्रयोगशाळा, कीटकनाशके चाचणी प्रयोगशाळा, मृदचाचणी प्रयोगशाळा, खतचाचणी प्रयोगशाळा,
बीज प्रमाणीकरण अधिकारी कार्यालय, जिल्हास्तरीय आत्मा कार्यालय, राज्यस्तरीय सामुहिक
फळ प्रक्रिया व संस्करण प्रशिक्षण केंद्र व सभागृह इमारतींचे बांधकाम करणेबाबत, रु.७४.१८ कोटी
इतक्या रकमेच्या प्रस्तावास प्रशासकीय व वित्तीय मान्यता देण्यात येत आहे. नवीन कृषी भवन
इमारतीसंदर्भात करावयाच्या बांधकामाचे विवरण परिशिष्ट्ट-अ प्रमाणे राहील.
२. प्रस्तावित कार्यालयीन इमारत बांधकामासाठी आवश्यक निधीची तरतूद लेखाशीर्ष मागणी
क्र.एच-०८, ४०५९ ३०९२, ४०५९ ३१०७ आणि ४०५९ ३११६ या लेखाशीर्षाअंतर्गत उपलब्ध
अनुदानातून/आवश्यकतेनुसार पुरवणी मागणीद्वारे भागविण्यात येईल.
३. प्रस्तावित कामाचे वर्षनिहाय खर्चाचे अंदाजित नियोजन पुढीलप्रमाणे राहील.
छत्रपती संभाजीनगर येथे नवीन कृषि भवन इमारत, प्रयोगशाळा व सभागृह इमारतींचे बांधकाम
-------------------------------------
| आर्थिक वर्ष | अपेक्षित खर्च (रु.लक्ष) |
| २०२४-२५ | २००० लक्ष |
| २०२५-२६ | २५०० लक्ष |
| २०२६-२७ | २९१८ लक्ष |
| एकूण | ७४१८ लक्ष |
-------------------------------------
४. सदर प्रशासकीय मान्यता खालील अटींच्या राहून देण्यात येत आहे.
४.१ सदरहू इमारतीसाठी सोलर यंत्रणेचा वापर करण्यात यावा.
४.२ सदर काम हे खाजगी वास्तुशास्त्रज्ञाकडून करण्यात येत असल्याने, त्या इमारतीचे
पृष्ट्ठ ४ पैकी २
# Page 3
शासन निर्णय क्रमांकः कृषिआ-२८२४/प्र.क्र.३६/१६-अे
आराखडे हे सार्वजनिक बांधकाम विभाग/शासकीय इमारतीच्या अनुज्ञेय मानकास
अनुसरुन असण्याची खातरजमा करण्यात यावी.
४.३ अशा नकाशांना व वास्तुमांडणी आराखडयास शासनाचे वास्तुशास्त्रज्ञ यांची मान्यता
घेण्याची कार्यवाही कृषि आयुक्तालयाने करण्यात यावी.
४.४ प्रस्तुत इमारतीचे जोते क्षेत्रफळ कर्मचारीवर्ग व शासकीय इमारती यांच्या अनुज्ञेय
मानकाप्रमाणे असल्याची खातरजमा करावी.
४.५ सदर कामास सुरुवात करण्यापूर्वी जागेच्या मालकी हक्काबाबतची पूर्तता करुन
घेण्यात यावी.
४.६ प्रस्तुत काम पुरातत्तव विभागाच्या अखत्यारीत येत असल्यास संबंधित विभागाची,
तसेच, महानगरपालिका व तत्सम प्राधिकरणांची पूर्वपरवानगी घेण्यात यावी.
४.७ तांत्रिक मंजूरी देताना राज्यदरसूची बाय बाबींच्या दराकरिता शासन परिपत्रक
क्र.२०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
४.८ प्रस्तावित प्रस्तावातील खरेदीशी संबंधित बाबींकरीता ई-निविदा प्रणालीचा अवलंब
करुन उद्योग, ऊर्जा व कामगार विभागाच्या दि.२४.०८.२०१७ रोजीच्या शासन निर्णयान्वये
निर्गमित केलेल्या सूचना विचारात घ्याव्यात.
४.९ प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-
२०१३/प्र.क्र.१७७/ तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक
तत्तवानुसार कार्यवाही करण्यात यावी.
४.१० स्थापत्य कामाच्या कालावधीतच विद्युतीकरणाबाबत, तसेच, इतर अनुषंगिक
कामांचे योग्य नियोजन करुन सदर कामे पूर्ण करण्यात यावी.
४.११ इमारतीमध्ये दिव्यांगांकरीता उपलब्ध करुन द्यावयाच्या विविध सोयींबाबत शासनाने
वेळोवेळी दिलेल्या सूचनांच्या अनुषंगाने कार्यवाही करण्यात यावी.
४.१२ विषयांकीत कामाकरिता सुधारित प्रशासकीय मान्यतेची आवश्यकता लागणार नाही
या दृष्ट्टीने विशेष दक्षता घेऊन काम करण्यात यावे.
४.१३ छत्रपती संभाजीनगर येथे बांधण्यात येणारे सभागृह (ऑडीटोरियम) अन्य
प्रशासकीय विभागास आवश्यकता असल्यास, सदर सभागृहाच्या (ऑडीटोरियम) वापरास
परवानगी देण्याबाबतच्या अटीस अधीन राहून, सदर इमारतीच्या सभागृह (ऑडीटोरियम)
बांधकामास सहमती देण्यात येत आहे.
५. सदर कामास सन २०२४-२५ या आर्थिक वर्षापासून सुरुवात करण्यात यावी.
६. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या
वित्तीय अधिकार नियमपुस्तिका-१९७८, भाग पहिला, उपविभाग-पाच नुसार, महाराष्ट्र सार्वजनिक
बांधकाम नियम पुस्तिकेतील परिच्छेद १३४ नुसार, तसेच, नियोजन विभाग, शासन निर्णय दि.११
जून, २०१८ तसेच, सार्वजनिक बांधकाम विभागाने अनौ.सं.क्र.१५८/२०२४/इमा-२,
पृष्ट्ठ ४ पैकी ३
# Page 4
शासन निर्णय क्रमांकः कृषिआ-२८२४/प्र.क्र.३६/१६-अे
दि.१६.०५.२०२४ आणि उच्चाधिकार सचिव समितीच्या दि.२६.०६.२०२४ रोजीच्या बैठकीच्या
इतिवृत्तान्वये दिलेल्या मान्यतेनुसार निर्गमित करण्यात येत आहे.
७. प्रस्तुत शासन निर्णय महाराष्ट्र शासनाच्या www.maharashtra.gov.in या
# Page 5