# Page 1
सर्वसमावेशक पिक विमा योजना खरीप २०२३ अंतर्गत पिक विमा हप्त्यापोटी अग्रीम राज्य हिस्सा अनुदान अंमलबजावणी करणाऱ्या पिक विमा कंपन्यांना अदा करण्याकरीता रक्कम रु.१२६५,७४,७८,४७८/-वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०२३/प्र.क्र.८५/११ ओ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
तारीख : २० जुलै, २०२३
वाचा: १) मुख्य कार्यकारी अधिकारी, प्रधानमंत्री पीक विमा योजना, भारत सरकार यांचे पत्र क्र.११०१९ /०१/२०२२-Cr-II(FTS:१११८७५), दि.०३.०४.२०२३ २) शासन परिपत्रक वित्त विभाग क्र.अर्थसं-२०२३/प्र.क्र.४०/अर्थ-३,दि.१२.०४.२०२३ ३) शासन निर्णय कृषि व पदुम विभाग क्र. प्रपिवियो-२०२३/प्र.क्र.३४/११- ओ, दि.२३.०६.२०२३ ४) शासन निर्णय कृषि व पदुम विभाग क्र. प्रपिवियो-२०२३/प्र.क्र.५२/११- अ, दि. २६.०६.२०२३ ५) शासन निर्णय कृषि व पदुम विभाग क्र. प्रपिवियो-२०२३/प्र.क्र.६९/२- ओ, दि. २६.०६. २०२३ ६) आयुक्त (कृषि) यांचे पत्र क्र. सां.८/वि.ह.अनु./अग्रीमहिस्सा/२१२५७/२०२३, दि.२६.०६.२०२३
प्रस्तावना: राज्यात “सर्वसमावेशक पिक विमा योजना राबविण्यास संदर्भ क्र.(३) अन्वये मान्यता देण्यात आली असून प्रधानमंत्री पिक विमा योजना खरीप हंगाम २०२३ ते रब्बी हंगाम २०२५-२६ हंगामासाठी भारतीय कृषि विमा कंपनी, आयसीआयसीआय लोंबार्ड जनरल इंशुरन्स कं.लि., एचडीएफसी इर्गो जनरल इन्शुरन्स कंपनी लि., ओरिएन्टल इंन्शुरन्स कं. लि., युनायटेड इंडिया जनरल इंशुरन्स कं. लि., युनिवर्सल सोम्पो जनरल इंन्शुरन्स कं. लि., चोलामंडलम एम एस जनरल इंन्शुरन्स कं. लि., रिलायन्स जनरल इंन्शुरन्स कं. लि,, एस बी आय जनरल इंन्शुरन्स कं.लि. या ९ विमा कंपनींमार्फत संदर्भ क्र.(४) येथील शासन निर्णयान्वये राबविण्यात येत आहे.
प्रधानमंत्री पिक विमा योजना राबविण्यासंदर्भात संदर्भ क्र.(१) अन्वये प्राप्त केंद्र शासनाचे मार्गदर्शक सुचनातील Annexure मधील अनुक्रमांक २ नुसार राज्य सरकारकडून विमा कंपन्यांना काम वाटपाच्या वेळी मागील हंगामातील विमा हप्त्याच्या ५०% अग्रीम विमा हप्ता अनुदान ESCROW खात्यामार्फत अदा करणेबाबतच्या सुचना आहेत. संदर्भ क्र. (५) अन्वये प्रधानमंत्री पिक विमा योजनेंतर्गत राज्य शासन व केंद्र शासन यांच्या संयुक्त विद्यमाने आयुक्त (कृषि) यांच्या स्तरावर राष्ट्रीयकृत बँकमध्ये ESCROW खाते सुरु करण्यास मान्यता देण्यात आली आहे. त्या अनुषंगाने आयुक्त कार्यालयाने संदर्भ क्र.(६) अन्वये सर्वसमावेशक पिक विमा योजना खरीप २०२३ अंतर्गत पिक विमा हप्त्यापोटी अग्रीम राज्य हिस्सा अनुदान रक्कम रु.१२६५,७४,७८,४७८/- अंमलबजावणी करणाऱ्या पिक विमा कंपन्यांना ESCROW खात्यामधून अदा करण्याकरीता वितरीत करण्याची विनंती केली आहे. आयुक्त (कृषि) यांनी केलेल्या विनंतीस अनुसरून रु.१२६५,७४,७८,४७८/- इतकी रक्कम पिक विमा हप्ता अनुदानापोटी अग्रीम राज्य हिस्सा अनुदान विमा कंपन्यांस अदा करण्यासाठी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रपिवियो-२०२३/प्र.क्र.८५/११ अ
शासन निर्णय :
कृषि आयुक्तालयाने सादर केलेली मागणी आणि केंद्र शासनाच्या मार्गदर्शक सुचनांचा विचार करता, सर्वसमावेशक पिक विमा योजना खरीप हंगाम २०२३ अंतर्गत अंमलबजावणी करणाऱ्या पिक विमा कंपन्यांना केंद्र शासनाच्या मार्गदर्शक सुचनांनुसार पिक विमा हप्त्यापोटी अग्रीम राज्य हिस्सा अनुदान अदा करण्यासाठी रक्कम रु. १२६५,७४,७८,४७८/- वितरीत करण्यास शासनाची मान्यता देण्यात येत आहे.
२. सदरची रक्कम खरीप हंगाम २०२३ करीता वितरीत करण्यात येत असून त्याचा वापर यापूर्वीच्या इतर हंगामाकरीता अनुज्ञेय असणार नाही.
३. प्रस्तुत बाबींवर होणारा खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा : मागणी क्र. डी - ३ २४०१ - पीक संवर्धन ११०, पीक विमा (००) (०८) प्रधानमंत्री पिक विमा योजनेंतर्गत विमा हप्त्यासाठी अर्थसहाय्य राज्य हिस्सा (२४०१ A ६६४) योजनेतर, ३३- अर्थसहाय्य.
४. सदर शासन निर्णयान्वये वितरीत करण्यात येणारा निधी प्रधानमंत्री पिक विमा योजनेच्या मार्गदर्शक सूचनां व शासनाने वेळोवेळी निर्गमित केलेले शासन निर्णयानुसारच खर्च करण्याची जबाबदारी आयुक्त (कृषि) यांची राहील.
५. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
६. प्रस्तुत शासन निर्णय वित्त विभाग अनौप संदर्भ क्र. १७०/२०२३ / व्यय - १, दि.३०.०६.२०२३ अन्वये दिलेल्या मान्यतेनुसार निर्गमित करण्यात येत आहे.
# Page 3