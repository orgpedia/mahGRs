# Page 1
सन २०२२-२३ मध्ये जिल्हा कृषि महोत्सव योजना रु.४.०८ कोटी निधीच्या मर्यादेत राबविण्यास मान्यता देण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण २०२२/प्र.क्र.९६/३अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : १९ जुलै, २०२२
वाचा: १) कृषि व पदुम शासन निर्णय क्र.संकिर्ण २०१६/प्र.क्र.४१/३ ओ, दि. ०५/०१/२०१७ २) कृषि व पदुम शासन निर्णय क्र.संकिर्ण २०१८/प्र.क्र.२२६/३ ओ, दि. १६/१०/२०२०
३) वित्त विभाग शासन निर्णय क्र.अर्थसं-२०२२/प्र.क्र.४३/अर्थ-३, दि. ०४.०४.२०२२
४) संचालक(आत्मा) यांचे पत्र क्र जा.क्र.सं.आत्मा/जि.कृ.म./प्र.क्र.०५/२९०/२२, दि.०४.०५.२०२२ ५) संचालक(आत्मा) यांचे पत्र क्र जा.क्र.सं.आत्मा/जि.कृ.म./प्र.क्र.०५/३२३/२२, दि.२५.०५.२०२२
प्रस्तावना शेतक-यांना शासनाच्या विविध कृषि योजना / उपक्रमांची माहिती, संशोधित कृषि तंत्रज्ञान, नाविन्यपुर्ण प्रयोगशील शेतक-यांचे अनुभव, बाजारपेठ व्यवस्थापन, कृषि पुरक व्यवसाय इत्यादीबाबतचे मार्गदर्शन उपलब्ध व्हावे. कृषि प्रदर्शन, कृषि विषयक परिसंवाद आणि अनुभवी शेतकरी / उद्योजकांची व्याख्याने, यशस्वी शेतकरी, शास्त्रज्ञ, तंत्रज्ञ व विचारवंत यांची भेट घडावी व सामान्य शेतक-यांना शंका निरसन करुन घेता यावे. उत्पादक
ते ग्राहक थेट विक्री या संकल्पनेवर आधारीत धान्य व खाद्य महोत्सव तसेच फळे, फुले व भाजीपाला महोत्सव
इत्यादीचे आयोजन करण्यासाठी मुंबई व मुंबई उपनगर हे जिल्हे वगळता राज्यातील उर्वरित जिल्ह्यांमध्ये दरवर्षी ५ दिवसांचा जिल्हा कृषि महोत्सव साजरा करण्याबाबत दि. १६.१०.२०२० रोजीच्या शासन निर्णयान्वये मान्यता देण्यात आली आहे.
सन २०२०-२१ व २०२१-२२ या आर्थिक वर्षांत राज्यात सर्वत्र कोरोनाच्या प्रादुर्भावामुळे सदर योजना राबविण्यात आलेला नाही. परंतु सद्य:स्थितीत कोरोनाचा प्रादुर्भाव कमी झाल्याने सन २०२२-२३ या वर्षाच्या कालावधीकरिता जिल्हा कृषि महोत्सव योजना राबविण्यास मान्यता देऊन मंजूर तरतुदीनुसार प्रति जिल्हा २० लाख याप्रमाणे रक्कम रु.६.८० कोटी निधी उपलब्ध करुन देण्याबाबत संचालक (आत्मा) यांनी संदर्भाधीन दि.०४.०५.२०२२ रोजीच्या पत्रान्वये शासनास प्रस्ताव सादर केला आहे.
सन २०२२-२३ करिता जिल्हा कृषि महोत्सव योजनाकरिता लेखाशिर्ष-२४०१९६९१ अंतर्गत रु. ६.८० कोटी इतकी तरतुद करण्यात आलेली आहे. तथापि, दि.०४.०४.२०२२ रोजीच्या शासन निर्णयान्वये वित्त विभागाने विहीत केल्याप्रमाणे चालु वर्षी सदर योजना राबवावयाची असल्यास सदर योजनेकरिता एकूण अर्थसंकल्पित निधीच्या फक्त ६० टक्के निधी म्हणजेच रु. ४.०८ कोटी निधी उपलब्ध होईल. त्यानुषंगाने सन २०२२-२३ मध्ये
जिल्हा कृषि महोत्सव योजना रु.४.०८ कोटी निधीच्या मर्यादेत राबविण्याची बाब शासनाच्या विचाराधीन होती.
त्याबाबत शासन पुढीलप्रमाणे निर्णय घेत आहे
# Page 2
शासन निर्णय क्रमांक: संकीर्ण २०२२/प्र.क्र.९६/३अ
शासन निर्णय १. सन २०२२-२३ मध्ये जिल्हा कृषि महोत्सव योजना रु. ४.०८ कोटी (एकूण रु.चार कोटी आठ लक्ष फक्त) निधीच्या मर्यादेत राबविण्यास शासनाची मान्यता देण्यात येत आहे.
२. याकरिता उपलब्ध करुन दिलेला निधी खालील लेखाशिर्षाखाली खर्च करण्यास मान्यता देण्यात येत आहे.
मागणी क्रमांक डी-३
(०१) (५४) जिल्हा कृषि महोत्सव योजना
(१०० टक्के राज्य योजना ) ( कार्यक्रम)
(२४०१ऐ ६९१)
३३- अर्थसहाय्य
३. शेतक-यांना कृषि विद्यापीठ, कृषि संशोधन केंद्र, यांचे मार्फत आधुनिक तंत्रज्ञानाची माहिती उपलब्ध होते तसेच शेतक-यांना ग्राहकांसाठी थेट विक्रीची संधी मिळते या बाबीचा विचार करता "जिल्हा कृषि महोत्सव
योजना", संदर्भाधीन दि.०५.०१.२०१७ च्या शासन निर्णयातील मार्गदर्शक सूचनांचे अवलंब करुन राज्यात राबविण्यास शासन मान्यता देण्यात येत आहे.
४. सदर योजनेंतर्गत जिल्हा कृषि महोत्सवाचे आयोजन संदर्भाधीन दि. १६.१०.२०२० रोजी निर्गमित केलेल्या
शासन निर्णयातील तरतूदींनुसार करावे.
५. जिल्हाधिकारी तथा अध्यक्ष, आत्मा नियामक मंडळ यांनी जिल्हा कृषि महोत्सव आयोजनाचे अहवाल आयुक्त (कृषि) यांना कार्यक्रम आयोजनानंतर एक महिन्यात सादर करावेत. सदर प्राप्त अहवाल विचारात घेऊन
आयुक्त (कृषि) यांनी सदर योजनेचा आढावा घेऊन सदर योजनेच्या मूल्यमापनाचा वार्षिक अहवाल शासनास सत्वर सादर करावा. सदर योजना मूल्यमापनासाठीचे निकष आयुक्त (कृषि) यांनी त्यांचेस्तरावर निश्चित करावेत.
६. हा आदेश नियोजन विभागाच्या अनौपचारीक संदर्भ क्रमांक २२८/१४३१, दि. १०.०६.२०२२ अन्वये आणि वित्त विभागाच्या अनौपचारीक संदर्भ क्रमांक २०८/२०२२/व्यय१, दि. २४.०६.२०२२ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3