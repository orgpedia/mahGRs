# Page 1
सन २०२१-२२ मध्ये राष्ट्रीय कृषि विकास योजनेंतर्गत "कृषि जनजागृती मोहिम" राबविण्यास प्रशासकीय मान्यता देण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०२१/प्र.क्र.२०१/३-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : ०२ सप्टेंबर, २०२१
वाचा : १. राष्ट्रीय कृषि विकास योजनेच्या राज्यस्तरीय प्रकल्प मंजुरी समितीच्या २९ व्या बैठकीचे इतिवृत्त-शासन पत्र क्र. राकृवि - ०१२० / प्र.क्र.१४/१४-ओ,दि.०५.०७.२०२१ २. आयुक्त (कृषि) यांचे पत्र क्र. विप्र-४/ रा.कृ.वि.यो / प्रस्ताव / २७३६८/२०२१, दि.२३.०८.२०२१
प्रस्तावना : सन २०२१-२२ मध्ये राष्ट्रीय कृषि विकास योजनेंतर्गत राज्यस्तरीय प्रकल्प मंजुरी समिती (SLSC) च्या दि.१०.०५.२०२१ च्या २९ व्या बैठकीत " कृषि जनजागृती मोहिम " हा प्रकल्प सन
२०२१-२२ मध्ये राबविण्यास मान्यता देण्यात आली आहे. प्रस्तुत प्रकल्पांतर्गत जिल्हास्तरीय कार्यशाळा राबविण्यासाठी रु.८७.०० लाखाचा निधी मंजूर करण्यात आला आहे. तदनुषंगाने, या प्रकल्पास सन २०२१-२२ करिता प्रशासकीय मान्यता प्रदान करण्याची बाब शासनाच्या विचाराधिन होती.
शासन निर्णय :
१. सन २०२१-२२ मध्ये राष्ट्रीय कृषि विकास योजनेंतर्गत "कृषि जन जागृती मोहिम" या प्रकल्पांतर्गत जिल्हास्तरीय कार्यशाळा राबविण्यासाठी रु.८७.०० लक्ष (अक्षरी रुपये सत्याऐंशी लक्ष फक्त) एवढ्या प्रकल्प खर्चास प्रशासकीय मान्यता देण्यात येत आहे.
२. सन २०२१-२२ मध्ये राष्ट्रीय कृषि विकास योजनेंतर्गत कृषि जन जागृती मोहीम राबविण्यासाठी सदर प्रकल्पांतर्गत समाविष्ट घटक व त्याकरिता मंजूर भौतिक व आर्थिक लक्षांक सोबतच्या " परिशिष्टानुंसार " राहील.
३. सन २०२१-२२ मध्ये राष्ट्रीय कृषि विकास योजनेंतर्गत कृषि जनजागृती मोहीम राबविण्यासाठी संचालक (विस्तार व प्रशिक्षण) यांना कार्यक्रमाचे कार्यान्वयन तसेच संनियंत्रण करण्यासाठी
प्राधिकृत करण्यात येत आहे. त्यानुषंगाने संचालक ( विस्तार व प्रशिक्षण) यांनी प्रस्तुत प्रकल्प
राबविण्याकरीता केंद्र शासनाच्या मार्गदर्शक सूचनांस अनुसरुन कृषि विभागाच्या कार्यालयीन
पध्दतीत अंतर्भाव करावा व सदरहू प्रकल्प आधारित कृषि जन जागृती मोहीम राज्यात राबविण्याबाबतचा अहवाल शासनास सादर करावा.
# Page 2
शासन निर्णय क्रमांक: संकीर्ण २०२१/प्र.क्र.२०१/३-अ
४. राष्ट्रीय कृषि विकास योजनेअंतर्गत सन २०२१-२२ मध्ये कृषि जन जागृती मोहीम राबविण्यासाठी उपलब्ध करुन देण्यात येत असलेला ₹.८७.०० लक्ष निधी सन २०२१- २२ या
चालू वित्तीय वर्षात अखर्चित राहणार नाही याची अंमलबजावणी यंत्रणांनी दक्षता घ्यावी. तसेच संचालक (विस्तार व प्रशिक्षण) यांनी निधी विनियोगाची उपयोगिता प्रमाणपत्रे शासनास वेळोवेळी सादर करण्याची कार्यवाही करावी.
# Page 3