# Page 1
राज्यमासा सिल्व्हर पॉमफ्रेटचा अधिवास सुधारणे, संवर्धन व संरक्षण करणे याकरीता उपाययोजना तयार करणेकरीता तांत्रिक समिती स्थापन करणेबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि-१५२३/प्र.क्र.३११/पदुम-१४
रामेती शिबीर कार्यालय, नागपूर
दिनांक : ०८ डिसेंबर, २०२३
प्रस्तावना
महाराष्ट्राच्या सागरी जलधी क्षेत्रातील सिल्वर पॉमफ्रेट/पापलेट (pampus argenteus ) या मत्स्य प्रजातीचे जतन करण्यासोबतच, सागरी परिसंस्थेचे रक्षण, लहान मासळीच्या मासेमारीला आळा घालणे आणि शाश्वत मासेमारी पद्धतींना प्रोत्साहन देण्याच्या
महत्त्वपूर्ण गरजेबद्दल जागरूकता वाढविणे, याबाबतच्या उपायायोजना करण्याकरीता तांत्रिक अभ्यास समिती गठीत करण्याची बाब शासनाच्या विचाराधीन होती. याअनुषंगाने, खालीलप्रमाणे निर्णय घेण्यात आला आहे.
शासन निर्णय : राज्यमासा सिल्वर पॉमफ्रेट/पापलेट (pampus argenteus) या मत्स्य प्रजातीचे अधिवास सुधारणे, प्रजनन कालावधी व क्षेत्र इत्यादिचा अभ्यास करुन संवर्धन व संरक्षण करणेकरिता उपाययोजना करण्यासाठी आयुक्त मत्स्यव्यवसाय यांच्या अध्यक्षतेखाली तांत्रिक अभ्यास समिती गठीत करण्यास शासन मान्यता देत आहे.
------------------------------------------------------------------------------------
| अ.क्र. | सदस्यांची नावे | पदनाम |
| १ | आयुक्त मत्स्यव्यवसाय, महाराष्ट्र राज्य, मुंबई | अध्यक्ष |
| २ | वरीष्ठ वैज्ञानिक/वैज्ञानिक, केंद्रिय सागरी मत्स्यकी अनुसंधान संस्था, मुंबई | सदस्य |
| ३ | प्रतिनिधी, केंद्रीय मत्स्यिकी शिक्षण संस्था, मुंबई | सदस्य |
| OC ४ | प्रतिनिधी, मत्स्यमहाविद्यालय, रत्नागिरी | सदस्य |
| ५ | प्रतिनिधी, कांदळवन कक्ष, महाराष्ट्र राज्य | सदस्य |
| ६ | सहआयुक्त, मत्स्यव्यवसाय (सागरी), महाराष्ट्र राज्य, मुंबई | सदस्य |
| ७ | प्रादेशिक उपआयुक्त मत्स्यव्यवसाय, कोकण विभाग, मुंबई | सदस्य |
| ८ | सहाय्यक आयुक्त मत्स्यव्यवसाय (सागरी), मुंबई | सदस्य सचिव |
------------------------------------------------------------------------------------
तांत्रिक समितीची कार्यकक्षा खालीलप्रमाणे राहील.
१. पापलेट माशाचा प्रजनन कालावधी व क्षेत्र इत्यादिचा अभ्यास करुन संवर्धन व संरक्षण करणे, या करिता उपाययोजना तयार करणे.
# Page 2
शासन निर्णय क्रमांकः मत्स्यवि-१५२३/प्र.क्र.३११/पदुम-१४
२. डोल जाळ्याच्या खोलाच्या भागातील आसाचा आकार, दालदी जाळयाची आसाचा आकार याबाबत नियमन करणे, तसेच डोल व दालदी या जाळ्यांची व नौकांची संख्या निश्चित करणे.
३. लहान आकाराचे पापलेटची मासेमारी व विक्रीवर नियमन करणे.
४. संवर्धनाबाबत जनजागृती कार्यक्रम राबविणे.
५. भौगोलिक दृष्टया अभ्यास करून सिल्व्हर पापलेट या माशाला GI मानांकन प्राप्त होण्यासाठी आवश्यक अभ्यास करून अहवाल सादर करणे.