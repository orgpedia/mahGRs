# Page 1
सहायक अनुदानाच्या संवितरण व संनियंत्रणासाठी आहरण व संवितरण अधिकारी आणि अशासकीय
कार्यान्वयन प्राधिकारी यांच्याकरिता “आभासि
वैयक्तिक ठेव लेखा प्रशासक (Virtual Personal
Deposit Account Administrator)” घोषित करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०२५/प्र.क्र.२५/२-अे
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२.
दिनांक: ०७ मे, २०२५.
वाचा: शासन निर्णय वित्त विभाग क्र.संकीर्ण-२०२३/प्र.क्र.५३/कार्यासन-६, दि.१४ फेब्रुवारी, २०२४.
प्रस्तावना:- शासन निर्णय वित्त विभाग दि.१४ फेब्रुवारी, २०२४ मधील परिच्छेद ११.१ अनुसार म.को.नि. नमुना
क्र.४४ देयकांद्वारे २७-लहान बांधकामे, ३१-सहायक अनुदाने (वेतनेत्तर), ३३-अर्थसहाय्य, ३५-भांडवली मत्तेच्या
निर्मितीकरिता अनुदान, ५०-इतर खर्च, ५३-मोठी बांधकामे आणि वित्त विभागाद्वारे वेळोवेळी घोषित करण्यात
येतील अशा अन्य उद्देश शीर्ष अंतर्गत राज्याच्या एकत्रित निधीतून आहरित केल्या जाणाऱ्या सहायक
अनुदानाच्या निधीचा विनियोग करण्यासाठी क्षेत्रिय आहरण व संवितरण अधिकाऱ्यांना आणि अन्य अशासकीय
कार्यान्वयन प्राधिकाऱ्यांना वित्त विभागाच्या सहमतीने “आभासी वैयक्तिक ठेव लेखा प्रशासक Virtual Personal
Deposit Account Administrator (VPDA)” म्हणून घोषित करण्यासाठी संबंधित मंत्रालयीन प्रशासकीय
विभाग सक्षम आहेत. त्यानुसार कृषि विभागाच्या अधिनस्त कृषि आयुक्तालय स्तरावरील विविध योजनांकरिता
नियुक्त आहरण व संवितरण अधिकाऱ्यांना “आभासी वैयक्तिक ठेव लेखा प्रशासक Virtual Personal Deposit
Account Administrator (VPDA)” म्हणून घोषित करण्याची बाब शासनाच्या विचाराधीन होती. त्यास
अनुसरुन शासन खालीलप्रमाणे निर्णय घेत आहे.
शासन निर्णयः-
उक्त प्रस्तावनेमध्ये नमुद वस्तुस्थितीच्या पार्श्वभूमीवर, आहरण व संवितरण अधिकाऱ्यांना आणि अन्य
अशासकीय कार्यान्वयन प्राधिकाऱ्यांना म.को.नि. नमुना क्र.४४ देयकांद्वारे राज्याच्या एकत्रित निधीतून २७-
लहान बांधकामे, ३१-सहायक अनुदान (वेतनेत्तर), ३३-अर्थसहाय्य, ३५-भांडवली मत्तेच्या निर्मितीकरिता
अनुदान, ५०-इतर खर्च, ५३-मोठी बांधकामे आणि वित्त विभागाद्वारे वेळोवेळी घोषित करण्यात येतील अशा अन्य
उद्देश शीर्ष अंतर्गत आहरित केल्या जाणाऱ्या सहायक अनुदानाच्या निधीचा विनियोग करण्यासाठी “आभासी
वैयक्तिक ठेव लेखा ( Virtual Personal Deposit Account-VPDA)” ही व्यवस्था व कार्यपद्धती लागू करण्यास
मान्यता देण्यात येत आहे.
# Page 2
शासन निर्णय क्रमांकः संकीर्ण-२०२५/प्र.क्र.२५/२-अे
२. या शासन निर्णयासोबतच्या परिशिष्ट्ट-अ मध्ये नमुद कृषि विभागाच्या अधिनस्त सर्व कार्यालयातील
आहरण व संवितरण अधिकारी यांना “आभासी वैयक्तिक ठेव लेखा प्रशासक Virtual Personal Deposit
Account Administrator (VPDA)” म्हणून घोषित करण्यात येत असून त्यांना यथास्थिती अधिदान व लेखा
कार्यालय मुंबई, किंवा संबंधीत जिल्हा कोषागार कार्यालय किंवा संबंधीत उपकोषागार कार्यालय येथे “आभासी
वैयक्तिक ठेव लेखा (VPDA)” उघडण्यास मंजूरी देण्यात येत आहे. या शासन निर्णयाच्या निर्गमन दिनांकापासून
एक सप्ताहाच्या मुदतीत सदर आहरण व संवितरण अधिकारी हे महालेखापाल, (ले. व अ.) कार्यालयाकडून
“वैयक्तिक ठेव लेखा प्रशासक” म्हणून प्रत्यक्ष कामकाजासाठीचे प्राधिकारपत्र मिळविण्यासाठी विभागाशी
सबंधित महालेखापाल, (ले. व अ.) कार्यालयास प्रस्ताव सादर करतील आणि संबंधीत महालेखापाल, (ले. व अ.)
कार्यालयाबरोबर योग्य समन्वय ठेवून असे प्राधिकारपत्र सत्वर प्राप्त करून घेतील. महालेखापाल, (ले. व अ.)
यांच्याकडून प्राधिकारपत्र निर्गमित झाल्यानंतर संचालनालय, लेखा व कोषागारे, महाराष्ट्र राज्य, मुंबई
यांचेकडून “आभासी ठेव लेखा प्रशासक” संकेतांक विनाविलंब प्राप्त करून घेतील. सदर कार्यवाही प्राधान्याने
पुर्ण करून घेण्यासाठी संबंधीत आहरण व संवितरण अधिकारी आणि त्यांचे कार्यालय प्रमुख व्यक्तिश: जबाबदार
असतील.
३. एकल नोडल खाते (Single Nodal Account) खाती असलेल्या योजना/निधी, भांडवली लेख्यावरील
खर्च व ऋण शीर्षाखालील खर्च यांना आभासी वैयक्तिक ठेव लेखा (VPDA) उघडण्यास सूट देण्यात येत आहे.
४. वित्त विभाग, शासन निर्णय, दि.१४.०२.२०२४ व मा. महालेखापाल यांनी दिलेल्या निदेशानुसार
शासकीय कार्यालयाच्या स्तरावरील आणि शासकीय कार्यालयाच्या व्यतिरिक्त अन्य कार्यान्वयन यंत्रणांच्या
स्तरावरील आभासी वैयक्तिक ठेव लेख्यांच्या संदर्भात राज्याच्या एकत्रित निधीमधून रक्कम आहरीत केलेल्या
दिनांकापासून एक वर्षाच्या मुदतीत अशी रक्कम खर्चकरणे संबंधित आभासी वैयक्तिक ठेव लेखा प्रशासकांसाठी
अनिवार्य राहील.
५. आभासी वैयक्तिक ठेव लेखा प्रशासकांनी अधिदान लेखा कार्यालय, मुंबई/ जिल्हा कोषागार कार्यालय/
उपकोषागार कार्यालया यांचे लेख्याशी दरमहा ताळमेळ घेणे बंधनकारक राहील.
६. महाराष्ट्र कोषागार नियम १९६५ मधील नियम ४९५ “आभासी वैयक्तिक ठेव लेख्यास” लागू राहील.
७. “आभासी वैयक्तिक ठेव लेखा” (Virtual Personal Deposit Account) (VPDA) ही व्यवस्था व
कार्यपध्दती लागू करण्याच्या अनुषंगाने व त्यांच्या परिणामकारक अंमलबजावणीबाबत वित्त विभागाचे संदर्भाधीन
आदेशामध्ये स्वयंस्पष्ट्ट सुचना वजा निदेश देण्यात आलेले आहेत. सर्व संबंधित आहरण व संवितरण अधिकारी
आणि त्यांचे कार्यालय प्रमुख यांनी त्यानुसार उचित कार्यवाही तातडीने करावी. प्रस्तावित व्यवस्था व
कार्यपध्दती लागू न झाल्यास होणाऱ्या परिणामास संबंधित कार्यालय प्रमुख जबाबदार राहतील.
पृष्ट्ठ ६ पैकी २
# Page 3
शासन निर्णय क्रमांकः संकीर्ण-२०२५/प्र.क्र.२५/२-अे
८. सदर शासन निर्णय वित्त विभाग कोषा प्रशा-५ अनौपचारिक संदर्भ क्र.९०/२०२५/कोषा प्रशा.५, दिनांक
०६.०३.२०२५ आणि महालेखापाल कार्यालयाचा क्रमांक TM/Ch.२/UOR No.३६८/कृषि व पदुम
विभाग/२०२५-२६/८६ दि.२३.०४.२०२५ अन्वये दिलेल्या मान्यतेस अनुसरुन निर्गमित करण्यात येत आहे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6