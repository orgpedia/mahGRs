# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानांतर्गत राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजना सन २०२०-२१ मध्ये राबविण्यासाठी प्रशासकिय मान्यता प्रदान करणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकिर्ण २०२०/प्र.क्र.५५/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २७ एप्रिल, २०२०
वाचा -
१. आयुक्त (कृषि), कृषि आयुक्तालयाचे पत्र क्रमांक - जा.क्र./कृआ./ आत्मा/SEWP२०२०-२१/ २२७/२० दिनांक११/३/२०२० २. आयुक्त (कृषि), कृषि आयुक्तालयाचे पत्र क्रमांक- जा.क्र.आत्मा./प्र.क्र.०१/लेखा/निवि/२६१/२० दिनांक १३/४/२०२०
प्रस्तावना -
केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियान राबविण्यात येत आहे. सदर उपअभियानात राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) ही योजना केंद्र व राज्य शासनाच्या ६०:४० अर्थसहाय्याच्या प्रमाणात राबविण्यात येते.सदर योजना सन २०२०-२१ मध्ये राबविण्यासाठी एकूण रू.१२७.२८ कोटी रकमेचा राज्य कृती विस्तार आराखडा (SEWP ) तयार करण्यात आला असून कृषि आयुक्तालयाने उपरोक्त संदर्भाधिन पत्रांन्वये शासनास मान्यतेस्तव सादर केला आहे.
त्यानुसार, या शासन निर्णयान्वये सदर योजनेच्या अंमलबजावणीसाठी कृषि आयुक्तालयाने सादर केलेल्या कृती आराखड्यास मान्यता देण्याची बाब शासनाच्या विचाराधीन होती. त्यानुषंगाने, शासन पुढीलप्रमाणे निर्णय घेत आहे.
शासन निर्णय : १. सन २०२०-२१ मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानांतर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीस प्रशासकिय मान्यता देण्यात येत आहे.
२. सदर योजना सन २०२०-२१ मध्ये राबविण्यास कृषि आयुक्तालयाने सादर केलेल्या एकूण रू. १२७.२८ कोटी रकमेच्या राज्य कृती आराखड्यास प्रशासकिय मान्यता देण्यात येत आहे.
# Page 2
शासन निर्णय क्रमांक: संकिर्ण २०२०/प्र.क्र.५५/३-अ