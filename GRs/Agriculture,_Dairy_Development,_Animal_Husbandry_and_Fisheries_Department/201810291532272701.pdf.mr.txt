# Page 1
विदर्भ व मराठवाडा दुग्ध विकास प्रकल्पांतर्गत अतिरिक्त प्रकल्प संचालक या पदाचा अतिरिक्त कार्यभार डॉ. सतिश राजू, जिल्हा पशुसंवर्धन उपायुक्त, भंडारा यांचेकडे सोपविण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :सकिर्ण-२०१८/प्र.क्र.१५५/पदुम-४
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक : २९ ऑक्टोबर, २०१८.
वाचा :- प्रकल्प संचालक, विदर्भ व मराठवाडा दुध विकास प्रकल्प, नागपूर यांचे पत्र क्र.प्रसं/ (वि.प्र)/आस्था/१८७/२०१८, नागपूर यांचे दि.२७.०९.२०१८ चे पत्र.
प्रस्तावना :
विदर्भ व मराठवाडा दुग्ध विकास प्रकल्पांतर्गत सुरू असलेल्या विविध कामांची व्याप्ती दिवसेंदिवस वाढत आहे. परंतु या प्रकल्पासाठी प्रत्यक्षात मनुष्यबळ कमी प्रमाणात आहे. डॉ.सतिश राजू, जिल्हा पशुसंवर्धन उपायुक्त, भंडारा या पदावर कार्यरत असून, त्यांनी यापूर्वी प्रकल्प संचालक, विदर्भ व मराठवाडा दुग्ध विकास प्रकल्पाचे कामकाज पाहिलेले आहे. त्यामुळे सदर प्रकल्पात चालणा-या विविध कामांचा त्यांना अनुभव असल्याने, तसेच, प्रकल्पाचे कामकाज अधिक गतीने व परिणामकारकरित्या होण्याच्या दृष्टीने अतिरिक्त प्रकल्प संचालक, विदर्भ व मराठवाडा दुग्ध विकास प्रकल्प या पदाचा अतिरिक्त कार्यभार सोपविण्याच्या अनुषंगाने खालीलप्रमाणे शासन निर्णय निर्गमत करण्यात येत आहे.
शासन निर्णय :
अतिरिक्त प्रकल्प संचालक, विदर्भ व मराठवाडा दुग्ध विकास प्रकल्प, या पदाचा अतिरिक्त कार्यभार डॉ. सतिश राजू, जिल्हा पशुसंवर्धन उपायुक्त, भंडारा यांच्याकडे सोपविण्यात येत आहे. सदर प्रकल्पांतर्गत अतिरिक्त प्रकल्प संचालक असे पद मंजूर नसल्याने डॉ.राजू यांचे वेतन व भत्ते सध्या ते ज्या पदावर कार्यरत आहेत, त्याच पदावर आहरित करण्यात यावेत. तसेच, अतिरिक्त प्रकल्प संचालक या पदाचा अतिरिक्त कार्यभार त्यांच्याकडे सोपविल्यामुळे त्यांना कोणतेही अधिकचे भत्ते वा विशेष वेतन देय होणार नाही.
२. डॉ.राजू, जिल्हा पशुसंवर्धन उपायुक्त, भंडारा यांनी अतिरिक्त प्रकल्प संचालक, विदर्भ व मराठवाडा दुग्ध विकास प्रकल्प, या पदाचा अतिरिक्त कार्यभार तात्काळ स्विकारून तसा अनुपालन अहवाल शासनास सादर करावा.
# Page 2
शासन निर्णय क्रमांकः सकिर्ण-२०१८/प्र.क्र.१५५/पदुम-४
# Page 3