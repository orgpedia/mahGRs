# Page 1
पशुधन विकास अधिकारी (गट- अ) पदावरुन सहाय्यक आयुक्त पशुसंवर्धन (गट-अ) या पदावर पदोन्नती व पदस्थापना देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्र.पसंप्र-२०१८/प्र.क्र.३३४/पदुम-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २८.०८.२०१९.
शासन आदेश :
पशुसंवर्धन विभागातील पशुधन विकास अधिकारी (गट-अ ) (एस-२० : ५६१००-१७७५००) या संवर्गातील अधिकाऱ्यांना सहाय्यक आयुक्त पशुसंवर्धन गट-अ (एस-२२:६००००-१९०८००) या पदावर तदर्थ पदोन्नती देण्यात येत असून, पदोन्नतीनंतर त्यांची पदस्थापना त्यांच्या नावासमोर दर्शविलेल्या स्तंभ क्रमांक ४ येथे नमूद ठिकाणी करण्यात येत आहे :
----------------------------------------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नांव व सध्याचे कार्यरत ठिकाण | प्रवर्ग | पदोन्नतीने पदस्थापनेने दिलेले पद |
| १ | २. | ३ | ४ |
| १. | डॉ. अ. ज. रत्नाळीकर, पशुधन विकास अधिकारी, पंचायत समिती (विस्तार), देगलूर, जि. नांदेड | खुला | सहाय्यक आयुक्त पशुसंवर्धन, तालुका लघु पशुवैद्यकिय सर्वचिकित्सालय, पूर्णा, ता. पूर्णा, जि. परभणी |
|  | डॉ. गरगटे राजा रंगराव, पशुधन विकास अधिकारी, तालुका लघु पशुवैद्यकिय सर्वचिकित्सालय, निलंगा, जि. लातूर | खुला | सहाय्यक आयुक्त पशुसंवर्धन, तालुका लघु पशुवैद्यकिय सर्वचिकित्सालय परांडा, जि. उस्मानाबाद |
| ३. | डॉ. गेडाम रतनकुमार भागवत, पशुधन विकास अधिकारी, पवैद श्रेणी-१, खमारी, ता. मोहाडी, जि. भंडारा | खुला | सहाय्यक आयुक्त पशुसंवर्धन, तालुका लघु पशुवैद्यकिय सर्वचिकित्सालय आरमोरी, जि. गडचिरोली |
----------------------------------------------------------------------------------------------------------------------------------------------------------------------------------------------------
२. मा. उच्च न्यायालय, मुंबई यांनी याचिका क्र. २७९७/२०१५ मध्ये दि.४/८/२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या निर्णया विरोधात राज्य शासनाने मा.सर्वोच्च न्यायालयात विशेष अनुज्ञा याचिका क्रमांक २८३०६/२०१७ दाखल केली आहे. सदर याचिका अद्याप प्रलंबित आहे. याबाबत विधी व न्याय विभागाने दि.२८/१२/२०१७ रोजी खुल्या प्रवर्गातील कर्मचा-यांना पदोन्नती देण्यास कोणतीही वैधानिक अडचण नसल्याचे अभिप्राय दिले आहेत. तूर्तास पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवा जेष्ठतेनुसार मा.
सर्वोच्च न्यायालयाच्या निर्णयाच्या आधीन राहून भरण्यात यावीत. अशी कार्यवाही करताना सेवा जेष्ठता यादीमधील मागासवर्गीय अधिकारी / कर्मचारी यांना पदोन्नती देण्यापूर्वी ते दि. २५/५/२००४ च्या शासन निर्णयातील तरतुदीनुसार आरक्षणाचा लाभ मिळून सेवाजेष्ठता यादीत वरच्या स्थानावर आले नाहीत याची खात्री प्रत्येक प्रशासकीय विभागाने करावी, अशा सूचना सा.प्र.वि./कार्यासन १६-ब ने दि. २९/१२/२०१७ रोजीच्या पत्रान्वये दिल्या आहेत.
# Page 2
शासन आदेश क्रमांकः पसंप्र-२०१८/प्र.क्र.३३४/पदुम-१
३. सा.प्र.वि./कार्यासन १६-ब यांनी उपरोक्त दि. २९/१२/२०१७ च्या पत्रान्वये दिलेल्या निर्देशानुसार सदर पदोन्नत्या तदर्थ व पदोन्नतीच्या कोट्यातील खुल्या प्रवर्गातील रिक्त पदे निवळ तात्पुरत्या स्वरुपात सेवा ज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञेय याचिका क्र.२८३०६/२०१७ च्या अधिन राहून भरण्याबाबत सा.प्र.वि./१६ब यांनी दि. २९/१२/२०१७ च्या पत्रान्वये दिलेल्या सुचना नुसार देण्यात येत आहेत. तसेच सदर पदोन्नत्या हया सहाय्यक आयुक्त पशुसंवर्धन (गट-अ) या पदावर पदोन्नती देण्यासंदर्भात मा.उच्च न्यायालय तसेच मा. महाराष्ट्र प्रशासकीय न्यायधिकरणामध्ये विविध प्रलंबित न्यायालयीन प्रकरणाच्या अंतिम निर्णयाच्या अधीन राहून देण्यात येत आहे.
४. उपरोक्त पदोन्नत अधिका-यांपैकी, डॉ. गरगटे राजा रंगराव यांची पदोन्नती जात वैधता प्रमाणपत्र प्राप्त होण्याच्या अधीन राहून पदोन्नतीच्या निवडसूचीत समावेश करण्यात आलेला आहे.
५. सहाय्यक आयुक्त पशुसंवर्धन या पदावर पदोन्नती नंतर पदस्थापनेच्या पदावर हजर होण्यासाठी त्यांच्या नियंत्रण अधिकाऱ्यांनी त्यांना तात्काळ कार्यमुक्त करण्याची कार्यवाही करावी व रुजू अहवाल शासनास तात्काळ सादर करावा.
६. संबंधित अधिकाऱ्याने पदोन्नतीच्या पदावर हजर न होता लोकप्रतिनिधी मार्फत पदस्थापनेत बदल करण्याबाबत शासनावर दबाव आणल्यास ते म.ना.से. (शिस्त व अपील) नियम, १९७९ मधील तरतूदीनुसार शिस्तभंग विषयक कारवाईस पात्र ठरतील याची संबंधितांनी नोंद घ्यावी.