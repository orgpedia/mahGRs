# Page 1
मुंबई महानगर प्रदेश विकास प्राधिकरण यांना मेट्रो टप्पा २-ब प्रकल्पाच्या कास्टींग यार्ड, स्थानकामधून प्रवेश करण्याकरिता व बाहेर जाण्याकरिता, बायडक्ट, साईट ऑफीस, व मेट्रोच्या इतर अनुषंगिक कामकाजाकरिता मातृदुग्धशाळा, कुर्ला येथील ५५८०६.८४ चौ.मि.क्षेत्रफळ तात्पूरत्या स्वरुपात ५ वर्षे कालावधीसाठी भाडेतत्वावर देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुवियो-१३१८/प्र.क्र.८७/पदुम-९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक:- ०२ जानेवारी, २०१९.
वाचा- १) आयुक्त,दुग्धव्यवसाय विकास यांचे पत्र क्र.आदुवि-१६(३)/कुर्ला जमीन मेट्रो प्रकल्प/२ बी/प्र.क्र.११/२०१८/४५२८, दि.१०/१०/२०१८.
२) महानगर आयुक्त, मुंबई महानगर प्रदेश विकास प्राधिकरण यांचे पत्र क्र. मु.मेट्रो-२ब/ भू.सं.पू.पू./१२७४/२०१८, दि. २६/०६/२०१८.
प्रस्तावना आयुक्त, मुंबई महानगर प्रदेश विकास प्राधिकरण यांनी त्यांच्या दि.२६/०६/२०१८ च्या पत्रान्वये मातृदुग्धशाळा, कुर्ला येथे उपलब्ध असलेल्या ९.५४ हेक्टर (९५४०० चौ.मि.) क्षेत्रापैकी मेट्रो टप्पा २-ब प्रकल्पाच्या कास्टींग यार्ड, स्थानकामधून प्रवेश करण्याकरिता व बाहेर जाण्याकरिता, बायडक्ट, साईट ऑफीस, व मेट्रोच्या इतर अनुषंगिक कामकाजाकरिता ५५८०६.८४ चौ.मि. क्षेत्रफळ तात्पूरत्या स्वरुपात भाडे कराराने ५ वर्षांकरिता मुंबई महानगर प्रदेश विकास प्राधिकरण यांना देण्याबाबत विनंती केलेली आहे.
आयुक्त, मुंबई महानगर प्रदेश विकास प्राधिकरण यांच्या मागणीच्या अनुषंगाने तसेच आयुक्त दुग्धव्यवसाय विकास यांनी केलेल्या शिफारशनुसार मेट्रो टप्पा २-ब प्रकल्पाच्या कास्टींग यार्ड, स्थानकामधून प्रवेश करण्याकरिता व बाहेर जाण्याकरिता, बायडक्ट, साईट ऑफीस, व मेट्रोच्या इतर अनुषंगिक कामकाजाकरिता मुंबई महानगर प्रदेश विकास प्राधिकरणाने मागणी केलेली जागा भाडेतत्वावर देण्याबाबत आयुक्त दुग्धव्यवसाय विकास यांनी शासनस्तरावर निर्णय घेणेबाबत कळविले आहे. मेट्रो प्रकल्प हा शासनाचा महत्वाकांक्षी प्रकल्प असल्याने मुंबई महानगर प्रदेश विकास प्राधिकरणाची मागणी मान्य करण्याची बाब शासनाच्या विचाराधीन होती. त्यास अनुसरुन खालीलप्रमाणे शासनाने निर्णय घेतला आहे.
शासन निर्णय मुंबई महानगर प्रदेश विकास प्राधिकरण यांना मेट्रो टप्पा २- ब प्रकल्पाच्या कास्टींग यार्ड, स्थानकामधून प्रवेश करण्याकरिता व बाहेर जाण्याकरिता, बायडक्ट, साईट ऑफीस, व मेट्रोच्या इतर
# Page 2
शासन निर्णय क्रमांकः दुवियो-१३१८/प्र.क्र.८७/पदुम-९
अनुषंगिक कामकाजाकरिता दुग्धव्यवसाय विकास विभागाच्या अधिपत्याखालील मातृदुग्धशाळा कुर्ला यांचे न. भू. क्र. ०२ पैकी ५५८०६.८४ चौ.मि. क्षेत्रफळ तात्पूरत्या स्वरुपात ५ वर्षे (पाच वर्षे) कालावधीसाठी खालील अटी व शर्तींच्या अधीन राहून भाडेपटटयांने देण्यास शासन मान्यता देण्यात येत आहे.
अटी व शर्ती -
१) ज्या प्रयोजनासाठी जागा मंजूर करण्यात आलेली आहे, फक्त त्याच प्रयोजनासाठी जागेचा वापर करण्यात यावा. अन्य कोणत्याही प्रयोजनासाठी या जमिनीचा अथवा जमिनीच्या कोणत्याही भागाचा वापर करावयाचा झाल्यास शासनाच्या दुग्धविकास विभागाची पूर्व मान्यता आवश्यक राहील.
२) सदर जागेचे इतर कोणासही हस्तांतरण/फेरवाटप/पोटविभाजन (Sub lease/Sub let) करता येणार नाही. तसेच या जमिनीवर अथवा जमिनीच्या कोणत्याही भागावर अन्य व्यक्ती/संस्था/कंपनी इत्यादींचे कोणत्याही प्रकारे हक्क निर्माण होतील अशा प्रकारे कोणताही आर्थिक व्यवहार करता येणार नाही.
३) प्रस्तूत जमिनीवरील दुग्धव्यवसाय विभागाची वापरात असलेली कार्यालये/निवासस्थाने यांची पर्यायी व्यवस्था एमएमआरडीए यांच्यामार्फत करणे आवश्यक राहिल.
४) विषयांकित जमिनीवर बांधकाम करण्यासाठी प्रचलित नियमावलीनुसार व आवश्यकते प्रमाणे संबंधित विभाग / शासकिय यंत्रणा यांची पूर्व परवानगी / मान्यता / ना - हरकत प्रमाणपत्र इत्यादी घेणे बंधनकारक राहील.
५) पाच वर्षांचा कालावधी संपल्यानंतर मुदतवाढ मागणीची आवश्यकता भासणार नाही याकरीता एमएमआरडीए यानी त्यांची कामे त्वरीत सुरु करुन विहित कालमर्यादेत पूर्ण करुन मुदत संपताच जमिन विभागास परत करणे आवश्यक राहिल.
६) सदर जागेचे अतिक्रमणापासून संरक्षण करण्याची जबाबदारी एमएमआरडीए यांची राहील.
७) सदर जागेचे भाडे हे सार्वजनिक बांधकाम विभागाने निश्चित केलेल्या दरानुसार राहील व प्रचलित नियमानुसार त्यामध्ये प्रतिवर्षी संबंधित जमिनीच्या वार्षिक दर विवरणपत्राप्रमाणे येणाऱ्या किमतीवर निश्चित करण्यात येईल.
८) सदर जागेचे प्रतिवर्षी भाडेमूल्य त्या त्या वर्षात वसूल करण्याची जबाबदारी महाव्यवस्थापक, बृहन्मुंबई दूध योजना, वरळी, मुंबई यांची राहील.
९) प्रस्तावाधीन जमिन पाच वर्षाच्या कालावधीकरीता तात्पुरत्या स्वरुपात देण्याबाबतचा करारानामा आयुक्त (दुग्ध) यांनी प्रमाणित केल्यानंतर या अनुषंगाने एमएमआरडीए यांचे समवेत करारनामा करण्यासाठी महाव्यवस्थापक, बृहन्मुंबई दूध योजना, वरळी, मुंबई यांना प्राधिकृत करण्यात येत आहे.
१०) करारनाम्याची मुदत संपल्यानंतर सदरहू जागा महाव्यवस्थापक, बृहन्मुंबई दूध योजना, वरळी, मुंबई यांना मोकळया स्वरुपात उपलब्ध करुन देण्याची जबाबदारी मुंबई महानगर प्रदेश विकास प्राधिकरण यांची राहील.
पृष्ठ ३ पैकी २
# Page 3
शासन निर्णय क्रमांकः दुवियो-१३१८/प्र.क्र.८७/पदुम-९
११) सदर जमिन मंजूर करण्याबाबत अटी व शर्तींचा भंग झाल्यास जमिन या विभागाकडून परत घेण्यात येईल.