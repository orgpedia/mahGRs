# Page 1
तालुका फळरोपवाटीका पैठण, जि. औरंगाबाद येथील “सिट्रस इस्टेट” ची सन २०२१-२०२२ मध्ये अंमलबजावणी करण्यासाठी रुपये १३०५.२७ लाख एवढ्या कार्यक्रमास प्रशासकीय मान्यता देऊन रुपये ९९३.१७ लाख एवढा निधी वितरित करण्यास मान्यता देणेबाबत.
महाराष्ट्र शासन
कृषी,पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : सिईओ-२०२२/प्र.क्र.४२/९-अ
मादाम कामा रोड, हुतात्मा राजगुरु चौक
मंत्रालय विस्तार, मुंबई ४०० ०३२
दिनांक : १६ फेब्रुवारी, २०२२
वाचा: १) शासन निर्णय, कृषी व पदुम विभाग, मंत्रालय, मुंबई क्र: सीईओ-२०२१/प्र.क्र.१७३/९-ओ, दिनांक १३ जानेवारी, २०२२ २) वित्त विभाग, शासन निर्णय क्रमांक: अर्थसं-२०२१/प्र.क्र.४८/अर्थ-३, दिनांक १४ ऑक्टोबर, २०२१ ३) संचालक (फलोत्पादन), कृषी आयुक्तालय, महाराष्ट्र राज्य, पुणे यांचे जा.क्र.कृआ / फलो-२/मोसंबी इस्टेट/अनु. मा./५४३४/२०२२, दिनांक ११ फेब्रुवारी, २०२२
प्रस्तावना : राज्यात लिंबूवर्गीय फळपिकांमध्ये संत्रा पाठोपाठ मोसंबी फळपिकाचे उत्पादन घेतले जाते. मोसंबी उत्पादनात महाराष्ट्राचा देशात प्रथम क्रमांक लागतो. मराठवाड्यात मोसंबी पिकांसाठी अनुकूल हवामान पिक पध्दतीचा विचार करता मोसंबी हे फळपिक शेतकऱ्यांना अधिक लाभदायक ठरते. मराठवाड्यात सुमारे ३९३७० हेक्टर क्षेत्रावर मोसंबी उत्पादन घेतले जाते.
त्यापैकी औरंगाबाद जिल्हा २१५२५ हेक्टर व जालना जिल्हा १४३२५ हेक्टर हे प्रमुख मोसंबी उत्पादक जिल्हे आहेत. मराठवाड्याच्या दृष्टीने महत्त्वाच्या मोसंबी फळपिकाचे शाश्वत उत्पादन, प्रक्रिया तसेच निर्यातीसाठीचे क्लस्टर निर्माण करण्याची गरज विचारात घेऊन तालुका फळरोपवाटिका, पैठण, जि. औरंगाबाद येथील प्रक्षेत्रावर मोसंबी फळपिकासाठी “सिट्रस इस्टेट” स्थापन करण्यास वरील वाचा येथे नमूद केलेल्या क्रमांक १ येथील शासन निर्णयान्वये मान्यता देण्यात आली आहे. आता संचालक (फलोत्पादन), कृषी आयुक्तालय, पुणे यांनी वाचा येथील क्रमांक ३ च्या पत्रान्वये निधी उपलब्ध करुन देण्याची विनंती केली आहे. त्यास अनुसरुन तालुका फळरोपवाटिका, पैठण, जि. औरंगाबाद या "सिट्रस इस्टेट" ची सन २०२१-२०२२ मध्ये अंमलबजावणी करण्यासाठी प्रशासकीय मान्यता देणे व आयुक्त (कृषी), कृषी आयुक्तालय, पुणे यांना निधी वितरित करण्याची बाब शासनाच्या विचाराधीन होती. त्यास अनुसरुन शासन पुढीप्रमाणे निर्णय घेत आहे..
पृष्ठ ३ पैकी १
# Page 2
शासन निर्णय क्रमांकः सिईओ-२०२२/प्र.क्र.४२/९-अ
शासन निर्णय :
तालुका फळरोपवाटिका पैठण, जि. औरंगाबाद येथील प्रक्षेत्रावर मोसंबी फळपिकासाठी स्थापन करण्यात आलेल्या "सिट्रस इस्टेट" या योजनेच्या कार्यक्रम अंमलबजावणीकरिता सन २०२१-२०२२ साठी रुपये १३०५.२७ लाख इतक्या निधीच्या खर्चास प्रशासकीय मान्यता देण्यात येत आहे. तसेच सदर योजनेच्या सन २०२१-२०२२ मधील मूळ तरतूदीच्या ५०% च्या मर्यादेत रुपये ९९३.१७ लाख (रुपये नऊ कोटी त्र्यान्नव लाख सतरा हजार फक्त) इतका निधी आयुक्त (कृषी), कृषी आयुक्तालय, पुणे यांना अर्थसंकल्पिय वितरण प्रणालीवर (BEAMS) उपलब्ध करुन देण्यात येत आहे. त्याचा तपशील पुढीलप्रमाणे आहे.
(रक्कम रुपये लाख)
-------------------------------------------------------
| अ.क्र. | बाब | या शासन निर्णयान्वये वितरित करावयाची रक्कम |
| १ | ०२- मजूरी | ३६.१० |
| २ | १७- संगणक खर्च | १.६८ |
| ३ | २७-लहान बांधकामे | २५.३१ |
| ४ | ३३- अर्थसहाय्य | ९२०.७१ |
| ५ | ५०- इतर खर्च | ९.३७ |
| एकूण | ९९३.१७ |
-------------------------------------------------------
२. वरीलप्रमाणे उपलब्ध करुन दिलेला निधी चालू वर्षी पुढील लेखाशिर्षांतर्गत खर्ची टाकण्यात यावा.
मागणी क्रमांक डी-३, २४०१ पीक संवर्धन, ११९ बागायती व भाजीपाला पिके, (०३) रोपमळे, (०३) (३९) सिट्रस इस्टेट राज्य योजना, (२४०१B०२५)
३. सदर "सिट्रस इस्टेट” ची अंमलबजावणी करण्याच्यादृष्टीने विभागीय कृषी सह संचालक, औरंगाबाद यांना संनियंत्रण अधिकारी म्हणून घोषित करण्यात येत आहे.
तसेच सदर “सिट्रस इस्टेट” करिता वितरित करण्यात आलेला निधी कोषागारातून आंहरित करण्याकरिता सहाय्यक संचालक (लेखा - १), कृषी आयुक्तालय, पुणे यांना आंहरण व संवितरण अधिकारी आणि आयुक्त (कृषी), कृषी आयुक्तालय, पुणे यांना नियंत्रण अधिकारी म्हणून घोषित करण्यात येत आहे.
४. निधी खर्च करताना महाराष्ट्र अर्थसंकल्प नियमपुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने वेळोवेळी निर्गमित केलेल्या मार्गदर्शक सूचना व प्रचलित निकष, वित्तीय अधिकाराचे प्रत्यायोजन तसेच वित्त विभागाने वेळोवेळी दिलेल्या सूचनांचे काटेकोरपणे पालन करावे.
५. सदर “सिट्रस इस्टेट” करिता वेळोवेळी उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र आयुक्त (कृषी) यांनी शासनास वेळोवेळी सादर करावे. तसेच “सिट्रस इस्टेट” स्थापन करणेबाबतचा प्रगती अहवाल दर तीन महिन्यांनी शासनास सादर करावा.
पृष्ठ ३ पैकी २
# Page 3
शासन निर्णय क्रमांक: सिईओ-२०२२/प्र.क्र.४२/९-अ
६. सदर शासन निर्णय वित्त विभाग क्रमांक: अर्थसं-२०२१/प्र.क्र.४८/ अर्थ-३, दिनांक १४ ऑक्टोबर, २०२१ मधील अटी व शर्तीचे अनुपालन करण्याच्या अधीन राहून विभागास प्रदान केलेल्या अधिकारानुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharrashtra.gov.in या संकेतस्थळावर उपलब्ध करण्यात आला असून त्याचा संगणक सांकेतांक २०२२०२१६१७२२००९३०१ असा आहे.
हा आदेश डिजिटल स्वाक्षरीने सांक्षाकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Digitally signed by Hemant Gorakhnath Mhapankar Date:2022.02.16 17:24:38+05'30'
(हे. गो. म्हापणकर)
उप सचिव, महाराष्ट्र शासन, प्रति, १) मा. राज्यपाल यांचे सचिव, राजभवन, मलबारहिल, मुंबई.
२) मा. मुख्यमंत्री, महाराष्ट्र राज्य यांचे प्रधान सचिव, मंत्रालय, मुंबई - ४०० ०३२.
३) मा. उप मुख्यमंत्री, महाराष्ट्र राज्य यांचे खाजगी सचिव, मंत्रालय, मुंबई-४०० ०३२.
४) मा. मंत्री (फलोत्पादन ) यांचे खाजगी सचिव, मंत्रालय, मुंबई - ४०० ०३२.
५) मा. विरोधी पक्ष नेता, महाराष्ट्र विधानपरिषद/ विधानसभा, महाराष्ट्र राज्य.
६) मा.राज्यमंत्री (फलोत्पादन) यांचे खाजगी सचिव, मंत्रालय, मुंबई - ४०० ०३२.
७) मा. सभापती/उप सभापती, महाराष्ट्र विधानपरिषद, मुंबई.
८) मा. अध्यक्ष/उपाध्यक्ष, महाराष्ट्र विधानसभा, मुंबई.
९) सर्व मा. विधानपरिषद / विधानसभा सदस्य, महाराष्ट्र राज्य.
१०) मा. मुख्य सचिव यांचे वरिष्ठ स्वीय सहायक, मंत्रालय, मुंबई.
११)अपर मुख्य सचिव (नियोजन), नियोजन विभाग, मंत्रालय, मुंबई - ४०० ०३२.
१२)अपर मुख्य सचिव (वित्त), वित्त विभाग, मंत्रालय, मुंबई-४०० ०३२.
१३)प्रधान सचिव, (कृषि) यांचे वरिष्ठ स्वीय सहाय्यक, मंत्रालय, मुंबई - ४०० ०३२.
१४)आयुक्त (कृषी), कृषी आयुक्तालय, महाराष्ट्र राज्य,पुणे.
१५) संचालक (फलोत्पादन), कृषी आयुक्तालय, महाराष्ट्र राज्य, पुणे.
१६)विभागीय कृषी सहसंचालक, औरंगाबाद.
१७) जिल्हा अधिक्षक कृषी अधिकारी, औरंगाबाद.
१८) सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे.
१९)महालेखापाल-१/२ (लेखा व अनुज्ञेयता) (लेखा परीक्षा) मुंबई/नागपूर, २०) संचालक, लेखा व कोषागार अधिकारी, मुंबई (२ प्रती) २१)जिल्हा कोषागार अधिकारी, औरंगाबाद, २२) माहिती व जनसंपर्क संचालनालय, मंत्रालय, मुंबई - ४०० ०३२.
२३) कक्ष अधिकारी (२-ओ), कृषी व पदुम विभाग, मंत्रालय, मुंबई-४०० ०३२.
२४) निवड नस्ती.
पृष्ठ ३ पैकी ३