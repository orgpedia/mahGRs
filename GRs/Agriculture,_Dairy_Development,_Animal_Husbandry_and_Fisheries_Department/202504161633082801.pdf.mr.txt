# Page 1
सिंगल विंडो इंटरफेस अंतर्गत
टप्पानिहाय कार्यवाही करणे
महाराष्ट्र शासन
शासन निर्णय क्रमांक: संकीर्ण-२०२५/प्र.क्र.१५/२-अे
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- १६ एप्रिल, २०२५.
वाचा : १. कृषि व पदुम विभाग, शासन निर्णय समक्रमांक, दि.३१ जानेवारी, २०२५.
२. कृषि व पदुम विभाग, शासन निर्णय समक्रमांक, दि.२८ फेब्रुवारी, २०२५.
३. कृषि विभाग पत्र क्र. बैठक २०२५/प्र.क्र.८५/११अे (ई-१०४३४८१) दि. २६ मार्च,
२०२५.
प्रस्तावना :-
कृषि विभागाच्या दि. ३१ जानेवारी, २०२५ रोजीच्या शासन निर्णयानुसार कृषि विभागामार्फत
शेतकऱ्यांना सल्ला सेवा देण्याच्या उद्देशाने डिजिटल तंत्रज्ञानावर आधारित “कृषि माहितीसाठी एकच खिडकी” म्हणजेच Single Window Interface - SWI तसेच “शेतकऱ्यांसाठी एकच मोबाईल अॅप”
तयार करण्याच्या उद्देशाने प्रकल्प संचालक, नानाजी देशमुख कृषी संजीवनी प्रकल्प, मुंबई यांचे
अध्यक्षतेखाली समिती गठीत केली होती. सदर समितीने या संदर्भातील अहवाल सादर केला आहे.
सदर अहवाल स्वीकृत करण्यात आला व संदर्भाधीन दि. २८ फेब्रुवारी, २०२५ रोजीच्या शासन
निर्णयान्वये डिजिटल तंत्रज्ञानाच्या आधारे शेतकऱ्यांना उत्तम शेती करण्यासाठी आवश्यक असलेल्या
विविध प्रकारच्या गरजा भागविण्यासाठी “शेतकऱ्यांसाठी एकच मोबाईल अॅप” शक्य तितक्या लवकर
विकसित करण्यासाठी जलद कृती गटांची स्थापना करण्यात आली आहे. मा.मुख्यमंत्री महोदयांच्या
अध्यक्षतेखाली दि. २० मार्च, २०२५ रोजी झालेल्या बैठकीदरम्यान दिलेल्या निदेशानुसार तीन विविध
टप्प्यांत सिंगल विंडो इंटरफेसची अंमलबजावणी करावयाची आहे. त्या अनुषंगाने खालीलप्रमाणे
निर्णय घेण्यात येत आहे.
शासन निर्णय :-
राज्यातील मोठ्या संख्येने असलेल्या अल्प व अत्यल्प भूधारक तसेच बहुभूधारक आणि
बागायती शेतकऱ्यांना शेतीमधील जोखीम कमी करण्यासाठी विविध प्रकारची अद्ययावत माहिती
सहज समजेल अशा स्वरुपात निरंतरपणे उपलब्ध करून देण्यासाठी आणि सध्या उपलब्ध झालेल्या
डिजिटल तंत्रज्ञानामुळे शेतकऱ्यांना उत्तम शेती करण्यासाठी आवश्यक असलेल्या विविध प्रकारच्या
गरजा भागविण्यासाठी “शेतकऱ्यांसाठी एकच मोबाईल अॅप” तयार करण्याकरीता विभागात काम सुरु
आहे. त्यामध्ये काही सुविधा शेतकऱ्यांना तात्काळ उपलब्ध होण्याच्या दृष्ट्टीने व ज्या सुविधा
1
# Page 2
शेतकऱ्यांपयंत पोहोचविण्यास थोडा कालावधी लागणार आहे, त्याचा विचार करता, खालीलप्रमाणे
अंमलबजावणीचे टप्पे ठरविण्यात येत आहेत.
--------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | टप्पा व मुदत | करावयाची कार्यवाही |
| १. | अल्प मुदत टप्पा (खरीप २०२५ पयंत) | सध्या उपलब्ध असलेले हवामान अंदाज, पिकांचे व्यवस्थापन, जमीन (मृदा) व्यवस्थापन, विद्यापीठाद्वारे विकसित तंत्रज्ञान आणि अनुदान योजनांची माहिती शेतकऱ्यांना उपलब्ध करुन देणे. यासाठी कृत्रिम बुध्दीमत्ता तंत्राचा वापर करणे. |
| २. | मध्यम मुदत टप्पा (खरीप २०२६ पयंत) | कृषि विभागाची महाडिबीटी, नानाजी देशमुख कृषि संजीवनी प्रकल्पाची डिबीटी व ॲग्रिस्टॅक योजना ऑनबोर्ड करणे, सुदूर संवेदन (Remote Sensing) आणि IoT (Internet of Things) आधारित सल्ला सेवा शेतकऱ्यांना उपलब्ध करुन देणे. |
| ३. | दीर्घ कालीन टप्पा (खरीप २०२७ पयंत) | कृत्रिम बुध्दीमत्ता तंत्राच्या आधारे पिकांवरील किडरोगांचा अंदाज, प्रत्येक शेतकऱ्यासाठी त्यांचे शेतीला उपयुक्त अद्ययावत सल्ला, वित्त विषयक आणि विमाविषयक सेवांचे एकत्रीकरण करणे. |
--------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त टप्प्यांनुसार कालमर्यादित कार्यवाही करण्यासंदर्भात आयुक्त (कृषि) व प्रकल्प
संचालक, नानाजी देशमुख कृषि संजीवनी प्रकल्प यांची संयुक्त जबाबदारी राहील. तसेच, सदर
प्रकरणी केलेल्या कार्यवाहीबाबत प्रधान सचिव, कृषि यांना वेळोवेळी अवगत करण्यात यावे.
३. सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर
# Page 3