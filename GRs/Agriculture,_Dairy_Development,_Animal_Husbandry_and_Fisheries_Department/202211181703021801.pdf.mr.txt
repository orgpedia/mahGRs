# Page 1
राष्ट्रीय कृषि विकास योजनेतंर्गत (RKVY) राज्यातील खत नियंत्रण प्रयोगशाळांचे बळकटीकरण करणे हा प्रकल्प सन २०२२-२३ मध्ये राज्यात राबविण्यास प्रशासकीय व वित्तीय मान्यता देणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण १६२२/प्र.क्र.२१७/१७-ओ
मादाम कामा मार्ग, हुतात्मा राजगुरू चौक,
मंत्रालय, विस्तार, मुंबई- ४०० ०३२
दिनांक: १८/११/२०२२
वाचा:
(१) कृषि विभागाचे पत्र क्र.RKV-२०२२/C.R.१३७/१४-A, दि. ०६ ऑक्टोबर, २०२२.
(२) कृषि आयुक्तालयाचे पत्र जा.क्र. कृउसं (प्र)/गुनि-६/ न.क्र.२३/राकृवियो/खनिप्र/३६७०९/२०२२, दि. ०२/११/२०२२.
प्रस्तावना :
राष्ट्रीय कृषि विकास योजनेतंर्गत दिनांक २२ ऑगस्ट, २०२२ रोजी झालेल्या राज्यस्तरीय मंजुरी
समितीच्या बैठकीत खत नियंत्रण प्रयोगशाळांचे बळकटीकरण करणे याकरीता रु. २००.०० लाख
रकमेचा प्रकल्प राज्यात राबविण्यास मान्यता देण्यात आलेली आहे. सदर प्रकल्प सन २०२२-२३ मध्ये
राबविण्यास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय :
राज्यात पुणे, नाशिक, औरंगाबाद, अमरावती व कोल्हापूर येथे खत नियंत्रण प्रयोगशाळा
कार्यरत आहेत. या प्रयोगशाळांचे गौण बांधकाम करणे व इलेक्ट्रिफिकेशन, उपयोगात असलेल्या
उपकरणांची देखभाल व दुरुस्ती करणे, नवीन तंत्रज्ञानाची अद्ययावत उपकरणे प्रयोगशाळांना उपलब्ध
करुन देणे, रसायने व उपकरणे खरेदी करणे, एन. ए. बी. एल मानांकन प्राप्त करुन घेणेसाठी या
प्रयोगशाळांकरीता संबंधित संस्थांनी विहित केल्याप्रमाणे सुविधा निर्माण करणे, तसेच, एन.ए.बी.एल.
असेसर ऑडिट शुल्क व प्रयोगशाळा विषयक अनुषंगिक कामाकरिता सन २०२२-२३ मध्ये रु. १९९.९२
लाख इतक्या रक्कमेचा प्रकल्प राबविण्यास मान्यता देण्यात येत आहे. सदर प्रकल्प राबविताना
राज्यस्तरीय मंजुरी समितीचे (SLSC) निर्देश व केंद्र शासनाची मार्गदर्शक तत्वे यांचे पालन करावे. सदर
प्रकल्पाचे भौतिक व आर्थिक लक्ष्य पुढीलप्रमाणे राहील :
# Page 2
शासन निर्णय क्रमांक: संकीर्ण १६२२/प्र.क्र.२१७/१७-अ
खत नियंत्रण प्रयोगशाळांचे बळकटीकरण करणे
--------------------------------------------------------------------------------------------------------------------------------------------------------------------------------
| अ.क्र. | बाब | भौतिक लक्ष | आर्थिक लक्ष (रु. लाख) |
| १. | प्रयोगशाळांचे नुतनीकरण इलेक्ट्रिफिकेशन | पुणे, नाशिक, औरंगाबाद, अमरावती व कोल्हापूर येथील खत नियंत्रण प्रयोगशाळा. (प्रत्येक प्रयोगशाळेचा खर्च रु.४० लक्ष अधिकतम असावा.) | १०.५० |
| २. | उपयोगात असलेल्या उपकरणांची देखभाल व दुरुस्ती करणे, एमसी इ. | २३.२१ |
| ३. | नवीन उपकरणे खरेदी करणे. | ५५.०८ |
| ४. | साहित्य सामग्री, काचसामान व रसायने खरेदी करणे. | ९३.२६ |
| ५. | कर्मचारी सुरक्षितता | २.२५ |
| ६. | एन.ए.बी.एल मानांकन शुल्क. | ११.७० |
| ७. | प्रशासकीय खर्च २ टक्के | ३.९२ |
| एकूण | १९९.९२ |
--------------------------------------------------------------------------------------------------------------------------------------------------------------------------------
प्रस्तुत प्रकल्प राबविण्याकरीता निधी वितरणाची कार्यवाही राष्ट्रीय कृषि विकास योजना कक्ष, कृषि आयुक्तालय, पुणे यांचेकडून करण्यात येईल.
उपरोक्त निधी खर्च करण्यास कृषि संचालक (नि. व गु. नि), कृषि आयुक्तालय, महाराष्ट्र राज्य, पुणे यांना सक्षम प्राधिकारी म्हणून घोषित करण्यात येत आहे. तसेच, मंजूर निधीचे संबंधित अधिकाऱ्यांना वितरण करण्यास कृषि संचालक (नि. व गु. नि), पुणे यांना प्राधिकृत करण्यात येत आहे. केंद्र शासनाच्या मार्गदर्शक सूचनानुसार या योजनेचा आर्थिक व भौतिक प्रगती अहवाल विहित मुदतीत केंद्र शासनाला व राज्य शासनाला सादर होईल याची दक्षता घेण्यात यावी. त्याचप्र वित्तीय वर्ष संपुष्टात आल्यानंतर उपयोगिता प्रमाणपत्र (Utilization Certificate) न चुकता राष्ट्रीय कृषि विकास योजना कक्ष, कृषि आयुक्तालय, पुणे यांना सादर करण्यात यावे.
# Page 3