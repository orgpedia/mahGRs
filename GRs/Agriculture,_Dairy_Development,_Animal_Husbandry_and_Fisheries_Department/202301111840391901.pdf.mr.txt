# Page 1
सन २०२२-२३ या आर्थिक वर्षात महात्मा फुले कृषि विद्यापीठ, राहुरी या विद्यापीठास ३५-भांडवली मत्तेच्या निर्मीतीकरीता अनुदान या बाबीकरीता अनुदान वितरीत करण्याबाबत.... ( कार्यक्रम खर्च )
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मफुवि-१४२२/प्र.क्र.१६५/७-अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई-४०० ०३२.
दिनांक : ११ जानेवारी, २०२३.
वाचा :- १) वित्त विभाग शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२.
२) कृषि व पदुम विभाग, शासन निर्णय क्र. मफुवि-१४२१प्र.क्र.१४१/७–ओ,
दि.१०.१२.२०२१.
३) कृषि व पदुम विभाग, शासन निर्णय क्र. मफुवि-१४२२/प्र.क्र.१२१/७-ओ,
दि.२०.०७.२०२२.
४) नियंत्रक, महात्मा फुले कृषि विद्यापीठ, राहुरी यांचे पत्र क्र.मफुकृवि/बांध/२०८०/ २०२२, दि.१०.०८.२०२२.
प्रस्तावना:
सन २०२२-२३ या आर्थिक वर्षाकरीता मागणी क्र. डी-३, ०१, पीक संवर्धन, १२०, इतर संस्थांना
सहाय्य, (००)(०६) महात्मा फुले कृषि विद्यापीठाला सहायक अनुदान (कार्यक्रम) २४१५ ००७२, या
लेखाशीर्षांतर्गत ३५-भांडवली मत्तेच्या निर्मितीकरिता अनुदान या बाबीकरीता वित्त विभागाच्या संदर्भ क्रमांक
१ च्या परिपत्रकातील सूचनांनुसार मंजूर अर्थसंकल्पीय तरतूदीच्या २१% प्रमाणात एकूण
रु.११५५.०० लाख निधी वितरीत करण्यास संदर्भ क्र.०३ च्या शासन निर्णयान्वये मान्यता देण्यात आली
आहे. मौजे काष्टी, ता. मालेगाव जि. नाशिक येथील कृषि विज्ञान संकुलातील कृषि व्यवसाय व्यवस्थापन
महाविद्यालय व कृषि अन्नतंत्रज्ञान महाविद्यालयाच्या बांधकामांकरीता उपरोक्त संदर्भ क्र. ०४ च्या पत्रान्वये
नियंत्रक, महात्मा फुले कृषि विद्यापीठ, राहुरी यांनी पुरवणी मागणीद्वारे निधी उपलब्ध करुन देणेबाबत
प्रस्ताव सादर केलेला आहे. त्याअनुषंगाने महात्मा फुले कृषि विद्यापीठ, राहुरी अंतर्गत कृषि विज्ञान
संकुलातील कृषि व्यवसाय व्यवस्थापन महाविद्यालय व कृषि अन्नतंत्रज्ञान महाविद्यालयाच्या
बांधकामाकरीता निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः मफुवि-१४२२/प्र.क्र.१६५/७-अ
शासन निर्णय :
सन २०२२-२३ या आर्थिक वर्षाकरीता, महात्मा फुले कृषि विद्यापीठाला सहायक अनुदान (कार्यक्रम)
२४१५ ००७२, या लेखाशीर्षांतर्गत ३५- भांडवली मत्तेच्या निर्मितीकरिता अनुदान या बाबीकरीता मंजूर
अर्थसंकल्पीय तरतुदीतून खालीलप्रमाणे एकूण रु.२९,७०,००,०००/- (अक्षरी रुपये एकोणतीस कोटी सत्तर
लाख फक्त) एवढे अनुदान वितरीत करण्यास शासन मंजुरी देत आहे. याबाबतचा सविस्तर तपशिल
पुढीलप्रमाणे दर्शविण्यात आला आहे.
(रु. लाखात)
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशिर्ष/उद्दीष्ट | योजना/योजनेंतर्गत येणारे महाविद्यालय  |  | प्रशासकीय मान्यता किंमत (अनावर्ती) | सन २०२२-२३  |  या आर्थिक वर्षात अर्थसंकल्पीत तरतूद | यापुर्वी वितरीत निधी | या शासन निर्णयान्वये वितरीत करावयाचे अनुदान |
| १ | २ | ३ | ४ | ५ | ६ | ७ |
| १ | मागणी क्र. डी-३, ०१ पिकसंवर्धन, १२० इतर संस्थांना सहाय्य, (००)(०६) महात्मा फुले  |  कृषि विद्यापीठाला  |  सहायक अनुदान (कार्यक्रम), २४१५ ००७२, ३५-भांडवली मत्तेच्या निर्मितीकरिता अनुदान | कृषि विज्ञान  |  संकुलातील कृषि व्यवसाय व्यवस्थापन महाविद्यालय व कृषि अन्नतंत्रज्ञान महाविद्यालय, मौजे काष्टी, ता. मालेगाव जि. नाशिक | १६९२४.०० | ५५००.०० | ११५५.०० | २९७०.०० |
|  | एकूण | २९७०.०० |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर शासन निर्णयातील अनुदान हे खालील नमूद अटी व शर्तींच्या अधिन राहून वितरीत करण्यात
येत आहे.
१) वित्त विभागाच्या दि.०४.०४.२०२२ च्या परिपत्रकामध्ये देण्यात आलेल्या सूचनांची काटेकोर अंमलबजावणी करण्यात यावी.
२) कृषि विद्यापीठांनी योजना आणि बाबनिहाय वितरीत केलेला निधी संबंधीत योजनेतील अनुज्ञेय बाबींसाठीच फक्त खर्च करावा.
पृष्ठ ४ पैकी २
# Page 3
शासन निर्णय क्रमांकः मफुवि-१४२२/प्र. क्र.१६५/७-अ
३) वितरीत केलेला निधी कोणत्याही कारणास्तव अखर्चित / शिल्लक राहीला / राहणार असेल तर सदर अखर्चित / शिल्लक निधी शासनाचे मान्यतेशिवाय इतर गटांसाठी / योजनांसाठी / बाबींसाठी परस्पर वर्ग करु नये किंवा खर्च करु नये.
४) ज्या योजनांतर्गत योजनांचा कालावधी संपलेला आहे, अशा योजना संबंधित कालावधीनंतर शासनाची मान्यता मिळाल्याशिवाय योजनांतर्गत खर्चाने पुढे चालू ठेऊ नयेत.
५) महाराष्ट्र कृषि शिक्षण व संशोधन परिषदेने, कृषि विद्यापीठांना मंजूर केलेले सहाय्यक अनुदान, अनुदान सुत्राप्रमाणे बरोबर आहे किंवा कसे, तसेच विहीत आदेश / कार्यपध्दतीनुसार खर्च करण्यात येत आहे किंवा कसे, याबाबत प्रत्येक आर्थिक वर्षाचा मुल्यमापन अहवाल शासनास संबंधित आर्थिक वर्ष समाप्त झाल्यापासून तीन महिन्यांच्या कालावधीत सादर करावा. तसेच, मागील आर्थिक वर्षाचा अखर्चित निधी किती आहे हे तात्काळ शासनास कळवावे.
६) कृषि विद्यापीठांना त्यांचे महसूली उत्पन्न वापरण्यास शासनाने मान्यता दिलेली आहे. याबाबत विद्यापीठाने विहीत आदेश आणि कार्यपध्दतीनुसार उचित कार्यवाही करावी. तसेच महसूली उत्पन्न वाढविण्याच्या योजना राबविण्याबाबत कार्यवाही करावी.
७) विद्यापीठांना मंजूर करण्यात आलेले अनुदान महाराष्ट्र कृषि विद्यापीठ अधिनियम १९८३, महाराष्ट्र कृषि विद्यापीठ परिनियम १९९०, आणि महाराष्ट्र कृषि विद्यापीठ लेखा संहिता १९९१ मधील तरतूदीप्रमाणे आणि प्रचलित शासन आदेश व विहित कार्यपध्दतीनुसार सक्षम अधिका-यांची प्रशासकीय व वित्तीय मान्यता घेतल्यानंतर विहीत मर्यादेत खर्च करण्यात यावे. केवळ अर्थसंकल्पीय तरतूद आहे किंवा अनुदान वितरीत केले आहे म्हणून खर्च करु नये.
विद्यापीठाच्या नियंत्रक आणि इतर संबंधित सक्षम प्राधिका-यांनी उपरोक्त अटी व शर्तींचे
काटेकोरपणे अनुपालन करावे.
३. या प्रित्यर्थचा खर्च सन २०२२-२३ च्या अंदाजपत्रकात नमूद केलेल्या लेखाशीर्षाखाली मंजूर
केलेल्या तरतूदीतून मासिक निधी विवरणपत्राच्या मर्यादेत भागवावा व त्याच लेखाशिर्षाखाली खर्ची
टाकण्यात यावा.
४. उपविभागीय कृषि अधिकारी, राहुरी या आहरण व संवितरण अधिकारी यांनी संबंधित उपशीर्षांतर्गत
मंजूर केलेले अनुदान शासन निर्णय, कृषि व पदुम विभाग, क्रमांक:अजीयु-१०७२/१८४७१/व्ही,
दि.२७/०९/१९७२ आणि शासन निर्णय, क्रमांक: कृषिवि- २००३/सीआर-३५/२०-ओ, दि. २५/४/२००३ मध्ये
नमूद केल्याप्रमाणे कृषि विद्यापीठांचे संबंधित नियंत्रक यांना अदा करण्याबाबत आवश्यक कार्यवाही करावी.
पृष्ठ ४ पैकी ३
# Page 4
शासन निर्णय क्रमांकः मफुवि-१४२२/प्र.क्र.१६५/७-अ
५. सदर आदेश महाराष्ट्र अर्थसंकल्प नियम पुस्तिका (भाग-१) १९७७ अन्वये प्रशासकीय विभागांना
प्रदान केलेल्या अधिकारानुसार तसेच नियोजन विभागाच्या अनौपचारिक संदर्भ क्र.३५९/का.१४३१,
दि.०७.११.२०२२ व वित्त विभागाच्या अनौपचारिक संदर्भ क्र. ३२७/२०२२ / व्यय-१, दि.११.११.२०२२ नुसार
देण्यात आलेल्या मान्यतेनुसार निर्गमित करण्यात येत आहेत.