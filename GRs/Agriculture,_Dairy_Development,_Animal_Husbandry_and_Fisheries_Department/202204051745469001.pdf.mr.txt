# Page 1
महाराष्ट्र विनियोजन अधिनियम, २०२२ निधी वितरण....
कृषि विभाग (कृषि, फलोत्पादन व कृषि विद्यापीठे)
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. अंदाज-२०२२/प्र.क्र.४२/२-अ,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ३२.
दिनांक :- ०५ एप्रिल, २०२२.
संदर्भ :- शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दि. ४.४.२०२२.
प्रस्तावना: महाराष्ट्र विनियोजन विधेयक, २०२२ च्या अनुसूचीतील स्तंभ ४ मध्ये विनिर्दिष्ट केलेल्या रकमांस विधानमंडळाने मंजूरी दिली असून महाराष्ट्राचे मा. राज्यपाल यांनी त्यास अधिसंमती दिली आहे आणि ते २०२२ चा महाराष्ट्र अधिनियम क्रमांक ३० म्हणून महाराष्ट्र राजपत्र असाधारण भाग - ४ दि. २८ मार्च, २०२२ यामध्ये प्रसिध्द करण्यात आले असल्याचे संदर्भाधिन परिपत्रकात नमूद केले आहे.
२. सन २०२२-२३ या वित्तीय वर्षासाठी मागणी क्र. डी - २, डी - ३, डी - ७ व डी - ११ अंतर्गत अर्थसंकल्पीय अंदाज स्वीकृत केले आहेत. वित्त विभागाच्या संदर्भाधिन परिपत्रकानुसार मंजूर केल्यानुसार कृषि विभागाच्या अर्थसंकल्पीय अंदाज सन २०२२-२३ (White Book) पुस्तकाच्या आधारे या शासन निर्णयाद्वारे तरतुदींचे वितरण करण्यात येत आहे.
शासन निर्णय :
वित्त विभागाच्या संदर्भाधिन परिपत्रकास अनुसरून अनिवार्य खर्चांतर्गतच्या योजनांसाठी या शासन निर्णयासोबत जोडलेल्या परिशिष्ट-अ मधील स्तंभ क्र. ७ मधील मंजुर तरतूदी स्तंभ क्र.५ मध्ये निर्देशित केलेल्या कार्यान्वयन/आहरण व संवितरण अधिकाऱ्यांकडे टप्प्याटप्प्याने सुपूर्द करण्यात येतील. त्यांनी वित्त विभागाच्या संदर्भाधिन परिपत्रकामध्ये नमूद केलेल्या अटींची तसेच प्रचलित नियम, अटी व शर्तींची पूर्तता केल्यानंतर सन २०२२-२३ मधील नऊमाहीकरिता अर्थसंकल्पीय तरतूदी ६०% च्या मर्यादेत विहित पध्दतीनुसार खर्च करण्याची दक्षता घ्यावी.
२. अनिवार्य खर्चांतर्गत प्रधानमंत्री पीक विमा योजनेंतर्गत विम्याच्या हप्त्यासाठी अर्थसहाय्य, तसेच कृषि विद्यापीठांना सहायक अनुदाने आणि घरबांधणी अग्रीम आणि कार्यक्रमांतर्गत तरतूदींतर्गत येणाऱ्या योजनांचे योजनानिहाय प्रशासकीय व वित्तीय खर्चाच्या मंजूरीचे आदेश संबंधित कार्यासनांकडून स्वतंत्रपणे निर्गमित झाल्यानंतरच प्रत्यक्ष निधी वितरण केले जाईल.
# Page 2
शासन निर्णय क्रमांकः अंदाज-२०२२/प्र.क्र.४२/२-अ,
३. अनिवार्य खर्चांतर्गत गौण बांधकामाच्या मंजूर अर्थसंकल्पीय तरतूदी गौण बांधकामासाठी संबंधित यंत्रणेकडून प्रशासकीय मान्येतेचे आदेश शासनास प्राप्त झाल्यानंतरच सदर निधीचे वितरण केले जाईल.
४. कृषि विभागामार्फत राबविण्यात येणाऱ्या केंद्र पुरस्कृत योजनांचे वार्षिक कृती आराखडे राज्यस्तरीय मंजूरी समितीच्या मान्यतेसाठी सादर करून केंद्र शासनाकडून सदर आराखडे मंजूर करून घेण्याच्या अनुषंगाने तात्काळ उचित कार्यवाही करावी.
५. कृषि विभागामार्फत राबविण्यात येणाऱ्या १०० टक्के राज्य पुरस्कृत योजनांकरीता ६० टक्क्यांच्या मर्यादेत प्रशासकीय मान्यता व निधी वितरणाचे प्रस्ताव शासनास तात्काळ सादर करावेत.
६. सन २०२२-२३ या वर्षासाठी वितरीत केलेल्या निधीच्या खर्चाचे प्रमाण नियंत्रण अधिकाऱ्यांनी योग्यरित्या नियोजित करावे. याबाबतचा आढावा दर तीन महिन्यांनी घ्यावा व वर्षाच्या शेवटच्या महिन्यात प्रमाणाबाहेर खर्च होणार नाही याची दक्षता घ्यावी.
# Page 3
# Page 4
# Page 5
# Page 6