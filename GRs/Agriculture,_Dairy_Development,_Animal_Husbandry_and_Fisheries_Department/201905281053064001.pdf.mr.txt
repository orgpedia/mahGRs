# Page 1
शहरी भागातील राज्यस्तरीय पशुवैद्यकीय दवाखाना श्रेणी- २ शिवणे, ता. हवेली, जि. पुणे या संस्थेचे मांडकी, ता. पुरंदर, जि. पुणे येथे स्थलांतर करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. संकीर्ण २०१७/प्र.क्र. ११२/ पदुम-४
मादाम कामा रोड, हुतात्मा राजगुरू चौक
मंत्रालय विस्तार, मुंबई-४०००३२.
दिनांक : २८ मे, २०१९
वाचा: १. आयुक्त पशुसंवर्धन, महाराष्ट्र राज्य, पुणे यांचे कार्यालयीन पत्र क्र.व्हीएचडी/४१/९७७३-७६/ २०१६-१८/ पसं-१२, पुणे, दि.०३.०९.२०१८ २. पत्र क्र.व्हीएचडी/४१/२३०३-०६/२०१६-१९/ पसं-१२, पुणे, दि.०८.०३.२०१९ ३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचे शासन पूरक पत्र क्र.
जिवायो- २०१०/प्र.क्र.२९१/ पदुम-४, दि. ०१.०७.२०११
शासन निर्णय :
पुणे शहराजवळच्या ग्रामीण भागात औद्योगिकरणाचे प्रमाण वाढत असल्याने, शहरांच्या कक्षा रूंदावत आहेत. त्यामुळे पुणे जिल्ह्याच्या ग्रामीण भागात सुरू करण्यात आलेले श्रेणी-२ चे पशुवैद्यकीय दवाखाने आता पुणे जिल्ह्यातील शहरी भागात कार्यरत आहेत.
दि.०४.१२.२०१७ रोजी आयोजीत जिल्हा नियोजन समिती, पुणेच्या सभेमध्ये विषय क्र. ०४ ऐन वेळेचे विषय क्र. १ अन्वये शहरी भागातील पशुवैद्यकीय दवाखाना श्रेणी- २ शिवणे, ता. हवेलीचे स्थलांतर जेऊर येथील मान्यता रद्द करुन नव्याने मागणी केल्यानुसार मांडकी ता. पुरंदर, जि. पुणे येथे स्थलांतर करण्यास योजनेच्या शासन मार्गदर्शक तत्वांच्या अधिन राहून, जिल्हा नियोजन समितीने मान्यता प्रदान केलेली आहे.
प्रस्तावित पशुवैद्यकीय दवाखाना श्रेणी-२ मांडकी ता. पुरंदर, जि. पुणे च्या कार्यक्षेत्रात समाविष्ट करावयाच्या विविध ५ गावामधील एकूण पशुधन घटक ३,६६६ एवढे असून, या गावापासून सध्याचा नजीकचा पशुवैद्यकीय दवाखाना वाल्हा हा ७.५ कि.मी अंतरावर आहे. कृषि व पदुम विभागाचे शासन पूरक पत्र दि. ०१.०७.२०११ मध्ये नमुद केलेल्या निकषांची सदर प्रकरणी पूर्तता होत असल्याने, पशुवैद्यकीय दवाखाना श्रेणी- २ शिवणे, ता. हवेली, जि. पुणे या संस्थेचे मांडकी, ता. पुरंदर, जि. पुणे येथे स्थलांतर करण्याच्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
पुणे जिल्ह्यातील शहरी भागातील पशुवैद्यकीय दवाखाना श्रेणी- २ शिवणे, ता. हवेली, जि. पुणे या संस्थेचे मांडकी, ता. पुरंदर, जि. पुणे येथे स्थलांतर करण्यास याद्वारे, शासनाची मान्यता प्रदान करण्यात येत आहे.
# Page 2
शासन निर्णय क्रमांक: संकीर्ण २०१७/प्र.क्र. ११२/ पदुम-४
जिल्हा पशुसंवर्धन उपायुक्त, पुणे यांनी पशुवैद्यकीय दवाखाना श्रेणी-२ शिवणे, ता. हवेली, जि. पुणे या पशुवैद्यकीय दवाखान्यावरील मंजूर अधिकारी, कर्मचारी वर्गासह संस्थेचे मांडकी, ता. पुरंदर, जि. पुणे येथे स्थलांतरण करुन सदरचा दवाखाना कार्यान्वीत होईल असे पहावे. जेणेकरून, त्या पशुवैद्यकीय दवाखान्यांच्या कार्यक्षेत्रातील शेतकरी / पशुपालक यांचेकडील पशुधनास पशुवैद्यकीय सेवा उपलब्ध होतील.