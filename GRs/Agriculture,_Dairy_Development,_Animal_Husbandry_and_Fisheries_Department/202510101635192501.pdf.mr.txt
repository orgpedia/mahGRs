# Page 1
महाराष्ट्र पशु व मत्स्य विज्ञान विद्यापीठांतर्गत
मुंबई पशुवैद्यकीय महाविद्यालय, गोरेगांव संकुल
येथे मल्टीस्पेशालिटी रुग्णालय बांधकामाच्या प्राथमिक अंदाजपत्रकास प्रशासकीय मंजूरी
देणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि २०२५/ प्र.क्र. ७८/ पदुम-२
मंत्रालय, मुंबई - ४०००३२.
दिनांक : १० ऑक्टोबर, २०२५.
वाचा :- १) जिल्हाधिकारी तथा सदस्य सचिव, जिल्हा नियोजन समिती, मुंबई उपनगर जिल्हा यांचे
क्र. जिनिस १०२९/का.०७/२५-२६/मपमविगोम/२०२५/८९४, दि. १७ जुलै, २०२५ चे पत्र
२) मा. मुख्य सचिव यांच्या अध्यक्षतेखाली दिनांक २१ ऑगस्ट, २०२५ रोजी झालेल्या
उच्चाधिकार सचिव समितीच्या बैठकीचे इतीवृत्त
प्रस्तावना -
मुंबई पशुवैद्यकीय महाविद्यालय, परळ हे अशिया खंडातील पहिले पशुवैद्यकीय महाविद्यालय असून
सदर महाविद्यालयाची स्थापना सन १८८६ साली करण्यात आली आहे. महाराष्ट्र पशु व मत्स्य विज्ञान
विद्यापीठ, नागपूर अंतर्गत मुंबई पशुवैद्यकीय महाविद्यालय, गोरेगांव उपपरिसरात अस्तित्वात असलेले
पॉलिक्लिनीकमध्ये छोटया जनावरांवर उपचार करण्यात येतात. सदर ठिकाणी उपचारासाठी छोटे व मोठे
प्राणी मुंबई उपनगरातील विविध ठिकाणाहून उपचारासाठी येत असतात. उपचारासाठी येणा-या प्राण्यांकरीता
अस्तित्वात असलेली पॉलिक्लिनीक इमारतीची जागा अपूरी पडत आहे. सबब, मुंबई उपनगरातील छोटया व
मोठया प्राण्यांसाठी सेवा देण्यासाठी मल्टीस्पेशालिटी रुग्णालय प्रस्तावित आहे.
त्याअनुषंगाने संदर्भाधीन क्र. १ येथील दि. १७ जुलै, २०२५ रोजीच्या पत्रान्वये जिल्हाधिकारी, मुंबई
शहर यांनी सदर रुग्णालय बांधकामाचे रु. ५८.६५ कोटी इतक्या रक्कमेचे प्राथमिक अंदाजपत्रक मान्यतेसाठी
सादर केले होते.
सदर बांधकामांचे अंदाजपत्रक रु.१५.०० कोटी पेक्षा अधिक असल्याने प्रस्तावाची छाननी सार्वजनिक
बांधकाम विभागामार्फत करुन, त्यास मा. मुख्य सचिव यांच्या अध्यक्षतेखालील उच्चाधिकार सचिव समितीच्या
दि. २१ ऑगस्ट, २०२५ रोजी झालेल्या बैठकीमध्ये मान्यता प्राप्त झाली आहे. सदर मान्यतेस अनुसरुन
रुग्णालय बांधकामाच्या प्राथमिक अंदाजपत्रकास प्रशासकीय मान्यता देण्याची बाब शासन स्तरावर विचाराधीन
होती.
शासन निर्णय -
महाराष्ट्र पशु व मत्स्य विज्ञान विद्यापीठ, नागपूर अंतर्गत मुंबई पशुवैद्यकीय महाविद्यालय, गोरेगांव
संकुल येथे मल्टीस्पेशालिटी रुग्णालय बांधकामाच्या प्राथमिक अंदाजपत्रकाची सार्वजनिक बांधकाम विभागाने
केलेल्या छाननी व मा. मुख्य सचिव यांच्या अध्यक्षतेखालील उच्चाधिकार सचिव समितीने दिनांक २१ ऑगस्ट,
२०२५ रोजी झालेल्या बैठकीत सोबतच्या परिशिष्ट्ट “अ” मध्ये नमूद केलेल्या कामासाठी येणाऱ्या खर्चाच्या रु.
५८.२२ कोटी (रुपये अठ्ठाव्वण कोटी बावीस लक्ष फक्त) च्या प्राथमिक अंदाजपत्रकास मान्यता दिली आहे.
# Page 2
तदनुसार उक्त रुग्णालयाचे बांधकाम करण्यासाठी रु. ५८.२२ कोटी इतक्या प्राथमिक अंदाजपत्रकास पुढील
अटी/ शर्तीच्या अधीन राहून मान्यता प्रदान करण्यात येत आहे.
(१)सदर अंदाजपत्रक सन २०२२-२३ च्या दरसूचीवर आधारित आहे.
(२)सदर इमारत तळ मजला + ३ मजले अशी राहील.
(३)सदर इमारतीचे क्षेत्रफळ १०२१०.०० चौ.मी. इतके असून बांधकामाचा दर रु. ३००००/- प्रति
चौ.मी. आहे.
(४)सदर प्रस्ताव हा खाजगी नकाशावर आधारीत असून त्यास शासनाच्या वास्तुशास्त्रज्ञांची मान्यता
घेण्यात यावी.
(५)प्रस्तुत प्रकरणी हाती घेण्यात येणाऱ्या इमारतींचे बांधकाम भारतीय पशुचिकित्सा परिषदेने विहीत
केलेले मानके तसेच इतर प्रचलीत मानकांनुसार असल्याची खातरजमा कुलसचिव, महाराष्ट्र
पशु व मत्स्य विज्ञान विद्यापीठ, नागपूर यांनी करावी.
(६)वृक्ष लागवडीसाठी व उद्यान क्षेत्रासाठी निधी संचालक, उपवने व उद्याने, मुंबई यांच्याकडे वर्ग
करण्यात यावा. संचालक, उपवने व उद्याने, मुंबई यांनी सार्वजनिक बांधकाम प्रादेशिक
विभागांशी संपर्क साधून निधी प्राप्त करुन घ्यावा व पुढील कार्यवाही करावी.
(७)वित्त विभाग शासन निर्णय क्र. विअप्र. २०१३/प्र.क्र. ३०/१३/विनियम, भाग-२, दिनांक १७ एप्रिल,
२०१५ च्या परिशिष्ट्ट मधील अटींचे तसेच सार्वजनिक बांधकाम विभाग, शासन निर्णय क्र.
संकीर्ण-२०२३/प्र.क्र. २११/इमारती-३, दि. २३ ऑक्टोबर, २०२३ मधील मार्गदर्शक सूचनांचे
काटेकोरपणे पालन करण्यात यावे.
(८)खाजगी वास्तुशास्त्रज्ञ मार्फत इमारतीचे काम करण्यात येत असल्याने, त्या इमारतीचे आराखडे हे
सार्वजनिक बांधकाम विभाग / शासकीय इमारतीच्या अनुज्ञेय मानकास अनुसरुन असण्याची
खातरजमा करावी. तसेच अशा नकाशांना व वास्तुमांडणी आराखडयास शासनाचे वास्तुशास्त्रज्ञ
यांची मान्यता घेण्यात यावी. तद्नंतर संकल्पन तयार करतांना, तांत्रिकदृष्ट्टया योग्य व
सौंदर्यदृष्ट्टया प्रेक्षणीय या बाबींची काळजी शासनाच्या वास्तुशास्त्रज्ञांनी घ्यावी.
(९)सदर कामाची कार्यान्वयीन यंत्रणा “सार्वजनिक बांधकाम विभाग” आहे. उच्चस्तरीय सचिव
समितीच्या पूर्वपरवागी शिवाय कार्यान्वयीन यंत्रणेत बदल करण्यात येवू नये.
(१०)या प्रकल्पात सोलर पॅनेल्सची उभारणी पाण्याच्या टाक्यांवर व छतावर करण्यात यावी.
(११)सदर बांधकामाचा खर्च जिल्हा वार्षिक योजनेंतर्गत खालील योजनेमधून करण्यात यावा.
" मागणी क्रमांक ओ-१७,
४०५९ सार्वजनिक बांधकामावरील भांडवली खर्च
०१ कार्यालयीन इमारती, ०५१ बांधकाम, (३२) जिल्हा योजना- मुंबई उपनगर
(३२) (०१) मोठी बांधकामे-जिल्हा प्रशासन कार्यक्रम (४०५९१२८५)
५३, मोठी बांधकामे."
२. प्रस्तुत प्रशासकीय मान्यता ही वित्त विभाग शासन निर्णय दिनांक ०२/०९/२०१९ अन्वये वित्तीय अधिकार
नियम पुस्तिका १९७८, भाग- पहिला, उपविभाग- पाच अन्वये महाराष्ट्र सार्वजनिक बांधकाम नियमपुस्तिका
अंतर्गत परिच्छेदाखालील प्रदान करण्यात आलेले वित्तीय अधिकारातील अ.क्र. १, महाराष्ट्र सार्वजनिक
बांधकाम नियम पुस्तिकेतील परिच्छेद क्र. १३४ मधील तरतुदीनुसार मा. मुख्य सचिव यांच्या अध्यक्षतेखालील
# Page 3
उच्चाधिकार सचिव समितीच्या दि. २१ ऑगस्ट, २०२५ रोजी पार पडलेल्या बैठकीत दिलेल्या मान्यतेनुसार
निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4