# Page 1
आदिवासी घटक कार्यक्रमांतर्गत सन २०२२-२३ या वर्षात आदिवासी कुटुंबाच्या परसबागेत फळझाडे व भाजीपाला लागवड करणे या योजनेकरीता निधी वितरण.
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक :- आपयो-२०२२/प्र.क्र.९९/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक :- २१ ऑक्टोबर, २०२२
वाचा : १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३,दि.०४/०४/२०२२.
२) संचालक (फलोत्पादन), कृषि आयुक्तालय, महाराष्ट्र राज्य,पुणे यांचे जा.क्र.कृआ/ फलो-३/आपयो/उप्र/२०२२/१६७१०, दि.०४/०५/२०२२.
३) कृषी व पदुम विभाग, शासन निर्णय क्र.आपयो-२०२२/प्र.क्र.९९/९-ओ, दि.११ मे,२०२२.
४) आदिवासी विकास विभाग, शासन निर्णय क्र.बीयुडी-२०२२/प्र.क्र.०७/कार्यासन-६, दि.१३/१०/२०२२.
प्रस्तावना: आदिवासी घटक कार्यक्रमांतर्गत राज्यातील १४ जिल्हयांतील आदिवासी भागातील कुपोषणाचे प्रमाण कमी करण्याच्या उद्देशाने व आदिवासी बांधवांना पौष्टिक आहार पुरविण्यासाठी, आदिवासी कुटुंबाच्या परसबागेत पौष्टीक भाजीपाला व फळांची निवड करुन त्याची लागवड करण्यास प्रोत्साहन देण्यासाठी “आदिवासी कुटुंबाच्या परसबागेत फळझाडे व भाजीपाला लागवड”ही योजना राज्यात सन २००३-०४ पासून राबिवण्यात येत आहे. सदर योजना राबविण्याकरीता सन २०२२-२३ या आर्थिक वर्षात रु.३३.०० लाख इतका निधी अर्थसंकल्पित करण्यात आलेला आहे. त्यास अनुसरुन सदर योजना सन २०२२-२३ मध्ये राज्यात राबविण्याकरिता रु. ३३.०० लाख निधीचा प्रस्ताव संचालक (फलोत्पादन ) यांनी उपरोक्त वाचा येथील क्र.२ च्या पत्रान्वये शासनास सादर केला आहे. सदर योजना सन २०२२-२३ मध्ये राज्यात राबविण्यासाठी सन २०२२-२३ मध्ये अर्थसंकल्पीत केलेल्या निधीच्या मर्यादेत म्हणजे रु.३३.००लाख एवढया निधीच्या कार्यक्रमाला उपरोक्त वाचा येथील दि.११/०५/२०२२ च्या शासन निर्णयान्वये प्रशासकीय मान्यता देण्यात आली आहे. तसेच सदरहू योजनेची सन २०२२-२३ मध्ये अंमलबजावणी करण्यासाठी आदिवासी विकास विभागाने वाचा येथील दिनांक १३/१०/२०२२ च्या शासन निर्णयान्वये अर्थसंकल्पीत केलेल्या निधीच्या मर्यादेत म्हणजे रु.३३.०० लाख ( अक्षरी रुपये तेहेतीस लाख फक्त ) इतका निधी प्रशासकीय विभाग प्रमुख म्हणून प्रधान सचिव (कृषि) यांना अर्थसंकल्पीय वितरण प्रणालीवर (BEAMS) वितरीत केला आहे. सदरहू निधी आयुक्त ( कृषि), कृषि आयुक्तालय, पुणे यांना वितरीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे.
# Page 2
शासन निर्णय क्रमांकः आपयो-२०२२/प्र.क्र.९९/९-अ
शासन निर्णय : १) राज्यात आदिवासी कुटुंबाच्या परसबागेत फळझाडे व भाजीपाला लागवड करणे या योजनेची सन २०२२- २३ या आर्थिक वर्षात रु.३३.०० लाख ( रुपये तेहतीस लाख फक्त ) इतका निधी आयुक्त (कृषि), कृषि आयुक्तालय, पुणे यांना वितरित करण्यास शासन मान्यता देण्यात येत आहे.
२) सदर निधी खालील लेखाशिर्षातर्गत चालू वर्षी अर्थसंकल्पित केलेल्या तरतूदीतून खर्ची टाकावा.
---------------------------------------------------------------------------------------------------------------------------------------------------------------------------------------------------------------------------------------------------------
| योजनेचे नाव | मुख्य लेखाशिर्ष | सन २०२२-२३ मधील अर्थसंकल्पीत तरतूद (रु. लाख ) | सदर शासन निर्णयान्वये वितरीत करण्यात येत असलेली तरतूद (रु. लाख ) |
| आदिवासी कुटुंबाच्या परसबागेत फळझाडे व भाजीपाला पिकाची लागवड करणे | मागणी क्र.टी-५, २४०१-पीक संवर्धन, (७९६),जनजातीक्षेत्र उपयोजना, (०१) (३६) आदिवासी कुटूंबाच्या परसबागेत फळझाडे व भाजीपाला लागवड करणे (कार्यक्रम) (२४०१ A ८०६) ३३ अर्थसहाय्य. | ३३.०० | ३३.०० |
---------------------------------------------------------------------------------------------------------------------------------------------------------------------------------------------------------------------------------------------------------
३) या शासन निर्णयाव्दारे वितरित करण्यात आलेल्या रक्कमेचे कोषागारातून आहरण व वितरण करण्याकरिता संचालक फलोत्पादन यांना नियंत्रण अधिकारी म्हणून घोषित करण्यात येत असून आयुक्तालय स्तरावरील खर्चासाठी सहाय्यक संचालक, लेखा-१ यांना आहरण व संवितरण अधिकारी म्हणून घोषित करण्यात येत आहे. तसेच, विभागीय कृषी सहसंचालक स्तरावर विभागीय कृषी सहसंचालक कार्यालयातील लेखाधिकारी, जिल्हा स्तरावर जिल्हा अधीक्षक कृषी अधिकारी, उपविभाग स्तरावर उपविभागीय कृषी अधिकारी व तालुका स्तरावर तालुका कृषी अधिकारी यांना आहरण व संवितरण अधिकारी म्हणून कृपया घोषित करण्यात येत आहे.
४) सदर वितरीत निधी खर्च करताना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखडयानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/उपलेखाशिर्षनिहाय तसेच साध्य झालेल्या भौतिक उद्दिष्टनिहाय माहिती, निधी उपयोगिता प्रमाणपत्र, कृषि व पदुम विभाग, आदिवासी विकास विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
५) सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार, नियमपुस्तिका
पृष्ठ ३ पैकी २
# Page 3
शासन निर्णय क्रमांक: आपयो-२०२२/प्र.क्र.९९/९-अ
यामधील वित्तीय नियम तसेच वित्त विभागाच्या वाचा येथील दिनांक ०४/०४/२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
६) सदर शासन निर्णय वित्त विभागाच्या संदर्भाधीन दिनांक ०४/०४/२०२२ रोजीचे शासन परिपत्रक तसेच आदिवासी विकास विभागाचा शासन निर्णय क्र.बीयुडी-२०२२/प्र.क्र.०७/ का.६, दिनांक १३ ऑक्टोबर, २०२२ अन्वये त्या विभागांनी दिलेल्या मान्यतेनुसार निर्गमित करण्यात येत आहे.