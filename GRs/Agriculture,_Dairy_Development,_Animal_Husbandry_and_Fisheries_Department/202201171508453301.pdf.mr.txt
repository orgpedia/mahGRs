# Page 1
कृषि अधिकारी (जिल्हा परिषद) गट-ब (कनिष्ठ) (राजपत्रित) या पदाच्या सेवाविषयक बाबी.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ १४१८/प्र.क्र.४१०/१६-अ
मंत्रालय विस्तार इमारत,
मंत्रालय, मुंबई - ३२.
तारीख : १७ जानेवारी, २०२२
वाचा:- १) शासन निर्णय, ग्राम विकास विभाग क्र. संकीर्ण-५०१६/प्र.क्र.३९८/आस्था-८, दि.११.१०.२०१८ २) समक्रमांकीत शासन निर्णय दि.९ जानेवारी, २०१९ आणि दि.११ जानेवारी, २०२१ ३) कृषि आयुक्तालयाचे पत्र क्र.कृआपुणे/नस्ती/आस्थापना शाखा-४/२०२१/२४/३७४१४, दि.१५ नोव्हेंबर, २०२१ प्रस्तावना : ग्रामविकास विभागाच्या उपरोक्त संदर्भाधीन दि.११.१०.२०१८ रोजीच्या शासन निर्णयानुसार जिल्हा परिषदेकडील कृषि अधिकारी, गट-क (तांत्रिक) या संवर्गाचे रुपांतरण करुन राज्य शासनाकडील कृषि विभागात कृषि अधिकारी (जिल्हा परिषद) गट-ब (कनिष्ठ) (राजपत्रित) या पदनामाचा नवीन संवर्ग निर्माण करुन या संवर्गास राजपत्रित दर्जा देण्यात आला आहे. जिल्हा परिषदेकडील कृषि अधिकारी, गट-क (तांत्रिक) संवर्गातील सध्या कार्यरत असणारे जे अधिकारी नवीन संवर्गात म्हणजेच कृषि अधिकारी (जिल्हा परिषद) गट-ब (कनिष्ठ) (राजपत्रित) संवर्गात समाविष्ट होऊ इच्छितात, त्याबाबतची कार्यपध्दती व मार्गदर्शक सूचना कृषि विभागाने उपरोक्त दि.०९ जानेवारी, २०१९ च्या शासन निर्णयानुसार निर्गमित केलेल्या आहेत. त्यानुसार कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट होण्यासाठी विकल्प देणाऱ्या अधिकाऱ्यांची माहिती ग्रामविकास विभागाने कृषि विभागास सादर केलेली होती. ग्रामविकास विभागाने सादर केलेल्या माहितीनुसार उपरोक्त दि.११ जानेवारी, २०२१ अन्वये जिल्हा परिषदेकडील कृषि अधिकारी, गट-क (तांत्रिक) संवर्गातील ३८१ अधिकाऱ्यांना राज्य शासनाच्या कृषि, पशुसंवर्धन, दुग्ध व्यवसाय विकास व मत्स्यव्यवसाय विभागात समाविष्ट करण्यात आलेले आहे.
सदर शासन निर्णयातील तरतूदीनुसार नव्याने स्थापित संवर्गातील अधिकाऱ्यांच्या सेवाविषयक सर्व बाबी यापुढे राज्य शासनाच्या कृषि व पदुम विभागामार्फत हाताळणे आवश्यक आहे. त्यानुसार शासनाने पुढीलप्रमाणे निर्णय घेतला आहे.
# Page 2
शासन आदेश क्रमांकः कृषिआ १२१८/प्र.क्र.४१०/१६अ
शासन निर्णय : राज्य शासनाच्या कृषि विभागात नव्याने निर्माण करण्यात आलेल्या कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट असलेल्या अधिकाऱ्यांच्या विविध सेवाविषयक बाबी हाताळण्याबाबत खालीलप्रमाणे कार्यवाही करण्यात यावी, १) नियंत्रण अधिकारी व प्रादेशिक विभाग प्रमुख : जिल्हा परिषदेकडील पूर्वीच्या कृषि अधिकारी गट-क (तांत्रिक) या संवर्गातील अधिकाऱ्यांचे नियंत्रण अधिकारी गट विकास अधिकारी व प्रादेशिक विभाग प्रमुख अतिरिक्त मुख्य कार्यकारी अधिकारी, संबंधित जिल्हा परिषद हे आहेत. नव्याने निर्माण करण्यात आलेला कृषि अधिकारी (जिल्हा परिषद) गट-ब (कनिष्ठ) (राजपत्रित) हा संवर्ग कृषि विभागाकडे वर्ग करण्यात आलेला असल्याने या संवर्गाचे नियंत्रण अधिकारी म्हणून कृषि विकास अधिकारी व प्रादेशिक विभाग प्रमुख म्हणून मुख्य कार्यकारी अधिकारी, संबंधित जिल्हा परिषद यांना घोषित करण्यात येत आहे.
त्यानुसार यापुढे या संवर्गाच्या अस्थापनाविषयक सर्व बाबी जसे रजा मंजूरी, सेवा पुस्तके, विभागीय चौकशी, सुधारित सेवांतर्गत आश्वासित प्रगती योजना, सेवानिवृत्ती प्रकरणे इत्यादी बाबत संवर्गाचे नियंत्रण अधिकारी म्हणून कृषि विकास अधिकारी आणि प्रादेशिक विभाग प्रमुख म्हणून मुख्य कार्यकारी अधिकारी, संबंधित जिल्हा परिषद यांचेमार्फत हाताळण्यात येतील.
२) गोपनीय अहवाल प्रतिवेदन अधिकारी, पुनर्विलोकन अधिकारी व परिरक्षक घोषित करणे : कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट अधिकाऱ्यांचे गोपनीय अहवाल प्रतिवेदन अधिकारी म्हणून जिल्हा कृषि अधिकारी (सामान्य/वि.घ.यो.) व पुनर्विलोकन अधिकारी म्हणून कृषि विकास अधिकारी, संबंधित जिल्हा परिषद यांना घोषित करण्यात येत असून गोपनीय अहवालाचे संस्करण अधिकारी म्हणून तंत्र अधिकारी (कर्मचारी कल्याण), कृषि आयुक्तालय, महाराष्ट्र राज्य, पुणे यांना घोषित करण्यात येत आहे.
३) आहरण व संवितरण अधिकारी: कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गाकरिता आहरण व संवितरण अधिकारी म्हणून संबंधित जिल्हा कृषि अधिकारी (सामान्य) यांना घोषित करण्यात येत आहे. आहरण व संवितरण अधिकारी यांनी यापुढे संबंधित जिल्ह्यात कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात कार्यरत अधिकाऱ्यांचे वेतन राज्य शासनाच्या सेवार्थ प्रणालीवरून काढण्यासाठी सर्व आवश्यक कार्यवाही करणे जसे सेवार्थ आयडी काढणे, पूर्वीचे सर्व लेखे सद्य लेख्यास जोडून घेणे, गट विमा, सर्वसाधारण भविष्य निर्वाह निधी खाते उघडणे/जोडणे, NPS/DCPS खाते उघडणे व पूर्वीचे खाते जोडणे इत्यादी. सदरची प्रक्रिया पूर्ण होईपर्यंत त्यांचे वेतन व भत्ते, सेवानिवृत्ती विषयक लाभ इत्यादी पूर्वीच्या पध्दतीने कार्यान्वीत ठेवण्यात यावे.
पृष्ठ ४ पैकी २
# Page 3
शासन आदेश क्रमांकः कृषिआ १२१८/प्र.क्र.४१०/१६
२. कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गाच्या उर्वरित सेवाविषयक बाबींवर स्वतंत्रपणे आदेश निर्गमित करण्यात येतील.
# Page 4