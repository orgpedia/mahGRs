# Page 1
जिल्हा परिषदेकडील पशुवैद्यकीय दवाखान्यांमार्फत जमा झालेल्या सेवाशुल्काच्या रकमेपैकी कृत्रिम रेतन कार्याचे सेवाशुल्क वगळून उर्वरित सेवाशुल्काच्या रकमेपैकी ५ टक्के रक्कम पंचायत समिती स्तरावरील पशुधन विकास अधिकारी (विस्तार) यांना विनियोग करण्यास शासनाची मान्यता प्रदान करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन पूरकपत्र क्रमांक- सेवाशुल्क-२०१०/प्र.क्र. ३२६/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २३ ऑक्टोबर, २०१८.
वाचा : १) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.सेवाशुल्क २०१०/प्र.क्र.३२६/पदुम-४, दि.११.१०.२०१०.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचे शासन पूरक पत्र क्र.सेवाशुल्क-२०१०/प्र.क्र.३२६/पदुम-४, दि.३०.०७.२०१३.
३) आयुक्त पशुसंवर्धन, पुणे यांचे कार्यालयीन पत्र क्र. डीडीडी/१६६/२३११/२०१८, पसं-१२, पुणे-६७ दि. १६.०३.२०१८.
शासन पूरकपत्रक -
कृषि, पशुसंवर्धन, दुग्धव्यवसाय विकास व मत्स्यव्यवसाय विभागाच्या वाचा-२ येथील पुरक पत्रातील अनुक्रमांक ७ नंतर खालीलप्रमाणे वाचावे.
८- पंचायत समिती स्तरावरील पशुसंवर्धन विभागाच्या पशुधन विकास अधिकारी (विस्तार) यांच्या कार्यालयीन प्रशासकीय खर्चासाठी वार्षिक जमा होणा-या सेवाशुल्कापैकी कृत्रिम रेतन कार्याचे सेवाशुल्क वगळून ५ टक्के सेवाशुल्क खर्च करण्यात यावे.
सदर शासन पूरकपत्र ग्राम विकास विभाग व वित्त विभागाच्या सहमतीने तसेच, वित्त विभागाचे अनौपचारिक संदर्भ क्र.४९५/२०१८/व्यय-२ दि.१४.०९.२०१८ अन्वये निर्गमित करण्यात येत आहे.
# Page 2