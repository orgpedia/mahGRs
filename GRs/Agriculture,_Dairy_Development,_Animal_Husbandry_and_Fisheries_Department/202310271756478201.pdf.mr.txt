# Page 1
डॉ. पंजाबराव देशमुख कृषी विद्यापीठ, अकोला अंतर्गत कृषी महाविद्यालय, नागपूर येथील मौजे लेन्ड्रा, ता.नागपूर, जि.नागपूर येथील ख.क्र.२१७, नगर भूमापन क्र. १२६१, शिट क्र.६१ मधील ६९८० चौ. मी. जागा, नागपूर मेट्रो रेल्वे टप्पा-२ करिता हस्तांतरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : पंदेवि-१३२२/प्र.क्र.२७८/७-अ,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक:- २७/१०/२०२३.
संदर्भ: १.महसूल व वन विभाग, शासन निर्णय क्र.जमीन-२०१५/प्र.क्र.४५/ज-१, दि.०१/०६/२०१७.
२.व्यवस्थापकीय संचालक,महा-मेट्रो रेल कॉर्पोरेशन लि.नागपूर यांची दि.२४/११/२०२२, दि.२३/०२/२०२३ व दि.०३/०४/२०२३ ची पत्रे.
३.नगर विकास विभाग, शासन निर्णय क्र.एनएमआर-३३१८/प्र.क्र.१४५/नवि-७, दि.१२/०५/२०२३.
४.कुलसचिव, डॉ.पंजाबराव देशमुख कृषी विद्यापीठ, अकोला यांची जा.क्र.
साप्रवि/जमिन/मेट्रोजनाग/६२७/५११/२०२३,दि.३१/०५/२०२३
व दि.१२/०९/२०२३ रोजीची पत्रे.
५. मा.मुख्यमंत्री महोदयांच्या अध्यक्षतेखाली दि.२९/०८/२०२३ रोजी वॉर रुम, मंत्रालय, मुंबई येथे पार पडलेल्या बैठकीचे इतिवृत्त दि.२६/०९/२०२३.
प्रस्तावना : नागपूर शहराची वाढती लोकसंख्या आणि वाहनांची संख्या या अनुषंगाने निर्माण झालेल्या वाहतूक समस्या लक्षात घेवून सार्वजनिक वाहतूक व्यवस्था सक्षम करण्याच्या दृष्टीने, निर्माण केलेल्या नागपूर मेट्रो रेल टप्पा-१ मेट्रो मार्गिकेचा विस्तार करण्यासाठी, टप्पा-२ अंतर्गत नागपूर मेट्रो रेल टप्पा-२ प्रकल्पास, केंद्र शासनाने दिलेल्या मंजूरीच्या पार्श्वभूमीवर, संदर्भ क्र. ३ अन्वये नागपूर मेट्रो रेल टप्पा-२ प्रकल्पाची, महाराष्ट्र मेट्रो रेल कॉर्पोरेशन लि.नागपूर यांच्यामार्फत अंमलबजावणी करण्यास मान्यता देण्यात आली आहे. नागपूर मेट्रो रेल टप्पा-२ अंतर्गत महा-मेट्रोचे, मेट्रो भवन येथील वाहनतळ व इतर वापराकरीता, डॉ. पंजाबराव देशमुख कृषी विद्यापीठ, अकोला अंतर्गत कृषी महाविद्यालय, नागपूर येथील मौजे लेन्ड्रा, ता. नागपूर (शहर), जि. नागपूर येथील, ख.क्रं.२१७ पैकी, नगर भूमापन क्र. १२६१, शिट क्र.६१ आराजी १३०३७९.०० चौ.मी. पैकी ६९८० चौ.मी.जमीन, विनामोबदला हस्तांतरीत करण्याची विनंती संदर्भ क्र.२ च्या पत्रान्वये व्यवस्थापकीय संचालक, महा-मेट्रो रेल कॉर्पोरेशन लि.नागपूर यांनी या विभागास केली होती.
त्यानुषंगाने डॉ. पंजाबराव देशमुख कृषी विद्यापीठ, अकोला यांचा संदर्भ क्र.४ अन्वये अहवाल प्राप्त झाला होता. मौजे लेन्ड्रा, ता.नागपूर (शहर), जिल्हा नागपूर येथील भूमापन क्र.१२६१ येथील
# Page 2
शासन निर्णय क्रमांकः पंदेवि-१३२२/प्र.क्र.२७८/७-ओ,
विद्यापीठाची जमीन, नवीन स्नातकपूर्व व स्नातकोत्तर मुलांच्या वसतीगृहाच्या विस्तारीकरणाच्या प्रयोजनाकरीता आवश्यक असल्याने महा-मेट्रोच्या वाहनतळाकरीता विद्यापीठाची जमीन उपलब्ध करुन देण्यास विद्यापीठाने असहमती दर्शविली होती. तथापि, मा. मुख्यमंत्री महोदयांच्या अध्यक्षतेखाली वॉर रुम येथे दि.२९.०८.२०२३ रोजी पार पडलेल्या बैठकीत, कृषी विद्यापीठाची जमीन महा-मेट्रोला हस्तांतरीत करण्याबाबत आदेश काढण्याचे विभागास निदेश देण्यात आले आहेत. सदर निदेशानुसार तसेच, महाराष्ट्र कृषी विद्यापीठे अधिनियम, १९८३ च्या कलम ८ व कलम १२ मधील तरतुदींनुसार, डॉ. पंजाबराव देशमुख कृषी विद्यापीठ, अकोला अंतर्गत कृषी महाविद्यालय, नागपूर येथील कृषी विद्यापीठाची, मौजे लेन्ड्रा, ता.नागपूर (शहर), जि. नागपूर येथील ख.क्रं.२१७ पैकी,नगर भूमापन क्र.१२६१, शिट क्र.६१ आराजी १३०३७९.०० चौ.मी. पैकी ६९८० चौ.मी.जमीन, नागपूर मेट्रो रेल टप्पा-२ अंतर्गत महा-मेट्रोचे, मेट्रो भवन येथील वाहनतळ व इतर वापराकरीता हस्तांतरीत करण्याकरीता अकोला कृषी विद्यापीठास निदेश देवून सदर जमीन महामेट्रोस हस्तांतरीत करण्यास मान्यता देण्याची बाब शासनाच्या विचाराधीन होती.
शासन निर्णय :
डॉ.पंजाबराव देशमुख कृषी विद्यापीठ, अकोला अंतर्गत कृषी महाविद्यालय, नागपूर येथील मौजे लेन्ड्रा, ता.नागपूर (शहर), जिल्हा नागपूर येथील, ख.क्रं.२१७ पैकी,नगर भूमापन क्र.१२६१, शिट क्र.६१ आराजी १३०३७९.०० चौ. मी. पैकी ६९८० चौ.मी. जमीन, नागपूर मेट्रो रेल टप्पा-२ अंतर्गत, महा-मेट्रोचे मेट्रो भवन येथील वाहनतळ व इतर वापराकरीता महा-मेट्रो रेल कॉर्पोरेशन लि.नागपूर यांना विनामूल्य खालील अटीच्या अधीन राहून हस्तांतरीत करण्यास मान्यता देण्यात येत आहे.
२. अट: i. सदर जमिनीच्या मोबदल्यात महा-मेट्रोने, नागपूर येथील कृषी महाविद्यालयातील स्नातकोत्तर मुलांच्या ८० खोल्यांचे वसतीगृह तसेच, स्नातकपूर्व मुलांच्या १५० खोल्यांच्या वसतीगृहाचे बांधकाम अकोला कृषी विद्यापीठास करून द्यावे.
# Page 3