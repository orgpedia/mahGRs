# Page 1
वसंतराव नाईक मराठवाडा कृषि विद्यापीठ, परभणी अंतर्गत फळ संशोधन केंद्र, हिमायतबाग औरंगाबाद येथील संपादित जमिनीची व झाडांची नुकसान भरपाई भूसंपादन कायद्याचे दाखल झालेल्या ७ प्रकरणी मा. उच्च न्यायालय मुंबई खंडपीठ औरंगाबाद यांनी दिलेल्या आदेशानुसार न्यायालयात जमा करण्याकरिता “८६७४- शासनाने ठेवलेल्या प्रतिभूती ठेवी” या लेखाशीर्षाखाली रु.९,७३,४३,८६२/- रक्कम उपलब्ध करुन देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : न्यायप्र-१६१८/प्र.क्र.६९/७ अ
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक :- २४ एप्रिल, २०१८.
प्रस्तावनाः वसंतराव नाईक मराठवाडा कृषि विद्यापीठ, परभणी अंतर्गत फळ संशोधन केंद्र, हिमायतबाग औरंगाबाद येथील संपादित जमिनीची व झाडांची नुकसान भरपाई भूसंपादन कायद्याचे दाखल झालेल्या ७ प्रकरणी कृषी विद्यापीठाच्या विरोधात निकाल लागला. वसंतराव नाईक मराठवाडा कृषि विद्यापीठाने सदर निर्णयाविरुध्द मा.उच्च न्यायालय मुंबई खंडपीठ औरंगाबाद येथे अपील दाखल केले. मा.उच्च न्यायालय खंडपीठ औरंगाबाद यांनी सदर अपील प्रकरणी अॅवार्डची संपूर्ण रक्कम मा.न्यायालयात जमा करण्याचे आदेश दिले आहेत. प्रस्तुत ७ न्यायालयीन प्रकरणी मा.उच्च न्यायालयात रक्कम जमा करण्याकरिता रु.९,७३,४३,८६२ /- (रुपये नऊ कोटी त्र्याहत्तर लक्ष त्रेचाळीस हजार आठशे बासष्ट फक्त) एवढा निधी वसंतराव नाईक मराठवाडा कृषी विद्यापीठास उपलब्ध करुन देण्याचा प्रस्ताव शासनाच्या विचाराधीन होता.
शासन निर्णयः वसंतराव नाईक मराठवाडा कृषि विद्यापीठ, परभणी अंतर्गत फळ संशोधन केंद्र, हिमायतबाग औरंगाबाद येथील संपादित जमिनीची व झाडांची नुकसान भरपाई भूसंपादन कायद्याचे दाखल झालेल्या ७ प्रकरणी मा.उच्च न्यायालय खंडपीठ, औरंगाबाद येथे रक्कम जमा करण्याबाबत मा.न्यायालयाने आदेश दिले आहेत. वसंतराव नाईक मराठवाडा कृषि विद्यापीठ, परभणी यांना मा. उच्च न्यायालयात अनामत रक्कम जमा करण्यासाठी रु.९,७३,४३,८६२ /- (रुपये नऊ कोटी त्र्याहत्तर लक्ष त्रेचाळीस हजार आठशे बासष्ट फक्त) इतकी रक्कम या शासन निर्णयाद्वारे वितरीत करण्यात येत आहे. मा. उच्च न्यायालयात सदर रक्कम तातडीने भरणा करण्याची दक्षता कृषि विद्यापीठाने घ्यावी.
२. याबाबत होणारा खर्च हा “ ८६७४- शासनाने ठेवलेल्या प्रतिभूती ठेवी-१०१- शासनाने ठेवलेल्या प्रतिभूती ठेवी (अ) न्यायालयाकडे जमा केलेल्या प्रतिभूती रकमा” या लेखाशीर्षाखाली चालू वर्षाच्या अनुदानातून खर्ची टाकण्यात यावा.
३. वर उल्लेखिलेल्या लेखाशीर्षाखाली देण्यात आलेली मंजूरी ही अंतरिम आहे. जर वरिष्ठ न्यायालयात दाखल करण्यात आलेल्या अपिलाचा अंतिम निकाल शासनाच्या बाजूने लागला तर या आदेशान्वये मंजूर करण्यात आलेली रक्कम न्यायालयातून काढून त्या रकमेचा भरणा “८६७४- शासनाने ठेवलेल्या प्रतिभूती ठेवी-१०१ शासनाने ठेवलेल्या प्रतिभूती ठेवी (अ) न्यायालयाकडे जमा केलेल्या प्रतिभूती रकमा (संकेतांक ८६७४ ००१९)" या लेखाशीर्षाखाली करण्यात यावा.
# Page 2
शासन निर्णय क्रमांकः न्यायप्र-१६१८/प्र.क्र.६९/७ अ
४. सदर प्रकरणी वरिष्ठ न्यायालयाचा निकाल शासनाच्या विरुध्द लागला तर सदरहू रक्कम “८६७४- शासनाने ठेवलेल्या प्रतिभूती ठेवी - १०१- शासनाने ठेवलेल्या प्रतिभूती ठेवी (अ) न्यायालयाकडे जमा केलेल्या प्रतिभूती रकमा” या शीर्षाखाली जमा दर्शवून खर्च कृषि विभागाच्या लेखाशीर्ष -मागणी क्रमांक डी-३, २४१५ कृषिविषयक संशोधन व शिक्षण, ०१ पीक संवर्धन, १२० इतर संस्थांना सहाय्य, (००)(०४) मराठवाडा कृषि विद्यापीठास सहाय्यक अनुदान, ३१ सहाय्यक अनुदाने (वेतनेतर), भारित (२४१५०५८२) या अंतिम लेखाशीर्षाखाली टाकावा लागेल.
५. सदर रक्कम कोषागारातून आहरित करण्यासाठी उपविभागीय कृषि अधिकारी, परभणी यांना नियंत्रक अधिकारी म्हणून घोषित करण्यात येत आहे.
६. सदर न्यायालयीन प्रकरणी विद्यापीठानी शासनाची बाजू भक्कमपणे मांडून शासनाच्या बाजूने निकाल लागण्यास मा.उच्च न्यायालय मुंबई खंडपीठ औरंगाबाद येथे प्रदान केलेली व जमा केलेली सदर रक्कम शासनाच्या तिजोरीत विहीत लेखाशीर्षाखाली जमा होईल हे पहावे. सदरची रक्कम कोणत्याही परिस्थितीत कोर्टातून काढून घेतली जाणार नाही व परस्पर विल्हेवाट लावली जाणार नाही याची काळजी संबंधित विद्यापीठाने घ्यावी व शासन मान्यतेशिवाय निधी अदा करण्यासंबंधी कोणतीही संमती न्यायालयात देण्यात येऊ नये.
७. सदर प्रकरणी वित्त विभागाच्या दिनांक ३.०६.२०१५ च्या शासन परिपत्रकातील तरतूदी विचारात घेऊन आवश्यक कार्यवाही करण्यात यावी.
८. या प्रकरणी महाराष्ट्र कृषि विद्यापीठे अधिनियम १९८३ मधील नियम आणि लेखासंहिता १९९१ मधील तरतुदीच्या तसेच प्रचलित शासन आदेश तसेच कार्यपध्दतीचा अवलंब करावा.
९. सदर प्रकरणात विहीत कार्यपध्दतीने अपील करण्याची आणि अपिलाच्यावेळी भूसंपादन अधिनियमातील तरतूदी तसेच अनुषंगिक न्यायनिर्णय विचारात घेऊन सरकारी वकीलामार्फ़त शासनाची बाजू मा. न्यायालयापुढे मांडण्याची जबाबदारी विद्यापीठाची राहील.