# Page 1
बियाणे लागवड व साहित्य उप अभियानांतर्गत "बीज प्रक्रिया केंद्र" व "बियाणे साठवणुक गोदामांची उभारणी करण्यासाठी मान्यता दिलेल्या मे.भैरवनाथ किसान प्रोड्युसर कंपनी लि. गौर, ता.कळंब, जि. उस्मानाबाद या शेतकरी उत्पादक कंपनीच्या प्रस्तावाची मान्यता रद्द करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २७१८/प्र.क्र.१११/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक : १५ मार्च, २०१९.
वाचा :- १) केंद्र शासनाने बियाणे व लागवड साहित्य उप अभियान (एसएमएसपी) अंतर्गत ग्रामपंचायत पातळीवर FPO / SHG / CIG / सहकारी संस्थामार्फत ५०० मेट्रीक टन क्षमतेचे बीज प्रक्रिया केंद्र व बियाणे साठवणुक गोदामांची उभारणी करण्याबाबत दिनांक २२ जानेवारी, २०१८ रोजीच्या पत्रान्वये दिलेल्या मार्गदर्शक सूचना.
२) केंद्र शासनाचे पत्र क्रमांक १५-४/२०१७, SD-VI, दिनांक १३.१०.२०१७.
३) कृषि आयुक्तालयाने दिनांक २२ फेब्रुवारी, २०१८ रोजीच्या पत्रान्वये दिलेल्या मार्गदर्शक सूचना.
४) केंद्र शासनाचे निधी वाटपाबाबतचे पत्र क्रमांक No.15-04/2017-S.D.-VI, दिनांक २३ फेब्रुवारी, २०१८ रोजीचे पत्र.
५) केंद्र शासनाचे पत्र क्र.१५-४/२०१७-SD.VI, दि.०४ एप्रिल, २०१८.
६) कृषि व पदुम विभाग शासन निर्णय क्रमांक संकीर्ण २७१८/प्र.क्र.१११/१अ, दिनांक ०३ ऑगस्ट, २०१८.
७) कृषि आयुक्तालय, महाराष्ट्र राज्य, पुणे यांचे पत्र क्रमांक गुनि १ / २ /जि.ओ.एस./ एसपीपी/३७३/२०१८, दिनांक ०३/०९/२०१८.
८) कृषि आयुक्तालय, महाराष्ट्र राज्य, पुणे यांचे पत्र क्रमांक गुनि१/२/बियाणे / एसपीपी/ ५४३/२०१८, दिनांक १७/१२/२०१८.
९) कृषि व पदुम विभाग शासन निर्णय क्रमांक संकीर्ण २७१८/प्र.क्र.१११/१ञे, दिनांक २१ जानेवारी, २०१९.
प्रस्तावना : कृषि क्षेत्रामध्ये विविध पिकांचे उत्पादन व उत्पादकता वाढीसाठी शेतकऱ्यांना स्थानिक पातळीवर उच्च प्रतीचे गुणवत्तापूर्ण व जास्त उत्पादन देणाऱ्या जातींचे प्रमाणित / सत्यप्रत बियाणे उपलब्ध करून देण्यासाठी आवश्यक ते प्रयत्न करणे गरजेचे आहे. यासाठी गांव पातळीवर शेतकऱ्यांना विविध पिकांचे बीजोत्पादन घेण्यासाठी आवश्यक सुविधा उपलब्ध करून देण्याची नितांत आवश्यकता असल्याने केंद्र शासनाने बियाणे व लागवड साहित्य उप अभियान (एसएमएसपी) अंतर्गत ग्रामपंचायत पातळीवर FPO / SHG/CIG / सहकारी संस्थामार्फत ५०० मेट्रीक टन क्षमतेचे बीज
# Page 2
शासन निर्णय क्रमांक: संकीर्ण २७१८/प्र.क्र.१११/१अ
प्रक्रिया केंद्र व बियाणे साठवणुक गोदामांची उभारणी करण्याबाबत दिनांक २२ जानेवारी, २०१८ रोजीच्या पत्रान्वये दिलेल्या मार्गदर्शक सूचनांच्या दिलेल्या होत्या. यानुषंगाने संदर्भाधिन शासन निर्णय क्रमांक २ अन्वये राज्यात २० बीज प्रक्रिया केंद्र व बियाणे साठवणुक गोदामांची उभारणी करण्यास मान्यता देण्यात आलेली होती. सदर मान्यता दिलेल्या प्रस्तावांपैकी मे.भैरवनाथ किसान प्रोड्युसर कंपनी लि. गौर, ता. कळंब, जि. उस्मानाबाद या शेतकरी उत्पादक कंपनीने कागदपत्रांमध्ये फेरफार करून प्रस्ताव मंजूर करून घेतल्याचे निदर्शनास आलेले असल्याने सदर शेतकरी उत्पादक कंपनीला बीज प्रक्रिया केंद्र व बियाणे साठवणुक गोदामांची उभारणी करण्यास दिलेली मान्यता रद्द करण्याची बाब शासनाच्या विचाराधिन होती.
शासन निर्णय: बियाणे व लागवड साहित्य उप अभियान (एसएमएसपी) या केंद्र पुरस्कृत अभियानांतर्गत "बीज प्रक्रिया केंद्र" व "बियाणे साठवणुक गोदामांची” उभारणी करण्यासाठी संदर्भाधिन शासन निर्णय क्रमांक ९ अन्वये मान्यता दिलेल्या प्रस्तावांपैकी मे भैरवनाथ किसान प्रोड्युसर कंपनी लि. गौर, ता.कळंब, जि.उस्मानाबाद या शेतकरी उत्पादक कंपनीची "बीज प्रक्रिया केंद्र" व "बियाणे साठवणुक गोदामांची” उभारणी करण्यासाठीची मान्यता रद्द करण्यात येत आहे.
# Page 3