# Page 1
पदवी / पदव्युत्तर शिक्षण घेत असलेल्या
विद्यार्थ्यांसाठी कृषि विभागांतर्गत विविध
कार्यालयांमध्ये आंतरवासिता (Internship)
उपक्रम राबविण्यास मान्यता देणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांकः कृआंउ-२०२५/प्र.क्र.११३/१३-अे,
मादाम कामा रोड, हुतात्मा राजगुरू चौक,
मंत्रालय (विस्तार), मुंबई ४०००३२,
दिनांक: २८ मे, २०२५
संदर्भ :
१.उच्च व तंत्र शिक्षण विभाग, शासन निर्णय क्रमांक एनईपी-२०२४/प्र.क्र. ११/विशि-३,
दिनांक ०५ फेब्रुवारी, २०२४
२.उच्च व तंत्र शिक्षण विभाग, शासन निर्णय क्रमांक एनईपी-२०२३/प्र.क्र. १७६/विशि- ३,
दिनांक २९ फेब्रुवारी, २०२४
प्रस्तावना :
कृषि क्षेत्रामध्ये वातावरण बदलासह बाजार व्यवस्थेमधील चढ-उतारांमुळे जोखीम निर्माण
झाली असून त्याचा प्रतिकूल परिणाम शेती आणि शेतीवर मोठ्या संख्येने अवलंबून असलेल्या
लोकसंख्येवर होत आहे. अशा जोखीमांना सामोरे जाण्यासाठी शेतकऱ्यांना सक्षम करणे गरजेचे
आहे आणि त्यासाठी नवीन संशोधन शेतकऱ्यांपयंत पोहोचविणे, उच्च तंत्रज्ञान सुविधा उपलब्ध
करणे, शेतकऱ्यांना कृषि विषयक सल्ला-सेवा आणि अद्ययावत माहितीची तात्काळ सुलभ
उपलब्धता होणे इ. बाबी अत्यावश्यक ठरत आहेत. शेतकऱ्यांच्या या गरजा लक्षात घेऊन कृषि
विभागामार्फत विविध कार्यक्रमांची आणि प्रकल्पांची आखणी तसेच अंमलबजावणी करण्यात येत
आहे. अशा उपक्रमांची यशस्विता वाढविण्यासाठी अद्ययावत संशोधन आणि तंत्रज्ञान विकसनाची
जोड या उपक्रमांना मिळणे गरजेचे आहे.
राष्ट्रीय शैक्षणिक धोरण, २०२० अन्वये शैक्षणिक अभ्यासक्रमामध्ये आंतरवासिता
(Internship) उपक्रम हा महत्वाचा भाग असून सर्व विद्यापीठांमध्ये शिक्षण घेत असलेल्या
विद्यार्थ्यांना आंतरवासिता लागू करण्यात आली आहे. त्यानुषंगाने उच्च व तंत्र शिक्षण विभागाने
संदभांकित शासन निर्णयान्वये सर्व प्रशासकीय विभागांनी विभाग / क्षेत्रीय कार्यालये / योजना /
प्रकल्पांतर्गत अकृषि विद्यापीठातील व त्यासंलाग्नित महाविद्यालये / उच्च शिक्षण संस्थामधील
विद्यार्थ्यांना आंतरवासिता उपक्रम उपलब्ध करून देण्याबाबत मार्गदर्शक तत्वे विहित केली आहेत.
त्यामुळे विविध विद्या शाखांमध्ये शिक्षण घेत असलेले युवक - युवती कृषि विभागाच्या विविध
# Page 2
शासन निर्णय क्रमांकः कृआंउ-२०२५/प्र.क्र.११३/१३-अे, दिनांक: २८ मे, २०२५
उपक्रमांमध्ये सामील झाल्यास त्यांच्या अद्ययावत ज्ञानाचा कृषि विभागास व पर्यायाने शेतकऱ्यांना
फायदा होईल. त्यायोगे सदर विद्यार्थ्यांना देखील कृषि क्षेत्राशी निगडीत प्रत्यक्ष अनुभव मिळेल,
त्यांच्यामध्ये आंतर विद्याशाखीय दृष्ट्टीकोन विकसित होण्यास मदत होईल आणि त्यांचे अनुभवविश्व
वास्तववादी दृष्ट्टीकोनासह समृद्ध होऊन त्यांच्या भावी व्यावसायिक कारकिर्दीसाठी ते उपयुक्त
ठरेल.
उपरोक्त पार्श्वभूमीवर कृषि विभागांतर्गत ग्राम पातळीपासून राज्य स्तरापयंत विविध
कार्यालयांमध्ये आंतरवासिता उपक्रम उपलब्ध करून देण्याची बाब शासनाच्या विचाराधीन होती
त्याबाबत शासन पुढीलप्रमाणे निर्णय घेत आहे.
शासन निर्णयः-
१.कृषि विभागाच्या अधिपत्याखालील खालील नमूद विविध कार्यालयांमध्ये कृषि, अकृषि व
खाजगी विद्यापीठातील व त्या संलग्नित महाविद्यालये / उच्च शिक्षण संस्थामधील विद्यार्थ्यांना
आंतरवासिता उपक्रम उपलब्ध करून देण्यास मान्यता देण्यात येत आहे :
अ.राज्य स्तर :
i.कृषि विभाग, मंत्रालय, मुंबई
ii.कृषि आयुक्तालय, पुणे
iii.नानाजी देशमुख कृषि संजीवनी प्रकल्प, मुंबई
iv.मा बाळासाहेब ठाकरे .कृषि व्यवसाय आणि ग्रामीण परिवर्तन प्रकल्प (स्मार्ट), पुणे
v.महाराष्ट्र राज्य बियाणे महामंडळ, अकोला
vi.वसंतराव नाईक कृषि विस्तार व्यवस्थापन प्रशिक्षण संस्था, नागपूर
vii.महाराष्ट्र कृषि औद्योगिक विकास महामंडळ, मुंबई
viii.महाराष्ट्र कृषि शिक्षण व संशोधन परिषद, पुणे
आ.विभाग स्तर :
i.विभागीय कृषि सहसंचालक कार्यालय (ठाणे, पुणे, कोल्हापूर, नाशिक, छत्रपती
संभाजीनगर, लातूर, अमरावती, नागपूर)
ii.प्रादेशिक कृषि विस्तार व्यवस्थापन प्रशिक्षण संस्था (खोपोली, पुणे, कोल्हापूर,
नाशिक, छत्रपती संभाजीनगर, अमरावती, नागपूर)
iii.डॉ. बाळासाहेब सावंत कोंकण कृषि विद्यापीठ, दापोली जि. रत्नागिरी
iv.महात्मा फुले कृषि विद्यापीठ, राहुरी, जि. अहिल्यानगर
v.वसंतराव नाईक मराठवाडा कृषि विद्यापीठ, परभणी
vi.डॉ. पंजाबराव देशमुख कृषि विद्यापीठ, अकोला
पृष्ट्ठ १८ पैकी २
# Page 3
शासन निर्णय क्रमांकः कृआंउ-२०२५/प्र.क्र.११३/१३-अे, दिनांक: २८ मे, २०२५
इ.जिल्हा स्तर :
i.जिल्हा अधीक्षक कृषि अधिकारी कार्यालय
ii.प्रकल्प संचालक आत्मा कार्यालय
iii.कृषि विकास अधिकारी, जिल्हा परिषद
iv.विविध प्रयोगशाळा (माती व पाणी परीक्षण, बियाणे, डीएनए फिंगर प्रिंटींग, खते व
औषधे, कीडनाशके उर्वरित अंश तपासणी)
ई.उप विभाग स्तर :
i.उपविभागीय कृषि अधिकारी कार्यालय
ii.फळरोप वाटिका
उ.तालुका स्तर :
i.तालुका कृषि अधिकारी कार्यालय
ऊ. ग्राम स्तर :
i.कृषि सहाय्यक
२.सद्यस्थितीत, कृषि विद्यापीठाच्या विविध कृषि व संलग्न विद्याशाखांपैकी बहुतांश
विद्याशाखांमध्ये शिक्षण घेत असलेल्या विद्यार्थ्यांना आंतरवासिता उपक्रम त्यांच्या
पाठ्यक्रमाचा भाग नसला तरी सदर विद्यार्थ्यांची इच्छुकता असल्यास त्यांना देखील या
शासन निर्णयान्वये विहित केलेल्या कार्यपद्धतीनुसार कृषि विभागांतर्गत आंतरवासिता
उपलब्ध करून द्यावी.
३.सदर आंतरवासिता उपक्रम पदवी तसेच पदव्युत्तर शिक्षण घेत असलेल्या विद्यार्थ्यांसाठी
लागू राहतील.
४.सदर आंतरवासिता उपक्रमाचा कालावधी किमान ४ आठवडयांपासून कमाल ६
महिन्यांपयंतचा असेल. त्याचप्रमाणे शक्य असल्यास विद्यापीठाच्या
सत्रअभ्यासक्रमादरम्यान दररोज किमान दोन तास काम करुन (Part time) आंतरवासिता
उपक्रम पूर्ण करण्याचा पर्याय विद्यार्थ्यांना उपलब्ध असेल.
५.आयुक्त (कृषि) यांनी कृषि विभागांतर्गत आंतरवासिता क्षेत्रे निश्चित करून कृषि विभागाच्या
विविध कार्यालयांमध्ये विद्यार्थ्यांना आंतरवासिता उपलब्ध करून देण्याच्या अनुषंगाने
सविस्तर आराखडा तयार करावा व तो विभागाच्या वेबसाईटवर प्रसिद्ध करावा. कृषि
क्षेत्रामध्ये आंतरवासिता उपक्रमासाठी क्षेत्रांची यादी उदाहरणादाखल परिशिष्ट्ठ ८ मध्ये
देण्यात येत आहे
६.आंतरवासिता उपक्रमाच्या अनुषंगाने प्रशासकीय विभाग स्तरावर उप सचिव (आस्थापना,
मंत्रालय खुद्द) यांची समन्वयक म्हणून नियुक्ती करण्यात येत असून कृषि विभागाच्या सर्व
पृष्ट्ठ १८ पैकी ३
# Page 4
शासन निर्णय क्रमांकः कृआंउ-२०२५/प्र.क्र.११३/१३-अे, दिनांक: २८ मे, २०२५
राज्य स्तरीय कार्यालय प्रमुखांनी त्यांच्या कार्यालयातील कार्यरत अधिकाऱ्याकडे
समन्वयक तथा मार्गदर्शक (Coordinator & Mentor) म्हणून जबाबदारी द्यावी.
७.विभाग, जिल्हा व उप विभाग स्तरीय आंतरवासिता उपक्रमासाठी संबधित कार्यालय प्रमुख
मार्गदर्शक म्हणून काम पाहतील आणि तालुका व ग्राम स्तरीय आंतरवासिता उपक्रमासाठी
तालुका कृषि अधिकारी मार्गदर्शक म्हणून काम पाहतील.
८.अखिल भारतीय तंत्र शिक्षण परिषदेने विद्यार्थ्यांना आंतरवासितेची संधी उपलब्ध करून
देण्यासाठी https://internship.aicte-india.org/ हे पोर्टल विकसित केले असून सदर
पोर्टलवर कृषि विभागाच्या सर्व कार्यालय प्रमुखांनी नोंदणी करावी, सदर नोंदणी विहित
कालावधीत होण्याच्या दृष्ट्टीकोनातून आयुक्त (कृषि) यांनी क्षेत्रीय अधिकाऱ्यांचे प्रशिक्षण
घ्यावे तसेच संनियंत्रण करावे.
९.कृषि विभागाच्या सर्व कार्यालयांनी आंतरवासिता उपक्रम राबविण्यासाठी अपेक्षित विद्यार्थी
संख्या आणि आवश्यक पात्रता निकष शैक्षणिक वर्षाच्या सुरुवातीस विभागाच्या
वेबसाईटवर व AICTE च्या पोर्टलवर जाहीर करावेत.
१०.विद्यार्थ्यांकडून AICTE पोर्टलवर आंतरवासिता उपक्रमासाठी अर्ज करणाऱ्या विद्यार्थ्यांच्या
अजांना मान्यतेचे अधिकार कृषि विभागातील विविध स्तरावरील कार्यालय प्रमुखांना
राहतील आणि तालुका व ग्राम स्तरावरील अजांसाठी मान्यतेचे अधिकार तालुका कृषि
अधिकाऱ्यांना देण्यात येत आहेत.
११.ग्राम स्तरावरील आंतरवासिता
शेतकऱ्यांनी नवनवीन तंत्रज्ञान आत्मसात करावे आणि त्यांच्या ज्ञानामध्ये व कौशल्यामध्ये
वाढ करण्याच्या उद्देशाने ग्राम स्तरावर कृषि सहाय्यकांकडून विस्तार कार्य करण्यात येते
आणि सदर कार्यवाही वर्षभर पिकांच्या हंगामानुसार आणि पीक पद्धतीनुसार अव्याहतपणे
सुरु असते. शेतकऱ्यांच्या विविध गरजा लक्षात घेऊन विस्तार कार्यामध्ये खरीप आणि रब्बी
हंगामाच्या तयारीसाठी विशेष प्रयत्न करण्याची गरज असते. त्यासाठी शेतकऱ्यांशी आणि
शेतकरी गटांशी मोठ्या प्रमाणात व्यक्तीशः, गट स्वरुपात आणि दूरस्थ माध्यमाने संपर्क
करावा लागतो. हे लक्षात घेऊन महाविद्यालयीन विद्यार्थ्यांचाही सदर विस्तार कार्यात
सहभाग झाल्यास त्याचा फायदा शेतकऱ्यांना, विभागाला आणि खुद्द विद्यार्थ्यांनाही होणार
आहे; म्हणून ग्राम स्तरावर कृषि सहाय्यकांच्या समवेत आंतरवासिता उपक्रमदेखील
समाविष्ट्ट करण्यात येत आहे. यामुळे महाविद्यालयामध्ये शिक्षण घेत असलेल्या स्थानिक
विद्यार्थ्यांना त्यांच्याच परिसरातील गावांमध्ये कृषि विषयक नवीन ज्ञान आणि कौशल्ये
प्राप्त करण्याचा आणि प्रत्यक्ष कामाचा अनुभव घेण्याच्या संधी निर्माण होतील.
पृष्ट्ठ १८ पैकी ४
# Page 5
शासन निर्णय क्रमांकः कृआंउ-२०२५/प्र.क्र.११३/१३-अे, दिनांक: २८ मे, २०२५
१२. आंतरवासिता कालावधीत आंतरवासित विद्यार्थ्यांनी अनुपालन करावयाचे वर्तणुक
नियमः-
i.सर्वसाधारणपणे विभागाच्या कर्मचाऱ्यांना लागू असलेले नियमांचे पालन आंतरवासित
विद्यार्थ्यांकडून केले जाईल.
ii.आंतरवासित विद्यार्थी विभागाच्या गोपनीयतेचे पालन करेल आणि विभाग, त्याचे कार्य
आणि धोरणांशी संबंधित गोपनीय माहिती कोणत्याही व्यक्ती किंवा संस्थेला उघड करणार
नाही.
iii.आंतरवासित विद्यार्थी कोणत्याही बौद्धिक संपत्तीच्या अधिकाराचा दावा करणार नाही,
विभागामध्ये केलेल्या कामावर आणि विभागाच्या बौद्धिक मालमत्तेची गोपनीयता
काटेकोरपणे राखील. त्याचे उल्लंघन झाल्यास आंतरवासित विद्यार्थी व तो ज्या उच्च
शिक्षण संस्थेशी संबंधित आहे ती संस्था कारवाईसाठी पात्र राहील.
iv.प्रकल्प कार्याच्या फलनिष्ट्पत्तीवर विद्यार्थी आणि संबंधित उच्च शिक्षण संस्था यांचा
कोणताही दावा असणार नाही, पेटंट, डिझाईन्स, सॉफ्टवेअर कॉपीराइट (स्रोत कोड)
आणि प्रकाशनामध्ये, प्रकल्पाच्या कामादरम्यान निर्माण होणारे सर्व बौद्धिक संपदा
अधिकार कृषि विभागाकडे राहतील.
v.आंतरवासित विद्यार्थी विभागाच्या पूर्व परवानगीने, त्यांचे कार्य शैक्षणिक संस्थांसमोर आणि
सेमिनार/परिषदांमध्ये सादर करू शकतील. तथापि, या प्रयोजनाकरीता विभागासाठी
गोपनीय असलेली माहिती कोणत्याही परिस्थितीत उघड करता येणार नाही.
vi.आंतरवासित विद्यार्थीद्वारे लिहिलेले किंवा प्रकाशित केलेले कोणतेही कागदपत्रे आणि
दस्तऐवजांमध्ये अशी चेतावणी असली पाहिजे की दृश्ये/दस्तऐवज ही आंतरवासित
विद्यार्थ्र्याची वैयक्तिक मते आहेत.
vii.सर्वसाधारणपणे आंतरवासित विद्यार्थी त्रयस्थ पक्षांद्वारे विभागाशी संवाद साधू शकणार
नाही किंवा त्याचे प्रतिनिधित्व करू शकणार नाही. तथापि, आंतरवासित विद्यार्थी त्यांच्या
भूमिका आणि जबाबदाऱ्यांच्या स्वरूपावर अवलंबून विभागाच्या वतीने त्रयस्थ पक्षांशी
संवाद साधू शकतील.
viii.कोणताही आंतरवासित विद्यार्थी प्रसार माध्यमांशी (प्रिंट आणि इलेक्रॉनिक) विभागाच्या
वतीने संवाद साधणार नाही.
ix.असमाधानकारक कामगिरी निदर्शनास आल्यास, संबंधित सक्षम प्राधिकारी आंतरवासिता
मुदत पूर्ण होण्यापूर्वी आंतरवासित विद्यार्थ्यांकडून प्रकल्पाचे काम काढून घेऊ शकेल.
x.काही अपरिहार्य कारणामुळे उक्त कालावधी दरम्यान आंतरवासिता उपक्रम पूर्ण करणे
शक्य न झाल्यास संबंधीत प्रशिक्षणार्थीने संबंधित कार्यालय प्रमुख यांना लेखी पूर्वसूचना
देणे आवश्यक राहील.
पृष्ट्ठ १८ पैकी ५
# Page 6
शासन निर्णय क्रमांकः कृआंउ-२०२५/प्र.क्र.११३/१३-अे, दिनांक: २८ मे, २०२५
१३. आंतरवासिता उपक्रमाच्या अटी व शर्तीः-
i.आंतरवासिता कालावधीत विद्यार्थ्यांना कोणत्याही प्रकारचे विद्यावेतन (stipend) अथवा
अन्य आर्थिक लाभ अनुज्ञेय असणार नाही.
ii.आंतरवासिता कालावधीत गैरशिस्तीच्या कारणामुळे एखाद्या विद्यार्थ्यांचा आंतरवासिता
उपक्रम रहीत/समाप्त करण्याचा अधिकार सबंधित कार्यालय प्रमुखांना राहील.
iii.आंतरवासिता उपक्रमाच्या नियमांत बदल करण्याचा अधिकार आयुक्त (कृषि) यांच्या
संमतीने कार्यालय प्रमुखांना असेल,
iv.आंतरवासित विद्यार्थ्र्याला शासकीय कामाच्या संबंधित कोणत्याही त्रयस्थ व्यक्तीसोबत
किंवा पक्षकारासोबत कोणताही करार/व्यवहार करता येणार नाही.
v.संबंधित कार्यालयातील समन्वयक तथा मार्गदर्शक हे आंतरवासिता उपक्रमाचा वार्षिक
अहवाल पर्यवेक्षीय कार्यालयास सादर करतील
vi.आयुक्त (कृषि) तसेच अन्य राज्य स्तरीय कार्यालयांचे प्रमुख आंतरवासिता उपक्रमाचा
वार्षिक अहवाल कृषि विभाग, मंत्रालय येथे पाठवतील.
vii.केंद्र शासनाच्या AICTE पोर्टल https://internship.aicte-india.org/ वरील नोंदणीच्या
अनुषंगाने कृषि विभागाअतंर्गत आंतरवासिता पूर्ण केलेल्या विद्यार्थ्यांचा डेटाबेस
(database), त्यांनी तयार केलेले अहवाल इत्यादी माहिती उपलब्ध होण्यासाठी AICTE
पोर्टल सोबत जोडणी करण्यात येईल.
viii.आंतरवासिता उपक्रमामध्ये सुलभता व समानता असावी यासाठी कार्यपद्धतीच्या अनुषंगाने
आवश्यक परिशिष्ट्टे क्र. १ ते ७ सोबत जोडली असून त्याची तंतोतंत अंमलबजावणी करणे
आवश्यक राहील.
सदर शासन निर्णय www.maharashtra.gov.in या संकेतस्थळावर उपलब्ध करण्यात
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18