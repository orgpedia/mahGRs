# Page 1
महाराष्ट्र मत्स्यसेवा संवर्गातील सहायक आयुक्त, मत्स्यव्यवसाय (प्रशासन) गट-अ या पदावर पदोन्नतीने पदस्थापना करण्याबाबत.
महाराष्ट्र शासन
कृषि, पशुसंवर्धन व दुग्धव्यवसाय विकास व मत्स्यव्यवसाय विभाग
शासन आदेश क्र. मत्स्यआ-२०१८/प्र.क्र.३०/पदुम-१२
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १३ डिसेंबर, २०१८.
शासन आदेश :
श्री.यु.एल.पवार, प्रशासकीय अधिकारी, गट-ब, आयुक्त, मत्स्यव्यवसाय आयुक्तालय, मुंबई (वेतनश्रेणी रु.९३००-३४८०० ग्रेड पे ४४००) यांना शासन मान्यतेने “सहायक आयुक्त मत्स्यव्यवसाय (प्रशासन) गट-अ (वेतनश्रेणी रु.१५,६००-३९,१०० ग्रेड पे ५४००) या रिक्त पदावर तात्पुरत्या स्वरुपात पदोन्नतीने पदस्थापना देण्यात येत आहे.
२. सदर पदोन्नती खालील अटींच्या अधीन राहून देण्यात येत आहे :
अ) पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवावज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून भरण्याबाबत साप्रवि- १६-ब यांनी दिनांक १९/१२/२०१७ च्या पत्रान्वये दिलेल्या सूचनांनुसार सदर मान्यता देण्यात येत आहे.
ब) सदर अधिकाऱ्याविरुध्द या आदेशाच्या दिनांकापर्यंत कोणत्याही प्रकारची विभागीय चौकशी सुरु झालेली नाही.
क) या तदर्थ पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
ड) उपरोक्त अधिकाऱ्याने शासनाने वेळावेळी विहित केलेल्या संगणक हाताळणीबाबतच्या परिक्षा उत्तीर्ण केलेली असणे आवश्यक आहे.
३. पदोन्नत झालेल्या वरिल अधिकाऱ्याची पदोन्नतीने नियुक्ती ही सार्वजनिक सेवेच्या हितार्थ व प्रशासकीय सोयीच्या दृष्टीने खालीलप्रमाणे करण्यात येत आहे.
-----------------------------------------------------------------------------------------------------------------
| अ.क्र. | अधिकाऱ्याचे नाव | सध्या धारण करीत असलेले पद | पदोन्नतीने नियुक्तीचे पद | अभिप्राय |
| १ | २ | ३ | ४ | ५ |
| १ | श्री.यु.एल. पवार | प्रशासकीय अधिकारी, मत्स्यव्यवसाय,गट-ब | सहायक आयुक्त, मत्स्यव्यवसाय ( प्रशासन), गट-अ | रिक्त पदी |
-----------------------------------------------------------------------------------------------------------------
४. वरील पदोन्नत अधिकारी हे नवीन नियुक्तीच्या जागी कोणत्या दिनांकास हजर झाले याबाबत संबंधित अधिकाऱ्यांनी शासनास vijay.chaudhari@gov.in या ई-मेल आयडीवर त्वरीत अवगत करावे.
# Page 2
शासन आदेश क्रमांकः मत्स्यआ-२०१८/प्र.क्र.३०/पदुम-१२
५. पदोन्नत झालेल्या अधिकाऱ्याने सहायक आयुक्त ( प्रशासन ) या पदाचा कार्यभार ग्रहण केल्यावर वेतननिश्चितीचा विकल्प तात्काळ द्यावा. असा विकल्प न दिल्यास त्याची वेतननिश्चिती महाराष्ट्र नागरी सेवा ( ( वेतन ) नियमावली, १९८१ मधील नियम क्र.११ (१) (अ) नुसार पदोन्नतीचा दिनांक विचारात घेऊन करण्यात यावी.