# Page 1
कृषिविषयक आकडेवारीचा वेळेवर अहवाल देण्याच्या योजनेतील सन २०१८-१९ मधील अखर्चित राहीलेला निधी सन २०१९-२० मध्ये वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: टीआरए -२०१९/प्र.क्र.९१/११-अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०० ०३२.
तारीख: २७ ऑगस्ट, २०१९
वाचा - १) कृषि व पदूम विभाग शासन निर्णय क्र.पदसातत्य-२०१९/प्र.क्र.३८/११-ओ, दि.२७.०२.२०१९ २) शासन परिपत्रक,वित्त विभाग क्र.अर्थसं-२०१९/प्र.क्र.९२/अर्थ -३, दि.०१.०४.२०१९ ३) भारत सरकार, कृषि मंत्रालय, कृषि व सहकार विभाग यांचे पत्र २-१/२०१९-ASI-ES,
-----------------------------------------------------------------------------
| शासन परिपत्रक,वित्त विभाग क्र.अर्थसं-२०१९/प्र.क्र.९२/अर्थ -३, दि.०१.०४.२०१९ |
| भारत सरकार, कृषि मंत्रालय, कृषि व सहकार विभाग यांचे पत्र २-१/२०१९-ASI-ES, |
| दि.१७.०५.२०१९ |
| कृषि आयुक्तालयाचे पत्र क्र.सां.-५/टीआरओ/४८/२०१९, दि.२७.०५.२०१९ |
-----------------------------------------------------------------------------
४) कृषि आयुक्तालयाचे पत्र क्र.सां.-५/टीआरओ/४८/२०१९, दि.२७.०५.२०१९
प्रस्तावना - महाराष्ट्र राज्यातील कृषिविषयक आकडेवारीचा वेळेवर अहवाल देण्याची योजना या १०० टक्के केंद्र पुरस्कृत योजनेतील ५८ अस्थायी पदे दिनांक १ मार्च, २०१९ ते ३० सप्टेंबर, २०१९ पर्यंत चालू ठेवण्यास संदर्भ क्र. १ च्या शासन निर्णयान्वये मान्यता देण्यात आलेली आहे.
२. कृषिविषयक आकडेवारीचा अहवाल वेळेवर देण्याची योजना (२४०१ २५६९) ही १०० टक्के केंद्रपुरस्कृत योजना असून सन २०१९-२० मध्ये राज्यामध्ये राबविण्यात येत आहे. या योजनेंतर्गत ३१ मार्च, २०१९ अखेर रु.४.२१ लाख इतकी रक्कम अखर्चित म्हणून शिल्लक आहे. केंद्र शासनाने त्यांच्या दि.१७.०५.२०१९ च्या पत्रान्वये सन २०१८-१९ मधील अखर्चित राहीलेली रु.४.२१ लाख इतकी रक्कम सन २०१९-२० या वर्षामध्ये खर्च करण्यास मान्यता दिलेली आहे. तरी सन २०१८-१९ या वर्षातील रु.४.२१ लाख इतकी अखर्चित रक्कम सन २०१९-२० या वर्षामध्ये केंद्र शासनाच्या मान्यतेनुसार तसेच कृषि आयुक्तालयाने केलेल्या विनंतीनुसार ०१ वेतन या बाबीवर खर्च करण्यासाठी संगणक प्रणालीवर (BDS) वितरीत करण्याची बाब शासनाच्या विचाराधीन होती.
शासन निर्णय :
कृषिविषयक आकडेवारीचा अहवाल वेळेवर देण्याची योजना (२४०१ २५६९) ही १०० टक्के केंद्रपुरस्कृत योजना असून सन २०१८-१९ या वर्षातील रु. ४.२१ लाख इतकी अखर्चित रक्कम सन २०१९-२० या वर्षामध्ये केंद्र शासनाच्या मान्यतेनुसार ०१- वेतन या बाबीवर खर्च करण्यासाठी वितरीत करण्यात येत आहे.
# Page 2
शासन निर्णय क्रमांकः टीआरए -२०१९/प्र.क्र.९१/११-अ
२. प्रस्तुत खर्च पुढील लेखाशिर्षाखाली सन २०१९-२० करिता मंजूर केलेल्या अर्थसंकल्पीय तरतूदीतून भागविण्यात यावा -
"मागणी क्रमांक डी-३, २४०१, पीक संवर्धन, (००) (१११) कृषि अर्थशास्त्र व सांख्यिकी (००) (०९) कृषिविषयक आकडेवारीचा वेळेवर अहवाल देण्याची योजना, (१०० टक्के केंद्र पुरस्कृत) (२४०१ २५६९)"
३. प्रस्तुत प्रयोजनार्थ सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे- ५ यांना आहरण व संवितरण अधिकारी तर कृषि संचालक, (विस्तार व प्रशिक्षण) यांना नियंत्रण अधिकारी म्हणून घोषित करण्यात येत आहे.
४. प्रस्तुत शासन निर्णय नियोजन विभाग व वित्त विभाग यांच्या मान्यतेने व त्यांच्या अनौपचारीक संदर्भ अनुक्रमे क्रमांक अनौप सं.क्र.१०४/१४३१, दि.२२.७.२०१९ व अनौप सं. क्र.१८२/२०१९/व्यय-१, दि.३१.७.२०१९ अन्वये निर्गमित करण्यात येत आहे.