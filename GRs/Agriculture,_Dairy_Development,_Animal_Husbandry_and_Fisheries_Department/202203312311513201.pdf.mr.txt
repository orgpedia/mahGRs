# Page 1
सन २०२१-२२ मध्ये नानाजी देशमुख कृषि संजीवनी प्रकल्पासाठी रु.२५७७.९५ लाख निधी वितरीत करणेबाबत.
महाराष्ट्र शासन
कृषी,पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक : नादेकृ ४६२१/प्र.क्र.७५/८-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२
दिनांक : ३१ मार्च, २०२२
संदर्भ:
१. कृषि व पदुम विभाग शासन निर्णय क्र. हअप्र-७१६/प्र.क्र. ८२/राकृवियो कक्ष, दि. १७.०१.२०१८ २. कृषि व पदुम विभाग शासन निर्णय क्र. नादेकृ ४६२१/प्र.क्र.७५/८ ओ, दि.०६.०५.२०२१, दि.२८.०६.२०२१ व दिदे.११.११.२०२२ .
३. कृषि व पदुम विभाग शासन निर्णय क्र. नादेकृ ४६२१/प्र.क्र.९८/८ ओ, दि. ०८.०९.२०२१.
४. कृषि व पदुम विभाग शासन निर्णय क्र. नादेकृ ४६२१/प्र.क्र.१८९/८ ओ, दि.२७ जानेवारी, २०२२.
५. नानाजी देशमुख कृषि संजिवनी प्रकल्प कार्यालयाचे पत्र क्र.नादेकृसंप्र/अंदाजपत्रक २०-२१/ प्र.क्र.१७५/२०२१/८४, दिनांक ९.३.२०२२ प्रस्तावना: हवामान बदलास अतिसंवेदनशील असलेल्या विदर्भ व मराठवाड्यातील ४२१० गावे तसेच विदर्भातील पूर्णा नदीच्या खोऱ्यातील खारपाण पट्ट्यातील ९३२ गावे अशा एकूण ५१४२ गावांमध्ये ६ वर्ष कालावधीत जागतिक बँकेच्या अर्थसहाय्याने सुमारे रू. ४००० कोटी अंदाजित खर्चाचा नानाजी देशमुख कृषि संजिवनी प्रकल्प राबविण्यात येत आहे. या प्रकल्पांतर्गत निवडलेल्या गावांमध्ये विविध बाबींची अंमलबजावणी करण्याकरिता संदर्भ क्रमांक २, ३ व ४ येथील शासन निर्णयान्वये सन २०२१-२२ मध्ये एकूण रु.१३२७ कोटी निधी उपलब्ध करुन देण्यात आला आहे. प्रकल्प व्यवस्थापनाकरिता संदर्भ क्रमांक ५ येथील पत्रान्वये प्रकल्प संचालक, नानाजी देशमुख कृषि संजीवनी प्रकल्प यांनी प्रस्तावित केल्यानुसार, राज्य हिस्स्याच्या लेखाशिर्षाखाली विविध उद्दिष्ट शीर्ष निहाय एकूण रु.२५७७.९५ लाख निधी वितरीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे शासन निर्णय :
१. सन २०२१-२२ करिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना प्रकल्पांतर्गत विविध बाबींची अंमलबजावणी करण्याकरिता प्रकल्पाच्या राज्य हिश्श्या लेखाशिर्षाखाली विविध उद्दिष्ट शीर्ष निहाय एकूण रु.२५७७.९५ लाख निधी (रु. पंचविस कोटी, सत्त्याहत्तर लाख, पंच्याण्णव हजार फक्त) अर्थसंकल्पीय वितरण प्रणालीद्वारे वितरण करण्यास मान्यता देण्यात येत असून त्याचा बाब निहाय तपशील पुढीलप्रमाणे:
---------------------------------------------------------
| अ.क्र. | बाब (उद्दिष्ट शिर्ष) | वितरीत निधी (रु. लाख मध्ये) |
| १ | ०६- दूरध्वनी | ३.०० |
| २ | ११- देशांतर्गत प्रवास भत्ता | १५.०० |
| ३ | ३०- इतर कंत्राटी सेवा | ५.०० |
| ४. | ३३ - अर्थसहाय्य | २५५४.९५ |
|  | राज्य हिश्शा एकूण | २५७७.९५ |
---------------------------------------------------------
२. वरीलप्रमाणे ३३- अर्थसहाय्य खाली उपलब्ध करून देण्यात येत असलेला रु.२५५४.९५ लाख निधी हा प्रकल्पाच्या राज्य हिश्श्याच्या (३० टक्के) (२४०१ A ६५५) लेखाशिर्षाखालील विविध उद्दिष्ट शीर्षांखाली होणा-या बचतीतून पुनर्वितरणाद्वारे उपलब्ध करुन देण्यात येत आहे.
# Page 2
शासन निर्णय क्रमांकः नादेकृ ४६२१/प्र.क्र.७५/८-अ
३. परिच्छेद क्रमांक १ येथील तक्त्यात नमूद केल्यानुसार उद्दीष्ट शीर्ष निहाय उपलब्ध करून दिलेला निधी ३३- अर्थसहाय्य या बाबीकरिता खालील लेखाशिर्षाखाली सन २०२१-२२ मध्ये उपलब्ध केलेल्या तरतुदीतून खर्ची टाकावा.
मागणी क्रमांक डी-३, २४०१ पीक संवर्धन, (११५) लहान / सिमांत शेतकऱ्यांची आणि शेतमजुरांची योजना, (००)(०३) हवामान अनुकूल कृषि प्रकल्प, (राज्य हिस्सा ३०%) (२४०१ A६५५) ४. या शासन निर्णयाद्वारे उपलब्ध करुन देण्यात येत असलेला निधी कोषागारातून आहरण व वितरणाकरिता प्रकल्प संचालक, नानाजी देशमुख कृषि संजीवनी प्रकल्प, मुंबई यांना नियंत्रक अधिकारी आणि वित्त विशेषज्ञ, नानाजी देशमुख कृषि संजीवनी प्रकल्प, मुंबई यांना आहरण व संवितरण अधिकारी म्हणून घोषित करण्यात येत आहे.
५. प्रकल्प संचालकांनी सदर प्रकल्पांतर्गत खर्ची पडणाऱ्या निधीची जागतिक बँकेकडून सत्वर प्रतिपूर्ती मिळवावी व मिळालेल्या प्रतिपूर्तीबाबत शासनास वेळोवेळी अहवाल पाठवावा.
६. प्रकल्प संचालकांनी सदर प्रकल्पांतर्गत झालेल्या कामाचा प्रगती अहवाल शासनास वेळोवेळी सादर करावा.
७. सदर शासन निर्णय नियोजन विभागाच्या मान्यतेने व वित्त विभागाच्या अनौपचारिक संदर्भ क्रमांक १३५/व्यय-१, दिनांक ३१.३.२०२२ अन्वये मिळालेल्या सहमतीनुसार सदर शासन निर्णय निर्गमित करण्यात येत आहे.