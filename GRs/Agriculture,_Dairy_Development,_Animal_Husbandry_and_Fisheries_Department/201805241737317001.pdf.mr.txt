# Page 1
प्रधानमंत्री पीक विमा योजना खरीप हंगाम 2018 मध्ये राज्यात राबविणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. प्रपीवियो-2018/प्र.क्र. 52/11-ओ
मादाम कामा मार्ग, हुतात्मा राजगुरू चौक
मंत्रालय, मुंबई 400 032
दिनांक : : २४ मे, 2018.
वाचा: 1. कृषि व पदुम विभागाचा शासन निर्णय क्र.सीआयओएस/1299/सीआर 89/11ओ, दिनांक 4.12.1999.
2. कृषि व पदुम विभागाचा शासन निर्णय क्र. प्रपिवियो-16/प्र.क्र.26/11ओ, दिनांक 29.04.2016.
3. केंद्र शासनाच्या कृषि व कल्याण मंत्रालयांचे पत्र क्र. 13015/01/2016/क्रेडिट 2, दिनांक 01.03.2018.
प्रस्तावना :
प्रधानमंत्री पिक विमा योजना राज्यात खरीप हंगाम २०१६ पासून राज्य शासनाचे संदर्भिय शासन निर्णय क्र.
२ अन्वये राबविण्यात येत आहे. त्याच धर्तीवर केंद्र शासनाचे संदर्भ क्र 3 चे पत्रानुसार राज्यातील अधिसूचित क्षेत्रातील अधिसूचित पिकांसाठी प्रधानमंत्री पीक विमा योजना खरीप हंगाम 2018 मध्ये राज्यात पुढे चालु ठेवण्याची बाब शासनाच्या विचाराधीन होती.
शासन निर्णय :
खरीप हंगाम 2018 मध्ये राज्यात प्रधानमंत्री पीक विमा योजना खालील मार्गदर्शक सूचनानुसार अधिसुचित क्षेत्रातील अधिसूचित पिकांसाठी विमा क्षेत्र घटक धरुन (Area Approach) राबविण्याचा निर्णय शासनाने घेतलेला आहे.
1. योजनेची उद्दीष्टये :
1. नैसर्गिक आपत्ती, किड आणि रोगामुळे पिकांचे नुकसान झाल्यास शेतक-यांना विमा संरक्षण देणे.
2. शेतक-यांना नाविन्यपूर्ण व सुधारीत मशागतीचे तंत्रज्ञान व सामुग्री वापरण्यास प्रोत्साहन देणे.
3. पिकांच्या नूकसानीच्या अत्यंत कठीण परिस्थितीतही शेतक-यांचे आर्थिक स्थैर्य अबाधित राखणे.
4. कृषि क्षेत्रासाठीच्या पत पुरवठयात सातत्य राखणे.
2. योजनेची प्रमुख वैशिष्ट्ये :
1. प्रधानमंत्री पीक विमा योजना कर्जदार शेतकऱ्यांना अधिसूचित क्षेत्रातील अधिसूचित पिकांसाठी बंधनकारक असून बिगर कर्जदार शेतकऱ्यांना ऐच्छिक आहे.
2. खातेदारांचे व्यतिरिक्त कुळाने अगर भाडेपट्टीने शेती करणारे शेतकरी या योजनेत भाग घेण्यास पात्र आहेत.
3. या योजनेअंतर्गत वास्तवदर्शी दराने विमा हप्ता आकारण्यात येणार असून शेतकऱ्यांवरील विमा हप्त्याचा भार कमी करण्यासाठी शेतकऱ्यांनी भरावयाचा विमा हप्ता हा खरीप हंगामासाठी 2 टक्के, रब्बी हंगामासाठी 1.5 टक्के व नगदी पिकांसाठी 5 टक्के असा मर्यादित ठेवण्यात आला आहे.
4. या योजनेअंतर्गत जोखिमस्तर सर्व पिकांसाठी 70 टक्के असा निश्चित करण्यात आला आहे.
5. अधिसुचित क्षेत्रातील अधिसुचित पिकांचे उंबरठा उत्पन्न हे मागील 7 वर्षाचे सरासरी उत्पन्न (नैसर्गिक आपत्ती जाहीर झालेली 2 वर्षे वगळून) गुणीले त्या पिकाचा जोखिमस्तर विचारात घेवून निश्चित केले जाईल.
6. जोखमीच्या बाबी - योजनेअंतर्गत जोखमींची व्याप्ती वाढविण्यात आली असून त्यामध्ये खालील बाबींचा समावेश करण्यात आला आहे.
# Page 2
शासन निर्णय क्रमांकः प्रपीवियो-2018/प्र.क्र.52/11-अ
6. 1) पिक पेरणीपासून काढणीपर्यतच्या कालावधीत नैसर्गिक आग, वीज कोसळणे, गारपीट, चक्रीवादळ, पूर, भुस्खलन, दुष्काळ, पावसातील खंड, किड व रोग इत्यादी बाबींमुळे पिकांच्या उत्पन्नात येणारी घट.
6. 2) हवामान घटकांच्या प्रतिकूल परिस्थिती मुळे पिकांची पेरणी किंवा लावणी न झाल्यामुळे होणारे नुकसान 6.3) पिकांच्या हंगामामध्ये हवामानातील प्रतिकूल परिस्थितीमुळे पिकांचे होणारे नुकसान 6.4) काढणी पश्चात नुकसान 6.5) स्थानिक नैसर्गिक आपत्तीमुळे होणारे नुकसान
3. योजनेत समाविष्ट पिके व शेतकरी:
या योजनेअंतर्गत अन्नधान्य पिके, गळीतधान्य पिके व नगदी पिकांना विमा संरक्षण मिळेल. सदर योजना राज्यात शासनाने खरीप हंगामासाठी अधिसुचित केलेल्या महसुल मंडळ/मंडळगट किंवा तालुका/तालुकागट स्तरावर खालील अधिसुचित 15 पिकांसाठी राबविण्यात येईल.
----------------------------------------------------------------------------------
| पिक वर्गवारी | अधिसुचित पिके |
| तृणधान्य व कडधान्य पिके | भात, खरीप ज्वारी, बाजरी, नाचणी, मका, तुर, मुग, उडीद, (८) |
| गळीत धान्य पिके | सोयाबीन, भुईमुग, तीळ, सूर्यफूल, कारळे. (५) |
| नगदी पिके | कापूस, खरीप कांदा. (२) |
----------------------------------------------------------------------------------
राज्यात अधिसुचित क्षेत्रासाठी भात पिक अधिसुचित करण्यात आले असून यासाठी उंबरठा उत्पन्न व चालु वर्षाचे सरासरी उत्पन्न हे तांदुळ गृहित धरुन निश्चित केले आहे.
अधिसूचित क्षेत्रात, अधिसूचित पिके घेणारे (कुळाने अगर भाडेपट्टीने शेती करणाऱ्या शेतकऱ्यांसह सर्व शेतकरी या योजनेत भाग घेण्यास पात्र आहेत. जे शेतकरी विविध वित्त संस्थांकडून पीक कर्ज घेतात अशा कर्जदार शेतकऱ्यांना योजना बंधनकारक असून बिगर कर्जदार शेतकऱ्यांना ऐच्छिक राहील.
4. पिकनिहाय विमा हप्ता दर व विमा हप्ता अनुदान :
या योजनेअंतर्गत विमा हप्ता दर हा वास्तवदर्शी दराने आकारला जाणार आहे. तथापि, सर्व शेतकऱ्यांनी भरावयाचा प्रति हेक्टरी विमा हप्ता दर खालीलप्रमाणे आहे.
-----------------------------------------------------------------------------------------------------------------
| अ.क्र. | पिके | शेतक-यांनी भरावयाचा विमा हप्ता |
| 1 | सर्व अन्नधान्य व गळीत धान्य पिके | विमा संरक्षीत रक्कमेच्या 2 टक्के किंवा वास्तवदर्शी दर यापैकी जे कमी असेल ते. |
| 2 | नगदी पिके (कापूस व कांदा) | विमा संरक्षीत रक्कमेच्या 5 टक्के किंवा वास्तवदर्शी दर यापैकी जे कमी असेल ते. |
-----------------------------------------------------------------------------------------------------------------
या योजनेअंतर्गत निश्चित करण्यात आलेला पिक निहाय प्रति हेक्टरी विमा हप्ता दर व शेतक-यांनी प्रत्यक्षात भरावयाचा विमा हप्ता यामधील फरक हा सर्वसाधारण विमा हप्ता अनुदान समजण्यात येईल आणि हे अनुदान केंद्र व राज्य शासनामार्फत समप्रमाणात दिले जाईल. विमा कंपनींना देण्यात येणाऱ्या राज्य शासनाच्या विमा हप्ता अनुदानाची रक्कम भारतीय कृषि विमा कंपनीमार्फत (AIC) अदा करण्यात येईल.
पृष्ठ 29 पैकी 2
# Page 3
शासन निर्णय क्रमांकः प्रपीवियो-2018/प्र.क्र.52/11-अ
5. विमा संरक्षित रक्कम व शेतकऱ्यांनी भरावयाचा पीक विमा हप्ता :
प्रधानमंत्री पीक विमा योजनेअंतर्गत राज्यात सन 2018 - 19 साठी सर्वसाधारणपणे जिल्हास्तरीय पीक कर्ज दर समितीने निश्चित केलेल्या पीक कर्ज दराप्रमाणे पिकनिहाय विमा संरक्षीत रक्कम निश्चित करण्यात आलेली आहे.
त्याचप्रमाणे जिल्हांतर्गत पिकनिहाय पीक कर्ज दरामध्ये मोठ्या प्रमाणात तफावत असून, राज्य पीक कर्ज दर समितीच्या दरांपेक्षा काही जिल्हयांमध्ये असाधारण दराने पीक कर्ज दरास मान्यता देण्यात आलेली आहे. यासंदर्भात ज्या जिल्हयात राज्य पीक कर्ज दर समितीने निश्चित केलेल्या कर्ज दरापेक्षा जादा दर निश्चित केलेला आहे, त्या जिल्हयाचे पीक कर्ज दरांचे पुनर्विलोकन करण्यात आलेले आहे.
जिल्हा समुह (क्लस्टर) क्र १, 2, 3, 5, 6, 7 व 8 मधील जिल्हानिहाय, पिकनिहाय विमा संरक्षित रक्कम, विमा हप्ता दर, विमा हप्ता अनुदान इ. बाबतचा तपशील प्रपत्र अ-1 ते अ- 34 मध्ये (प्रपत्र अ 5, अ 10, अ 15, अ 19 वगळून) सोबत जोडला आहे.
तथापि, समुह क्र 4 मधील प्रपत्र अ5, अ 10, अ 15, अ 19 बाबतचा शासन निर्णय यथावकाश निर्गमित करण्यात येईल.
6. विमा क्षेत्र घटक :
ही योजना क्षेत्र हा घटक (Arca Approch) धरुन राबविण्यात येणार असून, पिकनिहाय अधिसूचित विमा क्षेत्र घटक म्हणजेच मंडळ किंवा मंडळगट आणि तालुका किंवा तालुकागट यांची यादी सोबतचे परिशिष्टानुसार आहे.
+} , } अशा महिरुपी कंसाव्दारे मंडळगट किंवा तालुकागट विमा क्षेत्र घटक दर्शवित असून, सदरचे परिशिष्ट या शासन निर्णयासोबत जोडले आहे.
विमा अधिसूचित क्षेत्र निश्चिती करतांना समान सरासरी उत्पादकता परिगणना विचारात घेतली जाते.
----------------------------------------------------------------------------
| अ.क्र. | पीक कापणी प्रयोगाचे विमा अधिसूचित क्षेत्र | किमान नमूना प्रयोग संख्या |
| 1 | जिल्हा | २४ |
| 2 | तालुका | १६ |
| 3 | महसूल मंडळ | १० |
| 4 | ग्राम पंचायत | ४ प्रमुख पिकासाठी व दुय्यम पिकांसाठी ८ प्रयोग |
----------------------------------------------------------------------------
यासंदर्भात, ग्रामपंचायत स्तरावर अधिसूचित क्षेत्र निश्चित करणे व पीक कापणी प्रयोग घेण्याच्या शक्यतेबाबत चर्चा करण्यात आली. तथापि, वास्तवात तसे करणे शक्य नसल्याने, महसूल मंडळ, महसूल मंडळ गट, तालुका स्तरावरच प्रधानमंत्री पीक विमा योजना राबविण्याचा निर्णय घेण्यात आलेला आहे. यासंदर्भात महसूल मंडळ व महसूल मंडळ गट स्तरावर सद्यपरिस्थितीत १२ पीक कापणी प्रयोगांचे नियोजन करण्यात येते. याच अनुषंगाने क्षेत्रिय स्तरावर पीक कापणी प्रयोगाचे महसूल मंडळ वा महसूल मंडळ गट स्तरावर नियोजन करतांना किमान १२ पीक कापणी प्रयोगापेक्षा अधिकचे पीक कापणी प्रयोगांचे ग्रामपंचायत स्तरावर नियोजन करण्याचे संबंधित जिल्हयाचे जिल्हाधिकारी यांना स्वातंत्र्य देण्यात येत आहे. स्थानिक स्तरावर उपलब्ध साधनसामग्री, मनुष्यबळ यांच्या अनुषंगाने जिल्हाधिकारी यांनी पीक विम्याकरीता अधिसूचित क्षेत्रातील अधिसूचित पिकांकरीता पीक कापणी प्रयोगांचे नियोजन करावे. पीक विमा अधिसूचित क्षेत्राचे अधिसूचित पिकाची सरासरी उत्पादकता निश्चितीसाठी या सर्व पीक कापणी प्रयोगांची सरासरी उत्पादकता परिगणना करण्यासाठी वापरण्यात यावी.
प्रधानमंत्री पीक विमा योजनेअंतर्गत पीक कापणी प्रयोगांद्वारे मिळणारे उत्पन्नाचे अंदाज हे अचूक व दिलेल्या कालमर्यादेमध्ये प्राप्त करणे करिता उपग्रहाद्वारे प्राप्त प्रतिमांच्या सहाय्याने पीक कापणी प्रयोग आयोजित करणे,
पृष्ठ 29 पैकी 3
# Page 4
शासन निर्णय क्रमांकः प्रपीवियो-2018/प्र.क्र.52/11-अ
तसेच, पिकांच्या उत्पन्नाच्या अंदाजासाठी अत्याधुनिक तंत्रज्ञान उदा. रिमोट सेंसिंग टेक्नॉलॉजी (आर.एस.टी.), ड्रोन (Dynamic Remotely Operated Navigation Equipment), स्मार्टफोन इ. चा वापर करणेबाबत केंद्र शासनाने सुचित केलेले आहे. या योजनेअंतर्गत पीक कापणी प्रयोगासाठी केंद्र शासनाने विकसित केलेल्या मोबाईल अॅपचा वापर करणे बंधनकारक आहे.
7. विमा संरक्षणाच्या बाबी : प्रधानमंत्री पीक विमा योजनेअंतर्गत पुढील कारणामुळे म्हणजेच शेतकऱ्यांस टाळता न येण्याजोग्या कारणामुळे झालेल्या नुकसानीस विमा संरक्षण मिळेल.
7.1) पिक पेरणी पासून काढणी पर्यन्तच्या कालावधीत पिकांच्या उत्पादनात येणारी घट (Standing Crops) : अ) नैसर्गिक आग, वीज कोसळणे. ब) गारपीट, चक्रीवादळ.
क) पूर, भूस्खलन, दुष्काळ, पावसातील खंड ड) किड व रोग इ.
7.2) पीक पेरणीपुर्व / लावणीपूर्व नुकसान :
अपूरा पाऊस, हवामानातील इतर घटकांच्या प्रतिकुल परिस्थितीमुळे अधिसुचित मुख्य पिकांची अधिसुचित क्षेत्रात व्यापक प्रमाणावर पेरणी / लावणी न झालेल्या क्षेत्रासाठी (सदरची पेरणी / लावणी न झालेले क्षेत्र हे सर्वसाधारण क्षेत्राच्या 75 टक्के पेक्षा जास्त असावे) विमा संरक्षण देय राहील.
7.3) हंगामातील प्रतिकूल परिस्थितीत झालेले नुकसान (Payment of Claims due to mid seasons Adversity) :
हंगामातील प्रतिकूल परिस्थितीत उदा. पूर, पावसातील खंड, दुष्काळ इत्यादी बाबींमुळे शेतक-यांच्या अपेक्षित उत्पन्नामध्ये उंबरठा उत्पन्नाच्या 50 टक्के पेक्षा जास्त घट अपेक्षित असेल तर विमा संरक्षण देय राहील.
7.4) काढणी पश्चात नुकसान :
चक्रीवादळ, अवेळी पाऊस यामुळे कापणी/काढणी नंतर सुकवणीसाठी शेतात पसरवून ठेवलेल्या अधिसुचित पिकाचे नुकसान झाल्यास वैयक्तिक स्तरावर पंचनामे करुन नुकसान भरपाई निश्चित केली जाईल.
7.5) स्थानिक नैसर्गिक आपत्ती : या बाबी अंतर्गत विमा संरक्षित क्षेत्र जलमय झाल्यास, भूस्खलन व गारपीट या स्थानिक नैसर्गिक आपत्तीमुळे नुकसानग्रस्त झाल्यामुळे होणारे अधिसुचित पिकाचे नुकसान हे वैयक्तिकस्तरावर पंचनामे करुन निश्चित करण्यात येणार आहे.
> युध्द आणि अणूयुध्दाचे दुष्परिणाम हेतुपुरस्सर केलेल्या नुकसानीस व इतर टाळता येण्याजोग्या धोक्यास विमा संरक्षण मिळणार नाही.
8. योजना कार्यान्वयीन यंत्रणा :
राज्यात खरीप हंगाम 2018 मध्ये सदरची योजना खाली नमुद केलेल्या विमा कंपनीकडून संबंधीत जिल्हा समुह क्षेत्र (क्लस्टर) यांत राबविण्यात येईल.
---------------------------------------------------------------------------------------------------------------------------------------------------------------------------------------------------------------------------------------------------
| जिल्हा समुह क्र | समाविष्ट जिल्हे | विमा कंपनीचे नाव व पत्ता |
| 1 | यवतमाळ, औरंगाबाद, धुळे, गोंदिया, रत्नागिरी (5 जिल्हे ) | इफ्को टोकीओ जनरल इन्शुरन्स कंपनी लिमिटेड, 6 वा मजला, सुयोग प्लॅटीनम, मंगलदास रोड, पुणे-४११००१ दुरध्वनी क्र. 020-67278900 टोल फ्री. क्र. 1800 103 5499 इमेल आय डी agrimh@iffcotoklo.co.in |
---------------------------------------------------------------------------------------------------------------------------------------------------------------------------------------------------------------------------------------------------
पृष्ठ 29 पैकी 4
# Page 5
शासन निर्णय क्रमांकः प्रपीवियो-2018/प्र.क्र.52/11-अ
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| जिल्हा समुह क्र | समाविष्ट जिल्हे | विमा कंपनीचे नाव व पत्ता |
| 2 | बीड, सांगली, नासिक, रायगड (4 जिल्हे) | ओरिएन्टल इन्शुरन्स कंपनी लिमिटेड, पहिला मजला, मेफेयर टॉवर्स, पुणे-मुंबई रोड, वाकडेवाडी, शिवाजी नगर, पुणे ०५ दुरध्वनी क्र. 020-41320084 टोल फ्री. क्र. 1800 118485 इमेल आय डी : 160012@orientalinsurance.co.in |
| 3 | जालना, वाशिम, नागपूर, गडचिरोली, पालघर (5 जिल्हे ) | आयसीआयसीआय लोंबार्ड जनरल इन्शुरन्स कंपनी लिमिटेड, ऑफिस नं. २०६- 219 सौरभ हॉल, ससून रोड पुणे स्टेशन पुणे ४११001 दुरध्वनी क्र. 020-39820100 टोल फ्री. क्र.18002666 इमेल आय डी rajkishore.pathak@icicilombard.com vijay.shukla@icicilombard.com |
| 4 | लातूर, अहमदनगर,कोल्हापूर, सिंधुदूर्ग | स्वतंत्रपणे शासन निर्णय निगर्मित करण्यात येईल |
| 5 | नांदेड, हिंगोली, वर्धा, ठाणे (4 जिल्हे ) | इफ्को टोकीओ जनरल इन्शुरन्स कंपनी लिमिटेड, 6 वा मजला, सुयोग प्लॅटीनम, मंगलदास रोड, पुणे-४११००१ दुरध्वनी क्र. 020-67278900 टोल फ्री क्र. 1800 103 5499 इमेल आय डी agrimh@iffcotokio.co.in |
|  | उस्मानाबाद, जळगाव, सोलापूर, सातारा (4 जिल्हे) | ओरिएन्टल इन्शुरन्स कंपनी लिमिटेड, पहिला मजला, मेफेयर टॉवर्स, पुणे-मुंबई रोड, वाकडेवाडी, शिवाजी नगर, पुणे ४११००५ दुरध्वनी क्र. 020-41320084 टोल फ्री क्र. 1800 118485 इमेल आय डी : 160012@orientalinsurance.co.in |
| 7 | परभणी, अमरावती, भंडारा, पुणे (4 जिल्हे) | इफ्को टोकीओ जनरल इन्शुरन्स कंपनी लिमिटेड, 6 वा मजला, सुयोग प्लॅटीनम, मंगलदास रोड, पुणे-४११००१ दुरध्वनी क्र. 020-67278900 टोल फ्री क्र. 1800 103 5499 इमेल आय डी agrimh@iffcotokio.co.in |
| 8 | अकोला, बुलडाणा, चंद्रपुर, नंदुरबार (4 जिल्हे) | आयसीआयसीआय लोंबार्ड जनरल इन्शुरन्स कंपनी लिमिटेड, ऑफिस नं. २०६- 219 सौरभ हॉल, ससून रोड पुणे स्टेशन पुणे-४११001 दुरध्वनी क्र. 020-39820100 टोल फ्री. क्र.18002666 इमेल आय डी rajkishore.pathak@icicilombard.com vijay.shukla@icicilombard.com |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ 29 पैकी 5
# Page 6
शासन निर्णय क्रमांकः प्रपीवियो-2018/प्र.क्र.52/11-अ
9. योजनेचे वेळापत्रक : केंद्र शासनाच्या मार्गदर्शक सुचनांनूसार कर्जदार / बिगर कर्जदार शेतकऱ्यांनी बँकेकडे विमा प्रस्ताव सादर करणे आणि बँकांनी कर्जदार / बिगर कर्जदार शेतकऱ्यांचे प्रस्ताव संबंधीत विमा कंपनीकडे सादर करणे याबाबतची अंतिम मुदत खालील प्रमाणे निश्चित केलेली आहे.
कर्जदार शेतकरी :
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | बाब | खरीप |
| 1 | पिक कर्ज मंजूर कालावधी: ज्या कर्जदार  |  शेतकऱ्यांना सदरची योजना बंधनकारक आहे. | दि. १ एप्रिल ते दि.३१ जुलै २०१८ |
| 2 | कर्जदार शेतकऱ्यांनी विमा प्रस्ताव सादर  |  करण्याचा अंतिम दिनांक. | दि. ३१ जुलै २०१८ |
| 3 | बँकांच्या शाखेने कर्जदार शेतकऱ्यांची विमा  |  घोषणापत्रे (डिक्लरेशन) विमा कंपनीस व जिल्हा मध्यवर्ती सहकारी बँकेस (प्राथमिक कृषि पतसंस्था) सादर करण्याचा अंतिम दिनांक. | दि.३१ जुलै, २०१८ नंतर कर्जदार शेतकऱ्यांच्या बाबतीत १५ दिवस (दिनांक २२ ऑगस्ट २०१८ पर्यंत) (कार्यालयीन कामकाजाचे दिवस धरुन). |
|  | कर्जदार शेतकऱ्यांची विमा घोषणापत्रे (डिक्लरेशन्स) जिल्हा मध्यवर्ती सहकारी बँका / नोडल बँकेकडून संबंधित विमा कंपनीस पाठविण्याचा अंतिम दिनांक, | नोडल बँकेस विमा घोषणापत्रे (डिक्लरेशन्स) प्राप्त झाल्यापासून ७ दिवसांच्या आत. (दि. ३१ ऑगस्ट, २०१८ पर्यंत). |
| 5 | सरासरी उत्पन्नाची आकडेवारी विमा कंपनीस सादर करण्याची मुदत | खरीप पिके (तूर, कापूस व कांदा वगळून) 31 जानेवारी, 2019 कापूस 28 फेब्रुवारी, 2019 तूर व कांदा - 31 मार्च, 2019 |
|  | नुकसान भरपाई अदा करणे. | सरासरी उत्पन्नाची आकडेवारी, अनुदान इत्यादी प्राप्त झाल्यानंतर ३ आठवडे. |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
बिगर कर्जदार शेतकरी :
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | बाब  |  | खरीप |
| 1 | बिगर कर्जदार शेतकऱ्यांनी विमा प्रस्ताव सादर  |  करण्याचा अंतिम दिनांक. | २४ जुलै, २०१८ |
| 2 | बँकांच्या शाखेने बिगर कर्जदार शेतकऱ्यांची विमा घोषणापत्रे (डिक्लरेशन) विमा कंपनीस व जिल्हा मध्यवर्ती सहकारी बँकेस (प्राथमिक कृषि पतसंस्था) सादर करण्याचा अंतिम दिनांक. | बिगर कर्जदार शेतकऱ्यांच्या बाबतीत ७ दिवस (दिनांक २ ऑगस्ट २०१८ पर्यंत) कार्यालयीन कामकाजाचे दिवस धरुन). |
| 3 | विमा कंपनीच्या प्रतिनिधींमार्फत विमा योजनेत सहभागी करुन घेतलेल्या बिगर कर्जदार शेतकऱ्यांची विमा घोषणापत्रे (डिक्लरेशन) विमा कंपनीस पाठविण्याचा अंतीम दिनांक. | विमा घोषणापत्र / विमा हप्ता जमा झाल्यापासून ७ दिवसांच्या आत. (कार्यालयीन कामकाजाचे दिवस धरुन). |
|  | बिगर कर्जदार शेतकऱ्यांची विमा घोषणापत्रे (डिक्लरेशन) जिल्हा मध्यवर्ती सहकारी बँक /नोडल बँकेकडून संबंधीत विमा कंपनीस पाठविण्याचा अंतिम दिनांक. | नोडल बँकेस विमा घोषणापत्रे (डिक्लरेशन) प्राप्त झाल्यापासून 7 दिवसांचे आत. बिगर कर्जदार शेतक-यांच्या बाबतीत 7 दिवस (दिनांक 13 ऑगस्ट 2018 पर्यन्त). |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ 29 पैकी 6
# Page 7
शासन निर्णय क्रमांकः प्रपीवियो-2018/प्र.क्र.52/11-अ
---------------------------------------------------------------------------------------------------------------------------------------------------------------------------
| अ.क्र. | बाब | खरीप |
| 5 | सरासरी उत्पन्नाची आकडेवारी विमा कंपनीस सादर करण्याची मुदत | खरीप पिके (तुर, कापूस व कांदा वगळून) 31 जानेवारी, 2019 कापूस 28 फेब्रुवारी, 2019 तुर व कांदा - 31 मार्च, 2019 |
|  | नुकसान भरपाई अदा करणे. | सरासरी उत्पन्नाची आकडेवारी प्राप्त झाल्यानंतर 3 आठवडे. |
---------------------------------------------------------------------------------------------------------------------------------------------------------------------------
९.१ बोगस पिक विमा प्रकरणात फौजदारी कारवाई करणे :
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| 1. | ज्या सर्व्हे नंबरसाठी व क्षेत्रासाठी पिक विमा काढण्यात आलेला आहे, त्या क्षेत्राच्या ७/१२  |  उताऱ्यावर शेतकऱ्याचे नाव नसणे, ७/१२ उताऱ्यावर नोंद क्षेत्रापेक्षा अधीकच्या क्षेत्रासाठी  |  विमा काढणे, अर्थात पिक विम्याची बोगस प्रकरणे करणे. | ज्या सर्व्हे नंबरसाठी व क्षेत्रासाठी पिक विमा काढण्यात आलेला आहे, त्या क्षेत्राच्या ७/१२ उताऱ्यावर शेतकऱ्याचे नाव नसणे, ७/१२ उताऱ्यावर नोंद क्षेत्रापेक्षा अधीकच्या क्षेत्रासाठी विमा काढणे, बोगस ७/१२ व पिक पेरा नोंदीच्या आधारे पिक विम्याची बोगस प्रकरणे करणे, अशा बाबी निदर्शनास आल्याचे पुराव्यानिशी सिध्द झाल्यास, अशा प्रकरणात संबंधित दोषींवर फौजदारी गुन्हे दाखल करण्याची जबाबदारी संबंधित जिल्हयाच्या जिल्हाधिकाऱ्यांची राहील. संबंधित संबंधित तालुक्याच्या तहसीलदारांमार्फत असे गुन्हे पोलीस स्थानकात दाखल करण्यात यावेत. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
10. नुकसान भरपाई ठरविण्याची पध्दत :
10.1 : हंगामाच्या अखेरीस सरासरी उत्पन्नाच्या आधारे नुकसान भरपाई निश्चित करणे.
प्रधानमंत्री पीक विमा योजनेत राष्ट्रीय कृषि विमा योजनेतील तरतुदीनुसार नुकसान भरपाई निश्चित करण्यात येईल. सदरची निश्चित होणारी नुकसान भरपाई ही शासनाने निर्धारित केलेल्या विमा क्षेत्र घटकातील (Insurance Unit) पीक कापणी प्रयोगावरून उपलब्ध झालेल्या उत्पादनाच्या सरासरी आकडेवारीवर आधारित असेल. जर एखाद्या निर्धारित क्षेत्रातील विमा संरक्षित पिकाचे त्यावर्षीचे दर हेक्टरी सरासरी उत्पन्न उंबरठा उत्पन्नापेक्षा कमी आले, तर त्या क्षेत्रातील सर्व विमाधारक शेतकऱ्यांचे नुकसान झाले असे गृहीत धरण्यात येईल. एका विमा घटकातील उंबरठा उत्पन्न किंवा हमी उत्पन्न हे सर्व पिकांसाठी मागील 7 वर्षाचे (नैसर्गिक आपत्ती/ दुष्काळ इ. 2 वर्ष वगळून किमान 5 वर्षाचे उत्पन्न) सरासरी उत्पन्न × जोखीमस्तर असेल. या योजनेअंतर्गत सर्व पिकांसाठी 70 टक्के समान जोखीमस्तर निश्चित करण्यात आला आहे. उंबरठा उत्पन्न निश्चित करणेसाठी मागील 7 वर्षातील नैसर्गिक आपत्ती/दुष्काळ इत्यादिची 2 वर्ष वगळून किमान 5 वर्षाचे पिकाचे सरासरी उत्पन्न विचारात घेतले जाणार आहे.
महसुल व वन विभागाचा शासन निर्णय क्र एससीवाय-2014/प्रक्र 257/म-7, दिनांक 14.01.2015 व एससीवाय-2015/प्रक्र 311/म-7, दिनांक 09.11.2015 तसेच एससीवाय-2016/प्रक्र 01/म-7, दिनांक 23.03.2016 अन्वये सन 2014 व 2015 ही वर्षे दुष्काळसदृश्य म्हणून जाहीर करण्यात आली आहेत. तसेच खरीप हंगाम 2018 साठीचे अधिसुचित क्षेत्र व पिकनिहाय उंबरठा उत्पन्न कृषि विभागाच्या http://www.krishi.maharashtra.gov.in या संकेतस्थळावर उपलब्ध करुन देण्यात आले आहे.
नुकसान भरपाई ठरविण्याचे सूत्र :
उंबरठा उत्पन्न - चालू वर्षाचे सरासरी उत्पन्न
नुकसान भरपाई - X विमा संरक्षित रक्कम (रु. प्रति हे.) उंबरठा उत्पन्न
पृष्ठ 29 पैकी 7
# Page 8
शासन निर्णय क्रमांकः प्रपीवियो-2018/प्र.क्र.52/11-अ
जर एखाद्या विमा क्षेत्र घटकात निर्धारित केलेल्या संख्येप्रमाणे पीक कापणी प्रयोग पिकाखालील क्षेत्रा अभावी होऊ शकले नाहीत तर संबंधित विमा कंपन्यांनी राज्य शासनाच्या संमतीने शेजारील विमा क्षेत्र घटकाचे उत्पन्न गृहीत धरून किंवा उच्चतम विमा क्षेत्र घटकाचे उत्पन्न गृहीत धरून निश्चित करावे.
10.2 हंगामातील प्रतिकूल परिस्थितीत नुकसान भरपाई निश्चित करणे.
हंगामातील प्रतिकुल परिस्थितीत उदा. पूर, पावसातील खंड, दुष्काळ इ. बाबींमुळे शेतकऱ्यांच्या अपेक्षीत उत्पादनामध्ये उंबरठा उत्पादनाच्या 50 टक्के पेक्षा जास्त घट अपेक्षीत असेल तर नुकसान भरपाईच्या प्रमाणात विमा धारक शेतकऱ्यांना 25 टक्के मर्यादेपर्यंत आगाऊ रक्कम देण्यात येईल.
अ) सदर नुकसान भरपाईचे निकष खालीलप्रमाणे : 1. जर अधिसुचित क्षेत्रातील अधिसुचित पिकाचे अपेक्षित उत्पन्न हे त्या पिकाच्या उंबरठा उत्पन्नाच्या 50 टक्के पेक्षा कमी असेल तर सर्व अधिसुचित विमा क्षेत्र हे सदरच्या मदतीसाठी पात्र राहतील.
2. प्रातिनिधीक सुचकांच्या आधारे संबंधित जिल्हाधिकारी यांनी नुकसान भरपाई देण्याबाबत अधिसुचना काढाव्यात.
3. अधिसुचित विमा क्षेत्रातील विशिष्ट पीक किंवा पिकांचा गट यांना मार्गदर्शक सुचनांच्या अधिन राहुन नुकसान भरपाई देण्याबाबत संबंधित जिल्हाधिकारी यांनी अधिसुचना काढावी.
4. विमा कंपनी व राज्य शासनाचे अधिकारी यांच्या संयुक्त पहाणीनुसार विमा कंपनीमार्फत नुकसानीचे प्रमाण व दयावयाची नुकसान भरपाई ठरविली जाईल.
5. संबंधित जिल्हाधिकारी यांचेमार्फत जाहीर केल्या जाणाऱ्या नुकसानीच्या अधिसुचने अगोदर ज्या शेतकऱ्यांनी विमा हप्ता रक्कम भरली आहे किंवा त्यांच्या खात्यातून विमा हप्ता रक्कम वजा करुन घेण्यात आली आहे असेच शेतकरी सदर मदतीसाठी पात्र राहतील.
6. अपेक्षित नुकसान भरपाई रक्कमेच्या 25 टक्के मर्यादेपर्यन्त नुकसान भरपाईची अगाऊ रक्कम देण्यात येणार आहे व ही मदत अंतिम येणाऱ्या नुकसान भरपाईतून समायोजीत करण्यात येईल.
7. जर प्रतिकूल परिस्थितीत ही सर्वसामान्य काढणी वेळेच्या 15 दिवस अगोदर आली तर सदरची तरतुद लागू राहणार नाही.
8. नुकसान भरपाई निश्चित करण्यासाठी अधिसुचित विमा क्षेत्र घटक ग्राह्य धरण्यात येईल.
ब) प्रातिनिधीक सुचक : प्रातिनिधीक सुचक म्हणून वापरण्यात येणारे सुचक हे पर्जन्यमानाची आकडेवारी, इतर हवामान घटकाची आकडेवारी, उपग्रहाद्वारे प्राप्त छायाचित्र व जिल्हास्तरावरील अधिकाऱ्यांनी तयार केलेला पीक परिस्थिती अहवाल, स्थानिक प्रसार माध्यमांचे अहवाल हे ग्राह्य राहतील.
क) नुकसान भरपाई ठरविण्याची पध्दत : - 1) जिल्हास्तरीय सनियंत्रण समिती ही विमा कंपनींचे अधिकारी व राज्य शासनाचे अधिकारी यांची संयुक्त समिती स्थापन करणेबाबत कार्यवाही करेल.
2) हवामानाची आकडेवारी (शासनामार्फत अधिसुचित स्वयंचलित हवामान केंद्र) / सरासरी पर्जन्यमानाची आकडेवारी / उपग्रहाद्वारे प्राप्त छायाचित्र तसेच अधिसुचित विमा घटक स्तरावरील अपेक्षित उत्पादनातील घट या आधारे संयुक्त समिती वरील तरतुदीसाठी पात्रता ठरविणेबाबत कार्यवाही करेल.
3) वरील अहवालाच्या अनुषंगाने राज्य शासनाचे अधिकारी व विमा कंपनीचे प्रतिनिधी हे बाधित क्षेत्राची संयुक्तरित्या पहाणी करुन नुकसानीचे प्रमाण ठरवतील.
4) महलानोबिस नॅशनल क्रॉप फोरकास्ट सेंटर, नवी दिल्ली या संस्थेच्या सेवा / माहिती ही वरील तरतुदीसाठी नुकसानीचे प्रमाण ठरविण्यासाठी उपयोगात घेण्यात येईल.
5) अधिसुचित विमा क्षेत्रातील बाधित पिकाचे अपेक्षित नुकसान हे सरासरी उत्पन्नाच्या 50 टक्के पेक्षा जास्त असेल तर वरील तरतुद लागू राहील.
पृष्ठ 29 पैकी 8
# Page 9
शासन निर्णय क्रमांकः प्रपीवियो-2018/प्र.क्र.52/11-अ
6) नुकसान भरपाईचे सूत्र : उंबरठा उत्पन्न - अपेक्षित उत्पन्न
नुकसान भरपाई रक्कम रुपये - X विमा संरक्षित रक्कम X 25 टक्के
उंबरठा उत्पन्न
ड) नुकसान भरपाई निश्चिती व अहवाल सादर करण्याची कालमर्यादा :
1) प्रतिकुल हवामान परिस्थितीपासून 7 दिवसांच्या आत संबंधित जिल्हाधिकारी यांचेमार्फत नुकसान भरपाईची पात्रता व बाधित विमा क्षेत्राच्या तपशीलासहीत अधिसुचना काढण्यात येईल.
2) प्रतिकुल हवामान परिस्थितीपासून 15 दिवसांच्या आत बाधित विमा क्षेत्राच्या नुकसानीचा अहवाल संयुक्त समितीमार्फत पुर्ण करण्यात येईल.
इ) अटी :
1) सदर तरतुदीच्या पात्रतेसाठी याबाबतच्या अधिसुचनेअगोदर शेतकऱ्यांना कर्ज मंजूर होणे / वितरीत होणे एवढाच पात्रता निकष नसुन शेतकऱ्यांनी विमा हप्ता भरुन योजनेत सहभाग घेणे आवश्यक आहे.
2) शासनामार्फत विमा हप्ता अनुदान प्राप्त झाल्यानंतरच विमा कंपनीमार्फत सदरच्या तरतुदीची नुकसान भरपाई देण्यात येईल.
3) जिल्हाधिकारी यांचे मार्फत नुकसानीचा अहवाल व अधिसुचना जाहीर झाल्यानंतर 1 महिन्याच्या आत वरील तरतुदीस पात्र ठरलेल्या शेतकऱ्यांना विमा कंपनीमार्फत नुकसान भरपाई देण्यात येईल.
4) ही नुकसान भरपाई अंतीम येणाऱ्या नुकसान भरपाई रक्कमेतून समायोजित करण्यात येईल.
10.3 प्रतिकूल हवामान घटकामुळे उगवण न झालेले क्षेत्र.
पिक पेरणी / लावणीपूर्व नुकसान भरपाई निश्चित करणे :
अपुरे पर्जन्यमान किंवा हवामान घटकाच्या प्रतिकूल परिस्थितीमुळे अधिसुचित मुख्य पिकाची अधिसुचित विमा क्षेत्र घटकातील पेरणी क्षेत्राच्या 75 टक्के पेक्षा जास्त क्षेत्रावर उगवण न झाल्यास किंवा 75 टक्के पेक्षा जास्त क्षेत्रावर पेरणी / लावणी न झाल्यास सदरची तरतूद लागू होईल.
अधिसुचित क्षेत्रामध्ये अपूरे पर्जन्यमान किंवा प्रतिकुल परिस्थितीमुळे अधिसुचित मुख्य पिकाचे पेरणी क्षेत्राच्या 75 टक्के पेक्षा जास्त क्षेत्र बाधित झाल्यामुळे पीक पुर्णत: नष्ट होणे किंवा शेतकरी पेरणी / लावणी करण्याच्या परिस्थितीत नसणे अशावेळी ही तरतुद लागू राहील.
सदर नुकसान भरपाईसाठी पुढील पूर्वअट असेल.
योजनेची अधिसुचना ही सर्वसामान्य पेरणीवेळेच्या अगोदर जाहीर करण्यात यावी तसेच बँकांमार्फत विमा संरक्षीत क्षेत्राची माहिती विमा कंपनीस देण्यात यावी.
अ) सदर जोखमी अंतर्गत नुकसान भरपाईचे निकष खालीलप्रमाणे राहतील.
1) संबंधित जिल्हाधिकारी यांनी अधिसुचित विमा क्षेत्र व पिकनिहाय सरासरी पेरणी क्षेत्र याबाबतची अधिसुचना हंगामाच्या सुरवातीला 15 दिवसांमध्ये काढावी.
2) पेरणी क्षेत्राच्या 75 टक्के पेक्षा जास्त क्षेत्रावर पेरणी / लावणी होऊ न शकलेले अधिसुचित विमा क्षेत्र घटक नुकसान भरपाईस पात्र राहील.
3) प्रातिनिधीक सुचकांच्या आधारे संबंधित जिल्हाधिकारी यांचे मार्फत सदर तरतुदीसाठी अधिसुचना जाहीर करण्यात येईल.
पृष्ठ 29 पैकी 9
# Page 10
शासन निर्णय क्रमांकः प्रपीवियो-2018/प्र.क्र.52/11-अ
4) संबंधित जिल्हाधिकारी यांचेमार्फत जाहीर केल्या जाणाऱ्या नुकसानीच्या अधिसुचने अगोदर ज्या शेतकऱ्यांनी विमा हप्ता रक्कम भरली आहे किंवा त्यांच्या खात्यातून विमा हप्ता रक्कम वजा करुन घेण्यात आली आहे असेच शेतकरी सदर मदतीसाठी पात्र राहतील.
5) नुकसान भरपाई निश्चित करण्यासाठी अधिसुचित विमा क्षेत्र घटक ग्राह्य धरण्यात येईल.
ब) प्रातिनिधीक सुचक : प्रातिनिधीक सुचक म्हणून वापरण्यात येणारे सुचक हे पर्जन्यमानाची आकडेवारी, इतर हवामान घटक आकडेवारी, उपग्रहाद्वारे प्राप्त छायाचित्र व जिल्हास्तरावरील पीक परिस्थिती अहवाल स्थानिक प्रसार माध्यमाचे अहवाल, राज्य शासनाने प्रस्तुत केलेला पेरणी अहवाल हे ग्राह्य राहतील.
क) नुकसान ठरविण्याची पध्दती.
1) संबंधित जिल्हाधिकारी यांचे मार्फत बाधीत अधिसुचित विमा क्षेत्राची पेरणी / लावणी न झालेल्या क्षेत्राची अंदाजित टक्केवारी निश्चित करण्यात येईल.
2) सदरची नुकसान भरपाई ही विमा संरक्षीत रक्कमेच्या 25 टक्के पर्यंत मर्यादेत देय राहील व सदर क्षेत्राचे विमा संरक्षण संपुष्टात येईल.
ड) अटी
1) सदर विमा संरक्षणाची बाब ही फक्त कापूस, सोयाबीन, भात व तूर या 4 मुख्य पिकांना लागू राहील.
2) संबंधित जिल्हाधिकारी यांचे मार्फत बाधित क्षेत्राचा अहवाल व अधिसुचना जाहीर झाल्यानंतर 30 दिवसाच्या आत विमा कंपनीमार्फत नुकसान भरपाई देण्यात येईल.
3) सदर जोखमी अंतर्गत बाधित अधिसुचित क्षेत्रातील अधिसुचित पिकाला नुकसान भरपाई देय झाल्यानंतर सदर पिकासाठी विमा संरक्षण संपुष्टात येईल व सदरचे अधिसुचित क्षेत्र / पीक हे हंगामाच्या शेवटी उत्पन्नाच्या आधारे निश्चित करण्यात येणाऱ्या नुकसान भरपाईसाठी पात्र राहणार नाही.
4) सदरची तरतुद लागू केल्यानंतर बाधित अधिसुचित क्षेत्र / पिकासाठी शेतकऱ्यांचा नवीन विमा सहभाग करुन घेत जाणार नाही.
5) सदर तरतुद लागू झाल्यानंतर बाधित अधिसुचित क्षेत्र/पिकासाठी सर्व शेतकऱ्यांना लागू राहील.
6) संबंधित जिल्हाधिकारी यांचे मार्फत जाहीर केल्या जाणाऱ्या नुकसानीच्या अधिसुचने अगोदर विमा हप्ता न भरलेल्या / त्यांच्या खात्यातून विमा हप्ता रक्कम वजा करुन घेण्यात आली नाही असे कर्जदार शेतकरी नुकसान भरपाईस पात्र राहणार नाहीत.
10.4 काढणी पश्चात नुकसान भरपाई निश्चित करणे.
अधिसुचित क्षेत्रातील शेतात कापणी करुन वाळवणीसाठी पडलेल्या अधिसुचित पिकासच कापणी पासून जास्तीत जास्त 2 आठवडयांपर्यंन्त (14 दिवस) चक्रीवादळ / अवकाळी पावसापासून नुकसान झाल्यास वैयक्तिक स्तरावर पंचनामे करुन नुकसान भरपाई देण्यात येईल.
अ) सदर जोखिमेअंतर्गत नुकसान भरपाईचे निकष खालीलप्रमाणे
1) अधिसुचित विमा क्षेत्रात अधिसुचित पिक घेणाऱ्या सर्व शेतकऱ्यांसाठी सदर तरतुद वैयक्तिक स्तरावर लागु राहील.
2) शेतात कापणी काढणीनंतर सुकवणीसाठी पसरवून ठेवलेल्या पिकांसाठीच जास्तीत जास्त 14 दिवसांपर्यंन्त चक्रीवादळ / अवकाळी पावसापासून नुकसान झाल्यास सदरची तरतूद लागू राहील.
ब) प्रातिनिधीक सूचक :
प्रातिनिधीक सुचक म्हणून स्थानिक प्रसार माध्यमांचे अहवाल किंवा कृषि / महसूल विभागाने तयार केलेला अहवाल आणि इतर पुरावे.
पृष्ठ 29 पैकी 10
# Page 11
शासन निर्णय क्रमांकः प्रपीवियो-2018/प्र.क्र.52/11-अ
क) नुकसान ठरविण्याची पध्दती : नुकसानीचा अहवाल सादर करण्याची पध्दती आणि वेळापत्रक :
1) विमा संरक्षण घेतलेल्या शेतकऱ्यांनी सर्वे नंबर नुसार बाधीत पीक व बाधीत क्षेत्राबाबत घटना घडल्यापासून 48 तासांच्या आत संबंधित विमा कंपनीस कळविणे आवश्यक राहील.
2) पुढील 48 तासांमध्ये विमा हप्ता भरल्याचा पुरावा शेतकरी / बँकेने सादर करणे आवश्यक राहील.
पीक नुकसानीची माहिती कळविण्याची पध्दत :
योजनेत सहभागी झालेल्या शेतकऱ्यांनी घटना घडल्यापासून 48 तासांच्या आत याबाबतची सुचना विमा कंपनी, संबंधीत बँक, कृषि / महसूल विभाग किंवा टोल फ्री नंबर द्वारे देण्यात यावी. सर्वप्रथम केंद्रीय टोल फ्री क्रमांकाचा वापर करण्यात यावा. केंद्रीय टोल फ्री क्रमांक उपलब्ध न झाल्यास सदर आपत्तीची माहिती बँक / कृषि व महसूल विभाग यांना दयावी तसेच सदर माहिती विमा कंपनीस तात्काळ देण्यात यावी, बँकेमार्फत विमा संरक्षित बाबी जसे - पीक, विमा संरक्षित रक्कम, भरलेला विमा हप्ता व त्याचा दिनांक या बाबी तपासून संबंधीत विमा कंपनीस पाठविल्या जातील.
नुकसान भरपाई निश्चित करणेसाठी सादर करावयाची आवश्यक कागदपत्रे :
शेतकऱ्याने नुकसान भरपाईचा दावा दाखल करण्यासाठी विहित नमुन्यातील अर्ज आवश्यक त्या कागदपत्रासह (7/12, पिकाची नोंद असलेला विमा हप्ता भरल्याचा पुरावा इ.) विमा कंपनीस सादर करणे आवश्यक आहे. शेतकरी परिपुर्ण माहितीसह विहित नमुन्यातील अर्ज सादर करू न शकल्यास उपलब्ध माहितीच्या आधारे अर्ज सादर करू शकतो, परंतु अर्जातील उर्वरीत माहिती 7 दिवसांच्या आत विमा कंपनीस सादर करणे आवश्यक राहील.
ड) नुकसान निश्चिती व अहवाल सादर करण्याची कालमर्यादा.
1) विमा कंपनीने माहिती प्राप्त झाल्यापासून 48 तासांच्या आत नुकसानीचे मुल्यांकन निश्चित करण्यासाठी पर्यवेक्षकाची नियुक्ती करावी.
2) पुढील 10 दिवसांच्या आतमध्ये नुकसानीचा अहवाल तयार करण्यात यावा.
3) नुकसानीचा अहवाल प्राप्त झाल्यानंतर 15 दिवसांच्या आत (विमा हप्ता जमा झाला आहे या अटींचे अधिन राहून) नुकसान भरपाई देण्यात यावी.
4) जर अधिसुचित पिकाचे बाधीत क्षेत्र हे विमा संरक्षीत क्षेत्राच्या 25 टक्के पेक्षा जास्त असेल तर अधिसुचित क्षेत्रातील सर्व पात्र शेतकरी हे काढणीपश्चात नुकसान भरपाई मिळण्यास पात्र राहतील. विमा कंपनीमार्फत सॅम्पल सर्वेच्या आधारे (संयुक्त समितीने तयार केलेल्या) नुकसानीचे प्रमाण ठरविण्यात येईल.
5) जर हंगामाच्या शेवटी प्राप्त होणाऱ्या सरासरी उत्पन्नाच्या आधारे निश्चित होणारी नुकसान भरपाई (पीक कापणी प्रयोगावर आधारित) ही जर काढणीपश्चात नुकसान भरपाई या अंतर्गत मिळालेल्या नुकसान भरपाई पेक्षा जास्त असेल तर नुकसान भरपाई मधील फरक शेतकऱ्यांना अदा करण्यात येईल. परंतु जर काढणीपश्चात नुकसान भरपाई या बाबी अंतर्गत मिळालेली नुकसान भरपाई ही जर जास्त असेल तर फरकाची रक्कम शेतकऱ्यांकडून वसुल करण्यात येणार नाही.
इ) अटी :
1) संबंधित जिल्हाधिकारी यांचे मार्फत जाहीर केल्या जाणाऱ्या नुकसानीच्या अधिसुचने अगोदर ज्या शेतकऱ्यांनी विमा हप्ता रक्कम भरली आहे किंवा त्यांच्या खात्यातून विमा हप्ता रक्कम वजा करुन घेण्यात आली आहे असेच शेतकरी सदर मदतीसाठी पात्र राहतील.
2) जर बाधीत क्षेत्र हे अधिसुचित विमा क्षेत्राच्या 25 टक्के पर्यन्त असेल तर वैयक्तिक स्तरावर पात्र शेतकऱ्यांचे नुकसान ठरविण्यात येईल.
3) शासनामार्फत विमा हप्ता अनुदान प्राप्त झाल्यानंतरच विमा कंपनीमार्फत सदरच्या तरतुदीची नुकसान भरपाई देण्यात येईल.
पृष्ठ 29 पैकी 11
# Page 12
शासन निर्णय क्रमांकः प्रपीवियो-2018/प्र.क्र.52/11-अ
4) नुकसानीचा अहवाल प्राप्त झाल्यानंतर 15 दिवसांच्या आत विमा कंपनी नुकसान भरपाई अदा करेल.
5) हंगामाच्या शेवटी प्राप्त होणाऱ्या सरासरी उत्पन्नाच्या आधारे निश्चित होणारी नुकसान भरपाई ही जर या तरतुदी अंतर्गत मिळालेल्या नुकसान भरपाईपेक्षा जास्त असेल तर हंगामाच्या शेवटी फरकाची रक्कम अदा करण्यात येईल.
6) काढणी पश्चात नुकसानीच्या घटनेनंतर जर शेतकऱ्यांचा सहभाग किंवा विमा हप्ता वजा करुन घेण्यात आला असेल तर असे शेतकरी आर्थिक मदतीस पात्र राहणार नाहीत.
10.5 स्थानिक आपत्ती या बाबी अंतर्गत विमा संरक्षित क्षेत्र जलमय झाल्यास, भूस्खलन व गारपीट या स्थानिक नैसर्गिक आपत्तीमुळे नुकसानग्रस्त झाल्यामुळे होणारे अधिसुचित पिकाचे नुकसान हे वैयक्तिकस्तरावर पंचनामे करुन निश्चित करण्यात येणार आहे सदर जोखमी अंतर्गत नुकसान भरपाईचे निकष खालीलप्रमाणे राहतील.
1. अधिसुचित विमा क्षेत्रात अधिसुचित पिक घेणाऱ्या सर्व शेतकऱ्यांसाठी सदर तरतुद वैयक्तिक स्तरावर लागु राहील.
2. जास्तीत जास्त दायित्व हे बाधित पिकाच्या क्षेत्राच्या विमा संरक्षीत रक्कमेएवढे राहील.
3. संबंधित जिल्हाधिकारी यांचे मार्फत जाहीर केल्या जाणाऱ्या नुकसानीच्या अधिसुचने अगोदर ज्या शेतकऱ्यांनी विमा हप्ता रक्कम भरली आहे किंवा त्यांच्या खात्यातून विमा हप्ता रक्कम वजा करुन घेण्यात आली आहे असेच शेतकरी सदर मदतीसाठी पात्र राहतील.
4. या बाबीअंतर्गत जोखमीचा धोका घडेपर्यन्त पिकाच्या लागवडीसाठी झालेल्या निविष्ठा खर्चाच्या प्रमाणात नुकसान भरपाई विमा संरक्षित रक्कमेच्या अधिन राहून देण्यात येईल. जर हंगामाच्या अखेरीस पीक कापणी प्रयोगाच्या उपलब्ध माहितीच्या आधारे निश्चित होणारी नुकसान भरपाई ही स्थानिक नुकसान भरपाईपेक्षा जास्त असेल तर दोन्हीमध्ये जास्त होणारी नुकसान भरपाईची रक्कम शेतकऱ्याला देय राहील.
5. जर अधिसुचित पिकाचे बाधीत क्षेत्र हे विमा संरक्षीत क्षेत्राच्या 25 टक्के पेक्षा जास्त असेल तर अधिसुचित क्षेत्रातील सर्व पात्र शेतकरी हे स्थानिक आपत्ती अंतर्गत नुकसान भरपाई मिळण्यास पात्र राहतील. विमा कंपनीमार्फत नमुना सर्व्हेक्षणाच्या आधारे (संयुक्त समितीने तयार केलेल्या) नुकसानीचे प्रमाण ठरविण्यात येईल.
ब) प्रातिनिधीक सूचक :
प्रातिनिधीक सुचक म्हणून स्थानिक प्रसार माध्यमांचे अहवाल किंवा कृषि / महसूल विभागाने तयार केलेला अहवाल आणि इतर पुरावे.
नुकसान ठरविण्याची पध्दती :
1. विमा संरक्षण घेतलेल्या शेतकऱ्यांनी सर्वेनंबर नुसार बाधीत पीक व बाधीत क्षेत्राबाबत घटना घडल्यापासून 48 तासांच्या आत खाली नमुद संस्थेला कळविणे आवश्यक राहील.
2. पुढील 48 तासांमध्ये विमा हप्ता भरल्याचा पुरावा शेतकरी / बँकेने सादर करावा.
3. मोबाईल अॅपद्वारे स्थानिक आपत्तींमुळे नुकसानग्रस्त क्षेत्राचे छायाचित्र त्याच्या अक्षांश व रेखांश सहित घेऊन माहिती दिली जाऊ शकते.
पीक नुकसानीची माहिती कळविण्याची पध्दत :
योजनेत सहभागी शेतकऱ्यांनी अथवा तलाठी, ग्रामसेवक, कृषि सहायक, मंडळ अधिकारी, सरपंच, पोलीस पाटील, वा अन्य कोणत्याही शासकीय अधिकारी / कर्मचाऱ्यांनी घटना घडल्यापासून 48 तासांच्या आत याबाबतची सुचना विमा कंपनी, विमा कंपनीचे जिल्हा व तालुकास्तरावरील प्रतिनिधी यांना, संबंधीत बँक, कृषि / महसूल विभाग यांना टोल फ्री नंबरद्वारे देण्यात यावी. सर्वप्रथम केंद्रीय टोल फ्री क्रमांकाचा वापर करण्यात यावा. केंद्रीय टोल फ्री क्रमांक उपलब् झाल्यास स आपत्तीची माहिती बँक / कृषि व महसूल विभाग यांना ई-मेलव्दारे, फॅक्सव्दारे, देण्यात यावी. तसेच, सदर माहिती विमा कंपनीस तात्काळ देण्यात यावी, बँकेमार्फत विमा संरक्षीत बाबी, जसे - पीक, विमा संरक्षित रक्कम, भरलेला विमा हप्ता व त्याचा दिनांक, या बाबी तपासून विमा कंपनीस पाठविल्या जातील.
पृष्ठ 29 पैकी 12
# Page 13
शासन निर्णय क्रमांकः प्रपीवियो-2018/प्र.क्र.52/11-अ
नुकसान भरपाई निश्चित करणेसाठी सादर करावयाची आवश्यक कागदपत्रे : शेतकऱ्याने नुकसान भरपाईचा दावा दाखल करण्यासाठी विहित नमुन्यातील अर्ज आवश्यक त्या कागदपत्रासह (7/12, पिकाची नोंद असलेला विमा हप्ता भरल्याचा पुरावा इ.) विमा कंपनीस सादर करणे आवश्यक आहे. शेतकरी परिपुर्ण माहितीसह विहित नमुन्यातील अर्ज सादर करू न शकल्यास उपलब्ध माहितीच्या आधारे अर्ज सादर करू शकतो, परंतु अर्जातील उर्वरीत माहिती 7 दिवसांच्या आत विमा कंपनीस सादर करणे आवश्यक राहील. पीक नुकसानीचा पुरावा म्हणून संगणक प्रणालीद्वारे घेतलेली छायाचित्रे देता येतील.
नुकसान निश्चिती व अहवाल सादर करण्याची कालमर्यादा.
1. विमा कंपनीने महिती प्राप्त झाल्यापासून 48 तासांच्या आत नुकसानीचे मुल्यांकन निश्चित करण्यासाठी पर्यवेक्षकाची नियुक्ती करावी.
2. पुढील 10 दिवसांच्या आतमध्ये नुकसानीचा अहवाल तयार करण्यात यावा.
3. नुकसानीचा अहवाल प्राप्त झाल्यानंतर 15 दिवसांच्या आत नुकसान भरपाई देण्यात यावी.
4. जास्तीत जास्त दायित्त्व हे बाधीत क्षेत्राच्या विमा संरक्षीत रक्कमेएवढे राहिल.
अटी :
1) संबंधित जिल्हाधिकारी यांचे मार्फत जाहीर केल्या जाणाऱ्या नुकसानीच्या अधिसुचने अगोदर ज्या शेतकऱ्यांनी विमा हप्ता रक्कम भरली आहे किंवा त्यांच्या खात्यातून विमा हप्ता रक्कम वजा करुन घेण्यात आली आहे असेच शेतकरी सदर मदतीसाठी पात्र राहतील.
2) जर बाधीत क्षेत्र हे अधिसुचित विमा क्षेत्राच्या 25 टक्के पर्यन्त असेल तर वैयक्तिक स्तरावर पात्र शेतकऱ्यांचे नुकसान ठरविण्यात येईल.
3) शासनामार्फत विमा हप्ता अनुदान प्राप्त झाल्यानंतरच विमा कंपनीमार्फत सदरच्या तरतुदीची नुकसान भरपाई देण्यात येईल.
4) नुकसानीचा अहवाल प्राप्त झाल्यानंतर 15 दिवसांच्या आत विमा कंपनी नुकसान भरपाई अदा करेल.
5) हंगामाच्या शेवटी प्राप्त होणाऱ्या सरासरी उत्पन्नाच्या आधारे निश्चित होणारी नुकसान भरपाई ही जर या तरतुदी अंतर्गत मिळालेल्या नुकसान भरपाईपेक्षा जास्त असेल तर हंगामाच्या शेवटी फरकाची रक्कम अदा करण्यात येईल.
6) स्थानिक आपत्तीच्या घटनेनंतर जर शेतकऱ्यांचा सहभाग किंवा विमा हप्ता वजा करुन घेण्यात आला असेल तर असे शेतकरी आर्थिक मदतीस पात्र राहणार नाहीत.
7) या तरतुदी अंतर्गत माहिती प्राप्त झाल्यानंतर बँक शेतकऱ्यांचा विमा हप्ता शेतकऱ्यांच्या यादीसह विमा कंपनीला अगोदर पाठविला नसेल तर 7 दिवसांच्या आत पाठवेल.
राज्यात महसुल मंडळस्तरावर महावेध प्रकल्पांतर्गत अधिकृत स्वयंचलीत हवामान केंद्राच्या आकडेवारीचा वापर हंगामातील प्रतिकुल परिस्थितीत नुकसान भरपाई निश्चित करणे व काढणी पश्चात नुकसान भरपाई निश्चिती करिता करण्यात येईल. महावेध प्रकल्पांतर्गत स्वयंचलीत हवामान केंद्र कार्यान्वीत होईपर्यंतच राज्यात महसूल मंडळस्तरावर बसविण्यात आलेल्या पर्जन्यमापकांमधील पर्जन्यमानाच्या नोदींचा वापर वरील नमुद केलेल्या बाबीं अतर्गत नुकसान भरपाई निश्चित करण्यासाठी ग्राहय धरण्यात येईल.
जोखीमीच्या बाबींकरिता लागू महत्त्वाच्या अटी व शर्ती : 1. विमा कंपनीला विमा हप्ता हा बँक / वित्तीय संस्था किंवा सरळ प्राप्त होईल. जर उपरोल्लेखीत संस्थांच्या हलगर्जीपणामुळे विमा हप्ता विमा कंपनीस वेळेत प्राप्त झाला नाही तर सदर विमा प्रस्तावांच्या बाबतीत देय असणाऱ्या नुकसान भरपाईचे दायित्व हे संबंधीत बँक / वित्तीय संस्था यांचेवर राहील.
2. बँक किंवा वित्तीय संस्थेमार्फत कर्जदार शेतकऱ्यांच्या विमा प्रस्तावाच्या बाबतीत जर काही चुकीची माहिती पुरविण्यात आल्यास अशा प्रस्तावांच्या बाबतीत नुकसान भरपाईचे दायित्त्व संबंधीत बँक / वित्तीय संस्थेचे राहील.
3. केवळ पीक कर्जाची मंजूरी / वितरण व विमा प्रस्ताव सादर करणे व शेतकरी / बँकेकडून विमा हप्त्याचा भरणा, शिवाय पीक उगविण्याचा उद्देश स्पष्ट झाल्याखेरीज विमा कंपनीकडून जोखिमीची स्विकृती दिली जाणार नाही.
पृष्ठ 29 पैकी 13
# Page 14
शासन निर्णय क्रमांकः प्रपीवियो-2018/प्र.क्र.52/11-अ
4. लागवड क्षेत्रातील तफावती बाबत : योजनेच्या मागील कालावधीमध्ये असे निदर्शनास आले आहे की, काही ठिकाणी विमा संरक्षीत क्षेत्र हे पेरणी क्षेत्रापेक्षा जास्त असते व जास्तीचे विमा संरक्षण घेण्यात येते. हे टाळण्यासाठी भागधारकांनी भुमि अभिलेख दस्तावेज, बँक दस्तावेज, महसुल दस्तावेज आणि कर्ज प्रस्ताव यांच्या अनुषंगाने योग्य ती कार्यवाही करावी. सद्यस्थितीत, भुमि अभिलेख दस्तावेजांचे सर्व पातळीवर संगणकीकृत दस्तावेज उपलब्ध नसून प्रत्येकाचे वैयक्तिक स्तरावर शेताची पाहणी करणे जिकीरीचे आहे. म्हणून सदर प्रकरणी खालील पध्दती अवलंबिण्यात येईल.
अ. जर चालु वर्षाचे विमा संरक्षीत क्षेत्र व पेरणी क्षेत्रातील फरक हा 10 टक्के किंवा 10 टक्के पेक्षा कमी असल्यास लागवड क्षेत्रातील तफावत गृहित धरण्यात येऊ नये.
ब. जर चालु वर्षाचे विमा संरक्षीत क्षेत्र व पेरणी क्षेत्रातील फरक हा 10 टक्के पेक्षा जास्त असल्यास लागवड क्षेत्रातील तफावत गृहित धरण्यात येईल व याबाबत क्षेत्र सुधारणा गुणांक विचारात घेऊन नुकसान भरपाई ही कमी केलेल्या . विमा संरक्षीत रक्कमेवर निश्चित केली जाईल.
क. कमी झालेल्या विमा संरक्षीत रक्कमेचा विमा हप्ता (शेतकरी हिस्सा, राज्य हिस्सा व केंद्र हिस्सा) हा केंद्र शासनाला परत करण्यात येईल व सदरची रक्कम ही तंत्रज्ञानात सुधारणा / संशोधन इ. साठी वापरण्यात येईल.
11. नुकसान भरपाईचे दायित्त्व : योजनेच्या तरतुदीनुसार नुकसान भरपाईचे दायित्व संबंधीत विमा कंपनीवर राहणार आहे. या योजनेअंतर्गत एकुण जमा विमा हप्ता रक्कमेच्या 3.5 पट किंवा एकुण विमा संरक्षीत रक्कमेच्या 35 टक्के यापैकी जी रक्कम जास्त असेल तेवढी नुकसान भरपाई ही संबंधीत विमा कंपनीमार्फत दिली जाईल. त्यापेक्षा जास्त येणारी नुकसान भरपाई रक्कम ही केंद्र व राज्य शासनामार्फत 50:50 म्हणजेच समप्रमाणात दिली जाईल.
12. शेतकऱ्यांना नुकसान भरपाई अदा करण्याची पध्दती : 1. नुकसान भरपाई अदा करण्यापूर्वी केंद्र / राज्य शासनाकडून त्या हंगामासाठी विमा हप्ता अनुदान संबंधीत विमा कंपनीस प्राप्त होणे आवश्यक आहे.
2. हंगामाच्या शेवटी नुकसान भरपाई निश्चित करण्याच्या तरतुदीमध्ये राज्य शासनाकडून विहित वेळापत्रकानुसार उत्पन्नाची आकडेवारी प्राप्त झाल्यानंतर बँक / विमा प्रतिनिधी यांचे कडून प्राप्त झालेल्या विमा प्रस्तावानुसार अधिसुचित क्षेत्रातील अधिसुचित पिकांची नुकसान भरपाई विमा कंपनीच्या सक्षम प्राधिकाऱ्याकडून निश्चित करण्यात येईल.
3. वित्तीय संस्थेमार्फत योजनेमध्ये भाग घेतलेल्या शेतकऱ्यांची नुकसान भरपाई इलेक्ट्रॉनिक निधी हस्तांतर पध्दतीद्वारा संबंधीत बँक / वित्तीय संस्थांकडे वर्ग केली जाईल व तद्नंतर लिखीत स्वरुपात नुकसान भरपाईची विस्तृत माहिती विमा कंपनीमार्फत दिली जाईल. नुकसान भरपाईची रक्कम प्राप्त झाल्यानंतर बँक / वित्तीय संस्था नुकसान भरपाईस पात्र ठरलेल्या शेतकऱ्यांच्या खात्यावर एक आठवडयाच्या आत नुकसान भरपाई जमा करेल व त्याबाबतचे प्रमाणपत्र विमा कंपनीस सादर करेल. तसेच बँकेमार्फत सुचना फलकावर व विमा संकेतस्थळावर ही माहिती प्रसिध्द करणे आवश्यक राहील.
4. जर शेतकऱ्यांनी विमा प्रतिनिधींच्या मार्फत विमा योजनेत सहभाग घेतला असेल तर नुकसान भरपाईची रक्कम थेट शेतकऱ्यांच्या खात्यावर विमा कंपनीमार्फत जमा करण्यात येईल व त्याबाबत त्यांना सुचित करण्यात येईल तसेच अशा शेतकऱ्यांची माहिती ही विमा संकेतस्थळावर प्रसिध्द करणे आवश्यक राहील.
5. हवामान घटकाच्या प्रतिकुल परिस्थितीमुळे पेरणी / लावणी न झाल्यास होणारे नुकसान, स्थानिक नैसर्गिक आपत्तींमुळे होणारे नुकसान किंवा काढणी पश्चात होणारे नुकसान या बाबींअतर्गत निश्चित होणारी नुकसान भरपाई सुध्दा वर नमुद केल्याप्रमाणेच शेतकऱ्यांना अदा करण्यात येईल.
6. विमा योजनेत सहभागी शेतकरी व इतर भागधारकांच्या तक्रारींचे निवारण विमा कंपनीने विनाविलंब करणे आवश्यक राहील.
आक्षेपातील नुकसान भरपाईचे दावे नुकसान भरपाई अदा केल्यापासून 3 महिन्यांच्या आत राज्य शासनामार्फत केंद्र शासनाच्या कृषि, सहकार व शेतकरी कल्याण मंत्रालयाच्या निदर्शनास आणुन देण्यात येतील व केंद्र
पृष्ठ 29 पैकी 14
# Page 15
शासन निर्णय क्रमांकः प्रपीवियो-2018/प्र.क्र.52/11-अ
शासनाने याबाबत घेतलेला निर्णय राज्य शासन / विमा कंपनी / वित्तीय संस्था / शेतकरी यांना बंधनकारक राहील.
13. राज्यस्तरीय समिती :
योजनेचे राज्यस्तरीय संनियंत्रण मुख्य सचिव यांचे अध्यक्षतेखाली स्थापन करण्यात आलेल्या राज्यस्तरीय पीक विमा समन्वय समितीतर्फे (SLCCCI) करण्यात येईल. या समितीची रचना व कार्ये पुढीलप्रमाणे असतील.
1. मुख्य सचिव : अध्यक्ष 2. अपर मुख्य सचिव (वित्त) : सदस्य 3. अपर मुख्य सचिव (नियोजन) : सदस्य 4 अपर मुख्य सचिव (कृषि) : सदस्य 5. प्रधान सचिव (सहकार) : सदस्य 6. प्रधान सचिव (महसुल) : सदस्य 7. आयुक्त (कृषि), महाराष्ट्र राज्य : सदस्य 8. सहकार आयुक्त व निबंधक, महाराष्ट्र राज्य : सदस्य 9. विमा कंपनीचे प्रतिनिधी : सदस्य 10. संचालक (अर्थ व सांख्यिकी संचालनालय, मुंबई) : सदस्य 11. रिझर्व बँक ऑफ इंडियाचे प्रतिनिधी : सदस्य 12. महाराष्ट्र राज्य सहकारी बँकेचे प्रतिनिधी : सदस्य 13. नाबार्ड चे प्रतिनिधी : सदस्य 14. उपसचिव (कृषि) महाराष्ट्र शासन : सदस्य सचिव
राज्यस्तरीय पीक विमा समन्वय समितीची कार्ये :
1. योजनेच्या अंमलबजावणीवर देखरेख ठेवणे.
2. पीक उत्पादनाची उपलब्ध आकडेवारी, पिकाखालील क्षेत्र आणि विहित संख्येप्रमाणे पीक कापणी प्रयोग घेणेसाठी असलेली क्षमता विचारात घेऊन प्रत्येक हंगामाच्या वेळी अधिसुचित करावयाची क्षेत्रे आणि पिके, जिल्हा समुह निश्चित करणे, जोखीमस्तर निश्चित करणे, विमा संरक्षीत रक्कम निश्चित करणे, कार्यान्वयीन यंत्रणेची निवड करणेबाबत कार्यवाही करणे इ. बाबत निर्णय घेणे.
3. योजनेच्या अंमलबजावणीवेळी येणाऱ्या विविध अडचणीच्या संदर्भात विचार विनिमय करुन निर्णय घेणे व आवश्यक असल्यास केंद्र शासनाशी पत्रव्यवहार करणे.
योजनेचे सनियंत्रण:
राज्यस्तरावर योजनेचे सनियंत्रण राज्यस्तरीय पीक विमा योजना समन्वय समितीमार्फत करण्यात येईल.
योजनेचा लाभ जास्तीत जास्त शेतकऱ्यांना होण्याच्या दृष्टिने समितीमार्फत खालीलप्रमाणे उपाययोजना केल्या जातील.
अ) संबंधित बँकेमार्फत योजनेत सहभागी होणाऱ्या कर्जदार व बिगर कर्जदार शेतकऱ्यांची माहिती स्वतंत्रपणे संकलित केली जाईल. उदा. शेतकऱ्याचे संपूर्ण नाव, बँक खाते क्रमांक, गावाचे नाव, शेतकऱ्यांची वर्गवारी (अल्प व अत्यल्प भूधारक शेतकरी / अनुसुचित जाती व जमाती / स्त्री पुरुष), विमा संरक्षित क्षेत्र, पिकांचा तपशील, विमा संरक्षित रक्कम, जमा विमा हप्ता, विमा हप्ता अनुदान इत्यादी तपशील बँकेमार्फत संकलित करून विहित मुदतीमध्ये विमा प्रस्ताव व विमा हप्ता रक्कम संबंधित विमा कंपनीस सॉफ्ट् व हार्ड कॉपी मध्ये सादर केली जाईल. राज्य शासनामार्फत पीक कापणी प्रयोगाचा सविस्तर तपशील संबंधित विमा कंपनीस विहित कालावधीत सादर केला जाईल.
पृष्ठ 29 पैकी 15
# Page 16
शासन निर्णय क्रमांकः प्रपीवियो-2018/प्र.क्र.52/11-अ
ब) संबंधित विमा कंपनीकडून नुकसान भरपाईची रक्कम लाभार्थी शेतकऱ्यांच्या खात्यावर थेट जमा केली जाईल.
बँकेमार्फत नुकसान भरपाईचा शेतकरी निहाय तपशील सुचना फलकावर प्रसिध्द केला जाईल.
क) योजनेअंतर्गत लाभार्थी शेतकऱ्यांची बँक निहाय व अधिसुचित क्षेत्र निहाय यादी विमा कंपनीमार्फत पीक विमा पोर्टलवर व विमा कंपनीच्या संकेतस्थळावर प्रसिध्द केली जाईल. याबाबत शेतकऱ्यांच्या तक्रारीचे निवारण करण्याबाबत सुध्दा विमा कंपनीमार्फत कार्यवाही करण्यात येईल.
ड) योजनेतील 5 टक्के लाभार्थी शेतकऱ्यांची तपासणी विमा कंपनीच्या क्षेत्रिय / स्थानिक कार्यालयामार्फत केली जाईल व याचा स्वतंत्र अहवाल राज्यस्तरीय व जिल्हा स्तरीय समन्वय समितीस पाठविला जाईल.
इ) विमा कंपनीकडून तपासण्यात आलेल्या लाभार्थीपैकी 10 टक्के लाभार्थ्याची तपासणी जिल्हास्तरीय समन्वय समितीमार्फत केली जाईल व याचा अहवाल राज्य शासनास पाठविला जाईल.
ई) 1 ते 2 टक्के लाभार्थ्यांची तपासणी विमा कंपनीच्या मुख्य कार्यालयामार्फत अथवा केंद्र शासनाने नेमलेल्या स्वतंत्र यंत्रणेमार्फत केली जाईल व त्याचा अहवाल केंद्र शासनास सादर केला जाईल.
14. जिल्हास्तरीय आढावा समिती :
प्रत्येक हंगामाच्या वेळी कृषि विभागातर्फे राज्यातील कृषि विषयक परिस्थितीचे सुक्ष्म निरिक्षण व संनियंत्रण करण्यात येईल. जिल्हास्तरावर खालीलप्रमाणे समिती स्थापन करण्यात येत आहे.
१. जिल्हाधिकारी : अध्यक्ष 2. सरव्यवस्थापक, जिल्हा मध्यवर्ती सहकारी बँक : सदस्य ३. व्यवस्थापक, अग्रणी बँक : सदस्य ४. कृषि विकास अधिकारी जिल्हा परिषद : सदस्य ५. जिल्हा अधिक्षक कृषि अधिकारी : सदस्य सचिव सदर समिती दर पंधरवडयास प्रत्येक पिकाचे पेरणी क्षेत्र, हवामान परिस्थिती, किडी व रोगाचा प्रादुर्भाव, पिकांच्या नुकसानीचा अंदाज इ. बाबतचा सविस्तर अहवाल अंमलबजावणी करणा-या संस्थेस (संबंधीत विमा कंपनी) सादर करेल. वैयक्तिकस्तरावर पंचनामे करणेसाठी यंत्रणेची नियुक्ती करणे, लाभार्थी तपासणी इ. बाबत कार्यवाही करेल. योजनेच्या यशस्वी अंमलबजावणीची जबाबदारी सदर समितीवर राहील.
त्याच प्रमाणे जिल्हयाचे मा. पालकमंत्री यांचे अध्यक्षतेखाली जिल्हास्तरावर योजनेच्या अंमलबजावणीचा आढावा घेण्यात यावा.
योजनेंतर्गत शेतकऱ्यांच्या प्राप्त होणाऱ्या तक्रारीबाबत करावयाची कार्यवाही :
प्रधानमंत्री पीक विमा योजनेच्या संदर्भात शेतकरी, लोकप्रतिनिधी यांचेमार्फत सातत्याने नुकसान भरपाई न मिळणे / कमी मिळणे, विमा कंपनीकडून प्रतिसाद न मिळणे, विमा कंपनीकडून पिक पंचनामे वेळेत न होणे, बँकांमार्फत शेतकऱ्यांचे अर्ज न स्विकारणे, विमा कंपनीस माहिती सादर करतांना बँकांमार्फत त्रुटी राहणे / विलंब होणे, विमा कंपनीमार्फत रक्कम प्राप्त झाल्यानंतरही बँकांमार्फत लाभार्थ्यांना विहित कालावधीत अदा न करणे इ. प्रकारच्या तक्रारी प्राप्त होत असतात.
कृषि विभागास प्राप्त झालेल्या तक्रारींवर तातडीने कार्यवाही होणेचे दृष्टीने सतत पाठपुरावा होत असतो. त्यानुसार, प्राप्त होणाऱ्या विविध तक्रारींचे निरसन विभाग स्तर, जिल्हा स्तर व उप विभाग स्तरावरील समितीमार्फत करणे आवश्यक आहे. त्यासाठी विभागिय स्तरावर विभागीय आयुक्त, जिल्हा स्तरावर संबंधित जिल्हाधिकारी तसेच उप विभागीय स्तरावर संबंधित उप विभागीय कृषि अधिकारी यांचे अध्यक्षतेखाली खालीलप्रमाणे समिती स्थापन करणेत येत आहेत.
पृष्ठ 29 पैकी 16
# Page 17
शासन निर्णय क्रमांकः प्रपीवियो-2018/प्र.क्र.52/11-अ
विभागीय आयुक्त स्तरावरील समिती
1) विभागीय आयुक्त : अध्यक्ष 2) संबंधित जिल्हयाचे जिल्हाधिकारी : सदस्य 3) विमा कंपनीचे प्रतिनिधी : सदस्य 4) कृषि विद्यापीठ शास्त्रज्ञ सदस्य 5) संबंधित विभागीय कृषि सह संचालक : सदस्य सचिव जिल्हा स्तरावरील समिती
1) संबंधित जिल्हाधिकारी : अध्यक्ष 2) संबंधित जिल्हयाचे जिल्हा अधिक्षक कृषि अधिकारी : सदस्य 3) विमा कंपनीचे प्रतिनिधी : सदस्य 4) कृषि विद्यापीठ शास्त्रज्ञ / प्रतिनिधी : सदस्य 5) कृषि उप संचालक, जिल्हा अधिक्षक कृषि अधिकारी कार्यालय : सदस्य सचिव उप विभाग स्तरावरील समिती
1) उप विभागीय कृषि अधिकारी : अध्यक्ष 2) कृषि विद्यापीठ प्रतिनिधी : सदस्य 3) विमा कंपनी प्रतिनिधी : सदस्य 4) संबंधित तालुका कृषि अधिकारी : सदस्य 5) उप विभागीय कृषि अधिकारी कार्यालयातील तंत्र अधिकारी : सदस्य सचिव उप विभागीय स्तरावरील समितींकडे केलेल्या तक्रारींचे योग्य निरसन न झाल्यास जिल्हा स्तरावरील समितीने त्या तक्रारींचे निरसन करावे. जिल्हा स्तरावरील समितींकडे केलेल्या तक्रारींचे योग्य निरसन न झाल्यास विभागीय स्तरावरील समितीने त्या तक्रारींचे निरसन करावे.
प्रधानमंत्री पिक विमा योजनेसंदर्भात न्यायालयीन प्रकरणी दाव्यांचे कामकाज पाहण्यासाठी, शासनाचे वतीने संपुर्ण कार्यवाही करणेसाठी तसेच जिल्हा ग्राहक तक्रार निवारण न्यायमंच येथे दाखल केल्या जाणाऱ्या तक्रारीच्या अनुषंगाने संपूर्ण कार्यवाही करणेसाठी संबंधित जिल्हयाच्या जिल्हा अधिक्षक कृषि अधिकारी यांना प्राधिकृत करण्यात येत आहे.
तालुका, जिल्हा स्तरावर योजनेच्या अंमलबजावणी संदर्भात प्राप्त होणाऱ्या शेतकऱ्यांचे तक्रारी निवारणासाठी उपरोक्त समित्यांनी मार्गदर्शक सुचनेच्या अधिन राहुन कार्यवाही करावी. जिल्हा, विभागीय स्तरावर तक्रारींचे योजनेच्या मार्गदर्शक सुचनेनुसार निरसन न झाल्यास कृषि आयुक्तालय स्तरावर सदर प्रकरण संपूर्ण तपशीलांसह विभागीय कृषि सह संचालक यांनी अभिप्रायांसह सादर करावे.
15. राज्यस्तरावर योजनेच्या प्रभावी अंमलबजावणीसाठी आयुक्त, कृषि यांनी सनियंत्रण करावयाचे आहे.
16. आयुक्त, कृषि, महाराष्ट्र राज्य, पुणे यांनी अधिसूचित क्षेत्रातील खरीप पिकांची (तूर, कापूस व कांदा वगळून) पीक कापणी प्रयोगावर आधारित “सरासरी उत्पन्नाची आकडेवारी संबंधित विमा कंपनीस दिनांक 31 जानेवारी, 2019 पर्यंत तर कापूस पिकाची “सरासरी उत्पन्नाची आकडेवारी दिनांक 28 फेब्रुवारी, 2019 आणि तूर व कांदा या पिकांची “सरासरी उत्पन्नाची आकडेवारी दिनांक 31 मार्च, 2019 पर्यंत सादर करावी. सदरची आकडेवारी कृषि आयुक्तालयास वेळेत सादर करण्याची संयुक्तिक जबाबदारी ही संबंधित जिल्हाधिकारी व जिल्हा अधिक्षक कृषि अधिकारी यांची राहील.
17. अधिसुचित विमा क्षेत्र घटकातील पिकाच्या सर्वसाधारण पीक परिस्थितीच्या मानाने पीक उत्पन्नाच्या अंदाजात असामान्य तफावत येत असेल तर विमा कंपनी राज्य शासनाच्या मार्गदर्शनाप्रमाणे विविध तंत्रज्ञानाचा वापर (जसे की, उपग्रह छायाचित्र व इतर तंत्रज्ञान) करुन पीक उत्पन्नाचा अंदाज निश्चित करेल. जर या दोन्हीमध्ये लक्षणीय फरक दिसुन आल्यास सदरची बाब केंद्र शासनाच्या तांत्रीक सल्लागार समितीपुढे ठेवण्यात येईल व या समितीने
पृष्ठ 29 पैकी 17
# Page 18
शासन निर्णय क्रमांकः प्रपीवियो-2018/प्र.क्र.52/11-अ
घेतलेला निर्णय अंतिम राहील. याबाबतीत तांत्रीक सल्लागार समिती महलानोबिस राष्ट्रीय पीक पुर्वानुमान केंद्र, नवी दिल्ली यांची मदत घेईल.
18. शासन असे निर्देश देत आहे की, विमा क्षेत्र घटक म्हणून अधिसूचित केलेल्या मंडळ/मंडळगटामध्ये किमान 10 पीक कापणी प्रयोग आणि अधिसूचित तालुका किंवा तालुका गटामध्ये किमान 16 पीक कापणी प्रयोग घेण्यात यावेत. या योजनेअंतर्गत नुकसान भरपाई निश्चित करण्यासाठी मंडळ किंवा मंडळगट आणि तालुका किंवा तालुका गट यापैकी लागू असणाऱ्या अधिसूचित क्षेत्रावर आधारित पीक कापणी प्रयोग ग्राह्य धरण्यात यावेत.
19. या योजनेअंतर्गत नुकसान भरपाई निश्चित करतांना पैसेवारी, दुष्काळ, टंचाई परिस्थिती आणि पुरामुळे झालेल्या नुकसानी संदर्भात कोणत्याही शासकीय विभाग/संस्थेमार्फत घोषित करण्यात आलेली आकडेवारी ग्राह्य धरण्यात येवू नये. यासाठी कृषि आयुक्तालयामार्फत सादर करण्यात आलेल्या राज्य शासनाच्या पीक उत्पादनाच्या अंदाजासाठी घेण्यात येणाऱ्या पीक सर्वेक्षण अंदाजाच्या पीक कापणी प्रयोगावर आधारित सरासरी उत्पन्नाची आकडेवारी ग्राह्य धरण्यात यावी.
20. पीक कापणी प्रयोगाचे क्षेत्रिय काम मंडळ अधिकारी, कृषि सहाय्यक व ग्रामसेवक या अनुक्रमे महसूल, कृषि व ग्रामविकास विभागाच्या क्षेत्रिय कर्मचाऱ्यांकडे सोपविण्यात आले आहे. अधिसूचित विमा क्षेत्रामध्ये निर्धारित करण्यात आलेले पीक कापणी प्रयोग घेण्यासाठी जिल्हाधिकारी, मुख्य कार्यकारी अधिकारी, जिल्हा परिषद व जिल्हा अधिक्षक कृषि अधिकारी यांनी त्यांच्या कार्यक्षेत्रात पीक कापणी प्रयोगाची प्रभावी अंमलबजावणी करण्यासाठी संबंधित तालुक्यातील अनुक्रमे तहसिलदार, गट विकास अधिकारी व तालुका कृषि अधिकारी यांचे मार्फत सनियंत्रण करावे. या योजनेअंतर्गत पिक कापणी प्रयोगांसाठी मोबाईल अॅपचा वापर करणे केंद्र शासनाने बंधनकारक केले आहे. अन्यथा विमा हप्ता अनुदानामध्ये केंद्र हिश्याची रक्कम वितरीत केली जाणार नसल्याचे केंद्र शासनाने स्पष्ट केले आहे. ही बाब सर्व क्षेत्रीय अधिकारी व कर्मचारी यांचे निदर्शनास आणुन द्यावी व त्यानुसार अंमलबजावणी करण्यात यावी.
21. विमा प्रकरणे व विमा हप्ता जमा करणे :
1. पंतप्रधान पीक विमा योजनेअंतर्गत राष्ट्रीय कृषि विमा योजना व राष्ट्रीय पीक विमा कार्यक्रम यामध्ये उपयोगात येत असलेली बँक पध्दत ही सहकारी बँकांना तशीच लागू राहील. कार्यान्वयीत विमा कंपनीने प्राधिकृत केलेल्या नोडल बँकेशी संपर्क साधावा, परंतु कर्ज वाटप केंद्राशी (प्राथमिक कृषि पतपुरवठा सहकारी संस्थांशी) संपर्क ठेवण्याची आवश्यकता नाही. व्यापारी बँक / प्रादेशिक ग्रामीण बँकेच्या शाखा यासाठी नोडल बँका म्हणून कार्यान्वयित राहतील. अग्रणी बँक आणि व्यापारी बँकांची प्रादेशिक कार्यालये / प्रशासकीय कार्यालये त्यांचे अधिनस्त बँकांना योजनेच्या मार्गदर्शक सुचना पाठविणेबाबत कार्यवाही करतील, बँक शाखेकडून विमा कंपनीस विहित मुदतीत विमा प्रस्ताव पाठविणेबाबत समन्वयाचे काम करतील आणि विम्याची संपूर्ण माहिती पीक विमा पोर्टलवर टाकण्याबाबत कार्यवाही करतील. या व्यतिरिक्त बिगर कर्जदार शेतकऱ्यांचा योजनेत सहभाग वाढविणेसाठी विमा कंपनी विमा प्रतिनिधी / विमा मध्यस्थांचा वापर करतील.
2. कृषि विमा पोर्टलवर दर्शविलेल्या प्रपत्रात नोडल बँक / बँक शाखा घोषणापत्रे / प्रस्ताव विमा कंपनीस सादर करतील. त्यामध्ये विमा क्षेत्र घटक, विमा संरक्षित रक्कम, विमा हप्ता, शेतकऱ्यांनी विमा संरक्षित केलेले क्षेत्र, प्रवर्गनिहाय सहभागी शेतकरी संख्या (अल्प आणि अत्यल्प किंवा इतर) आणि इतर प्रवर्गातील शेतकरी संख्या (अ.जा./अ.ज./इतर) स्त्री / पुरुष, बँक खाते क्रमांक इ. माहितीचा समावेश असेल.
कर्जदार शेतकरी :
3. अधिसुचित पिकांसाठी व अधिसुचित केलेल्या क्षेत्रासाठी कर्ज मंजूर केलेल्या शेतकऱ्यांसाठी योजना बंधनकारक राहील. योजनेच्या वेळापत्रकानूसार कर्ज मंजूर करणारी बँक शाखा / प्राथमिक कृषि पत पुरवठा सहकारी संस्था ही (नोडल बँकेमार्फत) विमा संरक्षीत रक्कमेनूसार महिनावार पीकनिहाय, विमा क्षेत्रनिहाय, विमा हप्ता दराची विहित प्रपत्रात माहिती तयार करुन संबंधीत विमा कंपनीस सादर करेल. कर्ज वितरण करणाऱ्या बँक / प्राथमिक
पृष्ठ 29 पैकी 18
# Page 19
शासन निर्णय क्रमांकः प्रपीवियो-2018/प्र.क्र.52/11-अ
कृषि पत पुरवठा सहकारी संस्था पीक संरक्षण करणेसाठी लागणाऱ्या विमा हप्त्याची रक्कम जादा कर्ज रक्कम म्हणून मंजूर करतील.
4. किसान क्रेडिट कार्ड द्वारे पीक कर्ज मंजूर केलेल्या शेतकऱ्यांसाठी योजना बंधनकारक राहणार असून अशा शेतकऱ्यांच्या बाबतीत योजनेच्या वेळापत्रकानुसार त्यांचे विमा प्रस्ताव विहित कालावधीत बँकांनी विमा कंपनीस सादर करणे आवश्यक आहे. अशा शेतकऱ्यांच्या बाबतीत बँकेने कर्जाच्या अर्जामध्ये शेतकऱ्यांना दिलेल्या क्षेत्रावरून विमा संरक्षित क्षेत्र गृहित धरावे किंवा शेतकऱ्याने स्वत:ने दिलेल्या पीक पेरणीच्या माहितीवरून गृहित धरणेत यावे.
5. राज्यस्तरीय समितीने निश्चित केलेल्या वेळापत्रकानुसार अंतिम दिनांकापर्यंत व्यापारी बँकेच्या शाखा / प्रादेशिक ग्रामीण बँकेच्या शाखा/ नोडल बँक (प्राथमिक कृषि पत पुरवठा सहकारी संस्थेच्या बाबतीत) विमा प्रस्ताव जमा करून ते सविस्तर तपशीलासह, पीक विमा हप्त्याच्या रकमेसह विमा कंपनीस पाठवतील.
बिगर कर्जदार शेतकरी (ऐच्छिक)
6. योजनेत सहभागी होऊ इच्छिणारे बिगर कर्जदार शेतकरी आपल्या विमा प्रस्तावाची आवेदन पत्रे भरून व्यापारी बँकांच्या स्थानिक शाखेत / प्रादेशिक ग्रामीण बँकेत / प्राथमिक कृषि पत पुरवठा सहकारी संस्था / विमा कंपनीच्या अधिकृत विमा प्रतिनिधी किंवा विमा मध्यरथामार्फत विमा हप्ता रकमेसह सादर करतील.
7. योजनेत सहभागी होणारा शेतकरी विहित प्रपत्रातील विमा प्रस्ताव भरून व्यापारी बँकेच्या शाखेत/प्रादेशिक ग्रामीण बँकेच्या शाखेत / प्राथमिक कृषि पत पुरवठा सहकारी संस्थेत विमा हप्ता भरुन सादर करेल. संबंधीत शेतकऱ्यांना संबंधित बँकेत आपले बचत खाते उघडणे आवश्यक राहील. बँकेतील अधिकारी, शेतकऱ्यांना आवेदनपत्रे भरणे व इतर बाबतीत सहाय्य व मार्गदर्शन करतील. शेतकऱ्याचे विमा प्रस्ताव स्विकारताना त्यांनी विमा संरक्षित केलेली रक्कम व लागू होणारी विमा हप्ता रक्कम इत्यादी बाबी तपासून पाहण्याची जबाबदारी संबंधित बँकांची राहिल.
बँकेची शाखा पिकवार व विहित प्रपत्रामधील पीक विमा प्रस्ताव / घोषणापत्र तयार करून विमा हप्ता रक्कमेसह अमंलबजावणी करणाऱ्या विमा कंपन्यांना विहित कालावधीत पाठवेल.
8. बिगर कर्जदार शेतकरी यांना भारतीय विमा नियामक आणि विकास प्राधिकरण यांनी मान्यता दिलेल्या संस्थेमार्फत / विमा प्रतिनिधीद्वारे सेवा घेता येईल आणि संबंधित संस्था / विमा प्रतिनिधी हे शेतकऱ्यांना योजनेचे फायदे आणि योजनेविषयी मार्गदर्शन करणेसाठी योजनेचे प्रवर्तक म्हणून काम करतील त्याचप्रमाणे शेतकऱ्यांकडून विमा हप्ता जमा करणे आणि वैयक्तिकरित्या / संकलित केलेल्या विमा हप्त्याची रक्कम वैयक्तिक प्रस्ताव आणि विमा घोषणापत्र / लाभार्थ्यांचे यादीची सॉफ्ट् कॉपी तसेच शेतकऱ्यांच्या माहितीसह विमा कंपनीस पाठवतील व विमा कंपनीमार्फत सदरची माहिती पीक विमा पोर्टलवर भरण्यात येईल.
9. भारतीय विमा नियामक आणि विकास प्राधिकरणाने मान्यता दिलेल्या संस्था, विमा कंपनीने नियुक्त केलेले प्रतिनिधी शेतकऱ्याकडून विमा हप्ता स्विकारतेवेळी शेतकऱ्यांचे पीकाखालील क्षेत्र, विमा संरक्षित रक्कम इत्यादी बाबत संबंधीत भुमि अभिलेख दस्तऐवज तपासून पाहतील, त्याचप्रमाणे भाडेतत्वावर किंवा कुळाने असलेल्या शेतकऱ्यांच्या करारनामा / सहमती पत्राची प्रत अभिलेखात जतन करतील. प्राधिकृत केलेल्या संस्था / विमा प्रतिनिधी जमा झालेल्या विमा हप्त्याची रक्कम व संकलित प्रस्ताव 7 दिवसात विमा कंपनीस पाठवतील. अशा शेतकऱ्यांच्या बाबतीत त्यांचे बँक खाते असल्याबाबतची खातरजमा करतील व याचा तपशील विमा कंपनीस पाठवतील.
बिगर कर्जदार शेतकऱ्यांचा योजनेत सहभाग थेट विमा कंपनीमार्फत :
10. योजनेत सहभागी होवू इच्छिणाऱ्या बिगर कर्जदार शेतकरी वैयक्तिकरित्या किंवा पोस्टाने त्यांचा विमा प्रस्ताव विहित प्रपत्रात योग्य त्या विमा हप्त्यासह विमा कंपनीस पाठवून योजनेत सहभागी होऊ शकतात. तसेच शासनाने प्राधिकृत केलेल्या पीक विमा संकेतस्थळाद्वारे किंवा विमा कंपनीच्या संकेतस्थळाद्वारे देखील बिगर कर्जदार शेतकरी योजनेत सहभागी होऊ शकतात. उपरोक्त पध्दतीने योजनेत सहभागी होणाऱ्या बिगर कर्जदार
पृष्ठ 29 पैकी 19
# Page 20
शासन निर्णय क्रमांकः प्रपीवियो-2018/प्र.क्र.52/11-अ
शेतकऱ्यांजवळ योजनेत सहभागी झाल्याचा पुरावा उदा. अर्जाची झेरॉक्स किंवा विमा हप्ता भरल्याची पावती असणे बंधनकारक आहे. विमा प्रस्तावात भरलेली माहिती चुकीची असल्याचे निदर्शनास आल्यास शेतकऱ्यांचा विमा हप्ता जप्त केला जाईल व शेतकऱ्यांस नुकसान भरपाई मिळणेचा अधिकार राहणार नाही.
11. पीक विमा योजनेत सहभागी होण्यासाठी सादर केलेला विमा प्रस्ताव अपूर्ण असल्यास / आवश्यक असणारे पुरावे व कागदपत्रे प्रस्तावासोबत सादर न केल्यास / योग्य तो विमा हप्ता भरलेला नसल्यास प्रस्ताव स्विकारल्यापासून 1 महिन्याच्या आत सदर प्रस्ताव परत करण्याचे अधिकार विमा कंपनीस आहेत. विमा कंपनीने प्रस्ताव नाकारल्यास विमा हप्त्याची संपूर्ण रक्कम संबंधित शेतकऱ्याला विमा कंपनीमार्फत परत दिली जाईल.
12. बिगर कर्जदार शेतकरी पीक पेरणीच्या नियोजनांनुसार पेरणीच्या अगोदर योजनेत सहभागी होवू शकतात. परंतु पीक नियोजनात काही कारणास्तव बदल झाल्यास त्याबाबतची माहिती योजनेत सहभागी होण्याच्या अंतिम दिनांकाच्या 30 दिवस अगोदर संबंधित विमा कंपनीस वित्तीय संस्थेच्या माध्यमातून किंवा विमा प्रतिनिधीद्वारे कळविणे आवश्यक आहे. तसेच बदललेल्या अधिसुचित पिकाचा पीक पेरणीचा स्वयं घोषणा पत्र व आवश्यकता असल्यास जास्तीची विमा हप्ता रक्कम संबंधित विमा कंपनीस अदा करणे आवश्यक आहे. अगोदर भरलेला विमा हप्ता हा पेरणी केलेल्या पिकाच्या विमा हप्त्यापेक्षा जास्त असल्यास अतिरिक्त विमा हप्ता रक्कम विमा कपंनीमार्फत परत केली जाईल.
कर्जदार शेतकरी देखील पीक नियोजनामध्ये काही बदल झाल्यास विमा संरक्षित पिकाचे नाव बदलू शकतात परंतु त्यासाठी कर्जदार शेतकऱ्यांनी पीक बदलाबाबत संबंधित बँकेस विहित कालावधीत लेखी स्वरूपात कळविणे आवश्यक आहे जेणेकरून त्यांचे प्रस्तावित पीक विमा संरक्षित होऊ शकेल. परंतु अधिसुचित नसलेले पीक बदलून त्या ऐवजी अधिसुचित पीक विमा संरक्षित करावयाचे झाल्यास त्यासाठी अधिसुचित पिकाची पेरणी केलेले स्वय घोषणा पत्र बँकेस सादर करणे आवश्यक आहे.
अधिसुचित पिकासाठी मंजूर केलेली सर्व कर्जे विहित कालावधीत विमा संरक्षित केली जातील याची सर्व बँकांनी दक्षता घेणे आवश्यक आहे.
13. नोडल बँकांनी / प्राथमिक कृषि पत पुरवठा सहकारी संस्थांनी विहित कालावधीनंतर सादर केलेले सर्व विमा प्रस्ताव विमा कंपनीमार्फत नाकारण्यात येतील व सदर सर्व विमा प्रस्तावांचे दायित्व हे संबंधित बँकांचे राहील त्यामुळे नोडल बँकांनी / प्राथमिक कृषि पत पुरवठा सहकारी संस्थांनी विहित कालावधीनंतर कोणताही विमा प्रस्ताव स्विकारू नये. सर्व नोडल बँकांनी / प्राथमिक कृषि पत पुरवठा सहकारी संस्थांनी जमा विमा हप्त्यासह योजनेत सहभागी झालेल्या शेतकऱ्यांचा एकत्रित अहवाल विहित कालमर्यादेत संबंधित विमा कंपनीकडे पाठविण्याची दक्षता घ्यावी. जर बँकेने विहित कालमर्यादेत विमा प्रस्ताव विमा कंपनीकडे सादर केले नाही तर त्याची जबाबदारी सर्वस्वी संबंधित बँकेची राहील.
14. बँकांच्या सर्व शाखा, सर्व नोडल बँका, जिल्हा मध्यवर्ती सहकारी बँका योजनेत सहभागी झालेल्या शेतकऱ्यांची (कर्जदार व बिगर कर्जदार) यादी व इतर आवश्यक माहिती जसे की, शेतकऱ्याचे संपूर्ण नाव, बँक खाते क्रमांक, गावाचे नाव, अल्प - अत्यल्प भुधारक अशी वर्गवारी, अनुसूचित जाती / जमाती, पुरुष / स्त्री वर्गवारी, विमा संरक्षित क्षेत्र, पिकाचे नाव, जमा विमा हप्ता, शासकिय अनुदान इ. माहिती संबंधित प्राथमिक कृषि पत पुरवठा सहकारी संस्था / बँकेची शाखा यांचेकडून सॉफ्ट कॉपीमध्ये घेऊन सदरची माहिती तपासून अंतिम मुदत संपल्यानंतर 15 दिवसांच्या आत संबंधित विमा कंपनीकडे पाठविण्याची कार्यवाही करतील व पीक विमा योजनेच्या संकेतस्थळावर प्रसिध्द करतील.
15. बिगर कर्जदार शेतकऱ्यांची माहिती विमा कंपन्या मध्यस्थ संस्थांकडून विहित प्रपत्रात प्राप्त करून घेतील. बँका / वित्तीय संस्था, विमा मध्यस्थ संस्था यांच्या माध्यमातून योजनेत सहभागी झालेल्या शेतकऱ्यांची कर्जदार व बिगर कर्जदार) माहिती प्राप्त करून घेण्याची जबाबदारी सर्वस्वी संबंधित विमा कंपनीची आहे व सदरची माहिती पीक विमा योजनेच्या संकेतस्थळावर प्रसिध्द करण्यास संबंधित विमा कंपनी ही बँकेस मदत करेल.
पृष्ठ 29 पैकी 20
# Page 21
शासन निर्णय क्रमांकः प्रपीवियो-2018/प्र.क्र.52/11-अ
16. सर्व विमा कंपन्या त्यांच्याकडे प्राप्त झालेली योजनेतील सहभागी शेतकऱ्यांची माहिती तपासतील व योजनेअंतर्गत शासनाकडून देण्यात येणाऱ्या अनुदानाचा अंतिम विमा हप्ता मिळणेच्या 1 महिना अगोदर विमा कंपनीच्या संकेतस्थळावर प्रसिध्द करतील.
22. प्रचार, प्रसिध्दी व प्रशिक्षण :
सदर योजनेस क्षेत्रीय स्तरावर पुरेशी प्रसिध्दी देणे आवश्यक आहे. दृकश्राव्य माध्यम, राज्याचे कृषि विस्तार अधिकारी यांच्या सेवा यासाठी उपयोगात आणल्या जाव्यात. तसेच विमा हप्ता गोळा करणे, विमा प्रकरणांची छाननी करणे, इत्यादी कामे करणाऱ्या व्यक्तींना प्रशिक्षण देणेही आवश्यक आहे. अंमलबजावणी करणाऱ्या संस्थेने याची व्यवस्था करावी. योजनेसंबंधीची माहिती पुस्तिकांचे क्षेत्रीय स्तरावर वितरण करण्यात यावे. योजनेची मुख्य वैशिष्टये दाखविणारा एक माहितीपट संबंधीत विमा कंपनीने तयार करून जास्तीत जास्त शेतकऱ्यांना दाखवावा.
शेतकऱ्यांमध्ये योजनेसंबंधी जागृती निर्माण करण्यासाठी व प्रशिक्षण देण्यासाठी एक खास कृती आराखडा संबंधीत विमा कंपनीने तयार करावा.
23. योजनेमध्ये निरनिराळ्या संस्थांच्या भूमिका व जबाबदा-या :
प्रधानमंत्री पीक विमा योजनेत केंद्र सरकार, राज्य शासनाकडील विविध विभाग तसेच विविध संस्थाचा म्हणजे, सहभागी शासकीय व खाजगी विमा कंपनी आणि विविध आर्थिक संस्था यांचा सहभाग राहिल. प्रधानमंत्री पीक विमा योजनेच्या सुलभ आणि परिणामकारक अंमलबजावणीसाठी प्रत्येक संस्थेने त्यांना नेमुन दिलेले काम जास्तीत जास्त चांगल्या प्रकारे पार पाडणे बंधनकारक आहे.
अ) केंद्र शासनाच्या भूमिका व जबाबदाऱ्या :
1. केंद्र शासनामार्फत प्रधानमंत्री पीक विमा योजनेच्या परिणामकारक अंमलबजावणीसाठी वेळोवेळी मार्गदर्शक सुचना जाहीर केल्या जातील. तसेच राज्य शासनाला जनजागृती / प्रसिध्दी करण्यासाठी समन्वय व मदत केली जाईल.
2. केंद्र शासनामार्फत वित्तीय संस्था / बँका यांना रिझर्व बँक ऑफ इंडिया व नाबार्डद्वारे प्रधानमंत्री पीक विमा योजनेच्या वित्तीय बाबींच्या परिपुर्ततेसाठी मार्गदर्शक सुचना देण्यात येतील.
3. विमा कंपनीस हवामान घटकासंबंधीची आकडेवारी भारत मौसम विज्ञान विभागाद्वारे पुरविण्यात येईल.
4. विमा कंपनीमार्फत घेण्यात आलेल्या विमा हप्ता रक्कमेच्या आधारे 50 टक्के विमा हप्ता अनुदान संबंधीत विमा कंपनीकडे हंगामाच्या सुरवातीस दायित्त्व म्हणुन वर्ग करण्यात येईल. तसेच हंगाम संपतेवेळी ही रक्कम अंतिम येणाऱ्या दायित्त्वामध्ये समायोजित करण्यात येईल.
5. प्रधानमंत्री पीक विमा योजनेच्या अंमलबजावणीचे पर्यवेक्षण व आढावा घेतला जाईल तसेच पीक विमा हप्ता व इतर आवश्यक बाबींबाबत विमा कंपनीस सुचना देण्यात येतील. वेळोवेळी विमा कंपनींच्या कार्याचा आढावा घेऊन गरज असल्यास त्यामध्ये सुधारणा करणेबाबत सुचना देण्यात येतील.
6. राज्य शासन व इतर समभाग धारकांसाठी प्रशिक्षण / कार्यशाळा आयोजित करण्यात येईल.
7. योजनेच्या तरतुदीबाबत मागदर्शन करणे तसेच नुकसान भरपाई निश्चित करतांना काही अडचणी आल्यास त्यावर निर्णय घेणे.
ब) राज्य शासनाच्या भूमिका व जबाबदाऱ्या ः
योजनेच्या परिणामकारक अंमलबजावणीसाठी राज्य शासन खालील कार्ये पार पाडेल.
1. योजनेची अधिसुचना निर्गमित झाल्यानंतर राज्य शासनामार्फत योजना अंमलबजावणीसाठी निवडण्यात आलेल्या विमा कंपनीच्या सहाय्याने अधिसुचनेतील आवश्यक माहिती पिक विमा योजनेच्या संकेतस्थळावर प्रसिध्द करण्यात यावी.
2. नुकसान भरपाई विहित कालावधीत निश्चित करण्यासाठी तसेच योजनेच्या परिणामकारक अंमलबजावणीसाठी आधुनिक तंत्रज्ञानाचा वापर करणेबाबत आवश्यक कार्यवाही करण्यात यावी.
पृष्ठ 29 पैकी 21
# Page 22
शासन निर्णय क्रमांकः प्रपीवियो-2018/प्र.क्र.52/11-अ
3. योजनेच्या अंमलबजावणीमध्ये सहभागी सर्व यंत्रणा/संस्था/ शासकीय विभाग/समिती यांना आवश्यक ते निर्देश देणे.
4. प्रधानमंत्री पीक विमा योजनेअंतर्गत अधिसुचित करण्यात आलेल्या पिकांची मागील 10 वर्षांतील विमा क्षेत्र घटक निहाय उत्पन्नाची आकडेवारी विमा कंपनीस देण्यात येईल.
5. विमा कंपनीच्या आवश्यकतेनुसार हवामान घटकाची आकडेवारी उपलब्ध करुन देणेबाबत भारत मौसम विभागाचे प्रादेशिक हवामान केंद्र आणि इतर शासकीय / निमशासकीय संस्थांना निर्देश देण्यात येतील.
6. प्रत्येक हंगामाच्या सुरवातीस विमा कंपनीने सादर केलेल्या अंतरिम आकडेवारीच्या आधारे राज्य शासन हिश्याची विमा हप्ता अनुदानाची 50 टक्के रक्कम अदा करण्यात येईल. तद्नंतर विमा कंपनीमार्फत विमा हप्ता अनुदानाची अंतिम आकडेवारी प्राप्त झाल्यानंतर विमा हप्ता अनुदानाची उर्वरित रक्कम अदा करण्यात येईल. राज्य शासनामार्फत लगतच्या मागील हंगामापुर्वीच्या सर्व हंगामांचे सर्व प्रकारचे दायित्त्व पुर्ण केल्यानंतरच केंद्र शासनामार्फत विमा हप्ता अनुदानाची केंद्र हिस्सा रक्कम अदा करण्यात येईल.
7. पीक विमा योजनेत शेतकऱ्यांचा विशेषत: बिगर कर्जदार शेतकऱ्यांचा सहभाग वाढविण्यासाठी राज्य शासनाच्या कृषि आणि इतर संबंधीत विभागामार्फत मोठया प्रमाणावर जनजागृती व प्रसिध्दी करण्यात येईल.
8. वेळापत्रकानुसार विहित नमुन्यात अधिसुचित पिकांच्या उत्पन्नाची आकडेवारी विमा कंपनीस सादर करणे.
9. स्थानिक नैसर्गिक आपत्ती व काढणी पश्चात नुकसान या बाबींअंतर्गत वैयक्तिक स्तरावर नुकसान भरपाई निश्चित करण्यासाठी विमा कंपनीस मदत करणे.
10. अधिसुचित क्षेत्रात आवश्यकतेनुसार पीक कापणी प्रयोगांची अंमलबजावणी करण्यात यावी व विमा कंपनीस विहित कालावधीत पीक कापणी प्रयोगांचे आधारे उत्पन्नाची आकडेवारी पाठविण्यात यावी.
11. पीक कापणी प्रयोगाचे वेळी विमा कंपनीच्या प्रतिनिधींना उपस्थित राहणे तसेच पीक कापणी प्रयोगाची आकडेवारी भरण्यासाठी क्षेत्रीय / जिल्हा / राज्य स्तरावर वापरण्यात येणाऱ्या तक्ता क्र 2, तपासण्याची मुभा देण्यात येईल. पीक कापणी प्रयोगांद्वारे मिळणारे उत्पन्नाचे अंदाज हे अचूक व दिलेल्या कालमर्यादेमध्ये प्राप्त होणेसाठी दृकश्राव्य माध्यमांद्वारे मुद्रण केले जाईल.
क) विमा कंपनीच्या भूमिका व जबाबदाऱ्या :
1. विमा कंपनी ही राज्य शासन व इतर अंमलबजावणी यंत्रणा यांच्यातील दुवा म्हणून काम करेल.
2. अधिसुचनेप्रमाणे आवश्यक बाबींची राज्यस्तरीय पीक विमा समन्वय समितीला पुर्तता करेल.
3. या योजनेअंतर्गत नुकसान भरपाई निश्चित करणेबाबत कार्यवाही व नुकसान भरपाई शेतकऱ्याच्या बँक खात्यावर थेट अदा करण्याची जबाबदारी विमा कंपनीची राहील.
4. वेळापत्रकाप्रमाणे सरासरी उत्पन्नाची आकडेवारी प्राप्त झाल्यानंतर नुकसान भरपाई निश्चित करणे व अदा करणे.
5. आवश्यकतेप्रमाणे पुनर्विम्याचे प्रयोजन करण्यात यावे.
6. डाटाबेस - पिक उत्पन्न आणि हवामान घटक तसेच कृषि विम्याचा डाटाबेस तयार करणे.
7. प्रधानमंत्री पिक विमा योजनेचा आढावा घेऊन परिणामकारक अंमलबजावणीसाठी आवश्यक सुचनांसह कृषि सहकार आणि किसान कल्याण मंत्रालय (केंद्र शासन) यांना सादर करणे.
8. पीक हंगाम सुरु होण्यापूर्वी संबंधीत विमा कंपनीने खाजगी विमा प्रतिनिधींची नियुक्ती लेखी स्वरुपात जाहीर करणे आवश्यक आहे.
9. सेवाशुल्क अंमलबजावणी यंत्रणांना देणे.
10. योजनेच्या जनजागृती व प्रसिध्दीसाठी प्रयत्न करणे तसेच राज्य शासन व इतर संस्थांमध्ये जनजागृती व प्रसिध्दीसाठी समन्वय साधणे.
11. केंद्र व राज्य शासनाने मागणी केल्याप्रमाणे मासिक प्रगति अहवाल / सांख्यिकी व इतर अनुषंगीक माहिती पुरवठा करणे.
12. अधिकृत बँका आणि प्रतिनिधी यांचेकडून विमा धारक शेतकऱ्यांची / लाभार्थ्यांची माहिती संकलित करुन ती संकेतस्थळावर प्रसारित करणे.
पृष्ठ 29 पैकी 22
# Page 23
शासन निर्णय क्रमांकः प्रपीवियो-2018/प्र.क्र.52/11-अ
13. विमा नियामक प्राधिकरणाने निश्चित केलेल्या विहित कालावधीत योजनेसंदर्भातील विविध तक्रारींचे निवारण करण्यात यावे तसेच शेतकऱ्यांच्या तक्रारींची नोंद घेण्यासाठी भारतीय कृषि विमा कंपनीच्या नियंत्रणाखाली डॉकेट सुविधेवर आधारित टोल फ्री नंबर उपलब्ध करुन देण्यात यावा.
14. कर्जदार शेतकऱ्यांच्या सहभागासाठी स्वत: विमा कंपनीने कार्यवाही करावी त्यासाठी मध्यस्थ यांची नेमणूक करू नये.
15. ज्या जिल्हयासाठी विमा कंपनीची नियुक्ती करण्यात आलेली आहे, त्या जिल्हयासाठी जिल्हा मुख्यालयी दुरध्वनी सुविधा असलेले (भ्रमणध्वनी व्यतिरिक्त) कार्यालय सुरु करणे आवश्यक आहे. तसेच सदर कार्यालयात शेतकऱ्यांच्या तक्रारींचे निरसण करण्यासाठी प्रतिनिधींची नियुक्ती करणे आवश्यक आहे. ज्या जिल्हयात काम देण्यात आलेले आहे, त्या जिल्हयातील तालुका स्तरावर कार्यालयाची स्थापना करावी व कमीत कमी एका प्रतिनिधीची नेमणुक करावी.
16. केंद्र शासनाच्या मार्गदर्शक सुचनांनुसार नुकसान भरपाई निश्चित करण्यासाठी पर्यवेक्षक (Loss Accessor) याची नेमणूक करणे बंधनकारक राहिल.
17. योजनेत शेतकरी सहभागाची माहिती बँकेकडून प्राप्त झाल्यानंतर विमा कंपनीमार्फत शेतकरी सहभागाचा पिकनिहाय अंतिम तपशिल महसूल विभागास उपलब्ध करुन दिला जाईल. त्यानंतर जिल्हाधिकारी यांनी महसूल विभागाकडील हंगामातील विमा कंपनीला उपलब्ध करुन दिलेल्या महसूल मंडळनिहाय, पिकनिहाय पेरणी क्षेत्राच्या नोंदी व विमा योजनेत सहभागी शेतकऱ्यांचा तपशिलाच्या नोंदीची पडताळणी करावी व यामध्ये काही तफावत असल्यास तातडीने निदर्शनास आणावे. अन्यथा विमा कंपनीस उपलब्ध करुन दिलेला पेरणी अहवालच अंतिम समजण्यात येऊन त्यानुसार विमा नुकसान भरपाई निश्चित करण्यात येईल.
18. विमा कंपनीमार्फत अधिसूचित क्षेत्रातील अधिसूचित पिकाच्या पेरणी क्षेत्राचा तपशिल व नुकसान भरपाई निश्चित करणेसाठी आधुनिक तंत्रज्ञान, रिमोट सेन्सीग, उपग्रह छायाचित्र, ड्रोण इत्यादीचा वापर करण्यात यावा.
19. प्रधानमंत्री पिक विमा योजनेच्या प्रभावी अंमलबजावणीरतव नोडेल बँका/ जिल्हा मध्यवर्ती सहकारी बँका यांचेकडून विमा प्रस्ताव प्राप्त झाल्यानंतर, त्याचप्रमाणे, अधिसूचित पिकांचे सरासरी उत्पनाची आकडेवारी, विमा हप्ता अनुदान, तसेच, महसूल मंडळनिहाय पेरणी क्षेत्राची आकडेवारी, शासनाकडून प्राप्त झाल्यानंतर, विमा कंपनीने ३ आठडयामध्ये नुकसान भरपाई रक्कम निश्चित करुन शेतकऱ्यांना अदा करणे आवश्यक आहे. अन्यथा, विमा कंपनीस 6 टक्के दराने विलंब शुल्कासहित नुकसान भरपाईची रक्कम लाभार्थी शेतकऱ्यांना अदा करावी लागेल.
20. विमा कंपन्यांनी हंगामामध्ये नमुद केलेले टोल फ्री क्रमांकावर शेतकऱ्यांना संपर्क साधणे सुलभ व्हावे यासाठी टोल फ्री क्रमांकाची क्षमता वाढवुन टोल फ्री क्रमांक विना तक्रार कार्यरत राहील याची दक्षता घ्यावी.
त्याचप्रमाणे, विहीत टोल फ्री क्रमांक व्यवस्थित कार्यान्वीत नसल्यास फोन, पत्र, ईमेलद्वारे प्राप्त शेतकऱ्यांच्या पीक नुकसानीबाबतच्या सूचना, तक्रारींची नोंद घेवुन योजनेच्या मार्गदर्शक सूचनेनुसार पुढील कार्यवाही संबंधीत विमा कंपनीने करणे आवश्यक राहील.
ड) बँका / वित्तीय संस्थांच्या जबाबदाऱ्या :
1. भारतीय रिझर्व्ह बँक आणि राष्ट्रीय कृषि व ग्रामिण विकास बँक (NABARD) यांच्या नियमात बसणाऱ्या व शेतकऱ्यांना हंगामी पिक कर्ज वितरण करणाऱ्या सर्व बँका व संस्था या योजनेत वित्तीय संस्था म्हणून मानल्या जातील.
2. प्रधानमंत्री पिक विमा योजनेअंतर्गत, सहकारी बँकांच्या बाबतीत प्रत्येक जिल्हयातील जिल्हा मध्यवर्ती सहकारी बँक ही नोडल बँक म्हणून कार्य करील व व्यापारी बँका तसेच ग्रामीण बँकांच्या बाबतीत सदर बँकेची प्रत्येक शाखा ही नोडल बँक म्हणून कार्य करील.
पृष्ठ 29 पैकी 23
# Page 24
शासन निर्णय क्रमांकः प्रपीवियो-2018/प्र.क्र.52/11-अ
3. व्यापारी बँकांची तसेच ग्रामीण बँकांची विभागीय / प्रशासकीय कार्यालये, प्रत्येक जिल्हयातील जिल्हा मध्यवर्ती सहकारी बँका (नोडल बँका) यांनी योजनेच्या अनुषंगाने त्यांना प्राप्त झालेल्या सर्व मार्गदर्शक सुचना, शासन निर्णय इ. त्यांच्या नियंत्रणाखालील सर्व शाखांना पाठविणे आवश्यक आहे.
4. व्यापारी बँकांची तसेच ग्रामीण बँकांची विभागीय / प्रशासकीय कार्यालये, प्रत्येक जिल्हयातील जिल्हा मध्यवर्ती सहकारी बँका (नोडल बँका) यांनी कर्जदार शेतकऱ्यासाठी कर्ज मंजूर करताना त्यांच्या विमा हप्ता रकमेसाठी जादा कर्ज मंजूर करणेबाबत आपल्या अधिनस्त सर्व बँकांना सुचना द्याव्यात.
5. योजनेत सहभागी होऊ इच्छिणाऱ्या बिगर कर्जदार शेतकऱ्यांना सर्व बँकांनी योग्य ते मार्गदर्शन व मदत करणे आवश्यक आहे. जसे, शेतकऱ्यांचे बँकेत खाते उघडणे, योग्य तो विमा हप्ता घेवून त्यांना विमा प्रस्ताव भरण्यास मदत करणे व त्याबाबतचे अहवाल अद्ययावत करणे इ.
6. सर्व नोडल बँकांनी कर्जदार व बिगर कर्जदार शेतकऱ्यांचा जमा विमा हप्ता रक्कम, विमा प्रस्ताव व अनुषंगिक माहीती विहीत मुदतीत स्वतंत्रपणे संबंधित विमा कंपनीस सादर करणे आवश्यक आहे.
7. सर्व अग्रणी बँका/नोडल बँकांनी त्यांच्या कार्यक्षेत्रातील अधिसुचित पिकांसाठी घेतलेली सर्व कर्जे व कर्जदार शेतकरी योजनेअंतर्गत विमा संरक्षित केले जातील व एकही कर्जदार शेतकरी विमा संरक्षणापासून वंचित राहणार नाही याची दक्षता घ्यावी व त्याबाबतच्या सुचना बँकांनी आपल्या अधिनस्त सर्व शाखांना देण्यात याव्यात. संबंधित बँकाच्या त्रुटीमुळे / दिरंगाईमुळे / हलगर्जीपणामुळे काही कर्जदार शेतकऱ्यांना विमा संरक्षण न मिळाल्यास व त्या हंगामात नुकसान भरपाई मंजूर झाल्यास विमा संरक्षित न झालेल्या सर्व शेतकऱ्यांना मंजूर नुकसान भरपाई देण्याची जबाबदारी सर्वस्वी त्या बँकेची / शाखेची राहील.
8. सर्व नोडल बँका / व्यापारी बँका व ग्रामीण बँकांच्या सर्व शाखांनी पिकवार व अधिसुचित क्षेत्रवार पिक विमा प्रस्ताव विहीत विवरण पत्रात (बिगर कर्जदार शेतकऱ्यांसाठी वेगळे) भरून विमा हप्ता रकमेसह विहीत वेळेत संबंधित विमा कंपनीकडे पाठविणे अत्यंत आवश्यक आहे. जर एखाद्या बँकेने जमा विमा हप्ता रक्कम विहीत वेळेत विमा कंपनीकडे सादर केले नाही तर उशिराच्या कालावधीतील जमा विमा हप्ता रकमेवरील व्याजासह (बचत खात्यावर देय असलेला प्रचलित व्याज दर) विमा हप्ता रक्कम विमा कंपनीकडे भरणेची जबाबदारी संबंधित बँकेची राहील.
9. सर्व बँकांनी योजनेअंतर्गत अपवादात्मक परिस्थितीमध्ये संबंधित विमा कंपनीमार्फत मंजूर झालेली नुकसान भरपाई रक्कम प्राप्त झाल्यानंतर संबंधित लाभार्थी शेतकऱ्यांच्या बँक खात्यावर 7 दिवसांच्या आत जमा करणे आवश्यक आहे. जर एखाद्या बँकेने नुकसान भरपाईची रक्कम विहीत वेळेत शेतकऱ्यांच्या बँक खात्यावर जमा केली नाही तर संबंधित बँकेने व्याजासह (बचत खात्यावर देय असलेला प्रचलित व्याज दर) नुकसान भरपाईची रक्कम शेतकऱ्यांच्या खात्यावर जमा करणे बंधनकारक राहील.
10. नोडल बँक / प्रशासकीय कार्यालये योजनेत भाग घेणाऱ्या शेतकऱ्यांची अनुषंगिक माहीती शेतकऱ्याचे संपूर्ण नाव, अचुक बँक खाते क्रमांक, गावाचे नाव, अल्प - अत्यल्प भुधारक अशी वर्गवारी, अनुसूचित जाती जमाती, महीला शेतकरी अशी वर्गवारी, विमा संरक्षित क्षेत्र, पिकाचे नाव, जमा विमा हप्ता, शासकिय अनुदान इ.
माहीती संबंधित प्राथमिक कृषि पत पुरवठा सहकारी संस्था / बँकेची शाखा यांचेकडून Soft Copy मध्ये घेऊन सदरची माहीती तपासून अंतिम मुदत संपल्यानंतर 15 दिवसांच्या आत संबंधित विमा कंपनीकडे पाठविण्याची कार्यवाही करेल.
11. संबंधित विमा कंपनी बँकेकडून विमा प्रस्ताव प्राप्त झाले नंतर ते तपासून बँकेला पोहच देईल. संबंधित बँक आपलेकडे उपलब्ध असलेल्या दस्तऐवजावरून सदर विमा प्रस्तावाची पुर्नतपासणी करेल व यामध्ये काही दुरूस्ती आढळल्यास 15 दिवसांचे आत विमा कंपनीच्या निर्देशनास आणेल अन्यथा विमा कंपनीने पोहच दिलेले विमा प्रस्ताव अंतीम समजून त्यानुसार कार्यवाही करण्यात येईल व भविष्यात त्यामधील कोणतेही बदल स्वीकारले जाणार नाहीत.
12. संबंधित बँकेने नुकसान भरपाई मिळालेल्या शेतकऱ्यांची यादी नोटीस बोर्डावर प्रसिध्द करणे आवश्यक आहे.
तसेच प्राप्त झालेली नुकसान भरपाई रक्कम सर्व शेतकऱ्यांच्या बँक खात्यात जमा केले असल्याचे प्रमाणपत्र विमा कंपनीस पाठविणे आवश्यक आहे तसेच नुकसान भरपाई पात्र शेतकऱ्यांची यादी विमा कंपनीच्या सहाय्याने पिक विमा पोर्टलवर प्रसिध्द करणे आवश्यक आहे.
पृष्ठ 29 पैकी 24
# Page 25
शासन निर्णय क्रमांकः प्रपीवियो-2018/प्र.क्र.52/11-अ
13. सर्व बँकांना विमा प्रस्तावाशी संबंधित असलेले सर्व दस्तऐवज संबंधित विमा कंपनीस तपासणीसाठी आवश्यकतेनुसार उपलब्ध करून द्यावे लागतील.
14. बँकेने कोणताही शेतकरी योजनेच्या लाभापासून वंचित राहणार नाही याची खात्री करावी जर एखादा शेतकरी वित्तीय संस्थेच्या चुकीमुळे योजनेच्या लाभापासून वंचित राहीला तर सदर शेतकऱ्याला देय असणारी नुकसान भरपाई अदा करणेची जबाबदारी संबंधित बँकेची राहील.
15. बँकांना जमा विमा हप्त्याचे 4 टक्के सेवा शुल्क देण्यात येते. त्यासाठी बिगर कर्जदार शेतकऱ्यांना विमा प्रस्ताव सादर करण्याबाबतीत बँकांनी आवश्यक ते सर्व सहकार्य करावयाचे आहे.
16. बँकांनी कर्जदार व बिगर कर्जदार शेतक-यांचे विमा प्रस्ताव सादर करताना शेतक-याचे बँक खाते आधार कार्डशी सलग्न करणे अनिर्वाय आहे. या बाबतच्या आवश्यक त्या कागदपत्राची तपासणी संबंधीत बँकानी करावयाची आहे.
17. बँक / नोडल बँक यांचेकडून संबंधित विमा कंपनीस विमा घोषणापत्रे (Declaration) पाठविण्यास विलंब झाल्यास बँकेला द्यावयाच्या सेवा शुल्कामध्ये कपात करण्यात येईल.
इ) विमा प्रतिनिधींच्या भूमिका व जबाबदारी : 1. प्रधानमंत्री पिक विमा योजनेबाबत शेतकऱ्यांना मार्गदर्शन करणे.
2. शेतकऱ्यांना विहीत प्रपत्रात विमा प्रस्ताव तयार करणेस मदत करणे आणि बिगर कर्जदार शेतकऱ्यांचे विविध कागदपत्र संकलीत करणे.
3. प्रधानमंत्री पिक विमा योजनेच्या मार्गदर्शक सूचनेनुसार विमा कंपनीचा प्रतिनिधी म्हणून विमा हप्ता गोळा करणे आणि त्याची पावती देणे.
4. बिगर कर्जदार शेतकऱ्यांची प्रपत्रात माहीती संकलित करुन ती विमा कंपनीस विमा हप्त्यासह वेळेत सादर करणे.
5. प्राधिकृत करण्यात आलेल्या विमा प्रतिनिधींनी स्वतंत्र विमाधारक शेतकऱ्यांची माहीती तयार करणे, त्यामध्ये नाव, वडिलांचे नाव, आडनाव बँक खाते क्रमांक, गाव, वर्गवारी (अल्प व अत्यल्प, अनूसुचित जाती/जमाती, महीला शेतकरी), पिकाचे नाव, विमा संरक्षित क्षेत्र व रक्कम, विमा हप्ता, शासन अनुदान इ. माहीती सॉफ्ट कॉपीमध्ये अंतिम दिनांकानंतर 5 दिवसांचे आत विमा कंपनीस पाठवावी.
6. संबंधीत विमा प्रतिनिधींनी योजनेत सहभागी झालेला शेतकरी योजनेतील लाभापासून वंचित राहणार नाही याची दक्षता घ्यावी. विमा प्रतिनिधीच्या त्रुटींमुळे/ दिरंगाईमुळे/ हलगर्जीपणामुळे या योजनेच्या लाभापासून योजनेत सहभागी शेतकरी वंचित राहील्यास या संबंधात काही नुकसान भरपाई दयावयाची झाल्यास संबंधीत प्रतिनिधी आणि संबंधीत विमा कंपनीची जबाबदारी राहील. विमा प्रतिनिधीच्या सेवेमध्ये काही त्रूटी / चुका आढळल्यास त्यावर प्रशासकीय / कायदेशीर कार्यवाही करण्यात येईल.
7. विमा प्रतिनिधी यांचेकडून संबंधित विमा कंपनीस विमा घोषणापत्रे (Declaration) पाठविण्यास विलंब झाल्यास त्यांना द्यावयाच्या सेवा शुल्कामध्ये कपात करण्यात येईल.
फ) कर्ज पुरवठा करणारी बँक / वित्तीय संस्था :
1. प्रधानमंत्री पिक विमा योजनेबाबत शेतकऱ्यांना मार्गदर्शन करणे 2. शेतकऱ्यांना विहीत प्रपत्रात विमा प्रस्ताव तयार करणेस मदत करणे आणि बिगर कर्जदार शेतकऱ्यांचे विविध कागदपत्र संकलित करणे.
3. कर्जदार व बिगर कर्जदार शेतकऱ्यांची स्वतंत्र प्रपत्रात माहीती संकलित करुन ती विमा कंपनीस विमा हप्त्यासह वेळेत सादर करणे.
4. विमा कंपनी किंवा त्यांनी प्राधिकृत केलेल्या प्रतिनिधी आणि जिल्हास्तरीय समन्वय समिती मार्फत करण्यात येणाऱ्या छाननी / पडताळणीसाठी विमा पॉलिसी प्रस्ताव व इतर आवश्यक कागदपत्रांचे जतन करावे.
5. आपल्या कार्यक्षेत्रामधील नोडल बँक आणि त्याअंतर्गत सेवा पुरविणाऱ्या इतर बँकाच्या कार्यालयामधील संबंधित अभिलेख व नोंदी या विमा कंपनीस उपलब्ध करून देण्यात याव्यात.
6. विमा संरक्षण घेणाऱ्या कर्जदार व बिगर कर्जदार शेतकऱ्यांची क्षेत्र व पिकांसंबधी आकडेवारीची नोंद ठेवणे.
पृष्ठ 29 पैकी 25
# Page 26
शासन निर्णय क्रमांकः प्रपीवियो-2018/प्र.क्र.52/11-अ
य) विमाधारक शेतकऱ्यांची कर्तव्ये व जबाबदाऱ्या • कर्जदार शेतकऱ्यांची कर्तव्ये व जबाबदाऱ्या : 1. कर्जदार शेतकऱ्यांसाठी ही योजना बंधनकारक असल्याने सर्व कर्जदार शेतकऱ्यांनी त्यांच्या कर्ज मागणीच्या अर्जामध्ये नमूद केलेल्या पिकासाठी व क्षेत्रासाठी विमा संरक्षण घेणे बंधनकारक आहे.
2. कर्जदार शेतकऱ्यांचे विमा प्रस्ताव सुध्दा योजनेत सहभागी होण्याच्या अंतिम दिनांकापुर्वीच स्विकारले जातील.
3. कर्जदार शेतकऱ्यांनी पिक नियोजनामध्ये काही कारणास्तव बदल झाल्यास पेरणी नंतर एका आठवडयाच्या आत संबंधित बँकेस कळवावे.
4. स्थानिक नैसर्गिक आपत्तीमुळे पिकांच्या झालेल्या नुकसानीची तसेच चक्रीवादळ, वादळी पाऊस व अवेळी पाऊस यामुळे कापणी नंतर शेतात वाळविण्यासाठी ठेवलेल्या पिकांचे नुकसान झाल्यास त्याबाबतची माहीती 48 तासांच्या आत संबंधित बँक / वित्तीय संस्था / विमा कंपनी यांना देणे आवश्यक आहे.
बिगर कर्जदार शेतकऱ्यांची कर्तव्ये व जबाबदाऱ्या : 1. योजनेत सहभागी होऊ इच्छिणाऱ्या बिगर कर्जदार शेतकऱ्यांनी जवळच्या प्राधिकृत बँका / प्राथमिक कृषि पत पुरवठा सहकारी संस्था / संबंधित विमा कंपनीची कार्यालये किंवा विमा प्रतिनिधींशी संपर्क साधून विमा प्रस्ताव विहीत प्रपत्रात योग्य त्या विमा हप्त्यासह तसेच आवश्यक त्या कागद पत्रासह विहीत वेळेत सादर करावीत.
2. बिगर कर्जदार शेतकऱ्यांनी संबंधित बँकेत स्वत:च्या नावे खाते उघडणे आवश्यक आहे.
3. शेतकऱ्यांनी विमा प्रस्तावामध्ये आपल्या जमिनीचा सर्व्हे नं. नमूद करावा.
4. शेतकऱ्यांनी धारण केलेल्या जमिनीचा पुरावा म्हणून 7/12 उतारा तसेच शेतात अधिसुचित पिकाची पेरणी केलेले स्वयं घोषणा पत्र विमा प्रस्तावा सोबत देणे आवश्यक आहे.
5. शेतकऱ्यांनी अधिसुचित पिकासाठी एका क्षेत्रासाठी, एकाचवेळी अणि एकाच विमा कंपनीकडून विमा संरक्षण घेणे बंधनकारक आहे. जर त्याने एकाच क्षेत्रासाठी 2 किंवा त्यापेक्षा अधिक विमा संरक्षण एकाच किंवा वेगवेगळया विमा कंपनीकडून घेतले तर त्याचा जमा विमा हप्ता जप्त करून त्याच्यावर कायदेशीर कार्यवाही करण्यात येईल.
6. स्थानिक नैसर्गिक आपत्तीमुळे पिकांच्या झालेल्या नुकसानीची तसेच चक्रीवादळ, वादळी पाऊस व अवेळी पाऊस यामुळे कापणी नंतर शेतात वाळविण्यासाठी ठेवलेल्या पिकांचे नुकसान झाल्यास त्याबाबतची माहीती 48 तासांच्या आत संबंधित बँक / वित्तीय संस्था / विमा कंपनी यांना देणे आवश्यक आहे.
24. शेतक-यांना अर्ज भरण्यासाठी बँकामध्ये होणारी गर्दी टाळता यावी व शेतक-यांना अर्ज भरण्यास सुलभता यावी म्हणुन मागील खरीप हंगामापासुन प्रधानमंत्री पीक विमा योजनेत शेतकऱ्यांचे अर्ज / विमा हप्ता Common Service Centre (CSC) मार्फत ऑनलाईन पध्दतीने स्विकारण्यात येत आहेत.
याकरिता राज्यात सी. एस. सी. ई. गव्हर्नस सर्व्हिसेस इंडिया लिमिटेड द्वारे कार्यान्वीत “आपले सरकार सेवा केंद्र” (डिजीटल सेवा केंद्र) सुविधा शेतक-यांना प्रधानमंत्री पिक विमा योजनेचे अर्ज भरण्याकरीता उपलब्ध करण्यात आले आहेत. राज्यात कार्यान्वीत आपले सरकार प्राधिकृत सेवा केंद्र, कृषि विभागाने नियुक्त केलेल्या विमा कंपनीच्या वतीने शेतक-यांचे पिक विमा अर्ज भरण्यास मदत करतील व विमा हप्ता स्विकारतील या करिता प्राधिकृत आपले सरकार सेवा केंद्राचे चालक विमा योजनाचे अर्ज ऑन लाईन पध्दतीने भरतील. विमा अर्जा करिता आवश्यक कागदपत्रे जसे की, ७/१२ उतारा, आधार कार्ड, बँकखात्याचे तपशिल इत्यादी अर्जास ऑन लाईन पध्दतीने जोडतील. शेतक-यांना विमा अर्जाची प्रत, पोहोच उपलब्ध करुन देतील. त्यादृष्टिने संबंधित विमा कंपन्यांनी CSC मार्फत करार करणे बंधनकारक आहे. यासंदर्भात कृषि व शेतकरी कल्याण मंत्रालय, भारत सरकार यांचेस्तरावरुन कळविण्यात येणा-या सूचना बंधन कारक राहतील.
25. राज्य शासनामार्फत राज्यात प्रत्येक महसुल मंडळस्तरावर स्वयंचलित हवामान केंद्र उभारण्यासाठी महावेध प्रकल्प राबविण्यात येत आहे. या प्रकल्पांतर्गत हवामानाची आकडेवारी उपलब्ध होणार असुन त्यामुंळे नुकसान भरपाई निश्चित होण्यास मदत होणार आहे. त्यानुसार प्रधानमंत्री पिक विमा योजनेंतर्गत लागणारी हवामानविषयक माहिती पृष्ठ 29 पैकी 26
# Page 27
शासन निर्णय क्रमांकः प्रपीवियो-2018/प्र.क्र.52/11-अ
महावेध प्रकल्पाच्या अटी व शर्तीनुसार या प्रकल्पांतर्गत निश्चित केलेल्या स्कायमेट वेदर सर्व्हिसेस लि. या एजन्सीकडून घेणे विमा कंपनीला बंधनकारक राहील. महावेध प्रकल्पातर्गत हवामानाची आकडेवारी खरीप व रब्बी हंगामासाठी कमीत कमी ६ महिने कालावधी करिता रक्कम रु. ३२५०/- अधिक स्थानिक कर इतकी रक्कम विमा कंपन्यांना संबंधीत कंपनीकडे भरावी लागणार आहे. ६ महिन्या पेक्षा कमी कालावधी करीता हवामान विषयक माहिती आवश्यक असल्यास स्कायमेट वेदर सर्व्हिसेस लि. या कंपनीने निश्चित केलेल्या दराप्रमाणे विमा कंपनीस रक्कम भरावी लागेल.
रब्बी 2017-18 मध्ये उपरोक्त प्रमाणे कार्यवाही करण्यात आली असुन त्याच धर्तीवर खरीप 2018 मध्ये कार्यवाही करण्यात यावी. विमा कंपनीने विमा कालावधी सुरु होताच हवामान आकडेवारी विकत घेणे अपेक्षित आहे.
त्यापासून राज्य शासनाचा विमा हप्ता देण्यापर्यंन्त ज्या विमा कंपन्यांनी स्कायमेट वेदर सर्व्हिसेस लि. या एजन्सी कडून वेदर पॅरामिटर (Weather Parameter) चा डाटा प्राप्त होऊनही त्याच्या किमतीची अदायगी केली नसल्यास, हंगामातील जिल्हा समुहाचे हवामान आकडेवारीचे शुल्काची अदायगी कृषि विभागाकडून संबंधित विमा कंपनीकडून स्कायमेट वेदर सर्व्हिसेस लि. या एजन्सीला अनुज्ञेय शुल्कानुसार आवश्यकतेनुसार कृषि विभागाकडून विमा कंपनीच्या हिश्याचे अनुज्ञेय अनुदानातून थेट अदायगी करण्यात यावी.
26. “आधार” या ओळखपत्राच्या वापरातुन शासनामार्फत देण्यात येणा-या सेवा, सुविधा, लाभ व अनुदेय वितरण लाभार्थ्यानां करण्याच्या प्रक्रियेत सुलभता, पारदर्शकता, उत्तरद आणून योजनेचा लाभ थेट शेतक-यांना देण्याकरिता, केंद्र शासनाच्या दिनांक 08 फेब्रुवारी, 2017 चे राजपत्रान्वये खरीप हंगाम 2017 पासून सदर योजनेअंतर्गत सहभागी होणाऱ्या सर्व कर्जदार व बिगर कर्जदार शेतकऱ्यांना आधार कार्ड प्रमाणिकरण करणे अनिवार्य केले आहे.
खरीप 2018 मध्येही योजनेत सहभाग घेणेसाठी विमा प्रस्ताव तयार करतेवेळी सर्व शेतकऱ्यांनी आपले फोटो असलेल्या बँक खातेपुस्तकाची प्रत तसेच आधारकार्ड छायांकित प्रत सादर करणे आवश्यक आहे. आधार कार्ड उपलब्ध नसल्यास आधारकार्ड नोंदणी पावतीसोबत खालीलपैकी कोणतेही एक फोटो ओळखपत्र सादर करणे आवश्यक आहे. सदर कागदपत्राची तपासणी संबंधीत बँकेमार्फत करावयाची आहे.
1. मतदान ओळखपत्र किंवा 2. किसान क्रेडिटकार्ड किंवा 3. नरेगा जॉबकार्ड किंवा 4. वाहनचालक परवाना.
प्रधानमंत्री पिक विमा योजनेमध्ये सहभागी होणेसाठी कर्जदार शेतकऱ्यांनी आपले बँकेचे कर्जखात्याशी आधार क्रमांक जोडण्यासाठी त्वरीत बँकेशी संपर्क करावा. त्याचप्रमाणे, बिगर कर्जदार शेतकऱ्यांना पिक विमा योजनेमध्ये सहभागी होण्याकरिता आधार क्रमांकाशी जोडले गेलेले बँक खाते क्रमांकच अर्जावर नमुद करावे लागणार आहे. यासंदर्भात ज्या शेतकऱ्यांकडे अद्यापिही आधार कार्ड नाही अशा शेतकऱ्यांनी त्वरीत नजीकचे आधार नोंदणी केंद्राशी संपर्क करुन नोंदणीची प्रक्रिया पुर्ण करावयाची आहे.
पिक विमा योजनेकरिता आधार कार्ड जोडलेल्या बँक खात्याच्या वापर करण्यामुळे योजनेची अंमलबजावणी सुलभ, जलद होऊन शेतकऱ्यांना चांगली सेवा देणे शक्य होणार आहे. तसेच पिक विम्याची नुकसान भरपाई विमा कंपनीकडून शेतकऱ्यांच्या खात्यावर थेट वर्ग करणे भविष्यात सुलभ होणार आहे. बँक खात्याशी आधार क्रमांक, मोबाईल क्रमांक आदि जोडण्यामुळे बँक खात्याशी संलग्न पिक विम्याच्या सेवा सुविधा सुध्दा शेतकऱ्यांना उपलब्ध होणार आहेत.
27. बँक सेवा शुल्क :
कर्जदार व बिगर कर्जदार शेतकऱ्याकडून जमा केलेल्या विमा हप्त्याच्या 4 टक्के रक्कम संबंधित विमा कंपनीकडून बँक सेवा शुल्क म्हणून बँकाना परस्पर देय होईल. विमा प्रतिनिधींना विमा कंपनीने निश्चित केलेल्या दराने कमिशन दिले जाईल. तथापि, सदरचे कमिशन हे विमा नियामक प्राधिकरणाने निश्चित केलेल्या मर्यादेच्या आत असेल.
पृष्ठ 29 पैकी 27
# Page 28
शासन निर्णय क्रमांकः प्रपीवियो-2018/प्र.क्र.52/11-अ
28. सेवाशुल्क (Service Tax) : प्रधानमंत्री पीक विमा योजना ही राष्ट्रीय कृषि विमा योजना व सुधारित राष्ट्रीय कृषि विमा योजना यांच्या ऐवजी लागू करण्यात आली असून या योजनेस सेवा शुल्कातून वगळण्यात आले आहे.
29. नियंत्रण अधिकारी व आहरण संवितरण अधिकारी : या योजनेसाठी कृषि संचालक (विस्तार व प्रशिक्षण), कृषि आयुक्तालय, महाराष्ट्र राज्य, पुणे हे नियंत्रण अधिकारी राहतील. तसेच सहाय्यक संचालक (लेखा-1), कृषि आयुक्तालय, महाराष्ट्र राज्य, पुणे-1 यांना आहरण व संवितरण अधिकारी म्हणून घोषीत करण्यात येत आहे.
सदर शासन निर्णय मा. मुख्य सचिव, महाराष्ट्र राज्य यांचे अध्यक्षतेखालील दिनांक 15/03/2018 व 19/04/2018 रोजी झालेल्या राज्यस्तरीय पीक विमा समन्वय समितीच्या सभेत दिलेल्या मंजूरीनूसार निर्गमित करण्यात येत आहे.
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97
# Page 98
# Page 99
# Page 100
# Page 101
# Page 102
# Page 103
# Page 104
# Page 105
# Page 106
# Page 107
# Page 108
# Page 109
# Page 110
# Page 111
# Page 112
# Page 113
# Page 114
# Page 115
# Page 116
# Page 117
# Page 118
# Page 119
# Page 120
# Page 121
# Page 122
# Page 123
# Page 124
# Page 125
# Page 126
# Page 127
# Page 128
# Page 129
# Page 130
# Page 131
# Page 132
# Page 133
# Page 134
# Page 135
# Page 136
# Page 137
# Page 138
# Page 139
# Page 140
# Page 141
# Page 142
# Page 143
# Page 144
# Page 145
# Page 146
# Page 147
# Page 148
# Page 149
# Page 150
# Page 151
# Page 152
# Page 153
# Page 154
# Page 155
# Page 156
# Page 157
# Page 158
# Page 159
# Page 160
# Page 161
# Page 162
# Page 163
# Page 164
# Page 165
# Page 166
# Page 167
# Page 168
# Page 169
# Page 170
# Page 171
# Page 172
# Page 173
# Page 174
# Page 175
# Page 176
# Page 177
# Page 178
# Page 179
# Page 180
# Page 181
# Page 182
# Page 183
# Page 184
# Page 185
# Page 186
# Page 187
# Page 188
# Page 189
# Page 190
# Page 191
# Page 192
# Page 193
# Page 194
# Page 195
# Page 196
# Page 197
# Page 198
# Page 199
# Page 200
# Page 201
# Page 202
# Page 203
# Page 204
# Page 205
# Page 206
# Page 207
# Page 208
# Page 209
# Page 210
# Page 211
# Page 212
# Page 213
# Page 214
# Page 215
# Page 216
# Page 217
# Page 218
# Page 219
# Page 220
# Page 221
# Page 222
# Page 223
# Page 224
# Page 225
# Page 226
# Page 227
# Page 228
# Page 229
# Page 230
# Page 231
# Page 232