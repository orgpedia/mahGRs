# Page 1
शेळी-मेंढीच्या वाहतुकीबाबत सक्षम अधिकाऱ्यांचे प्रमाणपत्र घेण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र. पविआ-१ -१०२०/प्र.क्र.१८५/पदुम-३
मादाम कामा रोड, हुतात्मा राजगुरू चौक,
मंत्रालय विस्तार,मुंबई-४०० ०३२.
दिनांक:- ०२ डिसेंबर, २०२०
वाचा:- शासन परिपत्रक, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, क्र. पविआ-२०१४/ प्र.क्र.३०२ / पदुम-३, दिनांक ११ ऑगस्ट, २०१४
परिपत्रक:
केंद्र शासनाने दिनांक २६.०३.२००१ रोजी प्रसिध्द केलेल्या अधिसूचनेनुसार जनावरांच्या वाहतूक व स्वास्थ्य प्रमाणपत्र देण्याबाबतच्या तरतूदी विहीत करण्यात आलेल्या आहेत. त्यानुसार वाचा येथील दिनांक ११.०८.२०१४ रोजीच्या शासन परिपत्रकान्वये प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० अंतर्गत प्राण्यांची वाहतूक नियम, १९७८ मधील तरतुदीनुसार राज्यातील सक्षम प्राधिकाऱ्यांना नियम क्रमांक ४७ व ९६ नुसार गायवर्गीय व म्हैसवर्गीय जनावरांना वाहतूक व स्वास्थ्य प्रमाणपत्र देण्यासाठी प्राधिकृत करण्यात आले होते.
२. आता, प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० अंतर्गत प्राण्यांची वाहतूक नियम, १९७८ मधील तरतुदीनुसार नियम क्रमांक ६५ व ९६ नुसारवाचा येथील दिनांक ११.०८.२०१४ रोजीच्या परिपत्रकामध्ये नमूद करण्यात आलेल्या अधिकाऱ्यांना शेळ्या-मेंढ्यांना वाहतूक व स्वास्थ्य प्रमाणपत्र देण्यासाठी प्राधिकृत करण्यात येत आहे.
३. सक्षम प्राधिकारी यांनी प्राण्यांना क्रुरतेने वागविण्यास प्रतिबंध करण्याबाबत अधिनियम, १९६० अंतर्गत प्राण्यांची वाहतूक नियम, १९७८ मधील शेड्यूल-जे (नियम-६५) व नियम-९६ मध्ये नमूद केल्याप्रमाणे शेळ्या-मेंढ्यांची आरोग्य तपासणी करुन, सोबत जोडलेल्या विहीत नमुन्यानुसार वाहतूक व स्वास्थ्य प्रमाणपत्र देण्यात यावे.
४. शेळ्या-मेंढ्यांची वैद्यकीय तपासणी करुन, प्रमाणपत्र देण्यासाठी या विभागाच्या शासन निर्णय क्र.
संकीर्ण-१०९९/प्र.क्र.१८३/पदुम-४, दिनांक ०६.०४.२००० व दिनांक ०४.०१.२००१ प्रमाणे सेवाशुल्क आकारावे.
# Page 2
# Page 3