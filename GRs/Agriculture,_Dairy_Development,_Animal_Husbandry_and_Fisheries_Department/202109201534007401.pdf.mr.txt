# Page 1
रब्बी हंगाम सन २०२०-२१ साठी तालुका ते राज्य स्तरावरील पीकस्पर्धा विजेत्या शेतक-यांना बक्षिस रक्कम वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- राअसुअ-२०२१/प्र.क्र.६५/४अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०००३२
दिनांक : २० सप्टेंबर, २०२१
संदर्भ: १. कृषि व पदुम विभाग शासन निर्णय क्र. पिकस्पर्धा-२०२०/प्र.क्र.४८/४-ओ, दि.०५/१०/२०२० २. कृषि आयुक्तालयाचे पत्र क्र.वि.प्र.४/पीकस्पर्धा/निधी मागणी/२४८२९/२०२१, दि.०३/०८/२०२१
प्रस्तावना : राज्यामध्ये पिकाची उत्पादकता वाढविण्यासाठी विविध भागांमध्ये शेतक-यांकडून विविध प्रयोग करण्यात येतात व उत्पादकतेत वाढ करण्यात येते. अशा प्रयोगशील शेतक-यांना मिळालेल्या उत्पादकतेबाबत प्रोत्साहन देऊन गौरव केल्यास त्यांची इच्छाशक्ती, मनोबल यांमध्ये वाढ होऊन आणखी उमेदीने नवनवीन अद्यावत तंत्रज्ञानाचा वापर केला जाईल. यामुळे कृषि उत्पादनामध्ये भर घालण्यासाठी शेतक-यांचे योगदान मिळेल. तसेच त्यांचे मार्गदर्शन परिसरातील इतर शेतक-यांना होऊन राज्याच्या एकूण उत्पादनात मोलाची भर पडेल, हा उद्देश ठेऊन राज्यांतर्गत पीकस्पर्धा योजना राबविण्यात येत आहे.
सद्यस्थितीत सदरच्या योजनेमध्ये शेतक-याला राज्यस्तरावरील सर्वोच्च पारितोषिक मिळविण्यासाठी स्वतःचे शेतात तीन वर्ष सातत्याने तेच पिक घ्यावे लागते, उत्पादकतेत सातत्य राखावे लागते, दुर्देवाने अवकाळी आपत्कालीन / नैसर्गिक आपत्तीसारखी परिस्थिती उद्भवल्यास उत्पादकतेतील घट शेतक-यांना नाउमेद करते. एकुणतः या बाबी टाळण्यासाठी शेतक-यांना सहभागी होता यावे व एकाच वर्षात त्या पिकाच्या येणा-या उत्पादकतेवर स्पर्धेमध्ये सहभागी होता यावे, या उद्देशाने शेतक-यांची आलेली उत्पादकता आधारभूत घेऊन राज्य, विभाग, जिल्हा व तालुका स्तरावरील बक्षीसे देण्याचा निर्णय शासनाने घेतला आहे.
यानुषंगाने रब्बी हंगाम २०२०-२१ पासून सुधारित मार्गदर्शक सूचनांचा अवलंब करून सर्वसाधारण व आदिवासी गटासाठी रब्बी ज्वारी, गहू, हरभरा, जवस, तीळ व करडई या ६ पिकांसाठी पीकस्पर्धा आयोजित करण्यात आल्या होत्या. तथापि, जवस व तीळ या २ पिकांसाठी स्पर्धक संख्या कमी असल्याने स्पर्धा झाल्या नाहीत. उर्वरीत रब्बी ज्वारी, गहू, हरभरा व करडई या चार पिकांसाठी राज्यामधुन एकुण ६०५३ स्पर्धक शेतक-यांनी सहभाग घेतला. त्यानुषंगाने सन २०२०-२१ च्या रब्बी हंगामाचा सर्वसाधारण व आदिवासी गटासाठीचा निकाल दि.२४/०६/२०२१ रोजी राज्यस्तरीय पिकस्पर्धा समितीमार्फत निकाल घोषित करण्यात आला.
राज्यातील सर्व स्पर्धकांतून पीक कापणीनंतर आलेली उत्पादकता आधारभूत घेऊन त्यातून राज्यस्तरावरील पिकनिहाय प्रथम, द्वितीय व तृतीय क्रमांकाचे पिकस्पर्धा विजेते निवडण्यात आले.
राज्यस्तरावरील प्रथम, द्वितीय व तृतीय क्रमांकाचे पिकस्पर्धा विजेते वगळून, संबंधित विभागाच्या कार्यक्षेत्रातील स्पर्धकांमधून विभागस्तरावरील पिकनिहाय प्रथम, द्वितीय व तृतीय क्रमांकाचे पिकस्पर्धा
# Page 2
शासन निर्णय क्रमांकः राअसुअ-२०२१/प्र.क्र.६५/४अ
विजेत्यांची विभागीय कृषि सहसंचालक यांनी निवड करुन आयुक्तालयास नावे कळविली आहे. राज्य आणि
विभागस्तरावरील प्रथम, द्वितीय व तृतीय क्रमांकाचे पिकस्पर्धा विजेते वगळून, संबंधित जिल्ह्याच्या
कार्यक्षेत्रातील स्पर्धकांमधून जिल्हास्तरावरील पिकनिहाय प्रथम, द्वितीय व तृतीय क्रमांकाचे पिकस्पर्धा
विजेत्यांची जिल्हा अधिक्षक कृषि अधिकारी यांनी निवड करुन करुन कृषि आयुक्तालयास नावे कळविली
आहे. तसेच राज्य, विभाग आणि जिल्हास्तरावरील प्रथम, द्वितीय व तृतीय क्रमांकाचे पिकस्पर्धा विजेते
वगळून, संबंधित तालुक्याच्या कार्यक्षेत्रातील स्पर्धकांमधून तालुकास्तरावरील प्रथम, द्वितीय व तृतीय
क्रमांकाचे पिकस्पर्धा विजेत्यांची तालुका कृषि अधिकारी यांनी निवड करुन निकाल घोषित केले आहेत. सर्व
स्तरावरील निकाल कृषि आयुक्तालयास प्राप्त झाले असून रब्बी हंगाम २०२०-२१ मधील पीकस्पर्धाचे निकाल विजेते संख्या व बक्षिस रक्कम घोषवारा खालील प्रमाणे आहे:
----------------------------------------------------------------------------------------------------------------------------------------
| पिकाचे नाव | राज्यस्तर | विभागस्तर | जिल्हास्तर | तालुकास्तर | एकूण |
| विजेते संख्या | बक्षिस रक्कम | विजेते संख्या | बक्षिस रक्कम | विजेते संख्या | बक्षिस रक्कम | विजेते संख्या | बक्षिस रक्कम | विजेते संख्या | बक्षिस रक्कम |
| रब्बी ज्वारी | ६ | २४०००० | १८ | ३६०००० | ४३ | ३१८००० | १६२ | ५४५००० | २२९ | १४६३००० |
| हरभरा | ६ | २४०००० | ४२ | ८४०००० | १३४ | ९८५००० | ६३८ | २१४४००० | ८२० | ४२०९००० |
| गहू | ६ | २४०००० | ३५ | ७०५००० | १०२ | ७५३००० | ३१६ | १०६६००० | ४५९ | २७६४००० |
| करडई | ३ | १२०००० | ३ | ६०००० | २ | १७००० |  |  |  | १९७००० |
| एकूण | २१ | ८४०००० | ९८ | १९६५००० | २८१ | २०७३००० | १११६ | ३७५५००० | १५१६ | ८६३३००० |
----------------------------------------------------------------------------------------------------------------------------------------
त्यानुषंगाने, पीक स्पर्धा रब्बी हंगाम २०२०-२१ मधिल विविध पातळीवरील विजेत्यांना बक्षिस
रक्कम अदा करण्यासाठी रक्कम रु.८६.३३ लक्ष उपलब्ध करून देण्याची विनंती कृषी आयुक्तालयाने संदर्भ क्र. ०२ च्या पत्रान्वये केली आहे. सबब, पीक स्पर्धा रब्बी हंगाम २०२०-२१ मधिल विविध
पातळीवरील विजेत्यांना बक्षिस रक्कम अदा करण्यासाठी रक्कम रु.८६.३३ लक्ष लाख वितरीत
करणेबाबत शासन पुढीलप्रमाणे निर्णय घेत आहे.
शासन निर्णयः १. सन २०२१-२२ करीता विविध कृषि पुरस्कार व पीक स्पर्धा विजेते शेतक-यांचा सत्कार अंतर्गत पीक स्पर्धा रब्बी हंगाम २०२०-२१ मधिल विविध पातळीवरील विजेत्यांना बक्षिस अदा करणेकरिता
रु.८६.३३ लक्ष (रुपये शहाएंशी लाख तेहत्तीस हजार फक्त) निधीच्या वितरणास मान्यता देण्यात येत आहे.
२. परिच्छेद १-मध्ये नमूद केल्यानुसार विविध कृषि पुरस्कार व पीक स्पर्धा विजेते शेतक-यांचा सत्कार अंतर्गत पीक स्पर्धा रब्बी हंगाम २०२०-२१ मधिल विविध पातळीवरील विजेत्यांना बक्षिस अदा
करणे करिता सदर निधी पुढील लेखाशिर्षाखालील अर्थसंकल्पीय तरतुदीतून खर्ची टाकावा:
पृष्ठ ४ पैकी २
# Page 3
शासन निर्णय क्रमांकः राअसुअ-२०२१/प्र.क्र.६५/४अ
२४०१ - पीक संवर्धन १०९ - विस्तार व शेतकऱ्यांचे प्रशिक्षण १०९(०१) (०३) पीक स्पर्धा (२४०१ ०७५३) विविध कृषि पुरस्कार व पीक स्पर्धा विजेते शेतक-यांचा सत्कार
३. सन राज्यात सदर अभियानाची अमंलबजावणी व सनियंत्रण करण्याच्या दृष्टीने निधी आहरण व वितरण करणेसाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे.
---------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण आधिकारी |
| १ | आयुक्तालय स्तर | आयुक्त (कृषि), कृषी आयुक्तालय, पुणे | सहाय्यक संचालक (लेखा-१) कृषी आयुक्तालय, महाराष्ट्र राज्य पुणे. |
| २ | जिल्हा स्तर | संबंधित जिल्हा अधिक्षक  |  कृषी अधिकारी | संबंधित जिल्हा अधिक्षक कृषी अधिकारी कार्यालयातील लेखाधिकारी |
---------------------------------------------------------------------------------------------------------------------
४. सदर शासन निर्णयान्वये पीक स्पर्धा रब्बी हंगाम २०२०-२१ मधिल विविध पातळीवरील विजेत्यांना बक्षिस अदा करणेकरिता उपलब्ध करुन देण्यात येणाऱ्या रु.८६.३३ लक्ष रक्कमेचे जिल्हा निहाय/कार्यालय निहाय वाटप करण्याकरिता संचालक (विस्तार व प्रशिक्षण) यांना प्राधिकृत करण्यात येत असून त्यांनी अभियानांतर्गत जिल्हा निहाय वाटप करावयाचा निधी PFMS प्रणालीद्वारे सर्व संबंधित जिल्हयांना वितरीत करावा.
५. सदर शासन निर्णय वित्त विभागाचे शासन परिपत्रक क्र. अर्थसं-२०२१/प्र.क्र.४८/अर्थ-३, दि.०६ एप्रिल, २०२१ व दि. २४ जुन, २०२१ नुसार विहीत केलेल्या अटींची पुर्तता होत असल्याने तसेच, सदर परिपत्रकानुसार या विभागास प्रदान करण्यात आलेल्या अधिकारांनुसार निर्गमित करण्यात येत आहे.
६. सदर शासन निर्णय वित्त व नियोजन विभागाच्या अनौचारिक संदर्भ क्र. अनुक्रमे २६४/ २०२१/ व्यय-०१, दिनांक-२७.०८.२०२१ व २६८/१४३१, दिनांक-०६.०८.२०२१ अन्वये मिळालेल्या सहमतीने निर्गमित करण्यात येत आहे.
# Page 4