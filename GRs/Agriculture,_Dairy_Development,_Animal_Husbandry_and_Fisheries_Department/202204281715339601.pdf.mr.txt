# Page 1
पशुसंवर्धन विभागाच्या योजनांकरीता (स्थानिक स्तर) जिल्हा परिषदांना देण्यात येणाऱ्या निधीच्या (३१ - सहायक अनुदाने - वेतनेतर) खर्चावरील नियंत्रणासाठी समित्यांचे गठन करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, शासन निर्णय क्रमांक- संकीर्ण-२०२२/प्र.क्र.७१/पदुम-१६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २८ एप्रिल, २०२२
शासन निर्णय :
पशुसंवर्धन विभागाच्या स्थानिक स्तरावरील योजनांकरीता संबंधित जिल्हा परिषदांना ३१ सहायक अनुदाने (वेतनेतर) अंतर्गत उद्दिष्टनिहाय निधी पशुसंवर्धन विभागामार्फत उपलब्ध करुन दिला जातो. पशुसंवर्धन विभागाकडून जिल्हा परिषदेअंतर्गतच्या योजनांकरीता / पशुवैद्यकीय संस्थांसाठी दरवर्षी उपलब्ध करुन देण्यात येणारा निधी ज्या प्रयोजनाकरीता उपलब्ध करुन देण्यात आला आहे, त्याच प्रयोजनासाठी खर्च होणे आवश्यक आहे. जिल्हा परिषदांअतर्गतच्या अनेक पशुवैद्यकीय संस्थांची दुरावस्था झाली असल्याबाबत लोकप्रतिनिधींकडून तारांकीत प्रश्न/अतारांकीत प्रश्न इत्यादी विविध माध्यमांद्वारे ही बाब शासनाच्या निदर्शनास आणण्यात आली आहे. तसेच पशुपालकांना देण्यात येणाऱ्या सेवांचा दर्जा सुधारण्याची आवश्यकता आहे. अनेक संस्थांतील यंत्रसामुग्रीची देखभाल वेळेवर होत नसणे, आवश्यक औषधसाठा पुरेशा प्रमाणात नसणे, मूलभूत सुविधांचा अभाव असणे, वीज देयके प्रलंबित असणे, इत्यादी बाबीही शासनाच्या निदर्शनास आल्या आहेत. त्यामुळे जिल्हा परिषदांना सहायक अनुदाने (वेतनेतर) या उद्दिष्टांतर्गत हया विभागामार्फत उपलब्ध करुन देण्यात येणारा निधी त्याच प्रयोजनासाठी खर्ची पडेल याची सुनिश्चिती होणे आवश्यक आहे.
तरी उक्त उद्दिष्टांतर्गत पशुसंवर्धन विभागाच्या योजनांकरीता जिल्हा परिषदांना ३१- सहायक अनुदाने (वेतनेतर) अंतर्गत मागील पाच वर्षात किती निधी देण्यात आला, जिल्हा परिषदांमार्फत त्यापैकी किती निधी पशुसंवर्धन विभागाच्या योजनांवर/चिकित्सालयांवर खर्च करण्यात आला, सदर निधी पशुसवंर्धन विभागाच्या योजनांवरच खर्च झाला आहे किंवा कसे, याबाबतचा वस्तुस्थितीदर्शक अहवाल सादर करण्याबाबत सर्व संबंधितांना निर्देश देणे आवश्यक आहे. त्यानुसार यासंदर्भात वस्तुस्थितीदर्शक अहवाल सादर करण्याच्या अनुषंगाने आणि उक्त निधी निहित प्रयोजनार्थ खर्ची पडेल यासाठी उपाययोजना करण्याच्यादृष्टीने विभागीय स्तरावर व राज्यस्तरावर खालीलप्रमाणे समित्यांचे गठन करण्याचा निर्णय घेण्यात येत आहे : विभागीय स्तरावरील समिती
-------------------------------------------------------
| १ | प्रादेशिक सह आयुक्त पशुसंवर्धन | अध्यक्ष |
| २ | उप आयुक्त पशुसंवर्धन संबंधित जिल्हा | सदस्य |
| ३ | लेखाअधिकारी, संबंधित जिल्हा परिषद | सदस्य |
| ४ | जिल्हा पशुसंवर्धन अधिकारी संबंधित जिल्हा | सदस्य सचिव |
-------------------------------------------------------
# Page 2
शासन निर्णय क्रमांकः संकीर्ण-२०२२/प्र.क्र.७१/पदुम-१६
राज्यस्तरीय समिती
--------------------------------------------------
| १ | आयुक्त पशुसवंर्धन | अध्यक्ष |
| २ | प्रादेशिक सह आयुक्त पशुसंवर्धन | सदस्य |
| ३ | जिल्हा पशुसंवर्धन अधिकारी संबंधित जिल्हा | सदस्य |
| ४ | मुख्य वित्त व लेखा अधिकारी | सदस्य सचिव |
--------------------------------------------------
२. सर्व संबंधित मुख्य कार्यकारी अधिकारी, जिल्हा परिषद यांनी वर नमूद केलेल्या विभागीय स्तरावरील समित्यांना आवश्यक ती वस्तुनिष्ठ माहिती पुरवून संपूर्ण सहकार्य करावे.
३. पशुसंवर्धन विभागाच्या उक्त उद्दिष्टाखाली मंजूर निधी त्याच प्रयोजनासाठी खर्ची पडेल याची सुनिश्चिती सर्व जिल्हा परिषदांनी करावी.
४. वरीलप्रमाणे विभागीय स्तरावरील समितीने मागील पाच वर्षात पशुसंवर्धन विभागामार्फत जिल्हा परिषदांना उपलब्ध करुन देण्यात आलेला निधी व पशुसंवर्धन विभागाच्या योजना / चिकित्सालये यांवर खर्च करण्यात आलेला निधी याबाबतचा सविस्तर अहवाल राज्यस्तरीय समितीस सादर करावा. तसेच यापुढे विभागीय स्तरावरील समितीने आपला अहवाल दर तीन महिन्यांनी आयुक्त पशुसंवर्धन, महाराष्ट्र राज्य, पुणे यांच्या अध्यक्षतेखाली गठीत राज्यस्तरीय समितीला सादर करावा. तसेच राज्यस्तरीय समितीने विभागीय स्तरावरील समितीने सादर अहवालांची छाननी करुन आपल्या स्वयंस्पष्ट अभिप्रायासह आपला अहवाल शासनास सादर करावा.
# Page 3