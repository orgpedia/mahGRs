# Page 1
कृषि विभागातील योजनेतील गैरव्यवहार तसेच
शासकीय अधिकारी/कर्मचारी यांनी
बेकायदेशीरपणे सुरू केलेल्या कृषि निविष्ट्ठा व
उत्पादक कंपन्या व विक्री केंद्रे यांची चौकशी
करण्यासाठी विशेष चौकशी अधिकारी
नेमण्याबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक: आकृवि-१९२५/प्र.क्र.१२२/१५-अे
मादाम कामा मार्ग, हुतात्मा राजगुरु चौक,
मंत्रालय विस्तार इमारत, मंत्रालय, मुंबई-४०००३२.
दिनांक: ०४ नोव्हेंबर, २०२५.
संदर्भ:- १) कृषि व पदुम विभागाचे समक्रमांकाचे शासन आदेश दिनांक २४.०६.२०२५
२) डॉ.उमाकांत दांगट, सेवानिवृत्त भाप्रसे यांचे दिनांक १४.०८.२०२५ चे पत्र.
प्रस्तावना:-
कृषि विभागातील विविध योजनांमधील गैरव्यवहार तसेच शासकीय अधिकारी/कर्मचारी
यांनी बेकायदेशीरपणे सुरु केलेल्या कृषि निविष्ट्ठा व उत्पादक कंपन्या आणि विक्री केंद्रे यांच्या
चौकशीसाठी मा.विधानसभा सदस्य, श्री.सुरेश धस यांच्या तक्रारींच्या अनुषंगाने आणि कृषि
विभागाच्या विविध योजनांमधील गैरव्यवहारासंबंधी प्राप्त गंभीर स्वरुपाच्या इतर तक्रारींच्या
अनुषंगाने प्राथमिक चौकशी करण्यासाठी डॉ.उमाकांत दांगट, भाप्रसे (सेवानिवृत्त) यांची विशेष चौकशी अधिकारी म्हणून नियुक्ती संदर्भ क्र.१ च्या आदेशान्वये करण्यात आली होती.
२. उपरोक्त तक्रारींमधील मुद्यांची व्याप्ती आणि शासनाचे काही उपक्रम व समित्यांवर
कार्यरत असल्याने चौकशीच्या कामासाठी पुरेसा वेळा देऊ शकत नसल्यामुळे संदर्भ क्र.२ येथील
दिनांक १४.०८.२०२५ च्या पत्रान्वये विशेष चौकशी अधिकारी म्हणून केलेली नेमणूक रद्द
करण्याची विनंती डॉ.दांगट यांनी केली आहे. त्यानुषंगाने संदर्भ क्र.१ चे आदेश रद्द करुन प्रस्तुत चौकशी प्रकरणी अन्य विशेष चौकशी अधिकारी यांची नियुक्ती करण्याचे विचाराधीन होते.
शासन आदेश:-
संदर्भ क्र.१ चे आदेश रद्द करुन कृषि विभागातील विविध योजनांमधील गैरव्यवहार तसेच
शासकीय अधिकारी/कर्मचारी यांनी बेकायदेशीरपणे सुरु केलेल्या कृषि निविष्ट्ठा व उत्पादक
कंपन्या आणि विक्री केंद्रे याबाबत मा.विधानसभा सदस्य, श्री.सुरेश धस यांच्या तक्रारीच्या
अनुषंगाने आणि कृषि विभागाच्या विविध योजनांमधील गैरव्यवहारासंबंधी प्राप्त गंभीर स्वरुपाच्या
इतर तक्रारींच्या अनुषंगाने प्राथमिक चौकशीसाठी विशेष चौकशी अधिकारी म्हणून श्री. निरंजन
कुमार सुधांशू (भाप्रसे), महासंचालक, यशदा, पुणे यांची नियुक्ती करण्यास मान्यता देण्यात येत आहे.
# Page 2
२. कृषि विभागातील विविध योजनांमधील गैरव्यवहार तसेच शासकीय अधिकारी/कर्मचारी
यांनी बेकायदेशीरपणे सुरु केलेल्या कृषि निविष्ट्ठा व उत्पादक कंपन्या आणि विक्री केंद्रे
याबाबतच्या मा.विधानसभा सदस्य, श्री.सुरेश धस यांच्या तक्रारी आणि कृषि विभागाच्या विविध
योजनांमधील गैरव्यवहारासंबंधी प्राप्त गंभीर स्वरुपाच्या तक्रारी आयुक्त, कृषि यांनी प्राथमिक
चौकशीकरीता विशेष चौकशी अधिकारी यांच्याकडे देण्यात याव्यात.
३. आयुक्त, कृषि यांच्यामार्फत विशेष चौकशी अधिकारी यांच्याकडे देण्यात आलेल्या सर्व
चौकशी प्रकरणातील संबंधित अधिकारी/कर्मचारी यांना विशेष चौकशी अधिकारी चौकशीसाठी
बोलावू शकतात. चौकशीसाठी बोलावण्यात आलेल्या अधिकारी/कर्माचारी यांनी चौकशीस
उपस्थित राहणे तसेच, विशेष चौकशी अधिकारी यांनी मागितलेली माहिती/दस्तावेज उपलबध
करुन देणे बंधनकारक राहील.”
४. प्रस्तुत चौकशीच्या अनुषंगाने विशेष चौकशी अधिकारी यांना प्रचलीत नियमानुसार
आवश्यक अनुषंगिक बाबी उपलब्ध करुन देण्याची कार्यवाही कृषि आयुक्त कार्यालयामार्फत करण्यात यावी.
५. सदर आदेश महाराष्ट्र शासनाच्या www.maharashtra.gov.in या संकेतस्थळावर