# Page 1
आयुक्त, दुग्धव्यवसाय विकास विभाग, मुंबई यांचे कार्यालयाच्या अधिपत्याखालील प्रस्तावित २५६३ अस्थायी व ३८७ अतिरिक्त पदांना सन २०१८-१९ या वर्षी दि.०१/०३/२०१९ ते दि.३०/०९/२०१९ पर्यंत पुढे चालू ठेवण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग
शासन निर्णय क्र. दुविआ-१४१९/प्र.क्र.३०/पदुम-९.
हुतात्मा राजगुरु चौक, मादाम कामा रोड,
मंत्रालय, मुंबई-३२
दिनांक- १३.०३.२०१९
वाचा -: १) कृषि व पदुम विभाग शासन निर्णय क्र.दुविआ-१४१७/प्र.क्र.५७/पदुम-९ दि.१९/१०/२०१८.
२) वित्त विभाग शासन निर्णय क्र. पदनि / २०१६/प्र.क्र.८/१६/आ.पु.क./दि.२१/०२/२०१९.
३) आयुक्त दु.वि.वि.यांचे पत्र क्र.आदुवि-१५(९)/अस्थायी पदे/२०१९-२०/९९५, दि.०५/०३/२०१९ प्रस्तावना: आयुक्त,दुग्धव्यवसाय विकास विभागाच्या अधिनस्त अधिकारी / कर्मचाऱ्यांच्या एकूण ४०९७ पदांच्या सुधारित आकृतीबंधास शासनाने दि.३०/०८/२०१४ च्या शासन निर्णयान्वये मान्यता दिलेली आहे.
सुधारित आकृतीबंध मंजूर झाल्यानंतर आयुक्त, दुग्धव्यवसाय विकास यांच्या अखत्यारीतील विविध कार्यालयातील अधिकारी व कर्मचारी वर्गाची एकूण २५७१ अस्थायी पदे व ४४८ अतिरिक्त पदे दि.०१/१०/२०१८ ते २८/०२/२०१९ पर्यंत चालू ठेवण्यास संदर्भ क्र १ च्या शासन निर्णयान्वये मान्यता देण्यात आली आहे . आयुक्त कार्यालयाने संदर्भ क्र. ३ च्या पत्रान्वये २५७१ अस्थायी व ४४८ अतिरिक्त पदांवरील कर्मचाऱ्यांपैकी ८ अस्थायी व ६१ अतिरिक्त पदांवरिल कर्मचारी सेवानिवृत्त व इतर विभागात पदस्थापीत झाल्याने उर्वरित २५६३ अस्थायी पदांना व ३८७ अतिरिक्त पदांना पुढे चालू ठेवण्यास मुदतवाढ देणेबाबत विनंती केलेली आहे . वित्त विभागाच्या संदर्भ क्र. २ च्या पत्रान्वये दिलेल्या मान्यतेनुसार दुग्धव्यवसाय विकास विभागातील अस्थायी पदे पुढे चालू ठेवण्यास मान्यता देण्याची बाब शासनाच्या विचाराधिन होती .
शासन निर्णय : आयुक्त दुग्धव्यवसाय विकास यांच्या अखत्यारितील विविध कार्यालयातील अधिकारी व कर्मचारी वर्गाच्या प्रस्तावित एकूण २५६३ अस्थायी पदे व ३८७ अतिरिक्त पदांना दि.०१/०३/२०१९ ते दि.३०/०९/२०१९ पर्यत चालू ठेवण्यास खालील अटींच्या अधीन राहून मान्यता देण्यात येत आहे. अस्थायी व अतिरिक्त पदांचा गोषवारा विवरणपत्र “अ” मध्ये स्वतंत्रपणे दर्शविण्यात आलेला आहे.
१. प्रस्तावित पदांपैकी सहा महिन्यापेक्षा अधिक काळ रिक्त असलेली पदे वगळण्यात येतील.
२. आयुक्त, दुग्धव्यवसाय विकास यांनी सुधारित आकृतीबंधानुसार मंजूर ४०९७ पदांसह सर्व एकूण पदांचा आढावा घेऊन नेमकी किती पदे आवश्यक आहेत, याबाबतची माहिती शासनास सादर करुन सुधारित आकृतीबंधास उच्चस्तरिय सचिव समितीची मान्यता घेणे आवश्यक राहिल.
३. सावधी व अस्थायी पदांना येत्या दोन ते तीन महिन्यांत नियमित रिक्त पदांवर टप्प्याटप्प्याने समायोजित करण्यात यावे. समायोजनाची कार्यवाही पूर्ण न झाल्यास पुढील मुदतवाढ देण्यात येणार नाही.
# Page 2
शासन निर्णय क्रमांकः दुविआ-१४१९/प्र.क्र.३०/पदुम-९.
४. या प्रयोजनार्थ होणारा खर्च सन २०१८-१९ च्या अर्थसंकल्पातील मंजूर तरतुदीतून भागविण्यात यावा.
५. सदर आदेश वित्त विभाग शासन निर्णय क्र. पदनि-२०१६/प्र.क्र.८/१६/आ.पू.क. दि.२१/०२/२०१९ अन्वये प्रशासनीक विभागास प्रदान करण्यात आलेल्या अधिकारानुसार निर्गमित करण्यात येत आहेत.
# Page 3
# Page 4