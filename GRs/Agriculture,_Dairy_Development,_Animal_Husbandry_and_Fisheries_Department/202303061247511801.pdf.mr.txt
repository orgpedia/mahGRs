# Page 1
तालुका फळरोपवाटिका - पैठण प्रक्षेत्राऐवजी तालुका बीज गुणन केंद्र, इसारवाडी येथील प्रक्षेत्रावर मोसंबी फळपिकासाठी "सिट्रस इस्टेट” ची स्थापना करण्याबाबत.
महाराष्ट्र शासन
कृषी,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : सिईओ-२०२२/प्र.क्र.२५९/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : ०६ मार्च, २०२३
संदर्भ :- १. कृषि व पदुम विभाग, शासन निर्णय क्रमांक : सिईओ-२०२१/प्र.क्र.१७३/९-ओ, दि. १३ जानेवारी, २०२२
२. कृषि व पदुम विभाग, शासन निर्णय क्रमांक : फरोवा-२०२२/प्र.क्र.१९१/१३-अ, दि. २२ नोव्हेंबर, २०२२
३. संचालक (फलोत्पादन), कृषि आयुक्तालय, महाराष्ट्र राज्य, पुणे यांचे जा.क्र.
कृ.आ./फलो-२/पै.इस्टेट सुधा प्र./३७२५२/२०२२, दि. ०७.११.२०२२
प्रस्तावना : औरंगाबाद जिल्ह्यातील तालुका फळरोपवाटिका - पैठण प्रक्षेत्रावर मोसंबी फळपिकासाठी "सिट्रस इस्टेट" ही योजना राबविण्यास तसेच "सिट्रस इस्टेट" ची स्थापना करण्यास उपरोक्त संदर्भाधीन दि. १३.०१.२०२२ रोजीच्या शासन निर्णयान्वये मान्यता देण्यात आली आहे. तसेच तालुका बिज गुणन केंद्र ईसारवाडी ता. पैठण, जि. औरंगाबाद हे प्रक्षेत्र तालुका फळरोपवाटिका, ईसारवाडी मध्ये रुपांतर करण्यास उपरोक्त संदर्भाधीन दि. २२.११.२०२२ रोजीच्या शासन निर्णयान्वये मान्यता देण्यात आली आहे. संदर्भाधीन क्रमांक ३ येथील प्राप्त प्रस्तावास अनुसरुन औरंगाबाद जिल्ह्यातील तालुका फळरोपवाटिका - पैठण प्रक्षेत्र सलग नसल्याने तसेच मोसंबी पिकाच्या निरोगी व सुद्दढ वाढीसाठी योग्य नसल्याने सदर रोपवाटिकेच्या प्रक्षेत्राऐवजी तालुका बीज गुणन केंद्र, इसारवाडी येथे रुपांतरीत केलेल्या तालुका फळरोपवाटिकेच्या प्रक्षेत्रावर मोसंबी फळपिकासाठी "सिट्रस इस्टेट" स्थापित करण्याची बाब शासनाच्या विचाराधीन होती. त्यास अनुलक्षून शासन पुढील प्रमाणे निर्णय घेत आहे.
शासन निर्णय :
औरंगाबाद जिल्ह्यातील तालुका फळरोपवाटिका-पैठण प्रक्षेत्राऐवजी तालुका बीज गुणन केंद्र, इसारवाडी येथे रुपांतरीत केलेल्या तालुका फळरोपवाटिकेच्या प्रक्षेत्रावर मोसंबी फळपिकासाठी "सिट्रस इस्टेट" स्थापित करण्यास मान्यता देण्यात येत आहे. या शासन निर्णयान्वेय स्थापित केलेल्या "सिट्रस इस्टेट" साठी उपरोक्त संदर्भ क्र.१ येथील दिनांक १३.०१.२०२२ रोजीच्या शासन निर्णयामधील इतर सर्व तरतुदी लागू राहतील.
# Page 2
शासन निर्णय क्रमांकः सिईओ-२०२२/प्र.क्र.२५९/९-अ