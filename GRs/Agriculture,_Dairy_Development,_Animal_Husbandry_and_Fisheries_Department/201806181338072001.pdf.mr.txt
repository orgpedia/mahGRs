# Page 1
नानाजी देशमुख कृषि संजीवनी प्रकल्पांतर्गत कंत्राटी पध्दतीने नेमावयाच्या समूह सहाय्यकांना “ठोक भत्ता” मंजूर करणेबाबत.
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक: नादेकृ- ४६१८/प्र.क्र.६५/८-अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १८ जून, २०१८
वाचा:
१. कृषि व पदुम विभाग, मंत्रालय, मुंबई शासन निर्णय क्र. हअप्र-०७१६/प्र.क्र.८२/राकृवियो कक्ष, दि.२८/०९/२०१७ २. कृषि व व पदुम विभाग, मंत्रालय, मुंबई शासन निर्णय क्र. हअप्र-०७१६/प्र.क्र.८२/राकृवियो कक्ष, दि.१७/०१/२०१८ ३. प्रकल्प संचालक, नानाजी देशमुख कृषि संजीवनी प्रकल्प यांचे पत्र क्र. नादेकृ - ०४१८/प्र.क्र.२९/आस्था दि. ०९/०४/२०१८
प्रस्तावना:
जागतिक बँक अर्थसहाय्यीत नानाजी देशमुख कृषि संजीवनी प्रकल्प विदर्भ व मराठवाडयातील
१५ जिल्ह्यातील निवडक ५१४२ गावांमध्ये राबविण्यात येत आहे. प्रकल्पाच्या कामकाजाकरिता
दि. २८/०९/२०१७ रोजीच्या शासन निर्णयान्वये एकूण ८०५ पदांच्या आकृतीबंधास मंजूरी देण्यात
आलेली आहे. त्यापैकी गाव समूहांमध्ये प्रकल्पाचे प्रत्यक्ष कामकाज पाहण्याकरिता कंत्राटी पध्दतीने
५०० समुह सहाय्यकांची नेमणूक करण्यास मान्यता देण्यात आलेली आहे. प्रत्येक समूह सहाय्यकाकडे
८-१० गावांची जबाबदारी असून त्यांना सदर गावांमध्ये कामानिमित्त वारंवार प्रवास करावा लागणार
आहे तसेच, त्यांना दैनंदिन क्षेत्रिय कामकाजाबाबत नियमित ऑनलाईन माहिती सादर करावी लागणार
असून मोबाईल डेटाचा वापर करावा लागणार आहे. या सर्व बाबी लक्षात घेऊन, प्रकल्पातील ५०० समूह
सहाय्यकांना “ठोक भत्ता” मंजूर करण्याची बाब शासनाच्या विचाराधीन होती, त्याबाबत शासन
पुढीलप्रमाणे निर्णय घेत आहे
# Page 2
शासन निर्णय क्रमांकः नादेकृ- ४६१८/प्र.क्र.६५/८-अ
शासन निर्णयः
१. नानाजी देशमुख कृषि संजीवनी प्रकल्पांतर्गत कंत्राटी पध्दतीने नियुक्त करण्यात येणाऱ्या समूह
सहाय्यकांना प्रतिदिन रु.२००/- या प्रमाणे प्रतिमहा १५ दिवसांकरिता मर्यादेत रक्कम रू. ३०००/
(रूपये तीन हजार फक्त) “ठोक भत्ता” खालील अटींच्या अधीन राहून मंजूर करण्यात येत आहे.
अ. समूह सहाय्यकांनी प्रतिमहा १५ दिवस प्रवास केला आहे, याची धारणा पक्की करण्याची
पूर्णत: जबाबदारी प्रकल्प संचालक यांची राहील.
आ. सदर ठोक भत्ता हा समूह सहाय्यकांच्या कामाचे स्वरूप, कार्यक्षेत्र लक्षात घेऊन देण्यात येत
आहे. त्यामुळे तो प्रतिपूर्ती स्वरूपात प्रवास भत्ता वा इंटरनेट भत्ता नसून सदर पदाच्या
कर्तव्य व जबाबदाऱ्या लक्षात घेऊन “ठोक भत्ता” अदा करण्यात येत आहे.
इ. समूह सहाय्यकांना या व्यतिरिक्त स्वतंत्र प्रवास भत्ता अनुज्ञेय ठरणार नाही.
२. प्रकल्पांतर्गत कंत्राटी पध्दतीने नियुक्त असणाऱ्या समूह सहाय्यकांना अदा करावयाच्या ठोक
भत्त्याची रक्कम प्रकल्प किंमतीतून भागविण्यात यावी व ती जागतिक बँकेकडून प्रतिपूर्तीसाठी
अनुज्ञेय असेल.
३. समूह सहाय्यकांच्या ठोक भत्त्याकरिता येणारा खर्च प्रकल्पाच्या पुढील लेखाशिर्षाखाली प्रती वर्ष
मंजूर करण्यात येणाऱ्या अर्थसंकल्पीय तरतूदीमधून भागविण्यात यावा.
मागणी क्र. डी-३
२४०१-पीक संवर्धन
(११५) लहान/सिमांन्त शेतकरी व कृषि मजूरांसाठी योजना
(००)(०३) हवामान अनुकूल कृषि प्रकल्प
(राज्य हिस्सा ३०%)(२४०१ A६५५)
१०- कंत्राटी सेवा
पृष्ठ ३ पैकी २
# Page 3
शासन निर्णय क्रमांकः नादेकृ- ४६१८/प्र.क्र.६५/८-अ
४. हा शासन निर्णय वित्त विभागाच्या अनौपचारिक संदर्भ क्र.१२१/२०१८/व्यय-१ दि. १९/०५/२०१८
अन्वये प्राप्त मान्यतेनुसार निर्गमित करण्यात येत असुन तो महाराष्ट्र शासनाच्या