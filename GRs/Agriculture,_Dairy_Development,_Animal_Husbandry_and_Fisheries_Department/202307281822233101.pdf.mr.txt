# Page 1
गोपीनाथ मुंडे शेतकरी अपघात सुरक्षा सानुग्रह अनुदान योजनेअंतर्गत रु.१७.४५ कोटी इतका निधी वितरीत करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक गोमुंअ-२०२३/प्र.क्र.६६/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक- २८ जुलै, २०२३
संदर्भ:
१) कृषि व पदुम विभाग, शासन निर्णय क्र. शेअवि-२०२०/प्र.क्र.३३०/११-ओ, दि.१९.०४.२०२३.
२) मुख्य सांख्यिक, कृषि आयुक्तालय, पुणे यांचे पत्र क्र.गोमुंशेअवि २०२२-२३/का.सां-९/ प्र.क्र.७७(अ)/सानुग्रह निधी/१७५०५/२०२२, दि.२५.०५.२०२३ ३) कृषि व पदुम विभाग, शासन निर्णय क्र. गोमुंअ-२०२३/प्र.क्र.६६/११-ओ, दि.२०.०६.२०२३
प्रस्तावना:
गोपीनाथ मुंडे शेतकरी अपघात विमा योजनेमध्ये सुधारणा करुन सन २०२३-२४ पासुन “गोपीनाथ मुंडे शेतकरी अपघात सुरक्षा सानुग्रह अनुदान योजना राबविण्याबाबत संदर्भ क्र. (१) येथील दि.१९.०४.२०२३ रोजीच्या शासन निर्णयान्वये मान्यता देण्यात आली आहे. त्यानुसार मुख्य सांख्यिक, कृषि आयुक्तालय, पुणे यांनी संदर्भ क्र. (२) अन्वये “गोपीनाथ मुंडे शेतकरी अपघात सुरक्षा सानुग्रह अनुदान योजना” या योजनेअंतर्गत सन २०२३-२४ या आर्थिक वर्षातील तरतुदीतून अनुदान मंजूर करण्याची विनंती केली आहे. त्यास अनुसरुन “गोपीनाथ मुंडे शेतकरी अपघात सुरक्षा सानुग्रह अनुदान योजना" या योजनेअंतर्गत सन २०२३-२४ या आर्थिक वर्षाकरीता विभागस्तरावर उपलब्ध असलेला निधी रक्कम रु.१२.०० कोटी इतके अनुदान संदर्भ क्र. (३) येथील शासन निर्णयान्वये वितरीत करण्यात आले असुन सदर योजनेसाठी संदर्भ क्र.(२) च्या पत्रान्वये प्राप्त मागणीस अनुसरुन रु.१७.४५ कोटी अनुदान मंजूर करण्याची बाब शासनाच्या विचाराधीन होती.
शासन निर्णय: “गोपीनाथ मुंडे शेतकरी अपघात सुरक्षा सानुग्रह अनुदान योजना" या योजनेअंतर्गत सन २०२३-२४ या आर्थिक वर्षातील तरतुदीतून रु.१७.४५ कोटी इतके अनुदान वितरीत करण्यास शासनाची मान्यता देण्यात येत आहे.
२. प्रस्तुत खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा - मागणी क्र. डी - ३
२४०१ पीक संवर्धन
(००) (०६) गोपीनाथ मुंडे शेतकरी अपघात विमा योजना कार्यक्रम)
(२४०१ ४४२७) राज्य योजना- ३३ अर्थसहाय्य.
# Page 2
शासन निर्णय क्रमांकः गोमुंअ-२०२३/प्र.क्र.६६/११-अ
३. सदर शासन निर्णयान्वये वितरीत करण्यात येणारा निधी संदर्भ क्र. (१) च्या शासन निर्णयात नमूद तरतूदीनुसार खर्च करण्याची जबाबदारी आयुक्त (कृषि) यांची राहील.
४. उपरोक्त प्रमाणे उपलब्ध करुन देण्यात येणाऱ्या निधीच्या विनियोगाबाबतचे उपयोगिता प्रमाणपत्र आयुक्त (कृषि) शासनास सादर करतील.
५. प्रस्तुत योजनेच्या प्रयोजनार्थ आयुक्तालय स्तरावर आयुक्त (कृषि) यांना नियंत्रण अधिकारी व सहाय्यक संचालक, लेखा - १, यांना आहरण व संवितरण अधिकारी म्हणून तसेच जिल्हास्तरावर जिल्हा अधिक्षक कृषि अधिकारी यांना नियंत्रण अधिकारी, संबंधित जिल्हयाचे जिल्हा अधिक्षक कृषि अधिकारी कार्यालयातील लेखाधिकारी यांना आहरण व संवितरण अधिकारी म्हणून घोषित करण्यात येत आहे.
६. प्रस्तुत शासन निर्णय, नियोजन विभाग व वित्त विभागाने त्यांचे अनौपचारिक संदर्भ क्रमांक अनुक्रमे अनौसं. क्रमांक ३१९/का.१४३१, दि. २८.०६.२०२३ व अनौसं. क्रमांक १८५/२०२३/व्यय-१, दि. ०६.०७.२०२३ अन्वये दिलेल्या सहमतीस अनुसरुन निर्गमित करण्यात येत आहे.
# Page 3