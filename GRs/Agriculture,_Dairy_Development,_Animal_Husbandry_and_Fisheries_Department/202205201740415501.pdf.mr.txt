# Page 1
महाराष्ट्र कृषि उद्योग विकास महामंडळ मर्यादित, मुंबई यांची उप-कंपनी महाराष्ट्र इन्सेक्टिसाईड्स लिमिटेड, अकोला यांचे आस्थापनेवरील अधिकारी / कर्मचारी यांना सातव्या वेतन आयोगाच्या शिफारशीनुसार सुधारीत वेतनश्रेणी लागू करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र. मकृउ १६२२/प्र.क्र.२९/१७-अ,
मादाम कामा मार्ग, हुतात्मा राजगुरु चौक.
दिनांक : २० मे, २०२२
वाचा: १) वित्त विभागाचा शासन निर्णय क्रमांक: शासाउ २०१९/प्र.क्र. १३/ सा.उ., दि. ०४/०८/२०२१ २) कृषि विभागाचा शासन निर्णय क्र. मकृउ १६१९/प्र.क्र.३१४/१७-अ, दि. २६/११/२०२१ ३) महाराष्ट्र इन्सेक्टिसाईड्स लिमिटेड, अकोला यांचे पत्र क्र. एम. आय.एल/प्रशा/ १२४२, दि. १५/०२/२०२२ प्रस्तावना : राज्यातील सार्वजनिक उपक्रमातील कर्मचाऱ्यांना सातव्या वेतन आयोगानुसार सुधारीत वेतनश्रेणी लागू करण्याचा निर्णय वित्त विभागाने संदर्भाधीन दिनांक ०४/०८/२०२१ रोजीच्या शासन निर्णयान्वये घेतला आहे. त्यानुसार महाराष्ट्र कृषि उद्योग विकास महामंडळ मर्यादित, मुंबई अंतर्गतच्या अधिकारी / कर्मचाऱ्यांना उपरोक्त क्र. २ येथील शासन निर्णयान्वये सातव्या वेतन आयोगाच्या शिफारशींनुसार सुधारीत वेतनश्रेणी लागू करण्यात आलेली आहे. या पार्श्वभूमीवर, महाराष्ट्र कृषि उद्योग विकास महामंडळाची उप-कंपनी असलेल्या महाराष्ट्र इन्सेक्टिसाईड्स लि., अकोला या कंपनीतील अधिकारी / कर्मचाऱ्यांनाही सातव्या वेतन आयोगाच्या शिफारशीनुसार सुधारित वेतनश्रेणी मंजूर करण्याबाबत उपरोक्त क्रमांक ३ येथील पत्रान्वये प्राप्त झालेला प्रस्ताव शासनाच्या विचाराधीन होता. त्यानुसार, शासनाने पुढीलप्रमाणे निर्णय घेतला आहे.
शासन निर्णय :
महाराष्ट्र कृषि उद्योग विकास महामंडळ मर्यादित, मुंबई यांची उप- कंपनी असलेल्या महाराष्ट्र इन्सेक्टिसाईड्स लि., अकोला यांच्या आस्थापनेवरील अधिकारी / कर्मचारी यांना वित्त विभागाच्या दिनांक ३०/०१/२०१९ च्या शासन निर्णयातील अटी व शर्ती तसेच वित्त विभागाच्या दिनांक ०४/०८/२०२१ च्या शासन निर्णयातील निकषानुसार खाली नमूद केलेल्या अटी व शर्तीच्या अधीन राहून दिनांक १ जुलै, २०२१ पासून, सोबत जोडलेल्या परिशिष्ट-अ मधील रकाना क्र. ९ मध्ये नमूद केलेली सुधारीत वेतनश्रेणी व वेतन मेट्रीक्स लागू करण्यास शासनाची मान्यता देण्यात येत आहे.
# Page 2
शासन निर्णय क्रमांकः मकृउ १६२२/प्र.क्र.२९/१७-ओ,
१. महाराष्ट्र इन्सेक्टिसाईड्स लि., अकोला कंपनीने वित्त विभाग / शासनाकडून ७ व्या वेतन आयोगासंदर्भात निर्गमित करण्यात आलेले उदा:- दि. ३० जानेवारी, २०१९, दि.
२० फेब्रुवारी, २०१९ व वेळोवेळी निर्गमित करण्यात येणाऱ्या शासन निर्णय / परिपत्रकातील अटी व शर्तीचा मार्गदर्शक तत्वे म्हणून अवलंब करावा व त्याप्रमाणे सुधारीत वेतनश्रेणीची अंमलबजावणी करावी.
२. सुधारीत वेतनश्रेणीचा लाभ देताना शासनामधील समकक्ष पदांना लागू करण्यात आलेल्या वेतनश्रेणीपेक्षा कंपनीतील अधिकारी / कर्मचारी यांना मिळणारा लाभ जास्त असू नये. सुधारीत वेतनश्रेण्या त्या मर्यादेत लागू असाव्यात.
३. कंपनीत ७७ पैकी ११ पदे कार्यरत असल्याचे स्पष्ट होत आहे. सबब सद्य:स्थितीत मंजूर असलेल्या संवर्गातील अधिकारी / कर्मचारी यांनाच सुधारीत वेतनश्रेणीचा लाभ अनुज्ञेय असेल. नवीन संवर्ग/ पदे निर्माण केल्यास सदर लाभ अनुज्ञेय करतेवेळी शासनाची पूर्वमंजूरी घेणे आवश्यक राहील.
४. कंपनीने सादर केलेल्या प्रस्तावात नमूद केलेल्या पदांमध्ये कोणताही बदल करावयाचा असल्यास अथवा कोणत्याही पदाची श्रेणीवाढ अवनत करावयाची झाल्यास तसेच कंपनीतील रिक्त असलेली / झालेली पदे भरणे/ नवीन पदे निर्माण करणे याबाबतची कार्यवाही प्रथमत: संचालक मंडळ व शासनाच्या मान्यतेने करणे बंधनकारक असेल.
५. दिनांक १ जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी एकरकमी किंवा टप्प्याटप्प्याने अदा करणे याबाबतचा निर्णय घेण्याचा अधिकार पूर्णपणे कंपनीस राहील. तसेच सुधारीत वेतनश्रेणी लागू केल्यामुळे महामंडळावरील आर्थिक भारात मोठया प्रमाणात वाढ होणार नाही याची जबाबदारी कंपनीची राहील.
सदर शासन निर्णय वित्त विभागाच्या सहमतीने व अनौपचारिक संदर्भ क्र. २२/ सा.उ., दि. १७/०३/२०२२ अन्वये निर्गमित करण्यात येत आहे.
# Page 3
# Page 4
# Page 5