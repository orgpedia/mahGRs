# Page 1
पोषण अभियान कार्यक्रमाअंतर्गत राबविण्यात येणा-या उपक्रमासाठी मंजूरी दिल्याप्रमाणे देयके पारीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.२७/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २९ मार्च, २०१९
वाचा : - १) महिला व बाल विकास विभाग,शा.नि.क्र.२०१८/प्र.क्र.२७/का.६, दिनांक ११ जुलै २०१८ २) महिला व बाल विकास विभाग,शा.नि.क्र.२०१८/प्र.क्र.३५३/का.६, दिनांक १३ डिसेंबर २०१८
शासन निर्णय : पोषण अभियानांतर्गत केंद्र शासनाच्या प्रशासकीय मान्यतेनुसार फेज १ व फेज २ अंतर्गत राज्यातील ३० जिल्हयांमधील ८५४५२ अंगणवाडी केंद्रामध्ये विविध उपक्रमांचे आयोजन करण्यास दिनांक ११ जुलै २०१८ च्या शासन निर्णयाअन्वये मान्यता दिलेली आहे. पोषण अभियानाअंतर्गत Information Computers Technology Enabled Real Time Monitoring (ICT-RTM) या उपक्रमाची अंमलबजावणी करण्यात येत असून सदर उपक्रमाच्या अंमलबजावणी अंतर्गत सर्व अंगणवाडी केंद्रातील अंगणवाडी सेविका, मिनी अंगणवाडी सेविका, मुख्यसेविका, पर्यवेक्षिका आणि जिल्हास्तर व प्रकल्प कार्यालयातील तांत्रिक मनुष्यबळासाठी ॲन्ड्राईड बेस्ड मोबाईल फोन व सिमकार्ड डाटा प्लॅन सह उपलब्ध करुन देण्यास मान्यता दिलेली आहे.
२. ICT-RTM ची राज्यात अंमलबजावणी करण्यासाठी सर्व मुख्यसेविका/पर्यवेक्षिका/अंगणवाडी सेविका तसेच तांत्रिक मनुष्यबळ यांना मोबाईल उपलब्ध करुन देण्यात आलेले आहेत. सिमकार्ड व इंटरनेट सेवेसाठी (४G नेटवर्क) पोषण अभियानातंर्गत डाटा प्लॅनसह सिमकार्ड घेण्याकरिता तिमाही ४००/- प्रमाणे ६ महिन्यासाठी ८००/- इतकी आगाऊ रक्कम वितरीत करण्यास शासन मंजूरी देत आहे.
३. या प्रयोजनासाठी होणारा केंद्र हिश्याचा खर्च मागणी क्र.एक्स-१, २२३६ - पोषण आहार, (०२) -पोषक अन्न व पेये वितरण,१०१-विशेष पोषण आहार कार्यक्रम (११) पोषण अभियान (११) (०१) पोषण अभियान केंद्र हिस्सा (८०%) (२२३६ २०८४)- ५० इतर खर्च व मागणी क्र. एक्स-१, २२३६- पोषण आहार, (०२) -पोषक अन्न व पेये वितरण,१०१-विशेष पोषण आहार कार्यक्रम (११) पोषण अभियान (११) (०२) पोषण अभियान राज्य हिस्सा (२०%) (२२३६ २०९३) - ५० इतर खर्च या लेखाशिर्षाखाली सन २०१८-१९ या चालू आर्थिक वर्षी मंजूर व उपलब्ध असलेल्या आर्थिक तरतूदीतून भागविण्यास मंजूरी देण्यात आलेली आहे.
४. केंद्र शासनाकडून केंद्र हिस्सा ८०% प्रमाणे निधी प्राप्त झाल्याचे वित्त विभाग (अर्थोपाय) कार्यासनाकडून प्रमाणित करुन घेऊन केंद्र व राज्य हिश्याच्या प्रमाणात वित्त विभागाच्या मान्यतेने पुरवणी मागणीव्दारे अर्थसंकल्पित केलेला निधी दिनांक १३ डिसेंबर २०१८ च्या शासन निर्णयान्वये वितरीत करण्यात आलेला आहे.
त्यामुळे पोषण अभियानातंर्गत राबविण्यात येणा-या विविध उपक्रमाची सादर करण्यात येणारी देयके कोषागारातून पारीत करण्यात यावीत.
# Page 2
शासन निर्णय क्रमांकः एबावि-२०१८/प्र.क्र.२७/का.६