# Page 1
सन २०१९-२० या आर्थिक वर्षाकरिता मागणी क्र.एक्स ४ मुख्य लेखाशीर्ष “७६१०- शासकीय कर्मचारी इ. ना कर्जे” या लेखाशीर्षातंर्गत निधी वितरीत करण्याबाबत
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०१९/प्र.क्र.३०/का-७अ
नवीन प्रशासन भवन, ३ रा मजला,
मंत्रालय,मुंबई- ४०० ०३२.
दिनांक: २२ जुलै, २०१९.
संदर्भ:- १) शासन परिपत्रक वित्त विभाग, क्र. अर्थसं-२०१९/प्र.क्र.९२/अर्थ-३, दि. ८ जुलै, २०१९.
२) शासन पत्र,महिला व बाल विकास विभाग क्र. बीजीटी-२०१९/प्र.क्र.२९/का-४, दि.११ जुलै, २०१९.
प्रस्तावना: महाराष्ट्र विनियोजन विधेयक, २०१९ यांच्या अनुसूचीच्या स्तंभ ४ मध्ये विनिर्दिष्ट करण्यात आलेल्या रकमास विधानमंडळाने मंजूरी दिली असून ते महाराष्ट्र अधिनियम क्रमांक - ०८ म्हणून महाराष्ट्र राजपत्र असाधारण भाग ४, दिनांके ४ जुलै, २०१९ यामध्ये प्रसिद्ध करण्यात आले आहे. त्यानुषंगाने वित्त विभागाच्या उपरोक्त दिनांक ८.७.२०१९ च्या परिपत्रकान्वये सन २०१९-२० च्या माहे डिसेंबर पर्यंतचा नऊ महिन्यांचा खर्च भागविण्यासाठी अनिवार्य व कार्यक्रमावरील खर्चाचा अर्थसंकलिप्त निधी एकुण वार्षिक तरतुदीच्या ६० % च्या मर्यादेत वितरित करण्यास संदर्भाधीन क्रमांक-१ येथील दिनांक ८.७.२०१९ च्या परिपत्राकन्वये मंजुरी प्रदान करण्यात आली आहे.
२. त्यानुसार वित्त विभागाच्या सदर परिपत्रकातील नमूद केलेल्या अटी व शर्तीच्या अधिन राहून तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे पालन करुन संबंधित योजनांबाबतचे निधी वितरणाचे/ खर्चास मान्यता देण्याचे आदेश स्वतंत्ररित्या संबंधीत कार्यासनानी निर्गमित करण्याच्या सूचना संदर्भाधीन क्रमांक-२ येथील दिनांक ११/७/२०१९ च्या पत्रान्वये दिलेल्या आहेत. त्यानुसार महिला व बाल विकास विभागातंर्गत मुख्य लेखाशीर्ष ७६१०-शासकीय कर्मचारी इ. ना कर्जे या लेखाशीर्षाखाली अनुज्ञेय होणारा निधी वितरित करण्याची बाब विचाराधीन होती.
शासन निर्णयः वित्त विभागाच्या संदर्भाधीन क्रमांक- १ येथील दिनांक ८.७.२०१९ रोजीच्या परिपत्रामधील तरतुदीनुसार माहे डिसेंबर, २०१९ अखेर पर्यतंच्या ९ महिन्याचा खर्च भागविण्यासाठी सन २०१९-२० या आर्थिक वर्षाकरिता मागणी क्रमांक-एक्स–४ मुख्य लेखाशीर्ष ७६१०-शासकीय कर्मचारी इ.ना कर्जे, (००)(०१) घरबांधणी अग्रिमे (अनिवार्य) ७६१० १४७७, ५५-कर्जे व आगाऊ रकमा या लेखाशीर्षांतर्गत रु. १८६६७/- (अक्षरी रुपये एक कोटी श्याऐंशी लाख सदुसष्ट हजार फक्त) एवढा निधी अर्थसंकल्पिय वितरण प्रणालीद्वारे वितरीत करण्यास शासन मंजूरी देण्यात येत आहे.
२. सदर निधीसाठी नियंत्रक अधिकारी म्हणून आयुक्त, महिला व बाल विकास आयुक्तालय, पुणे हे राहतील त्यांच्याकडे हा निधी सुपूर्द करण्यात येत आहे. त्यानुसार आयुक्त, महिला व बाल विकास आयुक्तालय,पुणे यांनी वित्त विभागाच्या संदर्भाधीन क्रमांक-१ येथील दिनांक ८.७.२०१९ परिपत्रकामध्ये नमूद केलेल्या तपासणी सूचीतील बाबींची, केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
# Page 2
शासन निर्णय क्रमांकः मबाआ-२०१९/प्र.क्र.३०/का-७अ
३. याबाबत सन २०१९-२० या आर्थिक वर्षाकरिता वरील लेखाशीर्षाखाली अर्थसंकल्पिय वितरण प्रणालीवर उपलब्ध करुन दिलेला निधी खर्च होईल व त्याबाबतचे उपयोगिता प्रमाणपत्र शासनास सादर करणे याची दक्षता आयुक्त, महिला व बाल विकास आयुक्तालय, पुणे यांनी घ्यावी.
४. हा शासन निर्णय वित्त विभागाच्या संदर्भाधीन क्रमांक १ येथील दिनांक ८.७.२०१९ च्या परिपत्रकामधील तरतुदीच्या अधिन राहून निर्गमित करण्यात येत आहे.