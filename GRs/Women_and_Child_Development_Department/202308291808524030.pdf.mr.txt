# Page 1
राज्यातील आदिवासी क्षेत्रातील कुपोषण कमी करण्याबाबत आढावा घेण्यासाठी व उपाययोजना सुचविण्यासाठी स्थापन केलेल्या कृती दल (टास्क फोर्स) चे अध्यक्ष यांना द्यावयाच्या सेवा सुविधांबाबत.
महाराष्ट्र शासन
महिला व बाल विकास विभाग
शासन निर्णय क्र . एबावि-२०२३/प्र.क्र.६८/का-५.
नविन प्रशासकीय भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई.०३२ ४००
दिनांक : २९ ऑगस्ट, २०२३.
वाचा– १)शासन निर्णय, वित्त विभाग, क्र. शासाऊ-१०१०/प्र.क्र.९६/१०/साऊ दि.१३.३.२१२ २) शासन निर्णय, महिला व बाल विकास विभाग, क्र.एबावि-२०२३/प्र.क्र.६८/का-५, दि.२०.०६.२०२३,
३) शासन निर्णय, महिला व बाल विकास विभाग, क्र.एबावि-२०२३/प्र.क्र.६८/का-५, दि.२१.०७.२०२३,
४) शासन निर्णय, महिला व बाल विकास विभाग, क्र.एबावि-२०२३/प्र.क्र.६८/का-५, दि.०४.०८.२०२३,
५) कृती दलाच्या (Task Force) दि.१०.८.२०२३ रोजीच्या बैठकीचे इतिवृत्त.
प्रस्तावना : राज्यातील आदिवासी क्षेत्रातील कुपोषण कमी करण्याबाबत आढावा घेण्यासाठी व उपाययोजना सुचविण्यासाठी मा. श्री. दिपक सावंत, माजी मंत्री (सार्वजनिक आरोग्य व कुटुंब कल्याण) यांच्या अध्यक्षतेखाली संदर्भाधीन क्रमांक २ २ येथील दिनांक २०.०६.२०२३ अन्वये कृती दलाची (टास्क फोर्स) स्थापना करण्यात आली आहे. तसेच सदर समितीचे अध्यक्ष मा. श्री. दिपक सावंत यांना संदर्भ क्र. ४ येथील दि.०४.०८.२०२३ रोजीच्या शासन निर्णयान्वये “मंत्री” पदाचा दर्जा देण्यात आला आहे. त्यानुषंगाने समितीचे अध्यक्ष मा. श्री. दिपक सावंत यांना वित्त विभागाच्या संदर्भाधीन क्रमांक १ येथील दिनांक १३.३.२०१२ रोजीच्या शासन निर्णयास अनुसरुन सेवा सुविधा देण्याची बाब शासनाच्या विचाराधीन होती.
शासन निर्णय : राज्यातील आदिवासी क्षेत्रातील कुपोषणाच्या प्रकरणाच्या कारणांचा आढावा घेण्यासाठी तसेच उपाययोजना सुचविण्यासाठी गठीत केलेल्या कृती दलाचे अध्यक्ष मा. श्री. दिपक सावंत यांना संदर्भाधीन क्र. ४ येथील शासन निर्णयान्वये “मंत्री” पदाचा दर्जा देण्यात आला असल्याने त्यांना संदर्भाधीन क्रमांक १ येथील शासन निर्णयातील तरतुदीनुसार खालील प्रमाणे सेवा सुविधा अनुज्ञेय असतील :
------------------------------------------------------------------------------------------------------------------------------------------------------------------------------------------
| अ.क्र | सेवा-सुविधा | अनुज्ञेयता |
|  | मानधन | रु.७,५००/- दरमहा |
| २ | निवासी दूरध्वनीवरील खर्च | प्रति माह रु. ३०००/- पर्यतच्या खर्चाची प्रतीपूर्ती |
|  | कार्यालयीन कामासाठी वाहन सुविधेवरील खर्च | अ) प्रशासकीय विभागाने वाहन सुविधा चालकासह उपलब्ध करून दिल्यास इंधन व तेलावरील खर्च प्रतीवर्ष रु.७२,०००/- पर्यंत मर्यादित अनुज्ञेय राहिल. किंवा |
------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एबावि-२०२३/प्र.क्र.६८/का.५
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | ब) अध्यक्षांना स्वतःचे वाहन (खाजगी वाहन चालकासह समितीच्या कामकाजासाठी वापरण्यास अनुज्ञेय असेल, यासाठी त्यांना दरमहा रु.१०,०००/- देय राहतील. किंवा क) वरील (अ) किंवा (ब) प्रयोज्य नसल्यास, राज्य शासनाने जी वाहने शासकीय कार्यालयासाठी खरेदी करण्यास अनुज्ञेयता दिलेली आहे त्या बनावटीची वाहने निविदा पद्धतीने दर मागवून त्या दराने दर साल १०,००० कि.मी.च्या प्रवासाच्या मर्यादेत भाड्याने घेता येतील. मात्र ड) वरील पर्यायापकी एका वर्षी एकच पर्याय अनुज्ञेय राहील. कोणत्याही परिस्थितीत त्यात बदल होणार नाही. |
| ४  |  | समितीच्या बैठकीनिमित्त राहण्याची सोय व किरकोळ बाबी प्रित्यर्थ करावयाचा खर्च | अ) मुंबई येथे रु. ७५०/- प्रतिदिन ब) नागपूर, औरंगाबाद, पुणे व नाशिक येथे रु.५००/ प्रतिदिन क) राज्यातील इतर ठिकाणी रु.३५०/- प्रतिदिन |
| ५ | प्रवास भत्ता व दैनिक भत्ता | अ) समितीच्या कामासाठी अनुज्ञेय वाहन सुविधे व्यतिरिक्त प्रवासासाठी शासनाच्या सचिव दर्जाच्या अधिकारी यांना शासन निर्णय, वित्त विभाग, प्रवास १०१०/प्र.क्र.२/सेवा-५, दि. ०३.०३.२०१० मधील परि क्र. ४ नुसार लागू असलेला प्रवासभत्ता व परि ९ नुसार लागू असलेला दैनिक भत्ता अनुज्ञेय राहील. ब) हे भत्ते समितीच्या बैठकीचा दिवस तसेच त्या बैठकीसाठी केलेल्या प्रवासापुरतेच मर्यादित राहील, (क) समितीच्या बैठकीस हजर राहण्याप्रित्यर्थ वरील अ.क्र. ४ नुसार संबंधित प्रशासकिय विभागाने राहण्याची, जेवणाची सोय पुरविली असेल अथवा त्यासाठी खर्च केला असेल तर अंशकालीन अध्यक्षांना देय दैनिक भत्याचे दर हे शासन निर्णय वित्त विभाग- क्रमांक : टिआरए-१०७७/१५६/सी/एसईआर५. दि.११.०८.१९७७ च्या परि. १२ प्रमाणे परिगणीत होतील. |
| ६ | सहायक कर्मचारी वृंद | कार्यालयीन कामकाजासाठी शासनातील सचिव दर्जाच्या अधिका-यास अनुज्ञेय असलेल्या दर्जाचा (१) एक स्वीय सहाय्यक (२) एक लिपिक आणि (३) एक शिपाई यांची सेवा प्रशासकिय विभागाच्या कर्मचा यांमधून उपलब्ध करून घ्यावी. सदर सुविधा सार्वजनिक आरोग्य विभागाने उपलब्ध करुन देण्यात याव्यात. |
| ७ | दौ-यातील सुविधा | समितीच्या कामाकरिता दौ-यावर असल्यास शासकिय विश्रामगृह येथे निवासाची व्यवस्था अनुज्ञेय राहील व उपलब्धतेनुसार डी. व्ही. वाहन पुरविण्यात |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२ पैकी २
# Page 3
शासन निर्णय क्रमांक: एबावि-२०२३/प्र.क्र.६८/का.५
--------------------------------------------------------------------------------------------------------------------------------------------------------------------------------------------------------
|  |  | येईल. डी. व्ही उपलब्ध नसल्यास इतर शासकीय वाहन जिल्हाधि-यांकडून पुरविले जाईल. सदर निवास व परिवहन व्यवस्थेबाबतची प्रतिपूर्ती, आयुक्त एकात्मिक बाल विकास सेवा योजना, नवी मुंबई यांचे कडून करण्यात येईल. |
| ८ | निवासस्थान | समितीच्या अध्यक्षांना भाड्याने किंवा शासकीय इमारतीमध्ये निवासस्थान उपलब्ध करुन देता येणार नाही. |
| ९ | कार्यालयीन जागा | सार्वजनिक आरोग्य विभागाकडून यांचेकडून कार्यालयाकरिता जागा उपलब्ध करुन देण्यात येईल. |
| १० | शासकीय समारंभातील स्थान | शासकीय समारंभाच्यावेळी मंत्र्यांच्या नंतरचे स्थान राहील. |
| ११ | वाहनावर राष्ट्रध्वज लावणे. | लावता येणार नाही. |
--------------------------------------------------------------------------------------------------------------------------------------------------------------------------------------------------------
२. मा. श्री. दिपक सावंत यांना “मंत्री” पदाचा दर्जा प्रदान करण्यात आला असल्याने, त्यांना वरीलप्रमाणे द्यावयाच्या सेवा सुविधांपैकी कार्यालयासाठी जागा व सहायक कर्मचारी वृंद या सेवा सुविधा सार्वजनिक आरोग्य विभागाने उपलब्ध करुन द्याव्यात. उर्वरीत सेवा सुविधा महिला व बाल विकास विभागाच्या अधिनस्थ आयुक्त, एकात्मिक बाल विकास सेवा योजना, नवी मुंबई यांनी उपलब्ध करुन द्याव्यात, व त्या करीता येणारा खर्च उपलब्ध निधीमधून भागविण्यात यावा.
# Page 4