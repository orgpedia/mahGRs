# Page 1
अंगणवाडी सेविका / मदतनीस / मिनी अंगणवाडी सेविका यांचे मानधन अदा करण्यासाठी अर्थसंकल्पित केलेला निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१७/प्र.क्र.१९०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३१ मार्च, २०१८
वाचा :- महिला व बाल विकास विभाग, शासन निर्णय क्र.एबावि-२०१७/प्र.क्र.१९०/का.६, दिनांक २३ फेब्रुवारी २०१८
शासन निर्णय
महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना
आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. अंगणवाडी सेविका/मदतनीस / मिनी अंगणवाडी सेविका यांना देण्यात येणाऱ्या मानधानासाठी अर्थसंकल्पित केलेला निधी
कमी पडत असल्यामुळे जुलै २०१७ च्या अधिवेशनात रुपये १६६९७.३५ लाख पुरवणी मागणी प्रस्ताव सादर
करण्यात आला होता. त्यापैकी रुपये १२७०३.०० लाख इतका निधी खर्च करण्यासाठी आयुक्त, एकात्मिक बाल
विकास सेवा योजना, नवी मुंबई यांना दिनांक २३ फेब्रुवारी, २०१८ च्या शासन निर्णयान्वये वितरीत करण्यात
आलेला आहे. अर्थसंकल्पित केलेल्या रुपये १६६९७.३५ लाख निधीपैकी रुपये ३९९४.३५ लाख निधी वितरीत
करावयाचा बाकी होता. वित्त विभागाने रुपये ३९९४.३५ लाख निधी खर्च करण्यास परवानगी दिलेली आहे.
त्यामुळे सदर निधी मानधनासाठी खर्च करण्यास आयुक्त, एकात्मिक बाल विकास सेवा योजना, नवी मुंबई यांना मंजूरी देण्यात येत आहे.
२. आयुक्त, एकात्मिक बाल विकास सेवा योजना, नवी मुंबई यांनी मानधनासाठी उपलब्ध करुन दिलेल्या
निधीमधुन राज्यातील सर्व अंगणवाडी सेविका / मदतनीस / मिनी अंगणवाडी सेविका यांचे मानधन पुर्णपणे अदा
करावे, कोणत्याही सेविकेचे मानधन प्रलंबित रहाणार याची दक्षता घ्यावी.
३. आयुक्त, एकात्मिक बाल विकास सेवा योजना, नवी मुंबई यांनी सर्व महिला व बाल विकास अधिकारी
(जि.प.) तसेच बाल विकास प्रकल्प अधिकारी (ग्रामीण / नागरी / आदिवासी) प्रकल्प यांच्याकडून त्यांच्या
नियंत्रणाखालील कोणत्याही अंगणवाडी सेविका / मदतनीस / मिनी अंगणवाडी सेविका यांचे
माहे फेब्रुवारी-२०१८ पर्यंतचे मानधन थकीत नसल्याचे तसेच कोणत्याही कालावधीमधील मानधन थकीत
नसल्याचे प्रमाणपत्र घ्यावे. त्याचप्रमाणे दिनांक १ ऑक्टोबर, २०१७ पासून वाढविलेल्या मानधनाची थकबाकी
देखील प्रदान करण्यात आलेली आहे याची खातरजमा केल्याशिवाय आज दिनांक ३१ मार्च, २०१८ रोजी
कार्यालय न सोडण्याच्या सक्त सूचना सर्व महिला व बाल विकास अधिकारी (जि.प.) तसेच बाल विकास प्रकल्प
अधिकारी (ग्रामीण/नागरी/आदिवासी) प्रकल्प यांना आयुक्त, एकात्मिक बाल विकास सेवा योजना, नवी मुंबई
यांनी द्याव्यात.
# Page 2
शासन निर्णय क्रमांकः एबावि-२०१७/प्र.क्र.१९०/का.६
(रुपये लाखात)
-----------------------------------------------------------------------------------------------------------------------------------------------------------------------------------------------------------
| लेखाशिर्ष | बाब | मार्च - २०१७ अर्थसंकल्पीत निधी | जुलै-२०१७ पुरवणी मागणी अर्थसंकल्पित निधी | आता पर्यंत अर्थसंकल्पित केलेला निधी | यापुर्वी वितरीत केलेला निधी | या शासन निर्णयान्वये वितरीत करण्यात येत असलेला निधी |
| २२३६१९०९ (केंद्र) | ०२- मजूरी | २७८२६.८६ | ६८६६.६१ | ३४६९३.४७ | ३२२९६.८६ | २३९६.६१ |
| २२३६१९१८ (राज्य) | ०२-मजूरी | १८५५१.२४ | ४५७७.७४ | २३१२८.९८ | २१५३१.२४ | १५९७.७४ |
| २२३६१९४५ (राज्य) | ०२-मजूरी | ३१२२६.९७ | ५२५३.०० | ३६४७९.९७ | ३६४७९.९७ | 0.00 |
| एकुण | ७७६०५.०७ | १६६९७.३५ | ९४३०२.४२ | ९०३०८.०७ | ३९९४.३५ |
-----------------------------------------------------------------------------------------------------------------------------------------------------------------------------------------------------------