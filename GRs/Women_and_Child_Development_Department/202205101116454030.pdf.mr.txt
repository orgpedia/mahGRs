# Page 1
गट-ब संवर्गातून गट-अ संवर्गातील जिल्हा महिला व बाल विकास अधिकारी व तत्सम रिक्त पदांवर तात्पुरत्या स्वरुपात पदोन्नती देण्याबाबत.
महाराष्ट्र शासन
महिला व बाल विकास विभाग
शासन आदेश क्रमांक- मबाआ-२०१९/प्र.क्र.८९/का-७
नविन प्रशासन भवन, तिसरा मजला,
मादाम कामा रोड, हुतात्मा राजगुरू चौक, मंत्रालय,
मुंबई-४०० ०३२
दिनांक- १० मे, २०२२
शासन आदेश: महिला व बाल विकास विभागातील खालील अधिकाऱ्यांना गट-ब संवर्गातून गट-अ संवर्गातील जिल्हा महिला व बाल विकास अधिकारी, बाल विकास प्रकल्प अधिकारी (ना), जिल्हा कार्यक्रम अधिकारी (मवबावि) जि.प.,सहायक आयुक्त, परिविक्षा अधिक्षक (गट-अ) (वेतनस्तर S-२० : ५६१००-१७७५००) या संवर्गातील रिक्त पदांवर निव्वळ तात्पुरत्या स्वरुपात पदोन्नती देण्यात येत असून, त्यांची पदस्थापना त्यांच्या नावासमोर स्तंभ क्रमांक ४ मध्ये दर्शविण्यात आलेल्या पदावर करण्यात येत आहे.
--------------------------------------------------------------------------------------------------------------------------------
|  | अ. |  |  |  | सध्या धारण करीत असलेले |  |  | पदोन्नतीने नियुक्तीचे |  |
|  | अधिका-याचे नांव |  |
| क्र. | पद व ठिकाण | पद व ठिकाण |
|  |
|  | १ |  |  | २ |  |  | ३ |  |  | ४ |  |
| १ | श्रीम. आर. डी. कंकाळ | अधिक्षिका, शासकीय प्रियदर्शिनी  |  महिला वसतीगृह, नागपूर | बाल विकास प्रकल्प अधिकारी (ना), भिवंडी-निजामपूर |
| २ | श्री. आर. व्ही. कड | बाल विकास प्रकल्प अधिकारी  |  (ग्रा), फुलंब्री | बाल विकास प्रकल्प अधिकारी (ना), उस्मानाबाद |
| ३ | श्री. एस. डी. हावळे | बाल विकास प्रकल्प अधिकारी (ग्रा), तुळजापूर | जिल्हा कार्यक्रम अधिकारी (महिला व बाल विकास), जि.प. रत्नागिरी |
--------------------------------------------------------------------------------------------------------------------------------
२. मा. उच्च न्यायालय, मुंबई यांनी याचिका क्र. २७९७/२०१५ मध्ये दि. ४.८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र. २८३०६/२०१७ दाखल केली आहे. सदर याचिका अद्याप प्रलंबित आहे. तसेच सामान्य प्रशासन विभाग, कार्यासन-१६ - ब
यांच्या शा.नि.दि.७.५.२०२१ मधील तरतूदीनुसार पदोन्नतीच्या कोटयातील सर्व रिक्त पदे दि.२५.५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधिन राहून भरण्यात येत आहेत.
३. दिव्यांग अधिकाऱ्यांना गट-अ व गट-ब मधील पदांवर पदोन्नतीबाबत मा. उच्च न्यायालय, मुंबई यांच्या दि.२२.७.२०२१ रोजीच्या निर्णयानुसार दिव्यांग आरक्षणासह पदोन्नतीसाठीची सर्व रिक्त पदे सामान्य प्रशासन विभाग, शासन निर्णय दि. ५.७.२०२१ व दि. २३.७.२०२१ च्या शासन पत्रान्वये दिलेल्या सुचनांच्या अनुषंगाने प्राप्त झालेल्या मान्यतेनुसार दिव्यांग अधिकाऱ्यांची पदोन्नती करण्यात येत आहे.
# Page 2
शासन आदेश क्रमांकः मबाआ-२०१९/प्र.क्र.८९/का-७
४. सदर अधिकाऱ्यांची गट-ब संवर्गातून गट-अ संवर्गातील जिल्हा महिला व बाल विकास अधिकारी व तत्सम रिक्त पदांवर तात्पुरती पदोन्नती खालील अटींच्या अधीन राहून देण्यात येत आहे: १. सदरची पदोन्नती अत्यंत तात्पुरत्या स्वरूपात प्रशासकीय निकड म्हणून लोकहितास्तव देण्यात आली आहे.
२. या तात्पुरत्या पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
३. वरील अधिकाऱ्यांची पदोन्नती ही गट-अ संवर्गाच्या अंतिम जेष्ठतेच्या व त्यामध्ये होणा-या बदलांच्या अधीन राहील व या पदोन्नतीमुळे वरील अधिकाऱ्यांना सदर पदोन्नतीच्या दिनांकापासून जेष्ठतेचा हक्क मागता येणार नाही.
४. सदर पदोन्नती निव्वळ तात्पुरत्या स्वरुपात असल्याने या तात्पुरत्या पदोन्नतीच्या परिणामी पदोन्नत अधिकाऱ्यांना नियमितपणाचा व सेवाजेष्ठतेचा कोणताही हक्क मिळणार नाही.
५. सदर अधिकाऱ्यांना देण्यात आलेली तात्पुरती पदोन्नती कोणतीही पूर्व सूचना वा नोटीस न देता रद्द करण्याचा अधिकार शासन राखून ठेवीत आहे.
६. सदर पदोन्नत अधिकाऱ्यांना कळविण्यात येते की, त्यांनी पदोन्नतीचे / नियुक्तीचे आदेश प्राप्त झाल्यापासून तात्काळ नियुक्तीच्या ठिकाणी हजर होणे आवश्यक आहे. त्याप्रमाणे कार्यमुक्त केल्यानंतर विहित मुदतीत ते नियुक्तीच्या ठिकाणी हजर झाले नाहीत, तर त्यांना सदर पदोन्नतीमध्ये स्वारस्य नाही असे गृहित धरुन शासन निर्णय, सामान्य प्रशासन विभाग, दि.३०/०४/१९९१ व दि.१२/०९/२०१६ मधील नमूद तरतुदीनुसार शासनस्तरावरुन त्यांची पदोन्नती रद्द करण्यात येईल. तसेच पदोन्नती नाकारणाऱ्या अधिकाऱ्याला आश्वासित प्रगती योजनेअंतर्गत गट-अ संवर्गातील पदाचा लाभ दिला असल्यास तो तात्काळ थांबविण्यात यावा व त्यांना गट-अ या संवर्गात प्रत्यक्ष पदोन्नतीनंतर सदरचा लाभ देण्यात येईल, याची कृपया नोंद घ्यावी.
७. हे आदेश तात्काळ अंमलात येतील. सदर नियुक्ती / पदस्थापना दिलेल्या अधिकाऱ्यास नियंत्रक अधिकाऱ्यांनी नवीन नियुक्तीच्या जागी हजर होण्यास तात्काळ कार्यमुक्त करावे. तसेच संबंधित अधिकाऱ्याला नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत संबंधित नियंत्रक अधिकाऱ्यांनी शासनास wcd-desk०७@gov.in या ई-मेल वर त्वरीत कळवावे.
८. सदर पदोन्नती मा. सर्वोच्च न्यायालयात दाखल केलेल्या विशेष अनुज्ञा याचिका क्र.
२८३०६/२०१७ व विशेष अनुमती याचिका क्र. २५१८१/२०१८ व त्यातील आय.ए. क्र.
२५९०/२०१९ मध्ये होणाऱ्या निर्णयाच्या अधीन राहून करण्यात येत आहे.
९. सदर पदोन्नती मा. उच्च न्यायालय, मुंबई येथील प्रलंबित असलेल्या रिट पिटीशन (स्टॅम्प) क्र. १०८७६/२०२१ व रिट पिटीशन क्र. (स्टॅम्प) क्र. १०८७८/२०२१ यामधील आय. ए.
(स्टॅम्प) क्र. १०९११/२०२१ व १०९१०/२०२१ तसेच रिट पिटीशन (स्टॅम्प) क्र. १०९०९/२०२१ मध्ये होणाऱ्या निर्णयाच्या अधीन राहून करण्यात येत आहे.
पृष्ठ ३ पैकी २
# Page 3
शासन आदेश क्रमांकः मबाआ-२०१९/प्र.क्र.८९/का-७
५. महाराष्ट्र नागरी सेवा (जेष्ठतेचे विनियमन) नियमावली २०२१ मधील २ (ड) येथील तरतूदीनुसार पदोन्नतीने नियुक्ती होणाऱ्या सदर अधिकाऱ्यांनी पदोन्न्तीचे आदेश निघाल्याच्या तारखेपासून ३० दिवसांच्या विहित मुदतीमध्ये रुजू होणे आवश्यक आहे.