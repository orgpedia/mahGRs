# Page 1
सन २०२२-२३ या आर्थिक वर्षासाठी शासकीय महिला स्वागत केंद्रे, राज्यगृहे व संरक्षण गृहे या अनिवार्य योजनेसाठी लेखाशिर्ष २२३५ १२५४ अंतर्गत निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः मवगृ-२०२३/प्र.क्र.८०/का-०२
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- १० मार्च, २०२३
वाचा :- १) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२ व दि.०८.०२.२०२३.
२) महिला व बाल विकास विभाग, शासन निर्णय क्र. बीजीटी-२०२२/प्र.क्र.२३/का-४, दि.११.०४.२०२२, दि.०२.०५.२०२२, दि.२७.०५.२०२२, दि.२२.०७.२०२२, दि.२६.०८.२०२२, दि.०७.१०.२०२२, दि.१५.११.२०२२ व दि.१२.१२.२०२२.
प्रस्तावना : मागणी क्र.एक्स-१, २२३५ १२५४ या लेखाशिर्षातंर्गत सन २०२२-२३ या वित्तीय वर्षासाठी शासकीय महिला स्वागत केंद्रे, राज्यगृहे व संरक्षण गृहे या अनिवार्य योजनेकरीता तरतूद अर्थसंकल्पित करण्यात आली होती. त्यानुषंगाने उपरोक्त वाचा क्र.१ येथील वित्त विभागाच्या शासन परिपत्रकास अनुसरुन वित्त विभागामार्फत अर्थसंकल्पीय अंदाज, वाटप आणि संनियंत्रण (BDS) वितरण प्रणालीवर शासकीय महिला स्वागत केंद्रे, राज्यगृहे व संरक्षण गृहे या अनिवार्य योजनेकरीता उपलब्ध करुन दिलेली तरतूद उपरोक्त वाचा क्र.२ येथील शासन निर्णयान्वये नियंत्रण अधिकारी तथा आयुक्त, महिला व बाल विकास, पुणे यांना उपलब्ध करुन दिलेली आहे.
सदर लेखाशिर्षाखाली उद्दिष्टे / बाबींसाठी विभागाकडे उपलब्ध असलेला निधी नियंत्रण अधिकारी तथा आयुक्त, महिला व बाल विकास, पुणे यांना वितरीत करण्याची बाब शासनाच्या विचाराधीन होती.
शासन निर्णय-: राज्यात २२ महिलांच्या शासकीय संस्था (स्वागत केंद्र, राज्यगृहे, महिला संरक्षण गृहे) कार्यरत आहे. सदर संस्थामध्ये निराधार, निराश्रीत, अत्याचार पिडीत, परित्यक्ता, वेश्या व्यवसायातून सुटका केलेल्या महिला आश्रित असतात. तसेच, कौटुंबिक हिंसाचार कायदा २००५ नुसार अल्प कालावधीसाठी महिला संरक्षणगृहात दाखल केल्या जातात.
सदर शासकीय महिला स्वागत केंद्रे, राज्यगृहे व संरक्षण गृहे या योजनेसाठी सन २०२२-२३ वित्तीय वर्षाकरीता २२३५ १२५४ या लेखाशिर्षातंर्गत पुढील उद्दिष्टे/बाबींसाठी रकाना क्र.४ मध्ये दर्शविल्याप्रमाणे निधी वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः मवगृ-२०२३/प्र.क्र.८०/का-०२ (रुपये हजारात)
-----------------------------------------------------------------------------------------------------
| अ.क्र. | लेखाशिर्ष २२३५ १२५४ अंतर्गत उद्दिष्टेबाब/ | सन २०२२ - २०२३ साठी अर्थसंकल्पीय तरतूद | वितरीत निधी |
| १ | २ | ३ | ४ |
| १ | ११-देशांतर्गत प्रवास खर्च | ११५५ | ३२३ |
| २ | १३-कार्यालय खर्च | २१७५ | ३०४ |
| ३ | २१-पुरवठा व सामग्री | ५२८० | ९५१ |
| ४ | ५०-इतर खर्च | ७१२ | १२८ |
-----------------------------------------------------------------------------------------------------
२. सदर निधी अर्थसंकल्पीय निधी वितरण प्रणालीवर वितरीत करण्यात आला आहे. सदर निधी तात्काळ संबंधित संस्थांना आयुक्त, महिला व बाल विकास, आयुक्तालय, पुणे यांच्या स्तरावरून वितरीत करण्यात यावा. सदर निधी खर्च करताना वित्त विभागाच्या संदर्भाधीन शासन परिपत्रकान्वये विहित
तरतुदी व अटी शर्तींचे पालन करण्याची दक्षता घेण्यात यावी. तसेच, वित्त विभागाच्या प्रचलित पध्दतीनुसार कार्यवाही करण्यात यावी.
४. सदर लेखाशिर्षांतर्गत उपरोक्त उद्दिष्टे/बाबींसाठी चालू आर्थिक वर्षापूर्वीची प्रलंबित असलेली देयके प्राधान्याने अदा करण्यात यावीत.
३. नियंत्रण अधिकारी तथा आयुक्त, महिला व बाल विकास, पुणे यांनी सदर निधी खर्चाचे उपयोगिता प्रमाणपत्रे शासनास सादर करावीत.
४. सदर शासन निर्णय वित्त विभागामार्फत अर्थसंकल्पीय निधी वितरण प्रणालीवर उपलब्ध करुन दिलेल्या निधी मर्यादेत व संदर्भाधीन वित्त विभाग शासन परिपत्रक दि.०४.०४.२०२२ व दि.०८.०२.२०२३
अन्वये देण्यात आलेल्या मान्यतेनुसार निर्गमित करण्यात येत आहे.
# Page 3