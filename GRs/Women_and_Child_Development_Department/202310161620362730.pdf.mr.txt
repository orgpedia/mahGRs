# Page 1
शासकीय आशादिप महिला राज्यगृह, जळगाव या संस्थेकरीता भाडेतत्वावर घेण्यात आलेल्या इमारतीच्या भाडे मंजुरीच्या प्रस्तावास प्रशासकीय मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः-MWC-०२०११/६८/२०२३-DESK-०२
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- १६ ऑक्टोबर, २०२३
वाचा: १. वित्त विभाग शासन निर्णय क्र. विअप्र २०१३/प्र.क्र.३०/२०१३ / विनियम, भाग-२, दि.१७.०४.२०१५, २. आयुक्त, महिला व बाल विकास आयुक्तालय, पुणे यांचे पत्र क्र.मबाविआ /इमा. भाडे मंजुरी/प्रस्ताव/२०२३-२४/५२९४, दि.०४/०९/२०२३
प्रस्तावना
अधीक्षक, शासकीय आशादिप महिला वसतीगृह, जळगाव यांचे पत्र दि.१५/६/२०२३ नुसार, सदर संस्था सद्य:स्थितीत श्री विवेक माधव पाटील, प्लॉट नं.०६, विजय कॉलनी, अशोक बेकरी समोर, गणेश कॉलनी, जळगाव यांच्या मालकीच्या इमारतीमध्ये कार्यरत आहे. सदर इमारतीचे मालक श्री. विवेक माधव पाटील यांनी इमारत रिक्त करण्याबाबत संस्थेस कळविले आहे. सदर संस्थेने सार्वजनिक बांधकाम विभाग, जळगाव यांच्याकडे संस्थेकरीता शासकीय इमारत उपलब्ध करुन देण्याबाबत पत्रव्यवहार केला असता, उप विभागीय अधिकारी, सार्वजनिक बांधकाम विभाग, जळगाव यांनी शासकीय आशादिप महिला वसतीगृह, जळगाव या संस्थेकरीता दि.१/४/२०२३ ते दि.३१/३/२०२४ या कालावधीसाठी शासकीय इमारत उपलब्ध नसल्याचे प्रमाणपत्र दिले आहे.
२. सद्य:स्थितीत शासकीय आशादिप महिला वसतीगृह, जळगाव या संस्थेतील प्रवेशीतांच्या वापराकरीता व कार्यालयाकरीता कोणतीही शासकीय इमारत उपलब्ध नसल्याने, शासकीय आशादिप महिला वसतीगृह, जळगाव या संस्थेकरीता श्री. तुषार अरविंद बोंडे यांच्या मालकीची इमारत प्लॉट नं.०६, सिटी सर्वे क्र.२६८३, जळगाव, एकूण ३४००.८८ स्के. फूट क्षेत्रफळ असलेली इमारत (इमारतीचे एकूण बांधकाम १६६६.६९ स्के.फूट (१५४.८४Sq.mt.)) दि.०१/०६/२०२३ ते दि.३०/०५/२०२८ (एकूण ०५ वर्षे) या कालावधीसाठी भाडेतत्वावर उपलब्ध करुन घ्यावयाची आहे. यास्तव शासकीय आशादिप महिला वसतीगृह, जळगाव या संस्थेने दि.१/८/२०२३ रोजी इमारतीचे मालक श्री.तुषार अरविंद बोंडे यांच्यासमवेत दि.०१/०६/२०२३ ते दि.३०/०५/२०२८ (एकूण ०५ वर्षे) इमारत भाडेबाबतचा करारनामा केला आहे.
# Page 2
शासन निर्णय क्रमांकः MWC-०२०११/६८/२०२३-DESK-०२
कार्यकारी अभियंता, सार्वजनिक बांधकाम विभाग, जळगाव यांनी दि. १९.०५.२०२३ च्या पत्रान्वये सदर इमारतीसाठी रु.६८,४५०/- (अक्षरी रुपये अडुसष्ट हजार चारशे पन्नास फक्त) दरमहा भाडे निश्चित केले असून, त्याबाबतचे भाडे निश्चिती प्रमाणपत्र सादर केले आहे.
३. महाराष्ट्र शासन, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम / भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग- पहिला, उप विभाग-एक अ.क्र.१०, मुंबइ वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम १९६५ मधील नियम १४७ (ख) खालील टीप-१ अन्वये मुंबई, नवी मुंबई, ठाणे, पुणे, पिंपरी चिंचवड, नागपूर, औरंगाबाद येथील इमारती वगळता, अन्य प्रदेशातील प्रत्येक कार्यालयीन इमारतीसाठी प्रति महा रु.
५०,०००/- पर्यंत भाडे मंजूरीचे अधिकार विभाग प्रमुख यांना आहेत व त्यापेक्षा जास्त भाडे मंजूरीचे पूर्ण अधिकार प्रशासनिक विभागास आहेत.
४. उपरोक्त नमूद वस्तुस्थितीच्या अनुषंगाने शासकीय आशादिप महिला राज्यगृह, जळगाव या संस्थेकरीता दरमहा रु.६८,४५०/- (अक्षरी रुपये अडुसष्ट हजार चारशे पन्नास फक्त) इतक्या कार्यकारी अभियंता, सार्वजनिक बांधकाम विभाग, जळगाव यांनी निश्चित केलेल्या इमारत भाड्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
शासकीय आशादिप महिला राज्यगृह, जळगाव या संस्थेसाठी श्री तुषार अरविंद बोंडे यांच्या मालकीची इमारत प्लॉट नं.०६, सिटी सर्वे क्र.२६८३, जळगाव, एकूण ३४००.८८ चौ.फु. क्षेत्रफळ असलेली इमारतीसाठी (इमारतीचे एकूण बांधकाम १६६६.६९ स्के.फूट (१५४.८४ Sq.mt.)) दि.०१/०६/२०२३ ते दि.३०/०५/२०२८ (एकूण ०५ वर्षे) या कालावधीपर्यंत करण्यात आलेल्या करारनाम्यास व सदर इमारतीसाठी कार्यकारी अभियंता, सार्वजनिक बांधकाम विभाग, जळगाव मार्फत निश्चित करण्यात आलेल्या दरमहा रु.६८,४५०/- (अक्षरी रुपये अडुसष्ट हजार चारशे पन्नास फक्त) या भाडे स्वरुपाचा रक्कमेस मंजूरी देण्यात येत आहे. मात्र प्रत्यक्षात इमारतीचा ताबा संस्थेने घेतल्याच्या दिनांकापासूनच इमारत भाडे अदा करण्यात यावे.
२. सदर संस्थेने दर वर्षी सार्वजनिक बांधकाम विभाग, जळगाव यांच्याकडून संस्थेकरीता शासकीय इमारत उपलब्ध आहे किंवा कसे, याबाबत प्रमाणपत्र उपलब्ध करुन घेण्यात यावे.
३. सदर इमारतीच्या भाडेपोटी आवश्यक असणारा निधी आयुक्त, महिला व बाल विकास, महाराष्ट्र राज्य, पुणे यांचेस्तरावरून शासकीय आशादिप महिला राज्यगृह, जळगाव या संस्थेस उपलब्ध करून द्यावा.
४. सदर इमारतीच्या भाड्यापोटी होणारा खर्च हा लेखाशिर्ष २२३५ १२५४ (योजनेत्तर) अंतर्गत भाडेपट्टी व कर या उद्यिष्टासाठी उपलब्ध असलेल्या तरतूदीतून भागविण्यात यावा.
५. सदर शासन निर्णय, वित्त विभाग शासन निर्णय, क्र. विअप्र-२०१३/प्र.क्र.३०/२०१३/विनियम/भाग २ दिनांक १७/०४/२०१५ मधील वित्तीय अधिकार नियम पुस्तिका, १९७८, भाग-पहिला, उप विभाग-एक
पृष्ठ ३ पैकी २
# Page 3
शासन निर्णय क्रमांकः MWC-०२०११/६८/२०२३-DESK-०२
अ.क्र.१०, मुंबई वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम १९६५ मधील नियम १४७ (क) खालील टीप-१ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.