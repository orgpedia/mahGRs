# Page 1
पूरक पोषण आहार योजनेंतर्गत लाभार्थ्यांना वितरीत करावयाच्या खिचडी करीता लागणारी तूरडाळ महाराष्ट्र राज्य सहकारी पणन महासंघ मर्या., मुंबई यांचेकडून पुरवठा तसेच कार्यपध्दती निश्चित करण्याबाबत.
महाराष्ट्र शासन
महिला व बाल विकास विभाग
शासन शुध्दिपत्रक क्रमांकः एबावि-२०१७/प्र.क्र.१३६/का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ९ मे, २०१८
वाचा :- (१) सहकार, पणन व वस्त्रोद्योग विभाग, शासन निर्णय क्रमांक सपस २०१७/प्रक्र १९८/२४स, दिनांक २३ ऑक्टोबर,२०१७, दिनांक १६.४.२०१८ व दिनांक २०.४.२०१
(२) महिला व बाल विकास विभाग, शासन निर्णय क्रमांक एबावि-२०१७/प्रक्र १३६/का ५, दिनांक ७ मे, २०१८
प्रस्तावना : केंद्र पुरस्कृत पुरक पोषण आहार योजनेंतर्गत लाभार्थ्यांना वितरीत करावयाच्या खिचडी या आहाराकरीता राज्यातील ग्रामीण व नागरी भागातील अंगणवाडी केंद्रावर आवश्यक असणा-या तुरडाळ ही राज्य शासनाने आधारभूत किंमत योजनेंतर्गत राज्यातील शेतक-यांकडून खरेदी केलेल्या तूरीपासून महाराष्ट्र राज्य सहाकारी पणन महासंघ मर्या., मुंबई यांचेमार्फत भरडाई करुन विक्रीकरीता उपलब्ध करुन दिलेल्या तुरडाळीमधून खरेदीकरण्यास मान्यता देण्याची तसेच विनियोगाची कार्यपध्दती निश्चित करण्याची बाब शासनाच्या विचाराधीन होती. त्यानुषंगाने संदर्भाधिन क्र. २ प्रमाणे शासन निर्णय निर्गमित करण्यात आलेला आहे. तथापि, स्थानिक स्तरावरील अडचणी लक्षात घेता तूरडाळीच्या वाहतूकीसंदर्भात अधिक स्पष्टता येण्याकरिता या विभागाच्या दि.७.५.२०१८ च्या उपरोक्त शासन निर्णयात खालीलप्रमाणे सुधारणा करण्यात येत आहे.
शासन शुध्दिपत्रक : संदर्भाधिन क्र. २ येथील शासन निर्णय दि. ७.५.२०१८ मधील परिच्छेद क्र. २ मधील मुद्दा क्र. ३ खालीलप्रमाणे वाचावा ३. पूरक पोषण आहाराकरीता आवश्यक असणा-या तूरडाळीचा पुरवठा हा प्रकल्प निहाय न करता तो अंगणवाडी निहाय महाराष्ट्र राज्य सहकारी पणन महासंघ मर्या., मुंबई यांचेमार्फत करण्यात यावा.
त्यामूळे याकरीता वेगळयाने वाहतूक खर्चाकरिता महिला व बाल विकास विभागाकडून कुठलीही आर्थिक तरतूद करण्यात येणार नाही. अंगणवाडीस्तरावर मागणीनुसार नियोजित वेळेत तूरडाळीच्या पुरवठयाची जबाबदारी महाराष्ट्र राज्य सहकारी पणन महासंघ मर्या., मुंबई यांची राहील. त्याचप्रमाणे तुरडाळीचा विनियोग लाभार्थीकडून झाल्याबाबत प्रमाणीत करण्याची व पणन महासंघाला पोहोच पावती देण्याची जबाबदारी ही संबंधीत महिला व बाल विकास अधिकारी (जि. प.) व बाल विकास प्रकल्प अधिकारी (नागरी) यांची राहील.
# Page 2
शासन शुध्दिपत्रक क्रमांकः एबावि-२०१७/प्र.क्र.१३६/का.५