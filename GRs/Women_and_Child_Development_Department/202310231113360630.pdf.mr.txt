# Page 1
एकात्मिक बाल विकास सेवा योजने अंतर्गत राज्यातील प्रकल्पांकरिता वाहन भाडे / इंधन खर्चामध्ये सुधारणा करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२३/प्र.क्र.२८९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २३ ऑक्टोबर, २०२३
संदर्भ:-१) केंद्र शासनाचे पत्र क्र. CD-II-१४/२/२०२३-CD-II (e १०५६७४), दि. ०१.०८.२०२३.
२) मा. मुख्य सचिव यांचे अध्यक्षतेखालील उच्चस्तरीय समितीच्या दिनांक ०८.०८.२०२३ रोजीच्या बैठकीचे इतिवृत्त.
प्रस्तावना : एकात्मिक बाल विकास सेवा योजनेमधील प्रकल्पाकरिता वाहनांचा इंधन / भाडे खर्च
याकरिता केंद्र व राज्य हिश्याचे प्रमाण ६०:४० असे आहे. सन २०२३-२४ या आर्थिक वर्षाचा APIP
( वार्षिक कृती कार्यक्रम आराखडा) मंजूर करताना केंद्र शासनाने संदर्भाधीन दिनांक १.८.२०२३
रोजीच्या आदेशान्वये प्रति प्रकल्प वाहनाचा इंधन / भाडे खर्चामध्ये वाढ करून तो वार्षिक रु.४.५०
लाख एवढा मंजूर केला आहे. त्यानुषंगाने मा. मुख्य सचिव यांचे अध्यक्षतेखालील उच्चस्तरीय
समितीच्या दिनांक ०८.०८.२०२३ रोजीच्या बैठकीमध्ये सदर सुधारित दर लागू करण्यास मान्यता
देण्यात आली आहे. त्यानुषंगाने शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
एकात्मिक बाल विकास सेवा योजनेमधील प्रति प्रकल्प वाहनांचा इंधन / भाडे खर्च याकरिता
वार्षिक रु. ४.५० लाख (अक्षरी रुपये चार लक्ष पन्नास हजार फ़क्त) इतकी रक्कम अनुज्ञेय करण्यास
शासन मान्यता देण्यात येत आहे.
२. उपरोक्त रकमेच्या मर्यादेत खर्च करण्याबाबतच्या मार्गदर्शक सूचना क्षेत्रीय यंत्रणेस आयुक्त,
एकात्मिक बाल विकास सेवा योजना आयुक्तालय, नवी मुंबई यांनी त्यांचे स्तरावरून निर्गमित
कराव्यात. तसेच सदर खर्च करताना यासंदर्भातील शासनाचे निर्णय / आदेश / परिपत्रक / वित्तीय
नियमावलीतील तरतुदी / नियमावली इत्यादींचे पालन तसेच विहित कार्यपध्दतीचा अवलंब करण्याची
जबाबदारी आयुक्त, एकात्मिक बाल विकास सेवा योजना आयुक्तालय, नवी मुंबई यांची राहील.
३. सदर शासन निर्णय सन २०२३-२४ या आर्थिक वर्षापासून लागू होईल. तसेच या प्रकरणी
येणारा खर्च सबंधित लेखाशीर्षाखाली उपलब्ध केलेल्या तरतुदीमधून भागविण्यात यावा.
# Page 2
शासन निर्णय क्रमांकः एबावि-२०२३/प्र.क्र.२८९/का.६