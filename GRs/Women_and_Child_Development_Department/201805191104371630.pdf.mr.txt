# Page 1
एकात्मिक बाल विकास सेवा योजनेअंतर्गत कार्यरत अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांना सन २०१७-१८ या वित्तीय वर्षामधील वाढीव “भाऊबीज भेट” रक्कम मंजूर करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८/प्र.क्र.४९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १८ मे, २०१८
वाचा :- (१) महिला व बाल विकास विभाग,शा.नि.क्र.एबावि-२०१७/प्र.क्र.२११/का.६,दि.२४ नोव्हेंबर २०१७ (२) महिला व बाल विकास विभाग, शा.नि.क्र.एबावि-२०१७/प्र.क्र.१०३/का.६, दि.२३ फेब्रुवारी २०१८
प्रस्तावना :
एकात्मिक बाल विकास सेवा योजनेअंतर्गत कार्यरत ९७४७५ अंगणवाडी सेविका, ९७४७५ अंगणवाडी मदतनीस व १३०११ मिनी अंगणवाडी सेविका अशा एकूण २,०७,९६१ मानधनी कर्मचा-यांना सन २०१७-१८ या वित्तीय वर्षासाठी प्रत्येकी रु.१,०००/- प्रमाणे भाऊबीज भेट अदा करण्यास दिनांक २४ नोव्हेंबर २०१७ च्या शासन निर्णयान्वये मंजूरी देण्यात आलेली आहे.
सन २०१७-१८ पासून सेविकांना देण्यात येणा-या भाऊबीज भेट रक्कमेत दिनांक २३ फेब्रुवारी २०१८ च्या शासन निर्णयानुसार रुपये १०००/- वाढ करुन ती रुपये २०००/- करण्यात आलेली आहे.
वाढीव भाऊबीज भेट रक्कमेची रक्कम सेविकांना अदा करण्याची बाब शासनाच्या विचाराधीन होती.
शासन निर्णय :
एकात्मिक बाल विकास सेवा योजना या केंद्र पुरस्कृत योजनेअंतर्गत कार्यरत असलेल्या अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांना सन २०१७-१८ या वर्षापासून भाऊबीज भेट रुपये २०००/- करण्यात आलेली आहे. यापूर्वी रुपये १०००/- प्रमाणे भाऊबीज भेट दिनांक २४ नोव्हेंबर २०१७ च्या शासन निर्णयान्वये अदा करण्यास मंजूरी देण्यात आलेली आहे. भाऊबीज भेट रक्कमेत करण्यात आलेल्या वाढीनुसार वाढीव भाऊबीज भेट रक्कम प्रत्येकी रुपये १०००/- प्रमाणे अंगणवाडी सेविका/मदतनीस/मिनी अंगणवाडी सेविका यांना देण्यास शासन मंजूरी देत आहे.
२. नागरी, ग्रामीण व आदिवासी प्रकल्पाअंतर्गत कार्यरत अंगणवाडी सेविका, मदतनीस व मिनी अंगणवाडी सेविका यांना भाऊबीज भेट अदा करण्याकरिता आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांना नियंत्रक अधिकारी म्हणून घोषित करण्यात येत आहे. आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांनी कार्यरत अंगणवाडी सेविका, मदतनीस व मिनी अंगणवाडी सेविका यांना भाऊबीज भेट अदा करावी.
# Page 2
शासन निर्णय क्रमांकः एबावि-२०१८/प्र.क्र.४९/का.६
३. यासाठी होणारा खर्च :- मागणी क्रमांक :- एक्स-१, २२३६, पोषण आहार, (०८) (०६) एकात्मिक बाल विकास सेवा योजना (भाऊबीज भेट) (अतिरिक्त राज्य हिस्सा १००% ) ( २२३६ १९५४), या लेखाशीर्षाखाली सन २०१८-१९ या वित्तीय वर्षात मंजूर केलेल्या तरतुदीमधुन रुपये २०६१.२५ लाख इतका निधी उपलब्ध करुन देण्यात येत असून सदर निधीमधुन हा खर्च भागविण्यात यावा. व त्याच लेखाशीर्षाखाली खर्ची टाकण्यात यावा.
४. हा शासन निर्णय वित्त विभागाच्या सहमतीने त्यांच्या अनौपचारीक संदर्भ क्र. १५८/अर्थ-७, दिनांक ८/५/२०१८ अन्वये निर्गमित करण्यात येत आहे.
# Page 3