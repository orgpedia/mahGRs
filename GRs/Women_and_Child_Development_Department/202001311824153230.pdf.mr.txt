# Page 1
बेटी बचाओ-बेटी पढाओ या केंद्र पुरस्कृत योजनेअंतर्गत हिंगोली, सोलापूर, पुणे परभणी व लातूर या जिल्हयांकरीता अखर्चित निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१९/प्र.क्र.३०१/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०३ फेब्रुवारी, २०२०
वाचा :- (१) महिला व बाल विकास विभाग, शासन निर्णय क्र.एबावि-२०१५/प्र.क्र.१९३/का.६, दि.०२/११/२०१५ (२) महिला व बाल विकास विभाग, शासन निर्णय क्र.एबावि-२०१५/प्र.क्र.३००/का.६, दि.११/०१/२०१६ (३) महिला व बाल विकास विभाग, शासन निर्णय क्र.एबावि-२०१५/प्र.क्र.३००/का.६, दि.२२/०१/२०१६ (४) महिला व बाल विकास विभाग, शासन निर्णय क्र.एबावि-२०१५/प्र.क्र.१९३/का.६, दि.१५/०६/२०१६ (५) महिला व बाल विकास विभाग, शासन निर्णय क्र.एबावि-२०१७/प्र.क्र.१४५/का.६, दि.०६/०८/२०१८ (६) महिला व बाल विकास विभाग भारत सरकार नवी दिल्ली यांचे पत्र No.BBBP-१२०२५/२/२०१९ BBBP, दिनांक ३०/०९/२०१९ (७) वित्त विभाग, शासन परिपत्रक क्र. अर्थसं-२०१९/प्र.क्र.४४/अर्थ-३, दि. १ एप्रिल, २०१९ (८) महिला व बाल विकास विभाग, शासन परिपत्रक क्र. बीजीटी-२०१९/प्र.क्र.१४/का.४, दि.१०/४/२०१९ (९) वित्त विभाग, शासन परिपत्रक क्र. अर्थसं - २०१९/प्र.क्र.९२/अर्थ-३, दि.८/७/२०१९ (१०) महिला व बाल विकास विभाग, पत्र क्र. बीजीटी-२०१९/प्र.क्र.२९/का.४, दि.११/७/२०१९
प्रस्तावना : महिला व बाल विकास विभागामार्फत बेटी बचाओ-बेटी पढाओ ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून सन २०१४-१५ ते सन २०१६-१७ या ३ वर्षासाठी राबविण्यात येत होती. तद्नंतर सन २०१७-१८ या आर्थिक वर्षापासून केंद्र शासनाकडून परस्पर संबंधित जिल्हयांना, जिल्हाधिकारी कार्यालयामार्फत निधी वितरीत करण्यात येतो. परंतु, हिंगोली, सोलापूर, पुणे, परभणी, लातूर आणि नाशिक या ६ जिल्हयांकरीता उपलब्ध करुन देण्यात आलेला एकूण रु. ३२.५०५ लक्ष (प्रत्येकी रु.५.४१७५ लक्ष) ही रक्कम खर्च न झाल्याने तद्नंतरच्या आर्थिक वर्षामध्ये सदर रक्कम केंद्र शासनामार्फत “Revalidate” करुन देण्यात आली. सदरची रक्कम अर्थसंकल्प वितरण प्रणालीवर उपलब्ध न झाल्याने उपरोक्त जिल्हयांना वितरीत करण्यात आली नाही. सदर रक्कम संबंधित जिल्हयांना वितरीत
करण्याबाबत केंद्र शासनाने सूचित केले होते. त्यानुसार वरील रक्कम सन २०१९-२० या आर्थिक वर्षामध्ये उपयोगात आणण्याकरीता “Revalidate” करुन देण्याबाबत केंद्र शासनास विनंती करण्यात आली होती.
त्याअनुषंगाने केंद्र शासनाने वरील ६ जिल्हयांपैकी हिंगोली, सोलापूर, पुणे, परभणी आणि लातूर या ५ जिल्हयांकरीता प्रत्येकी रु.५.४१७५ लक्ष असे एकूण रु.२७.०८७५ लक्ष एवढी रक्कम सन २०१९-२० या आर्थिक वर्षात “Revalidate” करुन सदर रक्कम संबंधित जिल्हयांना हस्तांतरीत करण्यास कळविलेले
आहे. मात्र, नाशिक जिल्हयांच्या बाबतीत सन २०१८-१९ चे उपयोगिता प्रमाणपत्र नाशिक जिल्हयाकडून केंद्र शासनास सादर करण्यात न आल्याने सदरची रु.५.४१७५ लक्ष एवढी रक्कम अद्याप केंद्र शासनाकडून “Revalidate” करण्यात आलेली नाही. त्याअनुषंगाने या ५ जिल्हयांना निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः एबावि-२०१९/प्र.क्र.३०१/का.६
शासन निर्णय : बेटी बचाओ-बेटी पढाओ या योजनेअंतर्गत हिंगोली, सोलापूर, पुणे, परभणी आणि लातूर या ५ जिल्हयांकरीता (प्रत्येक जिल्हयाकरीता रु.५.४१७५ लक्ष) अशी एकूण रु.२७.०८७५ लक्ष एवढी अखर्चित रक्कम केंद्र शासनाने सन २०१९-२० या आर्थिक वर्षाकरीता “Revalidate” करुन देण्यात आली असल्याने त्याप्रमाणे या ५ जिल्हयांकरीता खालीलप्रमाणे एकूण रु.२७.०८७५ लक्ष एवढा निधी आयुक्त, एकात्मिक बाल विकास सेवा योजना, नवी मुंबई यांना वितरीत करण्यास शासन मान्यता देत आहे.
-----------------------------------------------------------------------------------------------------------------------------------------------------------------------------------------------------------------------
| योजनेचे नांव व लेखाशिर्ष | वितरीत करावयाचा निधी | शेरा |
| बेटी बचाओ-बेटी पढाओ योजना (२२३५-बी-४९७) -३१सहायक अनुदान (वेतनेतर) (१०० टक्के केंद्र पुरस्कृत योजना) | रु.२७.०८७५ लक्ष | हिंगोली, सोलापूर, पुणे, परभणी आणि लातूर या ५ जिल्हयांकरीता (प्रत्येक जिल्हयाकरीता रु.५.४१७५ लक्ष) |
-----------------------------------------------------------------------------------------------------------------------------------------------------------------------------------------------------------------------
२. आयुक्त, एकात्मिक बाल विकास सेवा योजना, नवी मुंबई यांनी उपरोक्त वाचा येथे नमूद वित्त विभागाच्या व विभागाच्या शासन निर्णय / परिपत्रकातील अटी व शर्तीच्या अधीन राहून वितरीत करण्यात आलेला निधी तातडीने सर्व संबंधित जिल्हयांना उपलब्ध करुन द्यावा.
३. नाशिक जिल्हयांच्या बाबतीत सन २०१८-१९ चे उपयोगिता प्रमाणपत्र नाशिक जिल्हयाकडून केंद्र शासनास सादर करण्यात न आल्याने सदरची रु.५.४१७५ लक्ष एवढी रक्कम अद्याप केंद्र शासनाकडून “Revalidate” करण्यात आलेली नाही. त्यामुळे नाशिक जिल्हयाने मागील वर्षीचे उपयोगिता प्रमाणपत्र सादर केल्यानंतर केंद्र शासनाकडून नाशिक जिल्हयाचा निधी “Revalidate” करण्याबाबतचा निर्णय घेण्यात येणार आहे. त्यानुसार सदर निधीच्या “Revalidation” चे आदेश प्राप्त झाल्यानंतर त्याप्रमाणे नाशिक जिल्हयास निधी वितरीत करण्याबाबत निर्णय घेण्यात येईल. सदर बाब आयुक्त, एकात्मिक बाल विकास सेवा योजना, नवी मुंबई यांनी संबंधितांच्या निदर्शनास आणून सदरचा निधी “Revalidation” होण्याबाबत आवश्यक ती कार्यवाही करण्यास संबंधितांना तात्काळ कळविण्यात यावे.
हा शासन निर्णय नियोजन विभाग, अनौपचारिक संदर्भ क्र.०५/२०/१४७२, दिनांक ७/०१/२०२० व वित्त विभाग, अनौपचारिक संदर्भ क्र.०७/२०२०/व्यय-६, दिनांक ३१/०१/२०२० अन्वये देण्यात आलेल्या सहमतीनुसार निर्गमित करण्यात येत आहे.
# Page 3