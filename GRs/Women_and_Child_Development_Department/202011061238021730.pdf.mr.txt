# Page 1
महिलांकरिता समुपदेशन केंद्र या योजनेसाठी निधी वितरित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- समुप-२०२०/प्र.क्र.२४/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख-०५ नोव्हेंबर, २०२०.
वाचा : १. शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ-३, दि.८ जुलै, २०१९.
२. महिला व बाल विकास शासन निर्णय क्र. समुप-२०२०/प्र.क्र.२४/का-१० दि.२१ मे, २०२० शासन निर्णय : महिला व बालकांवर होणाऱ्या अत्याचारांना प्रतिबंध करण्यासाठी पोलीस स्टेशनच्या आवारात स्थापन करण्यात आलेल्या महिला समुपदेशन केंद्रातील कार्यरत समन्वयक व समुपदेशक यांचे मानधनासाठी मागणी क्र.एक्स–१, कार्यक्रम, २२३५, सामाजिक सुरक्षा व कल्याण ०२ समाजकल्याण १०३, महिला कल्याण (२१) (०१) महिलांकरिता समुपदेशन केंद्रे (कार्यक्रम), (२२३५३१७७), या लेखाशीर्षाखाली ३१ सहायक अनुदाने ( वेतनेतर ) या उद्दीष्टासाठी सन २०२०-२१ या अर्थसंकल्पीय वर्षाकरिता अर्थसंकल्पीत ₹८००.०० लक्ष पैकी शिल्लक ₹६६२.५६ लक्ष मधून ₹ १६६.२८ लक्ष (अक्षरी रुपये एक कोटी सहासष्ट लक्ष अठ्ठावीस हजार फक्त) इतका निधी या शासन निर्णयाव्दारे वितरीत करण्यात येत आहे.
२. सदर शासन निर्णयान्वये तसेच यापूर्वी वितरित करण्यात आलेल्या निधीचे उपयोगिता प्रमाणपत्र शासनास सादर करण्याची दक्षता आयुक्त, महिला व बाल विकास आयुक्तालय, पुणे यांनी घ्यावी.
३. हा शासन निर्णय वित्त विभाग, अनौपचारिक संदर्भ क्र.१७३/व्यय-६, दि.५.११.२०२० अन्वये त्या विभागाने दिलेल्या सहमतीस अनुसरुन निर्गमित करण्यात येत आहे.