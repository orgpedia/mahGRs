# Page 1
एकात्मिक बाल विकास सेवा योजना हया केंद्र पुरस्कृत योजनेसाठी अर्थसंकल्पित केलेला निधी खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.१९७/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ५ जुलै, २०१८
वाचा :- (१) वित्त विभाग, शासन परिपत्रक क्रमांक:- अर्थसं-२०१८/प्र.क्र.६९/अर्थ-३,दिनांक २ एप्रिल २०१८ (२) महिला व बाल विकास विभाग,पत्र क्रमांक:- बीजीटी-२०१८/प्र.क्र.३३/का-४, दिनांक २३ एप्रिल २०१८ (३) सह संचालक (वित्त व लेखा) आयुक्त, एकात्मिक बाल विकास सेवा योजना, नवी मुंबई यांचे पत्र क्रमांक :- एबाविसेयो/का-३/वेतन तरतुद/१७-१८/,दिनांक १६ मे २०१८ (४) महिला व बाल विकास विभाग शासन निर्णय क्रमांक :- एबावि-२०१७/प्र.क्र.३४८/का.६ दिनांक ३० जून २०१८ शासन निर्णय महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे.
सन २०१८-१९ मध्ये योजनानिहाय / लेखाशिर्षनिहाय अर्थसंकल्पित केलेला निधी खर्च करण्यास वित्त विभागाने मंजूरी दिलेली असल्याचे अर्थसंकल्प कक्षाने दिनांक २३ एप्रिल २०१८ च्या पत्रान्वये कळविले आहे. एकात्मिक बाल विकास सेवा योजना ही केंद्र पुरस्कृत योजना असल्यामुळे केंद्रीय योजनांचा निधी प्रत्यक्षात केंद्र शासनाकडून राज्य शासनास उपलब्ध झाल्यानंतर त्याप्रमाणात निधी खर्च करण्याच्या वित्त विभागाच्या सूचना आहेत. केंद्र शासनाकडून प्राप्त झालेला निधी तसेच आयुक्त, एकात्मिक बाल विकास सेवा योजना, नवी मुंबई यांनी निधी वितरणाचा कळविलेला प्राथम्यक्रम विचारात घेऊन सोबत जोडलेल्या विवरणपत्रातील योजना / कार्यक्रमाचा बाबनिहाय निधी केंद हिस्सा निधी व राज्य हिस्सा निधी खर्च
करण्यासाठी आयुक्त, एकात्मिक बाल विकास सेवा योजना यांना वितरीत करण्यास शासन मान्यता देत आहे.
२. आयुक्त, एकात्मिक बाल विकास सेवा योजना, नवी मुंबई यांनी उपरोक्त वाचा येथे नमुद केलेल्या वित्त विभागाच्या व विभागाच्या शासननिर्णय / परिपत्रकातील अटी / शर्तीच्या अधीन राहुन वितरीत करण्यात आलेला निधी तातडीने सर्व संबधितांना उपलब्ध करुन द्यावा.
३. केंद्र शासनाने एकात्मिक बाल विकास सेवा योजना या केंद्र पुरस्कृत योजनेच्या केंद्र व राज्य हिश्याच्या प्रमाणात बदल केलेला आहे तसेच काही उपक्रम खंडीत केलेले आहेत. त्याबाबतचा शासन निर्णय दिनांक ३० जून २०१८ रोजी निर्गमित केलेला आहे. निधी खर्च करताना सदर शासन निर्णयानुसार निधी खर्च करण्याचे सर्व संबंधित अधिकाऱ्यांना आयुक्त, एकात्मिक बाल विकास सेवा योजना, नवी मुंबई यांनी सूचना द्याव्यात.
हा शासन निर्णय वित्त विभाग, शासन परिपत्रक क्रमांक:- अर्थंसं-२०१८/प्र.क्र.६९/अर्थ -३, दिनांक २ एप्रिल २०१८ मधील तरतुदीनुसार निर्गमित करण्यात येत आहे.
# Page 2
शासन निर्णय क्रमांक: एबावि-२०१८/प्र.क्र.१९७/का.६
# Page 3
# Page 4