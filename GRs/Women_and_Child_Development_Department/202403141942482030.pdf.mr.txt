# Page 1
“शुभमंगल सामुहिक/नोंदणीकृत विवाह
योजना” अंतर्गत लाभार्थ्यांना देण्यात
येणाऱ्या अनुदानात वाढ करण्याबाबत..
महाराष्ट्र शासन
महिला व बाल विकास विभाग
शासन निर्णय क्रमांक- मवबा २०२४/प्र.क्र.५८/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२.
दिनांक:-१४ मार्च, २०२४.
संदर्भ:- १) महिला व बाल विकास विभाग, शासन निर्णय क्र.संकीर्ण २००८/प्र.क्र.५५/का-२,
दि.०७.०५.२००८.
२) महिला व बाल विकास विभाग, शासन निर्णय क्र.संकीर्ण २०११/प्र.क्र.९३/का-२,
दि.३०.०९.२०११.
३) महिला व बाल विकास विभाग, शासन निर्णय क्र.संकीर्ण २०१२/प्र.क्र.२२०/का-२,
दि.१५.०२.२०१४.
४) महिला व बाल विकास विभाग, शासन निर्णय क्र.धोरण २०२०/प्र.क्र.१४९/का-२,
दि.०७.०३.२०२४.
प्रस्तावना :-
शासन निर्णय, महिला व बाल विकास विभाग, दि.०७.०५.२००८ अन्वये, महाराष्ट्र राज्यातील
सर्व जिल्यातील शेतकऱ्यांच्या/शेतमजुरांच्या मुलींच्या सामुहिक किंवा नोंदणीकृत विवाहासाठी
“शुभमंगल सामूहिक/नोंदणीकृत विवाह योजना” राबविण्यास मान्यता देण्यात आली आहे. या
योजनेंतर्गत शेतकरी/शेतमजुर कुटुंबातील मुलीच्या विवाहासाठी आवश्यक असलेल्या मंगळसुत्र व
इतर वस्तुंची खरेदी करण्यासाठी प्रती जोडपे रु.१०,०००/- एवढे अनुदान शासनातफे देण्यात येते.
सदर अनुदान वधुच्या वडीलांच्या नावाने, वडील हयात नसल्यास आईच्या नावाने व आई-वडील
दोन्हीही हयात नसल्यास वधुच्या नावाने धनादेशाद्वारे देण्यात येते. तसेच सामुहिक विवाह
राबविणाऱ्या स्वयंसेवी संस्थांना प्रत्येक जोडप्यामागे रु.२,०००/- एवढे प्रोत्साहनात्मक अनुदान
देण्यात येते.
उक्त नमूद शासन निर्णयातील तरतुदींमध्ये आवश्यकतेनुसार बदल करुन शासन निर्णय,
महिला व बाल विकास विभाग, दि.३०.०९.२०११ अन्वये, सदर सुधारीत “शुभमंगल
# Page 2
शासन निर्णय क्रमांकः मवबा २०२/४प्र२-कार्या/५८.क्र.
सामुहिक/नोंदणीकृत विवाह योजना” संपुर्णपणे “जिल्हा नियोजन विकास समिती” (DPDC) मार्फत
राबविण्यास मान्यता देण्यात आली आहे.
शासन निर्णय, महिला व बाल विकास विभाग, दि.३०.०९.२०११ अन्वये कार्यान्वित “शुभमंगल
सामुहिक/नोंदणीकृत विवाह योजनेची व्याप्ती वाढवून, ती केवळ शेतकरी/शेतमजुर यांच्यासाठी न
ठेवता, अनुसूचित जाती/अनुसूचित जमाती/विमुक्त जाती/ भटक्या जमाती/विशेष मागास प्रवर्ग
वगळता अन्य प्रवर्गातील रुपये एक लक्ष पेक्षा कमी वार्षिक उत्पन्न असलेल्या निराधार/परित्यक्ता
आणि विधवा महिलांच्या केवळ दोन मुलींच्या विवाहाकरीता शासन निर्णय, महिला व बाल विकास
विभाग, दि.१५.०२.२०१४ अन्वये लागु करण्यात आली आहे.
“शुभमंगल सामुहिक/नोंदणीकृत विवाह” योजनेच्या अंमलबजावणीस जवळपास १० वषांचा
कालावधी उलटून गेला असून, त्यानुसार महागाईच्या दरामध्ये वाढ झालेली आहे. तसेच, महाराष्ट्र
राज्याचे “४ थे महिला धोरण-२०२४” दि.०७.०३.२०२४ रोजीच्या शासन निर्णयान्वये जाहीर करण्यात
आले असून, त्यामध्ये शुभमंगल सामुहिक विवाह योजनेंतर्गत प्रती जोडपे देण्यात येणाऱ्या
रु.१०,०००/- या रक्कमेत उचित वाढ करण्याचा विचार केला जाईल, असे स्पष्ट्ट केले आहे. त्यास
अनुसरुन “शुभमंगल सामुहिक/नोंदणीकृत विवाह योजना” अंतर्गत लाभार्थ्यांना देण्यात येणाऱ्या
अनुदानात वाढ करण्याची बाब शासनाच्या विचाराधीन होती.
शासन निर्णय :-
“शुभमंगल सामुहिक/नोंदणीकृत विवाह” योजनेंतर्गत मुलीच्या विवाहासाठी आवश्यक
असलेल्या वस्तुंची खरेदी करण्यासाठी देण्यात येणाऱ्या प्रती जोडपे रु.१०,०००/- या अनुदानात वाढ
करुन प्रती जोडपे रु.२५,०००/- इतके अनुदान देण्यास तसेच सामुहिक विवाह राबविणाऱ्या स्वयंसेवी
संस्थांना प्रत्येक जोडप्यामागे देण्यात येणाऱ्या रु.२,०००/- या अनुदानात वाढ करुन, प्रती जोडपे
रु.२,५००/- एवढे प्रोत्साहनात्मक अनुदान देण्यास शासन मान्यता देण्यात येत आहे.
२. सदर योजनेच्या अटी व शर्ती तसेच कार्यपध्दती शासन निर्णय, महिला व बाल विकास
विभाग, दि.०७.०५.२००८, दि.३०.०९.२०११ व दि.१५.०२.२०१४ अन्वये विहीत केल्यानुसारच
राहतील.
३. सदर योजनेतील लाभार्थीना शासनाच्या अन्य विभागांकडून राबविण्यात येणाल्या सामुहिक
विवाह योजनेंतर्गत लाभ मंजुर करता येणार नाही.
‘L O08 पैकी २
# Page 3
शासन निर्णय क्रमांकः मवबा २०२/४प्र२-कार्या/५८.क्र.
४. सदर योजनेंतर्गत शासन निर्णय, दि.३०.०९.२०११ अन्वये, जिल्हा महिला व बाल अधिकारी
कार्यालयामार्फत संबंधीत बँकेच्या शाखेमध्ये रक्कम जमा करावी व पात्र लाभार्थ्यांच्या बँक खात्यात
बँकींग Electronic Transfer Facility ने किंवा इतर मार्गाने त्यांच्या खात्यात रक्कम जमा करण्यात
यावी, अशी तरतूद आहे. आता, त्यात बदल करुन संबंधित जिल्हा महिला व बाल अधिकारी
कार्यालयामार्फत अनुदानाची रक्कम थेट लाभार्थी हस्तांतरण ( DBT ) पध्दतीने संबंधीत
लाभार्थ्यांच्या खाती जमा करण्यात यावी, अशी तरतूद या शासन निर्णयाद्वारे करण्यात येत आहे.
५. सदर शासन निर्णयातील तरतूदी दि.०१.०४.२०२४ पासून लागू होतील.
६. सदर शासन निर्णय नियोजन व वित्त विभागाने दिलेल्या सहमती व दि.१३.०३.२०२४
रोजीच्या मा.मंत्रीमंडळाच्या बैठकीत घेतलेल्या निर्णयानुसार निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4