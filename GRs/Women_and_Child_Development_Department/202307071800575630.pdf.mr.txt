# Page 1
महाराष्ट्र राज्य बाल हक्क संरक्षण आयोग, वरळी, मुंबई येथिल प्रशासकीय अधिकारी या रिक्त पदावर प्रतिनियुक्तीने नियुक्ती करणेबाबत.
महाराष्ट्र शासन
महिला व बाल विकास विभाग
शासन आदेश क्रमांक - बाहआ-२०२२/प्र.क्र.२५/का-०९
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक - ०७ जुलै, २०२३
वाचा- १. शासन निर्णय क्र. बाहआ-२००८/प्र.क्र.४०/का-९, दि. २८ जानेवारी, २००९
शासन आदेश
श्रीमती स्नेहलता नरवणे, अधिक्षक, राज्य उत्पादन शुल्क, सिंधुदुर्ग यांची महिला व बालविकास विभागाच्या अधिपत्याखालील महाराष्ट्र राज्य बाल हक्क संरक्षण आयोग, वरळी या कार्यालयातील प्रशासकीय अधिकारी या पदावर तीन वर्षाच्या कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहेत.
अ) श्रीमती स्नेहलता नरवणे, ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल. त्यानंतर तीन वर्षांनी प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांच्या प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम अधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/ सक्षम प्राधिकाऱ्याला तीन महिन्याची नोटीस दिली पाहिजे; आणि ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/ सक्षम अधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
ई) महाराष्ट्र राज्य बाल हक्क संरक्षण आयोगामधील प्रशासकीय अधिकारी हे पद मंत्रालयीन अवर सचिव यांचेशी समकक्ष असून वेतनश्रेणी स्तर S-२३ ६७७००-२०८७०० आहे. तथापि, श्रीमती स्नेहलता नरवणे या अधिक्षक, राज्य उत्पादन शुल्क यांची वेतनश्रेणी S-२० ५६१००-१७७५०० आहे.
सबब, सदर पदाची वेतन श्रेणी तात्पुरती अवनत करण्याच्या वित्त विभागाच्या मान्यतेच्या अधीन राहून त्या पदावर श्रीमती स्नेहलता नरवणे, अधिक्षक यांची प्रतिनियुक्तीने नियुक्ती करण्यात येत आहेत.
२. प्रतिनियुक्तीच्या प्रत्यावर्तनानंतर श्रीमती स्नेहलता नरवणे, अधिक्षक यांनी त्यांच्या मुळ विभागात म्हणजेच (राज्य उत्पादन शुल्क) गृह विभागामध्ये रुजू होणे आवश्यक राहील.
३. म.ना.से. (पदग्रहण अवधी, स्वीयेत्तर सेवा इ.) नियम १९८१ मधील नियम ४० (परिशिष्ट-दोन) मधील तरतूदी विचारात घेऊन गृह विभागाशी सल्लामसलत करुन श्रीमती स्नेहलता नरवणे यांच्या प्रतिनियुक्ती बाबतच्या अटी/ शर्ती ठरवण्यात येतील.
४. श्रीमती स्नेहलता नरवणे यांच्या इतर सर्व प्रशासकीय बाबी गृह विभाग व या विभागामार्फत हाताळण्यात येतील.
# Page 2
शासन आदेश क्रमांकः बाहआ-२०२२/प्र.क्र.२५/का-०९
५. त्यानुसार प्रशासकीय अधिकारी, महाराष्ट्र राज्य बाल हक्क संरक्षण आयोग या पदावर प्रतिनियुक्तीने नियुक्तीसाठी गृह विभागाने श्रीमती स्नेहलता नरवणे यांना कार्यमुक्त करण्याची कार्यवाही करावी.