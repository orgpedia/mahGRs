# Page 1
महाराष्ट्र राज्य बाल हक्क संरक्षण आयोगाच्या आस्थापनेवरील विधी सल्लागार या पदावर श्री. प्रमोद माधव बाडगी, सेवानिवृत्त न्यायाधीश यांची नियुक्ती करणेबाबत.
महाराष्ट्र शासन
महिला व बाल विकास विभाग
शासन निर्णय क्र. बाहआ-२०१४/प्र.क्र.४०/का-९
नवीन प्रशासन भवन, तिसरा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक - २८ डिसेंबर, २०२३
वाचा :-१. सामान्य प्रशासन विभाग, मंत्रालय, मुंबई यांचा शासन निर्णय क्र. संकीर्ण-२७१५/ प्र.क्र.१००/१३, दि. १७ डिसेंबर, २०१६ २. महिला व बाल विकास विभागाचा शासन निर्णय समक्रमांक, दि. २२.११.२०२२ प्रस्तावना: महाराष्ट्र राज्य बाल हक्क संरक्षण आयोगाची स्थापना शासन निर्णय दिनांक २४ जुलै, २००७ अन्वये झाली आहे. त्यानुसार आयोगाचे प्रशासकीय कामकाजासाठी १२ पदे निर्माण करण्याचा शासन निर्णय दिनांक २८ जानेवारी, २००९ अन्वये निर्गमित करण्यात आला आहे. सदर आयोगाच्या आस्थापनेवर संदर्भाधीन क्र. १ येथील शासन निर्णयास
अनुसरुन श्री. प्रमोद बाडगी, सेवानिवृत्त न्यायाधीश, लघुवाद न्यायालय, मुंबई यांची विधी सल्लागार या रिक्त पदी संदर्भाधीन क्र. २ येथील शासन निर्णयान्वये पे वजा पेन्शन या तत्वावर नियुक्ती करण्यात आली होती. सदर नियुक्ती दि. ३०.११.२०२३ रोजी संपुष्टात आल्याने त्यांच्या नियुक्तीस पुढील १ वर्षाकरिता मुदतवाढ देण्याचा प्रस्ताव शासनाच्या विचाराधीन होता.
शासन निर्णयः महाराष्ट्र राज्य बाल हक्क संरक्षण आयोग, वरळी, मुंबई यांच्या आस्थापनेवरील रिक्त असलेल्या विधी सल्लागार या पदी श्री. प्रमोद बाडगी, सेवानिवृत्त न्यायाधीश, लघुवाद न्यायालय मुंबई यांची पे वजा पेन्शन तत्त्वावर दि. २२ डिसेंबर, २०२२ च्या शासन निर्णयान्वये नियुक्ती करण्यात आली होती. आता या शासन निर्णयान्वये श्री. प्रमोद बाडगी यांच्या नियुक्तीस दि. १.१२.२०२३ पासून एक वर्ष किंवा सदर पदावर नियमित अधिकारी उपलब्ध होईपर्यंत यापैकी जे अगोदर होईल तोपर्यंत मुदतवाढ देण्यात येत आहे.
२. श्री. प्रमोद बाडगी यांना सेवानिवृत्तीच्या दिनांकास निश्चित करण्यात आलेल्या एकुण वेतनातून म्हणजेच रु. १,४७,३१३ /- मधुन दरमहा अनुज्ञेय असलेले निवृत्तीवेतन अंशराशीकृत निवृत्ती वेतनाच्या रक्कमेसह वजा करण्यात येऊन शिल्लक रक्कम त्यांना अदा करण्यात यावी. तसेच सामान्य प्रशासन विभागाच्या दि. १७/१२/२०१६ रोजीच्या शासन
# Page 2
शासन निर्णय क्रमांक: बाहआ-२०१४/प्र.क्र.४०/का-९
निर्णयामधील अटी व शर्तीच्या अधीन राहुन व वेळोवेळी सुधारणा केल्याप्रमाणे श्री. प्रमोद बाडगी यांना मासिक पारिश्रमिक व अनुज्ञेय भत्ते अदा करण्यात येतील.