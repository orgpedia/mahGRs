# Page 1
जिल्हा वार्षिक योजनेतंर्गत प्राप्त होणाऱ्या निधीमधुन नविन अंगणवाडी बांधकाम करणे, ज्या जुन्या अंगणवाडयांमध्ये शौचालये नाहीत त्याठिकाणी शौचालयाची बांधकामे करणे तसेच अंगणवाडी इमारतींची किरकोळ दुरुस्तीची कामे करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१७/प्र.क्र.१०१ (भाग-१)/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ८ जानेवारी, २०१९
वाचा :- (१) महिला व बाल विकास विभाग,शा.नि.एबावि-२०१७/प्र.क्र.१०१/का-६, दि. १५ डिसेंबर २०१७ (२) आयुक्त, ए.बा.वि. सेवायोजना, नवी मुंबई यांचे पत्र क्र.एबाविसेयो/नवी मुंबई/का-७/बांधकाम / २०१८-१९, दिनांक ८/१/२०१९
शासन निर्णय : सन २०१७–१८ पासून जिल्हा वार्षिक योजनेमधुन नविन अंगणवाडी बांधकाम करणे, ज्या अंगणवाडयांमध्ये शौचालये नाहीत त्या ठिकाणी शौचालये बांधणे व अंगणवाडी इमारतींची किरकोळ दुरुस्तीची कामे करण्यास जिल्हा वार्षिक योजनेमध्ये समाविष्ट असलेल्या अंगणवाडी बांधकाम योजनेच्या नावात बदल करुन “नविन अंगणवाडी बांधकाम, अंगणवाडी शौचालय बांधकाम व अंगणवाडी इमारतीची किरकोळ दुरुस्ती” अशी सुधारणा करण्यास संदर्भाधिन दिनांक १५ डिसेंबर २०१७ च्या शासन निर्णयान्वये मान्यता देण्यात आलेली आहे.
२. सन २०१७-१८ पासून जिल्हा वार्षिक योजनेमधुन नविन अंगणवाडी बांधकाम, अंगणवाडी शौचालय बांधकाम व अंगणवाडी इमारतींची किरकोळ दुरुस्ती योजनेसाठी अर्थसंकल्पित करण्यात आलेल्या निधीच्या खर्चाचे प्रमाण नविन अंगणवाडी बांधकामासाठी ५०% व जुन्या अंगणवाडी इमारतींची किरकोळ दुरुस्ती करणे तसेच ज्या अंगणवाडी मध्ये शौचालये नाहीत त्याठिकाणी शौचालये बांधकाम करणे यासाठी ५०% असे राहील त्याप्रमाणे निधी खर्च करण्यास मान्यता देण्यात आलेली आहे. त्यामध्ये या शासन निर्णयान्वये सुधारणा करुन ज्या अंगणवाडी केंद्राच्या इमारतींची बांधकामे किमान ८ वर्षे पुर्वी झालेली आहेत अशाच अंगणवाडयांच्या दुरुस्तीसाठी निधी उपलब्ध करुन देण्यात यावा. तसेच जुन्या अंगणवाडी इमारतींची किरकोळ दुरुस्ती करणे तसेच ज्या अंगणवाडी मध्ये शौचालये नाहीत त्याठिकाणी शौचालये बांधकाम करणे यासाठी ५०% मर्यादेपर्यंत निधी उपलब्ध करुन देता येईल. सदर टक्केवारीची मर्यादा आवश्यकतेनुसार कमी करण्याचा अधिकार मुख्य कार्यकारी अधिकारी ( जिल्हा परिषद ) यांच्या अध्यक्षतेखाली गठीत केलेल्या समितीस प्रदान करण्यात येत आहेत.
३ सदर आदेश तात्काळ अंमलात येतील.
# Page 2
शासन निर्णय क्रमांक: एबावि-२०१७/प्र.क्र.१०१ (भाग-१)/का.६