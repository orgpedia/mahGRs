# Page 1
महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व महिला धोरण अधिक लोकाभिमुख करण्याच्या अनुषंगाने महिला धोरण करण्याकरीता आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्याबाबत.
महाराष्ट्र शासन
महिला व बाल विकास विभाग.
शासन निर्णय क्रमांक - संकीर्ण २०२०/प्र.क्र. १४९/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक - १५ फेब्रुवारी, २०२१.
वाचा :- १) शासन निर्णय महिला व बाल विकास विभाग क्र.संकीर्ण २०२०/प्र.क्र.१४९/कार्या-२, दि.१७.१२.२०२०.
२) आयुक्त, महिला व बाल विकास, पुणे यांचे पत्र क्र.मबाविआपु/मवि/मधोअं/२०२०-२१/५१०, दि.०१.०२.२०२१.
प्रस्तावना : महाराष्ट्र शासनाने दि.०१.०३.२०१४ रोजी जाहिर केलेले ३ रे महिला धोरणाबाबतची पार्श्वभुमी जाणुन घेणे व जाहिर केलेल्या धोरणाबाबत मा. मंत्री, महिला व बाल विकास यांच्या अध्यक्षतेखाली दि.२५.११.२०२० रोजीच्या बैठकीत आढावा घेण्यात आला. सदर बैठकीत महिला धोरण २०१४ मधील तरतुदींचा आढावा घेणे, त्यात काळानुरूप बदल करणे व अधिक लोकाभिमुख धोरण करण्याच्या अनुषंगाने आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत शासन निर्णय दि.१७.१२.२०२० अन्वये आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्यात आली. निर्णयानुसार गठीत समितीमध्ये युनिसेफ, टाटा सामाजिक विज्ञान संस्था, मुंबई व महिला क्षेत्रात कार्यरत असलेल्या संस्थेचे प्रतिनिधी यांची निवड करण्याच्या दृष्टीने संबंधीत संस्थेकडून नामांकणे मागविणे त्याचप्रमाणे महिलांविषयी आंतरराष्ट्रीय स्तरावर, जगातील इतर राष्ट्रांमध्ये, भारत सरकारच्या राष्ट्रीयस्तरावर, देशातील इतर राज्यांनी अवलंबीलेले धोरण/तयार केलेली सनद इत्यादींचा अभ्यास करुन महाराष्ट्र राज्याची परिस्थितीचा सर्वांगीण अभ्यास करुन राज्यातील महिलांसाठी कालानुरुप व लोकाभिमुख असे महिला धोरणाचा मसुदा तयार करण्यासाठी आयुक्तालय स्तरावरुन कार्यवाही करण्यात येत असून त्यासाठी अवधी लागणार असल्याने उपरोक्त संदर्भ क्र. २ अन्वये मुदतवाढ देण्याबाबत विनंती केली आहे.
उपरोक्त वस्तुस्थिती पाहता सदरचा मसुदा शासनास सादर करण्यासाठी मुदतवाढ देण्याची बाब शासनाच्या विचाराधीन होती.
शासन निर्णय : महिला धोरण २०१४ मधील तरतुदींचा आढावा घेणे, त्यात काळानुरूप बदल करणे व अधिक लोकाभिमुख धोरण करण्याच्या अनुषंगाने शासन निर्णय दि.१७.१२.२०२० अन्वये आयुक्त, महिला व बाल विकास, पुणे यांच्या अध्यक्षतेखालील मसुदा समितीस दि. २८ फेब्रुवारी, २०२१ पर्यंत मुदतवाढ देण्यास शासन मान्यता देण्यात येत आहे.
# Page 2
शासन निर्णय क्रमांकः संकीर्ण २०२०/प्र.क्र. १४९ /कार्या-२,