# Page 1
पुर्व बाल्यावस्थेअंतर्गत संगोपन व शिक्षण या धोरणाची अंमलबजावणी करण्याकरिता पूर्व प्राथमिक शिक्षण धोरण ( ECCE POLICY ) कार्यनियमावली / कार्यपध्दती राज्यात लागु करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.३६७ (भाग-१)/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १ मार्च २०१९
वाचा :- (१) महिला व बाल विकास विभाग, शासन निर्णय क्र.एबावि-२०१५/प्र.क्र.३२८/का.०६, दि. ०३ जून २०१६
(२) कार्यकारी समितीची दिनांक १४ जानेवारी २०१९ रोजी झालेली बैठक.
प्रस्तावना : मा.औरंगाबाद उच्च न्यायालयात रिट याचिका ९६१/२०१३ दाखल असून मा. उच्च न्यायालयाने पूर्व प्राथमिक धोरण ( ECCE POLICY ) शालेय शिक्षण विभाग व महिला व बाल विकास विभाग दोन्ही विभागाने संयुक्तपणे तयार करण्याचे आदेश दिलेले आहेत. त्यानुसार शालेय शिक्षण विभाग व महिला व बाल विकास विभागाने पूर्व प्राथमिक शिक्षण धोरण (ECCE POLICY) प्रारुप तयार केलेले आहे २. पुर्व बाल्यावस्थेअंतर्गत संगोपन व शिक्षण या धोरणाची अंमलबजावणी करण्याकरिता सर्वसाधारण परिषद व कार्यकारी समिती ( Executive Committee ) दिनांक ३ जून २०१६ च्या शासन निर्णयान्वये गठीत करण्यात आलेली आहे. पूर्व प्राथमिक शिक्षण धोरण ( ECCE POLICY ) शालेय शिक्षण विभाग व महिला व बाल विकास विभाग दोन्ही विभागाने संयुक्तपणे तयार केलेला आहे. सदर पॉलीसीचे प्रारूप कार्यकारी समिती ( Executive Committee ) समितीसमोर मान्यतेसाठी ठेवण्यासाठी सचिव ( म. व बा.वि.) यांच्या अध्यक्षतेखाली त्यांच्या नविन प्रशासन भवन,३ रा मजला येथे दिनांक १४ जानेवारी २०१९ रोजी दुपारी १२.१५ वाजता बैठकीचे आयोजन करण्यात आलेले होते.बैठकीत पॉलीसीच्या मुद्यावर सविस्तर चर्चा करुन समितीने सूचविल्याप्रमाणे पॉलीसीच्या प्रारुपात सुधारणा करण्यात आलेल्या आहेत.
३. पुर्व बाल्यावस्थेअंतर्गत संगोपन व शिक्षण या धोरणाची अंमलबजावणी करण्याकरिता सर्वसाधारण परिषद मा.मंत्री ( म.व बा.वि.) यांच्या अध्यक्षतेखाली गठीत करण्यात आलेली आहे. पूर्व प्राथमिक शिक्षण धोरण ( ECCE POLICY ) शालेय शिक्षण विभाग व महिला व बाल विकास विभाग दोन्ही विभागाने संयुक्तपणे तयार केलेला आहे.परिषदेवर असलेल्या सदस्यांना पॉलीसीचे प्रारुप अभिप्राय सुधारणा कळविण्यासाठी दिनांक १७ जानेवारी २०१९ च्या पत्रान्वये पाठविण्यात आलेले आहे. कोणाकडूनही सुधारणा / अभिप्राय विभागास प्राप्त झालेले नाहीत. पुर्व बाल्यावस्थेअंतर्गत संगोपन व शिक्षण या धोरणाची राज्यात अंमलबजावणी करण्याची बाब शासनाच्या विचाराधीन होती.
शासन निर्णय : महाराष्ट्र राज्यात पुर्व बाल्यावस्थेअंतर्गत संगोपन व शिक्षण या धोरणाची अंमलबजावणी करण्याकरिता पूर्व प्राथमिक शिक्षण धोरण ( ECCE POLICY ) कार्यनियमावली / कार्यपध्दती दिनांक १ मार्च २०१९ पासून संपुर्ण राज्यात लागु करण्यास शासन मान्यता देत आहे.
पुर्व बाल्यावस्थेअंतर्गत संगोपन व शिक्षण या धोरणाची अंमलबजावणी करण्यासाठी तयार करण्यात आलेल्या पॉलीसमध्ये प्रमुख खालील ठळक बाबींचा समावेश आहे. (पॉलीसीचे इंग्रजी प्रारुप सोबत जोडले आहे.)
# Page 2
शासन निर्णय क्रमांकः एबावि-२०१८/प्र.क्र.३६७ (भाग-१)/का.६
१) ० ते ६ वर्षे वयोगटातील मुलांना शिक्षण देणा-या राज्यातील सर्व खाजगी / शासकीय बालवाडया / अंगणवाडया (ज्यांना कोणत्याही नावाने संबोधण्यात येत असले) अशा संस्थाना पूर्व प्राथमिक शिक्षण
धोरण (ECCE POLICY ) दिनांक १ मार्च २०१९ पासून लागु राहील.
२) ० ते ६ वयोगटातील मुलांना शिक्षण देणा-या राज्यात चालविण्यात येणा-या संस्थानी पोर्टलवर बालकांची संख्या, शिक्षण देणा-या शिक्षकांची माहिती, आधार कार्ड सह नमुद करावी. नोंदणी करण्यासाठी पोर्टल
महिला व बाल विकास विभागाकडून CSR माध्यमातुन तयार करुन देण्यात येईल.
३) ० ते ६ वयोगटातील मुलांना शिक्षण देणा-या राज्यातील सर्व खाजगी /शासकीय बालवाडया/अंगणवाडया (ज्यांना कोणत्याही नावाने संबोधण्यात येत असले) अशा संस्थावर देखरेख स्थानिक प्राधिकरणाची (जिल्हा परिषद/महानगरपालिका/नगरपालिका) यांची राहील.
४) ० ते ६ वयोगटातील मुलांना शिक्षण देणा-या राज्यातील सर्व खाजगी /शासकीय बालवाडया/अंगणवाडया (ज्यांना कोणत्याही नावाने संबोधण्यात येत असले) अशा संस्थाकडून देण्यात येणा-या शिक्षणाची गुणवत्ता तपासण्यासाठी यंत्रणा कोणती असावी याबाबत महिला व बाल विकास विभागाकडून स्वतंत्र सूचना निर्गमित करण्यात येतील.
५) ० ते ६ वयोगटातील मुलांना शिक्षण देणा-या राज्यातील सर्व खाजगी /शासकीय बालवाडया /अंगणवाडया (ज्यांना कोणत्याही नावाने संबोधण्यात येत असले ) अशा संस्थामधील शिक्षकांना / अंगणवाडी सेविका / मदतनीस यांना प्रशिक्षण ई लर्निंगच्या माध्यमातुन देण्यात येईल व ते शिक्षण देण्यास पात्र असल्याचे प्रमाणपत्र पोर्टलव्दारे उपलब्ध करुन देण्यात येईल.
६) ० ते ६ वयोगटातील मुलांना शिक्षण देणा-या राज्यातील सर्व खाजगी संस्थाना ( ज्यांना कोणत्याही नावाने संबोधण्यात येत असले) अशा संस्थाना मुलांना शिक्षण देण्यासाठी किती फी आकारावी याचे स्वातंत्र असेल.
७) सदर पॉलीसीचा आढावा व त्यामध्ये आवश्यक असलेल्या सुधारणा महिला व बाल विकास विभागाच्या दिनांक ३ जून २०१६ मधील शासन निर्णयात गठीत कार्यकारी समिती/सर्वसाधारण परषिद यांच्याकडून दर सहा महिन्यानी घेण्यात येईल
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26