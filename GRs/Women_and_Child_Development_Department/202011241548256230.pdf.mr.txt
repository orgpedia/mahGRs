# Page 1
दि चिल्ड्रेन्स एड् सोसायटी, मुंबई या संस्थेच्या नियामक परिषदेवर सदस्यांची व कार्यकारी समितीच्या कार्याध्यक्षांची नियुक्ती रद्द करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक-चिएसो-२०२०/प्र.क्र.११/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख- २४ नोव्हेंबर, २०२०.
संदर्भ:
१. शासन निर्णय क्रमांक-चिएसो-२०१५/प्र.क्र.३२५/का-१०, दि.०८/०३/२०१९ २. मुख्य सचिव, महाराष्ट्र राज्य यांचे अर्धशासकीय पत्र दि.०३/०१/२०२०
प्रस्तावाना: दि चिल्ड्रेन्स एड् सोसायटी, मुंबई या संस्थेच्या घटनेतील कलम १६ (१) (डी) नुसार संस्थेच्या नियामक मंडळामध्ये (Governing Council) सहा सदस्यांची नामनिर्देशनाने नियुक्ती करण्याचे व नियुक्ती रद्द करण्याचे प्राधिकार राज्य शासनास आहेत. या प्राधिकारानुसार संदर्भ क्र.१ वरील शासन निर्णयान्वये ६ अशासकीय सदस्यांची नियुक्ती तीन वर्षाच्या कालावधीकरीता अथवा पुढील आदेश होईपर्यंत यापैकी जे आगोदर घडेल तोपर्यंत, शासन नामनिर्देशनाद्वारे करण्यात आली होती. मा. मुख्य सचिव, महाराष्ट्र राज्य यांनी त्यांच्या संदर्भ क्र. २ वरील पत्रान्वये प्रत्येक प्रशासकीय विभागांतर्गत स्थापित केलेले शासकीय/अशासकीय मंडळे समित्या यावर नियुक्त केलेल्या सदस्यांच्या नियुक्त्या रद्द करून नव्याने मंडळे व समित्या पुर्नगठीत करण्याबाबत व जे सदस्य “Pleasure of Government” नुसार कार्यरत असतील त्यांचे सदस्यत्व रद्द करण्याबाबत निर्देश दिले आहेत. सदर निर्देशास अनुसरून संदर्भ क्र. १ वरील शासन निर्णयान्वये करण्यात आलेली ६ अशासकीय सदस्यांची नियुक्ती रद्द करण्याची बाब शासनाच्या विचाराधीन होती.
शासन निर्णय : दि चिल्ड्रेन्स एड् सोसायटी, मुंबई या संस्थेच्या घटनेतील कलम १६ (१) (डी) नुसार संस्थेच्या नियामक परिषदेवरील (Governing Council) कार्याध्यक्ष व इतर सदस्यांची नामनिर्देशनाने नियुक्ती रद्द करण्याच्या प्राधिकारानुसार राज्य शासनामार्फत खालील अशासकीय सदस्यांची नियुक्ती रद्द करण्यात येत आहे.
१) श्री.सुनिल राणे कार्याध्यक्ष
२) डॉ. शैला म्हात्रे सदस्य
३) श्री. हरिहरण एस सदस्य
४) श्री. निलेश पवार सदस्य
५) डॉ. अलका मांडके सदस्य
६) डॉ.चेतना पाटील सदस्य
# Page 2
शासन निर्णय क्रमांकः चिएसो-२०२०/प्र.क्र.११/का-०८
२. दि चिल्ड्रेन्स एड् सोसायटी, मुंबई या संस्थेच्या घटनेतील कलम १८(२) नुसार संस्थेच्या कार्यकारी समितीचा (Executive Committee) अध्यक्षाची नियुक्ती रद्द करण्याचे अधिकार राज्य शासनास असल्याने या प्राधिकारानुसार श्री सुनिल राणे यांची कार्यकारी समितीच्या अध्यक्षपदी करण्यात आलेली नियुक्ती या शासन निर्णयान्वये रद्द करण्यात येत आहे.