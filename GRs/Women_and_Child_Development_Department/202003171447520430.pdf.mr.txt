# Page 1
केंद्र पुरस्कृत एकात्मिक बाल विकास सेवा योजनेंतर्गत पूरक पोषण योजना (आहार खर्च) हया योजनेसाठी सन २०१९ च्या हिवाळी अधिवेशनात मंजूर पुरवणी मागणीरु. २००.०० कोटी पैकी वितरणाकरीता शिल्लक रु.१२० कोटी (६०%) इतका निधी वितरीत व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१९/प्र.क्र.१६९/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १७ मार्च, २०२०
वाचा :- (१) वित्त विभाग, परिपत्रक क्र.पूरक-२०१९/प्रक्र.११५/अर्थ-३, दिनांक ३ जानेवारी,२०२०.
(२) महिला व बाल विकास विभाग, शासन निर्णय क्र.एबावि-२०१९/प्रक्र.१६९/का-५, दि. २७.१.२०२०
प्रस्तावना : केंद्र पुरस्कृत एकात्मिक बाल विकास सेवा योजना अंतर्गत पूरक पोषण आहार योजना ही राज्यातील ग्रामीण व नागरी भागात आयुक्त, एकात्मिक बाल विकास सेवा योजना, नवी मुंबई यांचेमार्फत राबविण्यात येत आहे. या योजनेनुसार राज्यातील १०४ नागरी व ४४९ ग्रामीण प्रकल्पातील ६ महिने ते ३ वर्षे व ३ ते ६ वर्ष या वयोगटातील बालके, कमी वजनाची बालके, गरोदर व स्तनदा माता या लाभार्थ्यांना लाभार्थी संख्येच्या प्रमाणात गरम ताजा आहार व THR पुरविण्यात येतो. या योजनेकरीता निधीचे प्रमाण हे केंद्र हिस्सा ५०% व राज्य हिस्सा ५०% याप्रमाणे आहे.
२. केंद्र शासनाने या योजनेसाठी सन २०१९-२० या आर्थिक वर्षाकरीता केंद्र हिस्सा ५०% (लेखाशिर्ष २२३६१९२७) रु.६०५.६०७२ कोटी व समरुप राज्य हिस्सा ५०% (लेखाशिर्ष २२३६१९३६) रु.६०५.६०७२ कोटी याप्रमाणे एकंदर रु.१२११.२१४४ कोटी इतका APIP मंजूर केला आहे.
तसेच, या योजनेकरीता राज्याच्या सन २०१९-२० च्या मूळ अर्थसंकल्पात एकात्मिक बाल विकास सेवा योजना (आहार खर्च) याअंतर्गत केंद्र हिस्सा मागणी क्रमांक एक्स–१,(०८)(०३) एकात्मिक बाल विकास सेवा (आहार खर्च) केद्र हिस्सा ५०% ( कार्यक्रम), १९ आहार खर्च, संकेतांक २२३६१९२७ याखाली रु.५४८.७६ कोटी व समरुप राज्य हिस्सा मागणी क्रमांक एक्स-१,(०८)(०४) एकात्मिक बाल विकास सेवा (आहार खर्च) राज्य हिस्सा ५०% (कार्यक्रम),१९ आहार खर्च, संकेतांक २२३६१९२७ याखाली रु.५४८.७६ कोटी याप्रमाणे एकंदर रु.१०९७.५२ कोटी इतका निधी अर्थसंकल्पीत करण्यात आला आहे.
या योजनेवरील लाभार्थी संख्येच्या प्रमाणात गरम ताजा आहार व THR आहारावर सन २०१९-२० या आर्थिक वर्षात रु. १५४५.३४ कोटी इतका निधी खर्च अपेक्षीत आहे. तसेच सन २०१८-१९ मधील तरतुदी अभावी रु.१७२.२७ कोटी इतका निधी प्रलंबित असल्याने चालू आर्थिक वर्षातील योजनेच्या खर्चाकरीता एकूण रु.१७१७.६२ कोटीची आवश्यकता आहे. परंतु, या योजनेवरील सन २०१९-२० या वर्षातील खर्चाकरीता राज्याच्या अर्थसंकल्पात रु.१०९७.८२ कोटी इतकी तरतुद अर्थसंकल्पित झालेली असल्याने उर्वरित रु.६१९.८०कोटी इतका निधी अपूरा पडत होता.
त्यामुळे सदर योजनेवरील सन २०१९-२० या आर्थिक वर्षातील खर्च भागविण्याकरीता महाराष्ट्र विधानमंडळाच्या सन २०१९ च्या हिवाळी अधिवेशनात केंद्र हिस्सा ५०% ( लेखाशिर्ष सांकेतांक २२३६१९२७) याखाली रु.१००.०० कोटी व समरुप राज्य हिस्सा ५०% (लेखाशिर्ष सांकेतांक २२३६१९३६) याखाली रु.१००.०० कोटी याप्रमाणे एकूण रु.२००.०० कोटी इतक्या निधीच्या पुरवणी मागणीस मान्यता देण्यात आली आहे.
# Page 2
शासन निर्णय क्रमांकः एबावि-२०१९/प्र.क्र.१६९/का-५
या योजनेकरीता महाराष्ट्र विधानमंडळाने उपरोक्तप्रमाणे पुरवणी मागणीनुसार उपलब्ध करुन दिलेल्या रु.२००.०० कोटी निधीपैकी वित्त विभागाच्या मान्यतेने रु.८०.०० कोटी (केंद्र हिस्सा ५०% व समरुप राज्य हिस्सा ५०% )इतका निधी दिनांक २७.०१.२०२० च्या शासन निर्णयान्वये आयुक्त,एकात्मिक बाल विकास सेवा योजना, नवी मुंबई यांना योजनेवरील खर्चाकरीता वितरीत व खर्च करण्यात आला असून आता यापैकी उर्वरित रु.१२०.०० कोटी इतका निधी (केंद्र हिस्सा ५०% व समरुप राज्य हिस्सा ५०% ) वितरीत व खर्च करण्यास मान्यता देण्याची बाब शासनाच्या विचाराधीन होती. त्यानुषंगाने पुढीलप्रमाणे शासन निर्णय निर्गमीत करण्यात येत आहे.
शासन निर्णय :
एकात्मिक बाल विकास सेवा योजना (आहार खर्च) या योजनेवरील सन २०१९-२० या आर्थिक वर्षातील खर्चाकरीता महाराष्ट्र विधानमंडळाच्या सन २०१९ च्या हिवाळी (डिसेंबर) च्या अधिवेशनात मंजूर करुन अर्थसंकल्पीत करण्यात आलेल्या रु.२००.०० कोटी (केंद्र हिस्सा ५०% व समरुप राज्य हिस्सा ५०% ) निधीपैकी वितरणाकरीता शिल्लक असलेला रु.१२०.०० कोटी इतका निधी आयुक्त, एकात्मिक बाल विकास सेवा योजना, नवी मुंबई यांना पूरक पोषण आहार या योजनेवरील सन २०१९-२० या आर्थिक वर्षातील खर्चाकरीता वितरीत व खर्च करण्यास शासन मान्यता देत आहे.
२. या शासन निर्णयान्वये पुरक पोषणांतर्गत आहार खर्च या कार्यक्रमासाठी केंद्र हिस्सा ५०%, १९ आहार खर्च लेखाशिर्ष सांकेतांक २२३६१९२७ याखाली रु.६०.००कोटी व समरुप राज्य हिस्सा ५०% (१९ आहार खर्च, लेखाशिर्ष सांकेतांक २२३६१९३६) याखाली रु.६०.०० कोटी याप्रमाणे एकूण रु.१२०.०० कोटी (अक्षरी रुपये एकशेवीस कोटी फक्त) पुरवणी मागणीन्वये उपलब्ध करुन देण्यात आलेला निधी हा गरम ताजा आहार व THR यासाठी सम प्रमाणात वितरीत करण्याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग अनौपचारिक संदर्भ क्रमांक ४९/व्यय-६, दिनांक १६.३.२०२० अन्वये देण्यात आलेल्या मान्यतेनुसार निर्गमीत करण्यात येत आहे.
# Page 3