# Page 1
सन २०१९-२० या आर्थिक वर्षाकरिता एकात्मिक बाल विकास सेवा योजनेअंतर्गत कार्यरत अधिकारी/कर्मचारी यांचे वेतन अदा करण्यासाठी निधी वितरीत करण्याबाबत
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०१९/प्र.क्र.३१/का-७अ
नवीन प्रशासन भवन, ३ रा मजला,
मंत्रालय,मुंबई- ४०० ०३२.
दिनांक: १ ऑगस्ट, २०१९.
संदर्भ :- १) शासन परिपत्रक वित्त विभाग, क्र. अर्थसं-२०१९/प्र.क्र.४४/अर्थ-३, दि. १ एप्रिल, २०१९.
२) शासन परिपत्रक,महिला व बाल विकास विभाग क्र. बीजीटी-२०१९/प्र.क्र. १४/का-४, दि. १० एप्रिल, २०१८.
३) शासन निर्णय, महिला व बाल विकास विभाग क्र.मबाआ- २०१८/प्र.क्र.७२/का-७अ, दि. १७ डिसेंबर,२०१८.
४) शासन परिपत्रक, महिला व बाल विकास विभाग क्र.मबाआ- २०१८/प्र.क्र.७२/का-७अ, दि. ८ मार्च,२०१९.
५) शासन निर्णय, महिला व बाल विकास विभाग, क्र.मबाआ-२०१९/प्र.क्र.३१/का७-अ, दिनांक २५ एप्रिल,२०१९
६) शासन परिपत्रक वित्त विभाग, क्र. अर्थसं - २०१९/प्र.क्र.९२/अर्थ-३, दि. ८ जुलै, २०१९.
प्रस्तावना:
एकात्मिक बाल विकास सेवा योजना ही केंद्र पुरस्कृत योजना सन १९७५-७६ या वर्षापासून राबविण्यात येत आहे. केंद्र शासनाने सन २०१९-२० या वर्षाकरिता वेतनाकरिता रु. ३१९.७८ कोटी एवढा APIP मंजूर केला असून त्यापैकी बदलेल्या प्रमाणानुसार केंद्र शासनाने त्यांचा हिस्सा रु. ७९.९४ कोटी एवढा देय केलेला आहे. महाराष्ट्र विनियोजन विधेयक, २०१९ यांच्या अनुसूचीच्या स्तंभ क्रमांक ४ मध्ये विदिर्दिष्ट करण्यात आलेल्या रकमास विधानमंडळाने मंजुरी दिली असून ते महाराष्ट्र अधिनियम क्रमांक - ०८ म्हणून महाराष्ट्र राजपत्र असाधारण भाग ४, दिनांके ४ जुलै, २०१९ यामध्ये प्रसिद्ध करण्यात आले आहे. त्यानुषंगाने वित्त विभागाच्या संदर्भाधीन क्रमांक-६ येथील दिनांक ८.७.२०१९ च्या परिपत्रकान्वये सन २०१९-२० च्या माहे डिसेंबर अखेर पर्यंतचा नऊ महिन्यांचा खर्च भागविण्यासाठी अनिवार्य व कार्यक्रमावरील खर्चाचा अर्थसंकल्पित निधी एकुण वार्षिक तरतुदीच्या ६० % च्या मर्यादेत वितरित करण्यास मंजुरी प्रदान करण्यात आली आहे.
२. त्यानुसार वित्त विभागाच्या सदर परिपत्रकातील नमूद केलेल्या अटी व शर्तीच्या अधिन राहून तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे पालन करुन संबंधित योजनांबाबतचे निधी वितरणाचे/ खर्चास मान्यता देण्याचे आदेश स्वतंत्ररित्या संबंधीत कार्यासनानी निर्गमित करण्याच्या सूचना शासन पत्र क्रमांक-बीजीटी-२०१९/प्र.क्र.२९/का.४, दिनांक ११/७/२०१९ च्या पत्रान्वये दिलेल्या आहेत. त्यानुषंगाने एकात्मिक बाल विकास सेवा योजनेंतर्गत कार्यरत अधिकारी/कर्मचारी यांचे वेतनाकरिता अनुज्ञेय निधी वितरित करण्याची बाब विचाराधीन होती.
# Page 2
शासन निर्णय क्रमांकः मबाआ-२०१९/प्र.क्र.३१/का-७अ
शासन निर्णयः
सन २०१९-२० या आर्थिक वर्षाकरिता मागणी क्रमांक-एक्स-१ मुख्य लेखाशिर्ष २२३६- पोषण आहार अंतर्गत एकात्मिक बाल विकास सेवा योजनेंतर्गत कार्यरत अधिकारी/कर्मचारी यांचे वेतनाकरिता माहे डिसेंबर अखेर ९ महिन्याचा खर्च भागविण्यासाठी केंद्र शासनाच्या सुधारित मागदर्शक सुचना तसेच वित्त विभागाच्या दिनांक ८.७.२०१९ च्या परिपत्रकातील तरतुदीनुसार संबधित लेखाशीर्षाखाली सदर शासन निर्णयासोबतच्या विवरणपत्रामधील स्तंभ क्र-८ मध्ये नमूद केल्यानुसार निधी अर्थसंकल्पिय वितरण प्रणालीद्वारे वितरीत करण्यास शासन मंजूरी देण्यात येत आहे.
२. सदर निधीसाठी नियंत्रक अधिकारी म्हणून आयुक्त, एकात्मिक बाल विकास सेवा योजना, नवी मुंबई हे राहतील त्यांच्याकडे हा निधी सुपूर्द करण्यात येत आहे. त्यानुसार आयुक्त, एकात्मिक बाल विकास सेवा योजना, नवी मुंबई यांनी वित्त विभागाच्या संदर्भाधीन क्रमांक-६ येथील दिनांक ८.७.२०१९ च्या परिपत्रकामध्ये नमूद केलेल्या तपासणी सूचीतील बाबींची, केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
३. हा शासन निर्णय वित्त विभागाच्या संदर्भाधीन क्रमांक ६ येथील दिनांक ८.७.२०१९ च्या परिपत्रकामधील तरतुदीच्या अधिन राहून निर्गमित करण्यात येत आहे.
# Page 3