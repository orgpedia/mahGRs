# Page 1
"मुख्यमंत्री-माझी लाडकी बहीण" या
योजनेंतर्गत e-KYC करण्याची संधी उपलब्ध
करुन देण्याबाबत..
महाराष्ट्र शासन
महिला व बाल विकास विभाग.
शासन परिपत्रक क्रमांक- मबावि २०२५/प्र.क्र.२३९/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक:- ०६ फेब्रुवारी, २०२६.
संदर्भ:-
१)महिला व बाल विकास विभाग, शासन परिपत्रक क्र. मबावि २०२५/प्र.क्र.१६७/कार्या-२,
दि.१८.०९.२०२५, दि.१८.११.२०२५ व दि.११.१२.२०२५.
२)महिला व बाल विकास विभाग, शासन पत्र क्र.मबावि २०२५/प्र.क्र.२३९/का.०२, दि.२०.०१.२०२६.
प्रस्तावना :-
“मुख्यमंत्री-माझी लाडकी बहीण" या योजनेंतर्गत पात्र लाभार्थी महिलांनी e-KYC
माध्यमातून दि.३१.१२.२०२५ पयंत Aadhaar Authentication व्दारे e-KYC प्रक्रिया पूर्ण केली आहे.
परंतु सदर प्रक्रिया पूर्ण करताना लाभार्थी महिलांकडून “लाभार्थ्र्याच्या कुटुंबातील सदस्य
नियमित/कायम कर्मचारी/कंत्राटी कर्मचारी म्हणून सरकारी विभाग/उपक्रम/मंडळ/भारत सरकार
किंवा राज्य सरकारच्या स्थानिक संस्थेमध्ये कार्यरत नसावा किंवा सेवानिवृत्तीनंतर निवृत्तीवेतन घेत
आहे किंवा कसे” याबाबत पर्याय निवडताना चुकीचा पर्याय निवडला गेल्या असल्याचे निदर्शनास
आले आहे. त्यामुळे योजनेतील निकषाच्या अनुषंगाने सदर लाभार्थी महिलांची सखोल तपासणी
करुन लाभार्थ्यांच्या पात्रता/अपात्रतेची प्रत्यक्ष पडताळणी (Physical Verification) करण्याबाबत सर्व
संबंधित जिल्हाधिकारी यांना शासन पत्र दि.२०.०१.२०२६ अन्वये कळविण्यात आले होते.
तथापि, सदर लाभार्थ्र्याची जलदगतीने पडताळणी करण्याकरिता ऑनलाईन e-KYC मध्ये
पुन्हा एकदा सुधारणा करण्याची संधी देण्यात यावी, अशी मागणी योजनेच्या लाभार्थ्यांकडून व क्षेत्रिय
कार्यालयाकडून होत आहे. त्यानुषंगाने ऑनलाईन e-KYC मध्ये पुन्हा एकदा सुधारणा करण्याची
संधी उपलब्ध करुन देण्याची बाब शासनाच्या विचाराधीन आहे.
शासन परिपत्रक :-
"मुख्यमंत्री-माझी लाडकी बहीण" या योजनेंतर्गत दि.३१.१२.२०२५ पयंत ज्या लाभार्थी
महिलांनी e-KYC प्रक्रिया पूर्ण केली आहे. तथापि, सदर प्रक्रिया पूर्ण करताना “लाभार्थ्र्याच्या
कुटुंबातील सदस्य नियमित/कायम कर्मचारी/कंत्राटी कर्मचारी म्हणून सरकारी
विभाग/उपक्रम/मंडळ/भारत सरकार किंवा राज्य सरकारच्या स्थानिक संस्थेमध्ये कार्यरत नसावा
किंवा सेवानिवृत्तीनंतर निवृत्तीवेतन घेत आहे किंवा कसे” याबाबतचा पर्याय निवडताना नजरचुकीने
चुकीचा पर्याय निवडण्यात आलेला आहे. अशा लाभार्थी महिलांसाठीच ऑनलाईन e-KYC मध्ये पुन्हा एकदा सुधारणा करण्याची संधी दि.३१.०३.२०२६ पयंत उपलब्ध करुन देण्यात येत आहे.
# Page 2
शासन परिपत्रक क्रमांकः मबावि २०२५/प्र.क्र.२३९/कार्या-२
२. उपरोक्त अनुषंगाने योजनेच्या पोर्टलवर सुधारणा करण्यात आली आहे. यापुढे कोणत्याही
परिस्थितीत सुधारणा करण्याची संधी उपलब्ध करुन दिली जाणार नाही, याची नोंद घेण्यात यावी.
३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर