# Page 1
बाल न्याय (मुलांची काळजी व संरक्षण)
अधिनियम, २०१५ व सुधारित २०२१
अंतर्गत बालकांची काळजी व संरक्षण
घेणाऱ्या स्वयंसेवी संस्थांच्या हस्तांतरण/
स्थलांतरणाबाबत..
महाराष्ट्र शासन
महिला व बाल विकास विभाग
शासन निर्णय क्रमांक- बालगृ-२०२४/प्र.क्र.७१/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक -१० ऑक्टोबर, २०२४
वाचा:-
१.बाल न्याय (मुलांची काळजी व संरक्षण) अधिनियम, २०१५ व सुधारित अधिनियम, २०२१
२.महाराष्ट्र बाल न्याय (मुलांची काळजी व संरक्षण) नियम, २०१८
३.शासन निर्णय क्रमांक: बालगृ-२०१४/प्र.क्र.६३/का-८ दि.२१.०७.२०१४
०. जज 51.1911)0९421 व बालविकास यांचे पत्र क्र. ३५५५, दि.५.६.२०२४.
“ye VILAMATS STO OI] व बालविकास यांचे पत्र क्र. १५३९, दि.६.३.२०२४.
Qe VIIMATS STE O71 व बालविकास यांचे पत्र क्र. ४६७५, दि.२९.७.२०२४.
प्रस्तावना:-
बाल न्याय (मुलांची काळजी व संरक्षण) अधिनियम २०१५ व सुधारित २०२१ अन्वये काळजी व
संरक्षणाची गरज असलेल्या ० ते १८ वषे वयोगटातील अनाथ, निराधार, निराश्रित, विशेष काळजीची
गरज असलेले व एच.आय.व्ही/एडस् बाधित, संकटग्रस्त व अत्याचारीत अशा काळजीची व संरक्षणाची
गरज असलेल्या बालकांना पोलीस, स्वयंसेवी संस्था, पालक यांचेकडून संबंधीत बाल कल्याण
समितीपुढे सादर केले जाते आणि त्यांच्या आदेशानुसार या बालकांना मान्यताप्राप्त बालगृहांमध्ये दाखल
करण्यात येते. बालकांना संस्थेतील वास्तव्याच्या कालावधीमध्ये अन्न, वस्त्र, निवारा, वैद्यकीय मदत,
मनोरंजन, शिक्षण व प्रशिक्षणाच्या सुविधा पुरवून त्यांचे पुनर्वसन करण्याचा प्रयत्न केला जातो.
बाल न्याय (मुलांची काळजी व संरक्षण) अधिनियम, २०१५ मधील कलम ४१ मध्ये बालकांची
काळजी घेणाऱ्या निवासी संस्थांना राज्य शासनाकडून नोंदणी प्रमाणपत्र असणे बंधनकारक करण्यात
आले आहे. सदर नोंदणी प्रमाणपत्राचा वैधता कालावधी ५ वषे इतका करण्यात आलेला आहे.
# Page 2
शासन निर्णय क्रमांकः बालगृ-२०२४/प्र.क्र.७१/का-०८
तथापि, बालकांची काळजी घेणाऱ्या ज्या स्वयंसेवी संस्थांकडून अधिनियम/नियम, शासनाने
विहीत केलेल्या अटी व शर्ती, ध्येय धोरण यांचे उल्लंघन होते, अशा संस्थांची मान्यता रद्द करण्याची
कार्यवाही केली जाते. तसेच काही स्वयंसेवी संस्थाचालकांना काही अपरिहार्य कारणास्तव संस्था
चालविणे शक्य होत नाही त्यांची संस्था बंद करण्यात येते. तसेच संस्थांच्या काही अडचणींमुळे त्यांच्या
विनंतीनुसार वाचा क्र.१ येथील शासन निर्णयान्वये संस्थांचे एका ठिकाणहून अन्यत्र ठिकाणी स्थलांतर
करण्यात येते.
संस्था बंद केल्याने / मान्यता रद्द केल्याने त्या जिल्यातील मंजूर क्षमता कमी होते. जिल्यातील
मंजूर क्षमता कायम ठेवण्याच्या उद्देशाने सद्यस्थितीत चालू असलेल्या बालकांची काळजी घेणाऱ्या संस्था
चालविण्यास मातृ संस्था असमर्थ असल्याने अशा बालकांची काळजी घेणाऱ्या संस्था इतर मातृ संस्थेस
हस्तांतरीत करण्याबाबत ठराव पारित केलेल्या सर्व संस्था इतर मातृ संस्थांना हस्तांतरीत करण्याच्या
अनुषंगाने तसेच सुधारित बाल न्याय अधिनियम आणि नियम यांना अनुसरुन संस्थांच्या स्थलांतरणासाठी
एकत्रितपणे “स्वयंसेवी संस्थांचे हस्तांतरण / स्थलांतरण धोरण” निश्चित करण्याची बाब शासन
विचाराधीन होती.
शासन निर्णय :-
बाल न्याय (मुलांची काळजी व संरक्षण) अधिनियम, २०१५, सुधारित २०२१ व महाराष्ट्र बाल न्याय
(मुलांची काळजी व संरक्षण) नियम, २०१८ अन्वये राज्यात कार्यरत बालकांची काळजी व संरक्षण घेणाऱ्या
संस्थांच्या (बालगृह/ निरीक्षणगृह/ शिशुगृह/ खुले निवारागृह/ विशेषगृह) हस्तांतरण /स्थलांतरणासाठी
खालीलप्रमाणे कार्यपध्दती निश्चित करण्यात येत आहे.
अ. बालकांची काळजी व संरक्षण घेणाऱ्या शासन मान्यताप्राप्त स्वयंसेवी संस्थांच्या स्थलांतरणाबाबत
अवलंबावयाची कार्यपध्दती:-
वाचा क्र.१ येथील शासन निर्णय अधिक्रमीत करुन बालकांची काळजी व संरक्षण घेणाऱ्या संस्थांच्या
(बालगृह/ निरीक्षणगृह/ शिशुगृह/ खुले निवारागृह/ विशेषगृह) स्थलांतरणासाठी खालीलप्रमाणे सुधारित
अटी/शतींना या शासन मान्यता देण्यात येत आहे.:-
१)संस्थेने स्थलांतर प्रस्ताव सादर करताना विहीत अर्जासोबत अर्जात नमूद केलेली बाल न्याय
(मुलांची काळजी व संरक्षण) अधिनियम २०१५, सुधारित २०२१ व महाराष्ट्र बाल न्याय (मुलांची
काळजी व संरक्षण) नियम २०१८ अन्वये संस्थेची माहिती, भौतिक सुविधा व इतर सुविधांबाबत
कागदपत्रे सादर करणे बंधनकारक राहील. (कागदपत्रांची सूची परिशिष्ट्ठ-अ येथे जोडली आहे.)
२)स्थलांतरित करण्यात येणारी संस्था त्याच जिल्हयात स्थलांतरित होत असल्यास नवीन
इमारतीस प्रत्यक्ष भेट देऊन जिल्हा महिला व बालविकास अधिकारी यांचा भौतिक सुविधांबाबत
स्वयंस्पष्ट्ट अभिप्रायासह अहवाल व महाराष्ट्र बाल न्याय (मुलांची काळजी व संरक्षण) नियम,
२०१८ अन्वये नमुना ४१ मधील तपासणी अहवाल आवश्यक राहील.
पृष्ठ १२ पैकी २
# Page 3
शासन निर्णय क्रमांकः बालगृ-२०२४/प्र.क्र.७१/का-०८
३)संस्थेच्या स्थलांतरणाने संस्थेचा जिल्हा बदलत असेल तर संस्था ज्या जिल्यात स्थलांतरण होत
असेल, त्या जिल्हयाच्या जिल्हा महिला व बालविकास अधिकारी यांचा नवीन इमारतीस प्रत्यक्ष भेट
देऊन भौतिक सुविधांबाबत स्वयंस्पष्ट्ट अभिप्रायासह अहवाल महाराष्ट्र बाल न्याय (मुलांची काळजी व
संरक्षण) नियम, २०१८ अन्वये नमुना ४१ मधील तपासणी अहवाल आवश्यक राहील.
४) संस्थेच्या स्थलांतरणाने संस्थेचा जिल्हा बदलत असेल तर संस्था ज्या जिल्हयातून स्थलांतरण होणार
असेल त्या जिल्हयाच्या जिल्हा महिला व बालविकास अधिकारी यांचे ना हरकत प्रमाणपत्र आवश्यक
राहील.
५)संस्था ज्या जिल्हयात स्थलांतरण होत असेल, त्या जिल्याच्या जिल्हा महिला व बालविकास
अधिकारी यांचे सदर प्रकारच्या संस्थेची जिल्हयात आवश्यकता असलेबाबत प्रमाणपत्र आवश्यक
राहील.
६)संस्थेच्या स्थलांतरणाने संस्थेचा विभाग बदलत असेल तर संस्था कार्यरत असलेल्या विभागीय उप
आयुक्तांनी संस्था ज्या विभागामध्ये स्थलांतरीत होणार असेल त्या विभागीय उप आयुक्त, महिला व
बाल विकास यांच्यामार्फत आयुक्तालयास स्थलांतरण प्रस्ताव सादर करण्यात यावा.
७)संस्थेस शासनाने स्थलांतरणास मान्यता दिल्यानंतर एक महिन्याच्या आत बालगृहाचे स्थलांतर
करणेपूर्वी शासनाच्या बालनिधीत संस्थेने ₹१,००,०००/- इतका निधी जमा करणे आवश्यक राहील.
सदरची रक्कम ना-परतावा असेल.
आ. बाल न्याय अधिनियमांतर्गत शासन मान्यता प्राप्त सद्यस्थितीत चालू असलेल्या परंतु संस्था
चालविण्यास असमर्थ असल्याने इतर संस्थेस हस्तांतरीत करण्याबाबत ठराव पारित केलेल्या अशा
सर्व संस्था इतर संस्थांना हस्तांतरीत करण्यासंदर्भात अवलंबावयाची कार्यपध्दती:-
१)राज्यात सद्यस्थितीत कार्यरत असलेले परंतु संस्था चालविण्यास अनिच्छा दर्शविणाऱ्या, संस्थेच्या
खाजगी कारणाने, स्थानिक स्वरुपाच्या इतर कारणाने किंवा आर्थिक कारणाने बालकांची काळजी
व संरक्षण घेणाऱ्या संस्थेचे हस्तांतरण इतर संस्थेस करण्यासाठी कार्यरत संस्थेचा तसेच इच्छूक
संस्थेच्या कार्यकारीणीचा सर्वसंमती दर्शक ठराव आवश्यक आहे.
२) संस्थेच्या स्थावर, जंगम मालमत्ता/ चल व अचल संपत्ती व इतर बाबींच्या हस्तांतरणाबाबत निर्णय
झाला असेल तर त्याबाबतच्या वैधानिक कराराची प्रत प्रस्तावासोबत सादर करावी. अशा
प्रकारच्या हस्तांतरणाला धर्मादाय आयुक्त किंवा इतर सक्षम प्राधिकारी यांचे ना-हरकत प्रमाणपत्र
किंवा सहमतीबाबत पुरावा जोडावा.
३)सद्यस्थितीत कार्यरत असलेली बालकांची काळजी व संरक्षण घेणारी संस्था आहे त्या ठिकाणहून
इतर ठिकाणी स्थलांतरीत होणार असेल तर त्याबाबतचा प्रस्ताव स्थलांतरण प्रस्तावाकरीता
विहीत केलेल्या कार्यपध्दतीप्रमाणे हस्तांतरण प्रस्तावासोबत सादर करावा.
४)इच्छुक स्वयंसेवी संस्थेने परिशिष्ट्ट-ब येथे नमूद करण्यात आलेल्या कागदपत्रांसहीत विहीत
नमुन्यामध्ये अर्ज जिल्हा महिला व बाल विकास अधिकारी कार्यालय यांच्याकडे सादर करावा.
पृष्ठ १२ पैकी ३
# Page 4
शासन निर्णय क्रमांकः बालगृ-२०२४/प्र.क्र.७१/का-०८
५)इच्छुक संस्थेने अर्ज करताना परिपूर्ण प्रस्तावासोबत शासनाच्या बालनिधीत ₹१,००,०००/- (रुपये
एक लक्ष मात्र) इतकी रक्कम चलनाद्वारे भरणा करणे आवश्यक राहील. सदरची रक्कम ना-
परतावा असेल.
इ. स्वयंसेवी संस्थांच्या हस्तांतरणाबाबत इतर महत्तवाच्या बाबी:-
१)मूळ संस्था ज्या महसूली विभागामध्ये कार्यरत होती त्याच महसूली विभागातील इतर संस्थेस
हस्तांतरीत करण्यास प्राधान्य देण्यात येईल.
२)इच्छुक स्वयंसेवी संस्था महाराष्ट्र राज्यातीलच असावी.
३)मूळ संस्था कार्यरत असलेली इमारत स्वमालकीची असल्यास त्याबाबतची कागदपत्रे व
भाडेतत्वावरील असल्यास हस्तांतरणाच्या आदेशानंतर नवीन नोंदणीकृत भाडेकरारनामा, संस्था
हस्तांतरीत झालेल्या संस्थेने करुन घ्यावा.
४)इच्छुक संस्थेने यापूर्वी शासनाविरुध्द मा.न्यायालयामध्ये याचिका दाखल केली आहे किंवा कसे ?
असल्यास सदर याचिका प्रलंबित आहे की निकाली निघाली आहे, याबाबतची माहिती
प्रस्तावासोबत सादर करणे आवश्यक आहे. याबाबत संबंधित जिल्हा महिला व बाल विकास
अधिकारी यांचा अहवाल आवश्यक राहील.
५)इच्छुक संस्थेकडे बाल न्याय अधिनियमांतर्गत शासन मान्यताप्राप्त बालकांची काळजी व संरक्षण
घेणारी इतर कोणती संस्था कार्यरत आहे का, याबाबतची माहिती सादर करावी.
६)संस्थेच्या कार्यकारणीतील अध्यक्ष, सचिव, कोषाध्यक्ष, सदस्य इत्यादिंच्या नावात किंवा संस्थेच्या
कार्यकारीणीत तसेच उद्दिष्ट्ठांमध्ये कोणताही बदल झालेला नसल्याबाबत तसेच संस्थेमध्ये
कोणत्याही प्रकारचा वाद-विवाद नाही किंवा न्यायालयीन प्रकरण प्रलंबित नाही याबाबतचे किंवा
सध्या अस्तित्वात / कार्यरत कार्यकारीणीबाबतचे संबंधित धर्मादाय आयुक्तांचे प्रमाणपत्र
प्रस्तावासोबत सादर करावे किंवा या सर्वबाबतचे एक प्रतिज्ञापत्र ₹१००/- एवढ्या किंमतीचे
बंधपत्र नोटरी करुन सादर करावे.
ई. बालकांची काळजी व संरक्षण घेणाऱ्या संस्थेच्या हस्तांतरण/स्थलांतरण प्रस्तावाबाबत जिल्हा/
विभागीय कार्यालयाने करावयाची कार्यवाही :-
१)हस्तांतरण/स्थलांतरणासाठी शिफारस करताना प्रस्तावामध्ये जिल्यातील एकूण
मान्यताप्राप्त संस्थांची संख्या, मंजूर प्रवेशित क्षमता आणि दाखल प्रवेशित संख्येची माहितीचा
समावेश असावा. आंतरजिल्हा हस्तांतरण/स्थलांतरण असेल तर संस्था कार्यरत असलेला
जिल्हा आणि हस्तांतरीत/स्थलांतरीत करावयाचा जिल्हा अशा दोन्ही जिल्यांतील माहिती
सादर करावी.
२)इच्छुक संस्थेबाबतची सविस्तर माहिती शासनास सादर करावी. तसेच संस्थेच्या गैरकारभार/
निधीच्या अपहाराबाबत, संस्थेवर काही कायदेशीर कारवाई चालू असल्यास त्याबाबत
खातरजमा करून माहिती उपलब्ध करून घेऊन शासनास अवगत करावे.
पृष्ठ १२ पैकी ४
# Page 5
शासन निर्णय क्रमांकः बालगृ-२०२४/प्र.क्र.७१/का-०८
३)आंतरजिल्हा हस्तांतरण/स्थलांतरण असेल तर संस्था कार्यरत असलेला जिल्हा आणि
हस्तांतरीत/स्थलांतरीत करावयाचा जिल्हा अशा दोन्ही जिल्यांतील जिल्हा महिला व बाल
विकास अधिकारी यांचे ना-हरकत प्रमाणपत्र प्रस्तावासोबत सादर करावे.
४)संस्थेच्या स्थलांतरणाने संस्थेचा विभाग बदलत असेल तर संस्था कार्यरत असलेल्या विभागीय
उप आयुक्तांनी संस्था ज्या विभागामध्ये स्थलांतरीत होणार असेल त्या विभागीय उप आयुक्त,
महिला व बाल विकास यांच्यामार्फत आयुक्तालयास स्थलांतरण प्रस्ताव सादर करण्यात यावा.
दोन्ही विभागीय उप आयुक्त, महिला व बाल विकास यांचे ना-हरकत प्रमाणपत्र प्रस्तावासोबत
सादर करावे.
उ. बालकांची काळजी व संरक्षण घेणाऱ्या संस्थेच्या स्थलांतरण करण्यासाठी आवश्यक सबळ कारणे :-
बाल न्याय (मुलांची काळजी व संरक्षण) अधिनियम २०१५ व सुधारित २०२१ अन्वये राज्यात सुरु
असणाऱ्या शासन मान्यताप्राप्त संस्था एका ठिकाणाहून अन्य ठिकाणी स्थलांतरीत करण्यासाठी खालील
नमूद केलेल्या अपवादात्मक परिस्थिती व्यतिरिक्त कोणत्याही अन्य कारणास्तव स्थलांतरास मान्यता
देण्यात येणार नाही.
१)संस्थेची इमारत जीर्ण व धोकादायक किंवा नैसर्गिक आपत्तीमध्ये क्षतीग्रस्त झालेली असल्यास
किंवा प्रकल्पामुळे बाधित होत असेल.
२)भाडेतत्वावरील इमारतीमधून स्वमालकीच्या इमारतीमध्ये संस्था स्थलांतरीत करावयाची असेल.
३)सदयस्थितीत कार्यरत असलेल्या इमारतीपेक्षा इतर ठिकाणी चांगल्या सोई-सुविधा आणि प्रशस्त
इमारत स्वत:च्या मालकीची /भाडेतत्वावर उपलब्ध असेल.
४)संस्था कार्यरत असलेल्या ठिकाणी सिंचन प्रकल्प अथवा इतर सार्वजनिक उपक्रम सुरु होणार
असतील व त्यासाठी सदरच्या जागेचे अधिग्रहण करणे आवश्यक असेल, सदर ठिकाण
प्रकल्पबाधीत झाले असेल किंवा पूर, भूकंप इ. सारख्या नैसर्गिक आपत्तीचा धोका असेल.
५)संस्था सद्यस्थितीत शासकीय/निमशासकीय/खाजगी मालकीच्या इमारतीत भाडेतत्वावर
कार्यरत असेल आणि संबंधित प्राधिकरणाकडून जागा खाली करुन देण्याबाबतची नोटीस देण्यात
आली असेल.
६)संस्थेच्या ठिकाणी वीज, पाणी, इमारत, स्वच्छता, खेळाचे मैदान, अन्य स्थानिक अपुऱ्या सोयीमुळे
किंवा स्थानिक प्रासंगिक कारणामुळे स्थलांतर करणे आवश्यक असेल.
७)संस्था कार्यरत असलेल्या ठिकाणी मूलभूत सोयी सुविधा इत्यादीबाबत गंभीर समस्या निर्माण
झाली असल्यास किंवा जातीय तणाव, गटबाजीचा संघर्ष मोठ्या प्रमाणात असल्यास किंवा
सार्वजनिक अशांततेच्या घटना वारंवार घडत असल्यास. याबाबत पोलीसांचा अहवाल आवश्यक
राहील.
८)इतर अन्य कारणामुळे, जर शासनास ते कारण योग्य वाटत असेल आणि ते प्रवेशितांच्या हिताचे
असेल.
पृष्ठ १२ पैकी ५
# Page 6
शासन निर्णय क्रमांकः बालगृ-२०२४/प्र.क्र.७१/का-०८
ऊ. बालकांची काळजी व संरक्षण घेणाऱ्या शासन मान्यताप्राप्त स्वयंसेवी संस्थांच्या
हस्तांतरण/स्थलांतरण प्रस्तावावरील कार्यवाही:-
१)संस्थेचा हस्तांतरण/स्थलांतरण प्रस्ताव जिल्हा महिला व बाल विकास अधिकारी यांनी संबंधित
विभागीय उपायुक्त यांना आणि विभागीय उपायुक्त यांनी आयुक्त, महिला व बाल विकास यांना
सादर करावा. बाल न्याय (मुलांची काळजी व संरक्षण) अधिनियम, २०१५ व सुधारित २०२१ तसेच
महाराष्ट्र बाल न्याय (मुलांची काळजी व संरक्षण) नियम, २०१८ मध्ये दिलेल्या तरतूदींनुसार
प्रत्येक टप्प्यावर प्रस्तावाची तपासणी करुन त्यांच्या स्वयंस्पष्ट्ट अभिप्राय आणि शिफारशीसह
प्रस्ताव वरिष्ट्ठ कार्यालयास अग्रेषित करावा.
२)आयुक्त, महिला व बाल विकास आयुक्तालय, पुणे यांनी त्यांच्या अध्यक्षतेखाली संस्था
हस्तांतरण/स्थलांतरण प्रस्तावाची छाननी करण्यासाठी एक समिती गठित करावी. सदर
समितीने प्रस्ताव प्राप्त झाल्यानंतर १५ दिवसात प्रस्तावाची छाननी करुन त्यांच्या स्वयंस्पष्ट्ट
अभिप्राय आणि शिफारशीसह प्रस्ताव शासनास सादर करावा.
३)संस्थेच्या हस्तांतरण/स्थलांतरण प्रस्तावास मान्यता देण्याचे / नाकारण्याचे अंतिम अधिकार
शासनास राहतील.
ए. इतर बाबी :-
१)शासन मान्यतेशवाय बालकांची काळजी व संरक्षण घेणाऱ्या संस्थेचे परस्पर हस्तांतरण किंवा
स्थलांतरण केल्याचे निदर्शनास आल्यास ते अवैध ठरविण्यात येईल. अशा परस्पर
हस्तांतरण/स्थलांतरण केलेल्या संस्थेची मान्यता रद्द करण्यात येऊन संबंधित संस्था/संस्थांना
काळ्या यादीत टाकण्याच्या अनुषंगाने कार्यवाही करण्यात येईल. याबाबत मूळ संस्था किंवा
हस्तांतरण स्विकारलेल्या संस्थेचा कोणत्याही प्रकारचा दावा ग्राय धरला जाणार नाही.
२)स्वयंसेवी संस्थेच्या हस्तांतरण/स्थलांतरण प्रस्तावास शासनाची मान्यता मिळालेल्या आदेशाच्या
दिनांकापासून एका महिन्यात संस्थेच्या हस्तांतरण/स्थलांतरणाची कार्यवाही पूर्ण झाली पाहिजे.
याची जबाबदारी संबंधित संस्था आणि जिल्हा महिला व बाल विकास अधिकारी यांची राहील.
विहीत कालावधीत संस्थेच्या हस्तांतरण/स्थलांतरणाची कार्यवाही पूर्ण न झाल्यास सदर मान्यतेचे
शासन आदेश रद्द समजण्यात येतील.
३)संस्थेच्या हस्तांतरण/स्थलांतरणाची कार्यवाही पूर्ण झाल्यानंतर त्याबाबतचा अहवाल संबंधित
जिल्हा महिला व बाल विकास अधिकारी आयुक्तालयामार्फत शासनास सात दिवसात सादर
करतील.
४)बालकांची काळजी व संरक्षण घेणाऱ्या संस्थेने विहीत अटी व शतींचे पालन करण्यामध्ये कसूर
केल्याचे तसेच चुकीची माहिती सादर केल्याचे निदर्शनास आल्यास संस्थेची मान्यता रद्द
करण्याची कार्यवाही करण्यात येईल.
पृष्ठ १२ पैकी ६
# Page 7
शासन निर्णय क्रमांकः बालगृ-२०२४/प्र.क्र.७१/का-०८
५)संस्थेने रॅक चाईल्ड पोर्टल तसेच केंद्र/राज्य शासनाने वेळोवेळी उपलब्ध करुन दिलेल्या
याप्रकारच्या अन्य पोर्टल/संगणक संकेतस्थळांवर मुलांची अद्ययावत माहिती नियमीत भरणे
आवश्यक राहील, त्याशिवाय अनुदानीत संस्थेला अनुदान देय होणार नाही.
६)अपवादात्मक परिस्थितीत प्रकरणपरत्वे निकड व आवश्यकता विचारात घेऊन गुणवत्तेनुसार अटी
व शर्ती शिथील करण्याचे अंतिम अधिकार शासनास राहतील.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 8
# Page 9
# Page 10
# Page 11
# Page 12