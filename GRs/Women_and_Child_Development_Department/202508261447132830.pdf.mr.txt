# Page 1
बेबी केअर किट योजनेमधील अटी शतींमध्ये
सुधारणा करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२४/प्र.क्र.१७४/का.६ (e- १२४४५९३)
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- २६ ऑगस्ट, २०२५.
संदर्भ :- १) महिला व बाल विकास विभाग, शासन निर्णय क्र. एबावि-२०१८/प्र.क्र.१५१/का.६,
दिनांक २९ डिसेंबर, २०१८.
२) आयुक्त, एकात्मिक बाल विकास सेवा योजना, नवी मुंबई यांचे पत्र क्र. एबाविसेयो/का-७/बेबी केअर
किट / अटी शर्ती/२०२५/३०१८, दिनांक ७ जून, २०२५.
शासन निर्णय :- राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व
त्याठिकाणी प्रसुती होणा-या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी)
शासनातफ़े रुपये २०००/- (रुपये दोन हजार फ़क्त) इतक्या रकमेचे बेबी केअर किट उपलब्ध करून देण्यास
संदर्भाधीन क्र. १ येथील शासन निर्णयान्वये मान्यता देण्यात आली आहे. तसेच नाव नोंदणी शासकीय प्राथमिक
आरोग्य केंद्र / शासकीय रुग्णालयात करण्यात आलेली आहे. परंतु, अपवादात्मक परिस्थितीत खाजगी रुग्णालयात
काही कारणास्तव प्रसुतीसाठी दाखल केलेले लाभार्थी या योजनेस पात्र राहतील अशी देखील तरतूद सदर शासन
निर्णयान्वये करण्यात आलेली आहे. सदर योजनेच्या अटी शतींमध्ये बदल करण्यासंदर्भात आयुक्त, एकात्मिक बाल
विकास सेवा योजना, नवी मुंबई यांनी संदर्भाधीन क्रमांक २ येथील दिनांक ०७.०६.२०२५ रोजीच्या पत्रान्वये सादर
केलेल्या प्रस्तावास अनुसरून सदर योजनेच्या अटी शतींमध्ये खालीलप्रमाणे सुधारणा करण्यास शासन मान्यता
देण्यात येत आहे.:-
१)राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व
त्याठिकाणी प्रसुती होणा-या महिलांना पहिल्या तसेच दुस-या प्रसुतीच्या वेळी त्यांच्या नवजात बालकांसाठी
(मुलगा किंवा मुलगी) बेबी केअर किट उपलब्ध करून देण्यास मान्यता देण्यात येत आहे.
२)सदर योजनेचा लाभ मिळण्याकरिता अंगणवाडी केंद्रात व शासकीय प्राथमिक आरोग्य केंद्र / शासकीय
रुग्णालयात नाव नोंदणी करणे अनिवार्य राहील.
३)त्यानुसार नाव नोंदणी शासकीय प्राथमिक आरोग्य केंद्र / शासकीय रुग्णालयात करण्यात आलेली आहे.
परंतु, अपवादात्मक परिस्थितीत खाजगी रुग्णालयात काही कारणास्तव प्रसुतीसाठी दाखल केलेले
लाभार्थी या योजनेस पात्र राहतील.
४)ज्या गरोदर महिलांची प्रसुतीपूर्वी सासरच्या ठिकाणी अंगणवाडी केंद्रात व शासकीय प्राथमिक आरोग्य केंद्र /
शासकीय रुग्णालयात नोंद आहे, परंतु, त्या प्रसुतीसाठी माहेरी आलेल्या असतील, अशा महिलांना
सासरच्या ठिकाणच्या संबंधित अंगणवाडी सेविकेच्या नोंदणी प्रमाणपत्राच्या आधारे माहेरच्या ठिकाणच्या
अंगणवाडी केंद्रामधुन बेबी केअर किटचा लाभ अनुज्ञेय राहील.
# Page 2
शासन निर्णय क्रमांकः एबावि-२०२४/प्र.क्र.१७४/का.६ (e- १२४४५९३)
२. सदर योजनेबाबतच्या उर्वरित अटी शर्ती संदर्भाधीन दिनांक २९ डिसेंबर, २०१८ च्या शासन निर्णयात नमुद
केल्यानुसार कायम राहतील.
३. त्यानुषंगाने सदर योजनेची अंमलबजावणी करण्याबाबत पुढील आवश्यक ती कार्यवाही आयुक्त, एकात्मिक
बाल विकास सेवा योजना, नवी मुंबई यांनी तात्काळ करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात