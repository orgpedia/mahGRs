# Page 1
सन २०१९-२० या वित्तीय वर्षासाठी महाराष्ट्र राज्य समाजकल्याण बोर्डास निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-सकबो-२०१९/प्र.क्र.३२/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख-२४ एप्रिल, २०१९.
वाचा : १. शासन परिपत्रक, वित्त विभाग, क्र. अर्थसं-२०१९/प्र.क्र.४४/अर्थ-३, दि.०१ एप्रिल, २०१९.
प्रस्तावना : मा.उच्च न्यायालय, मुंबई येथे दाखल केलेल्या रिट याचिका क्र.९१४१/२०१५ मध्ये मा. उच्च न्यायालयाने त्यांच्या दि.२५.०७.२०१७ रोजीच्या आदेशान्वये महाराष्ट्र राज्य समाजकल्याण बोर्डाच्या कर्मचाऱ्यांकडून त्यांना सेवानिवृत्तीवेतन विषयक लाभ मंजूर केल्याप्रकरणी झालेल्या अतिप्रदानाची वसूली करणे न्यायोचित नसल्याचे मत नोंदवून, या विभागाने अनुक्रमे दि.०५.०२.२००७, दि.२०.०३.२०१५ व दि.०६.०४.२०१५ रोजीच्या पत्रान्वये निर्गमित केलेले वसुलीचे आदेश रद्दबातल ठरविलेले आहेत. त्याचप्रमाणे सदर प्रकरणाच्या अवमान याचिकेवरील सुनावणी दरम्यान याचिकाकर्त्या निवृत्ती वेतन धारकांच्या निवृत्ती वेतनात कोणत्याही प्रकारची कपात करण्यात येऊ नये, आणि जर यापूर्वी कपात करण्यात आली असेल तर पुढील सुनावणीपूर्वी पूर्ववत करण्यात यावी, अन्यथा न्यायालयाचा अवमान होईल”, असे आदेश दिले दिले आहेत. त्यानुषंगाने मा.उच्च न्यायालयात दाखल पुनर्विलोकन याचिकेवरील अंतिम निर्णयाच्या अधिन राहून उचित कार्यवाही करण्याबाबत महाराष्ट्र राज्य समाजकल्याण बोर्डास या विभागाच्या दि.२७.२.२०१९ रोजीच्या पत्रानवये कळविण्यात आले आहे.
२. मा.न्यायालयाच्या निर्णयानुसार सचिव, महाराष्ट्र राज्य समाजकल्याण बोर्ड यांनी त्यांच्या दि.२.४.२०१९ रोजीच्या पत्रान्वये सादर केल्यानुसार कालबध्द पदोन्नतीचे लाभ मंजूर केलेल्या निवृत्ती वेतन धारकांची कालबध्द पदोन्नतीनुसार नव्याने वेतननिश्चिती केली असून कालबध्द पदोन्नतीचे लाभ पूर्ववत केल्यामुळे निश्चित करण्यात आलेले सुधारित निवृत्तीवेतन आणि प्रत्यक्षात अदा करण्यात आलेले निवृत्तीवेतन यातील फरकाची रक्कम अदा करण्यासाठी ₹२,७७,२९,५७९/- (अक्षरी रुपये दोन कोटी सत्याहत्तर लाख एकोणतीस हजार पाचशे एकोणऐंशी फक्त) इतका निधी महाराष्ट्र राज्य समाजकल्याण बोर्डास वितरीत करणेबाबतचा प्रस्ताव शासनाच्या विचाराधीन होता.
शासन निर्णय : मा.उच्च न्यायालय, मुंबई येथे दाखल केलेल्या रिट याचिका क्र.९१४१/२०१५ मध्ये मा.उच्च न्यायालयाने दि.२५.०७.२०१७ रोजी दिलेल्या आदेशाच्या अनुषंगाने दाखल अवमान याचिका क्र.२०/२०१९ मध्ये दि.२०.२.२०१९ रोजीचे आदेश व सहायक सरकारी अभियोक्ता यांचे दि.२०.२.२०१९ रोजीचे पत्र विचारात घेता, महाराष्ट्र राज्य समाजकल्याण बोर्डातील निवृत्ती वेतन
# Page 2
शासन निर्णय क्रमांकः सकबो-२०१९/प्र.क्र.३२/का-१० धारकांना कालबध्द पदोन्नतीनुसार नव्याने वेतननिश्चिती केल्याप्रमाणे फरकाची रक्कम अदा करण्याकरिता ₹२,७७,२९,५७९/- (अक्षरी रुपये दोन कोटी सत्याहत्तर लाख एकोणतीस हजार पाचशे एकोणऐंशी फक्त) इतका निधी या शासन निर्णयाव्दारे वितरीत करण्यात येत आहे.
२. सदर खर्च सन २०१९ - २० या वित्तीय वर्षात मागणी क्र. एक्स- १, योजनेत्तर, २२३५, सामाजिक सुरक्षा व कल्याण ०२ समाजकल्याण १०२, बाल कल्याण (०२) (०४) महाराष्ट्र राज्य समाजकल्याण मंडळाला सहायक अनुदान (२२३५ बी ९४२ ) या लेखाशिर्षांतर्गत ३१ सहायक अनुदाने (वेतनेत्तर) या उद्दिष्टाकरिता अर्थसंकल्पित वितरीत तरतूदीतून भागविण्यात यावा.
३. सदर निधी महाराष्ट्र राज्य समाजकल्याण बोर्डास वितरित करण्यासाठी जिल्हा महिला व बाल विकास अधिकारी, मुंबई उपनगर यांना आहरण व संवितरण अधिकारी म्हणून घोषित करण्यात येत आहे.
४. हा शासन निर्णय वित्त विभागाच्या क्र. अर्थसं-२०१९/प्र.क्र.४४ / अर्थ-३, दि. १ एप्रिल, २०१९ रोजीच्या परिपत्रकातील परिच्छेद क्र. ५ ते १७ मधील मार्गदर्शक सूचना व त्या विभागाने दिलेल्या सहमतीस अनुसरुन निर्गमित करण्यात येत आहे.