# Page 1
केंद्र पुरस्कृत मिशन शक्ती योजनेंतर्गत
शक्तीसदन या उपयोजनेमध्ये अडचणीत व
अनैतिक व्यापारात अडकलेल्या महिलांना
सहाय्य व पुनर्वसन करणाऱ्या भगिनी
निवेदिता प्रतिष्ट्ठान, सांगली या स्वयंसेवी
संस्थेच्या युनिटला "शक्ती सदन" म्हणून
मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक केंपुयो-२०२५/प्र.क्र.५५/का-०३
नवीन प्रशासन भवन, तिसरा मजला, मादाम कामा मार्ग,
हुतात्मा राजगुरु चौक, मंत्रालय, मुंबई-४०००३२.
दिनांक : १४ नोव्हेंबर, २०२५
वाचा :-
१.महिला व बाल विकास मंत्रालय, केंद्र शासन यांचे पत्र क्र. DO No. WW-२३/१/२०२१-
WW, दि. १४ जुलै, २०२२.
२.महिला व बाल विकास विभाग शासन निर्णय क्र. कॅपुयो-२०२२/प्र.क्र.१२५/का-०३.
दि. २९ मार्च, २०२३.
३.महिला व बाल विकास विभाग शासन निर्णय क्र. केंपुयो-२०२२/प्र.क्र.१२५/का-०३,
दि. ०७ मार्च, २०२४.
४.महिला व बाल विकास विभाग शासन निर्णय क्र. केंपुयो-२०२२५प्र.क्र.५५/का-०३,
दि. १३ मार्च, २०२४.
प्रस्तावना :-
केंद्र पुरस्कृत "स्वाधार" व "उज्ज्वला" या योजना मिशन शक्ती या केंद्र पुरस्कृत योजनेंतर्गत
"शक्ती सदन" या उपयोजनेमध्ये विलीन करण्यास वाचा क्र. १ अन्वये निदेशित केले आहे. यानुषंगाने सन
२०२२-२३ पासुन राज्यात "शक्ती सदन" योजना राबविण्यास वाचा क्र. २ येथील शासन निर्णयान्वये
मान्यता देण्यात आली आहे. तसेच वाचा क्र. ३ येथील शासन निर्णयान्वये शक्तीसदन योजनेच्या
अंमलबजावणीकरीता प्रशासकीय व इतर बाबी निश्चित करण्यात आल्या आहेत. केंद्र पुरस्कृत मिशन
शक्ती योजनेंतर्गत शक्ती सदन या उपयोजनेमध्ये राज्यातील अडचणीत व अनैतिक व्यापारात
अडकलेल्या महिलांना सहाय्य व पुनर्वसन करणाऱ्या स्वयंसेवी संस्थांच्या युनिटला "शक्ती सदन" म्हणुन
मान्यता देण्याची शिफारस केंद्र शासनास करण्यात आली होती. त्यानुसार सदर स्वयंसेवी संस्थांच्या
युनिटला केंद्र शासनाने शक्ती सदन म्हणुन मंजुरी दिलेली आहे. केंद्र शासनाने शक्तीसदन
योजनेअंतर्गत मंजुर केलेल्या २५ शक्तीसदन स्वयंसेवी संस्थापैकी २१ स्वयंसेवी संस्थांच्या युनिटने
शक्तीसदन योजनेचे निकष पुर्तता केल्याने वाचा क्र.४ येथील शासन निर्णयान्वये "शक्ती सदन" म्हणुन
# Page 2
मान्यता देण्यात आली आहे. उर्वरित संस्थाना शक्तीसदन योजनेचे निकष पुर्तता करण्याची संधी देण्यात
आली होती. त्यानुसार, भगिनी निवेदिता प्रतिष्ट्ठान, सांगली या संस्थेने शक्तीसदन योजनेच्या निकष
पुर्तता केल्याने सदर संस्थेच्या युनिटला “शक्तीसदन” म्हणून मान्यता देण्याची बाब शासनाच्या
विचाराधीन होती.
शासन निर्णय :-
केंद्र पुरस्कृत मिशन शक्ती या योजनेंतर्गत "शक्ती सदन" या उपयोजनेअंतर्गत अडचणीत व
अनैतिक व्यापारात अडकलेल्या महिलांना सहाय्य व पुनर्वसन करणाऱ्या भगिनी निवेदिता प्रतिष्ट्ठान,
सांगली या स्वयंसेवी संस्थेच्या युनिटला "शक्ती सदन" म्हणुन मान्यता देण्यात येत आहे.
२. शक्तीसदन योजनेअंतर्गत अडचणीत व अनैतिक व्यापारात अडकलेल्या महिलांना सहाय्य व
पुनर्वसन करणाऱ्या सदर संस्थेच्या युनिटला “शक्ती सदन” म्हणून देण्यात आलेली मान्यता ही
आदेशाच्या दिनांकापासुन पाच वर्षासाठी राहील. पाच वर्षानंतर या संस्थेच्या युनिटची तपासणी करुन
नुतणीकरणाबाबतचा निर्णय शासनस्तरावरुन घेण्यात येईल. तसेच सदर स्वयंसेवी संस्थेच्या युनिटमध्ये
अनुचित प्रकार घडल्यास किंवा केंद्र शासनाच्या मार्गदर्शक सुचनांनुसार अथवा वाचा क्र. २ येथील शासन
निर्णयातील तरतुदीनुसार संस्थेचे युनिट चालविण्यात येत नसल्यास त्याबाबतचा अहवाल आयुक्त,
महिला व बाल विकास, पुणे यांचेमार्फत शासनास सादर करण्यात यावा. सदर संस्थेच्या युनिटची शक्ती
सदन म्हणुन मान्यता रद्द करण्याचे सर्व अधिकार शासनास राहतील.
३. सदर स्वयंसेवी संस्थेने त्यांच्या शक्ती सदन युनिटची "सक्षम" पोर्टलवर नोंदणी करुन
सद्यस्थितीत दाखल असलेल्या सर्व प्रवेशितांची माहिती भरणे अनिवार्य आहे. तसेच या पुढे संस्थेत
दाखल होणाऱ्या प्रवेशितेची सर्व आवश्यक माहिती प्रवेशिता संस्थेत दाखल झाल्याच्या दिनांकापासुन
दोन दिवसात सक्षम पोर्टलवर करणे बंधनकारक राहील. सदर संस्थेचे मुल्यनिर्धारण करीत असताना
संस्थेमार्फत "सक्षम" पोर्टलवर नोंदणी केलेल्या प्रवेशितांच्याच आधारे करण्यात यावे.
४. सदर संस्थेच्या युनिटमधील कर्मचारी व पदाधिकारी यांना सक्षम पोर्टलच्या अनुषंगाने प्रशिक्षण
देण्याची जबाबदारी आयुक्त, महिला व बाल विकास, महाराष्ट्र राज्य, पुणे यांची राहील.
५. सदर संस्थेनी त्यांचे शक्ती सदन युनिट केंद्र व राज्य शासनाने यापुर्वी निर्गमित केलेल्या व
वेळोवेळी निर्गमित करण्यात येणाऱ्या आदेश/निर्णयानुसार अंमलबजावणी करणे बंधनकारक राहील.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3