# Page 1
बालकामगार कल्याण योजना (Scheme for Welfare of working Children) या केंद्र पुरस्कृत योजनेसाठी सन २०१५-१६ चा निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक : डब्ल्युडब्ल्युसी-२०२१/प्र.क्र.१३३/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- ०८ फेब्रुवारी, २०२२.
वाचा :- १. महिला व बाल विकास मंत्रालय, केंद्र शासन यांचे क्र. एफ क्र. १-२/२००७-सीडल्ब्यु || दि. १३.०१.२०१७ चे पत्र
२. महिला व बाल विकास मंत्रालय, केंद्र शासन यांचे क्र. एफ क्र. १-२/२००७-सीडल्ब्यु-।। दि. ३१.०१.२०१७ चे पत्र
३. महिला व बाल विकास मंत्रालय, केंद्र शासन यांचे क्र. एफ क्र. १-२/२००७-सीडल्ब्यु-॥ दि. ३१.०३.२०१७ चे पत्र
४. महिला व बाल विकास मंत्रालय, केंद्र शासन यांचे क्र. एफ क्र. २८/१/२०१७-सीडल्ब्यु || दि. २६.१०.२०२१ चे पत्र.
५. महिला व बाल विकास विभाग शासन निर्णय क्रमांक डब्ल्युडब्ल्युसी-२०१८/प्र.क्र.०१/ का- ०३ दि. २३.०८.२०१८
प्रस्तावना: केंद्र शासन पुरस्कृत काळजी व संरक्षणाची गरज असलेल्या बालकांसाठी “बालकामगार कल्याण योजना (Scheme for Welfare of working Children)” ही योजना राज्यातील विविध जिल्ह्यांमध्ये राबविण्यात येत होती. सदरील योजनेंतर्गत मान्यता प्राप्त संस्थांमार्फत बाल कामगार, शाळाबाह्य मुले, वाहन दुरुस्ती/गॅरेजवर काम करणारी मुले, घरकाम करणारी मुले इ. लाभार्थ्यांना अनौपचारिक शिक्षण, व्यवसाय व प्रशिक्षण देवून समाजाच्या मुख्य प्रवाहात आणले जाते. या योजनेंतर्गत प्रशिक्षण कालावधी दरम्यान संस्थेतील लाभार्थ्यांना अल्पोपहार, वैद्यकीय सुविधा, मनोरंजन, क्रिडा सुविधा इ. सुविधा पुरविल्या जातात. व त्यांचे पुनर्वसन केले जाते. सदर योजनेअंतर्गत केंद्रशासन व संबंधित स्वंयसेवी संस्था यांचा हिस्सा ९०:१० असा असून राज्य शासनाकडून संबंधित संस्थांची शिफारस केंद्र शासनास करण्यात येत होती. त्यानुसार केंद्राकडून संबंधित संस्थेस दोन हप्त्यांमध्ये (प्रत्येकी ४,६५,६६०/-) थेट अनुदान वितरीत करण्यात येत होते.
तथापि, संदर्भीय क्र २ च्या पत्रान्वये सदर योजना सन १ एप्रिल,२०१७ पासून बंद करण्यात आली आहे. तसेच संदर्भीय क्र. ३ नुसार सन २०१५ -१६ मध्ये कार्यरत असणा-या संस्थांना देय असणारा अनुदानाचा निधी (एकूण रु १,७७,२९,२८०/-) राज्य स्तरावरून वाचा क्र. ५ अन्वये १९ संस्थांना वितरीत करण्यात आला आहे. आता केंद्र शासनाच्या संदर्भीय क्र. ४ मधील प्राप्त पत्रान्वये सन २०१५-१६ मध्ये कार्यरत असणाऱ्या उर्वरीत ०५ संस्थांना देय असणारा ( एकूण रु.४६,६५,६००/-) (अक्षरी रु. छेचाळीस लक्ष, पासष्ट हजार, सहाशे रुपये फक्त) इतका निधी २२३५ सी ११६ या लेखाशिर्षाखाली आयुक्त, महिला व बाल विकास, पुणे यांना वितरीत करण्याची बाब शासनाच्या विचाराधीन होती.
शासन निर्णय:
केंद्र शासन पुरस्कृत “बालकामगार कल्याण योजना (Scheme for Welfare of working Children)” योजनेंतर्गत कार्यरत संस्थांना केंद्र शासनाच्या मार्गदर्शक सुचनांमधील अटीच्या अधीन २२३५
# Page 2
शासन निर्णय क्रमांकः डब्ल्युडब्ल्युसी-२०२१/प्र.क्र.१३३/का-०३
सी ११६ या लेखाशीर्षाखाली सोबत जोडलेल्या प्रपत्र-अ मधील ०५ संस्थांना एकूण रु.४६,६५,६००/-(अक्षरी रु. छेचाळीस लक्ष, पासष्ट हजार, सहाशे रुपये फक्त) इतका निधी आयुक्त, महिला व बाल विकास, पुणे यांना वितरीत करण्यास शासन मान्यता देण्यात येत आहे.
उपरोक्त प्रयोजनाकरिता आयुक्त, महिला व बाल विकास, पुणे यांना संनियंत्रक तसेच आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र शासनास सादर करण्यात यावे.
२. हा खर्च मागणी क्रमांक एक्स-१, २२३५, सामाजिक सुरक्षा व कल्याण, ०२, समाजकल्याण, १९९ अशासकीय संस्थांना सहाय्य, (००) (०४) बाल कामगार कल्याण योजना (केंद्र हिस्सा ९० टक्के), (२२३५ सी ११६) ३१ सहाय्यक अनुदान (वेतनेत्तर) या लेखाशिर्षाखाली सन २०२१-२२ या वित्तीय वर्षाकरिता मंजूर असलेल्या तरतुदीतुन भागविण्यात यावा.
३. सदर निधी परिशिष्ट- अ मध्ये नमूद केलेल्या ०५ संस्थांना नमूद केल्यानुसार पुढील ७ दिवसाच्या आत संबंधीत स्वयंसेवी संस्थेच्या बँक खात्यामध्ये ECS व्दारे (ऑनलाईन) थेट जमा करण्यात येईल, याबाबतची दक्षता आयुक्त, महिला व बाल विकास, पुणे यांनी घ्यावी.
४. हा शासन निर्णय वित्त विभाग अनौपचारिक संदर्भ क्र. ३०/व्यय-६ दि. ०१.०२.२०२२ अन्वये निर्गमित करण्यात येत आहे.
# Page 3
# Page 4