# Page 1
अंगणवाडी सेविका / मदतनीस / मिनी अंगणवाडी सेविका यांचे मानधन अदा करण्यासाठी अर्थसंकल्पित केलेला निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८/प्र.क्र.१४८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ जुलै, २०१८
वाचा :- महिला व बाल विकास विभाग, शासन निर्णय क्र. एबावि-२०१८/प्र.क्र.१४८/का.६, दिनांक ७ एप्रिल २०१८
शासन निर्णय : महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. अंगणवाडी सेविका / मदतनीस / मिनी अंगणवाडी सेविका यांना देण्यात येणाऱ्या मानधानासाठी सन २०१८-१९ मध्ये अर्थसंकल्पित केलेला निधी वितरीत करण्याची बाब शासनाच्या विचाराधीन होती.
२. एकात्मिक बाल विकास सेवा योजना ही केंद्र पुरस्कृत योजना असून केंद्र व राज्य हिश्याचे निधीचे प्रमाण ६० : ४० असे आहे. केंद्र शासनाकडून निधी प्राप्त झाल्याशिवाय अर्थसंकल्पित केलेली Shadow तरतूद खर्च करु नये अशा वित्त विभागाच्या सूचना आहेत.
केंद्र शासनाकडून वेळेत निधी प्राप्त होत नसल्यामुळे अंगणवाडी सेविकांचे मानधन वेळेत अदा करणे शक्य होत नाही. यास्तव मानधनाची रक्कम उणे प्राधिकार पत्रावर काढण्यास
मान्यता देण्याबाबत वित्त विभागास विनंती करण्यात आली होती. अपर मुख्य सचिव (वित्त) यांच्या अध्यक्षतेखाली दिनांक २ जून २०१७ रोजी वित्त विभागाने बैठकीचे आयोजन केलेले होते. सदर बैठकीत सेविकांच्या मानधनाची अर्थसंकल्पित केलेली रक्कम केंद्र शासनाकडून निधी प्राप्त झाला नसला तरी खर्च करण्यास विभागास परवानगी देण्याचा निर्णय घेण्यात आलेला आहे.
३. अंगणवाडी सेविका / मदतनीस / मिनी अंगणवाडी सेविका यांना देण्यात येणाऱ्या मानधानासाठी सन २०१८-१९ मध्ये अर्थसंकल्पीत केलेल्या निधीपैकी ७०% निधी खर्च करण्यासाठी आयुक्त, एकात्मिक बाल विकास सेवा योजना, नवी मुंबई यांना दिनांक ७ एप्रिल २०१८ च्या शासन निर्णयानुसार वितरीत करण्यात आलेला आहे. मानधन अदा करण्यासाठी निधी कमी पडत असल्यामुळे वित्त विभागाच्या सहमतीने राज्य
# Page 2
शासन निर्णय क्रमांक: एबावि-२०१८/प्र.क्र.१४८/का.६
लेखाशिर्षाखाली शिल्लक असलेला ३०% निधी खर्च करण्यास पुढीलप्रमाणे शासन मान्यता देत आहे.
(रुपये लाखात)
-----------------------------------------------------------------------------------------------
| लेखाशिर्ष | बाब | अर्थसंकल्पीत निधी | यापूर्वी वितरीत केलेलानिधी | आता वितरीत करण्यात येत असलेला निधी |
| २२३६१९४५ (राज्य) | ०२ मजूरी | २४१२५.०३ | १६८८८.०० | ७२३७.०३ |
-----------------------------------------------------------------------------------------------