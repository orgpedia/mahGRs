# Page 1
महिला व बाल विकास विभागातील क्षेत्रीय आस्थापनेवरील गट-ब संवर्गातील अधिकाऱ्यांचे वयाच्या ५०/५५ व्या वर्षानंतर सेवापुनर्विलोकन करणेबाबत....
महाराष्ट्र शासन
महिला व बाल विकास विभाग
शासन निर्णय क्र.मबाआ-२०२१/प्र.क्र.०३/का-७अ
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०५ मार्च, २०२१
संदर्भ:- १) शासन निर्णय सामान्य प्रशासन विभाग क्र.एलपीएल-२०१७/प्र.क्र.२१/का. पंधरा दि.१०/०६/२०१९.
२) शासन निर्णय महिला व बाल विकास विभाग क्र.मबाआ-२०१९/प्र.क्र.११०/का-७, दि.१३/०२/२०२०.
३) आयुक्त,महिला व बाल विकास आयुक्तालय,पुणे यांचे पत्र क्र.मबाविआ/आस्था/गट-अ पदोन्नती/५०-५५ माहिती/का-१/२०२०/१८७, दि.११.०१.२०२१
प्रस्तावना -
महाराष्ट्र नागरी सेवा (निवृत्ती वेतन) नियम १९८२ च्या नियम १०(४ )व ६५ नुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचाऱ्यांना वयाच्या ५०/५५ व्या वर्षी अथवा ३० वर्षे अर्हतकारी सेवा यापैकी जे अगोदर घडेल त्यावेळी त्यांचे सेवापुनर्विलोकन करुन त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्यानुषंगाने सामान्य प्रशासन विभागाने संदर्भ क्र.१ येथील दि.१०.६.२०१९ रोजीच्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केल्या आहेत. त्यास अनुसरुन महिला व बाल विकास विभागातील गट-ब (राजपत्रित) संवर्गातील अधिकारी यांच्या सेवापुनर्विलोकनाकरिता संदर्भ क्र.२ येथील दि.१३.२.२०२० रोजीच्या शासन निर्णयान्वये प्रधान सचिव (म. व बा.वि.) यांचे अध्यक्षतेखाली विभागीय पुनर्विलोकन समितीची स्थापना करण्यात आली आहे.
महिला व बाल विकास विभागातील क्षेत्रीय आस्थापनेवरील बाल विकास प्रकल्प अधिकारी (ग्रामीण)/अधिक्षक/निरीक्षक प्रमाणित शाळा/जिल्हा महिला व बाल विकास अधिकारी व तत्सम पदांच्या गट-ब संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा झालेल्या अधिकाऱ्यांच्या बाबतीत विभागीय पुनर्विलोकन समितीने त्यांचे सेवापुनर्विलोकनाबाबत केलेल्या शिफारशीच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय -
महिला व बाल विकास विभागातील क्षेत्रीय आस्थापनेवरील बाल विकास प्रकल्प अधिकारी (ग्रामीण)/अधिक्षक/निरीक्षक प्रमाणित शाळा/जिल्हा महिला व बाल विकास अधिकारी व तत्सम पदे या गट-ब संवर्गातील अधिकाऱ्यांमधील वयाच्या ५०/५५ व्या वर्षी अथवा ३० वर्षे अर्हताकारी सेवा झालेल्या सोबतच्या प्रपत्रातील अधिकारी सेवापुनर्विलोकनात पात्र पात्र ठरले असून त्यांच्या सेवा पुढे चालू ठेवण्यास मान्यता देण्यात येत आहे.
# Page 2
शासन निर्णय क्रमांकः मबाआ-२०२१/प्र.क्र.०३/का-७अ
२. सोबत जोडलेल्या प्रपत्रामध्ये नमूद अधिकाऱ्यांची सेवा ५०/५५ वर्षानंतर किंवा अर्हताकारी सेवेची ३० वर्षे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.
# Page 3