# Page 1
केंद्र पुरस्कृत स्वाधार योजनेसाठी सन २०१६-१७ साठी स्वयंसेवी संस्थांना देय असलेला निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक : स्वाधार-२०२१/प्र.क्र.२४७/का-०२
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- ०७ जानेवारी, २०२२
वाचा :-१. शासन निर्णय, महिला व बाल विकास विभाग, क्रमांक-/संकिर्ण-२०१७/प्र.क्र.२०८/ का-०२, दिनांक २३.०३.२०१८.
२. महिला व बाल विकास मंत्रालय, केंद्र शासन पत्र दिनांक २७ जून, २०१६ चे पत्र.
३. महिला व बाल विकास मंत्रालय, केंद्र शासन पत्र दिनांक २४.११.२०२१
प्रस्तावना : केंद्र पुरस्कृत स्वाधार योजनेंतर्गत राज्यातील निराधार निराश्रित, नैसर्गिक आपत्तीत / कौटुंबिक हिंसाचामध्ये बेघर झालेल्या महिलासांठी नवीन स्वाधारगृह योजना महिला व बाल विकास विभाग, शासन निर्णय २३ मार्च, २०१८ अन्वये सुरु करण्यात आली आहे. या योजनेंतर्गत अडचणीत सापडलेल्या महिलांना तसेच कौटुंबिक संघर्षामधील पीडित महिलांना व त्यांच्या बालकांना अन्न, वस्त्र, निवारा व वैद्यकीय मदत, कायदेविषयक समुपदेशन तसेच हेल्पलाईनव्दारे मार्गदर्शन, समुपदेशन सदर योजनेव्दारे करण्यात येते. केंद्र शासनाच्या नवीन “स्वाधारगृह योजना २०१५” च्या मार्गदर्शक सूचनानुसार या योजनेसाठी केंद्र हिस्सा ६०% राज्य हिस्सा ४०% करण्यात आला आहे. केंद्र शासनाच्या बदललेल्या निकषानुसार सुधारित स्वाधार योजना वाचा क्र. १ अन्वये कार्यान्वित करण्यात आली आहे.
२ केंद्र शासनाने वाचा क्र.०३ अन्वये स्वाधार योजनेंतर्गत देय असलेला निधी चालू आर्थिक वर्षामध्ये वितरणासाठी उपलब्ध करुन देण्यात आला आहे. त्याअनुषंगाने वित्त विभागाने वितरीत केलेल्या निधीच्या मर्यादेत स्वाधार योजनेंतर्गत केंद्र हिश्श्यापोटी राज्याच्या एकत्रित निधीमध्ये उपलब्ध असलेल्या निधीमधून सन २०१६-१७ या आर्थिक वर्षामध्ये कार्यरत असलेल्या १० संस्थांना स्वाधार योजनेंतर्गत देय असलेला निधी वितरीत करण्याची बाब शासनाच्या विचाराधीन होती.
शासन निर्णय : सन २०१९-२० या वर्षाकरिता “संकटग्रस्त पीडित महिलांना आधार देण्यासाठी व त्यांच्या पुनर्वसनासाठी” “नवीन स्वाधारगृह योजना २०१५” या योजनेंतर्गत केंद्र हिस्सा रु. ६४,०२,३७६.८/- व राज्य हिस्सा रु. ४२,६८,२५१.२/-असे एकूण रु.१,०६,७०,६२८/- इतके अनुदान आयुक्त महिला व बाल विकास, पुणे यांना वितरीत करण्यास मान्यता प्रदान करण्यात येत आहे.
२. सदर निधी अनुक्रमे सामाजिक सुरक्षा व कल्याण, ०२ समाजकल्याण, १०३, महिला कल्याण, ०२, स्वयंसेवी संस्थांना सहाय्य (०२) (०९) स्वाधार योजना (२२३५ सी ०८१) (केंद्र हिस्सा) व (०२) (१०) स्वाधार योजना (राज्य हिस्सा) २२३५ सी ०९२ या लेखाशिर्षाअंतर्गत ३१ सहाय्यक अनुदान वेत्तनेत्तर याबाबीखाली सन २०२१-२२ या आर्थिक वर्षामध्ये अर्थसंकल्पित करण्यात आलेल्या निधीमधून खर्च करण्यात यावा.
३. सदर निधी परिशिष्ट – अ मध्ये नमूद केलेल्या संस्थांना सदर परिशिष्टातील रकाना क्र. ३- व ४ मध्ये संस्थानिहाय नमुद केल्यानुसार पुढील ७ दिवसाच्या आत संबंधीत स्वयंसेवी संस्थेच्या बँक खात्यामध्ये ECS द्वारे (ऑनलाईन) थेट जमा करण्यात येईल, याबाबतची दक्षता आयुक्त, महिला व बाल विकास, पुणे यांनी घ्यावी.
# Page 2
शासन निर्णय क्रमांकः स्वाधार-२०२१/प्र.क्र.२४७/का-०२
४. आयुक्त, महिला व बाल विकास, पुणे यांना या योजनेकरिता सनियंत्रक तसेच आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र शासनास सादर करण्यात यावे.
५. हा शासन निर्णय वित्त विभागाचा अनौपचारिक संदर्भ क्र. ३०३/२०२१/व्यय-६ दि.२३.१२.२०२१ अन्वये निर्गमित करण्यात येत आहे.
# Page 3