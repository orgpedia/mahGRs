# Page 1
महिला व बाल विकास विभागाच्या सर्व योजनांची माहिती जनतेस एकाच ठिकाणी उपलब्ध व्हावी यासाठी जिल्हा स्तरावर “महिला व बाल विकास भवन" सुरु करण्याबाबत.
महाराष्ट्र शासन
महिला व बाल विकास विभाग
शासन निर्णय क्र. मबाआ-२०२०/प्र.क्र.१८/का-२
मंत्रालय, मुंबई-४०० ०३२
दिनांक : ०४ फेब्रुवारी, २०२१
वाचा: १) आयुक्त, महिला व बाल विकास, पुणे यांचे पत्र क्र.मबाविआ/बांधकाम/का-१०/९९० पुणे दिनांक २४.२.२०२०.
२) मा. उपमुख्यमंत्री, महाराष्ट्र राज्य, यांचे अध्यक्षतेखाली पार पडलेल्या दिनांक २७.२.२०२० रोजीच्या बैठकीतील निर्णय.
३) आयुक्त, महिला व बाल विकास, पुणे यांचे पत्र क्र.मबाविआ/बांधकाम/का-१०/२०२०-२१/४३०६, दिनांक १०.१२.२०२०.
प्रस्तावना:
महिला व बाल विकास विभागामार्फत राबविण्यात येणा-या योजनांच्या अंमलबजावणी करिता राज्यात एकूण ६ विभागीय उपआयुक्त कार्यालये, प्रत्येक जिल्हयात जिल्हा महिला व बाल विकास अधिकारी कार्यालय, बाल विकास प्रकल्प अधिकारी (नागरी) कार्यालय हे प्रत्येक जिल्हयात विविध ठिकाणी/जागांवर कार्यान्वयीत आहेत. महिला व बाल विकास विभागामार्फत राबविण्यात येणा-या विविध योजना, अधिनियम, शासन निर्णय, परिपत्रके इत्यादी बाबी तसेच शासनाच्या योजनांचा लाभ जनतेपर्यंत पोहोचण्यास व योजनांची माहिती सर्वसामान्यांस उपलब्ध होण्यास ब-याच अडचणी येतात. या सर्व बाबींचा विचार करता महिला व बाल विकास विभागाच्या सर्व योजनांची माहिती जनतेस एकाच ठिकाणी उपलब्ध व्हावी यासाठी जिल्हा स्तरावर “महिला व बाल विकास भवन” सुरु करण्याची बाब शासनाच्या विचाराधीन होती.
शासन निर्णय :
महिला व बाल विकास विभागाच्या सर्व योजनांची माहिती जनतेस एकाच ठिकाणी उपलब्ध व्हावी यासाठी दिनांक १५ ऑगस्ट २०२० पासून सर्व जिल्हयातील जिल्हा परिषदेच्या ठिकाणी प्रायोगिक तत्वावर “महिला व बाल विकास भवन” सुरु करण्यात आले आहे. सदर महिला व बाल विकास भवन मध्ये कौटुंबिक हिंसाचारापासून महिलांचे संरक्षण अधिनियम २००५ अंतर्गत पिडीत महिला व त्यांचे सोबतची बालके, विभागाद्वारे राबविल्या जाणा-या विविध योजनांचे अनुषंगाने येणारे लाभार्थी/नागरीक यांना तात्काळ योग्य सेवा पुरविण्यासाठी / मार्गदर्शन करण्यासाठी विभागातील अधिकारी/कर्मचारी यांची बैठक व्यवस्था करण्यात आली आहे. त्यांचे मार्फत महिला व बाल विकास विभागाच्या योजना, अधिनियम याबाबतची माहिती पुरविणे, सेवा पुरविणे / मार्गदर्शन केले जाते. सदर कार्यालयामध्ये जिल्हा कार्यक्रम अधिकारी, जिल्हा महिला व बाल विकास अधिकारी यांचा प्रतिनिधी, महिला आर्थिक विकास महामंडळ यांचे कर्मचारी, राज्य महिला आयोगाचे प्रतिनिधी इत्यांदींची नियुक्ती करण्यात आलेली आहे.
नियोजित “महिला व बाल विकास भवन” मध्ये महिला व बाल विकास विभागाच्या विविध क्षेत्रीय कार्यालयाचे प्रतिनिधी म्हणून नियुक्त करावयाचे अधिकारी/कर्मचारी यांची कर्तव्ये व जबाबदाऱ्या व त्यांच्यामार्फत पुरविण्यात येणाऱ्या सेवा याबाबतची माहिती सोबतच्या परिशिष्ट “अ” मध्ये नमूद केली आहे.
# Page 2
शासन निर्णय क्रमांकः मबाआ-२०२०/प्र.क्र.१८/का-२
सर्व जिल्हयातील जिल्हा परिषदेच्या ठिकाणी प्रायोगिक तत्वावर स्वरुपात सुरु करण्यात आलेल्या “महिला व बाल विकास भवन” येथे नियुक्त अधिकारी / कर्मचारी यांच्यामार्फत वरील प्रमाणे सेवा पुरविणे/ मार्गदर्शन करणेची कार्यवाही "महिला व बाल विकास भवन" इमारतीचे बांधकाम पूर्ण होऊन त्यामधील उपरोक्त नमूद सर्व कार्यालये कार्यान्वयीत होईपर्यंत सुरु राहील.
# Page 3
# Page 4