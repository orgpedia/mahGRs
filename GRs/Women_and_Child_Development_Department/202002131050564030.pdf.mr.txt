# Page 1
महिला व बाल विकास विभागातील क्षेत्रिय स्तरावरील गट-अ व गट-ब संवर्गातील
अधिकाऱ्यांकरीता विभागीय पुनर्विलोकन समिती स्थापन करण्याबाबत.
महाराष्ट्र शासन
महिला व बाल विकास विभाग
शासन निर्णय क्र.- - मबाआ - २०१९/प्र.क्र.११०/का.०७
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : १३ फेब्रुवारी, २०२०
वाचा:- शासन निर्णय सामान्य प्रशासन विभाग,क्र.एलपीएल २०१७/प्र.क्र.२१/का-१५,दि.१०/०६/२०१९.
निर्णय
महाराष्ट्र नागरी सेवा (निवृत्ती वेतन) नियम १९८२ च्या नियम १०(४) व ६५ च्या मधील तरतुदीनुसार महिला व बाल विकास विभागातील क्षेत्रिय स्तरावरील गट-अ व गट-ब संवर्गातील अधिकाऱ्यांच्या वयाच्या ५०/५५ वर्षापलीकडे किंवा अर्हताकारी सेवेची ३० वर्ष पूर्ण झाल्यानंतर त्यांची सेवेत राहण्याची पात्रापात्रता तपासण्यासाठी वाचा क्रमांक येथील सामान्य प्रशासन विभागाच्या शासन निर्णयातील तरतूदीनुसार खालील प्रमाणे समिती स्थापन करण्यात येत आहे.
विभागीय पुनर्विलोकन समिती -
------------------------------------------------------
| १ | अध्यक्ष | सचिव/प्रधान सचिव/अपर मुख्य सचिव, मवबाविवि |
| २ | सदस्य | सह सचिव/उपसचिव (क्षेत्रिय आस्थापना),मवबाविवि |
| ३ | सदस्य | सह सचिव/उपसचिव,मवबाविवि |
| ४ | सदस्य सचिव | अवर सचिव (क्षेत्रिय आस्थापना), मवबाविवि |
------------------------------------------------------
सदर समितीने वाचा क्रमांक येथील सामान्य प्रशासन विभागाच्या शासन निर्णयामधील तरतूदी विचारात घेऊन कार्यवाही करावी.