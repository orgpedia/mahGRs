# Page 1
अंगणवाडी सेविका / मदतनीस / मिनी अंगणवाडी सेविका यांचे मानधन अदा करण्यासाठी अर्थसंकल्पित केलेला निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.१४८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २८ डिसेंबर, २०१८
वाचा :- (१) महिला व बाल विकास विभाग, शासन निर्णय क्र.एबावि-२०१८/प्र.क्र.१४८/का.६, दि.७ एप्रिल २०१८ (२) महिला व बाल विकास विभाग, शासन निर्णय क्र.एबावि-२०१८/प्र.क्र.१४८/का.६, दि. ६ जुलै २०१८ (३) महिला व बाल विकास विभाग, शासन निर्णय क्र.एबावि-२०१८/प्र.क्र.१४८/का.६, दि. ३० ऑगस्ट २०१८
शासन निर्णय
महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना आयुक्त,एकात्मिक बाल विकास सेवायोजन, नवी मुंबई या कार्यालयाकडून राबविण्यात येत आहे. अंगणवाडी सेविका/मदतनीस/मिनी अंगणवाडी सेविका यांना देण्यात येणा-या मानधानासाठी सन २०१८-१९ मध्ये अर्थसंकल्पित केलेला निधी वितरीत करण्याची बाब विचाराधीन होती.
२. एकात्मिक बाल विकास सेवा योजना ही केंद्र पुरस्कृत योजना असून केंद्र व राज्य हिश्याचे निधीचे प्रमाण ६०:४० असे आहे. अंगणवाडी सेविका/मदतनीस/मिनी अंगणवाडी सेविका यांना देण्यात येणा-या मानधानासाठी सन २०१८-१९ मध्ये अर्थसंकल्पीत केलेल्या निधीपैकी ७०% निधी खर्च करण्यासाठी आयुक्त,एकात्मिक बाल विकास सेवा योजना, नवी मुंबई यांना दिनांक ७ एप्रिल २०१८ च्या शासन निर्णयान्वये निधी वितरीत करण्यात आलेला आहे. मानधन अदा करण्यासाठी निधी कमी पडत असल्यामुळे राज्य लेखाशिर्षाखाली अर्थसंकल्पित असलेला निधी वित्त विभागाच्या मान्यतेने दिनांक ६ जुलै २०१८ च्या शासन निर्णयान्वये वितरीत करण्यात आलेला आहे. मानधनासाठी निधी कमी पडत असल्यामुळे जुलै-२०१८ च्या पावसाळी अधिवेशनात पुरवणी मागणी प्रस्ताव सादर करण्यात आला होता. मंजूर पुरवणी मागणीच्या निधीपैकी ७०% निधी खर्च करण्यास वित्त विभागाने मंजूरी दिली होती. त्यानुसार केंद्र व राज्य लेखाशिर्षाखाली अर्थसंकल्पित केलेली व शिल्लक असलेली ३०% निधी APIP च्या प्रमाणात खर्च करण्यास वित्त विभागाने मंजूरी दिल्यानुसार दिनांक ३० ऑगस्ट २०१८ च्या शासन निर्णयान्वये निधी वितरीत करण्यात आलेला होता. माहे डिसेंबर-२०१८ चे मानधन अदा करण्यासाठी काही प्रमाणात निधी कमी पडत असल्यामुळे मानधनासाठी अर्थसंकल्पित केलेला पुढील लेखाशिर्षाखाली शिल्लक असलेला १००% निधी एकुण रुपये २३७८८.९३ लाख ( रुपये दोनशे सदोत्तीस कोटी अठयाऐंशी लाख त्रयाण्णव हजार फक्त ) इतका निधी खर्च करण्यास शासन मान्यता देत आहे.
# Page 2
शासन निर्णय क्रमांक: एबावि-२०१८/प्र.क्र.१४८/का.६
(रुपये लाखात)
------------------------------------------------------------------------------------------------------------------------------------------------------------------------------------------
| लेखाशिर्ष | बाब | मानधनासाठी केंद्राकडे सादर केलेला APIP | केंद्राने मंजूर  |  केलेला APIP | अर्थसंकल्पीत निधी | यापूर्वी वितरीत केलेला निधी | आता या शासन निर्णयान्वये वितरीत करण्यात येत असलेला निधी |
| २२३६१९०९ (केंद्र) | ०२ मजूरी | ३३६८९.६८  |  | ३२११२.७५ | ३७५००.०० | ३२११२.०० | ५३८८.०० |
| २२३६१९१८ (राज्य) | ०२ मजूरी | २२४५९.७९ | २१४०८.५० | २५०००.०० | २१४०८.०० | ३५९२.०० |
| २२३६१९४५ (राज्य) जुलै-१८ पुरवणी मागणी | ०२ मजूरी |  |  | २४१२५.०३ + ४९३६४.०० ७३४८९.०३ | ५८६८०.१० | १४८०८.९३ |
| एकुण |  |  | १३५९८९.०३ | ११२२००.१० | २३७८८.९३ |
------------------------------------------------------------------------------------------------------------------------------------------------------------------------------------------
हा शासन निर्णय नियोजन व वित्त विभागाच्या सहमतीने वित्त विभाग अनौ. संदर्भ क्र.२७६/व्यय-६, दिनांक २८/१२/२०१८ अन्वये मिळालेल्या मान्यतेनुसार निर्गमित करण्यात येत आहे.