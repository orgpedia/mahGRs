# Page 1
सराईत अपराधी व अपराधी परिविक्षा योजनेस सन २०२३-२४ या अर्थसंकल्पीय वर्षातील निधी वितरीत करण्याबाबत
महाराष्ट्र शासन
महिला व बाल विकास विभाग
शासन निर्णय क्र. अपअ-२०२३/प्र.क्र.३९/का-९
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक- ०७ ऑगस्ट, २०२३
वाचा-१. वित्त विभागाचे शासन परिपत्रक क्र.अर्थसं-२०२३/प्र.क्र.४०/अर्थ-३ दि.१२ एप्रिल, २०२३ २. शासन निर्णय क्र. अपअ-२०२३/ प्र.क्र.३९/ का-९, दिनांक-२६/६/२०२३
प्रस्तावना - केंद्र शासनाचा १९५८ चा अधिनियम व महाराष्ट्र अपराधी परिविक्षा अधिनियम, १९५८ अंतर्गत ही योजना राबविण्यात येते. मा. न्यायालयाच्या आदेशानुसार मुक्त केलेले परिविक्षाधीन / मुक्त बंदी / कारागृहातील शिक्षा भोगत असलेले बंदी यांनी शासनाकडे पुनर्वसनासाठी मागणी केल्यास त्यांना दि. १४/१०/२०१६ व दि.
१३/०६/२०१८ रोजीच्या शासन निर्णयानुसार रु.२५,०००/- पर्यंत सहायक अनुदान वस्तूरुपाने दिले जाते.
शासन निर्णय महिला व बाल विकास विभागांतर्गत “सराईत अपराधी व अपराधी परिविक्षा योजना” या योजनेस सन २०२३-२४ या अर्थसंकल्पीय वर्षात मागणी क्र.एक्स-१, २२३५, सामाजिक सुरक्षा व कल्याण, १०६ सुधार सेवा, (०१) सराईत अपराधी व अपराधी परिवीक्षा योजना, (०१) (०१) सराईत अपराधी व अपराधी परिवीक्षा योजना (कार्यक्रम) (२२३५-०११३) या लेखाशीर्षाखाली ३१ सहाय्यक अनुदाने (वेतनेतर) या उद्दिष्टासाठी रु.४०.०० लक्ष (रु. चाळीस लक्ष फक्त) इतका निधी अर्थसंकल्पित असून संदर्भ क्र. २ अन्वये रु.०४.०० लक्ष इतका निधी वितरीत करण्यात आलेला आहे. आता वित्त विभागाच्या मान्यतेने या शासन निर्णयाद्वारे रु.१४.०० लक्ष (रु. चौदा लक्ष फक्त) निधी आयुक्त, महिला व बाल विकास आयुक्तालय, महाराष्ट्र राज्य, पुणे यांना वितरीत करण्यात येत आहे.
२. वित्त विभागाच्या दि. १२/४/२०२३ रोजीच्या शासन निर्णयासोबतच्या परिशिष्टातील अ.क्र.९ मध्ये नमूद अटी/शर्तीची पुर्तता करण्याची दक्षता घेण्यात यावी.
३. सदर निधी महाराष्ट्र अर्थसंकल्पीय नियमपुस्तिका व वित्तीय अधिकार नियमपुस्तीकेमध्ये उल्लेख केलेल्या अटी व शर्तीचे पालन करुन खर्च करण्यात यावा. सदर निधीसाठी नियंत्रक अधिकारी म्हणून आयुक्त, महिला व बाल विकास आयुक्तालय, महाराष्ट्र राज्य, पुणे हे राहतील. सदर निधी ज्या प्रयोजनासाठी आहे त्याच प्रयोजनासाठी खर्च होईल व खर्च झालेल्या निधीचे उपयोगिता प्रमाणपत्र शासनास त्वरीत सादर करण्यात येईल याची संबंधितांनी दक्षता घ्यावी.
# Page 2
शासन निर्णय क्रमांक: अपअ-२०२३/प्र.क्र.३९/का-९
४. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र. २१६/व्यय-६, दि. १४/०७/२०२३ अन्वये निर्गमित करण्यात येत आहे.