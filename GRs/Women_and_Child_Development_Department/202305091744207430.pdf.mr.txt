# Page 1
पुण्यश्लोक अहिल्यादेवी होळकर स्त्री शक्ती समाधान शिबीर आयोजित करण्यास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- मकक-२०२३/प्र.क्र.१५/का-१५
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक-०९ मे, २०२३.
प्रस्तावना -
राज्यातील महिलांकरिता शासनाच्या विविध विभागांमार्फत राबविण्यात येत असलेल्या योजनांची माहिती महिलांना उपलब्ध करुन देण्याच्या अनुषंगाने तसेच त्यांच्या स्थानिक समस्यांचे निराकरण करण्यासाठी एक व्यासपीठ उपलब्ध करुन देण्याकरिता कार्यक्रम राबविण्याबाबत मा.मंत्री, महिला व बाल विकास यांचेकडून सूचना प्राप्त झाल्या होत्या. त्यास अनुसरुन राज्यातील प्रत्येक तालुका स्तरावर व बृहन्मुंबई महानरपालीका क्षेत्रामध्ये वॉर्ड स्तरावर माहे मे, २०२३ या महिन्यामध्ये पुण्यश्लोक अहिल्यादेवी होळकर स्त्री शक्ती समाधान शिबीर हा महिला विशेष कार्यक्रम राबविण्याचे विचाराधीन होते.
शासन निर्णय -
राज्यातील महिलांकरिता शासनाच्या विविध विभागांमार्फत राबविण्यात येत असलेल्या योजनांची माहिती महिलांना उपलब्ध करुन देण्याच्या अनुषंगाने तसेच त्यांच्या स्थानिक समस्यांचे निराकरण करण्यासाठी प्रत्येक तालुका स्तरावर व बृहन्मुंबई महानरपालीका क्षेत्रातील प्रत्येक वॉर्डमध्ये पुण्यश्लोक अहिल्यादेवी होळकर स्त्री शक्ती समाधान शिबीर हा महिला विशेष कार्यक्रम राबविण्यास शासन मान्यता देण्यात येत आहे.
२. त्यानुषंगाने राज्यातील तालुका स्तरावर तहसीलदार यांचे अध्यक्षतेखाली तर बृहन्मुंबई महानगरपालीका क्षेत्रामध्ये संबंधित प्रभागाच्या महानगरपालिकेच्या प्रमुख अधिकाऱ्यांच्या अध्यक्षतेखाली सदर सदर शिबीर कार्यक्रम आयोजित करण्यात यावे.
३. या कार्यक्रमाच्या अंमलबजावणीकरिता महिला व बाल विकास विभागाकडून आयुक्त, महिला व बाल विकास, पुणे यांचेमार्फत प्रत्येक तालुक्याकरिता व बृहन्मुंबई महानगरपालिकेतील प्रभागाकरिता ₹५०.०० हजार याप्रमाणे निधी उपलब्ध करुन देण्यात येईल. सदर निधीमधून या कार्यक्रमाकच्या प्रसिध्दी तसेच अनुषंगिक खर्च भागविण्यात यावा.
४. सदर कार्यक्रमाच्या मार्गदर्शक सूचना सोबत जोडलेल्या परिशिष्ट-अ नुसार राहतील. त्यानुसार सर्व संबंधित अधिकाऱ्यांनी या कार्यक्रमाची यशस्वी अंमलबजावणी करावी.
५. जिल्हाधिकारी यांनी या कार्यक्रमाच्या अंमलबजावणीकरिता जिल्हयातील / तालुका स्तरावरील विविध विभागांच्या संबंधित अधिकाऱ्यांना आवश्यक त्या सूचना द्याव्यात, व या शिबीर कार्यक्रमाची योग्य प्रकारे अंमलबजावणी होत आहे याबाबत दक्षता घेण्यात यावी. प्रसंगतः काही निवडक ठिकाणी प्रत्यक्ष पाहणी करुन मार्गदर्शन करावे.
# Page 2
शासन निर्णय क्रमांकः मकक-२०२३/प्र.क्र.१५/का-१५
६. सदर कार्यक्रम पार पाडल्यानंतर जिल्हाधिकारी यांनी तालुका निहाय अहवाल आयुक्त, महिला व बाल विकास, पुणे यांचेकडे सादर करावा. सदर अहवालाच्या आधारे मुल्यांकन करुन राज्यातील यशस्वी कार्यक्रम राबविलेल्या प्रथम ३ जिल्ह्यांना मा.मुख्यमंत्री / मा.उपमुख्यमंत्री / मा.मंत्री, महिला व बाल विकास यांच्या शुभहस्ते सार्वजनिक कार्यक्रमामध्ये सन्मानित करण्यात येईल.
# Page 3
# Page 4