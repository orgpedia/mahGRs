# Page 1
मौजे हडपसर, ता. हवेली, जि. पुणे येथील गट क्र.५७ मधील २४ हेक्टर २४ आर या ठिकाणी नवीन संरक्षक भिंत बांधणे या कामाच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०२२/प्र.क्र.२८/का.७-अ,
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक: १४.०६.२०२२.
वाचा : आयुक्त, महिला व बाल विकास, पुणे यांचे पत्र, क्रमांक: मबाविआ/बांधकाम/का-१०/२०२१-२२/३३१३ दि.३०.०७.२०२१,
प्रस्तावना: आयुक्त, महिला व बाल विकास, पुणे यांनी महिला व बाल विकास विभागाच्या मालकीच्या मौजे हडपसर, ता.हवेली,जि.पुणे येथील गट क्र.५७ मधील २४ हेक्टर २४ आर या जागेच्या सुरक्षेच्या दृष्टीने नवीन संरक्षक भिंत बांधण्यासाठी शासनास सादर केलेल्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
महिला व बाल विकास विभागाच्या मालकीच्या मौजे हडपसर, ता. हवेली, जि. पुणे येथील गट क्र. ५७ मधील २४ हेक्टर २४ आर या जागेच्या सुरक्षेच्या दृष्टीने नवीन संरक्षक भिंत बांधण्यासाठी आयुक्त, महिला व बाल विकास यांनी शासनास सादर केलेल्या रु.३,९१,६४,१७७/- (रुपये तीन कोटी एक्क्यान्नव लक्ष चौसष्ठ हजार एकशे सत्त्याहत्तर फक्त) इतक्या अंदाजित खर्चाच्या कामास खालील अटींच्या अधीन राहून प्रशासकीय मान्यता देण्यात येत आहे:
१) सदर प्रस्तावातील कामांचे बांधकाम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच काम सुरु करावे.
२) ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि. १०.०१. २०१४ मधील मार्गदर्शक तत्वानुसार कार्यवाही करण्यात यावी.
४) काम सुरु करण्यापूर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
५) सार्वजनिक बांधकाम विभाग, शासन निर्णय क्र.बीडीजी-२०१७/प्र.क्र.६० / इमारती-२, दि. ०७.०७.२०१७ मधील तरतुदीनुसार कार्यवाही करण्यात यावी.
# Page 2
शासन निर्णय क्रमांकः मबाआ-२०२२/प्र.क्र.२८/का.७-अ,
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन निविदा सूचना प्रसिध्द करण्यात यावी.
७) योजनेची अंमलबजावणी करताना प्रचलित शासन निर्णय, नियम, सीव्हीसी तत्वे, वित्तीय मर्यादा व विहित निविदा कार्यपध्दती अनुसरण्यात यावी.
२. सदर कामावर होणारा खर्च मागणी क्र. एक्स-३, ४२३५, सामाजिक सुरक्षा व कल्याण यांवरील भांडवली खर्च, ०२, समाज कल्याण, (००) (०१) मोठी बांधकामे, ५३ मोठी बांधकामे (४२३५-०२०६) या लेखाशीर्षाखाली खर्ची टाकण्यात यावा.
३. सदर आदेश मुख्य अभियंता, पुणे यांनी दिलेल्या तांत्रिक मान्यतेनुसार तसेच, सार्वजनिक बांधकाम विभाग, शासन परिपत्रक क्रमांक संकीर्ण-२०१९ / प्र.क्र.१० / इमा-२, दि.२५.९.२०१९ आणि नियोजन विभाग, परिपत्रक, क्र. ससमा - २०१० / प्र.क्र.४८ / भाग-१ / का-१४६१, दि.११.६.२०१८ अन्वये विभागास असलेल्या अधिकारानुसार व वित्त विभाग, शासन निर्णय, क्र. विअप्र-२०१३ / प्र.क्र.३० / १३ / विनियम, भाग-२, दि.१७.०५.२०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उप विभाग-पाच, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ अनुसार प्रशासकीय विभागास प्रदान करण्यात आलेल्या वित्तीय अधिकारान्वये काढण्यात येत आहेत.
४. सदर संरक्षक भिंतीचे बांधकाम मंजुरी दिलेल्या रक्कमेच्या मर्यादेत व तत्परतेने करण्याची दक्षता कार्यकारी अभियंता, सार्वजनिक बांधकाम विभाग यांनी घ्यावी. आयुक्त, महिला व बाल विकास, पुणे यांनी सदर कामावर लक्ष ठेवून, काम अंदाजपत्रकीय विनिर्देशाप्रमाणे ( Specification ) होत आहे, याची खात्री करावी. तसेच, सदर काम विहित कालमर्यादेत पूर्ण करण्यासंदर्भात आवश्यक पाठपुरावा करण्याची दक्षता घ्यावी.
# Page 3