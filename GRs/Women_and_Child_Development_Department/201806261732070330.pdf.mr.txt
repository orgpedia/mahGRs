# Page 1
पुणे जिल्हयातील जिल्हा महिला व बाल विकास अधिकारी यांचे अधीनस्त महिला व बालकांच्या एकूण ७ शासकीय संस्थांसाठी दि. १.४.२०१५ ते दि. ४.८.२०१५ या कालावधीत केलेल्या अन्नधान्य व इतर नित्योपयोगी वस्तुच्या खरेदी खर्चास मान्यता देणेबाबत.
महाराष्ट्र शासन
महिला व बाल विकास विभाग,
शासन परिपत्रक क्र.बालगृ-२०१५/प्र.क्र. ८८/का-८
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक : २६ जून, २०१८
संदर्भ: १.उद्योग,उर्जा व कामगार विभाग शासन निर्णय क्र भाखंस-१०८८/(२५१२)/उद्योग-६ दि.२.१.१९९२
२. समक्रमांकाचा शासन निर्णय दि. ३१.३.२०१५.
३. आयुक्त, महिला व बाल विकास आयुक्तालय, पुणे यांचे पत्र क्र. मबाविआ/मवि/आहार खर्च/का-६/२०१७-१८/१७०४ दि. १७.३.२०१८.
प्रस्तावना : १. महिला व बाल विकास विभागांतर्गतच्या पुणे जिल्ह्यातील शासकीय महिला राज्यगृह, मुंढवा या शासकीय संस्थांच्या दि.१.४.२०१५ ते दि. ४.८.२०१५ या कालावधीत केलेल्या अन्नधान्य व इतरसामुग्री पुरवठा देयकाच्या सन २०१२-१३ च्या मंजूर दराने केलेल्या खर्चास प्रशासकीय मंजुरी देणेबाबत आयुक्तालयाच्या दि.१७.३.२०१८ च्या पत्रान्वये विनंती करण्यात आली आहे.
२. यापूर्वी संदर्भ क्र. २ येथील शासन निर्णय दि. ३१.३.२०१५ अन्वये पुणे येथील महिला व बालकांच्या एकूण ७ शासकीय संस्थांच्या अन्नधान्य व इतर खाद्योपयोगी वस्तू व नित्योपयोगी किरकोळ वस्तूंचा सन २०१२-१३ च्या मंजुरी दराने करण्यात आलेल्या पुरवठा खर्चास दि. ३१.३.२०१५ पर्यंतच्या मुदतवाढीस एकवेळची बाब म्हणून कार्योत्तर मंजूरी देण्यात आली आहे.
३. मात्र, विभागीय उप आयुक्त, महिला व बाल विकास विभाग, पुणे यांच्या दि. ५.८.२०१५ च्या पत्रान्वये पुणे येथील महिला व बालकाच्या एकूण ७ शासकीय संस्थांना अन्नधान्य किराणा, भाजीपाला, मटण, दुध व साधनसामुग्री यांचा पुरवठा करणेसाठी ई-निविदेस मंजूरी देण्यात आली. त्यामुळे दि. १.४.२०१५ ते दि.
४.८.२०१५ या कालावधीत कोणतेही पुरवठादर मंजूर नव्हते. मात्र दि. १.४.२०१५ ते दि.४.८.२०१५ या कालावधीत उक्त शासकीय संस्थांतील लाभार्थांची गैरसोय होऊ नये याकरिता त्यांना आवश्यक असणा-या अन्नधान्य किराणा, भाजीपाला, मटण, दुध व साधनसामुग्री यांचा पुरवठा जुन्या मंजूरी निविदाधारकाकडून सन २०१२-१३ च्या मंजूर दराने करण्यात आला आहे. मात्र सदर संस्थांनी केलेली खरेदी कोणत्याही पुरवठाधारकाचे दर मंजूर नसल्याने केली असल्याने, सदर देयकाकरिता प्रशासकीय विभागाची मंजुरी आवश्यक असल्याचे कोषागाराचे आक्षेप आहेत.
# Page 2
शासन परिपत्रक क्रमांकः बालगृ-२०१५/प्र.क्र. ८८/का-८
४. शासकीय संस्थांतील लाभार्थीचे गैरसोय टाळणे आवश्यक असल्याने अन्नधान्य आणि इतर नित्यपयोगी वस्तुखरेदी करणे अनिर्वाय असणे, खरेदीची कार्यवाही सन २०१५मध्ये झालेली असल्याने देयक देणे आवश्यक असणे याबाबी विचारात घेता, शासन निर्णय दि. ३१.३.२०१५ अन्वये दिलेली पुरवठा खर्चास देण्यात आलेली मान्यता दि. ४.८.२०१५ पर्यंतच्या खरेदीपर्यंत वाढविण्याची बाब शासनाच्या विचाराधीन होती.
शासन निर्णय :
१. जिल्हा महिला व बाल विकास अधिकारी, पुणे यांच्या अधीनस्तच्या महिला व बालकांच्या एकूण ७ शासकीय संस्थेच्या दि.१.४.२०१५ ते दि. ४.८.२०१५ या कालावधीत करण्यात आलेल्या अन्नधान्य व इतर खाद्योपयोगी वस्तू व नित्योपयोगी किरकोळ वस्तूच्या सन २०१२-१३ च्या पुरवठा दराने करण्यात आलेल्या खरेदी खर्चास या शासन निर्णयाअन्वये एकवेळची बाब म्हणून मान्यता देण्यात येत आहे. सदरची देयके चालू आर्थिक वर्षात उपलब्ध असलेल्या अनुदानातून भागविण्यात यावीत. संबंधित कालावधीतील देयके अदा करण्याच्या अनुषंगाने नियमानुसार आवश्यक कार्यवाही संबंधितांकडून करण्यात यावी. संबंधित संस्थांची नावे सोबतच्या परिशिष्टामध्ये जोडली आहे.
# Page 3
# Page 4