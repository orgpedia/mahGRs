# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास संस्थांच्या नोंदणी प्रमाणपत्र देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक - बालगृ - २०२०/प्र.क्र.२३/का-०८.
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक-१६ नोव्हेंबर, २०२१.
वाचा : १) बाल न्याय (मुलांची काळजी व संरक्षण) अधिनियम, २०१५ २) महाराष्ट्र राज्य बाल न्याय (मुलांची काळजी व संरक्षण) नियम, २०१८.
३) महिला व बाल विकास विभाग, शासन निर्णय क्र. जेजेए-२०१७/प्र.क्र.५३ (भाग-२) / का ०८, दि.८/३/२०१९.
४) महिला व बाल विकास विभाग, पत्र क्र.जेजेए-२०१७/प्र.क्र.५३ (भाग-२)/का-०८, दि.८/३/२०१९.
५) महिला व बाल विकास विभाग, शासन निर्णय, क्र.जेजेए-२०१७/प्र.क्र.५३ (भाग-२)/का-०८, दि.६/५/२०२०.
६) महिला व बाल विकास विभाग, शासन निर्णय, क्र. जेजेए-२०१७/प्र.क्र.५३ (भाग-२)/ का-०८, दि.१२/०४/२०२१.
७) महिला बाल विकास विभाग, शासन निर्णय, क्र.जेजेए-२०१७/प्र.क्र.५३ (भाग-२)/ का-०८, दि.०२/०८/२०२१.
८) महिला व बाल विकास विभाग, शासन निर्णय क्र. बालगृ-२०२१/प्र.क्र.४६/का-०८, दि.०६/०९/२०२१.
९) आयुक्त, महिला व बाल विकास यांचे पत्र क्र.मराबासंस/खुलेनिवारागृह/प्रस्ताव /२०२० २१/८८, दि.२२/०१/२०२१.
प्रस्तावना : मा. उच्च न्यायालय, मुंबई येथे दाखल जनहित याचिका क्र. ५७/२०१६ मध्ये मा. न्यायालयाने दिलेल्या निर्देशानुसार तसेच मा. मुख्य सचिव, महाराष्ट्र राज्य यांचे अध्यक्षतेखाली दि.०१/०२/२०१९ व दि.०८/०२/२०१९ रोजी झालेल्या राज्य कृती दलाच्या बैठकीमध्ये घेण्यात आलेल्या निर्णयाच्या अनुषंगाने बाल न्याय (मुलांची काळजी व संरक्षण) अधिनियम, २०१५ मधील कलम ४३(१) आणि महाराष्ट्र राज्य (मुलांची काळजी व संरक्षण) नियम, २०१८ मधील नियम २३ मधील तरतूदींनुसार राज्यामध्ये २७ महानगरपालिका क्षेत्रामध्ये रस्त्यांवरील बालकांच्या पुर्नवसनासाठी खुली निवारागृहे (Open Shelter) स्थापन करण्यासाठी स्वयंसेवी संस्थांकडून दि.३०/०६/२०१९ रोजीच्या जाहिरातीद्वारे प्रस्ताव मागविण्यात आले होते.
# Page 2
शासन निर्णय क्रमांकः बालगृ-२०२०/प्र.क्र.२३/का-०८, दि. १६ नोव्हेंबर, २०२१.
२. सदर जाहिरातीद्वारे प्राप्त प्रस्तावांपैकी संबधित जिल्हा महिला व बाल विकास अधिकारी व आयुक्त महिला व बाल विकास पुणे यांनी शिफारस केलेले प्रस्ताव वाचा क्र.९ अन्वये शासनास सादर करण्यात आले होते. सदर प्रस्तावाच्या अनुषंगाने सचिव स्तरीय समितीच्या बैठकीमध्ये झालेल्या निर्णयानुसार खुले निवारागृहांच्या प्रस्तावांच्या नोंदणी प्रमाणपत्रास मान्यता प्रदान करण्याची बाब शासनाच्या विचाराधीन होती.
शासन निर्णय :
सदर शासन निर्णयान्वये बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक स्वयंसेवी संस्थांनी नोंदणी प्रमाणपत्रासाठी केलेले अर्ज व संबंधित संस्थांच्या प्रत्यक्ष तपासणी नंतर प्राप्त अहवाल यांच्या अनुषंगाने बाल न्याय (मुलांची काळजी व संरक्षण) अधिनियम, २०१५ मधील कलम ४१ अन्वये “परिशिष्ट-अ” येथे नमूद २६ स्वयंसेवी संस्थांच्या खुले निवारागृहाच्या प्रस्तावास सदर शासन निर्णय निर्गमित झाल्याच्या दिनांकापासून पाच वर्षे कालावधीसाठी विनाअनुदानित तत्वावर नोंदणी प्रमाणपत्र देण्याचा निर्णय घेण्यात येत आहे. प्रत्यक्ष संस्थानिहाय नोंदणी प्रमाणपत्र आयुक्त, महिला व बाल विकास आयुक्तालय, पुणे यांचे स्तरावरुन निर्गमित करण्यात येतील.
२. “परिशिष्ट-अ” मध्ये नमूद सर्व संबंधित संस्थांचे महाराष्ट्र राज्य बाल न्याय (मुलांची काळजी व व संरक्षण) नियम, २०१८ मधील नियम २८ व विशेषत: २८ (६) मधील तरतूदीकडे लक्ष वेधण्यात येत असून सदर नियमाचे अनुपालन करण्याची दक्षता संबंधित संस्थांनी घेणे आवश्यक आहे तसेच बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ तसेच केंद्र व राज्य शासनाने वेळोवेळी केलेल्या नियमांचे अनुपालन करणे बंधनकारक राहील.
३. “परिशिष्ट-अ”मध्ये नमूद संस्थांची दरवर्षी तपासणी करण्यात येवून बाल न्याय (मुलांची काळजी व संरक्षण) अधिनियम, २०१५ च्या तरतूदींचे पालन करून समाधानकारकपणे कार्यरत असणाऱ्या संस्थांची एकात्मिक बाल संरक्षण योजनेअंतर्गत केंद्र शासनास प्रतिवर्ष अनुदानासाठी शिफारस करण्यात येईल. ज्या संस्थांना केंद्र शासनासकडून अनुदान मंजूर होईल त्याच संस्थांना एकात्मिक बाल संरक्षण योजनेअंतर्गंत अनुदान वितरीत करण्यात येईल इतर संस्थांना अनुदानाबाबत राज्य शासनाकडे कोणतीही मागणी करण्यात येणार नाही. या अटी अधिन राहून “परिशिष्ट-अ” मधील संस्थांना नोंदणी प्रमाणपत्र देण्यात यावे.
४. बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील तरतुदीनुसार राज्यात मान्यता दिलेल्या विभाग / जिल्हा व संस्थेच्या प्रकारानुसार प्रवेशित क्षमता / मंजूर प्रवेशितांची संख्या “परिशिष्ट-ब” व “परिशिष्ट-क” नुसार राहील.
पृष्ठ १८ पैकी २
# Page 3
शासन निर्णय क्रमांकः बालगृ-२०२०/प्र.क्र.२३/का-०८, दि. १६ नोव्हेंबर, २०२१.
५. बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देण्यात आलेल्या संस्थांची मंजूर प्रवेशित क्षमता व उपस्थित प्रवेशित यांची विभाग, जिल्हा व संस्थानिहाय मासिक माहिती दरमहा १० तारखेपर्यंत आयुक्त, महिला व बाल विकास आयुक्तालय, पुणे यांनी शासनास सादर करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18