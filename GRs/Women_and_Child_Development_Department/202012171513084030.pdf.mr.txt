# Page 1
महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व महिला धोरण अधिक लोकाभिमुख करण्याच्या अनुषंगाने महिला धोरण करण्याकरीता आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्याबाबत.
महाराष्ट्र शासन
महिला व बाल विकास विभाग.
शासन निर्णय क्रमांक- संकीर्ण २०२०/प्र.क्र. १४९/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक – १७ डिसेंबर, २०२०.
प्रस्तावना : महाराष्ट्र शासनाने दि.०१.०३.२०१४ रोजी जाहिर केलेले ३ रे महिला धोरणाबाबतची पार्श्वभुमी जाणुन घेणे तसेच जाहिर केलेल्या धोरणाबाबत मा.मंत्री, महिला व बाल विकास यांच्या अध्यक्षतेखाली दि.२५.११.२० रोजीच्या बैठकीत आढावा घेण्यात आला. सदर बैठकीत महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व धोरण अधिक लोकाभिमुख करण्याच्या अनुषंगाने आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्याचा निर्णय घेण्यात आला. त्यानुषंगाने मसुदा समिती गठीत करण्याची बाब शासनाच्या विचाराधीन होती.
शासन निर्णय : महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व अधिक लोकाभिमुख धोरण करण्याच्या अनुषंगाने आयुक्त, महिला व बाल विकास, पुणे यांच्या अध्यक्षतेखाली खालील प्रमाणे मसुदा समिती गठीत करण्यात येत आहे.
---------------------------------------------------------------------------------------------------------------
| १ | आयुक्त, महिला व बाल विकास, पुणे | अध्यक्ष |
| २ | आयुक्त,एकात्मिक बाल विकास सेवा योजना, नवी मुंबई | सदस्य |
| ३ | सदस्य सचिव, महाराष्ट्र राज्य महिला आयोग, मुंबई | सदस्य |
| ४ | व्यवस्थापकीय संचालक, महिला आर्थिक विकास महामंडळ, मुंबई | सदस्य |
| ५ | संचालक,राजमाता जिजाऊ मिशन, मुंबई | सदस्य |
| ६ | राजमाता जिजाऊ मिशन अंतर्गत गठीत टास्क फोर्स टीमचे सर्व प्रतिनिधी. | सदस्य |
| ७ | युनिसेफ प्रतिनिधी | सदस्य |
| ८ | टाटा समामाजिक विज्ञान संस्था प्रतिनिधी | सदस्य |
| ९ | महिला विकास क्षेत्रात कार्यरत संस्थांचे प्रतिनिधी | सदस्य |
| १० | उपायुक्त (महिला विकास), महिला व बाल विकास आयुक्तालय, पुणे | सदस्य सचिव |
| उपरोक्त अ.क्र.७, ८ व ९ येथील प्रत्येकी २ सदस्य निश्चितीचे अधिकार आयुक्त, महिला व बाल विकास, पुणे याना राहतील. |
---------------------------------------------------------------------------------------------------------------
# Page 2
शासन निर्णय क्रमांक: संकीर्ण २०२०/प्र.क्र. १४९ / कार्या-२,
समितीचे कार्य :- उपरोक्त महिला धोरण “मसुदा समिती" पुढील मुद्यांवर विचार व शिफारस करेल:
१) महिला धोरण २०१४ मधील तरतुदींचा आढावा घेणे, त्यात काळानुरुप बदल करणे, २) महिला धोरण अधिक लोकाभिमुख करण्याच्या अनुषंगाने महिला धोरणाचा प्रारूप मसूदा तयार करणे.
उपरोक्त मसुदा समितीने महिला धोरणाचा मसुदा शासनास दिनांक ३१.१२.२०२० अखेरपर्यंत सादर करावा.