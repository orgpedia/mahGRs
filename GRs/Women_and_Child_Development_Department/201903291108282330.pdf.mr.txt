# Page 1
अंगणवाडी सेविका, मिनी अंगणवाडी सेविका, मदतनीस यांचे मानधन जुन्या पध्दतीने आहरित करुन अदा करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१५/प्र.क्र.२७९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ मार्च, २०१९
वाचा :- (१) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १४ फेब्रुवारी २०१७
(२) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक ७ मार्च २०१७
(३) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १ जुलै २०१७
(४) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १७ नोव्हेंबर २०१७
(५) आयुक्त,एकात्मिक बाल विकास सेवा योजना, नवी मुंबई यांचे पत्र क्रमांक एबाविसेयो/ का-३/लेखा/६७५/२०१७-१८, दिनांक १५ फेब्रुवारी २०१८
(६) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक २६ फेब्रुवारी २०१८
(७) आयुक्त,एकात्मिक बाल विकास सेवा योजना,नवी मुंबई यांचे पत्र क्रमांक एबाविसेयो/ का-३/लेखा/२१८८/२०१८-१९, दिनांक १२ जून २०१८
(८) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १३ जून २०१८
(९) आयुक्त,एकात्मिक बाल विकास सेवा योजना, नवी मुंबई यांचे पत्र क्रमांक एबाविसेयो/ का-३/लेखा/३५२४/२०१८-१९,दिनांक २६ सप्टेंबर २०१८
(१०) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १ नोव्हेंबर २०१८
(११) सचिव (म.व बा.वि.) यांचे अ.शा.प क्र. एबावि-२०१५/प्र.क्र.२७९/का.६,दि.२६ फेब्रुवारी २०१९ (१२) आयुक्त, एकात्मिक बाल विकास सेवा योजना, नवी मुंबई यांचे पत्र क्रमांक एबाविसेयो / का-३/लेखा/१२९०/२०१८-१९, दिनांक २५ मार्च २०१९
शासन निर्णय: PFMS प्रणालीव्दारे सेविकांचे मानधन त्यांच्या बँक खात्यात थेट जमा करण्याची कार्यपध्दती प्रायोगिक तत्वावर फेब्रुवारी २०१७ पासून सुरु करण्याबाबत आयुक्तालयास सूचना देण्यात आल्या होत्या. तथापि काही तांत्रिक अडचणीमुळे त्यांना PFMS प्रणालीत मानधन अदा करणे शक्य झालेले नसल्यामुळे माहे एप्रिल-२०१८ ते डिसेंबर २०१८ या मधील काही सेविकांचे मानधन जुन्या पध्दतीने कोषागारातुन आहरीत करुन अदा करण्यास शासनाने वेळोवेळी मान्यता दिलेली आहे.
# Page 2
शासन निर्णय क्रमांकः एबावि-२०१५/प्र.क्र.२७९/का.६
२. राज्यात अंगणवाडी सेविका /मदतनीस / मिनी अंगणवाडीसेविकांची मंजूर पदसंख्या २ लाख ७ हजार इतकी असून १,९६,६१६ कार्यरत सेविकांपैकी आतापर्यंत १,९५,०४१ अंगणवाडी सेविका/मदतनीस/मिनी अंगणवाडी सेविकांचे मानधन PFMS प्रणालीत अदा करण्यात आलेले आहे. अद्याप १५७५ सेविकांनी बँक खाती आधार कार्डशी संलग्न न केल्यामुळे त्यांचे माहे जानेवारी २०१९ पासूनचे मानधन अदा करता आलेले नाही असे आयुक्त,एकात्मिक बाल विकास सेवा योजना, नवी मुंबई यांनी दिनांक २२ फेब्रुवारी २०१९ च्या पत्रान्वये कळविले होते. सेविकांना दरमहा त्यांचे मानधन वेळेत मिळणे आवश्यक आहे. वारंवार सूचना देऊनही अद्याप १५७५ सेविकांचे मानधन PFMS प्रणालीत अदा करणे आयुक्तालयास शक्य झालेले नाही. सदर बाब अतिशय गंभीर आहे. ज्या महिला व बाल विकास अधिकारी (जि. प.), बाल विकास प्रकल्प अधिकारी (ग्रामीण/आदिवासी) प्रकल्प तसेच बाल विकास प्रकल्प अधिकारी (नागरी) यांच्याकडून सदर कामकाज पुर्ण करुन घेण्यास हलगर्जीपणा अथवा टाळाटाळ होत आहे. ज्या अंगणवाडी सेविका/मदतनीस/मिनी अंगणवाडी सेविका PFMS प्रणालीत खाते जोडणी करण्यास सहकार्य करीत नसतील तर संबधित अधिका-यांबरोबरच अंगणवाडी सेविका/मदतनीस/मिनी अंगणवाडी सेविका यांच्यावर देखिल जबाबदारी निश्चित करुन त्यांच्याविरुध्द मुख्य कार्यकारी अधिकारी (जिल्हा परिषद) तसेच आयुक्त, एकात्मिक बाल विकास सेवा योजना, नवी मुंबई यांनी तात्काळ शिस्तभंगाची कारवाई करावी, व केलेल्या कार्यवाहीचा अनुपालन अहवाल तात्काळ शासनास सादर करावा, असे सचिव ( म. व बा.वि.) यांच्या दिनांक २६ फेब्रुवारी २०१९ च्या अ.शा.पत्रान्वये कळविण्यात आले आहे. वारंवार ऑफलाईन मानधन अदा करण्याची करण्यात येणारी मागणी ही नियमाला व शिस्तिला धरुन नाही. सेविकांचे मानधन वेळेत अदा व्हावे यासाठी शेवटची संधी म्हणून ज्या अंगणवाडी सेविका/मदतनीस / मिनी अंगणवाडी सेविकांचे बँक खाती आधारकार्डशी संलग्न झालेली नाहीत अशा १५७५ सेविकांचे माहे १ जानेवारी २०१९ ते ३१ मार्च २०१९ या कालावधीमधील मानधन जुन्या पध्दतीने आहरीत करुन अदा करण्यास शासन मान्यता देत आहे.
# Page 3