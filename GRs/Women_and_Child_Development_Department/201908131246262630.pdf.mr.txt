# Page 1
श्रीमती ज्योती दिपक ठाकरे, अध्यक्ष, महिला आर्थिक विकास महामंडळ, मुंबई यांना “राज्यमंत्री” पदाचा दर्जा देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-माविम-२०१८/प्र.क्र.९६/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख - १३ ऑगस्ट, २०१९.
वाचा :- १. महिला व बाल विकास विभाग, शासन निर्णय क्र.माविम-२०१८/प्र.क्र.९६/का-१०, दि.२१ सप्टेंबर, २०१८.
२. वित्त विभाग, शासन निर्णय क्र.शासाउ-१०.१०/प्र.क्र.१०/सा.उ., दि.१३ मार्च, २०१२.
प्रस्तावना : महिला आर्थिक विकास महामंडळाच्या संस्थापन समयलेख आणि संस्थापन नियमातील नियम ६६ (१) मधील तरतुदीनुसार महिला आर्थिक विकास महामंडळाच्या अध्यक्षपदी श्रीमती ज्योती दिपक ठाकरे, मु.चिंचघर, पो.कडुस, ता.वाडा, जि. पालघर-४२१ ३१२ यांची नियुक्ती संदर्भाधीन क्र.१ च्या शासन निर्णयानुसार सदर शासन निर्णयाच्या दिनांकापासून तीन वर्षे किंवा शासनाचे पुढील आदेश होईपर्यंत यापैकी जे आधी घडेल तोपर्यंत करण्यात आली आहे. श्रीमती ज्योती दिपक ठाकरे, अध्यक्ष, महिला आर्थिक विकास महामंडळ, बांद्रा (पूर्व), मुंबई यांना “राज्यमंत्री” पदाचा दर्जा देण्याची बाब शासनाच्या विचाराधीन होती.
शासन निर्णय :
श्रीमती ज्योती दिपक ठाकरे, अध्यक्ष, महिला आर्थिक विकास महामंडळ, बांद्रा (पूर्व), मुंबई यांना “राज्यमंत्री” पदाचा दर्जा सदर शासन निर्णयान्वये देण्यात येत आहे.
२. सदर नियुक्तीच्या कालावधीत त्यांना राज्यमंत्री पदाच्या अनुषंगिक सेवा संदर्भाधीन क्र.२ येथील दि.१३ मार्च, २०१२ रोजीच्या शासन निर्णयातील तरतुदीनुसार ( वाहनावर लाल दिवा लावणे वगळून) अनुज्ञेय राहतील.
# Page 2