# Page 1
सन २०२१-२०२२ या वर्षाकरीता “राज्य बाल न्याय निधी” वितरीत करणे.
महाराष्ट्र शासन
महिला व बाल विकास विभाग
शासन निर्णय क्रमांक : पुरक-२०२०/प्र.क्र.१०८/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- १३ ऑगस्ट, २०२१
वाचा :- १) शासन निर्णय, महिला बाल विकास विभाग, क्र. राबानि-२००३/प्र.क्र.१००/का.०३ दिनांक ३१ डिसेंबर, २००५.
२) शासन निर्णय, महिला व बाल विकास विभाग क्रमांक- राबानि-२०१६/प्र.क्र.१९७/ का-०३ दि. २८ जून, २०१८.
प्रस्तावना : बाल न्याय (मुलांची काळजी व संरक्षण) अधिनियम, २०१५ च्या कलम १०५ व महाराष्ट्र राज्य बाल न्याय नियम, २०१८ च्या नियम ८५ अन्वये “बाल न्याय निधी” स्थापन करणेबाबतची तरतूद असून “ बाल न्याय निधी” ( State children Fund) स्थापित करणेबाबतचा शासन निर्णय उपरोक्त वाचा क्र.२ अन्वये निर्गमित करण्यात आलेला आहे.
“बाल न्याय निधी” या योजनेंतर्गत उपलब्ध निधीचा विनियोग बाल न्याय अधिनियम,२०१५ अंतर्गत येणाऱ्या अनाथ, निराधार, परित्यागीत अशा बालकांच्या मोठ्या आजारांकरिता/ शस्त्रक्रियेसाठी वैद्यकीय सहाय्य मिळावे, उद्योजकता विषयक सहाय्य, कौशल्य विकास व व्यवसाय प्रशिक्षण तसेच इतर तद्अनुषंगाने सेवा व प्रशिक्षण यासाठी खर्च करण्यात येणार आहे. सदर योजनेसाठी आर्थिक वर्षाकरीता रु. २.०० कोटी इतका निधी अर्थसंकल्पित करण्यात आलेला आहे. त्यापैकी ३०% म्हणजे रु.०.६० कोटी निधी वितरीत
करण्यास वित्त विभागाने मान्यता दिली आहे. त्यानुसार बाल न्याय निधी यासाठी अर्थसंकल्पित निधी वितरित करण्याची बाब शासनाच्या विचाराधीन होती.
शासन निर्णय :
उपरोक्त पार्श्वभूमीच्या अनुषंगाने, राज्य बाल न्याय निधीसाठी अर्थसंकल्पित निधीमधून रु.६०,०००००/- (अक्षरी रुपये साठ लक्ष फक्त) लाख इतका निधी वितरीत करण्यास मान्यता देण्यात येत आहे.
यासाठी येणारा खर्च २२३५ सी-४६६, ३१ सहायक अनुदान (वेतनेतर) या लेखाशिर्षाखाली आयुक्त, महिला व बाल विकास, पुणे यांना वितरीत करण्यास शासन मान्यता देण्यात येत आहे.
२. याकरीता आयुक्त, महिला व बाल विकास, पुणे हे नियंत्रक अधिकारी राहतील. नियंत्रक अधिकारी यांनी सदर निधी वितरणाबाबत विहित नियमानुसार उपयोगिता प्रमाणपत्र शासनास सादर करावे.
३. सन २०२१-२२ साठीचा निधी खर्च करतांना वित्त व नियोजन विभागाने वेळोवेळी निर्गमीत केलेले आदेश, सूचना, परिपत्रके, अटी व शर्तीचे काटेकोरपणे पालन करावे. तसेच हा खर्च मागणी क्रमांक क्र. एक्स १, २२३५ सामाजिक सुरक्षा व कल्याण, ०२ समाज कल्याण, १०२ बाल कल्याण,१८ बाल न्याय निधी, (०८) (०१) बाल न्याय निधी योजना (सर्वसाधारण) राज्य हिस्सा १००% (२२३५ सी ४६६) ३१ सहायक अनुदान (वेतनेतर) या लेखाशिर्षाखाली सन २०२१-२२ या वित्तीय वर्षाकरिता मंजूर असलेल्या तरतुदीतून भागविण्यात यावा.
४. हा शासन निर्णय, वित्त विभागाच्या अनौपचारिक संदर्भ क्र. १८०/२०२१/व्यय-६ दि. ०२.०८.२०२१ अन्वये निर्गमित करण्यात येत आहे.
# Page 2
शासन निर्णय क्रमांकः पुरक-२०२०/प्र.क्र.१०८/का-०३