# Page 1
दिव्यांग व्यक्ती हक्क अधिनियम, २०१६ नुसार महिला व बाल विकास विभाग (खुद्द) मंत्रालय, मुंबई या विभागातील गट-ड संवर्गातील “शिपाई” या पदांकरीता दिव्यांगासाठी शासन सेवेत पदे सुनिश्चित करणेबाबत...
महाराष्ट्र शासन
महिला व बाल विकास विभाग
शासन निर्णय क्र. आस्था-२०२१/प्र.क्र.२७/का.०१
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक :- १२ फेब्रुवारी, २०२१.
वाचा:- १) दिव्यांग व्यक्ती हक्क अधिनियम, २०१६.
२) सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१/दि.क.२, दि. १२.११.२०२० ३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना ४) सामाजिक न्याय व विशेष सहाय्य विभाग शासन निर्णय क्र. दिव्यांग-२०१९/प्र.क्र.२५१/दि.क्र.२, दि. ०२.०२.२०२१.
५) मा.मुख्य सचिव यांचे अ.शा.पत्र क्र.दिव्यांग-२०२१/संकीर्ण ११/दि.क.२ (सामाजिक न्याय व विशेष सहाय्य विभाग), दि.०६.०२.२०२१.
शासन निर्णय:
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची
पदसुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी
दि.०४.०१.२०२१ अधिसूचनेन्वये दिव्यांगासाठी सुनिश्चित केलेल्या पदांची यादी करून प्रसिद्ध केलेली आहे. त्यामध्ये
नमूद केल्यानुसार केंद्रशासनाने पदसुनिश्चिती करुन पदे सुनिश्चित केलेली गट- अ ते गट-ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिद्ध केलेल्या यादीतील ज्या पदांची कर्तव्य व
जवाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे
जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये दिलेल्या आहेत.
२. केंद्र शासनाने वर नमूद दि.०४.०१.२०२१ रोजीच्या अधिसूचनेद्वारे दिव्यांगासाठी पदे सुनिश्चित केलेली
आहेत. त्या यादीतील गट-ड संवर्गातील शिपाई या पदासाठी निश्चित केल्याप्रमाणे, महिला व बाल विकास विभाग
(खुद्द) मधील विवरणपत्र-अ मध्ये दर्शविल्याप्रमाणे पदे सुनिश्चित करण्यात येत आहेत.
३. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली, यांची
दि.०४.०१.२०२१ ची अधिसूचना व सामाजिक न्याय विभागाच्या दि. ०२.०२.२०२१ रोजीच्या शासन निर्णयान्वये
दिलेल्या सूचनेनुसार निर्गमित करण्यात येत आहे.
# Page 2
शासन निर्णय क्रमांकः आस्था-२०२१/प्र.क्र.२७/का.०१
# Page 3