# Page 1
खुल्या प्रवर्गातील निवड झालेल्या महिला उमेदवाराचे नॉन क्रिमीलेअर (Non Creamy-layer) प्रमाणपत्र पडताळणी इतर मागासवर्ग, सामाजिक व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभाग शासन निर्णय दि.३१.१.२०२० नुसार करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- संकीर्ण २०२०/प्र.क्र.७७/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२.
दिनांक : २९ जुलै, २०२०.
वाचा : १. शासन निर्णय, महिला व बाल विकास विभाग, क्रमांक–८२/२००१/मसेआ २०००/प्रक्र.४१५/का-२, दि.२५.०५.२००१.
२. शासन निर्णय, महिला व बाल विकास विभाग, क्रमांक- संकीर्ण-२०१७/प्र.क्र.१९१/ का-२,दिनांक १५.१२.२०१७.
३. शासन निर्णय, महिला व बाल विकास विभाग, क्रमांक- संकीर्ण-२०१७/प्र.क्र.३०/ का-२,दिनांक १०.०४.२०१७.
४. शासन निर्णय इतर मागासवर्ग, सामाजिक व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभागा क्र.सीबीसी-२०२०/ प्र.क्र.१८ /मावक, दि.३१.०१.२०२०.
५. आयुक्त, महिला व बाल विकास आयुक्तालय, पुणे यांचे पत्र क्र.मबवावि/२०२०/३०% आरक्षण/ का-६/१५६६, दि.२०.३.२०२०.
प्रस्तावना :
महिला व बाल विकास विभाग, शासन निर्णय वाचा क्र.१,२ आणि ३ अन्वये, शासकीय, निमशासकीय व शासन अनुदानीत संस्था इ. मध्ये खुल्या प्रवर्गातून निवड झालेल्या महिला उमेदवाराची नॉन क्रिमीलेअर प्रमाणपत्र पडताळणीची कार्यपध्दती निश्चित करण्यात आली आहे. त्यानुसार सहआयुक्त, महिला व बाल विकास आयुक्तालय, पुणे यांना गट-अ आणि गट-ब तर विभागीय उपआयुक्त, महिला व बाल विकास यांना गट-क आणि गट-ड संवर्गातून निवड झालेल्या अधिकारी / कर्मचाऱ्यांच्या नॉन क्रिमीलेअर प्रमाणपत्र पडताळणीचे अधिकार प्रदान करण्यात आलेले आहेत.
त्याचप्रमाणे इतर मागासवर्ग, सामाजिक व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभागाने शासन निर्णय वाचा क्र.४ नुसार, महाराष्ट्र राज्यातील इतर मागास प्रवर्ग, विमुक्त जाती, भटक्या जमाती, विशेष मागास प्रवर्ग तसेच शासन सेवेतील सरळ सेवा कोटयातील पदभरतीसाठी आरक्षणाची टक्केवारी निश्चित करण्यात आलेल्या खुल्या प्रवर्गातील महिला, आर्थिकदृष्ट्या मागास प्रवर्गातील उमेदवार, एस.ई.बी.सी. क्षेत्रातील आरक्षण धोरणानुसार आरक्षणाचा लाभ घेणारे मराठा समाजातील उमेदवार इ. यांना सक्षम प्राधिकाऱ्यांमार्फत देण्यात आलेल्या नॉन क्रिमीलेअर प्रमाणापत्राची (उत्पन्नाच्या प्रमाणपत्राची) वैधता पडताळणीसाठी सक्षम यंत्रणा निर्माण केली असून नॉन क्रिमीलेअर प्रमाणपत्राची वैधता पडताळणीसाठी समिती गठीत करण्यात आली आहे.
# Page 2
शासन निर्णय क्रमांकः संकीर्ण २०२०/प्र.क्र.७७/कार्या-२
महिला व बाल विकास विभागाच्या वाचा क्र.१,२ आणि ३ येथील शासन निर्णयान्वये, खुल्या प्रवर्गातून निवड झालेल्या महिलांच्या नॉन क्रिमीलेअर प्रमाणपत्र पडताळणीची कार्यपध्दती निश्चित असतांना याच प्रयोजनासाठी इतर मागासवर्ग, सामाजिक व व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभागाकडून शासन निर्णय वाचा क्र.४ अन्वये कार्यपध्दती निश्चित करण्यात आली आहे. एकाच प्रयोजनासाठी दोन विभागाकडून स्वतंत्र कार्यपध्दती निश्चित केल्यामुळे यामध्ये द्विरुक्ती होत असून खुल्या प्रवर्गातून निवड झालेल्या महिलांच्या नॉन क्रिमीलेअर प्रमाणपत्र पडताळणीबाबत संभ्रम निर्माण होत आहे.
सदर द्विरुक्ती टाळण्यासाठी आयुक्त, महिला व बाल विकास, पुणे यांनी प्रस्तावित केल्यानुसार खुल्या प्रवर्गातून निवड झालेल्या महिला उमेदवाराचे नॉन क्रिमीलेअर प्रमाणपपत्र पडताळणीची कार्यवाही उपरोक्त वाचा क्र.४ येथील शासन निर्णयातील तरतुदीनुसार विभागीय आयुक्त (महसूल) यांच्या अध्यक्षतेखाली गठीत समितीकडून करणेबाबतची बाब शासनाच्या विचाराधीन होती.
शासन निर्णय : या शासन निर्णयाद्वारे शासकीय, निमशासकीय व शासन अनुदानीत संस्था इ.मध्ये खुल्या प्रवर्गातून निवड झालेल्या महिला उमेदवाराचे नॉन क्रिमीलेअर प्रमाणपत्र पडताळणीची कार्यवाही महिला व बाल विकास विभागाच्या वाचा क्र.१,२ आणि ३ येथील शासन निर्णयातील तरतूदी ऐवजी इतर मागासवर्ग, सामाजिक व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभागाच्या शासन निर्णय दि.३१.१.२०२० अन्वये गठीत केलेल्या समितीकडून करण्यात यावी असा निर्णय घेण्यात येत आहे .
त्यानुसार सहआयुक्त, महिला व बाल विकास आयुक्तालय, पुणे व विभागीय उपआयुक्त, महिला व बाल विकास यांच्याकडे खुल्या प्रवर्गातील महिलांच्या नॉन क्रिमीलेअर पडताळणीची प्रलंबित असलेली प्रकरणे संबंधीत विभागीय आयुक्त(महसूल) यांच्याकडे हस्तांतरीत करण्यात यावीत.
# Page 3