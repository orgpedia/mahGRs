# Page 1
सन २०१८-१९ या वित्तीय वर्षासाठी महाराष्ट्र राज्य महिला आयोगास निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-रामआ-२०१८/प्र.क्र.५२/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख-२८ फेब्रुवारी, २०१९.
वाचा : १. शासन परिपत्रक, वित्त विभाग, क्र.अर्थसं-२०१८/प्र.क्र.६९/अर्थ-३, दि.०२ एप्रिल, २०१८.
२. शासन निर्णय, महिला व बाल विकास विभाग, क्र. रामआ-२०१८/प्र.क्र.५२/का.१०, दि.२१ सप्टेंबर, २०१८ व दि.०८ फेब्रुवारी, २०१९.
३. शासन परिपत्रक, वित्त विभाग, क्र. अर्थसं-२०१८/प्र.क्र.६९/अर्थ - ३, दि. २५ जानेवारी, २०१९.
प्रस्तावना :
सन २०१८-१९ या वित्तीय वर्षात २२३५-२१६१ या लेखाशिर्षाखाली ३१ सहायक अनुदाने (वेतनेत्तर) या बाबीसाठी उपलब्ध अर्थसंकल्पीय तरतूद ₹५,६६,५०,०००/- (अक्षरी रुपये पाच कोटी सहासष्ट लाख पन्नास हजार फक्त) च्या ७०% मर्यादेत ₹३,९६,५५,०००/- (अक्षरी रुपये तीन कोटी शहान्नव लाख पंचावन हजार फक्त) इतका निधी दि. २१ सप्टेंबर, २०१८ व दि.०८ फेब्रुवारी, २०१९ रोजीच्या शासन निर्णयान्वये महाराष्ट्र राज्य महिला आयोगास वितरित करण्यात आला आहे. वित्त विभाग शासन निर्णय दि.२५ जानेवारी, २०१९ नुसार महसुली लेख्यातील अनिवार्य खर्चाच्या बाबींवरील अर्थसंकल्पीय खर्चाची मर्यादा ९०% विहीत करण्यात आली आहे.
शासन निर्णय : वित्त विभाग, शासन निर्णय दि. २५ जानेवारी, २०१९ मध्ये विहीत केलेल्या खर्चाच्या मर्यादेच्या अनुषंगाने सदर शासन निर्णयाव्दारे अर्थसंकल्पीत अवितरीत निधी ₹१,६९,९५,०००/- (अक्षरी रुपये एक कोटी एकोणसत्तर लाख पंच्यान्नव हजार फक्त) पैकी ₹१,१३,३०,०००/- (अक्षरी रुपये एक कोटी तेरा लाख तीस हजार फक्त) इतका निधी महाराष्ट्र राज्य महिला आयोगास वितरित करण्यास याव्दारे शासन मान्यता देण्यात येत आहे.
२. सदर निधी महाराष्ट्र राज्य महिला आयोगास वितरित करण्यासाठी जिल्हा महिला व बाल विकास अधिकारी, मुंबई उपनगर यांना आहरण व संवितरण अधिकारी म्हणून घोषित करण्यात येत आहे.
३. आहरण व संवितरण अधिकारी यांनी हा निधी महाराष्ट्र राज्य महिला आयोगास वितरीत करावा.
तथापि, सदरचा निधी कोषागारातून एकदम आहरित न करता महाराष्ट्र राज्य महिला आयोगाची खर्चाची / निधीची आवश्यकता तपासून जिल्हा महिला व बाल विकास अधिकारी, मुंबई उपनगर (आहरण व संवितरण अधिकारी) यांनी खर्चाचे देयक कोषागारात सादर करावे. जेणेकरुन विनाकरण निधी महाराष्ट्र राज्य महिला आयोगाकडे शिल्लक राहणार नाही, याची दक्षता घ्यावी. तसेच याबाबतचे उपयोगिता प्रमाणपत्र महालेखापाल कार्यालयास सादर करण्याची दक्षता सदस्य सचिव, महाराष्ट्र राज्य महिला आयोग व आयुक्त, महिला व बाल विकास आयुक्तालय, पुणे यांनी घ्यावी. खर्चाचे प्रयोजन नसताना सदर निधी एकत्रितरित्या आहरित करुन महाराष्ट्र राज्य महिला आयोगाने त्यांच्या बँक खात्यात जमा केल्यास या अनियमिततेची संपूर्ण जबाबदारी नियंत्रक अधिकारी तसेच आहरण व संवितरण अधिकारी यांची राहील.
# Page 2
शासन निर्णय क्रमांकः रामआ-२०१८/प्र.क्र.५२/का-१० ४. सदर रक्कम मागणी क्र. एक्स-१, २२३५, सामाजिक सुरक्षा व कल्याण ०२ समाजकल्याण १०३, महिला कल्याण (११) (०१) महाराष्ट्र राज्य महिला आयोगाला अनुदाने (अनिवार्य) (२२३५ २१६१) ३१ सहाय्यक अनुदाने (वेतनेत्तर) या लेखाशीर्षाखाली सन २०१८-१९ मध्ये उपलब्ध करुन देण्यात आलेल्या तरतूदीतून खर्च करण्यात यावी.
५. वित्त विभागाच्या दि.०२ एप्रिल, २०१८ रोजीच्या परिपत्रकानुसार सदर परिपत्रकासोबतच्या परिशिष्टातील नमूद तपासणी सूचीतील अटींची तसेच परिच्छेद-७ मधील अटींची पुर्तता होत असल्याने विभागाच्या स्तरावर सदर निधी वितरित करण्यास शासन मान्यता देण्यात येत आहे.
६. हा शासन निर्णय वित्त विभाग, परिपत्रक दि.०२ एप्रिल, २०१८ व दि.२५ जानेवारी, २०१९ अन्वये त्या विभागाने दिलेल्या सहमतीस अनुसरुन निर्गमित करण्यात येत आहे