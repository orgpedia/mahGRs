# Page 1
एकात्मिक बाल विकास सेवा योजनेंतर्गत बेबी केअर किट या योजनेकरिता निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-एबावि-२०२०/प्र.क्र.१४३/का-०६
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक –१५ मार्च, २०२१.
संदर्भ:- १) महिला व बाल विकास विभाग शासन निर्णय क्रमांक एबावि-२०१९/प्र. क्र.५९/का.०६, दिनांक १३ सप्टेंबर, २०१९ २) महिला व बाल विकास विभाग शासन निर्णय क्रमांक एबावि-२०२०/प्र.क्र.१४३/का.०६, दिनांक २१ ऑक्टोबरर, , २०२० ३) महिला व बाल विकास विभाग शासन निर्णय क्रमांक एबावि-२०२०/प्र.क्र.१४३/का.०६, दिनांक २९ जानेवारी,२०२१ प्रस्तावना :
महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली महाराष्ट्र राज्यात शासकीय प्राथमिक आरोग्य केंद्र/ शासकीय रुग्णालयात गरोदरपणी नाव नोंदणी केलेल्या व त्या ठिकाणी प्रसुती होणाऱ्या महिलांना पहिल्या प्रसुतीच्यावेळी त्यांच्या नवजात बालकांसाठी (मुलगा किंवा मुलगी) मोफत 'बेबी केअर कीट' उपलब्ध करुन देण्यात येते. त्यानुसार सन २०१९-२० या आर्थिक वर्षातील मंजूर दरानुसार (प्रति संच रु.१९९५.६३/ प्रमाणे) सन २०२०-२१ या आर्थिक वर्षाकरिता एकूण रुपये ४४.७५ कोटीच्या मर्यादेत “बेबी केअर किट ” खरेदी करण्यास संदर्भाधीन दिनांक २९.०१.२०२१ अन्वये मान्यता देण्यात आली होती. त्यानुसार प्रस्तुत प्रयोजनाकरिता सन २०२०-२१ या आर्थिक वर्षाकरिता निधी वितरीत करण्याची बाब विचाराधीन होती.
शासन निर्णय :
महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली 'बेबी केअर कीट' या राज्य योजनेसाठी सन २०२०-२१ या अर्थसंकल्पीय वर्षासाठी मागणी क्र.एक्स-१, २२३५ सामाजिक सुरक्षा व कल्याण, ०२- समाज कल्याण,००१-संचालन व प्रशासन, (१७) बेबी केअर कीट, (१७)(०१) बेबी केअर कीट योजना (कार्यक्रम) (२२३५ सी २२३) या लेखाशिर्षांतर्गत ३१-सहायक अनुदाने (वेतनेतर)या उदिष्टाकरिता अर्थसंकल्पीत करण्यात आलेल्या रु.८०.०० कोटी एवढ्या निधीपैकी अवितरीत निधी ₹४४.७५ कोटी (अक्षरी रुपये चव्वेचाळीस कोटी पंच्याहत्तर लक्ष फक्त) वितरीत व खर्च करण्यास या शासन निर्णयान्वये मान्यता देण्यात येत आहे.
२. सदर शासन निर्णय वित्त विभाग अनौपचारिक संदर्भ क्रमांक ४५/२०२१/व्यय-६, दिनांक १०.०३.२०२१ अन्वये देण्यात आलेल्या मान्यतेनुसार निर्गमीत करण्यात येत आहे.
# Page 2