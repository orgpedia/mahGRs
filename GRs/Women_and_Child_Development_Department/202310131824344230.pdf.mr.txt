# Page 1
मध्यवर्ती कारागृहे आणि भायखळा व कल्याण येथील महिला कारागृहे येथे महिला परिविक्षा अधिकारी यांची नियुक्ती करण्यासाठी ९ महिला परिविक्षा अधिकाऱ्यांच्या पदांच्या निर्मितीस मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्र. अपअ-२०२२/प्र.क्र.४३/का-९
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक- १३/१०/२०२३
वाचा - १. गृह विभागाचे पत्र क्र. जेएलएम-१०२१/प्र.क्र.१३८/तुरुंग-२, दि. २५/०४/२०२२, दि.०३/०३/२०२३ २. वित्त विभागाचे पत्र क्र. पदनि-२०२३/प्र.क्र.२७/आपुक, दि. २१/०६/२०२३ ३. वित्त विभागाचे पत्र क्र. पदनि-२०२३/प्र.क्र.३७/आपुक, दि. ०१/०८/२०२३ प्रस्तावना - मा. उच्च न्यायालयाने सुमोटु क्रिमिनल रिट पिटीशन क्र.८/१९९४ आणि ११०३/९४ मध्ये दिलेल्या निर्देशानुसार प्रधान सचिव व विधी परामर्शी (विधी व न्याय विभाग) यांच्या अध्यक्षतेखाली विधी व न्याय विभागाने दि. ३०.६.१९९६ च्या शासन निर्णयान्वये आंतर विभागीय समिती गठीत केली आहे. गृह विभागाने प्रधान सचिव विधी व न्याय विभाग यांच्या अध्यक्षतेखालील आंतरविभागीय समितीची बैठक दि. १२.४.२०२२ रोजी आयोजित केली होती. सदर बैठकीमध्ये जनहित याचिका क्र. १०७/२०१४ मध्ये मा. मुंबई उच्च न्यायालयाने दि. १२.१०.२०१७ रोजी दिलेल्या आदेशाची अंमलबजावणी करण्याची बाब समाविष्ट होती. त्या अनुषंगाने राज्यस्तरीय मध्यवर्ती कारागृह आणि भायखळा व कल्याण येथील महिला कारागृहांमध्ये महिला परिविक्षा अधिकारी यांची नेमणूक करण्यासाठी ९ महिला परिविक्षा अधिकाऱ्यांच्या पदांच्या निर्मितीची बाब शासनाच्या विचाराधीन होती.
शासन निर्णय महिला व बाल विकास विभागांतर्गत “अपराधी परिविक्षा अधिनियम १९५८” अंतर्गत महाराष्ट्र राज्यातील मध्यवती कारागृहे व कल्याण भायखळा येथील महिला कारागृहांमध्ये ९ महिला परिविक्षा अधिकाऱ्यांच्या पदांच्या निर्मितीस शासन मान्यता देण्यात येत आहे.
------------------------------------------------
| अ.क्र. | पदनाम | वेतनश्रेणी |
| १ | महिला परिविक्षा अधिकारी | एस-१४ (३८६००-१२८८००) |
------------------------------------------------
# Page 2
शासन निर्णय क्रमांकः अपअ-२०२२/प्र.क्र.४३/का-९
२. महिला परिविक्षा अधिकारी ही पदे निर्माण करावयाच्या कारागृहांची यादी सोबतच्या परिशिष्ट अ मध्ये नमूद करण्यात आली आहे. या पदांची कर्तव्ये व जबाबदाऱ्या सोबतच्या परिशिष्ट ब मध्ये नमूद केलेल्या आहेत.
३. सदर शासन निर्णय नवीन पदांची निर्मिती, पदांचे पुनरुज्जिवन व पदांचे आढावे इत्यादी प्रस्तांवाची सखोल तपासणी करण्यासाठी स्थापन केलेल्या उच्चस्तरीय सचिव समितीच्या गुरुवार दि. १३/०७/२०२३ रोजी झालेल्या बैठकीमध्ये दिलेल्या मान्यतेस अनुसरुन तसेच वित्त विभागाच्या अनौपचारीक संदर्भ क्र. ३२६/सेवा ९, दि. ०६/०९/२०२३ व अनौसं क्र.४८६ / आपुक, दि. १२/१०/२०२३ अन्वये निर्गमित करण्यात येत आहे.
# Page 3
# Page 4