# Page 1
दि चिल्डेन्स एड् सोसायटीच्या अधिकारी/कर्मचाऱ्यांच्या सातव्या वेतन आयोगाची थकबाकी व महागाई भत्याची थकबाकी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: चिएसो-२०२१/प्र.क्र.१२६/का-०८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- २८ ऑक्टोंबर, २०२१.
वाचा : १. महिला व बाल विकास विभाग शासन निर्णय क्रमांक चिएसो-२०१९/प्र.क्र.३९/का-१०, दि.१८/०९/२०१९ २. महिला व बाल विकास विभाग शासन निर्णय क्रमांक बीजीटी-२०२१/प्र.क्र.२०/का-०४, दि.०४/१०/२२१ ३. वित्त विभाग शासन परिपत्रक क्र. वेपुर-२०१९/प्र.क्र.८/सेवा-९, दि.३०/०५/२०१९ ४. वित्त विभाग शासन निर्णय क्र.मभवा-२०१९/प्र.क्र.३०/सेवा-९, दि.७/१०/२०२१ ५. आयुक्त, महिला व बाल विकास यांचे पत्र क्र. मबाविआ/बावि/बालगृ/२०२१-२२/४८०९, दि.१४/१०/२०२१ प्रस्तावना :
दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचारी यांना वाचा क्र.१ येथील शासन निर्णयान्वये सातव्या वेतन आयोगानुसार सुधारित वेतनश्रेणी लागू करण्यास मान्यता दिलेली आहे.. सुधारीत वेतन संरचनेतील वेतन निश्चिती व थकबाकीचे प्रदान याबाबत वाचा क्र.३ येथील परिपत्रकान्वये राष्ट्रीय निवृत्तीवेतन योजना अथवा परिभाषित अंशदायी निवृत्तीवेतन योजना लागू असलेल्या शासकीय कर्मचाऱ्यांना दि.१/१/२०१६ ते दि. ३१/१२/२०१८ पर्यंतच्या कालावधीतील सुधारीत वेतन संरचनेतील वेतनाची अनुज्ञेय थकबाकी, आर्थिक वर्ष २०१९-२० पासून पुढील ५ वर्षात ५ समान हफ्त्यात रोखीने अदा करण्याबाबत सूचित केले आहे. दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचाऱ्यांना भविष्य निर्वाह निधी योजना अनुज्ञेय नाही. पर्यायाने हे कर्मचारी भविष्य निर्वाह निधीचे खातेधारक नाहीत. तसेच या कर्मचाऱ्यांना परिभाषित अंशदायी निवृत्तीवेतन योजना देखील लागू नाही. त्यामुळे दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचाऱ्यांच्या वेतनामधून भविष्य निर्वाह निधीची अथवा परिभाषित अंशदायी निवृत्तीवेतन योजनेची कपात होत नसल्याने या कर्मचाऱ्यांना दि.१/१/२०१६ ते ३१/१२/२०१८ पर्यंतच्या कालावधीतील सुधारीत वेतन संरचनेतील वेतनाची अनुज्ञेय थकबाकी रोखीने देणे आवश्यक आहे.
# Page 2
शासन निर्णय क्रमांकः चिएसो-२०२१/प्र.क्र.१२६/का-०८
२. वित्त विभागाने वाचा क्र. ४ वरील शासन निर्णयान्वये राज्य शासकीय कर्मचारी व इतर पात्र कर्मचाऱ्यांना दि.१/७/२०१९ ते ३०/११/२०१९ या ५ महिन्याच्या कालावधीतील ५ टक्के महागाई भत्ता वाढीच्या थकबाकीची रक्कम माहे ऑक्टोंबर २०२१ च्या वेतनासोबत रोखीने देण्याचे निर्देश दिले आहेत.
३. यानुसार दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचाऱ्यांना सातव्या वेतन आयोगाची थकबाकी व माहे ऑक्टोंबरच्या वेतनामध्ये महागाई भत्त्याची थकबाकी करीता निधी वितरीत करण्याची बाब शासनाच्या विचाराधीन होती.
शासन निर्णय :
मागणी क्र.एक्स १, २२३५, सामाजिक सुरक्षा व कल्याण, ०२ समाज कल्याण, १०२, बाल कल्याण, ०१, बालक समृद्धी योजना, (०२) (०३) संगोपन व संरक्षणाची गरज असलेल्या मुलांसाठी संस्था चालविणाऱ्या स्वयंसेवी संस्थांना सहायक अनुदान (अनिवार्य) (२२३५३०४१) या लेखाशिर्षातंर्गत ३६-सहायक अनुदाने (वेतन) या बाबी खाली रु.१५७.३९ लक्ष (अक्षरी रु.एक कोटी सत्तावन्न लक्ष फक्त) इतका निधी आयुक्त, महिला व बाल विकास, पुणे यांना पुढील प्रयोजनासाठी वितरीत करण्यास या शासन निर्णयाद्वारे मान्यता देण्यात येत आहे.
(लक्ष. रु)
---------------------------------------------------------------------------------------------------------------------------------------------------------------------------------------
|  | अ.क्र. |  |  | बाब / प्रयोजन |  |  | वितरणासाठी |  |
|  |  | तरतूद |
| १ | २ | ३ |
| १ | दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचाऱ्यांना ७ व्या वेतन आयोगाच्या फरकाची रक्कम अदा करण्यासाठी | १३७.३९ |
| २ | दि चिल्ड्रेन्स एड् सोसायटी, मुंबई मध्ये कार्यरत अधिकारी व कर्मचाऱ्यांना माहे जुलै, २०१९ ते माहे नोव्हेंबर २०१९ या कालावधीतील महागाई भत्त्याच्या थकबाकीची रक्कम अदा करण्यासाठी | २०.०० |
| एकुण | १५७.३९ |
---------------------------------------------------------------------------------------------------------------------------------------------------------------------------------------
२. या शासन निर्णयाव्दारे वितरीत करण्यात आलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी / शर्तींचे पालन करण्याची जबाबदारी संबंधित नियंत्रक अधिकारी यांची राहील.
३. हा शासन निर्णय वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दि.६.४.२०२१ व वित्त विभाग, शासन निर्णय क्र.अर्थसं-२०२१/प्र.क्र.४८/अर्थ-३, दि.२४.६.२०२१ व दि.१४.१०.२०२१ अन्वये प्राप्त मान्यतेच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः चिएसो-२०२१/प्र.क्र.१२६/का-०८