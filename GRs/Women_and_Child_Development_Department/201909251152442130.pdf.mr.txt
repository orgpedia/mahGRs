# Page 1
कौटुंबिक हिंसाचारापासून महिलांचे संरक्षण अधिनियमाची प्रचार प्रसिद्धी होण्यासाठी तालुका स्तरावर महिला मेळावे तसेच स्टेक होल्डर्सची कार्यशाळा आयोजित करण्यासाठी तालुकानिहाय निधी उपलब्ध करुन देणेबाबत. (लेखाशिर्ष (२२३५-ए- ९०१)
महाराष्ट्र शासन
महिला व बाल विकास विभाग
शासन निणर्य संकीर्ण-२०१९/प्र.क्र.१७८/का-२
नवीन प्रशासकीय इमारत, ३ रा मजला,
मादाम कामा रोड, हुतात्मा राजगुरू चौक,
मंत्रालय, मुंबई
दिनांक: २५ सप्टेंबर, २०१९
वाचा :
१. आयुक्त महिला व बाल विकास यांचे पत्र जा.क्र.मबाविआ/कौहिमसं/का-६/जाप्र२०.२१/४२००/ दि. २२.०८.२०१९ .
२. वित्त विभाग/शासन परिपत्रक क्रमांक-अर्थसं-२०१९/प्र.क्र.४४/अर्थ-३, दिनांक ०१.०४.२०१९ ३. वित्त विभाग/ शासन परिपत्रक क्रमांक-अर्थसं-२०१९/प्र.क्र.९२/अर्थ-३, दिनांक ०८.०७.२०१९
प्रस्तावना :
उपरोक्त संदर्भाधीन क्र. १ च्या पत्रान्वये आयुक्त, महिला व बाल विकास, पुणे यांनी सादर केलेल्या कौटुंबिक हिंसाचारापासून महिलांचे संरक्षण या अधिनियमांतर्गत असणाऱ्या तरतूदींचा प्रचार व प्रसिद्धी करण्यासाठी प्रत्येक तालुक्यामध्ये महिला मेळावे व स्टेक होल्डर्सची (अधिनियमांचा अंमलबजावणी करणारी यंत्रणा) कार्यशाळा आयोजित करण्यात येणार आहे. सदर कार्यशाळेसाठी येणाऱ्या खर्चास मान्यता देण्याची बाब शासनाच्या विचाराधीन होती.
शासन निर्णय :
कौटुंबिक हिंसाचारापासून महिलांचे संरक्षण या अधिनियमांतर्गत, असणाऱ्या तरतूदींचा प्रचार व प्रसिद्धी करण्यासाठी प्रत्येक तालुक्यामध्ये महिला मेळावा व स्टेक होल्डर्स कार्यशाळेसाठी अनुक्रमे रु. ३५००/- व रु. ३०००/- याप्रमाणे एकुण रु. ६५००/- इतका खर्च येणार आहे. त्यानुसार एकुण ३७६ तालुक्यांसाठी (३५८ तालुके + १५ वॉर्डस) एकुण रु. २४,४४,०००/- (चोवीस लाख चव्वेचाळीस हजार फक्त) इतके आयुक्त, महिला व बाल विकास, पुणे यांना या शासन निर्णयाद्वारे वितरित व खर्च करण्यास मान्यता देण्यात येत आहे.
२. या कार्यक्रमांतर्गत होणारा खर्च मागणी क्रमाक एक्स - १, लेखाशिर्ष २२३५- सामाजिक सुरक्षा व कल्याण, ०२ समाजकल्याण,सामाजिक आधार ०२ समाजकल्याण ००१ संचालन व प्रशासन (०१) (०५) जनजागृती प्रसिध्दी, प्रशिक्षण आणि मुल्यमापन (२२३५-ए- ९०१), २६ जाहिरात व प्रसिद्धी, योजनांतर्गत योजना या लेखाशिर्षाखाली सन २०१९-२० या आर्थिक वर्षाकरीता अर्थसंकल्पित करण्यात आलेल्या तरतूदीतून भागविण्यात यावा. तसेच सदर लेखाशिर्षाखाली खर्च करण्यात आलेल्या उपरोक्त निधीचे उपयोगिता प्रमाणपत्र सादर करण्यात यावे.
# Page 2
शासन निर्णय क्रमांकः संकीर्ण-२०१९/प्र.क्र.१७८/का-२
३. हा शासन आदेश वित्त विभागाच्या संदर्भाधीन क्र. २ व ३ अन्वये प्रशासकीय विभागास दिलेल्या अधिकारांस अनुसरुन निर्गमित करण्यात येत असून, सदर निधी खर्च करताना वित्त विभागाने वेळोवेळी निर्गमित केलेल्या अटी व शर्ती तसेच वित्तीय अधिकार नियम पुस्तिका-१९७८ अन्वये खर्च होईल याची दक्षता आयुक्त, महिला व बाल विकास पुणे यांनी घेण्यात यावी.
४. हा शासन निर्णय वित्त विभागाच्या संदर्भाधीन क्र.१ येथील शासन परिपत्रक क्रमांक-अर्थसं २०१९/प्र.क्र.४४/अर्थ-३, दिनांक ०१.०४.२०१९ च्या परिपत्रकान्वये प्रशासकीय विभागांस दिलेल्या अधिकारांस अनुसरुन निर्गमित करण्यात येत आहे.