# Page 1
एकात्मिक बाल विकास सेवा योजना या केंद्र पुरस्कृत योजनेसाठी अर्थसंकल्पित केलेला निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१९/प्र.क्र.३२७/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - २१ जानेवारी, २०२०
वाचा :- (१) वित्त विभाग, शासन परिपत्रक, क्र.अर्थसं-२०१९/प्र.क्र.४४/अर्थ-३, दि.१ एप्रिल, २०१९ (२) महिला व बाल विकास विभाग, शासन परिपत्रक क्र.बीजीटी-२०१९/प्र.क्र.१४/का.४, दि.१०/४/२०१९ (३) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दि.८/७/२०१९ (४) महिला व बाल विकास विभाग, पत्र क्र.बीजीटी-२०१९/प्र.क्र.२९/का.४, दि.११/७/२०१९ (५) आयुक्त, एकात्मिक बाल विकास सेवा योजना, नवी मुंबई यांचे पत्र क्र.एबाविसेयो/का-३/तरतूद / ३२८३/ १९-२०, दिनांक १३/०६/२०१९ (६) महिला व बाल विकास विभाग, शासन निर्णय क्र.एबावि-२०१९/प्र.क्र.१२१/का.६, दि.०१/०८/२०१९ (७) आयुक्त, एकात्मिक बाल विकास सेवा योजना, नवी मुंबई यांचे पत्र जा.क्र.एबाविसेयो/पुर्व शालेय शिक्षण संच/पुरवठा/२०१९/६२१२, दिनांक ६/१२/२०१९
शासन निर्णय : महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. सन २०१९-२० मध्ये खाली नमूद केल्याप्रमाणे योजनानिहाय / लेखाशिर्षनिहाय अर्थसंकल्पित केलेला निधी १००% खर्च करण्यास वित्त विभागाने मंजूरी दिलेली आहे. एकात्मिक बाल विकास सेवा योजना ही केंद्र पुरस्कृत योजना असल्यामुळे केंद्रीय योजनांचा निधी प्रत्यक्षात केंद्र शासनाकडून राज्य शासनास उपलब्ध झाल्यानंतर त्याप्रमाणात निधी खर्च करण्याच्या वित्त विभागाच्या सूचना आहेत. केंद्र शासनाकडून प्राप्त झालेला निधी तसेच आयुक्त, एकात्मिक बाल विकास सेवा योजना, नवी मुंबई यांनी निधी वितरणाचा प्राथम्यक्रम विचारात घेऊन खालील विवरणपत्रातील स्तंभ क्र. ५ येथे नमूद केल्याप्रमाणे योजना / कार्यक्रमाचा बाबनिहाय निधी केंद्र हिस्सा निधी व राज्य हिस्सा निधी खर्च करण्यासाठी आयुक्त, एकात्मिक बाल विकास सेवा योजना यांना वितरीत करण्यास शासन मान्यता देत आहे.
(रुपये लाखात)
------------------------------------------------------------------------------------------
| लेखाशिर्ष | बाब | अर्थसंकल्पीत निधी | यापूर्वी वितरीत केलेला ६०% निधी | वितरीत करावयाचा ४०% निधी |
| .१. | .२. | .३. | .४. | .५. |
| २२३६१९७२ (केंद्र) ६०% | ३१-सहायक अनुदाने | ६०००.०० | ३६००.०० | २४००.०० |
| २२३६१९८१ (राज्य) ४०% | ३१- सहायक अनुदाने | ४०००.०० | २४००.०० | १६००.०० |
| २२३६१९०९ (केंद्र) ६०% | ३१-सहायक अनुदाने | ७५०.०० | ४५०.०० | ३००.०० |
| २२३६१९१८ (राज्य) ४०% | ३१- सहायक अनुदाने | ५००.०० | ३००.०० | २००.०० |
| एकूण | ११२५०.०० | ६७५०.०० | ४५००.०० |
------------------------------------------------------------------------------------------
२. आयुक्त, एकात्मिक बाल विकास सेवा योजना, नवी मुंबई यांनी उपरोक्त वाचा येथे नमूद वित्त विभागाच्या व विभागाच्या शासन निर्णय / परिपत्रकातील अटी व शर्तीच्या अधीन राहून वितरीत करण्यात आलेला निधी तातडीने सर्व संबंधितांना उपलब्ध करुन द्यावा.
# Page 2
शासन निर्णय क्रमांकः एबावि-२०१९/प्र.क्र.३२७/का.६
हा शासन निर्णय नियोजन विभाग, अनौपचारिक संदर्भ क्र.२०९/१४७२, दिनांक ३०/१२/२०१९ व वित्त विभाग, अनौपचारिक संदर्भ क्र.८/व्यय-६, दिनांक १८/०१/२०२० अन्वये देण्यात आलेल्या सहमतीनुसार निर्गमित करण्यात येत आहे.