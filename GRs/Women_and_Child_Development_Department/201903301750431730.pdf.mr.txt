# Page 1
एकात्मिक बाल विकास सेवा योजना (आहार खर्च) हया केंद्र पुरस्कृत योजनेसाठी महाराष्ट्र विधानमंडळाच्या सन २०१८ च्या हिवाळी व सन २०१९ च्या अर्थसंकल्पीय अधिवेशनात मंजूर झालेल्या पुरवणी मागणीची तरतूद वितरीत व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८/प्र.क्र.२४९/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३० मार्च, २०१९
वाचा :- (१) वित्त विभाग, परिपत्रक क्र.अर्थसं-२०१८/प्र.क्र.६९/अर्थ-३, दिनांक २ एप्रिल,२०१८ (२) वित्त विभाग,परिपत्रक क्र.पूरक-२०१८/प्र.क्र. १३५/अर्थ-३, दिनांक ५ डिसेंबर, २०१८
प्रस्तावना : महिला व बाल विकास विभागामार्फत एकात्मिक बाल विकास सेवा योजना (आहार खर्च) (लेखाशिर्ष केंद्र हिस्सा २२३६-१९२७ व राज्य हिस्सा २२३६-१९३६) ही केंद्रपुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. या योजनेकरीता केंद्र व राज्य हिस्स्याचे प्रमाण ५०: ५० असे ठरविण्यात आले आहे.
२. सन २०१८-१९ या आर्थिक वर्षात राज्यातील १०४ नागरी व ४४९ ग्रामीण प्रकल्पातील ० ते ३ व ३ ते ६ वर्षातील बालक, कमी वजनाची बालके, गरोदर व स्तनदा माता या लाभार्थ्यांना गरम ताजा आहार व THR आहारावरील खर्चाकरीता महाराष्ट्र विधानमंडळाच्या सन २०१८ च्या तिसऱ्या (हिवाळी) अधिवेशनात रु.१००.०० कोटी इतका निधी एकात्मिक बाल विकास सेवा योजना (आहार खर्च ) याखाली केंद्र हिस्सा ५०% ( लेखाशिर्ष २२३६-१९२७) रु.५०.०० कोटी व समरुप राज्य हिस्सा ५०% (लेखाशिर्ष २२३६-१९३६) रु.५०.०० कोटी असा एकूण रु.१००.०० कोटी इतका निधी पुरवणी मागणीन्वये उपलब्ध करुन दिला आहे.
सदर पुरवणी मागणीच्या ७०% म्हणजेच रुपये ७०.०० कोटी इतका निधी वित्त विभागाच्या मान्यतेने दिनांक १६ जानेवारी, २०१९ च्या शासन निर्णयान्वये आयुक्त, एकात्मिक बाल विकास सेवा योजना, नवी मुंबई यांना वितरीत व खर्च करण्यास मान्यता दिली आहे.
सद्य:स्थितीत महाराष्ट्र विधानमंडळाच्या सन २०१८ च्या हिवाळी अधिवेशनातील मंजूर पुरवणी मागणीपैकी उर्वरित ३०टक्के रु.३०.०० कोटी आणि सन २०१९ च्या अर्थसंकल्पीय अधिवेशनात मंजूर पुरवणी मागणी रु.६,७५,६८,०००/- व सुधारित अंदाजाव्दारे उपलब्ध करुन दिलेले रु.१८,२४,३२,०००/ याप्रमाणे रु.२५.०० कोटी असे एकूण रु.५५.०० कोटी इतका निधी वित्त विभागाच्या संमतीने वितरीत व खर्च करण्यास मान्यता देण्याची बाब शासनाच्या विचाराधीन होती. त्यानुषंगाने पुढीलप्रमाणे शासन निर्णय निर्गमीत करण्यात येत आहे.
# Page 2
शासन निर्णय क्रमांकः एबावि-२०१८/प्र.क्र.२४९/का-५
शासन निर्णय : एकात्मिक बाल विकास सेवा योजना (आहार खर्च) या कार्यक्रमाखाली महाराष्ट्र विधानमंडळाच्या सन २०१८ च्या हिवाळी अधिवेशनातील मंजूर पुरवणी मागणीपैकी उर्वरित ३० टक्के रु.३०.००कोटी आणि सन २०१९ च्या अर्थसंकल्पीय अधिवेशनात मंजूर पुरवणी मागणी रु.६,७५,६८,०००/- व सुधारित अंदाजाव्दारे उपलब्ध करुन दिलेले रु.१८,२४,३२,०००/- याप्रमाणे रु.२५.०० कोटी असे एकूण रु.५५.०० कोटी इतका निधी केंद्र हिस्सा ५०% (लेखाशिर्ष २२३६-१९२७) रु.२७.५० कोटी व समरुप राज्य हिस्सा ५०% (लेखाशिर्ष २२३६-१९३६) रु.२७.५० कोटी असे एकूण रु.५५.०० कोटी (अक्षरी रुपये पंचावन्न कोटी फक्त) इतका निधी आयुक्त, एकात्मिक बाल विकास सेवा योजना, नवी मुंबई यांना वितरीत करण्यास व खर्च करण्यास शासन मान्यता देत आहे.
२. या शासन निर्णयान्वये पुरक पोषणांतर्गत आहार खर्च या कार्यक्रमासाठी केंद्र हिस्सा ५०% (लेखाशिर्ष २२३६-१९२७) रु.२७.५० कोटी व समरुप राज्य हिस्सा ५०% (लेखाशिर्ष २२३६-१९३६) रु.२७.५० कोटी असे एकूण रु. ५५.०० कोटी (अक्षरी रुपये पंचावन्न कोटी फक्त) याप्रमाणे वित्त विभागाच्या मान्यतेने उपलब्ध करुन देण्यात आलेला निधी हा गरम ताजा आहार व THR यासाठी समप्रमाणात वितरीत करण्याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग परिपत्रक क्रमांक अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ च्या परिपत्रकान्वये निर्गमीत केलेल्या सूचनांनुसार तसेच वित्त विभागाने अनौपचारिक संदर्भ क्रमांक ८३ /व्यय–६, दिनांक ३०.३.२०१९ नुसार देण्यात आलेल्या मान्यतेनुसार निर्गमीत करण्यात येत आहे.
# Page 3