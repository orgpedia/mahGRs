# Page 1
मा. उच्च न्यायालय, मुंबई खंडपीठ औरंगाबाद येथे दाखल रिट याचिका क्र.१०७३५/२०२० शोभना शिक्षण संस्था विरूद्ध महाराष्ट्र शासन व इतर व ५१ सलग्न याचिकांमध्ये शासनाची बाजू मांडण्यासाठी नियुक्त करण्यात आलेल्या विशेष समुपदेशी यांना व्यावसायिक फी मंजूर करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः बालगृ-२०२०/प्र.क्र.९१/का.८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - ०५ ऑगस्ट, २०२१.
संदर्भ: १. विधी व न्याय विभागाचा शासन निर्णय क्र. मिटींग-२०११/(२४९)/का-१४,दि.१५/०२/२०१४ २. महिला व बाल विकास विभागाचे पत्र क्र.रिटपी-२०२०/प्र.क्र.९१/का-०८, दि.६/८/२०२० ३. अॅड. श्री. पी. व्ही. मंडलिक, जेष्ठ वकील यांचे दि.११/०१/२०२१ रोजीचे पत्र.
प्रस्तावना : मा. उच्च न्यायालय, मुंबई, खंडपीठ औरंगाबाद येथे रिट याचिका क्र. १०७३५/२०२० शोभना शिक्षण संस्था विरूद्ध महाराष्ट्र शासन व इतर व ५१ सलग्न याचिका दाखल झाल्या होत्या. सदर न्यायालयीन प्रकरणात शासनाच्या वतीने बाजू मांडण्यासाठी संदर्भ क्र. २ वरील पत्रान्वये विशेष समुपदेशी मंडळावरील, श्री. पी. व्ही. मंडलिक यांची नेमणूक करण्यात आली होती. ही न्यायालयीन प्रकरणे मा. उच्च न्यायालय, मुंबई खंडपीठ औरंगाबाद यांच्या दि.२२/१२/२०२० च्या आदेशान्वये एकत्रितपणे निकाली काढण्यात आली आहे. सदर न्यायालयीन प्रकरणातील श्री. पी. व्ही. मंडलिक यांची व्यावसायिक फी अदा करण्याची बाब शासनाच्या विचाराधीन होती.
शासन निर्णय : मा. उच्च न्यायालय, मुंबई, खंडपीठ औरंगाबाद येथे रिट याचिका क्र.१०७३५/२०२० शोभना शिक्षण संस्था विरूद्ध महाराष्ट्र शासन व इतर व ५१ सलग्न याचिकांमध्ये अॅड. श्री. पी. व्ही. मंडलिक, जेष्ठ वकील यांनी शासनाची बाजू मांडल्याप्रकरणी संदर्भाधीन क्र.३ अन्वये विनंती केल्यानुसार व संदर्भ क्र. १ येथील शासन निर्णयामध्ये एकत्रित याचिकांबाबत अदा करावयाच्या फी बाबतच्या निर्देशास अनुसरून या शासन निर्णयान्वये अॅड. श्री. पी. व्ही. मंडलिक, जेष्ठ वकील यांना व्यावसायीक दराने ₹ १,५०,००० (अक्षरी रुपये एक लाख पन्नास हजार फक्त) इतकी फी खालील विवरणपत्रात दर्शविलेल्या बाबींकरिता अदा करण्यास मान्यता देण्यात आहे.
-------------------------------------
|  | अ.क्र. |  |  | तपशील |  |  | रक्कम (रुपये) |  |
|  |
| १ | विचारविनिमय फी | रु.२५,०००/ |
| २ | सुनावणी युक्तीवाद फी | रु.१,२५,०००/ |
|  | एकुण | रु.१,५०,०००/ |
-------------------------------------
# Page 2
शासन निर्णय क्रमांकः बालगृ-२०२०/प्र.क्र.९१/का.८
२. या बाबीवर होणारा खर्च मागणी क्रमांक एक्स-२, २२५१-सेक्रेटरिएट-सामाजिक सेवा-०९० सचिवालय (०१) (०१) महिला व बाल विकास विभाग - (२२५१ ०४३६) या लेखा शिर्षांतर्गत २८ व्यावसायिक सेवा या उद्दीष्टाखाली सन २०२०-२१ या अर्थसंकल्पीय वर्षासाठी अर्थसंकल्पीत तरतूदीतून भागविण्यात यावा.
३. वित्त विभागाच्या शासन निर्णय क्र. विअप्र-२०१५/प्र.क्र.२१/२०१५/विनियम, दिनांक २९ जुलै २०१५ चे परिशिष्ट-अ, वित्तीय अधिकार नियम पुस्तीका, १९७८, भाग- पहिला, उप विभाग- दोन, महाराष्ट्र आकस्मिक खर्च नियम १९६५ मधील वित्तीय अधिकाराच्या मर्यादेमध्ये सुधारणा, भाग - पहिला, उप विभाग-दोन,अनु.क्र.४९ मधील नियम १६६- अ, अन्वये प्रशासकीय विभागप्रमुख यांना प्रदान केलेल्या अधिकाराचा वापर करुन निर्गमित करण्यात येत आहे.