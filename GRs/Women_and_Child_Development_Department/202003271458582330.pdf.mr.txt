# Page 1
सन २०१९-२० या वित्तीय वर्षासाठी समुपदेशन केंद्र या योजनेसाठी निधी वितरित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- समुप-२०१९/प्र.क्र.६६/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख-२३ मार्च, २०२०.
वाचा : १. शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ- ३, दि. ८ जुलै, २०१९.
२. शासन निर्णय, महिला व बाल विकास विभाग, क्र. समुप-२०१९/प्र.क्र.६६/का-१०, दि. २० जुलै, २०२०.
३. शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ-३, दि. १३ मार्च, २०२०.
प्रस्तावना : वित्त विभागाच्या संदर्भाधीन क्र.१ येथील परिपत्रकानुसार आयुक्त (महिला विकास), महिला व बाल विकास आयुक्तालय, पुणे यांनी मागणी केल्याप्रमाणे समुपदेशन केंद्रातील कार्यरत समन्वयक व समुपदेशक यांचे मानधन तसेच समुपदेशन केंद्राच्या प्रशाकीय खर्च व प्रशिक्षण यावरील माहे मार्च, २०२० पर्यंतचा खर्च भागविण्यासाठी ₹३,८१,२२,४४४/- (अक्षरी रुपये तीन कोटी एक्याऐंशी लक्ष बावीस हजार चारशे चव्वेचाळीस फक्त) इतका निधी संदर्भाधीन क्र.२ येथील शासन निर्णयान्वये वितरीत करण्यात आला आहे.
२. वित्त विभागाच्या संदर्भाधीन क्र. ३ येथील दि.१३.३.२०२० रोजीच्या परिपत्रकानुसार सन २०१९ - २० या वित्तीय वर्षासाठी २२३५-३१७७ या संगणक संकेतांकाखाली ३६ सहायक अनुदाने (वेतन) बाबीसाठी निश्चित करण्यात आलेले सुधारित अंदाज ₹७,००,००,०००/- (अक्षरी रुपये सात कोटी फक्त) मधून उप आयुक्त (महिला विकास), महिला व बाल विकास आयुक्तालय, पुणे यांनी मागणी केल्याप्रमाणे समुपदेशन केंद्रातील कार्यरत समन्वयक व समुपदेशक यांचे मानधन तसेच समुपदेशन केंद्राच्या प्रशाकीय खर्च व प्रशिक्षण यावरील मार्च, २०२० पर्यंतचा खर्च भागविण्यासाठी ₹१,५६, १९,८२०/- (अक्षरी रुपये एक कोटी छपन्न लक्ष एकोणवीस हजार आठशे वीस फक्त) इतका निधी समुपदेशन केंद्र योजनेसाठी वितरीत करण्याचा प्रस्ताव शासनाच्या विचाराधीन होता.
शासन निर्णय :
वित्त विभागाच्या संदर्भाधीन क्र.३ येथील परिपत्रकानुसार सन २०१९-२० या वित्तीय वर्षासाठी २२३५-३१७७ या संगणक संकेतांकाखाली ३६ सहायक अनुदाने ( वेतनेत्तर) बाबीसाठी निश्चित करण्यात आलेले सुधारित अंदाज ₹७,००,००,०००/- (अक्षरी रुपये सात कोटी फक्त) मधून उप आयुक्त (महिला विकास), महिला व बाल विकास आयुक्तालय, पुणे यांनी मागणी केल्याप्रमाणे समुपदेशन केंद्रातील कार्यरत समन्वयक व समुपदेशक यांचे मानधन तसेच समुपदेशन केंद्राच्या प्रशाकीय खर्च व प्रशिक्षण यावरील मार्च, २०२० पर्यंतचा खर्च भागविण्यासाठी ₹१,५६, १९,८२० /- (अक्षरी रुपये एक कोटी छपन्न लक्ष एकोणवीस हजार आठशे वीस फक्त) इतका निधी वितरीत करण्यास याव्दारे शासन मान्यता देण्यात येत आहे.
# Page 2
शासन निर्णय क्रमांकः समुप-२०१९/प्र.क्र.६६/का-१०.
२. ₹१,५६,१९,८२०/- (अक्षरी रुपये एक कोटी छपन्न लक्ष एकोणवीस हजार आठशे वीस फक्त) इतका निधी संबंधितांना अदा करण्यासाठी आयुक्त, महिला व बालविकास आयुक्तालय पुणे यांना प्राधिकृत करण्यात येत आहे. आयुक्त, महिला व बालविकास आयुक्तालय, पुणे यांनी वित्त विभागाच्या संदर्भाधीन दि.८ जुलै, २०१९ रोजीच्या परिपत्रकानुसार सदर परिपत्रकासोबतच्या परिशिष्टातील नमूद तपासणी सूचीतील अटींची पुर्तता होत असल्याची खात्री करुन जिल्ह्यांना निधी वितरीत करावा. सदर शासन निर्णयान्वये तसेच यापूर्वी वितरित करण्यात आलेल्या निधीचे उपयोगिता प्रमाणपत्र शासनास सादर करण्याची दक्षता आयुक्त, महिला व बाल विकास आयुक्तालय, पुणे यांनी घ्यावी.
३. सदर रक्कम मागणी क्र. एक्स-१, कार्यक्रम, २२३५, सामाजिक सुरक्षा व कल्याण ०२ समाजकल्याण १०३, महिला कल्याण (२१) (०१) महिलांकरिता समुपदेशन केंद्रे (कार्यक्रम), (२२३५ ३१७७), ३१ सहायक अनुदाने (वेतनेतर) या लेखाशीर्षाखाली सन २०१९-२० मध्ये उपलब्ध करुन देण्यात आलेल्या तरतूदीतून खर्च करण्यात यावी.
४. हा शासन निर्णय वित्त विभागाच्या क्र.अर्थसं-२०१९/प्र.क्र.९२/अर्थ-३, दि. ८ जुलै, २०१९ रोजीच्या परिपत्रकातील परिच्छेद क्र.४ ते १९ मधील मार्गदर्शक सूचना व त्या विभागाने दिलेल्या सहमतीस अनुसरुन तसेच वित्त विभागाच्या क्र. अर्थसं-२०१९/प्र.क्र.९२/अर्थ-३, दि. १३ मार्च, २०२० रोजीच्या परिपत्रकास अनुसरुन निर्गमित करण्यात येत आहे.