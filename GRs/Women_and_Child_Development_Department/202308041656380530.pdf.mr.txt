# Page 1
राज्यातील आदिवासी क्षेत्रातील कुपोषण कमी करण्याबाबत आढावा घेण्यासाठी व उपाययोजना सुचविण्यासाठी स्थापन केलेल्या कृती दल (टास्क फोर्स) चे अध्यक्ष यांना मंत्री पदाचा दर्जा देणेबाबत.
महाराष्ट्र शासन
महिला व बाल विकास विभाग
शासन निर्णय क्र. एबावि-२०२३/प्र.क्र.६८/का-५.
नविन प्रशासकीय भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:- ४ ऑगस्ट, २०२३.
वाचा- १)शासन निर्णय, वित्त विभाग, क्र. शासाऊ-१०१०/प्र.क्र.९६/१०/साऊ,दि. १३.०३.२०१२.
२) शासन निर्णय, महिला व बाल विकास विभाग, क्र.एबावि-२०२३/प्र.क्र.६८/का-५, दि.२०.०६.२०२३.
३) शासन निर्णय, महिला व बाल विकास विभाग, क्र.एबावि-२०२३/प्र.क्र.६८/का-५, दि.२१.०७.२०२३.
प्रस्तावना : राज्यातील आदिवासी क्षेत्रातील कुपोषणाच्या प्रकरणाच्या कारणांचा आढावा घेण्यासाठी तसेच
सदर प्रकरणांवर विशेष लक्ष देण्यासाठी आढावा घेऊन उपाययोजना करण्याच्या अनुषंगाने मा. श्री. दिपक
सावंत, माजी मंत्री (सार्वजनिक आरोग्य व कुटुंब कल्याण) यांच्या अध्यक्षतेखाली संदर्भाधीन क्रमांक २ येथील
दिनांक २०.०६.२०२३ अन्वये कृती दलाची (टास्क फोर्स) स्थापना करण्यात आली आहे. सदर समितीचे अध्यक्ष मा. श्री. दिपक सावंत यांना मंत्री पदाचा दर्जा देण्याची बाब शासनाच्या विचाराधीन होती.
शासन निर्णय :
राज्यातील आदिवासी क्षेत्रातील कुपोषणाच्या प्रकरणाच्या कारणांचा आढावा घेण्यासाठी तसेच सदर प्रकरणांवर विशेष लक्ष देण्यासाठी आढावा घेऊन उपाययोजना करण्याच्या अनुषंगाने गठीत केलेल्या कृती दलाचे अध्यक्ष मा. श्री. दिपक सावंत महोदयांना या शासन निर्णयाच्या दिनांकापासून मंत्री पदाचा दर्जा देण्यात येत आहे.
२. मा. श्री. दिपक सावंत यांना या शासन निर्णयान्वये मंत्री पदाचा दर्जा दिल्यानंतर वित्त विभागाच्या उक्त वाचा क्र. १ येथील शासन निर्णयानुसार अनुज्ञेय असणा-या सोई सुविधा पुरविण्याबाबत यथावकाश सूचना निर्गमित करण्यात येतील.
# Page 2