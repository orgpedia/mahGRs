# Page 1
अंब्रेला एकात्मिक बाल विकास सेवा योजना या मुख्य योजनेतंर्गत राबविण्यात येणारे विविध उपक्रम / योजना यांच्या सुधारित दराबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१७/प्र.क्र.३४८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३ मे, २०१९
वाचा :- १) महिला व बाल विकास विभाग, शासन निर्णय :- एबावि-२०१७/प्र.क्र.३४८/का.६,दि. ३० जून २०१८ २) केंद्र शासन महिला व बाल विकास मंत्रालय, नवी दिल्ली यांचे पत्र .No.१४-४/२०१८-CD-II (e-६६७१०), दिनांक २५/३/२०१९ शासन निर्णय : एकात्मिक बाल विकास सेवा योजना ही केंद्र पुरस्कृत योजना असून या योजनेची सुरुवात सन १९७५ पासून महाराष्ट्र राज्यात झाली आहे. क्रमाक्रमाने योजनेच्या प्रकल्प संख्येत वाढ होऊन राज्यातील विविध नागरी, ग्रामीण व आदिवासी क्षेत्रात प्रकल्प कार्यन्वीत करण्यात आलेले आहेत. या योजनेअंतर्गत अंगणवाडीच्या माध्यमातून बालके, गरोदर स्त्रिया व स्तनदा माता यांना ६ महत्त्वाच्या सेवा उदा. लसीकरण, पूर्व प्राथमिक शिक्षण, पुरक पोषण आहार, संदर्भ सेवा, आरोग्य तपासणी, १५ ते ४५ वयोगटातील स्त्रियांना आरोग्य व पोषण विषयक शिक्षण, इत्यादीचा सेवा पुरविण्यात येतात. एकात्मिक बाल विकास सेवा योजनेच्या अंमलबजावणीच्या दृष्टीने प्रत्येक प्रकल्पस्तरावर बाल विकास प्रकल्प अधिकारी व इतर आवश्यक यंत्रणाही कार्यरत आहेत.
२. अंगणवाडी सेवांमधील विविध बाबींच्या दरांमध्ये व मापदंडामध्ये दिनांक ३० जून २०१८ च्या शासन निर्णयान्वये सुधारणा करण्यात आलेली होती. सदर सुधारित दर दिनांक १ एप्रिल २०१७ ते दिनांक ३०/११/२०१७ व दिनांक १/१२/२०१७ ते ३०/११/२०१८ या कालावधीसाठी सुधारित तरतूदी, पोषण आहाराबाबतचे सुधारित दर लागू केलेले होते. केंद्र शासनाने दिनांक १४ नोव्हेंबर २०१८ च्या पत्रान्वये सुधारीत दर दिनांक ३० मार्च २०१९ पर्यंत लागु केलेले असल्याचे व आता सदर सुधारीत दर दिनांक ३१ मार्च २०२० पर्यंत लागु रहातील असे दिनांक २५ मार्च २०१९ च्या पत्रान्वये कळविले आहे.
३. अंब्रेला एकात्मिक बाल विकास सेवा योजना या मुख्य योजनेतंर्गत राबविण्यात येणारे विविध उपक्रम /योजना यांचे सुधारीत दर दिनांक ३० जून २०१८ च्या शासन निर्णयासोबत जोडलेल्या विवरणपत्रात नमुद केलेल्या बाबींना दिनांक ३१ मार्च २०२० पर्यंत लागु करण्यास शासन मंजूरी देत आहे. केंद्र शासनाने अंगणवाडी सेविका/मिनी अंगणवाडी सेविका/मदतनीस यांच्या मानधनात केलेल्या वाढीबाबत स्वतंत्र आदेश यथावकाश निर्गमित करण्यात येतील.
# Page 2