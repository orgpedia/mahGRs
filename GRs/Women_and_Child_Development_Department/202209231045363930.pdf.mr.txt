# Page 1
एकात्मिक बाल विकास सेवा योजनेंतर्गत राज्यातील मिनी अंगणवाडी सेविका यांना उन्हाळी व दिवाळी सुट्टी लागू करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२२/प्र.क्र.२०३/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - २३ सप्टेंबर, २०२२
प्रस्तावना: एकात्मिक बाल विकास सेवा योजना या केंद्र पुरस्कृत योजनेमधील मिनी अंगणवाडी केंद्रामधील
मिनी अंगणवाडी सेविका यांना अंगणवाडी सेविका व मदतनीस यांना मंजूर करण्यात आलेल्या उन्हाळी व
दिवाळी सुट्टीच्या धर्तीवर सुट्टी लागू करण्याबाबत आयुक्त, एकात्मिक बाल विकास सेवा योजना, नवी मुंबई
यांनी सादर केलेल्या प्रस्तावाच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय:
एकात्मिक बाल विकास सेवा योजनेंतर्गत राज्यातील मिनी अंगणवाडी सेविकांना वर्षातून एकदा
उन्हाळी सत्रात १० दिवसांची सुट्टी व दिवाळी सणानिमित्त ५ दिवसांची सुट्टी खालील अटींच्या अधीन राहून मंजूर करण्यास शासन मान्यता देण्यात येत आहे.
१) सुट्टीच्या कालावधीत अंगणवाडी केंद्रांच्या आहार पुरवठ्यामध्ये कोणताही खंड़ पडता कामा नये
याची दक्षता संबंधित बाल विकास प्रकल्प अधिकारी यांनी घ्यावी.
२) अंगणवाडीतील लाभार्थ्यांच्या गरम ताजा आहाराच्या बाबतीत मिनी अंगणवाडी सेविका यांना
उन्हाळी / दिवाळी सणानिमित्त सुट्टीवर सोडावयाचे असल्यास संबंधित बाल विकास प्रकल्प
अधिकारी यांनी नजीकच्या अंगणवाडी सेविका / मदतनीस यांना त्या मिनी अंगणवाडीचा
अतिरीक्त कार्यभार देण्याची कार्यवाही करावी.
# Page 2