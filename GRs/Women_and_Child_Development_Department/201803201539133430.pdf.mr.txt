# Page 1
महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा) अंगणवाडी केंद्र इमारतीचे बांधकाम करणेबाबत.
महाराष्ट्र शासन
महिला व बाल विकास विभाग
शासन निर्णय क्र. एबावि-२०१३/प्र.क्र.३५०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक : :- २० मार्च, २०१८
वाचा :- (१) महिला व बाल विकास विभाग, शासन निर्णय क्र.एबावि-२००८/प्र.क्र.१७३/का.६, दिनांक १५ जानेवारी, २०१० (२) महिला व बाल विकास विभाग, शासन निर्णय क्र. एबावि-२००८/प्र.क्र.१७३ (भाग-१)/का.६ दिनांक २० एप्रिल, २०११ (३) महिला व बाल विकास विभाग, शासन निर्णय क्र. एबावि-२०१३/प्र.क्र.१५८/का.६ दिनांक २९ जानेवारी, २०१४ (४) नियोजन विभाग (रोहयो), शासन निर्णय क्र. मग्रारोहयो-२०१३//प्र.क्र.०१/रोहयो-१ दिनांक २१ सप्टेंबर २०१५ (५) नियोजन विभाग (रोहयो), शासन शुध्दीपत्रक क्र.मग्रारोहयो-२०१३//प्र.क्र.०१/रोहयो-१ दिनांक ०३ जुलै २०१७ प्रस्तावना :- महिला व बाल विकास विभागामार्फत राज्यात अंगणवाडया चालविण्यात येतात.
अंगणवाडयांच्या इमारती बांधण्यासाठी दिनांक १५ जानेवारी, २०१० च्या शासन निर्णयानुसार नमुना आराखडा निश्चित करण्यात आला असून बिगर आदिवासी क्षेत्रासाठी एका अंगणवाडी बांधकामासाठी रुपये ६.०० लाख व आदिवासी क्षेत्रासाठी रुपये ६.६० लाख इतका निधी मंजूर करण्यात येतो.
२. केंद्र शासनाच्या महिला व बाल विकास विभागाने दिनांक ३१ मे, २०१६ च्या पत्रान्वये एकात्मिक बाल विकास सेवायोजनेतंर्गत महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा अंतर्गत) २००० अंगणवाडया बांधकामाचे उद्दिष्ट ठरविण्यात आलेले असून पहिल्या टप्यात १००० अंगणवाडया बांधण्यात येणार आहेत. त्यासाठी केंद्र शासनाकडून केंद्र हिस्याच्या प्रमाणात निधी उपलब्ध करुन देण्यात येणार आहे. एका अंगणवाडी बांधकामाची मर्यादा रुपये ७.०० लाख गृहीत धरण्यात आली आहे. त्यापैकी रुपये ५.०० लाख मनेरेगा अंतर्गत उपलब्ध करुन देण्यात येणार असून रुपये २.०० लाख केंद्र शासन व राज्य शासन यांनी ६० : ४० याप्रमाणात खर्च सोसावयाचा आहे.
(म्हणजेच केंद्र शासन प्रति अंगणवाडी रुपये १,२०,०००/- व राज्य शासन रुपये ८०,०००/- याप्रमाणे निधी उपलब्ध करुन द्यावयाचा आहे.) अंगणवाडी केंद्र रुपये ७.०० लाख पेक्षा अधिक खर्च झाल्यास अधिक होणारा खर्च राज्यशासनाच्या संबंधित विभागानी सोसावयाचा आहे.
३. अंगणवाडी बांधकामासाठी केंद्र व राज्य ६० : ४० प्रमाणात निधी अर्थसंकल्पीत करण्यासाठी लेखाशिर्ष (केंद्र-६०%) ४२३६००४९ व (राज्य - ४०%) ४२३६००५८ मंजूर करण्यात आलेले असून त्याखाली सन २०१७-१८ पासून निधी अर्थसंकल्पित करण्यात आलेला आहे.
४. महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा) अंगणवाडी बांधकाम करण्यासाठी अंगणवाडीचा टाईप प्लॅन नियोजन विभाग (रोहयो) विभागाने दिनांक २१ सप्टेंबर, २०१५ च्या शासन निर्णयासोबत जोडला आहे. त्यानुसार अंगणवाडीचे बांधकाम ५० चौ.मीटर क्षेत्रफळ याप्रमाणे करावयाचे आहे. महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा) अंगणवाडी बांधकामे नियोजन विभागाशी विचारविनिमय करुन मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः एबावि-२०१३/प्र.क्र.३५०/का.६
शासन निर्णय :- महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा अंतर्गत ) प्रती अंगणवाडी ५० चौ.मीटर क्षेत्रफळ याप्रमाणे नियोजन विभाग (रोहयो) दिनांक २१ सप्टेंबर, २०१५ च्या शासन निर्णयासोबत जोडलेल्या अंगणवाडीच्या टाईप प्लॅन नुसार अंगणवाडयांची बांधकामे करण्यास शासन मंजूरी देत आहे. महात्मा गांधी राष्ट्रीय ग्रामीण रोजगार हमी योजने अंतर्गत (मनरेगा अंतर्गत) एका अंगणवाडी बांधकामाची मर्यादा रुपये ७.०० लाख इतकी राहील. त्यापैकी रुपये ५.०० लाख मनरेगा अंतर्गत नियोजन विभाग (रोहयो) यांच्याकडून त्यांच्या अंमलबजावणी यंत्रणेमार्फत थेट उपलब्ध करुन देण्यात येतील. रुपये २.०० लाख निधीपैकी केंद्र शासन ६०% व राज्य शासन ४०% याप्रमाणात (म्हणजेच केंद्र शासन प्रति अंगणवाडी रुपये १,२०,०००/- व राज्य शासन रुपये ८०,०००/- याप्रमाणे) निधी उपलब्ध करुन द्यावयाचा असून महिला व बाल विकास विभागाकडून रुपये २.०० लाख निधी अर्थसंकल्पित करुन तो आयुक्त, एकात्मिक बाल विकास सेवा योजना, नवी मुंबई यांच्यामार्फत महिला व बाल विकास अधिकारी (जिल्हा परिषद) यांच्याकडून अंमलबजावणी यंत्रणेस उपलब्ध करुन देण्यात येईल. मनरेगा अंतर्गत मंजूर करण्यात येणाऱ्या अंगणवाडयांची बांधकामे खालील शर्ती / अटीनुसार मंजूर करण्यात यावीत.
१) अंगणवाडी केंद्र इमारतीचे बांधकाम हे इतर योजनांशी अभिसरण करून करावयाचे असल्याने सदर कामासाठी कार्यान्वयीन यंत्रणा ग्रामपंचायत राहील २) अंगणवाडी केंद्राच्या प्रत्येक बांधकामाला प्रशासकीय मान्यता गट विकास अधिकारी, पंचायत समिती प्रदान करतील व तांत्रिक मान्यता उपअभियंता (बांधकाम), जिल्हा परिषद देतील.
तांत्रिक मान्यता प्रदान करताना अंदाजपत्रकात महात्मा गांधी नरेगा योजना व अभिसरण करण्यात आलेल्या योजनेतून प्राप्त होणाऱ्या निधीचा उल्लेख करावा. अंगणवाडी केंद्राची आवश्यकता आहे किंवा नाही याबाबत महिला व बाल विकास अधिकारी (जिल्हा परिषद) यांचेमार्फत मुख्य कार्यकारी अधिकारी, जिल्हा परिषद यांची मान्यता घ्यावी.
३) अंगणवाडी केंद्राचे बांधकाम करण्याच्या कामासाठी कार्यान्वयीन यंत्रणा ग्रामपंचायत राहील.
8) कामास प्रशासकीय मान्यता नियमित कार्यपध्दतीप्रमाणे गट विकास अधिकारी, पंचायत समिती यांनी प्रदान करावी. मान्यता प्रदान करताना महात्मा गांधी नरेगा योजनेच्या सर्व निकषांची पूर्तता करण्याची जबाबदारी गटविकास अधिकारी यांची राहील. गट विकास अधिकारी यांनी सदर काम लेबर बजेटमध्ये समाविष्ट असल्याचे व सदर कामास ग्रामसभेची मान्यता प्राप्त असल्याची/ग्रामपंचायतीचा ठराव प्राप्त असल्याची खात्री करावी. तालुक्याच्या पूर्ण यादीस मुख्य कार्यकारी अधिकारी, जिल्हा परिषद यांची मान्यता घ्यावी.
५) गट विकास अधिकारी यांनी कार्यारंभ आदेश दिल्यानंतर ग्रामपंचायतीने कामास प्रत्यक्ष सुरुवात करावी. हजेरीपत्रकाची पडताळणी झाल्यानंतर मजुरांना त्यांची मजुरी बँक / पोस्ट खात्यातून गट विकास अधिकारी यांच्यामार्फत प्रदान करण्यात येईल. साहित्यावरील होणाऱ्या खर्चाच्या पावत्या ग्रामपंचायतीने गट विकास अधिकारी यांना सादर केल्यानंतर गटविकास अधिकारी जिल्हा स्तरावरील मजुरी साहित्याचे ६० : ४० प्रमाण विचारात घेतील व मजुरी साहित्याच्या ६० : ४० प्रमाणात साहित्यावरील खर्च संबंधित ग्रामपंचायतीस ईएफएमएस द्वारे अदा करतील.
६) सदर कार्यक्रमाचे देखरेख व सनियंत्रण महिला व बाल विकास अधिकारी (जिल्हा परिषद ) व उप मुख्य कार्यकारी अधिकारी (नरेगा / ग्रा. पं.) यांनी संयुक्तपणे करावे. तसेच योजनेचा दर तीन महिन्यांनी आढावा घ्यावा व त्याचा आर्थिक व भौतिक प्रगती अहवाल आयुक्त, महात्मा गांधी नरेगा आयुक्तालय, नागपूर, नियोजन (रोहयो) विभाग व आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांना मुख्य कार्यकारी अधिकारी, जिल्हा परिषद यांच्यामार्फत न चुकता सादर करावा.
पृष्ठ ४ पैकी २
# Page 3
शासन निर्णय क्रमांकः एबावि-२०१३/प्र.क्र.३५०/का.६
७) साहित्यावरील होणाऱ्या खर्चाच्या पावत्या ग्रामपंचायतीकडून गट विकास अधिकारी यांच्याकडे सादर करण्यात येतील. त्याप्रमाणे खर्चाची रक्कम ग्रामपंचायतीस ईएफएमएस द्वारे अदा करण्यात येईल.
८) महिला व बाल विकास विभागाकडून उपलब्ध करुन देण्यात येणारा रूपये २.०० लाख निधी आयुक्त, एकात्मिक बाल विकास सेवा योजना, नवी मुंबई यांच्याकडून महिला व बाल विकास अधिकारी (जिल्हा परिषद) यांच्यामार्फत अंमलबजावणी यंत्रणेस ग्राम विकास अधिकारी यांच्याकडे उपलब्ध करुन देण्यात येईल.
९) अंगणवाडी बांधकाम करणाऱ्या ठेकेदाराकडून ग्रामपंचायतीने एक पंखा, एक टयुबलाईट, स्वच्छतागृहात १ बल्बची जोडणी/ फिटींग करुन घ्यावी.
१०) अंगणवाडीच्या भोवतील जागा उपलब्ध असल्यास त्याठिकाणी परसबाग तयार करण्यात यावी.
११) नियोजन विभाग (रोहयो) दिनांक २१ सप्टेंबर, २०१५ च्या शासन निर्णयातील खालील शर्ती / अटींचे अंगणवाडींचे बांधकाम करताना पालन करण्यात यावे.
१) ग्रामपंचायत/ग्रामसभा यांचा ठराव व शिफारस आवश्यक,
२) प्रत्येक अंगणवाडी केंद्राचे बांधकाम हे स्वतंत्र काम समजण्यात यावे.
३) सर्व प्रकारच्या अकुशल कामासाठी जॉबकार्ड आवश्यक आहे.
४) दर १५ दिवसांनी मस्टरप्रमाणे मजुरी प्रदान करावी.
५) ग्राम रोजगार नोंदवहीत व ग्राम मालमत्ता नोंदवहीत सर्व प्रकारच्या नोंदी घेणे आवश्यक राहील.
६) एमआयएस वरील सर्व प्रकारच्या नोंदी घेणे आवश्यक आहे.
७) सदर कामाचे सामाजिक अंकेक्षण अनिवार्य आहे त्यामुळे अकुशल व अर्धकुशल कामावरील खर्चाची सर्व प्रमाणके/पावत्या सामाजिक अंकेक्षणासाठी उपलब्ध करून देणे आवश्यक आहे.
८) महात्मा गांधी नरेगाच्या मार्गदर्शक सुचनांनुसार हजेरीपत्रक ठेवणे, बँक किंवा पोस्टामार्फत इएफएमएस द्वारे मजुरीचे प्रदान करणे आवश्यक आहे.
९) मजुरी साहित्याचे प्रमाण ६०:४० जिल्हा स्तरावर ठेवण्यात यावे.
१०) ई-मस्टर चा वापर करणे बंधनकारक आहे.
११) महात्मा गांधी नरेगाशी संबंधित कामासाठी कंत्राटदार व मजुर विस्थापित करणाऱ्या यंत्राना बंदी राहील.
१२) काम सुरू करण्यापूर्वी, प्रगतीपथावर असतांना व काम पूर्ण झाल्यानंतरचे फोटो घेण्यात यावेत व सदर फोटो संकेतस्थळावर अपलोड करावीत.
१३) सामुग्रीचे प्रदान चेकद्वारे/EFMS द्वारे करण्यात यावे.
१४) सदर कामाचा समावेश लेबर बजेट मध्ये करण्यात यावा.
१५) सर्व अकुशल स्वरूपाची कामे नोंदणीकृत जॉबकार्डधारक मजुरांकडून करून घेण्यात यावीत.
१६) महाराष्ट्र रोजगार हमी अधिनियम १९७७ (दिनांक ०६ ऑगस्ट, २०१४ पर्यंत सुधारित) मधील अनुसूचि २ मधील १२ (अ) मध्ये असलेल्या तरतुदीप्रमाणे अंगणवाडी केंद्र इमारतीचे बांधकाम करताना मितव्ययी, मजुर आधारित तंत्रज्ञान आणि स्थानिक उपलब्ध साधन सामग्रीचा वापर करावा.
पृष्ठ ४ पैकी ३
# Page 4
शासन निर्णय क्रमांकः एबावि-२०१३/प्र.क्र.३५०/का.६