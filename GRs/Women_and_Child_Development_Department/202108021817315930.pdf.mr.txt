# Page 1
कोवीड–१९ रोगाच्या पार्श्वभूमीवर बालकांच्या काळजी व संरक्षणासाठी कृती दल (Task Force) गठित करणेबाबत
महाराष्ट्र शासन
महिला व बाल विकास विभाग
शासन निर्णय क्रमांक: संकिर्ण-२०२१/प्र.क्र.६२/का-८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- ०६ ऑगस्ट, २०२१.
संदर्भ १) महिला व बाल विकास विभागाचा शासन निर्णय क्र. संकिर्ण -२०२१/प्र.क्र.६२/का-८, दि.७/०५/२०२१ २) महिला व बाल विकास विभागाचा शासन पुरक पत्र क्र. संकिर्ण - २०२१/प्र.क्र.६२/का-८, दि.२५/०६/२०२१ ३) आयुक्त, महिला व बाल विकास यांचे पत्र क्र २९६९, दि.०९/०७/२०२१
प्रस्तावना -: मा. सर्वोच्च न्यायालय, नवी दिल्ली येथील न्यायाधीशांच्या बाल न्याय समितीच्या निर्देशानुसार संदर्भ क. १ वरील शासन निर्णयान्वये कोवीड-१९ प्रादुर्भावाच्या काळात राज्यातील बालकांची काळजी व संरक्षणाचे काम करण संस्थांमधील बालकांना तसेच कोवीड -१९ मुळे दोन्ही पालक गमावलेल्या बालकांना त्यांचे न्याय्य हक्क मिळवून देवून त्यांचे यथायोग्य संगोपन होण्यासाठी आवश्यक उपाययोजना करण्यासाठी जिल्हा स्तरावर जिल्हाधिकारी यांचे अध्यक्षतेखाली कृती दल (Task Force) गठित करण्यात आला आहे.
२. कोवीड- १९ मुळे कुटुंब प्रमुखाचा मृत्यु होऊन अनेक महिला एकल / विधवा झालेल्या आहेत. कोवीड प्रार्दुभावामुळे एकल /विधवा झालेल्या महिलांचे योग्य पुनर्वसन करून त्यांना समाजामध्ये पुनर्स्थापित करणे आवश्यक असल्याने संदर्भ क्र. १ वरील शासन निर्णयान्वये गठित कृती दलाची (Task Force) कोवीड प्रार्दुभावामुळे एकल / विधवा झालेल्या महिलांचे योग्य पुनर्वसन करण्याच्या अनुषंगाने व त्यांचे न्याय्य हक्क अबाधित राखण्याच्या अनुषंगाने व्याप्ती वाढविण्याची व त्यासाठी कृती दलामध्ये (Task Force) जबाबदार अधिकाऱ्यांचा समावेश करण्याची बाब शासनच्या विचाराधीन होती.
शासन पुरकपत्र: सदर शासन पुरकपत्राद्वारे संदर्भ क्र. १ वरील शासन निर्णयान्वये गठित करण्यात आलेल्या कृती दलाची (Task Force) व्याप्ती वाढविण्यात येत आहे. कोवीड प्रार्दुभावामुळे एकल / विधवा झालेल्या महिलांना शासनाच्या विविध विभागांच्या योजनांचा लाभ देण्यात येवून त्यांचे पुनर्वसन करणे व त्यांचे मालमत्ता विषयक अधिकार अबाधित राखण्याच्या अनुषंगाने आवश्यक उपाययोजना कृती दलामार्फत (Task Force) करण्यात याव्यात. तसेच कोवीड प्रार्दुभावामुळे एकल / विधवा झालेल्या महिलां कौटुंबिक हिसांचारास बळी पडण्याची शक्यता असल्याने त्या अनुषंगाने प्रतिबंधात्मक उपाययोजना कराव्यात.
# Page 2
शासन निर्णय क्रमांक: संकिर्ण-२०२१/प्र.क्र.६२/का-८ २. उपरोक्तपणे कोवीड प्रार्दुभावामुळे एकल / विधवा झालेल्या महिलांच्या अनुषंगाने कृती दलाची (Task Force) वाढविलेल्या व्याप्तीच्या अनुषंगाने पुढील अधिकाऱ्यांचा समावेश करण्यात येत आहे.
१) सहायक आयुक्त, कौशल्य विकास, रोजगार, उद्योजकता विभाग : सदस्य २) जिल्हा समन्वयक, महिला आर्थिक विकास महामंडळ सदस्य ३) सहायक आयुक्त, समाज कल्याण विभाग सदस्य ४) जिल्हा कार्यक्रम अधिकारी / बाल विकास प्रकल्प अधिकारी : सहायक समन्वयक (नागरी-नोडल अधिकारी), एकात्मिक बाल विकास सेवा योजना
३. उक्त अधिकाऱ्यांच्या सदर कृती दलामधील कर्तव्य व जबाबदाऱ्या पुढीलप्रमाणे असतील: १) सहायक आयुक्त, कौशल्य विकास, रोजगार, उद्योजकता विभाग: कौशल्य विकास, रोजगार, उद्योजकता विभागामार्फत कोवीड प्रार्दुभावामुळे एकल / विधवा झालेल्या महिलांची नोंदणी करून त्यांचे कौशल्य, शिक्षण व आवड लक्षात घेवून त्यांना आवश्यक्तेप्रमाणे प्रशिक्षण देवून त्यांना रोजगार मिळवून देण्यासाठी आवश्यक उपाययोजना करण्यात याव्यात.
२) जिल्हा समन्वयक, महिला आर्थिक विकास महामंडळ : महिला आर्थिक विकास महामंडळाकडूनकोवीड प्रार्दुभावामुळे एकल /विधवा झालेल्या महिलांचे बचत गट स्थापन करून बचत गटांमार्फत राबविण्यात येणाऱ्या योजनांचा प्राधान्याने लाभ देण्यात यावा तसेच या बचत गटांना महिला आर्थिक विकास महामंडळामार्फत कमी व्याज दरात भाग भांडवल उपलब्ध करून देण्यात यावे.
३) सहायक आयुक्त, समाज कल्याण विभाग: कोवीड प्रार्दुभावामुळे एकल / विधवा झालेल्या महिलांना सामाजिक न्याय व विशेष सहाय्य विभागामार्फत राबविण्यात येत असलेल्या योजनांचा लाभ प्राधान्याने देण्यात यावा.
४) जिल्हा कार्यक्रम अधिकारी / बाल विकास प्रकल्प अधिकारी (नागरी- नोडल अधिकारी), एकात्मिक बाल विकास सेवा योजना : कोवीड प्रार्दुभावामुळे एकल / विधवा झालेल्या महिलांची माहिती अंगणवाडी सेविका यांचे मार्फत प्राप्त करून घेवून सदर माहिती जिल्हा महिला व बाल विकास अधिकारी व कृती दलास उपलब्ध करून द्यावी.
# Page 3