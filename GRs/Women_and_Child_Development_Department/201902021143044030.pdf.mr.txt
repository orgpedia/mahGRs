# Page 1
राजीव गांधी किशोरवयीन मुलींचे सक्षमीकरण “सबला" योजना या केंद्र पुरस्कृत योजनेच्या नावात बदल करुन योजनेची व्याप्ती वाढविणे, लाभार्थ्याच्या वयोगटामध्ये बदल करणे व दरवाढ लागू करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक :- एबावि-२०१८/प्र.क्र.५९/का-५
३ रा माळा, नवीन प्रशासकीय इमारत,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- १ फेब्रुवारी, २०१९.
वाचा :-१) शासन निर्णय क्र. एबावि-२००९/प्र.क्र.१८५/का ५, दि.३० एप्रिल, २०११.
२) केद्र शासनाच्या महिला व बाल विकास विभागाचे पत्र क्रमांक SAG/२/२०१७/SAG,
दिनांक २५.११.२०१७.
३) आयुक्त, एकात्मिक बाल विकास सेवा योजना, नवी मुंबई यांचे पत्र एबाविसेयो/
का-२/आवपो/सबला/२०१८/३१२५, दिनांक ३१.०८.२०१८.
प्रस्तावना :
केंद्र शासनाने निर्धारित केलेल्या धोरणानुसार "सबला" राजीव गांधी किशोरवयीन मुलींचे सक्षमीकरण ही योजना राज्यातील ११ ते १८ या वयोगटातील किशोरवयीन मुलींच्या सक्षमीकरणाकरीता दिनांक ३० एप्रिल, २०११ च्या शासन निर्णयानुसार राज्यातील बीड, नांदेड, मुंबई, नाशिक, गडचिरोली, बुलढाणा, कोल्हापूर, सातारा, अमरावती, नागपूर आणि गोंदिया या ११ जिल्हयांमध्ये राबविण्यात येत आहे. या योजनेनुसार प्रत्येक लाभार्थ्यांना प्रतिदिन रु.५.०० प्रमाणे खर्च करण्यात येतो. तथापि, केंद्र शासनाच्या उपरोक्त वाचा क्रमांक २ नुसार योजनेच्या अंमलबजावणीमध्ये बदल सूचविण्यात आले आहेत. त्यानुसार सदर योजना ही सुधारित किशोरवयीन मुलींकरिता योजना SAG (Scheme for Adolescent Girls) या नावाने सध्याच्या ११ जिल्हयांसह राज्यातील सर्व जिल्हयांमध्ये राबविण्यास, लाभार्थीच्या वयोगटामध्ये बदल करण्यात येवून ११ ते १८ या वयोगटातील शाळाबाहय व शाळेत जाणाऱ्या मुलींऐवजी ११ ते १४ या वयोगटातील फक्त शाळाबाहय मुलींचा समावेश या योजनेमध्ये करण्यात येवून लाभार्थ्यांना प्रतिदिन द्यावयाच्या लाभाचा दर हा रु.५.०० वरुन रु.९.५० इतकी वाढ करण्याचा निर्णय राज्य मंत्रीमंडळाने घेतला आहे. त्यानुसार राजीव गांधी किशोरवयीन मुलींचे सक्षमीकरण "सबला" योजनेच्या स्वरुपात बदल करण्याची बाब शासनाच्या विचाराधीन होती.
शासन निर्णय : उपरोक्त प्रस्तावनेत नमूद केल्यानुसार राजीव गांधी किशोरवयीन मुलींचे सक्षमीकरण “सबला” योजना ही केंद्र पुरस्कृत योजना ही केंद्र शासनाने सुचविलेल्या बदलानुसार यापुढे सुधारित किशोरवयीन मुलींकरिता योजना SAG (Scheme for Adolescent Girls) या नावाने सध्याच्या ११ जिल्हयांसह राज्यातील सर्व जिल्हयांमध्ये राबविण्यास या शासननिर्णयान्वये मान्यता देण्यात येत आहे. किशोरवयीन मुलींकरिता योजना SAG (Scheme for Adolescent Girls) ही सन २०१८-१९ या आर्थिक वर्षापासून सुरु करण्यात येत असून केंद्र शासनाचे निर्देशानुसार सुरु राहील. सदर योजनेचे स्वरुप खालील प्रमाणे राहिल.
# Page 2
शासन निर्णय क्रमांकः एबावि-२०१८/प्र.क्र.५९/का-५
योजनेचे स्वरुप : किशोरवयीन मुलींकरिता योजना SAG (Scheme for Adolescent Girls) या योजनेंतर्गत राज्यातील ११ ते १४ या वयोगटातील शाळाबाहय मुलींचा समावेश असणार आहे. या योजनेनुसार राज्यातील सर्व जिल्हयातील ११ ते १४ या वयोगटातील सर्व शाळाबाहय लाभार्थी मुलींना पुरक पोषणाव्यतिरिक्त प्रोत्साहन देण्यात येवून त्यांना व्यवसायीक (Vocational) प्रशिक्षण / कौशल्य प्रशिक्षण (Skill Training) देण्याची बाब अंतर्भूत करण्यात येईल.
याकरिता या योजनेतील लाभार्थ्यांना पुरक पोषण (SNP) आहाराकरीता प्रतिदिन प्रतिलाभार्थी रु.५.०० प्रमाणे वार्षिक ३०० दिवस ऐवजी आता वाढीव दराने प्रतिदिन प्रतिलाभार्थी रु.९.५० प्रमाणे वार्षिक ३०० दिवस याप्रमाणे निधीची तरतूद करण्यात येत आहे. तसेच पुरक पोषण आहाराव्यवतिरिक्त (Non SNP) प्रति प्रकल्प रु.१.१० लक्ष याप्रमाणे राज्यातील ५५३ प्रकल्पांसाठी ६.०८ कोटी याप्रमाणे निधीची तरतूद करण्यात येत आहे.
योजनेची उद्दिष्टे: किशोरवयीन मुलींकरिता योजना SAG (Scheme for Adolescent Girls) या योजनेंतर्गत ११ ते १४ या वयोगटातील शाळाबाहय मुलींचा विकास व सक्षमीकरण करुन त्यांना पोषण आहाराचा लाभ देणे, त्यांना पोषण व आरोग्य विषयक दर्जा सुधारणे, लाभार्थी मुलींना आरोग्य, स्वच्छता, पोषण, प्रजनन व लैंगिक आरोग्य, कुटुंब आणि बालकांची काळजी या विषयी जाणीव जागृती निर्माण करणे, तसेच लाभार्थी मुलींना गृह कौशल्ये, जीवन कौशल्ये आणि व्यवसाय कौशल्ये उंचावण्याकरीता मदत करणे, ११ ते १४ या वयोगटातील शाळागळती झालेल्या मुलींना औपचारिक/अनौपचारिक शिक्षण देऊन त्यांना मुख्य प्रवाहात आनणे, प्रचलित सार्वजनिक सेवा उदा.
प्राथमिक आरोग्य केंद्र, पोष्ट, बँक, पोलीस स्टेशन इत्यादिबाबत माहिती पुरविणे व मार्गदर्शन करणे.
किशोरवयीन मुलींकरिता योजना SAG (Scheme for Adolescent Girls) ही योजना राज्यात सुधारित स्वरुपात राबविताना सध्याच्या अंगणवाडी सेविकांमार्फत राबविण्यात येणार आहे.
या योजनेअंतर्गत लाभार्थ्यांना प्रतिदिन द्यावयाचा लाभ हा रु.९.५० नुसार वार्षिक ३०० दिवस प्रति लाभार्थी यानुसार लाभ देण्यात येईल. सदर योजनेची अंमलबजावणी करण्याकरीता आवश्यक असणारा वार्षिक खर्च पूरक पोषणाकरीता रु.१६.३० कोटी व पूरक पोषण आहाराव्यतिरिक्त सेवांकरीता रु.६.०८ कोटी इतका निधी आयुक्त, एकात्मिक बाल विकास सेवा योजना, नवी मुंबई यांना उपलब्ध करुन देण्यात येईल. सदर बदल हे शासन निर्णय निर्गमीत केल्याच्या दिनांकापासून अंमलात येतील. याकरीता होणारा खर्च हा यापूर्वीच्या राजीव गांधी किशोरवयीन मुलींचे सक्षमीकरण “सबला" योजना या केंद्र पुरस्कृत योजनेकरीता असणाऱ्या लेखाशिर्षांतर्गत उपलब्ध निधीतून भागविण्यात येईल. (१९ आहार खर्च-केंद्र हिस्सा ५०% लेखाशिर्ष २२३६-१८०२ राज्य हिस्सा ५०% लेखाशिर्ष २२३६-१८११ आणि ३१ सहायक अनुदाने-केंद्र हिस्सा ६०% लेखाशिर्ष २२३६-१८२९ राज्य हिस्सा ४०% लेखाशिर्ष २२३६ - १८३८) सदर शासन निर्णय नियोजन विभाग अनौपचारीक संदर्भ क्रमांक १७८/१४७२, दिनांक २२.१०२०१८ व वित्त विभागाचा अनौपचारिक संदर्भ क्रमांक २४१/२०१८, दिनांक ३०.१०.२०१८ अन्वये प्राप्त मान्यतेनुसार तसेच, सदर प्रस्तावास मा.मंत्रिमंडळाच्या दिनांक १५.०१.२०१९ रोजी झालेल्या बैठकीत मिळालेल्या मान्यतेनुसार निर्गमीत करण्यात येत आहे.
पृष्ठ ४ पैकी २
# Page 3
शासन निर्णय क्रमांकः एबावि-२०१८/प्र.क्र.५९/का-५
# Page 4