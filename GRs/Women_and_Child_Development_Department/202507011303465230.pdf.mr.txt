# Page 1
अंगणवाडी बांधकामाकरिता निधी उपलब्ध
करून देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक - एबावि-२०२५/प्र.क्र.१८/का.६
नवीन प्रशासन भवन, ३रा मजला,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२.
दिनांक :- १ जुलै,२०२५
संदर्भ -१) जिल्हा कार्यक्रम अधिकारी (म. व बा. वि.), जि. प. भंडारा यांचे पत्र क्र. भंजिप / बाक /
विसओ /अं.बांध/१२७/२०२५, दि. १०.०२.२०२५.
२) म.व बा.वि. वि. शा. नि. क्र. एबावि-२०२५/प्र.क्र.१८/का.६, दि. ११.०३.२०२५
प्रस्तावना:-
महाराष्ट्र विधानसभा नियम २६४ (५) अन्वये माहे डिसेंबर, २०२४ च्या अधिवेशनामध्ये महाराष्ट्र पुरवणी
मागण्यांवरील विनियोजन विधेयकावर मा. श्री. नाना पटोले, विधानसभा सदस्य यांचेकडून अंगणवाडी बांधकाम/
दुरूस्ती या विषयाच्या अनुषंगाने सूचना प्राप्त झाली होती. सदर सूचनेच्या अनुषंगाने कार्यवाहीबाबत मा.
उपमुख्यमंत्री (वित्त व नियोजन) यांचे अध्यक्षतेखाली दि. ०४.०२.२०२५ रोजी झालेल्या बैठकीमध्ये देण्यात आलेले
निदेश विचारात घेऊन संदर्भाधीन क्र. १ येथील पत्रान्वये प्राप्त झालेल्या प्रस्तावानुसार भंडारा जिल्यातील
लाखणी, लाखांदूर व साकोली तालुक्यातील आवश्यक ९० अंगणवाडी केंद्र बांधकामांपैकी ३५ अंगणवाडी केंद्र
बांधकामाकरिता रु. ५.१६२५ कोटी इतका निधी संदर्भाधीन क्र. २ येथील शासन निर्णयान्वये उपलब्ध करून
देण्यात आला आहे. त्यानुषंगाने उर्वरीत ५५ अंगणवाडी बांधकामाकरिता निधी वितरीत करण्याची बाब शासनाच्या
विचाराधीन होती.
शासन निर्णय:-
भंडारा जिल्यातील लाखणी, लाखांदूर व साकोली तालुक्यातील ५५ अंगणवाडी केंद्र बांधकामाकरिता
खालीलप्रमाणे रुपये ८.११२५ कोटी (अक्षरी रुपये आठ कोटी अकरा लक्ष पंचवीस हजार फ़क्त) निधी आयुक्त,
एकात्मिक बाल विकास सेवा योजना, नवी मुंबई यांना वितरीत करण्यास शासन मान्यता देण्यात येत आहे.
(रुपये लाखात)
------------------------------------------------------------------------------------------------------------------------------------------------------------------------------------------------------------------------------------------
| लेखाशीर्ष | अर्थसंकल्पिय तरतूद २०२५-२६ | या आदेशान्वये वितरीत करण्यात येत असलेला निधी |
| मागणी क्र. एक्स ०१, २२३६-पोषण आहार, ०५१- बांधकाम, (०१) अंगणवाडी बांधकाम (०१) (०३) अंगणवाडी इमारत बांधण्यासाठी अंमलबजावणी करणा-या संस्थांना अनुदान (अतिरिक्त राज्य हिस्सा १००%) (कार्यक्रम) (२२३६ २२०८), २७- लहान बांधकामे | २०००.०० | ८११.२५ |
------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एबावि-२०२५/प्र.क्र.१८/का.६
२. आयुक्त एकात्मिक बाल विकास सेवा योजना यांनी उपरोक्तप्रमाणे निधी भंडारा जिल्यास वितरीत
करावा. वित्त विभागाच्या दि. ०६.०६.२००८ रोजीच्या शासन निर्णयातील तरतुदी व त्यानुषंगाने वित्त विभागाकडून
देण्यात येणारे आदेश विचारात घेऊन अंगणवाडी बांधकाम पूर्ण करण्याबाबतची कार्यवाही विहित कालावधीत
करून निधी उपयोजनात आणण्यात यावा.
३. अंगणवाडी केंद्र इमारत बांधकाम शासन निर्णय दिनांक १५ जानेवारी, २०१० अन्वये विहित करण्यात
आलेल्या नमुना आराखडाप्रमाणे (Type Plan) करण्यात यावे. त्याकरिता अंगणवाडी बांधकाम खर्चाची मर्यादा
शासन निर्णय दिनांक १४ फ़ेब्रुवारी,२०२२ प्रमाणे राहील.
४. सदर प्रयोजनाकरिता उपलब्ध करून देण्यात आलेल्या निधीनुसार अंगणवाडी बांधकामाची कार्यवाही
कालमर्यादा निश्चित करून संबंधितांकडून पूर्ण करून घेणे व उपयोगिता प्रमाणपत्र प्राप्त करून घेणे याची
जबाबदारी आयुक्त, एकात्मिक बाल विकास सेवा योजना, नवी मुंबई यांची राहील.
५. सदर शासन नियोजन विभागाने अनौपचारिक संदर्भ क्र. २११/२०२५/का.१४७२, दिनांक ०९.०६.२०२५
तसेच वित्त विभागाने अनौपचारिक संदर्भ क्रमांक १९३/व्यय-६, दिनांक १८.०६.२०२५ अन्वये दिलेल्या
सहमतीनुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध