# Page 1
सन २०२० - २१ या वित्तीय वर्षासाठी महिला आर्थिक विकास महामंडळास निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-माविम-२०२०/प्र.क्र.२६/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-२१ डिसेंबर, २०२०.
वाचा : १. शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दि.१६ एप्रिल, २०२०.
२. शासन निर्णय, वित्त विभाग, क्र. अर्थसं - २०२०/प्र.क्र.६५/अर्थ-३, दि.४ मे, २०२०.
३. शासन निर्णय, महिला व बाल विकास विभाग, क्र.माविम-२०२०/प्र.क्र.२६/का-१०, दि.१४ जुलै, २०२०.
शासन निर्णय : वित्त विभागाच्या संदर्भाधीन क्र.१ येथील दि.१६.४.२०२० रोजीच्या परिपत्रकानुसार मागणी क्र.एक्स-०१ याखाली विभागास उपलब्ध करण्यात आलेले “महाराष्ट्र विनियोजन विधेयक, २०२०” विचारात घेता, महिला आर्थिक विकास महामंडळातील नियमित अधिकारी / कर्मचारी यांचे वेतन व करार तत्वावरील अधिकारी / कर्मचारी यांचे मानधन तसेच व्यवस्थापन खर्चासाठी विवरणपत्रातील रकाना क्रमांक-२ मधील
लेखाशीर्ष/उद्दिष्टाकरिता रकाना क्रमांक-५ प्रमाणे एकूण ₹२५०.०० लक्ष (अक्षरी रुपये दोन कोटी पन्नास लक्ष फक्त) इतका निधी महिला आर्थिक विकास महामंडळास वितरीत करण्यास याव्दारे शासन मान्यता देण्यात येत आहे.
(रुपये लक्ष)
-------------------------------------------------------------------------------------------------------------------------------------------------------------------------------------------------------------------------------------
|  | अ.क्र. |  |  |  | अर्थसंकल्पीय |  |  | यापूर्वी वितरीत |  |  | प्रस्तावित |  |
|  | प्रधान / लेखाशिर्ष / संगणक सांकेतांक/ उद्दिष्ट |  |
|  | अंदाज | निधी | वितरण |
|  |
| (१) |  | (३) | (8) | (4) |
| १ | मागणी क्र.एक्स-१, २२३५, सामाजिक सुरक्षा व कल्याण, ०२ समाजकल्याण, १०३ महिला कल्याण, (०३) इतर योजना, (०३) (०१) महिला आर्थिक विकास महामंडळ (महिला सक्षमीकरण), (कार्यक्रम), (२२३५ १३१६) ३६ सहायक अनुदाने (वेतन) | २४४५.१६ | ४९८.९२ | २५०.०० |
-------------------------------------------------------------------------------------------------------------------------------------------------------------------------------------------------------------------------------------
२. सदर निधी महिला आर्थिक विकास महामंडळास वितरीत करण्यासाठी जिल्हा महिला व बाल विकास अधिकारी, मुंबई उपनगर यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः माविम-२०२०/प्र.क्र.२६/का-१०
३. सदर शासन निर्णयान्वये वितरीत करण्यात येणाऱ्या निधीमधून महिला आर्थिक विकास महामंडळाच्या वेतनेत्तर बाबींवर निधी खर्च करण्यापूर्वी त्यास शासनाची मान्यता घेण्यात यावी. तसेच यापुढे सदर प्रयोजनासाठी निधीची मागणी करण्याच्या प्रस्तावासह वेतन व वेतनेत्तर बाबींवरील खर्चाची बाबनिहाय माहिती शासनास सादर करण्याची दक्षता व्यवस्थापकीय संचालक, महिला आर्थिक विकास महामंडळ, बांद्रा, मुंबई यांनी घ्यावी.
४. सदर शासन निर्णयान्वये वितरित करण्यात आलेल्या निधीचे उपयोगिता प्रमाणपत्र शासनास सादर करण्याची दक्षता व्यवस्थापकीय संचालक, महिला आर्थिक विकास महामंडळ, बांद्रा, मुंबई यांनी घ्यावी.
५. जिल्हा महिला व बाल विकास अधिकारी, मुंबई उपनगर यांच्या सहीने तयार केलेले व उपसचिव, महिला व बाल विकास विभाग यांनी प्रतिस्वाक्षरी केलेले देयक अधिदान व लेखा अधिकारी यांना सादर करावे.
अधिदान व लेखा अधिकारी यांनी सदर देयकातील मंजूर रक्कम धनादेशाव्दारे अदा करावी. उपसचिव, महिला व बाल विकास विभाग यांना जिल्हा महिला व बाल विकास अधिकारी, मुंबई उपनगर यांनी सादर केलेल्या देयकावर प्रतिस्वाक्षरी करण्याचे अधिकार दिलेले आहेत.
६. हा शासन निर्णय वित्त विभागाचे परिपत्रक क्र. अर्थसं-२०२०/प्र.क्र.६४/अर्थ-३, दि. १६ एप्रिल, २०२० अन्वये प्राप्त मान्यतेस अनुसरुन निर्गमित करण्यात येत आहे.