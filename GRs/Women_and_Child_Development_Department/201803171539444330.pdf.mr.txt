# Page 1
नवीन सुधारित मनोधैर्य योजनेअंतर्गत पीडीत महिला व बालकांना अर्थसहाय्य देण्यासाठी व त्यांचे पुनर्वसन करण्यासाठी निधी वितरीत करणेबाबत...
योजनांतर्गत (Plan)
महाराष्ट्र शासन
महिला व बाल विकास विभाग
शासन निर्णय क्रमांक : संकीर्ण-२०१७/प्र.क्र.२५४/का-२
नवीन प्रशासकीय इमारत, ३रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : १७ मार्च, २०१८.
वाचा : १) शासन परिपत्रक क्र. अर्थसं-२०१७/प्र.क्र.७५/अर्थ-३, दि. १८.०४.२०१७.
२) शासन परिपत्रक क्र. अर्थसं-२०१७/प्र.क्र.९४/अर्थ-३, दि. ३०.०६.२०१७.
३) मा.उच्च न्यायालय, मुंबई, रिट याचिका क्र. २९५१/२०१६/दि. ०८.०३.२०१७ चे आदेश.
४) शासन निर्णय क्रमांक : संकीर्ण-२०१६/प्र.क्र.३५/का-२, दि. ०१.०८.२०१७.
५) शासन निर्णय क्रमांक : संकीर्ण-२०१६/प्र.क्र.२५५/का-२, दि. ३०.१२.२०१७.
६) Maharashtra State Legal Services Authority No. MSLSA/2018/357/Dt. 25.01.2018 ७) शासन आदेश संकीर्ण-२०१७/प्र.क्र.२५५/का-२/दि. २६.०२.२०१८.
प्रस्तावना :
वित्त विभागाच्या संदर्भाधीन परिपत्रकान्वये मनोधैर्य योजनेअंतर्गत सन २०१७-१८ या आर्थिक वर्षात
अर्थसंकल्पात मंजूर झालेल्या रु.६०.०० कोटी इतक्या निधीपैकी ८०% च्या मर्यादेत रु.४८.०० कोटी इतका निधी BDS वर उपलब्ध करून देण्यात आला होता.
मा.उच्च न्यायालयाच्या निदेशानुसार सुधारित मनोधैर्य योजनेचा शासन निर्णय दि. ३०.१२.२०१७ अन्वये निर्गमित करण्यात आला आहे. सदर शासन निर्णयान्वये, महाराष्ट्र राज्य विधी सेवा प्राधिकरण यांचेमार्फत बँक ऑफ इंडीया, मुंबई, मुख्य शाखा, मुंबई, येथे (बँक खाते क्र. ०००११०११००१२६१४) सं.क्र.६ अन्वये खाते उघडण्यात आले आहे. संदर्भ क्रमांक ५ येथील शासन निर्णयानुसार पीडितांना तातडीने अर्थसहाय्य मंजूर करण्यासाठी, महाराष्ट्र राज्य विधी सेवा प्राधिकरण यांच्या खात्यामध्ये, पुरेसा निधी जमा करणे आवश्यक असल्याने, अर्थसंकल्प वितरण प्रणालीवर उपलब्ध करुन देण्यात आलेल्या रु.४८.००,००,०००/- इतक्या निधीतून (८०% मर्यादेत) दि.
२६.०२.२०१८ च्या आदेशान्वये रु.२१,००,००,०००/- इतका निधी जमा करण्यात आला आहे. तसेच आयुक्त महिला व बाल विकास आयुक्तालय, पुणे यांचेकडून रु.२६,८६,७३,८३५/- इतका निधी वरील योजनेअंतर्गत खर्च झालेला आहे. आता वित्त विभागाने उक्त खात्यामध्ये सन २०१७-१८ या आर्थिक वर्षात अर्थसंकल्पित करण्यात आलेला १००% निधी वितरीत करण्यास मान्यता दिलेली आहे.
शासन निर्णय:
१. आता “सुधारित नवीन मनोधैर्य” योजनेंतर्गत पीडित महिला व बालकांना तातडीने अर्थसहाय्य व पुनर्वसन करण्यासाठी २२३५-बी-१८३, ३१- सहायक अनुदान (वेतनेत्तर) या लेखाशिर्षाखाली, उर्वरित रु.१२,१३,२६,१६५/ इतका निधी आयुक्त महिला व बाल विकास विभाग, आयुक्तालय, पुणे यांना वितरीत करण्यास शासनाची मान्यता देण्यात येत आहे.
# Page 2
शासन निर्णय क्रमांक: संकीर्ण-२०१७/प्र.क्र.२५४/का-२
२. हा शासन निर्णय शासन परिपत्रक वित्त विभाग दिनांक १८.०४.२०१७ अन्वये तसेच वित्त विभागाच्या शासन निर्णय क्र.विअप्र/१०.८०/प्र.क्र.७०/२००८ विनिमय, दिनांक १५.५.२००९ भाग पहिला, उप विभाग ३/परिच्छेद-२७(२)(ब) अन्वये विभागाला प्रदान करण्यात आलेल्या अधिकारास अनुसरुन, वित्त विभागाच्या सहमतीने त्यांच्या अनौपचारिक संदर्भ क्र.४००/व्यय-६, दिनांक ०७.०३.२०१८ अन्वये दिलेल्या सहमतीस अनुसरुन निर्गमित करण्यात येत आहे.