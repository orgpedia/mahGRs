# Page 1
सह आयुक्त या पदावर पदोन्नतीने पदस्थापना.
महाराष्ट्र शासन
महिला व बाल विकास विभाग
शासन आदेश क्रमांक- मबाआ-२०१७/प्र.क्र.५९/का-७
नविन प्रशासन भवन, तिसरा मजला,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक- ०३ जून, २०२२.
संदर्भ :- सामान्य प्रशासन विभागाचे पत्र क्र. ईएसबी-११२२/प्र.क्र.३२/१३, दि.२९ मार्च,२०२२
शासन आदेश :
महिला व बाल विकास विभागातील श्री. रविंद्र शालीग्राम पाटील, उपआयुक्त यांना सह आयुक्त या पदावर रु. १५६००-३९१००, ग्रेड पे रु. ७६०० या वेतन श्रेणीत (वेतनश्रेणी एस-२५:७८८००-२०९२०० सातव्या वेतन आयोगानुसार) संदर्भीय दि. २९ मार्च,२०२२ च्या पत्रान्वये आस्थापना मंडळाने शिफारस केल्यानुसार तात्पुरत्या स्वरूपात पदोन्नती देण्यात येत आहे.
२. श्री. रविंद्र शालीग्राम पाटील, उपआयुक्त यांना खालील अटींच्या अधिन राहून तात्पुरत्या स्वरूपात पदोन्नती देण्यात येत आहे : १) सदर पदोन्नती ही, निव्वळ तात्पुरत्या स्वरुपात, सेवाजेष्ठतेनुसार, खुल्या प्रवर्गातील पदावर मा.सर्वोच्च न्यायालयातील विशेष अनुज्ञा याचिका क्र.२८३०६/२०१७ मधील निर्णयाच्या अधिन राहून देण्यात येत आहे.
२) सदर तात्पुरती पदोन्नती मा. उच्च न्यायालय, मुंबई येथील प्रलंबित असलेल्या रिट पिटीशन क्र. १०८७६/२०२१ व रिट पिटीशन (स्टॅम्प) क्र. १०८७८/२०२१ यामधील आय. ए. (स्टॅम्प) क्र.
१०९१०/२०२१ व १०९११/२०२१ तसेच रिट पिटीशन (स्टॅम्प) क्र. १०९०९/२०२१ मध्ये होणाऱ्या निर्णयाच्या अधीन राहून करण्यात येत आहे.
३)त्यांना देण्यात आलेली ही पदोन्नती कोणतीही पूर्व सूचना वा नोटीस न देता रद्द करण्याचा अधिकार शासन राखून ठेवीत आहे.
३. वरील अधिका-याची पदोन्नतीने नियुक्ती सार्वजनिक सेवेच्या हितार्थ व प्रशासकीय सोईच्या दृष्टीने पुढीलप्रमाणे करण्यात येत आहे:
---------------------------------------------------------------------------------------------------------------------------------
| अ.क्र. | अधिका-यांचे नाव | सध्या धारण करीत असलेले पद व ठिकाण  |  | पदोन्नतीने नियुक्तीचे पद व ठिकाण | अभिप्राय |
| १. | २. | ३. | ४. | ५. |
| १. | श्री रविंद्र पाटील | विभागीय उपआयुक्त, महिला व बाल विकास, नागपूर विभाग | सह आयुक्त, महिला व बाल विकास, आयुक्तालय पुणे | रिक्त पदी. |
---------------------------------------------------------------------------------------------------------------------------------
# Page 2
शासन आदेश क्रमांकः मबाआ-२०१७/प्र.क्र.५९/का-७
४. आयुक्त,महिला व बाल विकास पुणे यांनी श्री. रविंद्र शालीग्राम पाटील यांचा सध्याच्या पदाचा कार्यभार अन्य अधिकाऱ्याकडे सोपवून त्यांना पदोन्नतीच्या पदावर रूजू होण्याकरिता तात्काळ कार्यमुक्त करावे. त्यानुसार पदोन्नत अधिका-यांने त्यांच्या पदोन्नतीच्या पदावर तात्काळ रूजू व्हावे.