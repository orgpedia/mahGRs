# Page 1
दि चिल्ड्रेन्स एड सोसायटी, मुंबई संदर्भातील विषय आयुक्त, महिला व बाल विकास, पुणे यांच्याकडे हस्तांतरित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: चिएसो-२०१७/प्र.क्र. ११४/कार्या-८
नवीन प्रशासकीय इमारत, तिसरा मजला
मंत्रालय,मुंबई- ४०० ०३२.
दिनांक-२० फेब्रुवारी, २०१९.
वाचा :- शासन निर्णय क्रमांक: चिएसो-२०१७/प्र.क्र. ११४/कार्या-८, दिनांक ६ जुलै, २०१७
प्रस्तावना : दि चिल्ड्रेन्स एड सोसायटी, मुंबई या संस्थेच्या अखत्यारितील जागा व अन्य अडचणींच्या अनुषंगाने विविध संस्थांना सातत्याने भेटी देणे, संस्थेच्या प्रस्तावित विकासाच्या अनुषंगाने संबंधित इतर प्राधिकरणांशी संपर्क ठेवून वेळोवेळी बैठकांसाठी उपस्थित राहणे या सर्व बाबींचा निपटारा व्हावा यासाठी, सदर विषय हा आयुक्त, एकात्मिक बाल विकास सेवा योजना, नवी मुंबई यांचेकडे शासन निर्णय क्रमांक: चिएसो-२०१७/प्र.क्र. ११४/कार्या-८, दिनांक ६ जुलै, २०१७ वर्ग करण्यात आला होता.
२. आयुक्त एकात्मिक बाल विकास सेवा योजना यांच्याकडे सद्या राष्ट्रीय पोषण मिशन, लाईन लिस्टीग तसेच आधार लिंकिंग ही कामे अग्रक्रमाने प्राधान्य देऊन करावयाची असलयाने दि चिल्ड्रेन्स् एड् सोसायटी, मुंबई संस्थेच्या कामाकाजाकडे पुरेसे लक्ष देता येणे शक्य होत नाही, सबब सदर विषयासंदर्भातील कामकाज पुन्हा आयुक्त, महिला व बाल विकास महाराष्ट्र राज्य पुणे यांच्याकडे वर्ग करण्याची बाब शासनाच्या विचाराधीन होती.
शासन निर्णय :
शासन निर्णय क्रमांक: चिएसो-२०१७/प्र.क्र. ११४/कार्या-८, दिनांक ६ जुलै, २०१७ या शासन निर्णयान्वये दि चिल्ड्रेन्स एड सोसायटी, मुंबई संदर्भातील सर्व बाबी आयुक्त, एकात्मिक बाल विकास सेवा योजना, नवी मुंबई यांचेकडे वर्ग करण्यात येत आल्याचे शासन आदेश आता या शासन निर्णयान्वये अधिक्रमित करण्यात येत असून, दि चिल्ड्रेन्स् एड् सोसायटी, मुंबई हा विषय बालगृहांशी संबंधित असल्याने पूर्वीप्रमाणे आयुक्त, महिला व बाल विकास पुणे यांच्या अधिनस्त दर्शवण्यात येत आहे.
२. यापुढे दि चिल्ड्रेन्स् एड् सोसायटी, मुंबई या संस्थेच्या अधिनस्त सर्व बालगृहांच्या बाबीसंदर्भात आयुक्त, महिला व बाल विकास पुणे पूर्वी प्रमाणे कामकाज पाहतील. संस्थेच्या कामकाजाबाबत आयुक्त, महिला व बाल विकास, पुणे यांनी खालील बाबींची दक्षता घ्यावी.
अ) संस्थेच्या मोक्याच्या ठिकाणी असलेल्या जागांवरील अतिक्रमण व त्यावर करावयाच्या उपाययोजनांसंदर्भात तातडीने कार्यवाही करून वेळोवेळी शासनास अवगत करावे.
# Page 2
शासन निर्णय क्रमांकः चिएसो-२०१७/प्र.क्र. ११४/कार्या-८
ब) सोसायटीच्या अन्य अडचणींच्या अनुषंगाने विविध संस्थांना सातत्याने भेटी देवून संस्थेच्या प्रशासकीय व आर्थिक विकासाच्या अनुषंगाने तसेच न्यायालयीन सर्व बाबींचा वेळेत निपटारा करावा.
क) विविध न्यायालयीन प्रकरणांची सद्य:स्थिती जाणून घेऊन त्याबाबतची आवश्यक कार्यवाही विहीत मुदतीत व तातडीने करण्यात यावी.