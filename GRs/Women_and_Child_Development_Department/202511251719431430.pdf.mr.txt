# Page 1
आर्थिक वर्ष २०२५-२६ मध्ये बालकांसाठी
चाचा नेहरु बाल महोत्सव आयोजित
करण्याकरीता निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक संकीर्ण-२०२३/प्र.क्र.१३६/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- २५ नोव्हेंबर, २०२५.
वाचा :- १. शासन निर्णय, महिला व बाल विकास विभाग, क्र.- बालगृ-२०१२/प्र.क्र.१६४/ का-३,
दिनांक ०४.१२.२०१२.
२. शासन निर्णय, महिला व बाल विकास विभाग, क्र.-संकीर्ण -२०२२/प्र.क्र.९९/का-३,
दिनांक ३०.०४.२०२५.
प्रस्तावना :-
राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय/ स्वयंसेवी
संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त गुणांना वाव
देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी दरवर्षी ३६ जिल्यांमध्ये व
६ विभागीय स्तरावर आयोजित करण्यात येणाऱ्या बाल महोत्सवाच्या स्वरूपामध्ये अंशत: सुधारणा
करून सन २०२५-२६ या वर्षापासून ६ विभागीय स्तरावर स्वंतत्ररित्या होणारे विभागीय महोत्सव एकाच
ठिकाणी आयोजित करून त्यांस राज्यस्तरीय महोत्सवाचे स्वरूप देण्यास संदर्भ क्र. २ येथील शासन
निर्णयान्वये मान्यता देण्यात आली आहे. तसेच, वित्त विभागाने चाचा नेहरु बाल महोत्सव माहे नोव्हेंबर
महिन्याच्या दुस-या आठवडयात आयोजित करणेकरीता ₹२,०९,९५,०००/- इतका निधी बीम्स
प्रणालीवर उपलब्ध करून देण्यात आलेला आहे. त्यानुसार सन २०२५-२६ या आर्थिक वर्षामध्ये
मुलांसाठी चाचा नेहरु बाल महोत्वाचे आयोजण करणेकरीता आयुक्त, महिला व बाल विकास, पुणे
यांना निधी वितरित करण्याची बाब शासनाच्या विचाराधीन होती.
शासन निर्णय :-
राज्यामध्ये सन २०२५-२६ या आर्थिक वर्षामध्ये चाचा नेहरु बाल महोत्वाचे आयोजन
करणेकरीता रू.२,०९,००,०००/- (अक्षरी रुपये दोन कोटी नऊ लाख फक्त) इतका निधी आयुक्त,
महिला व बाल विकास, पुणे यांना वितरित करण्यास मान्यता देण्यात येत आहे.
२. सदर बाबीवर होणारा खर्च मागणी क्रमांक एक्स-१, २२३५, सामाजिक सुरक्षा व कल्याण, ०२,
समाजकल्याण, १०२, बाल कल्याण, (०५) (०४), मुलांसाठी चाचा नेहरु बाल महोत्सवाचे आयोजन
(२२३५ बी ३२५) ३१ सहायक अनुदाने (वेतनेतर) या लेखाशिर्षाखाली सन २०२५-२६ या वित्तीय
वर्षाकरिता मंजूर असलेल्या तरतुदीतून भागविण्यात यावा.
# Page 2
३. याकरीता, लेखाधिकारी, महिला व बाल विकास,आयुक्तालय, पुणे यांना आहरण व
संवितरण अधिकारी व आयुक्त, महिला व बाल विकास आयुक्तालय, पुणे यांना संनियंत्रक अधिकारी
म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर
निधी वितरीत करण्यात यावा. तसेच, सदर निधीचे उपयोगिता प्रमाणपत्र शासनास सादर करण्यात यावे.
४. सदर शासन निर्णय वित्त विभागाच्या अनौपचारीक संदर्भ क्र. ३१७/व्यय-६, दि. ०७.११.२०२५
अन्वये प्राप्त सहमतीस अनुसरून निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर