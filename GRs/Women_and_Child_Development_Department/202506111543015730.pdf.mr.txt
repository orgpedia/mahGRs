# Page 1
महाराष्ट्र राज्य परिविक्षा आणि अनुरक्षण
संघटनेमध्ये दि.१.११.२००५ नंतर रुजू झालेल्या
कर्मचाऱ्यांना परिभाषित अंशदान निवृत्तीवेतन
योजना लागू करणेबाबत.
महाराष्ट्र शासन
महिला व बाल विकास विभाग
शासन निर्णय:-संकीर्ण-२०२४/प्र.क्र.१५१/का-८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- ११ जून, २०२५.
वाचा :-
१.वित्त विभाग शासन निर्णय क्र-अंनियो-१००५/प्र.क्र.१२६/सेवा-४, दि.३१.१०.२००५
२.वित्त विभाग शासन निर्णय क्र. अंनियो-१००७/प्र.क्र.१८/सेवा-४ दि. ०७.०७.२००७
३.महिला व बाल विकास आयुक्तालय पुणे यांचे पत्र क्र.मबाविआ/मरापअसं/२०२३-
२४/१०३० दि.१९.४.२०२३
प्रस्तावना
महाराष्ट्र राज्य परिविक्षा आणि अनुरक्षण संघटनेची स्थापना करण्यात आली असून
संघटनेस मुंबई मुलांचे अधिनियमाबाबतचे कामकाज करण्याकरीता मान्यता देण्यात आलेली आहे.
समाज कल्याण, सांस्कृतिक कार्य, क्रिडा व पर्यटन विभागाच्या दि. २७.१२.१९८५ रोजीच्या शासन
निर्णयान्वये महाराष्ट्र राज्य परिवीक्षा आणि अनुरक्षण संघटनेमध्ये जे कर्मचारी दि. ३१.३.१९७९
रोजी किंवा त्यानंतर सेवानिवृत्त झाले असतील अथावा होतील अशा कर्मचाऱ्यांना राज्य शासकीय
कर्मचाऱ्यांप्रमाणे महाराष्ट्र राज्य नागरी सेवा (निवृत्ती वेतन) नियमावली १९८२ मध्ये अंतर्भूत
असलेली सेवानिवृत्ती वेतन योजना व त्या नियमातील नियम ११६ प्रमाणे अनुज्ञेय असलेली
कौटुंबिक निवृत्ती वेतन योजना १९६४ लागू करण्यात येऊन त्यांना या योजनेप्रमाणे निवृत्ती वेतन व
उपदानाचे फायदे देण्यात आले आहेत.
तद्नंतर वित्त विभाग शासन निर्णय दि. ३१.१०.२००५ नुसार महाराष्ट्र नागरी सेवा (निवृत्ती
वेतन) नियमावली १९८२ लागू असणाऱ्या अनुदान प्राप्त संस्थांमधील दि. १.११.२००५ नंतर नियुक्त
झालेल्या कर्मचाऱ्यांना परिभाषित अंशदान निवृत्तीवेतन योजना लागू करण्यात आली आहे.
महाराष्ट्र राज्य परिवीक्षा आणि अनुरक्षण संघटनेच्या सेवेत दि. १.११.२००५ रोजी किंवा
त्यानंतर रुजू झालेल्या कर्मचाऱ्यांना परिभाषित अंशदान निवृत्तीवेतन योजना लागू करण्याची बाब
सदर नस्तीवर विचाराधीन होती.-
शासन निर्णय :-
महाराष्ट्र राज्य परिवीक्षा आणि अनुरक्षण संघटनेच्या कार्यालयामध्ये दि. १.११.२००५ रोजी
किंवा त्यानंतर रुजू झालेल्या कर्मचाऱ्यांना वित्त विभाग शासन निर्णय दि. ३१.१०.२००५ मधील
# Page 2
शासन निर्णय क्रमांकः संकीर्ण-२०२४/प्र.क्र.१५१/का-८
तरतुदीनुसार परिभाषित अंशदान निवृत्तीवेतन योजना खालील अटींच्या अधिन राहून लागू
करण्यास या शासन निर्णयान्वये मान्यता देण्यात येत आहे.
अटी:-
१)परिभाषित अंशदान निवृत्ती वेतन योजना लागू करतांना संबंधित कर्मचाऱ्यांची नियमित /
मान्यताप्राप्त पध्दतीशिवाय इतर प्रकारे (उदा. कंत्राटी पध्दतीने विशिष्ट्ट सिमित
कालावधीकरीता, एखाद्या प्रकल्पाकरीता, प्रकल्पाच्या कालावधीपुरती किंवा इतर
कोणत्याही अनियमित पध्दतीने) नियुक्ती झाली असल्यास अशा कर्मचा-यास परिभाषित
अंशदान निवृत्तीवेतन योजना प्रणाली लागू राहणार नाही.
२)सेवेत नियुक्त होणाऱ्या प्रत्येक कर्मचाऱ्याची नियुक्ती ही विहीत पध्दतीने, नियमित
वेतनश्रेणीत असणाऱ्या नियमित पदावर सक्षम प्राधिकाऱ्यांच्या मान्यतेने झाली आहे,
तसेच सदर कर्मचारी नियमित पदावर आहेत / कायम आहेत याची खात्री करण्याची
जबाबदारी त्या-त्या आहरण व संवितरण अधिकाऱ्यांची राहील.
३)सदर कर्मचाऱ्यांच्या नियमित नियुक्तीच्या दिनांकापासून त्यांना परिभाषित अंशदान
निवृत्तीवेतन योजना लागू करण्यात येत असल्याने वित्त विभाग शासन निर्णय
दि. ३१.१०.२००५ व दि. ०७.०७.२००७ मधील तरतुदीनुसार आवश्यक ती कार्यवाही
करण्याची जबाबदारी त्या-त्या आहरण व संवितरण अधिकाऱ्यांची राहील.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर