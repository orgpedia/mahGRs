# Page 1
शासकीय मुलांचे अनुरक्षणगृह / बालगृह (वरिष्ठ) अमरावती या संस्थेच्या इमारत भाडे प्रस्तावास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्र.बालगृ-२०२१/प्र.क्र.२०/का-८
नवीन प्रशासकीय इमारत, ३ रा मजला,
मादाम कामा रोड, हुतात्मा राजगुरू चौक,
मंत्रालय, मुंबई-४०००३२
दि. २६ मार्च, २०२१
वाचा: १. महिला व बाल विकास आयुक्तालय, पुणे यांचे पत्र क्र.मबाविआ / बावि/का-५ / शामुअनु. अमरावती/ वाढीव इमा भाडे/मंजूरी/ २०२०-२१/३१३५, दि.२१.०९.२०२० २. महिला व बाल विकास आयुक्तालय, पुणे यांचे पत्र क्र. मबाविआ / बावि / का- ५ / शामुअनु. अमरावती/ वाढीव इमा भाडे/मंजूरी/२०२०-२१/७६६, दि.११.०२.२०२१
प्रस्तावना महाराष्ट्र शासन, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम/ भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग- पहिला, उप विभाग - एक अ.क्र.१०, मुंबइ वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम-१९६५ मधील नियम १४७ (ख) खालील टीप-१ अन्वये मुंबइ, नवी मुंबई, ठाणे, पुणे, पिंपरी चिंचवड, नागपूर, औरंगाबाद येथील इमारती वगळता, अन्य प्रदेशातील प्रत्येक कार्यालयीन इमारतीसाठी प्रति महा रु. ५०,०००/- पर्यंत भाडे मंजूरीचे अधिकार विभाग प्रमुख यांना आहेत व त्यावरील भाडे मंजूरीचे पूर्ण अधिकार प्रशासनिक विभागास असल्याने शासकीय मुलांचे अनुरक्षणगृह / बालगृह ( वरिष्ठ ) अमरावती या संस्थेसाठी रू.६०,३७०/- ( साठ हजार तीनशे सत्तर रुपये फक्त) इतक्या सांर्वजनिक बांधकाम विभाग अमरावती यांनी निश्चित केलेल्या इमारत भाड्यास प्रशासकीय मान्यता देण्याची बाब शासनाच्या विचाराधीन आहे.
शासन निर्णय: शासकीय मुलांचे अनुरक्षणगृह / बालगृह (वरिष्ठ) अमरावती या संस्थेसाठी कु. किर्ती नितीन कोल्हटकर अज्ञान पालनकर्ता आई सौ. माधुरी नितीन कोल्हटकर अमरावती यांच्या मालकीच्या कोल्हटकर स्मृतीसदन, दत्तपॅलेस, गांधी चौक, अमरावती येथील एकुण ५०२५ चौ. फुट बांधकाम क्षेत्रफळावरील "कोल्हटकर स्मृतीसदन” ही इमारत भाडे तत्वावर घेण्यास अधिक्षक, शासकीय मुलांचे अनुरक्षणगृह/बालगृह (वरिष्ठ) अमरावती यांनी वरिष्ठ कार्यालयाच्या मान्यतेने आयुक्त, महिला व बाल विकास आयुक्तालय, पुणे यांचेमार्फत भाडेकरार केला आहे या अटीस अधीन राहून दि.०१/०४/२०१९ ते ३१/३/२०२२ या तीन वर्षाच्या कालावधीपर्यंत प्रतिमहा रु. रू.६०,३७० /- ( साठ हजार तीनशे सत्तर रुपये फक्त) इतक्या इमारत भाड्यास या आदेशान्वये शासन मंजूरी देण्यात येत आहे.
२. सदर इमारतीच्या भाड्यासाठी एकात्मिक बाल संरक्षण योजनेंतर्गत उपलब्ध करुन देण्यात येणारे भाडे, इमारीमध्ये बाल कल्याण समिती / बाल न्याय मंडळ यांची कार्यालये असल्यास त्यांच्या भाड्यासाठी एकात्मिक बाल संरक्षण योजनेंतर्गत उपलब्ध करुन देण्यात येणारे भाडे तसेच राज्यशासनाकडून भाडे उपलब्ध करुन द्यावे लागत असलेले अतिरिक्त भाडे याबाबत लेखाशिर्षनिहाय विवरणपत्र तयार करुन भाडे मर्यादेतच खर्च होईल याबाबतची दक्षता आयुक्त, महिला व बाल विकास आयुक्तालय, पुणे यांनी घ्यावी. तसेच सदर इमारतीच्या भाडेपोटी आवश्यक असणारा निधी आयुक्त, महिला व बाल विकास आयुक्तालय, पुणे यांचेस्तरावरून संबधित जिल्हा महिला व बाल विकास अधिकारी यांना तात्काळ उपलब्ध करून द्यावा.
# Page 2
शासन निर्णय क्रमांकः बालगृ-२०२१/प्र.क्र.२०/का-८
३. या प्रयोजनासाठी होणारा खर्च मंजूर अनुदानातून भागविण्यात यावा. या संदर्भात आयुक्त, महिला व बाल विकास आयुक्तालय, पुणे यांना आहरण व संवितरण अधिकारी म्हणून `घोषित करण्यात येत असून, त्यांनी सदरचा खर्च नियमानुसार होइल याची दक्षता घ्यावी.
४. सदर शासन निर्णय, वित्त विभाग शासन निर्णय, क्र. विअप्र-२०१३/प्र.क्र.३०/२०१३/विनियम/ भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग-पहिला, उप विभाग-एक अ.क्र.१०, मुंबइ वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम-१९६५ मधील नियम १४७ (ख) खालील टीप-१ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.