# Page 1
सन २०२२-२३ या चालू आर्थिक वर्षासाठी बाल संगोपन योजनेकरीता (२२३५ बी९०६) निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- बालसं-२०२२/प्र.क्र.५४/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख-१७ फेब्रुवारी, २०२३.
वाचा : महिला व बाल विकास विभागाचा शासन निर्णय क्र.बालसं-२०२२/प्र.क्र.५४/का-०८, दि.२३/०९/२०२२ प्रस्तावना :
मागणी क्र. एक्स–१, मुख्य लेखाशिर्ष २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (१५) बाल संगोपन योजना (संगोपन व काळजी), (१५)(०१) बालसंगोपन योजनेसाठी स्वयंसेवी संस्थांना सहायक अनुदान (कार्यक्रम) ३१ सहायक अनुदाने (वेतनेत्तर) (२२३५ बी९०६) या लेखाशिर्षाअंतर्गत सन २०२२-२३ या वित्तीय वर्षासाठी महिला व बाल विकास विभागांतर्गत बालसंगोपन योजनेसाठी सहायक अनुदान (वेतनेत्तर) या बाबीसाठी रु.४१८२.३५ लक्ष इतकी तरतूद अर्थसंकल्पित करण्यात आली होती व सन २०२२-२३ च्या हिवाळी अधिवेशनामध्ये बाल संगोपन योजनेखाली रू.३०८६.६२ लक्ष इतक्या रक्कमेची पुरवणी मागणी मंजूर करण्यात आली असून बालसंगोपन योजनेकरीता एकुण रू.७२६८.९७ लक्ष इतका निधी अर्थसंकल्पीत करण्यात आला आहे. सदर निधीतून सन २०२२-२३ या वित्तीय वर्षामध्ये पहिल्या सहामाहीचे अनुदान रू. ३६३४.४८ लक्ष निधी वाचा येथील शासन निर्णयान्वये वितरीत करण्यात आला आहे. आता स्वयंसेवी संस्था तसेच जिल्हा स्तरावरून बाल संगोपन योजनेचा लाभ घेणाऱ्या लाभार्थ्यांना सन २०२२-२३ च्या दुसऱ्या सहामाही करीता अनुदान वितरीत करण्यासाठी उपरोक्त लेखाशिर्षाअंतर्गत अर्थसंकल्पीत केलेल्या तरतूदीतून आयुक्त, महिला व बाल विकास, पुणे यांना निधी वितरीत करण्याची बाब शासनाच्या विचाराधीन होती.
शासन निर्णय :
सन २०२२-२३ या वित्तीय वर्षासाठी मागणी क्र. एक्स-१, २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (१५) बाल संगोपन योजना (संगोपन व काळजी), (१५)(०१) बालसंगोपन योजनेसाठी स्वयंसेवी संस्थांना सहायक अनुदान (कार्यक्रम) ३१ सहायक अनुदाने (वेतनेत्तर) (२२३५ बी९०६) या लेखाशिर्षाअंतर्गत वित्त विभागाने सहमती
# Page 2
शासन निर्णय क्रमांक: बालसं-२०२२/प्र.क्र.५४/का-०८
दिल्यानुसार रकाना क्र. ३ नुसार रु. ३६३४.४८ लक्ष (अक्षरी रु. छत्तीस कोटी चौतीस लक्ष अठ्ठेचाळीस हजार फक्त) इतका निधी आयुक्त, महिला व बाल विकास, पुणे यांना वितरीत करण्यास या शासन निर्णयाद्वारे मान्यता देण्यात येत आहे.
(रु.लक्ष)
-----------------------------------------------------------------------------------------------------------------------------------------------------------------------------------------------------------------------------------------------
| उद्दीष्ट |  | अर्थसंकल्पित |  |  | प्रस्तावित |  |
| अंदाज | वितरण |
| १ | २ | ३ |
| २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (१५) बाल संगोपन योजना (संगोपन व काळजी), (१५)(०१) बालसंगोपन योजनेसाठी स्वयंसेवी संस्थांना सहायक अनुदान (कार्यक्रम) (२२३५ बी९०६) ३१, सहायक अनुदाने (वेतनेत्तर) | ७२६८.९७ | ३६३४.४८ |
-----------------------------------------------------------------------------------------------------------------------------------------------------------------------------------------------------------------------------------------------
२. सदर निधी शासन निर्णयाच्या दिनांकापासून सात दिवसांच्या आत आयुक्त, महिला व बाल विकास यांचे स्तरावरून संबधित जिल्हा महिला व बाल विकास अधिकारी यांना वितरीत करावा व संबधित जिल्हा महिला व बाल विकास अधिकारी यांनी सदर निधी प्राप्त झाल्याच्या दिनांकापासून पुढील सात दिवसांच्या आत संबधित लाभार्थ्यांना वितरीत करणे बंधनकारक राहील.
३. हा शासन निर्णय वित्त विभागाने अनौपचारिक संदर्भ क्र. ३३ / व्यय-६, दि. ०९/०२/२०२३ अन्वये दिलेल्या सहमतीस अनुसरून निर्गमित करण्यात येत आहे.
# Page 3