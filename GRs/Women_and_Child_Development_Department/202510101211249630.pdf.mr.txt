# Page 1
अंगणवाडी सेविका या पदावरुन मुख्यसेविका/पर्यवेक्षिका
या पदावर निवडीव्दारे पदोन्नतीने नियुक्ती करताना संगणक अर्हता प्रमाणपत्र व मराठी-हिंदी भाषा प्रमाणपत्र
सादर करण्याकरीता अटी शिथिल करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक मबाआ-२०२५/प्र.क.६२/का-०७ (E-Comp. No.१११४१३९)
मंत्रालय, मुंबई- ४०० ०३२
दिनांक. १० ऑक्टोबर, २०२५
संदर्भ :-
१.सामान्य प्रशासन विभाग,शा.नि.क्र.हिंभाप-१९७६-२८/दि.१०.०६.१९७६
२.सामान्य प्रशासन विभाग, शा.नि.क्र.मभाप-१०८७/१४/सीआर-२/८७/२०,दि.३०.१२.१९८७
३.महिला व बाल विकास विभाग,शा.अधिसूचना क्र.मबाआ-२०१४/प्र.क्र.२७८/का-७,दि.०४.०६.२०२१
४.महिला व बाल विकास विभाग,शा.अधिसूचना क्र.मबाआ-२०२१/प्र.क्र.४०/का-७,दि.०८.०५.२०२३
प्रस्तावना:-
संदर्भ क्र.३ अन्वये महिला व बाल विकास विभागाच्या अधिपत्याखालील एकात्मिक बाल विकास
सेवा योजनेतंर्गतील मुख्यसेविका/पर्यवेक्षिका या पदांचे सेवाप्रवेश नियम निश्चित करण्यात आले आहे. सदर
सेवाप्रवेश नियमातील नियम क्र.७ नुसार अंगणवाडी सेविका या मानधनी पदावरुन मुख्यसेविका/पर्यवेक्षिका
या पदावर मर्यादित विभागीय परीक्षेद्वारे निवडीव्दारे नियुक्ती करण्याची तरतूद करण्यात आली आहे. संदर्भ
क्र.४ अन्वये मर्यादित विभागीय परीक्षेचे नियम तयार करण्यात आले आहे.
मुख्यसेविका/पर्यवेक्षिका या पदाच्या दि.०४.०६.२०२१ च्या सेवाप्रवेश नियमातील नियम ११ नुसार
सदर पदावर नियुक्त होणाऱ्या व्यक्तीने हिंदी व मराठी भाषा परीक्षा उत्तीर्ण होणे अथवा सूट मिळविणे
आवश्यक राहील. तसेच नियम क्र. १२ नुसार सदर पदावर नियुक्त होणाऱ्या व्यक्तीने संगणक अर्हता
प्रमाणपत्र धारण करणे अथवा त्यामधून सूट मिळविणे आवश्यक राहील असे नमूद आहे. दोन्ही भाषा परीक्षा
उत्तीर्ण केलेल्या नसल्यास तसेच संगणक अर्हता प्रमाणपत्र धारण केलेले नसल्यास नियमात विहीत केलेल्या
मुदतीत त्याची पूर्तता करणे आवश्यक राहील. अन्यथा वेतनवाढ व वरिष्ट्ठ पदावर पदोन्नती अनुज्ञेय राहणार
नाही.
मुख्यसेविका/पर्यवेक्षिका या पदावर निवडीव्दारे नियुक्त होणाऱ्या अंगणवाडी सेविका या मानधनी
पदावरुन येत असल्याने त्यांनी वरील अर्हता धारण करण्याची शक्यता कमी असल्याने या पात्रतेच्या अटी
शिथिल करण्याची बाबत शासनाच्या विचाराधीन होती.
शासन निर्णय-
अंगणवाडी सेविका या मानधनी पदावरुन मुख्यसेविका/पर्यवेक्षिका या पदावर मर्यादित विभागीय
परीक्षेद्वारे निवडीव्दारे नियुक्त होणाऱ्या अंगणवाडी सेविकांना निवडीव्दारे पदोन्नतीच्या म्हणजेच
मुख्यसेविका/ पर्यवेक्षिका या पदावर रुजू झाल्याच्या दिनांकापासून दोन वर्षाच्या आत संगणक अर्हता
प्रमाणपत्र व मराठी भाषा परीक्षा उत्तीर्ण होणे आवश्यक राहील. तसेच हिंदी भाषा परीक्षा तीन वर्षाच्या आत
उत्तीर्ण होणे आवश्यक राहील या अटींच्या अधिन राहून त्यांना अर्ज करण्याची परवानगी देण्यात येत आहे.
याबाबत मर्यादित विभागीय परीक्षा नियमावलीमध्ये आवश्यक ते बदल यथावकाश करण्यात येतील.
# Page 2
शासन निर्णय क्रमांकः- मबाआ-२०२५/प्र.क्र.६२/का.७ (E-Comp. No. १११४१३९)
सदर शासन निर्णय सामान्य प्रशासन विभाग व मराठी भाषा विभाग यांच्या सहमतीने निर्गमित
करण्यात येत आहे.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध