# Page 1
शासकीय बालगृह, लातूर या संस्थेच्या इमारत भाडे प्रस्तावास मान्यता मिळणेबाबत.
महाराष्ट्र शासन
महिला व बाल विकास विभाग
शासन निर्णय क्र.बालगृ-२०१९/प्र.क्र.२७/का-१९
नवीन प्रशासकीय इमारत, ३ रा मजला,
मादाम कामा रोड, हुतात्मा राजगुरू चौक,
मंत्रालय, मुंबई - ४०००३२
दि.२१/०८/२०१९
वाचा: आयुक्त, महिला व बाल विकास आयुक्तालय, पुणे यांचे पत्र क्र.मबाविआ /बावि/का ५/२१८/१९/शामुबागृह / लातूर/ करारनामा व भाडे मुल्यांकन/८४६, दि.०८/०२/२०१९
प्रस्तावना शासकीय मुलांचे बालगृह, लातूर ही संस्था एम. आय. डी. सी प्लॉट नं १७, कळंब रोड, लातूर येथील श्री अरविंद पुंडलीक पफागीरे यांचे इमारतीमध्ये कार्यरत होती, श्री पफागीरे हे इमारतीतील अधिक्षक यांच्या निवासस्थानात अनधिकृतरित्या वास्तव करीत होते त्यांना सदर निवासस्थान रिकामे करण्याबाबत वारंवार सुचना देवूनही त्यांचे कडून सदर अधिक्षक निवासस्थान रिकामे करण्यात आले नाही तसेच सदर इमारतीच्या छतावर विनापरवानगी मोबाईल टॉवर उभारल्यामुळे या टॉवरमुळे प्रवेशितांच्या आरोग्यास धोका निर्माण झाला असल्याने अधिक्षक, शासकीय मुलांचे बालगृह, कनिष्ठ लातूर यांनी श्री उदय गोविंदराव गवारे, गवळी नगर, लातूर यांच्या लातूर येथील मालकीची इमारत शासकीय मुलांचे बालगृह, लातूर या संस्थेसाठी भाड्याने घेतली. त्याअनुषंगाने संबंधित अधिक्षक यांनी आयुक्त, महिला व बाल विकास यांच्या वतीने इमारत मालक यांचेशी भाडे करार केला आहे. सदर जागेचा पहिला मजला ४१३.४४ चौ.मी व दुसरा मजला ११९.०८ चौ मी.
असून या जागेचे प्रतिमहा रू.५१,८००/- इतके भाड्यास कार्यकारी अभियंता, सार्वजनिक बांधकाम विभाग, लातूर यांनी वाजवी प्रमाणपत्र प्रदान केले आहे.
महाराष्ट्र शासन, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम/ भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग- पहिला, उप विभाग- एक अ.क्र.१०, मुंबई वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम १९६५ मधील नियम १४७ (ख) खालील टीप-१ अन्वये मुंबई, नवी मुंबई, ठाणे, पुणे, पिंपरी चिंचवड, नागपूर, औरंगाबाद येथील इमारती वगळता, अन्य प्रदेशातील प्रत्येक कार्यालयीन इमारतीसाठी प्रति महा रु.
५०,०००/- पर्यंत भाडे मंजूरीचे अधिकार विभाग प्रमुख यांन आहेत व त्यावरील भाडे मंजूरीचे पूर्ण अधिकार प्रशासनिक विभागाास आहे. सदर प्रकरणी उपरोक्त मर्यादेपेक्षा जास्त असलेल्या दरमहा रू.५१,८००/ (एक्कवन्न हजार आठशे रुपये फक्त) इतक्या सांर्वजनिक बांधकाम विभाग लातूर यांनी निश्चित केलेल्या इमारत भाड्यास प्रशासकीय मान्यता देण्याची बाब शासनाच्या विचाराधीन आहे.
शासन निर्णय:
उपरोक्त पार्श्वभूमीवर शासकीय बालगृह, लातूर या संस्थेसाठी श्री उदय गोविंदराव गवारे, गवळी नगर, लातूर यांचे स्वत:चे घर क्रमांक आर-५/११८/४-अ, नांदेड नाका, लातूर येथील इमारती मधील पहिला मजला व दुसऱ्या मजल्याचा काही भाग (३ रूम) असा एकुण ५६५० चौ. फुट बांधकाम क्षेत्रफळ असून त्यामध्ये सल्लग्न असलेले १४ स्नानगृह व स्वच्छतागृह विद्युत, बोअरवेल इत्यादी सुविधांसह असलेली इमारत प्रतिमहा रु.५१,८००/- इतक्या भाडे तत्वावर इमारतीचा ताबा घेतल्यापासून पाच वर्षाचा कालावधीपर्यंत देण्यास या आदेशान्वये शासन मंजूरी देण्यात येत आहे.
# Page 2
शासन निर्णय क्रमांकः बालगृ-२०१९/प्र.क्र.२७/का-१९
२. सदर इमारतीच्या भाडेपोटी आवश्यक असणारा निधी आयुक्त, महिला व बाल विकास आयुक्तालय, पुणे यांचेस्तरावरून संबधित जिल्हा महिला व बाल विकास अधिकारी यांना तात्काळ उपलब्ध करून द्यावा.
३. सदर इमारतीमध्ये बाल कल्याण समिती व बाल न्याय मंडळ कक्ष कार्यरत असल्यास त्यांचे भाडे सदर इमारत भाड्यामध्ये समाविष्ट करण्याची दक्षता घेण्यात यावी, बाल कल्याण समिती व बाल न्याय मंडळ कक्षासाठी वेगळ्याने भाडे मंजूर करण्यात येणार नाही.
४. सदर बालगृह इमारतीत अधिक्षकांना निवासस्थान पुरविण्यात आले असल्यास त्यांना या कालावधीमध्ये घरभाडे भत्ता अदा करण्यात येवू नये सदर भत्ता अदा केला असल्यास त्याची वसूली करण्यात यावी.
५. या प्रयोजनासाठी होणारा खर्च मंजूर अनुदानातून भागविण्यात यावा. या संदर्भात आयुक्त, महिला व बाल विकास आयुक्तालय, पुणे यांना आहरण व संवितरण अधिकारी म्हणून घोषित करण्यात येत असून, त्यांनी सदरचा खर्च नियमानुसार होईल याची दक्षता घ्यावी.
६. सदर शासन निर्णय, शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम/भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग-पहिला, उप विभाग-एक अ.क्र.१०, मुंबई वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम १९६५ मधील नियम १४७ (ख) खालील टीप-१ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.