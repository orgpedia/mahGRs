# Page 1
सन २०२४-२५ या आर्थिक वर्षामध्ये
बालकांसाठी चाचा नेहरु बाल महोत्सव
आयोजित करण्याकरीता निधी वितरीत
करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक संकीर्ण-२०२४/प्र.क्र.१७३/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक - ०२ डिसेंबर, २०२४
वाचा :- शासन निर्णय, महिला व बाल विकास विभाग क्र.बालगृ-२०१२/प्र.क्र.१६४/का-३,
दिनांक ०४.१२.२०१२.
प्रस्तावना :- राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय/
स्वयंसेवी संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त
गुणांना वाव देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी दरवर्षी ३५
जिल्यांमध्ये व ६ विभागीय स्तरावर नोव्हेंबर महिन्याच्या दुसऱ्या आठवडयात चाचा नेहरु बाल
महोत्सव आयोजित करण्यास वाचा येथील शासन निर्णयान्वये मान्यता देण्यात आली असून
त्याकरीता ₹२,०९,९५,०००/- इतक्या खर्चास मंजूरी देण्यात आली आहे. त्यानुसार सन २०२४-२५
या आर्थिक वर्षामध्ये बालकांसाठी चाचा नेहरु बाल महोत्सव आयोजित करण्याकरीता आयुक्त,
महिला व बाल विकास, पुणे यांना निधी वितरीत करण्याची बाब शासनाच्या विचाराधीन होती.
शासन निर्णय :-
राज्यामध्ये सन २०२४-२५ या आर्थिक वर्षामध्ये चाचा नेहरु बाल महोत्सव आयोजित
करण्याकरीता ₹२,०९,००,०००/- (अक्षरी रुपये दोन कोटी नऊ लाख फक्त) इतका निधी आयुक्त,
महिला व बाल विकास, पुणे यांना वितरीत करण्यास मान्यता देण्यात येत आहे.
२. सदर निधी मागणी क्रमांक एक्स-१, २२३५, सामाजिक सुरक्षा व कल्याण, ०२,
समाजकल्याण, १०२, बाल कल्याण, (०५) (०४), मुलांसाठी चाचा नेहरु बाल महोत्सवाचे आयोजन
(२२३५ बी ३२५) ३१ सहायक अनुदाने (वेतनेतर) या लेखाशिर्षाखाली सन २०२४-२५ या आर्थिक
वर्षाकरिता अर्थसंकल्पित करण्यात आलेल्या निधीतुन खर्च करण्यात यावा.
३. सदर वितरीत निधीचा विनियोग करण्यासाठी आयुक्त, महिला व बाल विकास, पुणे यांना
आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास,
पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र
शासनास सादर करण्यात यावे.
४. सदर शासन निर्णय वित्त विभागाच्या अनौपचारीक संदर्भ क्रमांक क्र.२९४/व्यय-६
दिनांक १५/१०/२०२४ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांक संकीर्ण-२०२४/प्र.क्र.१७३/का-०३
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर