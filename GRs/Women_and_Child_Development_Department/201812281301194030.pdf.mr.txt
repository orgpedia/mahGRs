# Page 1
एकात्मिक बाल विकास सेवा योजनेतंर्गत पोषण अभियानाची राज्यात अंमलबजावणी करण्यासाठी नियंत्रण अधिकारी व आहरण व सवितरण अधिकारी घोषित करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.३९४/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २८ डिसेंबर, २०१८
वाचा : – (१) महिला व बाल विकास विभाग,शा.नि.क्र.एबावि-२०१८/प्र.क्र.२७/का.६, दिनांक ११ जुलै २०१८
(२) लेखाधिकारी (संगणक) संचालनालय लेखा व कोषागारे संगणक शाखा,पाचवा मजला,न.प्र.भ.यांचे पत्र क्रमांक तांत्रिक संगणक-२०१४-१५/कक्ष-५/
डीडीओ X/५८९, दिनांक २३/१२/२०१४
(३) महालेखापाल, मुंबई यांचे पत्र क्रमांक :-TM/CH.२/UOR/W&CD
Department/२०१८-१९/९४०, दिनांक १९/१२/२०१८
प्रस्तावना : केंद्र शासनाकडुन पोषण अभियानाची देशातील सर्व राज्यांमध्ये टप्प्या-टप्प्याने अंमलबजावणी करण्यात येणार आहे. केंद्र शासनाने जागतिक बँकेच्या सहाय्याने अंमलात आणलेला एकात्मिक बाल विकास योजनेचे बळकटीकरण व पोषण सुधारणा प्रकल्प (ISSNIP) कार्यक्रमाचा पोषण अभियाना मध्ये अंतर्भाव करुन त्याची राज्यात अंमलबजावणी करण्यास मान्यता दिलेली आहे.
२. केंद्र शासनाचे पत्र क्र.F.No.NNM/७/२०१७-WBP दि. १८ डिसेंबर २०१७ अन्वये सन २०१७-१८ व २०१८-१९ यावर्षात फेज १ व २ अंतर्गत राज्यातील ३० जिल्हयांतील ४४४ प्रकल्पांमधील ८५४५२ अंगणवाडी केंद्रामध्ये पोषण अभियान कार्यक्रम राबविण्यास केंद्र शासनाने प्रशासकीय मान्यता प्रदान केलेली आहे. पोषण अभियाना अंतर्गत समाविष्ट असलेल्या फेज- | व फेज- ॥ जिल्हयांमध्ये पोषण अभियान कार्यक्रमाची अंमलबजावणी सन २०१८-१९ मध्ये करण्यास व उर्वरीत ६ जिल्हयांमध्ये पोषण अभियानाची अंमलबजावणी सन २०१९-२० मध्ये करण्यास दिनांक ११ जुलै २०१८ च्या शासन निर्णयान्वये मान्यता देण्यात आलेली आहे.
३. केंद्र शासनाने जागतिक बँकेच्या सहाय्याने अंमलात आणलेला एकात्मिक बाल विकास योजनेचे बळकटीकरण व पोषण सुधारणा प्रकल्प (ISSNIP) कार्यक्रमाचा पोषण अभियानामध्ये अंतर्भाव करुन त्याची राज्यात अंमलबजावणी करण्यास मान्यता दिलेली आहे. सदर योजनेसाठी आहरण व सवितरणसाठी १२०१०२५७१३ हा संकेतांक क्रमांक यापूर्वी देण्यात आलेला होता. आता पोषण अभियान योजनेसाठी नविन लेखाशिर्ष मंजूर करुन घेण्यात आलेले असून पोषण अभियानाचे कामकाज पुर्वीप्रमाणे आयुक्त तथा राज्य प्रकल्प संचालक यांच्याकडून हाताळण्यात येणार आहे. आयुक्त, एकात्मिक बाल विकास सेवायोजना यांचे कार्यालय हे नवी मुंबई येथे कार्यरत आहे. पोषण अभियान कार्यक्रमासाठी आयुक्त तथा राज्य प्रकल्प संचालक एकात्मिक बाल विकास सेवायोजना, नवी मुंबई यांना कार्यालय प्रमुख
# Page 2
शासन निर्णय क्रमांक: एबावि-२०१८/प्र.क्र.३९४/का.६
/ विभागप्रमुख म्हणून यापुर्वीच घोषित करण्यात आलेले आहे. पोषण अभियान कार्यक्रमाची अंमलबजावणी करण्यासाठी नियंत्रण अधिकारी व आहरण व सवितरण अधिकारी घोषित करण्याची बाब शासनाच्या विचाराधीन होती.
शासन निर्णय : एकात्मिक बाल विकास योजनेचे बळकटीकरण व पोषण सुधारणा प्रकल्प (ISSNIP) कार्यक्रमाचा पोषण अभियानामध्ये अंतर्भाव करुन त्याची राज्यात अंमलबजावणी करण्यास केंद्र शासनाने मान्यता
दिलेली आहे. पोषण अभियान ही योजना पुर्वीच्याच योजनेचा भाग असल्यामुळे नव्याने नविन संकेतांक क्रमांक (DDO) क्रमांक घेण्याची आवश्यकता नसल्याचे महालेखापाल, मुंबई यांनी त्यांचे संदर्भाधिन दिनांक १९ डिसेंबर २०१८ च्या पत्रान्वये कळविले आहे. त्यामुळे आता कार्यरत असलेल्या लेखा (DDO क्रमांकावर) पोषण अभियान या योजनेची देयके कोषागारात सादर करण्यास शासन मंजूरी देत आहे.
२. पोषण अभियान योजनेची देयके कोषागारात सादर करण्यासाठी श्री विजय क्षीरसागर, सहाय्यक आयुक्त,एकात्मिक बाल विकास सेवायोजना,नवी मुंबई (सह राज्य प्रकल्प समन्वयक एकात्मिक बाल विकास सेवायोजना) यांना आहरण व सवितरण अधिकारी म्हणून तसेच श्री दत्तात्रय आर. लोंढे, सहाय्यक संचालक ( वित्त व लेखा) एकात्मिक बाल विकास सेवायोजना, नवी मुंबई यांना नियंत्रण अधिकारी म्हणुन याव्दारे घोषित करण्यात येत आहे.
३. या शासन निर्णयान्वये कोषागारात देयके सादर करणेसाठी घोषित केलेले नियंत्रण अधिकारी व आहरण सवितरण अधिकारी यांची विभागातून भविष्यात बदली / सेवानिवृत्ती झाल्यास त्यांच्या जागी नियुक्त करण्यात येणा-या अधिकारी यांना नियंत्रण अधिकारी व आहरण सवितरण अधिकारी म्हणुन घोषित करण्याची कार्यवाही आयुक्त तथा राज्य प्रकल्प संचालक एकात्मिक बाल विकास सेवायोजना, नवी मुंबई यांनी वेळोवेळी पार पाडावी.
# Page 3