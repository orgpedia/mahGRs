# Page 1
पूरक पोषण आहार योजनेंतर्गत लाभार्थ्यांना वितरीत करावयाच्या खिचडीकरीता लागणारी तूरडाळ महाराष्ट्र राज्य सहकारी पणन महासंघ मर्या., मुंबई यांचेकडून पुरवठा तसेच कार्यपध्दती निश्चित करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१७/प्र.क्र.१३६/का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ७ मे, २०१८
वाचा :- (१) सहकार, पणन व वस्त्रोद्योग विभाग, शासन निर्णय क्रमांक सपस २०१७/प्रक्र १९८/२४स, दिनांक २३ ऑक्टोबर, २०१७, दिनांक १६.४.२०१८ व दिनांक २०.४.२०१८ प्रस्तावना : महिला व बाल विकास विभागाअंतर्गत आयुक्त, एकात्मिक बाल विकास सेवा योजना, नवी मुंबई यांचेमार्फत राज्यातील कुपोषित बालकांकरीता केंद्र पुरस्कृत पुरक पोषण आहार योजना राज्यातील ग्रामीण, आदिवासी व नागरी भागात राबविण्यात येते. या योजनेंतर्गत राज्यातील अंगणवाडीस्तरावर कुपोषित बालकांना विविध प्रकारचा सकस व पुरक पोषण आहार देण्यात येतो. त्यानुसार तांदुळ व तुरडाळ यांचे मिश्रण असणा-या खिचडीचा आहारामध्ये समावेश असतो. सद्य यामध्ये प्रत्येक लाभार्थ्याला २० ग्रॅम तुरडाळीचा समावेश असणारी खिचडी ही प्रत्येक महिन्यात ८ दिवस याप्रमाणे लाभार्थ्यांना वितरीत करण्यात येते.
केंद्र पुरस्कृत पुरक पोषण आहार योजनेंतर्गत लाभार्थ्यांना वितरीत करावयाच्या खिचडी या आहाराकरीता राज्यातील ग्रामीण व नागरी भागातील अंगणवाडी केंद्रावर आवश्यक असणा-या तुरडाळ ही राज्य शासनाने आधारभूत किंमत योजनेंतर्गत राज्यातील शेतक-यांकडून खरेदी केलेल्या तूरीपासून महाराष्ट्र राज्य सहाकारी पणन महासंघ मर्या., मुंबई यांचेमार्फत भरडाई करुन विक्रीकरीता उपलब्ध करुन दिलेल्या तुरडाळीमधून खरेदीकरण्यास मान्यता देण्याची तसेच विनियोगाची कार्यपध्दती निश्चित करण्याची बाब शासनाच्या विचाराधीन होती. त्यानुषंगाने पुढीलप्रमाणे शासन निर्णय निर्गमित करण्यात येत आहे.
शासन निर्णय : केंद्र पुरस्कृत पूरक पोषण आहार योजनेंतर्गत राज्यातील लाभार्थ्यांना वितरीत करावयाच्या खिचडीकरीता तुरडाळीची खरेदी ही राज्य शासनाने आधारभूत किंमत योजनेंतर्गत राज्यातील शेतक यांकडून खरेदी केलेल्या तूरीपासून महाराष्ट्र राज्य सहाकारी पणन महासंघ मर्या., मुंबई यांचेमार्फत भरडाई करुन विक्रीकरीता उपलब्ध करुन दिलेल्या तुरडाळीमधून प्रती किलोग्रॅम रु.५५/- याप्रमाणे खरेदीकरण्यास मान्यता देण्यात येत आहे.
# Page 2
शासन निर्णय क्रमांक: एबावि-२०१७/प्र.क्र.१३६/का.५
२. या योजनेकरीता तूरडाळ वापराची कार्यवाही खालील प्रमाणे करण्यात येईल : १. पूरक पोषण आहाराकरीता तूरडाळीचा अंतर्भुत असणारी खिचडी ही आठवडयातून ३ दिवस याप्रमाणे महिन्यातून १३ दिवस देण्यात यावी. यात प्रत्येक लाभार्थ्याला एका दिवसासाठी ३० ग्रॅम तुरडाळीचा समावेश असेल.
२. महिला व बाल विकास अधिकारी (जि.प.) व बाल विकास प्रकल्प अधिकारी (नागरी) यांनी त्यांच्या अंतर्गत असणा-या लाभार्थ्यांच्या संख्येनुसार आवश्यक असणा-या तूरडाळीची मागणी ही महाराष्ट्र राज्य सहकारी पणन महासंघ मर्या., कन्मूर हाऊस, मसजिद, मुंबई यांचेकडे अथवा महाराष्ट्र राज्य सहकारी पणन महासंघ मर्या., कन्नूर हाऊस, मसजिद, मुंबई यांच्या जिल्हा विपणन अधिकारी यांचेकडे नोंदवावी. या कार्यपध्दतीचे सूक्ष्मनियोजन संबंधित महिला व बाल विकास अधिकारी (जिप) व बाल विकास प्रकल्प अधिकारी (नागरी) यांनी करावे.
३. पूरक पोषण आहाराकरीता आवश्यक असणा-या तूरडाळीचा पुरवठा हा प्रकल्पनिहाय महाराष्ट्र राज्य सहकारी पणन महासंघ मर्या., मुंबई यांचेमार्फत करण्यात येणार असल्याने याकरीता वेगळयाने वाहतूक खर्चाकरता महिला व बाल विकास विभागाकडून कुठलीही आर्थिक तरतूद करण्यात येणार नाही. तसेच मागणीनुसार नियोजित वेळेत तूरडाळीच्या पुरवठयाची जबाबदारी महाराष्ट्र राज्य सहकारी पणन महासंघ मर्या., मुंबई यांची राहील. त्याचप्रमाणे तुरडाळीचा विनियोग लाभार्थीकडून झाल्याबाबत प्रमाणीत करण्याची व पणन महासंघाला पोहोच पावती देण्याची जबाबदारी ही संबंधीत महिला व बाल विकास अधिकारी (जि.प.) व बाल विकास प्रकल्प अधिकारी (नागरी) यांची राहील.
४. महाराष्ट्र राज्य सहकारी पणन महासंघ मर्या., मुंबई यांचेमार्फत पुरवठा करण्यात आलेल्या तुरडाळीचे देयक हे संबंधीत महिला बचत गट/महिला मंडळ यांच्या देयकातून परस्पर वजा/कपात करुन महाराष्ट्र राज्य सहकारी पणन महासंघाच्या जिल्हा कार्यालयाला अदा करण्यात यावे.
५. महिला व बाल विकास अधिकारी (जि.प.) व बाल विकास प्रकल्प अधिकारी (नागरी) यांनी त्यांच्या अंतर्गत असणा-या लाभार्थ्यांकरीता प्रथम दोन महिन्याच्या पूरक पोषण आहाराकरीता आवश्यक असणा-या तूरडाळीची मागणी संबंधीत जिल्हातील पणन महासंघाच्या कार्यालयाकडे नोंदवावी.
६. या अंतर्गत पुरवठा करण्यात आलेल्या तूरडाळीच्या विनियोगाबाबतची प्रमाणित आकडेवारी व उपयोगिता प्रमाणपत्र आयुक्त, एकात्मिक बाल विकास सेवा योजना, नवी मुंबई यांना पाठविण्याची जबाबदारी ही महिला व बाल विकास अधिकारी (जि. प.) व बाल विकास प्रकल्प अधिकारी (नागरी ) यांची राहील.
७. सदर आदेश हे किमान ६ महिने कालावधीपर्यंत अमलात राहतील.
पृष्ठ ३ पैकी २
# Page 3
शासन निर्णय क्रमांक: एबावि-२०१७/प्र.क्र.१३६/का.५