# Page 1
महाराष्ट्र राज्य समाज कल्याण बोर्डातील कार्यरत कर्मचारी व योजना कर्मचारी यांना सातव्या वेतन आयोगानुसार सुधारित वेतनश्रेणी लागू करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-सकबो-२०१९/ प्र.क्र.३०/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
तारीख-२० सप्टेंबर, २०१९.
वाचा : १) वित्त विभाग, शासन निर्णय क्र.वेपुर-२०१८/प्र.क्र.४४/सेवा-९, दि.१ जानेवारी, २०१९.
२) वित्त विभाग, शासन निर्णय क्र. निवेसु-२०१८/प्र.क्र.१३०/सेवा-४, दि.१ जानवारी, २०१९.
३) वित्त विभाग, शासन अधिसूचना क्र. वेपुर-२०१९/प्र.क्र.१/सेवा-९, दि.३० जानेवारी, २०१९.
४) वित्त विभाग, शासन परिपत्रक क्र. वेपुर-२०१९/प्र.क्र.८/सेवा-९, दि. २० फेब्रुवारी, २०१९.
५) वित्त विभाग, शासन परिपत्रक क्र.वेपुर-२०१९/प्र.क्र.१५/सेवा-९, दि.१४ मे, २०१९.
६) वित्त विभाग, शासन परिपत्रक क्र. वेपुर-२०१९/प्र.क्र.८/सेवा-९, दि. ३० मे, २०१९.
प्रस्तावना - सातव्या केंद्रीय वेतन आयोगाच्या शिफारशीवरील केंद्र शासनाचे निर्णय विचारात घेऊन राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याकरिता श्री. के. पी. बक्षी, सेवानिवृत्त अपर मुख्य सचिव यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने काही फेरफारासह स्वीकृत करण्याचा निर्णय संदर्भ क्र.१ येथील शासन निर्णयान्वये घेतला आहे. सदर शासन निर्णयानुसार राज्य वेतन सुधारणा समिती, २०१७ च्या अहवाल खंड-१ मधील वेतनश्रेणीबाबतच्या व अनुषंगिक शिफारशींची व्याप्ती अ.क्र.११ अहवालातील परिच्छेद क्र. ४.१३ नुसार "पात्र राज्य शासकीय कर्मचारी, जिल्हा परिषदा, महाराष्ट्र विधानमंडळ सचिवालय, न्यायालयातील अन्यायिक कर्मचारी, अनुदानित शाळेतील कर्मचारी, कृषी व अकृषी विद्यापीठे आणि त्यांना संलग्न अनुदान प्राप्त अशासकीय महाविद्यालयातील कर्मचारी तसेच इतर अनुदान प्राप्त संस्थांतील कर्मचारी यांना लागू होतील”, अशी आहे. सदर शिफारशीबाबत शासनाने “शासनाने ६ वा वेतन आयोग लागू केलेल्या व वेतन अनुदान मिळणाऱ्या इतर अनुदान प्राप्त संस्थांतील कर्मचाऱ्यांना लागू करण्यात याव्यात, असा निर्णय घेतला आहे.
त्यानुषंगाने महाराष्ट्र राज्य समाजकल्याण बोर्डातील कार्यरत कर्मचारी व योजना कर्मचारी यांना सातव्या वेतन आयोगानुसार सुधारित वेतनश्रेणी लागू करण्याची बाब शासनाच्या विचाराधीन होती.
शासन निर्णय महिला व बाल विकास विभागांतर्गत महाराष्ट्र राज्य समाज कल्याण बोर्डातील कार्यरत कर्मचाऱ्यांना सातव्या वेतन आयोगाच्या अनुषंगाने सोबतच्या “परिशिष्ट-अ” मध्ये व योजना कर्मचाऱ्यांना “परिशिष्ट-ब” मध्ये नमूद केल्याप्रमाणे सुधारित वेतन संरचना मंजूर करण्यात येत आहे.
सुधारित वेतन संरचनेतील वेतननिश्चिती व थकबाकीचे प्रदान याबाबत संदर्भ क्र.३ अन्वये अधिसूचित केलेल्या महाराष्ट्र नागरी सेवा (सुधारित वेतन) नियम, २०१९ मधील वेतननिश्चितीचे नियम आणि संदर्भ क्र.४, ५ व ६ अन्वये वेतननिश्चिती व थकबाकी अदा करण्यासंदर्भात निर्गमित करण्यात आलेल्या परिपत्रकातील सूचनांनुसार कार्यवाही करण्यात यावी.
२. सुधारित वेतन संरचनेतील वेतननिश्चिती व थकबाकीचे प्रदान याबाबत संदर्भ क्र.३ अन्वये अधिसूचित केलेल्या महाराष्ट्र नागरी सेवा (सुधारित वेतन) नियम, २०१९ मधील जोडपत्र-३ नुसार सुधारित वेतन संरचनेत
# Page 2
शासन निर्णय क्रमांकः सकबो-२०१९/प्र.क्र.३०/का-१०
वेतननिश्चिती करण्यासाठी आवश्यक तो विकल्प सदर शासन निर्णय निर्गमित झाल्यापासून २ महिन्यांच्या आत घेण्यात येऊन जोडपत्र-४ नुसार वचनपत्र घेण्यात यावे.
३. सदर शासन निर्णयान्वये लागू करण्यात आलेल्या सुधारित वेतन संरचनेमुळे होणारा अतिरिक्त खर्च महाराष्ट्र राज्य समाज कल्याण बोर्डास उपलब्ध सहायक अनुदानातून तसेच योजना कर्मचारी ज्या आस्थापनेवर कार्यरत असतील त्या आस्थापनेसाठी उपलब्ध अनुदानातून भागविण्यात यावा.
४. सदर शासन निर्णय वित्त विभाग, शासन निर्णय क्र.वेपुर-२०१८/प्र.क्र.४४/सेवा-९, दि.१.१.२०१९ व वित्त विभागाचा अनौपचारिक संदर्भ क्र.३५७/२०१९/सेवा-९, दि. ९.९.२०१९ अन्वये त्या विभागाने दिलेल्या सहमतीस अनुसरुन निर्गमित करण्यात येत आहे.
# Page 3