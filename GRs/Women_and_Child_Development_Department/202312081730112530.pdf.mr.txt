# Page 1
एकात्मिक बाल विकास सेवा योजनेंतर्गत अंगणवाडी सेविका, मिनी अंगणवाडी सेविका व अंगणवाडी मदतनीस यांच्या सेवानिवृत्तीचा दिनांक निश्चित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक :- एबावि-२०२२/प्र.क्र.९४/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : -१३ डिसेंबर, २०२३
संदर्भ :- १) महिला व बाल विकास विभाग, शा.नि.क्र.एबावि-२०१७/प्र.क्र.२७९/का.६, दि.३०.११.२०१८.
२) महिला व बाल विकास विभाग, शा.नि. क्र.एबावि-२०२२/प्र.क्र.९४/का.६, दि.०२.०२.२०२३.
३) केंद्र शासनाचे पत्र क्र. ११/४/२०२१-CD-I (e-९५७०६), दि. ०१.०८.२०२२
४) केंद्र शासनाचे पत्र क्र. ११/६/२०२२-CD-I (e-१०३६९२), दि. ०४.०१.२०२३ व दि. १२.०९.२०२३.
५) आयुक्त, एकात्मिक बाल विकास सेवा योजना, महाराष्ट्र राज्य यांचे पत्र क्र. एबाविसेयो / नमुंबई/का-७/अं.कर्म.से.नि.दि.नि./२०२३-२४/२२०६,दि. २५.०५.२०२३.
शासन निर्णय :
एकात्मिक बाल विकास सेवा योजना ही केंद्र पुरस्कृत योजना असून या योजनेंतर्गत अंगणवाडयांमधील
अंगणवाडी सेविका, मिनी अंगणवाडी सेविका व मदतनीस या मानधनी कर्मचा-यांचे सेवासमाप्तीचे वय
संदर्भाधीन क्रमांक १ येथील दिनांक ३० नोव्हेंबर, २०१८ रोजीच्या शासन निर्णयान्वये निश्चित करण्यात आले
आहे. त्याचप्रमाणे सदर कर्मचा-यांच्या नियुक्तीसंदर्भात संदर्भाधीन क्रमांक २ येथील दिनांक ०२.०२.२०२३
रोजीच्या शासन निर्णयान्वये अटी व शर्ती निश्चित करण्यात आल्या आहेत.
२. एकात्मिक बाल विकास सेवा योजनेमधील अंगणवाडी कर्मचा-यांची भरती प्रक्रिया सुलभ होण्याकरिता
अंगणवाडी कर्मचा-यांच्या सेवानिवृत्तीचा दिनांक प्रत्येक वर्षाचा ३० एप्रिल हा निश्चित करण्याबाबत केंद्र
शासनाने संदर्भाधीन क्र. ४ येथील पत्रान्वये मार्गदर्शक सूचना दिलेल्या आहेत. सबब, एकात्मिक बाल विकास
सेवा योजनेमधील राज्यातील अंगणवाडी कर्मचा-यांच्या सेवानिवृत्तीबाबत दिनांक ३०.११.२०१८ व दिनांक
०२.०२.२०२३ रोजीच्या शासन निर्णयाच्या अनुषंगाने कार्यवाही करताना खालील कार्यपध्दतीचा अवलंब
करण्यास शासन मान्यता देण्यात येत आहे.
१) ज्या अंगणवाडी कर्मचा-यांचा कार्यालयातील नोंदीनुसार जन्म दिनांक १ जानेवारी ते दिनांक १ मे (दोन्ही दिवस धरून) या कालावधीतील असेल त्यांना त्याच कॅलेंडर वर्षाच्या दिनांक ३० एप्रिल या दिनांकास सेवानिवृत्त करण्यात यावे.
# Page 2
शासन निर्णय क्रमांकः -एबावि-२०२२/प्र.क्र.९४/का.६
२) ज्या अंगणवाडी कर्मचा-यांचा कार्यालयातील नोंदीनुसार जन्मदिनांक दिनांक २ मे ते दिनांक ३१
डिसेंबर (दोन्ही दिवस धरून) या दरम्यान असेल त्यांना पुढील कॅलेंडर वर्षाच्या ३० एप्रिल या
दिनांकास सेवानिवृत्त करण्यात यावे.
३. उपरोक्त कार्यपध्दतीच्या अनुषंगाने सदर शासन निर्णयाच्या दिनांकापासून कार्यवाही करण्यात यावी.
याबाबतच्या सविस्तर सूचना आयुक्त, एकात्मिक बाल विकास सेवा योजना, नवी मुंबई यांनी सर्व क्षेत्रीय यंत्रणांना देण्यात याव्यात.