# Page 1
महाराष्ट्र राज्य महिला आयोग कार्यालयातील
दि.०१.११.२००५ रोजी किंवा त्यानंतर नियुक्त
झालेल्या अधिकारी/ कर्मचाऱ्यांना राष्ट्रीय
निवृतीवेतन योजना (NPS) व अनुषंगिक नियमांच्या
तरतूदी लागू करण्याबाबतची कार्यपध्दती विहीत
करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक- रामआ -२०२४/प्र.क्र.१०८/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक- १९ जून, २०२५.
संदर्भ:-
१.महाराष्ट्र राज्य महिला आयोग, अधिनियम, १९९३,
२.समाजकल्याण, सांस्कृतिक कार्य, क्रीडा विभाग, शासन निर्णय क्र.रामआ १०९३/प्र.क्र.११६/
सुधार-१, दि.१६.०६.१९९३,
३.महिला व बाल कल्याण विभाग, शासन निर्णय क्र.रामआ-१०९६/प्र.क्र.१०१/का-४,
दि.१८.०५.१९९६,
४.महिला व बाल कल्याण विभाग, शासन निर्णय क्र.रामआ-२०१८/प्र.क्र.७४/का-१०,
दि.१५.१०.२०२४,
५.वित्त विभाग, शासन निर्णय क्र.अंनियो-१००५/१२६/सेवा-४, दि.३१.१०.२००५,
६.वित्त विभाग, शासन निर्णय क्र.अंनियो-१००७/१८/सेवा-४, दि.०७.०७.२००७,
७.सामाजिक न्याय व विशेष सहाय्य विभाग, शासन निर्णय क्र.सकआ-२०१२/प्र.क्र.४७८/आस्था-२,
दि.०९.११.२०१२,
८.वित्त विभाग, शासन निर्णय क्र.संकिर्ण-१००९/प्र.क्र.३९/कोषा प्र.५, दि.०४.१०.२०१३,
९.वित्त विभाग, शासन निर्णय क्र.अंनियो-२०१२/प्र.क्र.९६/सेवा-४, दि.२७.०८.२०१४,
१०.वित्त विभाग, शासन निर्णय क्र.अंनियो-२०१५/NPS/प्र.क्र.३२/सेवा-४, दि.०६.०४.२०१५,
११.वित्त विभाग, शासन निर्णय क्र.संकीर्ण-२०१७/प्र.क्र.६८/सेवा-४, दि.१०.०७.२०१७,
१२.वित्त विभाग, शासन परिपत्रक क्र.संकीर्ण-२०२१/प्र.क्र.१२/कोषा प्रशा-४,दि.०५.०२.२०२१,
१३.वित्त विभाग, शासन अधिसूचना क्र.रानिप्र-२०२२/प्र.क्र.३२/सेवा-४, दि.३०.०९.२०२२,
१४.वित्त विभाग, शासन परिपत्रक क्र.रानियो-२०२३/प्र.क्र.६४/सेवा-४,दि.०४.१२.२०२३,
१५.वित्त विभाग, शासन शुध्दीपत्रक क्र.रानिप्र-२०२३/प्र.क्र.५७/सेवा-४,दि.२०.११.२०२३,
१६.वित्त विभाग, शासन शुध्दीपत्रक क्र.अंनियो-२०१७/प्र.क्र.२६/सेवा-४,दि.०३.०५.२०२४,
१७.वित्त विभाग, शासन शुध्दीपत्रक क्र.रानिप्र-२०२३/प्र.क्र.५७/सेवा-४,दि.३०.०५.२०२४,
१८.वित्त विभाग, शासन परिपत्रक क्र.रानिप्र-२०२४/प्र.क्र.३५/सेवा-४,दि.३०.०५.२०२४,
१९.वित्त विभाग, शासन निर्णय क्र.सेनिवे-२०२४/प्र.क्र.५४/सेवा-४,दि.२०.०९.२०२४,
२०.वित्त विभाग, शासन परिपत्रक क्र.संकीर्ण-२०२४/प्र.क्र.६३/सेवा-४,दि.२७.१२.२०२४,
२१.वित्त विभाग, शासन परिपत्रक क्र.संकीर्ण-२०२२/प्र.क्र.४०/सेवा-४,दि.३०.१२.२०२४.
# Page 2
शासननिर्णयक्रमांकःरामआ-२०२४/प्र.क्र.१०८/का-१०
प्रस्तावना :-
महाराष्ट्र राज्य महिला आयोगातील अधिकारी/ कर्मचारी यांच्या संदर्भातील दि.१६.६.१९९३ व
दि.१८.५.१९९६ च्या शासन निर्णयातील तरतुदी तसेच, महाराष्ट्र राज्य महिला आयोग अधिनियम, १९९३
मधील तरतुदी विचारात घेऊन, महाराष्ट्र राज्य महिला आयोगातील अधिकारी/ कर्मचाऱ्यांना महाराष्ट्र
राज्य शासकीय कर्मचाऱ्यांप्रमाणे सर्व सेवाविषयक लाभ लागू करण्यास दि.१०.१०.२०२४ च्या मा.मंत्रिमंडळ
बैठकीमध्ये झालेल्या निर्णयाच्या अनुषंगाने दि.१५.१०.२०२४ च्या शासन निर्णयान्वये मान्यता देण्यात आली
आहे. तसेच, सदर शासन निर्णयान्वये दि.०१.११.२००५ रोजी किंवा त्यानंतर नियुक्त झालेल्या कर्मचाऱ्यांना
राष्ट्रीय निवृत्तीवेतन योजना (NPS) व अनुषंगिक नियमाच्या तरतुदी पूर्वलक्षी प्रभावाने लागू करण्यास
मान्यता देण्यात आली आहे.
२. राज्य शासन, जिल्हा परिषदा, मान्यताप्राप्त व अनुदानित शैक्षणिक संस्था, कृषी /कृषीतर विद्यापिठे
व त्यांच्याशी संलग्न मान्यताप्राप्त व अनुदानित अशासकीय महाविद्यालये यांच्या सेवेत दि.०१.११.२००५
रोजी किंवा त्यानंतर नियुक्त झालेल्या/होणाऱ्या व राज्याची परिभाषित अंशदान निवृत्तीवेतन योजना लागू
असणाऱ्या कर्मचाऱ्यांना केंद्राच्या राष्ट्रीय निवृत्तीवेतन प्रणालीत (NPS) समाविष्ट्ठ करण्याचा निर्णय वित्त
विभागाच्या दि.२७.०८.२०१४ च्या शासन निर्णयान्वये घेण्यात आलेला आहे. तसेच, दि.३०.०९.२०२२ च्या
शासन अधिसूचनेन्वये दि.०१.११.२००५ रोजी किंवा त्यानंतर शासन सेवेत नियुक्त होणाऱ्या राज्य
शासकीय कर्मचाऱ्यांना राष्ट्रीय निवृत्तीवेतन प्रणाली दि.०१.०४.२०१५ पासून लागू करण्यात आली आहे.या
निर्णयाच्या अनुषंगाने राज्यात राबविण्यात येत असलेल्या परिभाषित अंशदान निवृत्तीवेतन योजनेस "राष्ट्रीय
निवृत्तीवेतन प्रणाली" (NPS) असे संबोधण्यात येत आहे.
३. यासंदर्भात केंद्र शासनाने स्थापित केलेल्या निवृत्तीवेतन निधी विनियामक व विकास प्राधिकरण
(PFRDA) तसेच केंद्रीय अभिलेख देखभाल अभिकरण (CRA) म्हणून मे.एन.एस.डी.एल. (NSDL) ई-
गव्हर्नन्स यांच्याशी वित्त विभागाने दि.१०.१०.२०१४ रोजी शासनाच्या वतीने करार केलेला आहे.
४. त्यानुषंगाने वित्त विभागाने शासकीय कर्मचाऱ्यांसाठी राष्ट्रीय निवृत्तीवेतन प्रणालीच्या स्तर-१ ची
अंमलबजावणी करण्यासाठीची कार्यपद्धती संदर्भाधीन दि.०६.०४.२०१५ च्या शासन निर्णयान्वये विहित
केली आहे.
५. त्यास अनुसरुन महाराष्ट्र राज्य महिला आयोगातील पदांसाठी शासनाची मंजुरी असलेल्या तसेच
त्या संबंधित आकृतीबंधानुसार पदावर विहीत केलेल्या सेवाप्रवेश नियमानुसार ज्यांची नियुक्ती झाली असेल
अशा दि.०१.११.२००५ रोजी किंवा त्यानंतर नियुक्त झालेल्या कर्मचाऱ्यांना राष्ट्रीय निवृत्तीवेतन योजना
(NPS) व अनुषंगिक नियमांच्या तरतूदी लागू करण्याबाबतची कार्यपध्दती विहीत करण्याची बाब शासनाच्या
विचाराधीन होती.
शासन निर्णय -
महाराष्ट्र राज्य महिला आयोग कार्यालयातील दि.०१.११.२००५ रोजी किंवा त्यानंतर नियुक्त
झालेल्या अधिकारी/ कर्मचाऱ्यांना राष्ट्रीय निवृतीवेतन योजना (NPS) व अनुषंगिक नियमांच्या तरतुदी लागू
करण्याबाबतची कार्यपध्दती खालीलप्रमाणे विहीत करण्यात येत आहे :-
१)वित्त विभागाच्या संदर्भाधीन क्र.५ येथील दि.३१.१०.२००५ च्या शासन निर्णयान्वये दि.०१.११.२००५
रोजी किंवा त्यानंतर राज्य शासनाच्या सेवेत नियुक्त होणाऱ्या कर्मचाऱ्यांसाठी लागू करण्यात
# Page 3
शासननिर्णयक्रमांकःरामआ-२०२४/प्र.क्र.१०८/का-१०
आलेल्या राष्ट्रीय निवृतीवेतन योजना (NPS) मधील तरतुदी त्यामध्ये करण्यात येणाऱ्या सुधारणा
या महाराष्ट्र राज्य महिला आयोग कार्यालयातील अधिकारी/ कर्मचारी यांना लागू राहतील.
२)राज्य शासनाने केंद्र शासनाच्या धर्तीवर राष्ट्रीय निवृतीवेतन योजनेमध्ये (NPS- The National
Pension Scheme) सामील होण्याचा निर्णय वित्त विभागाच्या संदर्भाधीन क्र.९ येथील
दि.२७.०८.२०१४ च्या शासन निर्णयान्वये घेतला आहे व त्याबाबत वित्त विभागाच्या संदर्भाधीन
क्र.१३ येथील दि.३०.०९.२०२२ च्या अधिसूचनेनुसार राष्ट्रीय निवृत्तीवेतन योजना (NPS)
दि.०१.०४.२०१५ पासून लागू करण्यात आली आहे. उपरोक्त नमूद बाबी योग्य त्या फेरफारासह
महाराष्ट्र राज्य महिला आयोग कार्यालयातील अधिकारी/ कर्मचारी यांना लागू राहतील.
३)निवृत्तीवेतन निधी विनियामक व विकास प्राधिकरण (PFRDA) तसेच केंद्रीय अभिलेख देखभाल
अभिकरण (CRA) म्हणून मे.एन.एस.डी.एल. (NSDL) ई-गव्हर्नन्स यांच्याशी वित्त विभागाने
दि.१०.१०.२०१४ रोजी शासनाच्या वतीने केलेला करार राज्य शासन, जिल्हा परिषदा,
मान्यताप्राप्त व अनुदानित शैक्षणिक संस्था, कृषी / कृषीतर विद्यापिठे व त्यांच्याशी संलग्न
मान्यताप्राप्त व अनुदानित अशासकीय महाविद्यालये यांच्यासाठी लागू आहे. महाराष्ट्र राज्य
महिला आयोगास सदर करार लागू होत नाही. त्यामुळे महाराष्ट्र राज्य महिला आयोग
कार्यालयातील अधिकारी/ कर्मचारी यांना राष्ट्रीय निवृतीवेतन योजना (NPS) लागू करण्यासाठी
निवृत्तीवेतन निधी विनियामक व विकास प्राधिकरण (PFRDA) तसेच केंद्रीय अभिलेख देखभाल
अभिकरण (CRA) म्हणून मे.एन.एस.डी.एल. (NSDL) ई-गव्हर्नन्स यांच्याशी वित्त विभागाने
दि.१०.१०.२०१४ रोजी शासनाच्या वतीने केलेल्या करारानुसार नियुक्ती प्राधिकारी या नात्याने
सदस्य सचिव, महाराष्ट्र राज्य महिला आयोग, मुंबई यांनी करारनामा करावा, किंवा राज्य शासनाने
केलेला करार व त्यामधील अटी व शर्ती मान्य असल्याबाबतचे संमतीपत्र (Letter of Consent)
निवृत्तीवेतन निधी विनियामक व विकास प्राधिकरण (PFRDA) तसेच केंद्रीय अभिलेख देखभाल
अभिकरण (CRA) म्हणून मे.एन.एस.डी.एल. (NSDL) ई-गव्हर्नन्स यांना द्यावे.
४)निवृत्तीवेतन निधी विनियामक व विकास प्राधिकरण यांनी मे.एनएसडीएल यांची केंद्रीय देखभाल
अभिकरण (Central Recordkeeping Agency) आणि मे.ॲक्सीस बँक लिमिटेड यांची रस्टी बँक
म्हणून नियुक्ती केली आहे.
५)महाराष्ट्र राज्य महिला आयोग कार्यालयातील अधिकारी/ कर्मचारी यांना राष्ट्रीय निवृतीवेतन
योजना (NPS) लागू करण्यासाठी खालीलप्रमाणे प्राधिकारी नियुक्त करण्यात येत असून, सदर
अधिकारी राष्ट्रीय निवृत्तीवेतन योजनेच्या (NPS) अनुषंगाने वित्त विभाग, शासन निर्णय
दि.०६.०४.२०१५ मध्ये नमूद केल्यानुसार व वेळोवेळी सुधारणा केल्यानुसार त्यांची कर्तव्ये व
जबाबदाऱ्या पार पाडतील.
(अ)डीटीए (DTA- Directorate of Treasury & Accounts)- सदस्य सचिव, महाराष्ट्र राज्य
महिला आयोग, बांद्रा, मुंबई हे महाराष्ट्र राज्य महिला आयोग कार्यालयातील अधिकारी/
कर्मचारी यांच्याकरिता डीटीए (DTA) असतील. त्यांनी त्यांची नोंदणी केंद्रीय देखभाल
अभिकरण यांच्याकडे करुन घ्यावी.
(ब) महाराष्ट्र राज्य महिला आयोग, मुंबई हे उपराज्य देखभाल अभिकरण (Deputy State
# Page 4
शासननिर्णयक्रमांकःरामआ-२०२४/प्र.क्र.१०८/का-१०
Record Keeping Agency) म्हणून काम करतील.
(क)लेखाधिकारी, महाराष्ट्र राज्य महिला आयोग, मुंबई हे महाराष्ट्र राज्य महिला आयोग
कार्यालयातील अधिकारी/ कर्मचारी यांच्याकरिता डीटीओ (DTO-District Treasury
Officer) असतील.
(ड) जिल्हा महिला व बाल विकास अधिकारी, मुंबई उपनगर हे महाराष्ट्र राज्य महिला आयोग
कार्यालयातील अधिकारी/ कर्मचारी यांच्याकरिता डीडीओ (DDO- Drawing &
Disbursing Officer) असतील.
६)डीडीओ (DDO) आणि डीटीओ (DTO) यांनी कर्मचाऱ्यांचा प्रान (PRAN- Permanent Retirement
Account Number) मिळविण्यासाठी निवृत्तीवेतन निधी विनियामक व विकास प्राधिकरण आणि
मे.एनएसडीएल ई- गव्हर्नन्स इन्फ्रास्रक्चर लिमिटेड यांनी निदेशित केल्यानुसार राष्ट्रीय
निवृत्तीवेतन योजनेमध्ये कर्मचाऱ्यांची नोंदणी करावी.
७)कर्मचाऱ्यांचे अंशदान व त्यावरील नियोक्त्यांचे अंशदान हे शासन निर्णय, वित्त विभाग
दि.०६.०४.२०१५ मध्ये नमूद विहीत मुदतीत सीआरए (CRA) आणि रस्टी बँकेला पाठविण्यास
डीटीओ (DTO) जबाबदार असेल.
८)महाराष्ट्र राज्य महिला आयोगातील राष्ट्रीय निवृत्तीवेतन योजना (NPS) लागू असणारा कर्मचारी
प्रतिनियुक्तीवर इतर कार्यालयात बदली होऊन गेल्यास ते कार्यालय जर राष्ट्रीय निवृत्तीवेतन
योजनेत नोंदणीकृत असेल तर त्या कार्यालयाचा नोंदणीकृत डीडीओ (DDO) आणि डीटीओ (DTO)
हे त्या कर्मचाऱ्याचे अंशदान कपात करुन राष्ट्रीय निवृत्तीवेतन योजनेत विहीत मुदतीत भरण्यास
जबाबदार असतील. सदर कार्यालय राष्ट्रीय निवृत्तीवेतन योजनेत नोंदणीकृत नसल्यास त्या
कार्यालयाचा आहरण व संवितरण अधिकारी संबंधित कर्मचाऱ्याचे राष्ट्रीय निवृत्तीवेतन योजनेचे
अंशदान व नियोक्त्याचे अंशदान कपात करुन विहित मुदतीत मूळ कार्यालयाच्या कार्यालय
प्रमुखाकडे पाठविण्यासाठी जबाबदार असेल. प्रतिनियुक्तीवरील कर्मचाऱ्याचे असे प्राप्त अंशदान
राष्ट्रीय निवृत्तीवेतन प्रणालीत विहित मुदतीत भरण्यास मूळ कार्यालयाचा डीटीओ (DTO)
जबाबदार असेल.
९)ज्या कर्मचाऱ्याच्या वेतनातून १०% पेक्षा कमी अथवा जास्त दराने अंशदान कपात करुन
नियोक्त्याचे पूर्वीचे अंशदान विहित दराने दिले नसेल, अशा प्रकरणी शासन निर्णय वित्त विभाग
दि.०६.०४.२०१५ मधील परिच्छेद क्र.४९ नुसार कार्यवाही करावी.
१०)ज्या कर्मचाऱ्याच्या वेतनातून अंशदान कपात केलेले नाही त्यांच्या बाबतीत मागील अंशदानाची
वसुली शासन निर्णय वित्त विभाग दि.०७.०७.२००७ मधील परिच्छेद क्र.१६ नुसार करावी.
११)राष्ट्रीय निवृत्तीवेतन योजनेच्या खात्यात जमा करण्यात येत असलेले अंशदान योग्य असल्याची
खात्री दरमहा करण्याची जबाबदारी कर्मचाऱ्याची राहील. त्यामध्ये काही त्रुटी आढळल्यास
त्याबाबत कर्मचाऱ्याने व महाराष्ट्र राज्य महिला आयोगाने आहरण व संवितरण अधिकाऱ्यास लेखी
निवेदन देणे आवश्यक राहील.
१२)ज्या कर्मचाऱ्याच्या अंशदानाची रक्कम (सदस्याचे अंशदान व नियोक्त्याचे अंशदान) बँकेमध्ये जमा
केली आहे, त्या सदस्यांचे अंशदान तसेच शासनाचे अंशदान ही रक्कम NSDL कडे प्रत्यक्षात ज्या
दिनांकास जमा केली जाणार आहे, त्या दिनांकापयंतचे भविष्ट्य निर्वाह निधीच्या दराने होणारे व्याज
# Page 5
शासननिर्णयक्रमांकःरामआ-२०२४/प्र.क्र.१०८/का-१०
संबंधितांना अनुज्ञेय राहील. आतापयंत बँकेत जमा झालेल्या रकमेवर मिळणारे व्याज विचारात
घेऊन, व्याजाच्या फरकाची रक्कम कमी पडत असल्यास ती महाराष्ट्र राज्य महिला आयोगास
देण्यात येणाऱ्या सहायक अनुदानातून देणे बंधनकारक राहील.
१३)वित्त विभागाच्या राष्ट्रीय निवृत्तीवेतन योजनेच्या (NPS) संदर्भातील वेळोवेळी निर्गमित होणारे
आदेश महाराष्ट्र राज्य महिला आयोगास लागू होतील. तसेच, सदर आदेशांचे पालन होईल याची
दक्षता घेण्यात यावी.
१४)महाराष्ट्र राज्य महिला आयोगातील कार्यरत व सेवानिवृत्त अधिकारी/ कर्मचारी यांना देय लाभांचा
भरणा करण्यासाठी/ अदा करण्यासाठी आहरण व संवितरण अधिकारी आवश्यक असल्यास
याबाबत जिल्हा महिला व बाल विकास अधिकारी, मुंबई उपनगर हे महाराष्ट्र राज्य महिला
आयोगासाठी आहरण व संवितरण अधिकारी असल्याने त्यांनी याबाबत आवश्यक कार्यवाही करावी.
२. सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर उपलब्ध
# Page 6