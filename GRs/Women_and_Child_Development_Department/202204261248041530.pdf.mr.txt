# Page 1
अधिक्षक, शासकीय निरीक्षणगृह/बालगृह (मुलींचे कनिष्ठ / वरीष्ठ) सुवर्णा नगर, बुलडाणा यांना आहरण व संवितरण अधिकारी घोषित करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः बालगृ-२०१८/प्र.क्र.२०८/का-०८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २८ एप्रिल, २०२२.
वाचा : १. शासनपत्र समक्रमांक दि.०८.०३.२०१९ २. आयुक्तालयाचे पत्र क्र.मबाविआ / बावि/का-८/शामुनिबाबुलडाणा/सुरु करणे/ शुध्दीपत्रक/२०२१-२२/४३७८/पुणे दि.२७.०९.२०२१
३. महिला व बाल विकास विभाग, शासनपत्र क्रमांक बालगृ-२०२१/प्र.क्र.११०/का-०८, दि.२६.११.२०२१
४. आयुक्तालयाचे पत्र क्र.मबाविआ / बावि / का- ५/शामुलीं/नि/बा/डीडीओ / कार्यवाही/ २०२२-२३/२४६९/पुणे दि.१३.०४.२०२२
प्रस्तावना : बाल न्याय (मुलांची काळजी व संरक्षण) अधिनियम, २०१५ चा अधिनियम जानेवारी, २०१६ पासून लागू झाला असून त्याअंतर्गत महाराष्ट्र राज्य बाल न्याय (मुलांची काळजी व संरक्षण) नियम, २०१८ हे दि.१३.०३.२०१८ पासून राज्यात कार्यान्वित झाले आहेत. या अधिनियमाच्या कलम ४१ नुसार बालकांची काळजी घेणाऱ्या सर्व शासकीय तसेच अशासकीय संस्थांना नोंदणी प्रमाणपत्र घेणे आवश्यक आहे. त्यानुषंगाने संदर्भाधीन क्र.१ अन्वये राज्यातील बालकांची काळजी घेणाऱ्या ३४ शासकीय संस्थांना पाच वर्षाच्या कालावधीसाठी नोंदणी प्रमाणपत्र देण्यात आले आहे.
२. उपरोक्त मान्यता देण्यात आलेल्या ३४ शासकीय संस्थांमधील अनुक्रमांक २८ येथील शासकीय निरीक्षणगृह / बालगृह (मुलांचे कनिष्ठ/वरीष्ठ) सुवर्णानगर, बुलडाणा याच जुन्या नावाखाली मुलींच्या निरीक्षणगृहास मान्यता प्रदान केली आहे. सदर मुलींच्या निरीक्षणगृहास शासकीय निरीक्षणगृह / बालगृह (मुलांचे कनिष्ठ/वरीष्ठ) सुवर्णानगर, बुलडाणा या नावाद्वारे डी.डी.ओ. कोड मिळण्यास अडचणी येत असल्याने सदर संस्थेच्या नावामध्ये संदर्भाधीन क्र.३ अन्वये शासकीय निरीक्षणगृह / बालगृह ( मुलींचे कनिष्ठ/वरीष्ठ) सुवर्णानगर, बुलडाणा असा बदल करण्यात आला आहे.
३. उक्त संस्थेच्या नावात बदल केल्याप्रमाणे नवीन डीडीओ कोड मिळण्यासाठी महालेखापाल कार्यालयाशी यांच्याशी संपर्क केला असता अधिक्षक, शासकीय निरीक्षणगृह / बालगृह (मुलींचे कनिष्ठ/वरीष्ठ) सुवर्णा नगर, बुलडाणा यांना आहरण व संवितरण अधिकारी घोषित केल्याबाबतचा शासन निर्णय नियंत्रक अधिकारी यांनी साक्षांकित करुन देण्याबाबत महालेखाकार कार्यालयाने कळविले आहे.
# Page 2
शासन निर्णय क्रमांकः बालगृ-२०१८/प्र.क्र.२०८/का-०८
शासन निर्णय-:
बाल न्याय (मुलांची काळजी व संरक्षण) अधिनियम, २०१५ कलम ४१ नुसार संदर्भाधीन क्र.१ व क्र.३ अन्वये शासकीय निरीक्षणगृह / बालगृह (मुलींचे कनिष्ठ / वरीष्ठ) सुवर्णानगर, बुलडाणा मान्यता देण्यात आली आहे.
२. आता या शासन निर्णयान्वये अधिक्षक, शासकीय निरीक्षणगृह / बालगृह (मुलींचे कनिष्ठ/वरीष्ठ) सुवर्णा नगर, बुलडाणा यांना आहरण व संवितरण अधिकारी घोषित करण्यात येत आहे.