# Page 1
सन २०१८-१९ या आर्थिक वर्षाकरिता मागणी क्रमांक एक्स-१ मुख्य लेखाशिर्ष " २२३५-२०७२ महिला व बाल कल्याण संचालनालय " या लेखाशिर्षाअंतर्गत वितरीत करावयाच्या निधीबाबत
महाराष्ट्र शासन
महिला व बाल विकास विभाग
शासन निर्णय क्रमांक: पुरमा-२०१८/प्र.क्र.९२/का-७अ
नवीन प्रशासन भवन, ३ रा मजला,
मंत्रालय,मुंबई- ४०० ०३२.
दिनांक: २१ जानेवारी, २०१९.
संदर्भ:- १) शासन परिपत्रक वित्त विभाग, क्र. अर्थसं-२०१८/प्र.क्र.६९/अर्थ-३, दि. २ एप्रिल, २०१८.
२) शासन परिपत्रक,महिला व बाल विकास विभाग क्र. बीजीटी- २०१८/प्र.क्र.३३/का-४, दि. ५ एप्रिल, २०१८
३) शासन निर्णय क्रमांक: मबाआ-२०१८/प्र.क्र.६६/का-७अ, दिनांक १४ सप्टेंबर, २०१८.
४) वित्त विभागाचे परिपत्रक क्र. पुरक-२०१८/प्र.क्र.१३५/अर्थ-३, दिनांक ५.१२.२०१८ प्रस्तावना: वित्त विभागाच्या संदर्भाधीन क्रमांक-१ येथील परिपत्रकानुसार सन २०१८-१९ या आर्थिक वर्षासाठी माहे डिसेंबर, पर्यतचा ९ महिन्यांचा खर्च भागविण्यासाठी अनिवार्य व कार्यक्रमावरील खर्चाचा अर्थसंकल्पित निधी एकूण वार्षिक तरतूदीच्या ७०% च्या मर्यादेत अर्थसंकल्पिय वितरण प्रणालीद्वारे संदर्भाधीन क्र. ३ येथील शासन निर्णयानुसार वितरीत करण्यात आला आहे. हिवाळी अधिवेशन २०१८ मध्ये पुरवणी मागणीद्वारे रु.२८३.६४ लक्ष इतका निधी अर्थसंकल्पित करण्यात आला आहे. त्यापैकी ७०% च्या मर्यादेत निधी वितरीत करण्याची बाब विचाराधीन होती.
शासन निर्णयः मागणी क्रमांक-एक्स-१ मुख्य लेखाशिर्ष २२३५- सामाजिक सुरक्षा व कल्याण, ०२ समाजकल्याण, ००१ संचालन व प्रशासन (०१)(०१) महिला व बाल कल्याण संचालनालय,(२२३५२०७२) १३- कार्यालयीन खर्च या लेखाशिर्षाखाली हिवाळी अधिवेशन २०१८ मध्ये पुरवणी मागणीद्वारे अर्थसंकल्पित निधी रु. २८३.६४ लक्ष पैकी ७०% च्या मर्यादेत रु.१,९८,५४,८००/- (अक्षरी रुपये एक कोटी अठ्ठयान्नव लाख चौपन्न हजार आठशे फक्त) इतका निधी अर्थसंकल्पिय वितरण प्रणालीद्वारे वितरीत करण्यास शासन मंजूरी देण्यात येत आहे.
२. सदर निधीसाठी नियंत्रक अधिकारी म्हणून आयुक्त, महिला व बाल विकास आयुक्तालय,पुणे हे राहतील त्यांच्याकडे हा निधी सुपूर्द करण्यात येत आहे. त्यानुसार आयुक्त, महिला व बाल विकास आयुक्तालय, पुणे यांनी वित्त विभागाच्या संदर्भाधीन क्रमांक-१ येथील दिनांक २.४.२०१८ व संदर्भाधीन क्रमांक ४ दिनांक ५.१२.२०१८ च्या परिपत्रकामध्ये नमूद केलेल्या तपासणी सूचीतील बाबींची तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
३. याबाबत सन २०१८-१९ करीता वरील लेखाशिर्षाखाली अर्थसंकल्प वितरण प्रणालीवर उपलब्ध करुन दिलेला निधी खर्च होईल व त्याबाबतचे उपयोगिता प्रमाणपत्र शासनास सादर करणे, याची दक्षता आयुक्त, महिला व बाल विकास आयुक्तालय, पुणे यांनी घ्यावी.
# Page 2
शासन निर्णय क्रमांकः पुरमा-२०१८/प्र.क्र.९२/का-७अ
४. हा शासन निर्णय वित्त विभागाच्या संदर्भाधीन क्रमांक १ येथील दिनांक २.४.२०१८ व संदर्भाधीन क्र. ४ दि. ५.१२.२०१८ च्या परिपत्रकामधील तरतुदीच्या अधिन राहून निर्गमित करण्यात येत आहे.