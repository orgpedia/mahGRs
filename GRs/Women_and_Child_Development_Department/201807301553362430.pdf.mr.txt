# Page 1
महाराष्ट्र राज्यातील ५० गुणवत्ताधारक मुलींना IIT / JEE आणि इंटरनॅशनल ऑलिम्पीयाड इ.
स्पर्धात्मक परीक्षांच्या पूर्वतयारीसाठी IITians PACE या संस्थेमार्फत मोफत प्रशिक्षण देण्याकरिता निधी उपलब्ध करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक : संकीर्ण-२०१८/प्र.क्र.७०/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- २६ जुलै, २०१८
वाचा :- १) शासन निर्णय, महिला व बाल विकास विभाग क्रमांक- संकीर्ण-२०११/प्र.क्र.२१३/ का-०३, दि .०९.०७.२०१३
२) शासन परिपत्रक, वित्त विभाग, क्र. अर्थसं-२०१८/प्र.क्र.६९/अर्थ-३,दि.०२.०४.२०१८.
प्रस्तावना : महाराष्ट्र राज्यातील ५० गुणवत्ताधारक मुलींना IIT / JEE आणि इंटरनॅशनल ऑलिम्पीयाड इ.
स्पर्धात्मक परीक्षांच्या पूर्वतयारीसाठी IITians PACE या संस्थेमार्फत मोफत प्रशिक्षण देण्याबाबतच्या खर्चास शासन निर्णय क्रमांक- संकीर्ण-२०११/प्र.क्र.२१३/का-०३, दिनांक ०९ जुलै, २०१३ अन्वये मान्यता देण्यात आली आहे. सदर प्रशिक्षण देण्याबाबत आयुक्त, महिला व बाल विकास, पुणे आणि IITians PACE, अंधेरी, मुंबई यांच्यामध्ये करार झाला आहे.
शासन परिपत्रक, वित्त विभाग, दिनांक ०२.०४.२०१८नुसार सन २०१८ - १९च्या प्रथम नऊमाहिकरीता अर्थसंकल्पित करण्यात आलेल्या निधीच्या ७० टक्केच्या मर्यादेत निधी वितरणासाठी उपलब्ध करण्यात आला आहे. सन २०१८-१९ साठी-२२३५ बी १९२या लेखाशिर्षाखाली अर्थसंकल्पित निधीपैकी संस्थेस सन मार्च २०१८ अखेरीस देय असलेला रु. ७९,०१,०६४/- ( ऐकोणऐंशी लक्ष एक हजार चौसष्ट फक्त) मर्यादेतील तरतूद आयुक्त, महिला व बाल विकास, पुणे यांना वितरीत करणेबाबतचा प्रस्ताव शासनाच्या विचाराधीन होता. सबब शासनाने खालीलप्रमाणे निर्णय घेतला आहे.
शासन निर्णय :
महाराष्ट्र राज्यातील ५० गुणवत्ताधारक मुलींना IIT / JEE आणि इंटरनॅशनल ऑलिम्पीयाड इ.
स्पर्धात्मक परीक्षांच्या पूर्वतयारीसाठी IITians PACE या संस्थेमार्फत मोफत प्रशिक्षण देणेबाबत -२२३५ बी १९२या लेखाशिर्षाखाली निधीपैकी रु.७९,०१,०६४/- (ऐकोणऐंशी लक्ष एक हजार चौसष्ट फक्त) इतका निधी आयुक्त, महिला व बाल विकास, पुणे यांना वितरित करण्यास शासन मान्यता देण्यात येत आहे.
# Page 2
शासन निर्णय क्रमांक: संकीर्ण-२०१८/प्र.क्र.७०/का-०३
२. याकरीता आयुक्त, महिला व बाल विकास, पुणे यांना नियंत्रक अधिकारी म्हणून घोषित करण्यात येत आहे. सदर निधी खर्च करताना विहित नियमावली व या विभागाच्या तसेच वित्त विभागाच्या वेळोवेळी निर्गमित केलेल्या सूचनांचे तसेच वित्त विभागाच्या संदर्भाधीन परिपत्रकातील सर्व अटी व शर्तींचे पालन करण्यात यावे. हा निधी IITians PACE, अंधेरी, मुंबई यांना वितरित करावा. तसेच सदर निधीचे उपयोगिता प्रमाणपत्र शासनास सादर करावे.
३ हा खर्च मागणी क्रमांक एक्स- १, २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (१३) (०१) आयआयटी पेस अकॅडमी सारख्या संस्थांच्या सहकार्याने स्पर्धात्मक परीक्षांसाठी ५०मुलींकरीता मोफत शिकवणीची तरतूद करणे (२२३५ बी १९२) ३१ सहायक अनुदाने (वेतनेतर) या लेखाशिर्षाखाली सन २०१८-१९ या वित्तीय वर्षाकरिता मंजूर असलेल्या तरतुदीतुन भागविण्यात यावा. सदर शासन निर्णय, वित्त विभागाच्या शासन परिपत्रक क्र. अर्थसं-२०१८/ प्र.क्र.६९/ अर्थ-३, दि.०२.०४ २०१८ अन्वये निर्गमित करण्यात येत आहे.