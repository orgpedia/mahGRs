# Page 1
जिल्हा/प्रादेशिक परिविक्षा व अनुरक्षण संघटनेमार्फत संचलित निरिक्षणगृहे/
बालगृहातील शिक्षकेत्तर कर्मचाऱ्यांना सुधारीत
सेवांतर्गत आश्वासीत प्रगती योजना लागू
करण्याबाबत
महाराष्ट्र शासन
महिला व बाल विकास विभाग
शासन निर्णय क्रमांक-बालगृ-२०२१/प्र.क्र.१५०/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-०१ ऑक्टोबर, २०२४
वाचा :-
१)वित्त विभाग शासन निर्णय क्र.वेतन-११९९/प्र.क्र.२/९९/सेवा-३, दि.२०/०७/२००१
२)वित्त विभाग शासन निर्णय क्र.वेतन-११०९/प्र.क्र.४४/सेवा-३, दि.०१/०४/२०१०
३)महिला व बाल विकास शासन निर्णय क्र. बालगृ-२०१९/प्र.क्र.९१/का-८, दि.१९/०९/२०२१
प्रस्तावना :-
सातव्या वेतन आयोगाच्या राज्य वेतन सुधारणा समिती, २०१७ च्या अहवालामध्ये “विविध संवर्गाच्या
संघटनांनी केलेल्या मागण्यांचा साकल्याने विचार करून राज्य शासकीय कर्मचारी, १००% अनुदानित
संस्था, स्वायत्त संस्था, कृषि विद्यापिठे, बिगर कृषी विद्यापिठे, अनुदानित संस्थांमधील शिक्षकेत्तर कर्मचारी
यांना सातव्या वेतन आयोगाच्या कालावधीत केंद्र शासकीय कर्मचाऱ्यांना लागू केलेल्या सुधारीत सेवांतर्गत
आश्वासित प्रगती योजनेमध्ये आवश्यक फेरफार करून ही योजना पुढीलप्रमाणे कार्यन्वित करण्यात यावी”
अशी शिफारस करण्यात आली आहे. राज्य वेतन सुधारणा समितीच्या उपरोक्त शिफारशीस अनुसरून वित्त
विभागाच्या दि.०१/०१/२०१९ रोजीच्या शासन निर्णयान्वये “स्वायत्त संस्था सोडून इतर कर्मचाऱ्यांकरीता
केलेल्या शिफारशी स्वीकारण्यात येत आहे” असा निर्णय घेण्यात आला आहे.
२. महाराष्ट्र राज्य परिविक्षा आणि अनुरक्षण संघटना, पुणे यांचे अंतर्गत जिल्हा / प्रादेशिक परिविक्षा
आणि अनुरक्षण संघटना यांचे मार्फत एकुण ४४ संस्थांची बालगृहे/निरिक्षण गृहे राज्यात कार्यरत आहेत. या
संस्थांमध्ये मान्यतेनुसार वर्ग ३ व ४ चे शिक्षक आणि शिक्षकेतर कर्मचारी कार्यरत असून या
बालगृह/निरिक्षणगृहांमध्ये बाल कल्याण समिती व बाल न्याय मंडळामार्फत अनुक्रमे काळजी व संरक्षणाची
गरज असलेले तसेच विधी संघर्ष ग्रस्त बालके दाखल केली जातात. सदर बालगृहे/निरिक्षणगृहे
सद्यस्थितीत केंद्र शासनाच्या मिशन वात्सल्य योजनेअंतर्गत प्राप्त होणाऱ्या अनुदानातून चालविण्यात येत
आहेत.
# Page 2
शासन निर्णय क्रमांकः बालगृ-२०२१/प्र.क्र.१५०/का-०८
३. या संस्थांमधील कर्मचाऱ्यांना दि.१९/०९/२०१९ रोजीच्या शासन निर्णयानुसार सातवा वेतन आयोग
लागू करण्यात आलेला असून या संस्थांमधील कर्मचाऱ्यांना पदोन्नतीची संधी अत्यंत अल्प असल्याने बरेच
कर्मचारी १५ ते २० वर्षापासून एकाच पदावर काम करीत आहेत. यास्तव त्यांच्या पदोन्नतीमध्ये आलेली
कुंठीतता घालविण्यासाठी शिक्षकेतर कर्मचाऱ्यांना २ लाभांची “सुधारित सेवांतर्गत आश्वासित प्रगती योजना”
लागू करण्याची बाब शासन विचाराधीन होती.
शासन निर्णय :-
महिला व बाल विकास विभागांतर्गत जिल्हा / प्रादेशिक परिविक्षा आणि अनुरक्षण संघटनेमार्फत
चालविल्या जाणाऱ्या “परिशिष्ट्ट-अ” मध्ये नमूद ४४ निरीक्षणगृह/बालगृहांच्या आस्थापनेवरील शिक्षकेतर
संवर्गातील २२५ पदांना वित्त विभागाचे वाचा क्र.१ व २ वरील शासन निर्णयानुसार लागू करण्यात आलेली
१२ वर्षानंतरची एक लाभाची सेवांतर्गत आश्वासित प्रगती योजना व २४ वर्षानंतरची दोन लाभाची सुधारीत
आश्वासित प्रगती योजना अनुक्रमे दि.०१/०८/२००१ व दि.०१/१०/२००६ पासून पूर्वलक्षी प्रभावाने लागू
करण्यास मान्यता देण्यात येत आहे. सदर योजना लागू झाल्यामुळे पात्र कर्मचाऱ्यांची थकबाकी रोखीने अदा
करण्यात येईल. सदर थकबाकी अनुज्ञेय करतांना वाचा क्र.२ येथील शासन निर्णयातील परिच्छेद २ (क) (३)
विचारात नुसार करण्यात येईल.
२. जिल्हा परिविक्षा अनुरक्षण संघटनेमार्फत संचलित निरिक्षणगृहे/बालगृहातील शिक्षक संवर्गातील
कर्मचाऱ्यांना सदर लाभ लागू करताना सदर कर्मचाऱ्यांची नियुक्ती नियमानुसार झालेली असल्याची तसेच
ते या योजनेसाठी पात्र असल्याची खातरजमा करण्याची जबाबदारी संबधित जिल्हा महिला व बाल विकास
अधिकारी यांची राहिल.
३. सदर बाबीवरील होणारा खर्च मागणी क्र एक्स, २२३५ सामाजिक सुरक्षा व कल्याण, १९९,
अशासकीय संस्थांना सहाय्य, (००)(०१) एकात्मिक बाल संरक्षण योजना (२२३५ C०२७) केंद्र हिस्सा व
(००)(०२) एकात्मिक बाल संरक्षण योजना (२२३५ C०३६) , राज्य हिस्सा या लेखाशिर्षाखाली ३६, सहायक
अनुदाने (वेतन) याबाबी अंतर्गत उपलब्ध करण्यात येणाऱ्या निधीतून भागविण्यात यावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5
# Page 6