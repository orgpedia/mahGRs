# Page 1
एकात्मिक बाल विकास सेवा योजने अंतर्गत अंगणवाडी केंद्रांना आदर्श अंगणवाडी केंद्रात रुपांतर करणेसाठी निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२२/प्र.क्र.२४६/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २४ मार्च, २०२३
संदर्भ:-१) महिला व बाल विकास विभाग शासन निर्णय क्रमांक एबावि-२०१६/प्र.क्र.९७ (भाग-२)/का.०६, दिनांक २०.०६.२०२२ २) महिला व बाल विकास विभाग शासन निर्णय क्रमांक एबावि-२०२२/प्र.क्र.२४६/का.६, दिनांक १७.१०.२०२२ व दिनांक ०७.०२.२०२३.
प्रस्तावना :
महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली आदर्श
अंगणवाडी केंद्रांना आदर्श अंगणवाडी केंद्रांमध्ये रुपांतर करण्यासाठी “स्मार्ट अंगणवाडी किट” उपलब्ध करून
देण्यात येते. त्यानुसार प्रस्तुत प्रयोजनाकरिता सन २०२२-२३ या आर्थिक वर्षात संदर्भाधीन दिनांक
२०.०६.२०२२ च्या शासन निर्णयाच्या अनुषंगाने पुरवठा झालेल्या स्मार्ट अंगणवाडी किटची देयके अदा करण्यासाठी निधी वितरीत करण्याची बाब शासनाच्या विचाराधीन होती.
शासन निर्णय : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली “आदर्श
अंगणवाडी योजना” या राज्य योजनेअंतर्गत संदर्भाधीन दिनांक २०.०६.२०२२ रोजीच्या शासन निर्णयाच्या
अनुषंगाने सन २०२२-२३ या आर्थिक वर्षात पुरवठा झालेल्या “स्मार्ट अंगणवाडी किट”ची देयके अदा
करण्यासाठी खालील विवरणपत्रातील रकाना क्रमांक १ मधील लेखाशीर्ष / उद्दिष्टांकरिता रकाना क्रमांक ४
मध्ये दर्शविल्याप्रमाणे एकूण रुपये १६.४०३१ कोटी (अक्षरी रुपये सोळा कोटी चाळीस लाख एकतीस हजार
फक्त) इतका निधी या शासन निर्णयाद्वारे वितरित करण्यास व खर्च करण्यास मान्यता देण्यात येत आहे.
(रुपये कोटीत)
----------------------------------------------------------------------------------------------------------------------------------------------------------------------------------------------------------------------
| लेखाशिर्ष | विद्यमान तरतूद २०२२-२३ | यापूर्वी वितरीत निधी | या आदेशान्वये वितरीत करण्यात येत असलेला निधी |
| १ | २ | ३ | ४ |
| २२३६- पोषण आहार ०२- पोषक अन्न व पेये यांचे वितरण १०१- विशेष पोषण आहार कार्यक्रम (१३) आदर्श अंगणवाडी प्रकल्प, (१३)(०१) आदर्श अंगणवाडी योजना (कार्यक्रम) (२२३६ २१२८) ३१- सहायक अनुदाने(वेतनेतर) | ५४.६७७ | ३८.२७३९ | १६.४०३१ |
----------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एबावि-२०२२/प्र.क्र.२४६/का.६
२. आयुक्त, एकात्मिक बाल विकास सेवा योजना, नवी मुंबई यांनी प्रस्तुत प्रकरणी खरेदी प्रक्रियेनुसार
अटी व शर्तीचे पालन झाल्याची खातरजमा करावी.
३. सदर शासन निर्णय वित्त विभाग अनौपचारिक संदर्भ क्रमांक ९१/व्यय-६, दिनांक १७.०३.२०२३ अन्वये
दिलेल्या सहमतीनुसार निर्गमित करण्यात येत आहे.