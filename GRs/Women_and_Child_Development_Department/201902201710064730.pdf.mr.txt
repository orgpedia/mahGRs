# Page 1
जिल्हा परिविक्षा व अनुरक्षण संघटना, पुणे या स्वयंसेवी संस्थेमार्फत संस्थेमार्फत शिवाजीनगर, पुणे (मुलांसाठी) व नाना पेठ पुणे (मुलींसाठी) येथे चालविण्यात येणाऱ्या निरीक्षणगृह / बालगृह यांची मान्यता रद्द करण्याबाबत.
महाराष्ट्र शासन
महिला व बाल विकास विभाग
शासन निर्णय क्र.बालगृ-२०१७/प्र.क्र. १४६/का ८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २० फेब्रुवारी, २०१९.
वाचा : १) मा. उच्च न्यायालय, मुंबई येथे दाखल रिट याचिका क्र. १७६३/२०१८, जिल्हा परिविक्षा व अनुरक्षण संघटना, पुणे वि. महाराष्ट्र शासन मधील दि. २२.६.२०१८ राजीचे निर्देश.
प्रस्तावना-: महिला व बाल विकास विभागांतर्गत बाल न्याय (मुलांची काळजी व संरक्षण) अधिनियम, २०१५ ची अंमलबजावणी करण्यात येते. सदर अधिनियमांतर्गतच्या “विधी संघर्षग्रस्त बालके” आणि “काळजी व संरक्षणाची गरज असलेली बालके” यांना निवासी व इतर अनुषंगिक सेवा पुरविण्याकरिता इच्छुक स्वयंसेवी संस्थांना बालगृह/निरीक्षणगृह चालविण्याकरिता शासन मान्यता देण्यात येते. त्यानुसार जिल्हा परिविक्षा व अनुरक्षण संघटना, पुणे या स्वयंसेवी संस्थेस शिवाजीनगर, पुणे येथे मुलांसाठी निरीक्षणगृह/बालगृह आणि नाना पेठ, पुणे येथे मुलींसाठी निरीक्षणगृह / बालगृह चालविण्यास शासन मान्यता होती. तथापि, संबंधित स्वयंसेवी संस्थेच्या सभासद बैठकीतील मंजूर ठरावानुसार शिवाजीनगर, पुणे आणि नाना पेठ, पुणे येथील निरीक्षणगृह/बालगृह बंद करण्यात येऊन संस्थेत बाल न्याय (मुलांची काळजी व संरक्षण) अधिनियम, २०१५ अंतर्गत दाखल मुलांना इतरत्र स्थलांतरित करण्यासाठी शासनास आदेश देणेबाबत संस्थेने रिट याचिका क्र.
१७६३/२०१८ दाखल केली होती. मा. उच्च न्यायालयाने संस्थेत दाखल मुलांना इतरत्र स्थलांतरित करण्यास राज्य शासनास सहा महिन्याची मुदत देऊन दि. २२.६.२०१८ च्या निर्देशान्वये याचिका निकाली काढली आहे. त्यानुसार संबंधित संस्थेत दाखल मुलांना / मुलींना इतर संस्थेत दाखल करण्यात आले असल्याने जिल्हा परिविक्षा व अनुरक्षण संघटना, पुणे या स्वयंसेवी संस्थेच्या निरीक्षणगृह / बालगृह यांची मान्यता रद्द करण्याची बाब शासनाच्या विचाराधीन होती.
शासन निर्णय :
१. जिल्हा परिविक्षा व अनुरक्षण संघटना, पुणे या स्वयंसेवी संस्थेमार्फत चालविण्यात येणाऱ्या शिवाजीनगर, पुणे येथील दोन व नाना पेठ, पुणे येथील एक अशा तीन निरीक्षणगृह/बालगृह यांची बाल न्याय (मुलांची काळजी व संरक्षण) अधिनियम, २०१५ अंतर्गत देण्यात आलेली मान्यता सदर शासन निर्णयान्वये रद्द करण्यात येत आहे.
# Page 2
शासन निर्णय क्रमांकः बालगृ-२०१७/प्र.क्र. १४६/का ८
२. संबंधित संस्थेस शासनाकडून देय अथवा वसूली करणे आवश्यक असलेल्या अनुदानाची निश्चिती मूल्यनिर्धारणाद्वारे करण्यासाठी आवश्यक कागदपत्रांची पडताळणी आयुक्त, महिला व बाल विकास आयुक्तालय, पुणे यांनी पुढील तीन आठवड्याच्या आत करावी. त्यानुसार संस्थेस अनुदान देय असल्यास त्यासाठी उपलब्ध असलेल्या अर्थसंकल्पीय तरतूदीतून प्राधान्याने खर्च करण्यात यावा.
३. आयुक्त, महिला व बाल विकास आयुक्तालय, पुणे यांनी संबंधित संस्थेकडून शासनाकडे जमा करणे आवश्यक असलेली सर्व कागदपत्रे व प्रमाणपत्रे घ्यावीत.
# Page 3