# Page 1
तालुका, जिल्हा, विभागीय व मंत्रालयीन स्तरावर महिला लोकशाही दिन पाळण्याबाबत.
महाराष्ट्र शासन
महिला व बाल विकास विभाग,
शासन निर्णय क्र - मलोदि २०२०/प्रक्र ०४/मकक
नवीन प्रशासन भवन, ३ रा मजला,
मादाम कामा रोड, हुतात्मा राजगुरू चौक,
मंत्रालय, मुंबई ४०००३२.
दिनांक – १५ जुलै, २०२२
वाचा शासन निर्णय क्र मलोदि २०१३/प्रक्र ११/ मकक दि. ४ मार्च,२०१३
प्रस्तावना - राज्य घटनेने प्रत्येक नागरिकाला समान हक्क व समान संधी असा मुलभूत हक्क दिलेला आहे.
त्याअंतर्गत समस्याग्रस्त व पिडीत महिलांना त्यांचे प्रश्न मांडण्यासाठी व्यासपीठ मिळावे. तसेच त्यांच्या हक्कांचे संरक्षण होवून न्याय मिळावा या दृष्टीने महिलांच्या तक्रारी / अडचणी यांची शासकीय यंत्रणांकडून सोडवणूक करण्यासाठी एक प्रभावी उपाययोजना म्हणून तालुका, जिल्हा, विभागीय व मंत्रालयीन स्तरावर महिला लोकशाही दिन राबविण्याचा निर्णय दि. ४ मार्च,२०१३ चे शासन निर्णयान्वये घेण्यात आला आहे. सदर शासन निर्णयान्वये महिला लोकशाही दिन राबविणेबाबतची कार्यपध्दती विहित करण्यात आलेली आहे. सदर शासन निर्णयाचे अनुषंगाने सर्व स्तरावरील महिला लोकशाही दिनाच्या कार्यवाहीबाबत खालीलप्रमाणे निर्देश देण्यात येत आहेत.
शासन निर्णय -
महिला लोकशाही दिन विविध स्तरावर राबविण्याची कार्यपध्दती विहित करण्यात आली असून त्यात खालीलप्रमाणे कार्यवाही करण्यात यावी.
१) क्षेत्रिय स्तरावरील लोकशाही दिनात सादर झालेल्या तक्रार अर्जाना निश्चितपणे उत्तर देण्याबाबत.
क्षेत्रिय स्तरावरील ( तालुका/जिल्हा/महानगरपालिका/विभागीय) लोकशाही दिनात सादर झालेल्या तक्रार अर्जाना क्षेत्रिय अधिका-यांनी म्हणजेच तहसिलदार, नगरपालिका, महानगरपालिका अधिकारी, जिल्हाधिकारी, विभागीय आयुक्त यांनी लोकशाही दिनात प्राप्त तक्रारीवर आवश्यक ती कार्यवाही करून लोकशाही दिनानंतर शक्य तितक्या लवकर ३० दिवसाच्या आत अर्जदारास निश्चितपणे उत्तर देणे बंधनकारक राहिल.
महिला लोकशाही दिनात प्राप्त झालेल्या तक्रारदारांच्या तक्रारींची नोंद करण्याकरीता नोंदवही ठेवणे
सर्व विभागीय आयुक्त, जिल्हाधिकारी, तहसिलदार यांच्या अध्यक्षतेखाली होणा-या लोकशाही दिनाचा अभिलेख खालीलप्रमाणे ठेवण्यात यावा.
# Page 2
शासन निर्णय क्रमांकः मलोदि २०२०/प्रक्र ०४/मकक
१) लोकशाही दिनात प्राप्त होणा-या तक्रारीसंदर्भात तक्रारदाराचे नाव पत्ता व सदर तक्रार स्विकृत करण्यात आली किंवा नाही या संदर्भातील नोंदवही
२) लोकशाही दिनाच्या कार्यवृत्ताच्या अनुषंगाने लोकशाही दिनाची तारीख, प्राप्त तक्रारीची संख्या उपस्थित नागरिकांची संख्या लोकशाही दिनात उपस्थित असलेल्या अधिका-यांचे नाव, पदनाम व स्वाक्षरी संदर्भातील नोंदवही
लोकशाही दिनाचा आढावा
लोकशाही दिनाचा आढावा घेण्याच्या अनुषंगाने दि. ४.३.२०१३ चे शासन निर्णयान्वये आवश्यक सूचना निर्गमित करण्यात आलेल्या आहेत. त्यानुषंगाने जिल्हाधिकारी, विभागीय आयुक्त यांनी लोकशाही दिनाबाबत
आढावा घेताना अर्जदाराच्या लोकशाही दिनातील अर्जास विहित मुदतीत निश्चितपणे उत्तर दिले आहे. याबाबत
खात्री करावी विहित मुदतीत उत्तर दिले नसल्यास संबंधितांस लेखी समज देण्यात यावी.
महिला लोकशाही दिनाबाबत प्रचार प्रसिध्दी करणे
तालुका, जिल्हा, विभागीय व मंत्रालयीन स्तरावर महिला लोकशाही दिनाबाबत त्या त्या समितीने स्थानिक पातळीवर महिला लोकशाही दिनाचा प्रचार प्रसिध्दी करावी. महिला लोकशाही दिनाबाबतची
सविस्तर माहिती नियोजित ठिकाणी दर्शनी भागात फलकाव्दारे दर्शविण्यात यावी.
संदर्भाधीन शासन निर्णयान्वये यापूर्वी दिलेल्या लोकशाही दिनासंबंधीच्या सूचनांमध्ये इतर कोणताही बदल करण्यात आलेला नाही.
# Page 3