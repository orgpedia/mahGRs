# Page 1
सन २०२३-२४ या चालू आर्थिक वर्षासाठी
“मनोधैर्य” योजनेसाठी (लेखाशिर्ष २२३५
बी१८३) रु.१०.०० कोटी इतका निधी
वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः पूरक-२०२३/प्र.क्र.२८५/का-०२
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: १७ जानेवारी, २०२४.
वाचा :- १) महिला व बाल विकास विभाग, शासन निर्णय क्र. मबावि-२०२०/प्र.क्र.१६५/का-२,
दि.०१.०१.२०२४.
२) महिला व बाल विकास विभाग, शासन निर्णय क्र. सुमयो-२०२३/प्र.क्र.१२८/का-२,
दि.१३.०४.२०२३.
३) महिला व बाल विकास विभाग, शासन निर्णय क्र. सुमयो-२०२३/प्र.क्र.१२८/का-२,
दि.२३.०६.२०२३.
४) महिला व बाल विकास विभाग, शासन निर्णय क्र. सुमयो-२०२३/प्र.क्र.१२८/का-२,
दि.२९.०८.२०२३.
५) वित्त विभाग, शासन परिपत्रक क्र. पूरक-२०२३/प्र.क्र.९४/अर्थ-३, दि.१९.१२.२०२३.
प्रस्तावना :-
सन २०२३-२४ या वित्तीय वर्षासाठी “मनोधैर्य” योजनेकरीता मागणी क्र.एक्स-१, २२३५,
सामाजिक सुरक्षा व कल्याण, (२४) पीडित महिला व बालक मनोधैर्य योजना (२४)(०१) पीडित महिला व
बालक मनोधैर्य योजना (कार्यक्रम) (२२३५ बी१८३) या लेखाशिर्षाअंतर्गत ३१-सहायक अनुदान (वेतनेतर)
या बाबीखाली रु.२८.०० कोटी इतकी तरतूद अर्थसंकल्पित करण्यात आली आहे. उपरोक्त वाचा येथील
क्र. २ ते ४ येथील शासन निर्णयान्वये रु.१८.०० कोटी इतका निधी वितरीत करण्यात आला असून, सदर
लेखाशिर्षाखाली वितरणासाठी उपलब्ध असलेला उर्वरित रु.१०.०० कोटी इतका निधी आयुक्त, महिला
व बाल विकास, पुणे यांना वितरीत करण्याची बाब शासनाच्या विचाराधीन होती.
शासन निर्णय :-
सदर शासन निर्णयान्वये सन २०२३-२४ वित्तीय वर्षाकरीता “मनोधैर्य” योजनेंतर्गत मागणी
क्र.एक्स-१, २२३५, सामाजिक सुरक्षा व कल्याण, (२४) पीडित महिला व बालक मनोधैर्य योजना (२४)(०१)
पीडित महिला व बालक मनोधैर्य योजना (कार्यक्रम) (२२३५ बी१८३) या लेखाशिर्षातंर्गत ३१-सहायक
अनुदाने (वेतनेतर) या बाबीखाली रु.१८.०० कोटी इतका निधी आयुक्त, महिला व बाल विकास, पुणे
यांना वितरीत करण्यात येत आहे.
पृष्ट्ठ ३ पैकी १
# Page 2
शासन निर्णय क्रमांकः पूरक-२०२३/प्र.क्र.२८५/का-०२
२. सदर योजनेवरील खर्चासाठी आयुक्त, महिला व बाल विकास, पुणे यांना “नियंत्रण अधिकारी”
म्हणून घोषित करण्यात येत आहे.
३. सदर निधी आयुक्त, महिला व बाल विकास, आयुक्तालय, पुणे यांनी महाराष्ट्र राज्य विधी सेवा
प्राधिकरण यांना तात्काळ वितरीत करावा. महाराष्ट्र राज्य विधी सेवा प्राधिकरण यांनी
आयुक्तालयाकडून निधी प्राप्त झाल्यानंतर तात्काळ संबंधित जिल्हा विधी सेवा प्राधिकरणांस निश्चितपणे
वितरीत करावा. उपरोक्तप्रमाणे विहित कालावधीमध्ये निधी वितरीत करण्याची जबाबदारी आयुक्त,
महिला व बाल विकास, पुणे व महाराष्ट्र राज्य विधी सेवा प्राधिकरण यांची राहील.
४. सदर निधी खर्च करताना वेळोवेळी वित्त विभागाने शासन परिपत्रकान्वये विहित केलेल्या
तरतुदी व अटी शतींचे पालन करण्याची दक्षता संबंधितांनी घ्यावी.
५. नियंत्रण अधिकारी तथा आयुक्त, महिला व बाल विकास, पुणे यांनी महाराष्ट्र राज्य विधी सेवा
प्राधिकरण यांच्याकडून सदर निधी खर्चाचे उपयोगिता प्रमाणपत्रे प्राप्त करुन शासनास सादर करावीत.
६. सदर शासन निर्णय नियोजन विभाग, अनौपचारिक संदर्भ क्र.४/१४७२, दि.०३.०१.२०२४ व वित्त
विभाग, अनौपचारिक संदर्भ क्र.३/व्यय-६, दि.०८.०१.२०२४ अन्वये देण्यात आलेल्या मान्यतेनुसार
निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3