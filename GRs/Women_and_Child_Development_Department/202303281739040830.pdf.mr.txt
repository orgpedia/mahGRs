# Page 1
एकात्मिक बाल विकास सेवा योजना, महाराष्ट्र राज्य, नवी मुंबई यांचे आस्थापनेवरील ४३ अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्याबाबत.
महाराष्ट्र शासन
महिला व बाल विकास विभाग
शासन निर्णय क्र. मबाआ-२०२३/प्र.क्र. २४/का-७-अ
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय,मुंबई- ४०० ०३२.
दिनांक:०८.०३.२०२३.
संदर्भ :- १) शासन निर्णय, महिला व बाल विकास विभाग क्र. मबाआ-२००२/प्र.क्र.९५/का-७ दि. ५.४.२००३, २) शासन निर्णय वित्त विभाग क्र. असंक-१००४/प्र.क्र.१२/(भाग-२)/२००४/वित्तीय सुधारणा-१, दि. ४.१०.२००४, ३) शासन निर्णय,क्र.मबाआ-२०१४/प्र.क्र.२४२(भाग-१)/का-७, दि.०५.०९.२०१४, ४) शासन निर्णय, महिला व बाल विकास विभाग क्र. मबाआ- २०२२/ प्र.क्र.५६ / का- ७ अ, दि.३०.०८.२०२२, ५) आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांचे पत्र क्र.
एबाविसेयो/ का- १/अपदे / पदे नि.मान्यता / २०२२-२३/५४९, दि.१३.०२.२०२३, ६) शासन निर्णय वित्त विभाग क्र. पदनि-२०१६/प्र.क्र.८/१६/आ.पु.क, दि.०८.०२.२०२३.
प्रस्तावना:
आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांच्या आस्थापनेवरील ४३ अस्थायी पदांना दिनांक ०१.०९.२०२२ ते दिनांक २८.०२.२०२२ पर्यंत पुढे चालू ठेवण्यास संदर्भाधीन क्रमांक-४ येथील दिनांक ३०.०८.२०२२ च्या शासन निर्णयान्वये मुदतवाढ देण्यात आली होती. आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांनी संदर्भाधीन क्रमांक-५ येथील दिनांक १३.०२.२०२३ च्या पत्रान्वये ४३ अस्थायी पदांना मुदतवाढ देण्याबाबतचा प्रस्ताव सादर केला आहे.
२. वित्त विभागाच्या संदर्भाधीन क्रमांक ६ येथील दिनांक ०८.०२.२०२३ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना, तसेच यापूर्वी आढावा मंजूर केल्यानंतर निर्माण करण्यात आलेल्या, परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत मुदतवाढ देण्याचे अधिकार देण्यात आले आहेत.
३. सदरहू पदे सहा महिन्यापेक्षा जास्त काळ रिक्त नाहीत, असे आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई संदर्भाधीन क्रमांक-५ येथील दिनांक
# Page 2
शासन निर्णय क्रमांकः मबाआ-२०२३/प्र.क्र. २४/का-७-अ
१३.०२.२०२३ च्या पत्रान्वये प्रमाणित केले आहे. त्यानुसार एकात्मिक बाल विकास सेवा योजना, नवी मुंबई यांच्या आस्थापनेवरील अस्थायी पदांना मुदतवाढ देणाची बाब शासनाच्या विचाराधीन होती.
शासन निर्णय:
एकात्मिक बाल विकास सेवा योजना, नवी मुंबई यांच्या आस्थापनेवरील ४३ अस्थायी पदांना दिनांक ०१.०३.२०२३ ते दिनांक ३१.०८.२०२३ पर्यंत या शासन निर्णयाद्वारे मुदतवाढ देण्यात येत आहे. सदर पदांची वेतनश्रेणी व संवर्गनिहाय माहिती सोबतच्या विवरणपत्रामध्ये दर्शविण्यात आलेली आहे.
२. सदरचा शासन निर्णय, वित्त विभाग पदनि-२०१६/प्र.क्र.८/१६/आ.पु.क. दिनांक ०८.०२.२०२३ च्या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 3