# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) करिता समन्वय अधिकारी (Nodal Officer) व एकमेव समन्वय यंत्रणा (Single Nodal Agency) यांची नियुक्ती करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक- बीजीटी-२०१८/प्र.क्र.५७/का-४
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २५ मे, २०२२.
वाचा : १. वित्त मंत्रालय, भारत सरकार यांचे कार्यालयीन ज्ञापन क्र.F.No.१(१३)/ PFMS/FCD/ २०२०, दि.२३.३.२०२१.
२. वित्त विभाग, शासन परिपत्रक क्र. संकीर्ण-२१२१/प्र.क्र.३५/कोषाप्रशा-४, दि.१.७.२०२१.
३. महिला व बाल विकास विभाग, शासन निर्णय क्रमांक-बीजीटी-२०२१/प्र.क्र. ५७ /का-४ दि.२५.८.२०२१.
प्रस्तावना :
केंद्र पुरस्कृत योजनांचे परिणामकारक व्यवस्थापन करणे, तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन क्र. १ येथील दि.२३.३.२०२१ रोजीच्या
ज्ञापनान्वये सुधारित कार्यपध्दतीचा अवलंब करण्याचे निर्देश दिले आहेत. त्यास अनुसरुन विभागाने संदर्भाधीन क्र.२ येथील दि.१.७.२०२१ रोजीच्या परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (Public Finance Management System PFMS) बाबत सुधारित सूचना दिलेल्या आहेत. त्यानुसार केंद्र पुरस्कृत योजनांच्या अंमलबजावणीसाठी एकमेव समन्वय यंत्रणा (Single Nodal Agency) ची नेमणूक करुन त्या योजनेसाठी प्राधिकृत बँकेमध्ये स्वतंत्र खाते उघडणे आवश्यक आहे. तसेच सदर केंद्र पुरस्कृत योजनांच्या समन्वयाच्या दृष्टीने किमान उपसचिव दर्जाच्या अधिकाऱ्याची समन्वय अधिकारी (Nodal Officer) म्हणून नियुक्ती करण्याबाबत निर्देशित केले आहे. त्यानुसार महिला व बाल विकास विभागाच्या केंद्र पुरस्कृत योजनांकरिता संदर्भाधीन क्र.३ येथील दि.२५.८.२०२१ रोजीच्या शासन निर्णयान्वये आयुक्त एकात्मिक बाल विकास सेवा योजना, नवी मुंबई व आयुक्त महिला व बाल विकास, पुणे यांना यांना Single Nodal Agency (एकमेव समन्वय यंत्रणा ) नियुक्त करण्यात आले आहे.तसेच योजनांशी संबंधित उप सचिव / सह सचिव यांना समन्वय अधिकारी (Nodal Officer) नियुक्त करण्यात आले आहे.
# Page 2
शासन निर्णय क्रमांकः बीजीटी-२०१८/प्र.क्र.५७/का-४
महिला व बाल विकास विभागाच्या केंद्र पुरस्कृत योजनांसाठी प्राप्त होणारा केंद्र हिस्सा SNA (Single Nodal Account) मध्ये जमा होणार असल्यामुळे सदर निधीचे परिणामकारक व्यवस्थापन करणे तसेच निधी विनियोगाच्या प्रक्रीयेत अधिक परिणामकारकता आणण्याच्या दृष्टीने महिला व बाल विकास विभागासाठी SNA (Single Nodal Account) प्रशासकीय विभाग पातळीवर उघडण्याचा निर्णय घेण्यात आला. त्यानुसार केंद्र पुरस्कृत योजनांसाठी SNA (Single Nodal Account) प्रशासकीय विभाग पातळीवर उघडण्यात आली आहेत. तथापि कामकाजाच्या सुलभतेसाठी सदर SNA (Single Nodal Account) अकाउंट आयुक्त, एकात्मिक बाल विकास सेवा योजना,रायगड भवन, नवी मुंबई व आयुक्त, महिला व बाल विकास आयुक्तालय, महाराष्ट्र राज्य, पुणे स्तरावर हस्तांतरित करण्याची बाब शासनाच्या विचाराधीन होती.
शासन निर्णय :
महिला व बाल विकास विभागाच्या केंद्र पुरस्कृत योजनांसाठी प्रशासकीय विभाग पातळीवर उघडण्यात आलेल्या SNA (Single Nodal Account) कामकाज आयुक्त, एकात्मिक बाल विकास सेवा योजना, रायगड भवन, नवी मुंबई व आयुक्त, महिला व बाल विकास आयुक्तालय, महाराष्ट्र राज्य, पुणे यांचेकडे हस्तांतरित करण्यात येत आहे. SNA (Single Nodal Account) ची योजनानिहाय यादी सोबतच्या परिशिष्ट अ मध्ये जोडलेली आहे.
केंद्र पुरस्कृत योजनांकरिता सुधारित कार्यपध्दतीनुसार निधी प्राप्त होणार आहे. आयुक्त, एकात्मिक बाल विकास सेवा योजना, रायगड भवन, नवी मुंबई व आयुक्त, महिला व बाल विकास आयुक्तालय, महाराष्ट्र राज्य, पुणे यांनी केंद्र पुरस्कृत योजनांच्या अनुषंगाने निधी वितरण व विनियोग व्यवस्थापन बाबत वित्त विभागाच्या संदर्भाधीन क्र.२१.७.२०२१ रोजीचे परिपत्रक व त्यासोबतच्या जोडपत्रामध्ये दिलेल्या सूचनांनुसार आवश्यक कार्यवाही तातडीने करावी.
# Page 3
# Page 4