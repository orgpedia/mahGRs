# Page 1
महिला व बाल विकास विभागातंर्गत क्षेत्रिय स्तरावरील जिल्हा महिला व बाल विकास अधिकारी व तत्सम पदे गट-अ (राजपत्रित) या संवर्गातील अधिकाऱ्यांचे वयाच्या ५०/५५ व्या वर्षानंतर सेवा पुनर्विलोकन करणेबाबत.
महाराष्ट्र शासन
महिला व बाल विकास विभाग
शासन निर्णय क्र.मबाआ-२०१९/प्र.क्र.११० (भाग-१)/का-७
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३ फेब्रुवारी, २०२१
संदर्भ:-१. शासन निर्णय सामान्य प्रशासन विभाग क्र.एलपीएल-२०१७/प्र.क्र.२१/का.पंधरा,दि.१०/०६/२०१९.
२. शासन निर्णय महिला व बाल विकास विभाग क्र.मबाआ-२०१९/प्र.क्र.११०/का-७,दि.१३/०२/२०२०.
३. आयुक्त,महिला व बाल विकास आयुक्तालय, पुणे यांचे पत्र क्र.मबाविआ/आस्था/उपआ/पदोन्नती/ का-१/२३९२,दि.३१.७.२०२०.
प्रस्तावना : महाराष्ट्र नागरी सेवा (निवृत्ती वेतन) नियम १९८२ च्या नियम १० (४) व ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचाऱ्यांना वयाच्या ५०/५५ वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करुन त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्यानुषंगाने सामान्य प्रशासन विभागाने संदर्भ क्र.१ येथील दि.१०/६/२०१९ रोजीच्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केल्या आहेत.
त्यास अनुसरुन महिला व बाल विकास विभागातंर्गत क्षेत्रिय स्तरावरील जिल्हा महिला व बाल विकास अधिकारी व तत्सम पदे गट-अ (राजपत्रित) वेतनस्तर S-२०:५६१००-१७७५०० या संवर्गातील अधिकारी यांच्या सेवापुनर्विलोकनाकरीता संदर्भ क्र. २ येथील दि. १३/२/२०२० रोजीच्या शासन निर्णयान्वये अ.मु.स / प्रधान सचिव/सचिव (मवबाविवि) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
महिला व बाल विकास विभागातंर्गत क्षेत्रिय स्तरावरील जिल्हा महिला व बाल विकास अधिकारी व तत्सम पदे गट-अ (राजपत्रित) या संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेही त्यांचे सेवापुनर्विलोकन करण्यासाठीचा विहित प्रस्ताव प्रधान सचिव (मवबाविवि) यांच्या अध्यक्षतेखालील विभागीय पुर्नर्विलोकन समितीसमोर दि.६.११.२०२० रोजी चक्रीय पध्दतीने सादर करण्यात आला होता. विभागीय पुनर्विलोकन समितीने सदर अधिकाऱ्यांच्या सेवेचे मुल्यमापन करुन केलेल्या शिफारशी नुसार ज्या अधिकाऱ्यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मबाआ-२०१९/प्र.क्र.११० (भाग-१)/का-७
शासन निर्णय: विभागीय पुनर्विलोकन समितीच्या दि.६.११.२०२० रोजी चक्रीय पध्दतीने केलेल्या शिफारशीस अनुसंरुन महिला व बाल विकास विभागातंर्गत क्षेत्रिय स्तरावरील जिल्हा महिला व बाल विकास अधिकारी व तत्सम पदे गट-अ (राजपत्रित) या संवर्गातील सोबत जोडलेल्या प्रपत्रामध्ये नमूद केलेल्या अधिका-यांची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यानंतर चालू ठेवण्यास मान्तया देण्यात येत आहे.
२. सोबत जोडलेल्या प्रपत्रामध्ये नमूद अधिकाऱ्यांची सेवा त्यांच्या ५०/५५ वर्षानंतर किंवा अर्हताकारी सेवेची ३० वर्षे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.
# Page 3