# Page 1
अंगणवाडी सेविका / मदतनीस / मिनी अंगणवाडी सेविका यांना एकदाच ५% वेतनवाढ मंजूर करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक:- एबावि-२०१७/प्र.क्र.१०३/का-६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ एप्रिल, २०१८
वाचा :- (१) महिला व बाल विकास विभाग, शासन निर्णय क्र.एबावि-२०१७/प्र.क्र.१०३/का.६, दि.२३ फेब्रुवारी २०१८ (२) मा.मंत्रिमंडळाचा दिनांक २१/१२/२०१७ निर्णय
प्रस्तावना:
सन १९७५ पासून एकात्मिक बाल विकास सेवा योजना ही केंद्र पुरस्कृत योजना ० ते ६ वर्षे
वयोगटातील मुलांच्या विकासाकडे लक्ष देण्यासाठी आयुक्त, एकात्मिक बाल विकास सेवा योजना, नवी
मुंबई कार्यालयाकडून राबविण्यात येत आहे. या योजनेअंतर्गत पुरविण्यात येणाऱ्या सेवा व त्याबाबतचे
आर्थिक निकष केंद्र शासनाकडून वेळोवेळी मंजूर करण्यात येतात. एकात्मिक बाल विकास सेवा योजनेची
अंमलबजावणी करण्यासाठी राज्यात ५५३ प्रकल्पातंर्गत अंगणवाडी सेविका ९७४७५, मदतनीस ९७४७५ व
मिनी अंगणवाडी सेविका १३०११ असे एकूण २,०७,९६१ मानधनी कर्मचारी पदे मंजूर आहेत. अंगणवाडी
सेविका, मदतनीस व मिनी अंगणवाडी सेविका यांच्या मानधनासाठी केंद्र शासनाकडून ६०% व राज्य
शासनाकडून ४०% याप्रमाणे निधी दरवर्षी केंद्र शासनाच्या निकषानुसार मंजूर करण्यात येतो.
२. अंगणवाडी सेविका, मदतनीस व मिनी अंगणवाडी सेविका यांच्या मानधनामध्ये दरवर्षी
वेतनवाढीप्रमाणे वाढ करणेकरिता शासनास शिफारस करण्यासाठी प्रधान सचिव (महिला व बाल विकास)
यांच्या अध्यक्षतेखाली सेविकांच्या संघटनेच्या पदाधिकारी यांचा समावेश असलेली समिती दिनांक २० जुलै
२०१६ च्या शासन निर्णयान्वये गठीत करण्यात आली होती. सदर समितीने आपला अहवाल मा.मंत्री
(महिला व बाल विकास) यांना दिनांक ९ मार्च २०१७ रोजी सादर केला होता. त्यामध्ये सेविकांच्या मानधनात
वाढ करणे, सेवासमाप्तीचे वय कमी करणे यासह अनेक शिफारशी केलेल्या आहेत. तसेच महाराष्ट्र राज्य
अंगणवाडी कृती समितीकडुन अंगणवाडी सेविका व मदतनीस व मिनी अंगणवाडी सेविका यांचे मानधन
वाढविण्याच्या मागणीसाठी दिनांक ११.०९.२०१७ पासून बेमुदत संप सुरु करण्यात आलेला होता.
मा. मुख्यमंत्री महोदय यांच्यासमवेत अंगणवाडी संघटनेच्या पदाधिकारी यांच्याशी झालेल्या चर्चेत
# Page 2
शासन निर्णय क्रमांक एबावि-२०१७/प्र.क्र१०३/का.६
दिनांक १ ऑक्टोबर २०१७ पासून सेवाजेष्ठतेनुसार सेविकांच्या मानधनात वाढ करणे, सन २०१७-१८ पासून
देण्यात येणाऱ्या भाऊबीज भेट रक्कम रुपये १०००/- मध्ये वाढ करुन ती रुपये २०००/- करणे,
सेवासमाप्तीचे वय ६५ वरुन ६० वर्षे करणे, दिनांक १ एप्रिल २०१८ रोजी एकदाच ५% वेतनवाढ मंजूर करणे
इ. निर्णय जाहिर करण्यात आलेले होते. त्यानुसार अंगणवाडी सेविका, मदतनीस व मिनी अंगणवाडी
सेविका यांना आश्वासित केल्याप्रमाणे सेवाजेष्ठतुनसार मानधनात वाढ करणे व भाऊबीज रक्कमेत वाढ
करणे, सेवा समाप्तीचे वय ६५ वरुन ६० वर्षे करण्याचा शासन निर्णय दिनांक २३ फेब्रुवारी, २०१८ रोजी
निर्गमित करण्यात आलेला आहे. दिनांक १ एप्रिल, २०१८ पासून एकदाच ५% वेतनवाढ मंजूर करण्याची
बाब शासनाच्या विचाराधीन होती.
शासन निर्णय : महाराष्ट्र राज्यातील सर्व अंगणवाडी सेविका, मदतनीस व मिनी अंगणवाडी सेविका यांना
दिनांक १ एप्रिल, २०१८ पासून एकदाच ५% वेतनवाढ देण्यास शासन मंजूरी देत आहे.
२. सदर शासन निर्णय मा. मंत्रिमंडळाच्या दिनांक २१ डिसेंबर, २०१७ रोजीच्या बैठकीत मिळालेल्या
मान्यतेनुसार वित्त विभागाच्या सहमतीने निर्गमित करण्यात येत आहे.
# Page 3