# Page 1
अंगणवाडी केंद्र इमारत बांधकामासाठी निश्चित केलेल्या नमुना आराखडा (Type Plan) प्रमाणे बांधकाम खर्चाची वित्तीय मर्यादा वाढविण्याबाबत.
महाराष्ट्र शासन
महिला व बाल विकास विभाग
शासन निर्णय क्र. एबावि-२०१८/प्र.क्र. ७६ / का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ११ ऑक्टोबर, २०१८
संदर्भ :- (१) महिला व बाल विकास विभाग, शा.नि. क्र.एबावि-२००८/प्र.क्र.१७३/का.६ दिनांक १५ जानेवारी, २०१०
(२) महिला व बाल विकास विभाग,शा.नि. क्र.एबावि-२००८/प्र.क्र.१७३
(भाग-१)/का.६ दिनांक २० एप्रिल, २०११
(३) महिला व बाल विकास विभाग,शा.नि. क्र.एबावि-२०१३/प्र.क्र.१५८/का.६ दिनांक २९ जानेवारी, २०१४
प्रस्तावना : महिला व बाल विकास विभागामार्फत राज्यात अंगणवाडया चालविण्यात येतात.
अंगणवाडयांच्या इमारती बांधण्यासाठी दिनांक १५ जानेवारी २०१० च्या शासन निर्णयानुसार आराखडा निश्चित करण्यात आला असून बिगर आदिवासी क्षेत्रासाठी एका अंगणवाडी बांधकामासाठी रुपये ६.०० लाख व आदिवासी क्षेत्रासाठी रुपये ६.६० लाख इतका निधी मंजूर करण्यात येतो.
२. शासनाच्या विविध योजनांतर्गत अंगणवाडी बांधकामासाठी निधी उपलब्ध होत असून त्यामध्ये प्रामुख्याने जिल्हा वार्षिक योजना, १३ वा वित्त आयोग, नाबार्ड, अल्पसंख्याक विभाग, मानव विकास मिशन तसेच मनेरेगा अंतर्गत निधी प्राप्त होत असतो. अंगणवाडी इमारत बांधकाम करण्यासाठी जागा मोफत ग्रामपंचायतीकडून उपलब्ध होणे आवश्यक आहे. अंगणवाडी बांधकामासाठी निधी मंजूर केल्यानंतर सदर आर्थिक वर्षात जागा उलब्ध न झाल्यास, तसेच पाण्याचा दुष्काळ असल्यास विहित कालावधीत इमारतीचे बांधकाम पुर्ण करुन घेणे जिल्हा परिषदेस शक्य होत नाही. परिणामत: मोठयाप्रमाणावर निधी अखर्चित रहातो. तसेच पुढील वर्षी साहित्याच्या भावात वाढ झाल्यामुळे निविदाधारक कंत्राटदार हे अपुर्ण बांधकाम पुर्ण करण्यास विलंब लावतात. अलिकडे बांधकाम साहित्याच्या रक्कमेत वाढ झालेली असल्यामुळे प्रति अंगणवाडी केंद्र इमारत बांधकाम रक्कमेत वाढ करण्याबाबत जिल्हास्तरावरुन मागणी होत आहे.
अंगणवाडी केंद्र इमारत बांधकामाच्या सध्याच्या रक्कमेत वाढ करण्याची बाब शासनाच्या विचाराधीन होती.
शासन निर्णय : अंगणवाडी केंद्र इमारती बांधण्यासाठी दिनांक १५ जानेवारी २०१० च्या शासन निर्णयानुसार आराखडा निश्चित करण्यात आलेला आहे. सदर आराखडयानुसार अंगणवाडी केंद्र इमारत बांधण्यासाठी सन २०१८-१९ या वित्तीय वर्षापासून बिगर आदिवासी क्षेत्रासाठी एका अंगणवाडी केंद्र इमारत बांधकामासाठी रुपये ८.५० लाख ( GST सह) व आदिवासी क्षेत्रासाठी एका अंगणवाडी
# Page 2
शासन निर्णय क्रमांकः एबावि-२०१८/प्र.क्र. ७६/का.६
केंद्र इमारत बांधकामासाठी रुपये ९.४० लाख (GST सह) इतका निधी मंजूर करण्यास शासन मंजूरी देत आहे.
२. या शासन निर्णयानुसार लागु करण्यात येत असलेले नविन दर हे सन २०१८-१९ या वित्तीय वर्षापासून लागु रहातील. सदर रक्कमेत GST चा अतंर्भाव करण्यात आलेला आहे. यापुर्वी मंजूरी दिलेल्या /अपुर्ण असलेली बांधकामे पुर्ण करण्यासाठी जुने दर लागु रहातील.
३. सदर शासन निर्णय नियोजन विभाग अनौपचारिक संदर्भ क्र. १३७/१४७२, दिनांक ०१/०९/२०१८ व वित्त विभाग अनौपचारिक संदर्भ क्र. १९७/२०१८/व्यय-६, दिनांक १४/०९/२०१८ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 3