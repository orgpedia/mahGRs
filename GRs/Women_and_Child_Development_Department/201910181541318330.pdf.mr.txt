# Page 1
एकात्मिक बाल विकास सेवा योजना (आहार खर्च) हया केंद्र पुरस्कृत योजनेसाठी सन २०१९ च्या पावसाळी अधिवेशनात उपलब्ध करुन करुन देण्यात आलेल्या रु.२००.०० कोटी निधी पैकी रु.१४० कोटी (७०% ) इतका निधी वितरीत व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१९/प्र.क्र.६०/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १८ ऑक्टोबर, २०१९
वाचा :- (१) वित्त विभाग, परिपत्रक क्र.अर्थसं-२०१९/प्रक्र.९२/अर्थ-३, दिनांक ०८ जुलै,२०१९.
प्रस्तावना : महिला व बाल विकास विभागामार्फत एकात्मिक बाल विकास सेवा योजना (आहार खर्च) केंद्र हिस्सा ५०% लेखाशीर्ष २२३६-१९२७ व राज्य हिस्सा ५०% ( लेखाशिर्ष २२३६१९३६) ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. या योजनेकरीता केंद्र व राज्य हिस्स्याचे प्रमाण ५०: ५० असे ठरविण्यात आले आहे.
२. केंद्र शासनाने राज्यात राबवावयाच्या पूरक पोषण आहार योजनेसाठी सन २०१९-२० या आर्थिक वर्षाकरीता केंद्र हिस्सा ५०% (लेखाशिर्ष २२३६१९२७) रु.६०५.६०७२ कोटी व समरुप राज्य हिस्सा ५०% (लेखाशिर्ष २२३६१९३६) रु.६०५.६०७२ कोटी याप्रमाणे एकंदर रु.१२११.२१४४ कोटी इतका APIP मंजूर झाला आहे.
तसेच, या योजनेकरीता राज्याच्या सन २०१९-२० च्या अर्थसंकल्पात एकात्मिक बाल विकास सेवा योजना (आहार खर्च) याअंतर्गत मागणी क्रमांक एक्स-१, (०८) (०३) एकात्मिक बाल विकास सेवा (आहार खर्च) केद्र हिस्सा ५०% (कार्यक्रम) २२३६-१९२७ व मागणी क्रमांक एक्स-१,(०८)(०४) एकात्मिक बाल विकास सेवा (आहार खर्च) राज्य हिस्सा ५०% ( कार्यक्रम) २२३६-१९२७ सन २०१९-२० या वर्षाच्या अर्थसंकल्पात केंद्र हिस्सा ५०% (लेखाशिर्ष २२३६१९२७) रु.५४८.७६ कोटी व समरुप राज्य हिस्सा ५०% (लेखाशिर्ष २२३६१९३६) रु.५४८.७६ कोटी याप्रमाणे एकंदर रु.१०९७.५२ कोटी इतका निधी अर्थसंकल्पीत करण्यात आला आहे.
या योजनेवरील लाभार्थी संख्येच्या प्रमाणात गरम ताजा आहार व THR आहारावर सन २०१९ २० या आर्थिक वर्षात रु. १५४५.३४ कोटी इतका निधी खर्च अपेक्षीत आहे. तसेच सन २०१८-१९ मधील तरतुदी अभावी रु.१७२.२७ कोटी इतका निधी प्रलंबित असल्याने चालू आर्थिक वर्षातील योजनेच्या खर्चाकरीता एकूण रु.१७१७.६२ कोटीची आवश्यकता आहे. परंतु, या योजनेवरील सन २०१९-२० या वर्षातील खर्चाकरीता राज्याच्या अर्थसंकल्पात रु.१०९७.८२ कोटी इतकी तरतुद अर्थसंकल्पित झालेली असल्याने उर्वरित रु.६१९.८०कोटी इतका निधी अपूरा पडत होता.
# Page 2
शासन निर्णय क्रमांकः एबावि-२०१९/प्र.क्र.६०/का-५
त्यामुळे सदर योजनेवरील सन २०१९-२० या आर्थिक वर्षातील खर्च भागविण्याकरीता महाराष्ट्र विधानमंडळाच्या सन २०१९ च्या पावसाळी अधिवेशनात केंद्र हिस्सा ५०% ( लेखाशिर्ष सांकेतांक २२३६१९२७) याखाली रु.१००.०० कोटी व समरुप राज्य हिस्सा ५०% (लेखाशिर्ष सांकेतांक २२३६१९३६) याखाली रु.१००.०० कोटी याप्रमाणे एकूण रु.२००.०० कोटी इतक्या निधीच्या पुरवणी मागणीस मान्यता देण्यात आली आहे.
या योजनेकरीता महाराष्ट्र विधानमंडळाने उपरोक्तप्रमाणे पुरवणी मागणीनुसार उपलब्ध करुन दिलेला रु.२००.०० कोटी इतका निधी आयुक्त, एकात्मिक बाल विकास सेवा योजना, नवी मुंबई यांना योजनेवरील खर्चाकरीता वितरीत व खर्च करण्यास मान्यता देण्याची बाब शासनाच्या विचाराधीन होती.
त्यानुषंगाने पुढीलप्रमाणे शासन निर्णय निर्गमीत करण्यात येत आहे.
शासन निर्णय :
एकात्मिक बाल विकास सेवा योजना (आहार खर्च) या योजनेवरील सन २०१९-२० या आर्थिक वर्षातील खर्चाकरीता एकूण रु.१७१७.६२ कोटीची आवश्यकता आहे. परंतु, सन २०१९-२० या वर्षातील राज्याच्या अर्थसंकल्पात रु.१०९७.८२ कोटी इतकी तरतुद अर्थसंकल्पित झालेली असल्याने उर्वरित रु.६१९.८०कोटी इतका निधी कमी पडत होता. सदर योजनेवरील खर्च भागविण्याकरीता महाराष्ट्र विधानमंडळाच्या सन २०१९ च्या पावसाळी अधिवेशनात केंद्र हिस्सा ५०% (लेखाशिर्ष सांकेतांक २२३६१९२७) याखाली रु.१००.०० कोटी व समरुप राज्य हिस्सा ५०% ( लेखाशिर्ष२२३६१९३६) याखाली रु.१००.०० कोटी याप्रमाणे एकूण रु.२००.०० कोटी इतक्या निधीच्या पुरवणी मागणीस महाराष्ट्र विधानमंडळाच्या सन २०१९ च्या पावसाळी अधिवेशनात मान्यता देण्यात आलेली आहे. तथापि, वित्त विभागाने मंजूर पुरवणी मागणीच्या निधीपैकी सद्य:स्थितीत ७०% इतका निधी वितरीत व खर्च करण्यास मान्यता दिली असल्याने केंद्र हिस्सा (लेखाशिर्ष २२३६१९२७) रु.७०.०० कोटी व समरुप राज्य हिस्सा (लेखाशिर्ष २२३६१९३६) रु.७०.०० कोटी याप्रमाणे एकूण रु.१४०.०० कोटी (अक्षरी रुपये एकशे चाळीस कोटी फक्त) इतका निधी आयुक्त, एकात्मिक बाल विकास सेवा योजना, नवी मुंबई यांना पूरक पोषण आहार या योजनेवरील सन २०१९ - २० या आर्थिक वर्षातील खर्चाकरीता वितरीत करण्यास व खर्च करण्यास शासन मान्यता देत आहे.
२. या शासन निर्णयान्वये पुरक पोषणांतर्गत आहार खर्च या कार्यक्रमासाठी केंद्र हिस्सा ५०% (लेखाशिर्ष सांकेतांक २२३६ १९२७) रु.७०.०० कोटी व समरुप राज्य हिस्सा ५०% (लेखाशिर्ष सांकेतांक २२३६ १९३६) रु.७०.०० कोटी असे एकूण रु. १४०.०० कोटी (अक्षरी रुपये एकशे चाळीस कोटी फक्त) याप्रमाणे पुरवणी मागणीन्वये उपलब्ध करुन देण्यात आलेला निधी हा गरम ताजा आहार व THR यासाठी समप्रमाणात वितरीत करण्याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग अनौपचारिक संदर्भ क्रमांक १४६ / व्यय-६, दिनांक १८.१०.२०१९ अन्वये देण्यात आलेल्या मान्यतेनुसार निर्गमीत करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एबावि-२०१९/प्र.क्र.६०/का-५