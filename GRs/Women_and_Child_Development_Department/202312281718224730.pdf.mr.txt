# Page 1
शासकीय कृपा महिला राज्यगृह, कर्जत, जि. रायगड या संस्थेकरीता भाडेतत्वावर घेण्यात आलेल्या इमारतीच्या भाडे मंजुरीच्या प्रस्तावास प्रशासकीय मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः-मवगृ-२०२३/प्र.क्र.३१७/का.०२
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २८ डिसेंबर, २०२३
वाचा: १. वित्त विभाग, शासन निर्णय क्र. विअप्र २०१३/प्र.क्र.३०/२०१३/विनियम, भाग-२, दि.१७.०४.२०१५, २. आयुक्त, महिला व बाल विकास आयुक्तालय, पुणे यांचे पत्र क्र. मबाविआ / इमा. भाडे मंजुरी/प्रस्ताव/२०२३-२४/६७५६, दि.२४/११/२०२३.
प्रस्तावना शासकीय कृपा महिला वसतीगृह, कर्जत ही संस्था सद्य:स्थितीत श्री.मल्हार प्रसाद बिल्डींग, बी विंग, ललानी कॉलनी, दहिवली येथे कार्यरत असून, सदर संस्थेचा दि.०१.०३.२०१७ ते दि.३१.१०.२०१९ या कालावधीचा प्रतीमाह रु.१,७२,८८४/- इतक्या दराने भाडे आकारणीचा भाडे करार दि.३१.१०.२०१९ रोजी संपुष्टात आल्यामुळे, शासन निर्णय दि.१५.१२.२०२१ अन्वये, दि.०१.११.२०१९ ते दि.३१.१०.२०२२ या कालावधीकरिता सदर संस्थेच्या उक्त नमूद इमारतीसाठी रु.१,४९,०४७/- (अक्षरी रुपये एक लाख एकोणपन्नास हजार सत्तेचाळीस फक्त) इतक्या सुधारित भाडे आकारणीच्या प्रस्तावास शासन मान्यता देण्यात आली होती.
२. उपरोक्त नमूद भाडे करारनामा दि.३१.१०.२०२२ रोजी संपुष्टात आला असल्याने, सदर संस्थेसाठी दि.०१.११.२०२२ ते दि.३०.०६.२०२३ या कालावधीपर्यंत इमारत भाडेतत्वावर घेण्यास तसेच, सदर इमारतीसाठी दरमहा रु.१,४९,०४७/- इतके इमारत भाडे अदा करण्यास शासन निर्णय दि.३०.०६.२०२३ अन्वये शासन मान्यता देण्यात आली असून, सदर भाडे करारनाम्याची मुदत दि.३०.०६.२०२३ रोजी संपुष्टात आली आहे. तथापि, सदरचे वसतिगृह अद्यापपावेतो श्री. मल्हार प्रसाद बिल्डींग, बी विंग, ललानी कॉलनी, दहिवली येथील इमारतीत कार्यरत आहे.
३. उपरोक्त नमूद इमारतीचे मालक श्री. भगवान लाड यांनी इमारत रिक्त करण्याबाबत संस्थेस कळविले आहे. सबब, सदर संस्थेने कार्यकारी अभियंता, सार्वजनिक बांधकाम विभाग, पनवेल यांच्याकडे संस्थेकरीता शासकीय इमारत उपलब्ध करुन देण्याबाबत पत्रव्यवहार केला असता, कार्यकारी अधिकारी, सार्वजनिक बांधकाम विभाग, पनवेल यांनी शासकीय कृपा महिला वसतीगृह, कर्जत, जि.रायगड या संस्थेकरीता सन २०२३-२४ या कालावधीसाठी शासकीय इमारत उपलब्ध नसल्याचे प्रमाणपत्र दिले आहे.
४. सद्य:स्थितीत शासकीय कृपा महिला वसतीगृह, कर्जत, जि. रायगड या संस्थेतील प्रवेशीतांच्या वापराकरीता व कार्यालयाकरीता कोणतीही शासकीय इमारत उपलब्ध नसल्याने, संस्थेकरीता श्री.मुबीन मोहम्मद इकबाल जुमाणी (एम.डेवलपर्स) यांच्या मालकीची इमारत नगर परिषद कर्जत मौजे
# Page 2
शासन निर्णय क्रमांकः मवगृ-२०२३/प्र.क्र.३१७/का.०२
दहिवली तर्फे नीड येथील स.नं. १९/० मधील प्लॉट नं. ११ ते १४ वर असणाऱ्या सर्व सोयींनीयुक्त अशा सनशाईन अपार्टमेंट बी विंग या इमारतीतील ९९०.४० चौ.मी. क्षेत्रफळ असलेली इमारत दि.०१.०८.२०२३ ते दि.३१.०७.२०२६ या कालावधीसाठी भाडेतत्वावर उपलब्ध करुन घ्यावयाची आहे.
यास्तव शासकीय कृपा महिला वसतीगृह, कर्जत, जि. रायगड या संस्थेने दि. १८.०४.२०२३ रोजी इमारतीचे मालक श्री.मुबीन मोहम्मद इकबाल जुमाणी (एम.डेवलपर्स) यांच्यासमवेत दि.०१.०८.२०२३ ते दि.३१.०७.२०२६ (एकूण ०३ वर्षे) कालावधीबाबत इमारत भाडेबाबतचा करारनामा केला आहे.
५. कार्यकारी अभियंता, सार्वजनिक बांधकाम विभाग, पनवेल यांनी दि.१६.१०.२०२३ च्या पत्रान्वये, उक्त नमूद नगर परिषद कर्जत मौजे दहिवली तर्फे निड येथील स.नं.१९/० मधील प्लॉट नं.११ ते १४ वर असणाऱ्या सर्व सोयीनीयुक्त अशा, “सनशाईन अपार्टमेंट” बी विंग या इमारतीतील ९९०.४० चौ.मी.
क्षेत्रफळ असलेल्या इमारतीसाठी रु.२,२०,५१८/- (अक्षरी रुपये दोन लाख वीस हजार पाचशे अठ्ठरा फक्त) दरमहा भाडे निश्चित केले असून, त्याबाबत भाडे निश्चिती प्रमाणपत्र सादर केले आहे.
६. उपरोक्त अनुषंगाने उक्त इमारतचे मालक श्री. मुबीन मोहम्मद इकबाल जुमाणी (एम.डेवलपर्स) यांनी जिल्हा महिला व बाल विकास अधिकारी, रायगड अलिबाग यांना दि.०६.११.२०२३ रोजीच्या पत्रान्वये, सदर इमारतीचे सार्वजनिक बांधकाम विभागाने रु.२,२०,५१८/- इतके भाडे निश्चित केले असले तरी, या इमारतीतील पहिल्या मजल्यावरील सदनिका क्र. १०१ व १०२ क्षेत्रफळ ६७.१४ चौ. मी. वगळून उर्वरित इमारतीचे क्षेत्रफळासाठी रु.१,७५,०००/- इतक्या दराने जागा भाडे तत्वावर शासकीय कृपा महिला वसतिगृह, कर्जत, जि.रायगड या संस्थेकरिता देण्यास सहमती दर्शविली आहे.
७. महाराष्ट्र शासन, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम/भाग २ दिनांक १७/०२/२०१५ मधील वित्तीय अधिकार नियम पुस्तिका, १९७८, भाग- पहिला, उप विभाग-एक अ.क्र.१०, मुंबइ वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम-१९६५ मधील नियम १४७ (ख) खालील टीप-१ अन्वये मुंबई, नवी मुंबई, ठाणे, पुणे, पिंपरी चिंचवड, नागपूर, औरंगाबाद येथील इमारती वगळता, अन्य प्रदेशातील प्रत्येक कार्यालयीन इमारतीसाठी दरमहा रु.५०,०००/- पर्यंत भाडे मंजूरीचे अधिकार विभाग प्रमुख यांना आहेत व त्यापेक्षा जास्त भाडे मंजूरीचे पूर्ण अधिकार प्रशासनिक विभागास आहेत.
८. उपरोक्त नमूद वस्तुस्थितीच्या अनुषंगाने, शासकीय कृपा महिला वसतिगृह, कर्जत, जि.रायगड या संस्थेकरीता दरमहा रु.१,७५,०००/- (अक्षरी रुपये एक लाख पंच्याहत्तर हजार फक्त) इतक्या निश्चित केलेल्या इमारत भाड्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
शासकीय कृपा महिला वसतीगृह, कर्जत, जि. रायगड या संस्थेकरीता श्री. मुबीन मोहम्मद इकबाल जुमाणी (एम. डेवलपर्स) यांच्या मालकीची नगर परिषद कर्जत मौजे दहिवली तर्फे नीड येथील स.नं.१९/० मधील प्लॉट नं.११ ते १४ वर असणाऱ्या सर्व सोयींनीयुक्त अशा, “सन शाईन अपार्टमेंट” बी विंग या ९९०.४० चौ.मी. क्षेत्रफळ असलेल्या इमारतीतील पहिल्या मजल्यावरील सदनिका क्र.१०१ व १०२ क्षेत्रफळ ६७.१४ चौ. मी. वगळून उर्वरित इमारतीच्या क्षेत्रफळासाठी निश्चित करण्यात आलेल्या दरमहा रु.१,७५,०००/- (अक्षरी रुपये एक लाख पंच्याहत्तर हजार फक्त) या भाडे स्वरुपाचा रक्कमेस तसेच, दि.०१.०८.२०२३ ते दि.३१.०७.२०२६ (एकूण ०३ वर्षे) या कालावधीपर्यंत करण्यात आलेल्या करारनाम्यास शासन मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः मवगृ-२०२३/प्र.क्र.३१७/का.०२
२. उपरोक्त अनुषंगाने सदर इमारतीच्या सुधारित दरमहा भाडे रक्कमेबाबत अतिरिक्त भाडेकरारनामा विहीत वेळेत करण्यात यावा.
३. सदर इमारतीतील पहिल्या मजल्यावरील सदनिका क्र.१०१ व १०२ क्षेत्रफळ ६७.१४ चौ.मी.
वगळून उर्वरित इमारतीच्या क्षेत्रफळासाठी निश्चित करण्यात आलेली दरमहा रु.१,७५,०००/- (अक्षरी रुपये एक लाख पंच्याहत्तर हजार फक्त) ही भाडे रक्कम वाजवी असल्याबाबतचे प्रमाणपत्र सार्वजनिक बांधकाम विभागाकडून प्राप्त करुन घेण्याच्या अधीन राहून सदर मान्यता देण्यात येत आहे.
४. सदर इमारतीचा प्रत्यक्षात ताबा संस्थेने घेतल्याच्या दिनांकापासूनच इमारत भाडे अदा करण्यात यावे.
५. सदर संस्थेने दरवर्षी सार्वजनिक बांधकाम विभाग, पनवेल यांच्याकडून संस्थेकरीता शासकीय इमारत उपलब्ध आहे किंवा कसे, याबाबत प्रमाणपत्र उपलब्ध करुन घेण्यात यावे.
६. सदर इमारतीच्या भाडेपोटी आवश्यक असणारा निधी आयुक्त, महिला व बाल विकास, महाराष्ट्र राज्य, पुणे यांचेस्तरावरून शासकीय कृपा महिला वसतिगृह, कर्जत, जि. रायगड या संस्थेस उपलब्ध करून द्यावा.
७. सदर इमारतीच्या भाड्यापोटी होणारा खर्च हा लेखाशिर्ष २२३५ १२५४ (योजनेत्तर) अंतर्गत भाडेपट्टी व कर या उद्यिष्टासाठी उपलब्ध असलेल्या तरतूदीतून भागविण्यात यावा.
८. सदर शासन निर्णय, वित्त विभाग शासन निर्णय, क्र. विअप्र-२०१३/प्र.क्र.३०/२०१३/ विनियम/ भाग २ दिनांक १७/०४/२०१५ मधील वित्तीय अधिकार नियम पुस्तिका, १९७८, भाग-पहिला, उप विभाग एक अ.क्र.१०, मुंबई वित्तीय नियम १९५९ अंतर्गत प्रदान वित्तीय अधिकार आणि महाराष्ट्र आकस्मिक खर्च नियम-१९६५ मधील नियम १४७ (क) खालील टीप-१ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 4