# Page 1
सन २०२३-२४ या आर्थिक वर्षाकरिता एकात्मिक बाल विकास सेवा योजनेअंतर्गत कार्यरत अधिकारी/ कर्मचारी यांचे वेतन अदा करण्यासाठी निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०२३/प्र.क्र.५२/का-७अ
नवीन प्रशासन भवन, ३ रा मजला,
मंत्रालय, मुंबई - ४०० ०३२.
दिनांक : २० ऑक्टोबर, २०२३.
संदर्भ :- १. आयुक्त, एकात्मिक बाल विकास सेवा योजना आयुक्तालय, मुंबई यांचे दि.२९.८.२०२३ चे पत्र,
२. महिला व बाल विकास विभाग, भारत सरकार यांचे दि.१.८.२०२३ चे पत्र, ३. मा. मुख्य सचिव यांचे अध्यक्षतेखालील उच्चस्तरीय समितीच्या
दि.८.८.२०२३ च्या बैठकीचे इतिवृत्त,
४. समक्रमांकाचा दि.१९/४/२०२३, दि.२/६/२०२३,दि.२/८/२०२३ व दि. २१.८.२०२३ चा शासन निर्णय.
शासन निर्णय: आयुक्त, एकात्मिक बाल विकास सेवा योजना, नवी मुंबई यांच्या अधिनस्त एकात्मिक बाल विकास सेवा योजना ही केंद्र पुरस्कृत योजना राबविण्यात येते. एकात्मिक बाल विकास सेवा योजनेमधील बाल विकास प्रकल्प अधिकारी, जिल्हा कार्यक्रम अधिकारी, सांख्यिकी सहाय्यक, मुख्यसेविका/पर्यवेक्षिका या पदांच्या वेतनाकरीता केंद्र व राज्य हिश्याचे प्रमाण २५:७५ असे होते. तर या व्यतिरिक्त सदर योजनेतील उर्वरीत पदांना १०० टक्के राज्य हिश्यामधून वेतन अदा करण्यात येत होते.
सन २०२३-२४ चा APIP मंजूर करताना केंद्र शासनाने वेतनाकरीता त्यांच्या हिश्याच्या निधी यापुढे बंद केला आहे. त्यानुसार सदर योजनेतील अधिकारी/कर्मचारी यांचे वेतन राज्य हिश्याच्या निधीमधून अदा करणे क्रमप्राप्त आहे. त्यानुषंगाने सदरच्या प्रस्तावास मा. मुख्य सचिव यांच्या अध्यक्षतेखाली दि.८.८.२०२३ रोजी आयोजित केलेल्या उच्च स्तरीय समितीच्या बैठकीमध्ये मान्यता देण्यात आली आहे.
२. सदर बाब विचारात घेऊन एकात्मिक बाल विकास सेवा योजनेमधील सर्व अधिकारी कर्मचारी यांचे वेतन १०० टक्के राज्य हिश्याच्या लेखाशिर्षामधून अदा करण्याच्या अनुषंगाने खालील विवरणपत्रातील रकाना क्रमांक-२ मधील प्रधान लेखाशीर्ष/उपशीर्ष/उद्दिष्टामध्ये रकाना क्रमांक-५ मध्ये दर्शविल्यानुसार घट करण्यात येत असून रकाना क्रमांक-६ प्रमाणे पुनर्विनियोजनाने वाढ करण्यात येत आहे. त्यानुसार पुनर्विनियोजनानंतरच्या विद्यमान तरतुदीमधून रकाना क्रमांक-८ मध्ये दर्शविल्यानुसार एकूण रूपये २२०९७.९९ लाख ( दोनशे वीस कोटी सत्यान्नव लक्ष नव्यान्नव हजार फक्त) एवढा निधी वितरीत करण्यास मान्यता देण्यात येत आहे. सदर प्रयोजनासाठी लेखाशीर्षनिहाय अर्थसंकल्पीय तरतुद व प्रस्तावित वितरण खालीलप्रमाणे:
# Page 2
शासन निर्णय क्रमांकः मबाआ-२०२३/प्र.क्र.५२/का-७अ
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. | लेखाशिर्ष व बाब | विद्यमान तरतूद | यापूर्वी वितरीत तरतूद | पुनर्विनियोजन घट (-) | पुनर्विनियोजन वाढ (+) | पुनर्विनियोजना नंतरची विद्यमान तरतूद  |  | या आदेशान्वये वितरीत करण्यात येत असलेला निधी |
|  | २ | ३ | ४ | ५ | ६ |  |  |
| १ | (०८) (०९) अंगणवाडी सेवा  |  (सर्वसाधारण खर्च) (राज्य हिस्सा ७५% ) ( कार्यक्रम) (२२३६२१४६), ०१ वेतन | ८२१०.९८ | ४९१२.३४ | (-)३२९८.६४ | ०.०० | ४९१२.३४ | 0.00 |
|  | (०८) (०५) अंगणवाडी सेवा (अतिरिक्त राज्य हिस्सा १००%) (कार्यक्रम) (२२३६१९४५) ०१ वेतन | १५४९.१८ | ६२९.९६ | 0.00 | (+)३२९८.६४ | ४८४७.८२ | ४२१७.८६ |
|  | (००)(०५) महाराष्ट्र जिल्हा  |  परिषद व पंचायत समिती अधिनियम १९६१ यांच्या कलम १२३ व २६१ अन्वये एकात्मिक बाल विकास सेवा योजनेतंर्गत अंगणवाडी सेवेसाठी जिल्हा परिषदांना आस्थापना अनुदान राज्य हिस्सा ७५% (२२३६-२१६४), ३६ सहायक अनुदाने(वेतन) | २३४०५.९८ | १२७२२.१८ | (-)१०६८३.८० | 0.00 | १२७२२.१८ | 0.00 |
| ४ | (००)(०६) महाराष्ट्र जिल्हा  |  परिषद व पंचायत समिती अधिनियम १९६१ यांच्या कलम १२३ व २६१ अन्वये एकात्मिक बाल विकास सेवा योजनेतंर्गत अंगणवाडी सेवेसाठी जिल्हा परिषदांना आस्थापना अनुदान अतिरिक्त राज्य हिस्सा १००% (२२३६-२१७३), ३६ सहायक अनुदाने(वेतन) | १२३४१.७२ | ५१४५.३९ | 0.00 | (+)१०६८३.८० | २३०२५.५२ | १७८८०.१३ |
|  | एकूण | ४५५०७.८६ | २३४०९.८७ | (-) १३९८२.४४ | (+) १३९८२.४४ | ४५५०७.८६ | २२०९७.९९ |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः मबाआ-२०२३/प्र.क्र.५२/का-७अ
३. सदर निधीसाठी नियंत्रक अधिकारी म्हणून आयुक्त, एकात्मिक बाल विकास सेवा योजना, नवी मुंबई हे राहतील. त्यांच्याकडे हा निधी सुपूर्द करण्यात येत आहे. त्यानुसार आयुक्त, एकात्मिक बाल विकास सेवा योजना, नवी मुंबई यांनी केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
४. सन २०२३-२४ या आर्थिक वर्षाकरीता आतापर्यंत वेतनाकरीता केंद्र हिश्याच्या लेखाशिर्षाखाली करण्यात आलेल्या खर्चाच्या अनुषंगाने निधी उपलब्ध करुन देण्याबाबत आयुक्त, एकात्मिक बाल विकास सेवा योजना, नवी मुंबई यांनी केंद्र शासनास पाठपुरावा करावा.
५. सदर शासन निर्णय, नियोजन विभाग अनौपचारीक संदर्भ क्र. २२९/१४७२, दि.२५.९.२०२३ व वित्त विभाग अनौपचारिक संदर्भ क्र.२७५/ व्यय-६, दिनांक १२/१०/२०२३ अन्वये दिलेल्या सहमतीनुसार निर्गमित करण्यात येत आहे.