# Page 1
एकात्मिक बाल विकास सेवा योजनेअंतर्गत कार्यरत अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांना सन २०२०-२१ या वित्तीय वर्षासाठी “भाऊबीज भेट" रक्कम मंजूर करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२०/प्र.क्र.२४९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक-१२ नोव्हेंबर, २०२०
संदर्भ:- महिला व बाल विकास विभाग, शासन निर्णय, क्र.एबावि-२०१७/प्र.क्र.१०३/का.६,दि.२३ फेब्रुवारी, २०१८.
प्रस्तावना : संदर्भाधीन दि.२३.२.२०१८ रोजीच्या शासन निर्णयानुसार एकात्मिक बाल विकास सेवा योजनेअंतर्गत कार्यरत अंगणवाडी सेविका, अंगणवाडी मदतनीस व मिनी अंगणवाडी सेविका या मानधनी कर्मचाऱ्यांना सन २०२०-२१ या वित्तीय वर्षासाठी प्रत्येकी ₹२,०००/- प्रमाणे भाऊबीज भेट रक्कम अदा करण्याची बाब शासनाच्या विचाराधीन होती.
शासन निर्णय :
एकात्मिक बाल विकास सेवा योजना या केंद्र पुरस्कृत योजनेअंतर्गत कार्यरत असलेल्या अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांना सन २०२०-२१ या वित्तीय वर्षासाठी प्रत्येकी ₹२,०००/- प्रमाणे भाऊबीज भेट रक्कम अदा करण्यासाठी ₹३८६०.८४ लक्ष (अक्षरी रुपये अडतीस कोटी साठ लक्ष चौऱ्याऐंशी हजार फक्त) इतका निधी या शासन निर्णयान्वये वितरीत करण्यात येत आहे.
२. एकात्मिक बाल विकास सेवा योजनेअंतर्गत कार्यरत असलेल्या अंगणवाडी सेविका, मदतनीस व मिनी अंगणवाडी सेविका यांना भाऊबीज भेट अदा करण्याकरिता आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांना नियंत्रक अधिकारी म्हणून घोषित करण्यात येत आहे.
३. यावरील होणारा खर्च सन २०२०-२१ या वित्तीय वर्षात मागणी क्रमांक एक्स-१, २२३६, पोषण आहार, ०२ पोषण अन्न व पेये यांचे वितरण, १०१ विशेष पोषण आहार कार्यक्रम, (०८) एकात्मिक बाल विकास सेवा योजना प्रकल्प, (०८) (०६) एकात्मिक बाल विकास सेवा योजना (भाऊबीज भेट) (अतिरिक्त राज्य हिस्सा १००%) ( कार्यक्रम ) (२२३६ १९५४) या लेखाशिर्षांतर्गत ३१ सहाय्यक अनुदाने (वेतनेत्तर) या उद्दिष्टासाठी अर्थसंकल्पीत ₹४१२२.५० लक्ष मधून भागविण्यात यावा.
8. आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांनी कार्यरत अंगणवाडी सेविका, मदतनीस व मिनी अंगणवाडी सेविका यांना PFMS प्रणालीव्दारे भाऊबीज भेट अदा करण्याची कार्यवाही तातडीने करावी.
५. हा शासन निर्णय वित्त विभागाचा अनौपचारीक संदर्भ क्र.१७५/व्यय-६, दिनांक १२/११/२०२० अन्वये त्या विभागाने दिलेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः एबावि-२०२०/प्र.क्र.२४९/का.६