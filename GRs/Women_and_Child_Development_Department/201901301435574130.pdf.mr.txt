# Page 1
राज्यातील आदिवासी भागात राबविण्यात येणा-या विविध योजनांचा आढावा घेण्यासाठी आढावा समितीची स्थापना करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१९/प्र.क्र.१/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २८ जानेवारी, २०१९
प्रस्तावना : शासन कार्यनियमावलीनुसार राज्यातील जनतेचा सर्वांगीण विकास करण्यासाठी मंत्रालयात प्रत्येक प्रशासकीय विभाग कार्यरत आहे. आदिवासींचा सर्वागीण विकास करण्यासाठी शासन कार्यनियमावलीनुसार आदिवासी विकास विभागाची स्वतंत्र निर्मिती करण्यात आलेली आहे. महिला व बाल विकास विभागामार्फत महिलांचे व बालकांचे प्रश्न तसेच एकात्मिक बाल विकास सेवा योजनेतंर्गत राज्यातील अंगणवाडी विषयक कार्यक्रमाची अंमलबजावणी करण्यात येत आहे. अन्न व नागरी पुरवठा विभागामार्फत धान्य पुरवठा करण्यात येत असून ग्राम विकास विभागामार्फत ग्रामीण विकासाच्या योजना व आरोग्य विभागामार्फत आरोग्य विषयक सुविधा राज्यातील जनतेला उपलब्ध करुन देण्यात येत आहेत. शासनाकडून राबविण्यात येणा-या योजनांचा आदिवासींना पुरेसा लाभ मिळतो किंवा नाही याचा आढावा घेण्यासाठी श्री विवेक पंडीत, माजी विधानसभा सदस्य यांच्या अध्यक्षतेखाली आढावा समिती स्थापन करण्याची बाब शासनाच्या विचाराधीन होती.
शासन निर्णय :-.
राज्यात आदिवासी भागात राबविण्यात येणा-या सर्व योजनांचा आदिवासी बांधवांच्या जीवनमानात
आतापर्यंत कशाप्रकारे परिणाम झालेला दिसून आलेला आहे, त्यांच्या जीवनमानात आमुलाग्र बदल घडून आणण्यासाठी कोणत्या उपाययोजना प्रभावीपणे राबविता येतील याबाबत शासनास शिफारस करण्यासाठी श्री
विवेक पंडीत, माजी विधानसभा सदस्य यांच्या अध्यक्षतेखाली आढावा समिती गठीत करण्यास शासन मंजूरी देत आहे. सदर आढावा समितीची कार्यकक्षा पुढीलप्रमाणे राहील. समितीने राज्यातील आदिवासी क्षेत्रात प्रामुख्याने लक्ष केंद्रित करावे.
१) आदिवासी भागातील आदिवासींच्या रोजगाराचा प्रश्न सोडविणे.
२) आदिवासींना दर दिवशी किमान किती वेतन जीवनचरिर्थ चालविण्यासाठी आवश्यक आहे त्याचा अभ्यास करणे, आता किती वेतन मिळत आहे.
३) आदिवासींना रोजगाराची संधी उपलब्ध करुन देण्यासाठी काय करता येईल याचा अभ्यास करुन शासनास शिफारस करणे.
४) आदिवासी भागातील मुले शिक्षणापासून वंचित रहाणार नाहीत शाळाबाहय रहाणार नाहीत यासाठी उपाययोजना सूचविणे.
५) आदिवासींना जुन्या रुढी परंपरामधुन बाहेर काढुन वैज्ञानिक दृष्टिकोनाकडे त्यांचे मन वळविणे व कुटुंब नियोजनाचे महत्व पटवुन कुटुंब नियोजन करण्यास प्रवृत्त करणे.
# Page 2
शासन निर्णय क्रमांक: एबावि-२०१९/प्र.क्र.१/का.६
आढावा समितीची रचना खालीलप्रमाणे राहील.
------------------------------------------------------------------------------
| अ.क्र. | पदनाम व विभाग | समितीवरील पद |
| १ | श्री विवेक पंडीत, माजी विधान सभा सदस्य | अध्यक्ष |
| २ | अपर मुख्य सचिव, वित्त विभाग | सदस्य |
| ३ | अपर मुख्य सचिव,शालेय शिक्षण विभाग | सदस्य |
| ४ | अपर मुख्य सचिव,पाणी पुरवठा व स्वच्छता विभाग | सदस्य |
| ५ | प्रधान सचिव,सार्वजनिक आरोग्य विभाग | सदस्य |
| ६ | प्रधान सचिव,अन्न नागरी पुरवठा व ग्राहक संरक्षण विभाग | सदस्य |
| ७ | प्रधान सचिव-२, नगर विकास विभाग | सदस्य |
| ८ | प्रधान सचिव,आदिवासी विकास विभाग | सदस्य |
| ९ | प्रधान सचिव (ग्राम विकास व पंचायत राज), ग्राम विकास व जलसंधारण विभाग | सदस्य |
| १० | सचिव, महिला व बाल विकास विभाग | सदस्य |
| ११ | महासंचालक (माहिती व प्रसिध्दी) माहिती व प्रसिध्दी विभाग | सदस्य |
| १२ | आयुक्त,अन्न व औषध प्रशासन, मुंबई | सदस्य |
| १३ | राज्य मिशन संचालक, राष्ट्रीय ग्रामीण आरोग्य मिशन | सदस्य |
| १४ | महासंचालक, राजमाता जिजाऊ माता - बाल आरोग्य व पोषण मिशन,मुंबई | सदस्य |
| १५ | आयुक्त,आदिवासी विकास,नाशिक | सदस्य |
| १६ | आयुक्त, एकात्मिक बाल विकास सेवा योजना, | सदस्य |
| १७ | सह सचिव/उप सचिव, आदिवासी विकास विभाग | सदस्य सचिव |
------------------------------------------------------------------------------
सदर समितीची बैठक आदिवासी विकास विभागामार्फत दर ८३ ३ महिन्यानी आयोजित करण्यात येईल.
# Page 3