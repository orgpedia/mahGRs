# Page 1
पूरक पोषण आहार योजनेंतर्गत लाभार्थ्यांना वितरीत करावयाच्या खिचडीकरीता लागणारी तूरडाळ महाराष्ट्र राज्य सहकारी पणन महासंघ मर्या., मुंबई यांचेकडून पुरवठा तसेच कार्यपध्दती निश्चित करण्याबाबत.
महाराष्ट्र शासन
महिला व बाल विकास विभाग
शासन शुध्दीपत्रक क्रमांक: एबावि-२०१७/प्र.क्र.१३६/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १९ जून, २०१८
वाचा :-(१) सहकार, पणन व वस्त्रोद्योग विभाग, शासन निर्णय क्रमांक सपस २०१७/प्रक्र १९८/ २४स, दिनांक २३ ऑक्टोबर, २०१७, दिनांक १६.४.२०१८ व दिनांक २०.४.२०१८ (२) महिला व बाल विकास विभाग, शासन निर्णय क्रमांक एबावि-२०१७/प्रक्र १३६/का-५, दिनांक ७ मे,२०१८.
(३) महिला व बाल विकास विभाग, शासन शुध्दीपत्रक क्रमांक एबावि-२०१७/प्रक्र १३६/ का-५, दिनांक ९ मे,२०१८.
(४) सहकार पणन व वस्त्रोद्योग विभाग, शासन निर्णय क्रमांक सपस-२०१७/प्रक्र.१९८/२४स, दिनांक १२ जून,२०१८.
प्रस्तावना : केंद्र पुरस्कृत पुरक पोषण आहार योजनेंतर्गत लाभार्थ्यांना वितरीत करावयाच्या खिचडी या आहाराकरीता राज्यातील ग्रामीण व नागरी भागातील अंगणवाडी केंद्रावर आवश्यक असणारी तुरडाळ ही राज्य शासनाने आधारभूत किंमत योजनेंतर्गत राज्यातील शेतकऱ्यांकडून खरेदी केलेल्या तूरीपासून महाराष्ट्र राज्य सहाकारी पणन महासंघ मर्या., मुंबई यांचे मार्फत भरडाई करुन विक्रीकरीता उपलब्ध करुन दिलेल्या तुरडाळीमधून खरेदी करण्यास उपरोक्त संदर्भीत शासन निर्णय क्रमांक १ नुसार मान्यता देण्यात येवून उपरोक्त संदर्भीत क्रमांक (२) व (३) नुसार क्रमांक १ च्या शासन निर्णयाबाबत शुध्दीपत्रक निर्गमीत करण्यात आले होते.
मंत्रीमंडळाच्या दिनांक २९ मे,२०१८ रोजी झालेल्या बैठकीत घेतलेल्या निर्णयानुसार सहकार, पणन व वस्त्रोद्योग विभागाने उपरोक्त संदर्भीत क्रमांक (४) नुसार निर्गमीत केलेल्या शासन निर्णयास अनुसरुन महिला व बाल विकास विभागाने याप्रकरणी उपरोक्त क्रमांक (१) नुसार निर्गमीत केलेल्या शासन निर्णयासंदर्भात खालीलप्रमाणे शुध्दीपत्रक निर्गमीत करण्यात येत आहे.
# Page 2
शासन शुध्दीपत्रक क्रमांकः एबावि-२०१७/प्र.क्र.१३६/का-५
शासन शुध्दीपत्रकः केंद्र पुरस्कृत पूरक पोषण आहार योजनेंतर्गत राज्यातील लाभार्थ्यांना वितरीत करावयाच्या खिचडीकरीता तुरडाळीची खरेदी ही राज्य शासनाने आधारभूत किंमत योजनेंतर्गत राज्यातील शेतक-यांकडून खरेदी केलेल्या तूरीपासून महाराष्ट्र राज्य सहाकारी पणन महासंघ मर्या., मुंबई यांचेमार्फत भरडाई करुन विक्रीकरीता उपलब्ध करुन दिलेल्या तुरडाळी संदर्भात सहकार, पणन व वस्त्रोद्योग विभागाने दिनांक १२ जून, २०१८ च्या शासन निर्णयाप्रमाणे प्रती किलोग्रॅम रु.५५/- याप्रमाणे खरेदी करण्यास मान्यता देण्यात येत आहे. (तूरडाळीच्या प्रती किलोग्रॅम रुपये ५५/- किंमतीमधील रु.५/- इतका खर्च हा प्रकल्पापासून अंगणवाडी केंद्रापर्यंत तूरडाळीची वाहूक करण्यासाठी देण्यात येईल).
२. यानुसार खरेदी केलेल्या तूरडाळीकरीता व्यवस्थापकीय संचालक, महाराष्ट्र राज्य सहकारी पणन महासंघ, मर्या. यांना प्रती किलोग्रॅम रु.५०/- या दराने देयकाची एकूण रक्कम अदा करावी.
तसेच रु.५५/- प्रती किलोग्रॅम इतक्या किंमतीमधून रु.५/- इतकी रक्कम वाहतूक खर्च म्हणून वळती करण्यास शासन मान्यता देत आहे.
# Page 3