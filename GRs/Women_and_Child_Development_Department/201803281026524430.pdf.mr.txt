# Page 1
संगोपन व संरक्षणाची गरज असलेल्या मुलांसाठी संस्था चालविणाऱ्या स्वयंसेवी संस्थांना सहाय्यक अनुदान वितरीत करण्याबाबत (२२३५३०४१)
महाराष्ट्र शासन
महिला व बाल विकास विभाग,
शासन निर्णय क्र. बीजीटी-२०१७/प्र.क्र.१०६/का-८,
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक २६ मार्च, २०१८.
वाचा : १) समक्रमांकाचा शासन निर्णय दि .१८.८.२०१७ २) महिला व बाल विकास विभाग, शासन निर्णय बालगृ- २०१८/प्र.क्र.१६/का-८, दि. २६.२.२०१८ प्रस्तावना : सन २०१७-१८ साठी निराश्रित अनाथ, बेघर इ. संगोपन व संरक्षणाची गरज असलेल्या मुलांसाठी संस्था चालविणा-या स्वयंसेवी संस्थांना सहाय्यक अनुदान देण्यासाठी (२२३५ ३०४१), ३१ सहाय्यक अनुदाने या लेखाशिर्षाखाली रु. ११९५.७० लक्ष निधी अर्थसंकल्पित केला असून सदर निधीपैकी संदर्भ क्र. १ दि. १८.८.२०१७ च्या परिपत्रकान्वये ७० टक्केच्या प्रमाणात रु.८३६.९९ लक्ष इतका निधी क्षेत्रीय स्तरावर उपलब्ध करण्यात आला आहे. संदर्भ क्र. २ च्या शासन निर्णयाअन्वये स्वयंसेवी संस्थांना देण्यात येणा-या सहायक अनुदानात एकूण प्रति प्रवेशित प्रति माह रू.२०००/- या प्रमाणे वाढ करण्यात आली असून सदर वाढ दि. ०१.०४.२०१७ पासून लागू करण्यात आली आहे. वित्त विभागाकडून सुधारित अंदाज २०१७-१८ प्रकाशित करण्यात आले असून त्यानुसार उपलब्ध होणारा उर्वरित निधी वितरीत करण्याची बाब शासनाच्या विचाराधीन होती. त्यानुसार शासन खालीलप्रमाणे निर्णय घेत आहे: शासन निर्णय : निराश्रित अनाथ,बेघर इ. संगोपन व संरक्षणाची गरज असलेल्या मुलांसाठी संस्था चालविणा-या स्वयंसेवी संस्थांना सहाय्यक अनुदान देण्यासाठी (२२३५३०४१), ३१ सहाय्यक अनुदाने या लेखाशिर्षाखाली सुधारित अंदाज २०१७-१८ च्या रू. १०७६.१३ लक्ष निधीच्या मर्यादेत उर्वरित रु.२३९.१४ लक्ष इतका निधी वितरीत करण्यास शासनाची मान्यता देण्यात येत आहे.
२. सदर प्रयोजनार्थ होणारा खर्च मागणी क्र.एक्स-१, २२३५, सामाजिक सुरक्षा व कल्याण, ०२, समाजकल्याण, १०२, बालकल्याण, (०२) स्वयंसेवी संस्थांना सहाय्यक अनुदान (०२) (०३) संगोपन व संरक्षणाची गरज असलेल्या मुलांसाठी संस्था चालविणाऱ्या स्वयंसेवी संस्थांना सहाय्यक अनुदान (२२३५-३०४१), ३१ सहाय्यक अनुदान (वेतनेत्तर) या लेखाशिर्षाखाली खर्च करण्यात यावा.
३. सन २०१७-१८ या आर्थिक वर्षात उक्त लेखाशिर्षांतर्गत उपलब्ध केलेला निधी संगोपन व संरक्षणाची गरज असलेल्या मुलांसाठी संस्था चालविणा-या स्वयंसेवी संस्थांना शासन निर्णय दि. २६.२.२०१८ च्या नुसार देय असलेल्या सहाय्यक अनुदान देण्यासाठी प्राधान्याने खर्च करणे व त्याबाबतचे उपयोगिता प्रमाणपत्र शासनास सादर करणे, याची दक्षता आयुक्त, महिला व बाल विकास,
पृष्ठ २ पैकी १
# Page 2
शासन निर्णय क्रमांक: बीजीटी-२०१७/प्र.क्र.१०६/का-८,
पुणे यांनी घ्यावी. तसेच वित्त विभागाच्या वेळोवेळी निर्गमित केलेल्या सूचनांचे आणि संदर्भाधीन परिपत्रकातील सर्व अटी/शर्तींचे पालन करावे.
४. याकरिता आयुक्त, महिला व बाल विकास आयुक्तालय, पुणे यांना नियंत्रक अधिकारी म्हणून घोषित करण्यात येत आहे.
५. वित्त विभागाच्या संदर्भाधीन परिपत्रकात नमुद तपासणी सूची व विभागास लागू होणा-या बाबींची पूर्तता होत असल्याने विभागाच्या स्तरावरून निधी वितरणास शासन मान्यता देण्यात येत आहे.