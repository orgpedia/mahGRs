# Page 1
"महिला व बाल सशक्तीकरण योजनेसाठी" जिल्हा वार्षिक योजना (सर्वसाधारण) अंतर्गत किमान ३% इतका निधी कायमस्वरुपी उपलब्ध करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- संकीर्ण-२०२०/प्र.क्र.१३१/का-०२
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- २८ मार्च, २०२२.
संदर्भ :
महिला व बाल विकास विभाग, शासन निर्णय क्र.संकीर्ण-२०२०/प्र.क्र.१३१/का-२, दि.३१.१.२०२२.
शासन निर्णय : :
"महिला व बाल सशक्तीकरण योजनेसाठी" जिल्हा वार्षिक योजना (सर्वसाधारण) अंतर्गत किमान ३% इतका निधी कायमस्वरुपी महिला व बाल विकास विभागास उपलब्ध करणेबाबतचा संदर्भाधीन शासन निर्णय दि.३१.१.२०२२ रोजी निर्गमित करण्यात आला आहे. सदर शासन निर्णयात महिला व बाल विकास भवन तसेच सदर निधी अंतर्गत येणाऱ्या सर्व बांधकामांसाठी सार्वजनिक बांधकाम विभाग ही एकच यंत्रणा निश्चित करण्यात आली होती. तथापि, महिला व बाल विकास भवन तसेच सदर निधी अंतर्गत येणाऱ्या सर्व बांधकामांसाठी
सार्वजनिक बांधकाम विभागाबरोबरच जिल्हा परिषदेस देखील यंत्रणा म्हणून या शासन निर्णयान्वये मान्यता देण्यात येत आहे. सार्वजनिक बांधकाम विभाग व जिल्हा परिषद यापैकी यंत्रणा निवडीचे स्वातंत्र्य जिल्हा नियोजन समितीस राहील.
# Page 2