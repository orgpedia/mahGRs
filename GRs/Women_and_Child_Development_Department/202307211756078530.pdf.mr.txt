# Page 1
राज्यातील आदिवासी क्षेत्रातील कुपोषण कमी करण्याबाबत आढावा घेण्यासाठी व उपाययोजना सुचविण्यासाठी स्थापित केलेल्या कृती दलाबाबत
महाराष्ट्र शासन
महिला व बाल विकास विभाग
शासन निर्णय क्रमांक :- एबावि - २०२३/प्र.क्र.६८/का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : -२१ जुलै,२०२३
संदर्भ :- महिला व बाल विकास विभाग, शा.नि. क्र.एबावि-२०२३/प्र.क्र.६८/का.५, दि.२०.०६.२०२३.
प्रस्तावना: राज्यातील आदिवासी क्षेत्रातील कुपोषणाच्या प्रकरणाच्या कारणांचा आढावा घेण्यासाठी तसेच सदर प्रकरणांवर विशेष लक्ष देण्यासाठी मा. श्री. दिपक सावंत, माजी मंत्री (सार्वजनिक आरोग्य व कुटुंब कल्याण) यांचे अध्यक्षतेखाली संदर्भाधीन शासन निर्णयान्वये कृती दलाची (Task Force) स्थापना करण्यात आली होती. सदर शासन निर्णयामध्ये सदस्यांची नियुक्ती / सुधारणा करण्याची बाब शासनाच्या विचाराधीन होती.
शासन निर्णयः संदर्भाधीन शासन निर्णयान्वये स्थापन केलेल्या कृती दलामध्ये (Task Force) श्रीमती सुजाता सौनिक, अपर मुख्य सचिव (गृह) यांची सदस्य म्हणून नियुक्ती करण्यात येत आहे.
तसेच, संदर्भाधीन शासन निर्णयान्वये स्थापन केलेल्या कृती दलामध्ये (Task Force) डॉ. मृदुला फडके, वरीष्ठ सल्लागार, युनिसेफ व डॉ. सिमॉन इराणी, Senior Consultant, Pediatrics, वाडिया चिल्ड्रेन हॉस्पीटल, मुंबई यांची सदस्य म्हणून केलेली नियुक्ती त्यांच्या विनंतीनुसार या शासन निर्णयान्वये रद्द करण्यात येत असून त्यांच्या ऐवजी आरोग्य किंवा पोषण या विषयातील तज्ञ व्यक्तीचा निमंत्रित सदस्य म्हणून समावेश करण्यात येत आहे. बैठकीच्या वेळी आवश्यकतेनुसार संचालक, आरोग्य सेवा, पुणे तथा सदस्य सचिव हे संबंधित तज्ञ सदस्यांना निमंत्रित करतील.
# Page 2