# Page 1
महिला आर्थिक विकास महामंडळ, मुंबई च्या उपाध्यक्षपदी नियुक्ती करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-माविम-२०१९/प्र.क्र.८३/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख - १६ सप्टेंबर, २०१९.
वाचा :-महिला व बाल विकास विभाग, शासन निर्णय क्र. माविम-२०१९/प्र.क्र.५७/का-१०, दि.२६ ऑगस्ट, २०१९.
प्रस्तावना : महिला आर्थिक विकास महामंडळाची स्थापना कंपनी अधिनियम, १९५६ अंतर्गत दि.२४ फेब्रुवारी, १९७५ रोजी करण्यात आलेली आहे. महिलांच्या सर्वांगीण विकासाचे महत्त्व व महामंडळाची या कामातील तज्ञता ध्यानी घेऊन शासन निर्णय क्र.माविम-२००१/प्र.क्र.१०/का-१०, दि. २० जानेवारी, २००३ अन्वये महामंडळाला महिला विकासाची राज्यस्तरीय "शिखर संस्था" म्हणून घोषित करण्यात आलेले आहे. महामंडळाच्या संस्थापन समयलेख आणि संस्थापन नियमातील नियम ६६ (१) मधील तरतुदीनुसार महामंडळाच्या सदस्य यांची संदर्भाधीन दि. २६ ऑगस्ट, २०१९ रोजीच्या शासन निर्णयान्वये नियुक्ती करण्यात आली आहे. महामंडळाच्या संस्थापन समयलेख आणि संस्थापन नियमातील नियम ८५ (१) मधील तरतुदीनुसार महामंडळाच्या उपाध्यक्ष यांची नेमणूक करणे शासनाच्या विचाराधीन होते.
शासन निर्णय : सदर शासन निर्णयान्वये महिला आर्थिक विकास महामंडळाच्या सदस्यपदी नियुक्ती करण्यात आलेल्या सौ.चित्रा वाघ, मुंबई यांची महिला आर्थिक विकास महामंडळाच्या उपाध्यक्षपदी नियुक्ती करण्यात येत आहे.
२. सदर नियुक्ती संदर्भाधीन दि. २६ ऑगस्ट, २०१९ रोजीच्या शासन निर्णयापासून तीन वर्षे किंवा शासनाचे पुढील आदेश होईपर्यंत यापैकी जे आधी घडेल तोपर्यंत राहील.
# Page 2