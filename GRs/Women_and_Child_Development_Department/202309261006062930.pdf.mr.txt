# Page 1
पोषण अभियान हा केंद्र पुरस्कृत कार्यक्रम केंद्र शासनाने पोषण २.० अंतर्गत दिलेल्या मार्गदर्शक सूचनांनुसार तसेच केंद्र व राज्य ६० : ४० या सुधारित प्रमाणानुसार राज्यात राबविण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२३/प्र.क्र.१७०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २६ सप्टेंबर, २०२३
संदर्भ :- १) महिला व बाल विकास विभाग, शा. नि. क्र. एबावि-२०१८/प्र.क्र. २७/का.६, दिनांक ११.०७.२०१८
२) केंद्र शासनाचे पत्र क्र. ११/४/२०२१-CD-I (e-९५७०६), दि. ०१.०८.२०२२ व त्यासोबतच्या सक्षम अंगणवाडी व पोषण २.० बाबतच्या मार्गदर्शक सूचना ३) केंद्र शासनाने पत्र क्र.PA/२७५/२०२२-CPMU (e-१०१८५७), दि. २१.११.२०२२.
प्रस्तावना :
केंद्र पुरस्कृत पोषण अभियान या कार्यक्रमाची राज्यात अंमलबजावणी करण्याबाबत मा.
मंत्रीमंडळाने दिनांक ५ जून, २०१८ रोजीच्या बैठकीमध्ये घेतलेल्या निर्णयाच्या अनुषंगाने शासन निर्णय
महिला व बाल विकास विभाग दिनांक ११ जुलै, २०१८ अन्वये सदर अभियानाची राज्यात
अंमलबजावणी करण्यास मान्यता देण्यात आली आहे. त्यानुषंगाने राज्यात पोषण अभियान हा कार्यक्रम
रावविण्यात येत होता. पोषण अभियान या कार्यक्रमाद्वारे ० ते ६ वर्षे बालकांमध्ये खुजे / बुटकेपणाचे
प्रमाण कमी करणे, बालकांमध्ये कुपोषणाचे व रक्तक्षयाचे प्रमाण कमी करणे, किशोरवयीन मुली व
महिलांमधील रक्तक्षयाचे प्रमाण कमी करणे, जन्मत: कमी वजन असलेल्या बालकांचे प्रमाण कमी
करणे इत्यादी उद्दिष्टे निश्चित करण्यात आली आहेत.
पोषण अभियानांतर्गत ठरविण्यात आलेली उद्दिष्टे साध्य करण्याकरीता केंद्र शासनाने
प्रशासकीय मार्गदर्शक सुचना निर्गमित केल्या होत्या. त्यामध्ये Information Computer Technology enabled Real Time Monitoring of scheme (ICT -RTM) या उपक्रमाअंतर्गत अंगणवाडी सेविकांना
मोबाईल फोन व सिम कार्ड उपलब्ध करुन देणे, लाभार्थ्यांकरिता वाढ / विकास निरीक्षण साधने
(Growth Monitoring Device) अंगणवाडी केंद्रांना उपलब्ध करुन देणे, प्रशिक्षण व क्षमता बांधणी
करणे, अंगणवाडी केंद्रात Community Based Events (समुदाय विकास कार्यक्रम), जाहिरात
# Page 2
शासन निर्णय क्रमांकः एबावि-२०२३/प्र.क्र.१७०/का.६
जनजागृती प्रसिध्दी (IEC-Information, Education and Communication) व जन आंदोलन उपक्रम
राबविणे, तांत्रिक / अतांत्रिक मनुष्यबळ नियुक्त करणे इत्यादीचा समावेश होता.
पोषण अभियान या कार्यक्रमाची अंमलबजावणी करण्याकरीता केंद्र व राज्य हिश्याचे प्रमाण
८०:२० असे होते. त्यानुषंगाने उपरोक्त नमूद विविध उपक्रमाची वेळोवेळी अंमलबजावणी करण्यात
आली. दरम्यान, केंद्र शासनाने एकात्मिक बाल विकास सेवा योजनेच्या प्रभावी अंमलबजावणीकरीता
सदर योजनेअंतर्गत राबविण्यात येणाऱ्या विविध कार्यक्रमाचा सक्षम अंगणवाडी व पोषण २.० या मध्ये
समावेश करुन याबाबत दि. १.८.२०२२ रोजी मार्गदर्शक सुचना निर्गमित केल्या आहेत. केंद्र शासनाने
दि.२१.११.२०२२ रोजीच्या आदेशान्वये पोषण अभियानाकरीता केंद्र व राज्य हिश्याच्या ८० : २० या
प्रमाणात बदल करुन ६०:४० असे प्रमाण विहीत केले आहे. त्यानुषंगाने केंद्र पुरस्कृत पोषण अभियान
हा कार्यक्रम केंद्र शासनाने पोषण २.० अंतर्गत दिलेल्या मार्गदर्शक सूचनांनुसार तसेच सुधारित केंद्र
हिस्सा ६० % व राज्य हिस्सा ४०% या प्रमाणात राबविण्यास मान्यता देण्याची बाब शासनाच्या
विचाराधीन होती.
शासन निर्णय :
सन २०१८-१९ या आर्थिक वर्षापासून राज्यात राबविण्यात येणारा पोषण अभियान हा केंद्र
पुरस्कृत कार्यक्रम केंद्र शासनाने पोषण २.० अंतर्गत दिलेल्या मार्गदर्शक सूचनांनुसार तसेच केंद्र हिस्सा
६० टक्के व राज्य हिस्सा ४० टक्के या प्रमाणात राज्यात राबविण्यास शासन मान्यता देण्यात येत आहे.
२. पोषण अभियान या कार्यक्रमाची सुधारित निकषांप्रमाणे अंमलबजावणी करण्याच्या अनुषंगाने
विविध उपक्रम/घटक याबाबतचा तपशील या शासन निर्णयासोबतच्या विवरणपत्रामध्ये नमूद करण्यात
आला आहे. त्यानुषंगाने केंद्र शासनाने संदर्भाधीन क्रमांक-२ येथील मार्गदर्शक सुचना विचारात घेऊन
पोषण अभियान हा कार्यक्रम राबविण्यात यावा.
३. पोषण अभियान या कार्यक्रमाच्या अंमलबजावणीकरिता राज्य, जिल्हा व गट स्तरावरील
अभिसरणाकरिता तसेच इतर अनुषंगिक बाबींकरिता संदर्भाधीन क्रमांक-१ येथील शासन निर्णयातील
तरतुदी विचारात घेऊन कार्यवाही करण्यात यावी.
४. पोषण अभियान या कार्यक्रमांतर्गत खरेदी करण्यात येणारे विविध साहित्य तसेच उपलब्ध
करावयाचे मनुष्यबळ याबाबत प्रचलित नियमांप्रमाणे सक्षम अधिकाऱ्याची मान्यता घेऊन विहित
कार्यपद्धतीचे पालन करुन कार्यवाही करण्याची दक्षता आयुक्त, एकात्मिक बाल विकास सेवा योजना,
नवी मुंबई यांनी घ्यावी.
पृष्ठ ८ पैकी २
# Page 3
शासन निर्णय क्रमांकः एबावि-२०२३/प्र.क्र.१७०/का.६
५. पोषण अभियान या कार्यक्रमाच्या अंमलबजावणीकरिता बदललेल्या केंद्र व राज्य हिश्याच्या
६०:४० या प्रमाणानुसार येणारा खर्च मागणी क्रमांक एक्स-१, २२३६-पोषण आहार, ०२-पोषण अन्न व
पेये यांचे वितरण, १०१-विशेष पोषण आहार कार्यक्रम, (११) राष्ट्रीय पोषण अभियान, (११)(०१) पोषण
अभियान (केंद्र हिस्सा ६० टक्के) (कार्यक्रम) २२३६२०८४ व २२३६-पोषण आहार, ०२-पोषण अन्न व पेये
यांचे वितरण, १०१-विशेष पोषण आहार कार्यक्रम, (११) राष्ट्रीय पोषण अभियान, (११) (०२) पोषण
अभियान (राज्य हिस्सा ४० टक्के) (कार्यक्रम) २२३६२०९३ या लेखाशीर्षाखाली अर्थसंकल्पित करण्यात
येणाऱ्या तरतुदीमधून भागविण्यात यावा.
६. सदर शासन निर्णय मा. मंत्रीमंडळाच्या दिनांक १८ ऑगस्ट, २०२३ रोजी झालेल्या बैठकीतील निर्णयानुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8