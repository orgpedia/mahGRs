# Page 1
केंद्र पुरस्कृत “मिशन शक्ती" या योजनेतील “सामर्थ्य” या उपयोजनेतंर्गत “सखी निवास" (Sakhi Niwas) ही घटक योजना राबविण्यास मान्यता देण्याबाबत..
महाराष्ट्र शासन
महिला व बाल विकास विभाग
शासन निर्णय क्रमांक- सखीनि २०२२/प्र.क्र. २९८/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक -१२ मे, २०२३.
वाचा : १) सह सचिव, केंद्रीय महिला व बाल विकास मंत्रालय, नवी दिल्ली यांचे अ.शा.पत्र क्र.WW २३/१/२०२१-WW Dated: १४th July, २०२२,
२) शासन निर्णय, महिला व बाल विकास विभाग क्र. संकीर्ण-२०२०/प्र.क्र.९०/कार्या-२, दि.२३.०८.२०२१, ३) आयुक्त, महिला व बाल विकास, महाराष्ट्र राज्य, पुणे यांचे पत्र क्रमांक मबाविआ/मवि / सखी निवास/का-६/२०२२-२३/६३२७, दिनांक ०३.११.२०२२, ४) शासन परिपत्रक, महिला व बाल विकास विभाग क्र. संकीर्ण-२०२२/प्र.क्र.३०७/कार्या-२, दि.०३.०१.२०२३.
प्रस्तावना: देशाच्या सामाजिक-आर्थिक प्रगतीशील बदलांमुळे शहरी भागात नोकरी करिता अनेक महिला त्यांचे घर सोडून राहत आहेत. अशा नोकरी करणाऱ्या एकल महिला, अविवाहित, विधवा, घटस्फोटीत, विभक्त, पती बाहेरगावी असलेल्या महिलांना नोकरीच्या ठिकाणी सुरक्षित आणि सोयीस्कर पद्धतीने निवासाच्या व्यवस्थेकरिता राज्य शासनामार्फत “नोकरी करणाऱ्या महिलांचे वसतिगृह” ही योजना सुरु आहे. केंद्र शासनाच्या दि. १४.७.२०२२ मार्गदर्शक सुचनांनुसार “मिशन शक्ती” अंतर्गत “संबल” आणि “सामर्थ्य” या दोन उपयोजना राबविण्यात येत आहेत. सदर योजनेतील “सामर्थ्य” या उपयोजनेत नोकरी करणाऱ्या महिलांकरीता “सखी निवास” या घटक योजनेचा समावेश आहे.
केंद्र शासनाच्या दि.२२.११.२०१७ च्या मार्गदर्शक सुचनास अनुसरुन शासन निर्णय दि.२३.०८.२०२१ अन्वये केंद्र:राज्य:स्वयंसेवी संस्था यामध्ये अनुक्रमे ६०:१५:२५ या हिस्स्याच्या प्रमाणात मान्यता देण्यात आलेल्या ५० वसतिगृहांसाठी स्वयंसेवी संस्थांचा प्रतिसाद मिळत नसल्याने सदर ५० वसतिगृहांचे समायोजन “मिशन शक्ती” अतंर्गत "सखी निवास” योजनेत करुन त्यांना प्रशासकीय खर्च, इमारत भाडे, पाळणा व्यवस्थापन याकरिता केंद्र: राज्य यांच्या अनुक्रमे ६० : ४० या हिस्स्याच्या प्रमाणात मान्यता देण्याची बाब शासनाच्या विचाराधीन होती.
शासन निर्णय: केंद्र पुरस्कृत “मिशन शक्ती” या योजनेच्या मार्गदर्शक सुचनांनुसार “सामर्थ्य” या उपयोजनेतील “सखी निवास” ही घटक योजना राज्यात राबविण्यास या शासन निर्णयाव्दारे खालील प्रमाणे मान्यता देण्यात येत आहे:
# Page 2
शासन निर्णय क्रमांकः सखीनि २०२२/प्र.क्र. २९८/कार्या-२
१. सद्य:स्थितीत सुरु असलेली “नोकरी करणाऱ्या महिलांचे वसतिगृह” ही योजना केंद्र शासनाच्या “मिशन शक्ती” अंतर्गत “सामर्थ्य” या उपयोजनेंतर्गत “सखी निवास” या नावाने राबविण्यास मान्यता देण्यात येत आहे.
२. शासन निर्णय, दि.२३.०८.२०२१ अन्वये केंद्र:राज्य:स्वयंसेवी संस्था यामध्ये अनुक्रमे ६०:१५:२५ या प्रमाणात योजना राबविण्यासाठी नोकरी करणाऱ्या महिलांच्या ५० वसतिगृहांना मान्यता दिलेल्या योजनेस स्वयंसेवी संस्थांचा प्रतिसाद मिळत नसल्याने सदर ५० वसतिगृहांचे समायोजन “मिशन शक्ती” अंतर्गत “सखी निवास” मध्ये करुन त्यांना प्रशासकीय खर्च, इमारत भाडे, पाळणा व्यवस्थापन याकरिता केंद्र:राज्य यांच्या अनुक्रमे ६०:४० या हिस्स्याच्या प्रमाणात योजना राबविण्यास मान्यता देण्यात येत आहे.
३. सदर “सखी निवास” या घटक योजनेच्या अंमलबजावणीसाठी केंद्र:राज्य यांच्या अनुक्रमे ६०:४० या हिस्स्याच्या प्रमाणानुसार राज्य हिश्श्यापोटी एकूण रु.३,०९,७२,०००/- इतक्या वार्षिक दायित्वास मान्यता देण्यात येत आहे.
२. शासन निर्णय, महिला व बाल विकास विभाग क्र.संकीर्ण-२०२०/प्र.क्र.९०/कार्या-२, दि.२३.०८.२०२१ हा या शासन निर्णयान्वये अधिक्रमित करण्यात येत आहे.
३. केंद्र शासनाच्या दि. १४.७.२०२२ च्या मार्गदर्शक सुचनांनुसार “मिशन शक्ती” योजनेतील “सामर्थ्य” या उपयोजनेतील “सखी निवास” या घटक योजनेचे स्वरूप खालीलप्रमाणे राहील :
१. केंद्र शासनाच्या दि.२२.११.२०१७ च्या मार्गदर्शक सुचनानुसार शासन निर्णय दि.
२३.०८.२०२१ अन्वये केंद्र:राज्य: स्वयंसेवी संस्था यामध्ये अनुक्रमे ६०:१५:२५ या हिस्स्याच्या प्रमाणात योजना राबविण्यास मान्यता दिलेल्या मुंबई उपनगर जिल्हा-६, मुंबई शहर जिल्हा ४, ठाणे जिल्हा - ४, पुणे जिल्हा - ४ व राज्यातील उर्वरित ३२ जिल्ह्यांकरिता प्रत्येकी एक याप्रमाणे ५० वसतिगृहांचे समायोजन “मिशन शक्ती” अतंर्गत “सखी निवास” या योजनेत करुन त्यांना प्रशासकीय खर्च, इमारत भाडे, पाळणा व्यवस्थापन याकरीता केंद्र: राज्य यांच्या अनुक्रमे ६० : ४० या हिस्स्याच्या प्रमाणात समायोजन करण्यात येत आहे.
२. प्रस्तुत योजनेकरिता केंद्र:राज्य हिस्सा ६०:४० टक्के या प्रमाणे राहील.
३. “सखी निवास” वसतिगृहातील प्रवेक्षित कोणतीही महिला (एकल, विधवा, घटस्फोटीत, अविवाहीत, विवाहीत, प्रशिक्षणार्थी) यांचे पती किंवा कुटूंबातील जवळचे सदस्य त्या शहरात वास्तव्यास नसतील.
४. समाजातील वंचित घटकातील महिलांना प्राधान्य दिले जाईल. निवासाची कमतरता असल्यास दिव्यांग लाभार्थ्यांना विशेष प्राधान्य दिले जाईल.
५. “सखी निवास” या योजनेअंतर्गत महानगरामध्ये (Metropolitan City) एकूण रु.५०,०००/ पर्यंत व इतर शहरासाठी रु.३५,०००/- पर्यंत इतके मासिक उत्पन्न असणा-या महिलांना प्रवेश देण्यात येईल.
पृष्ठ ८ पैकी २
# Page 3
शासन निर्णय क्रमांकः सखीनि २०२२/प्र.क्र.२९८/कार्या-२ ६. आधीपासून वसतिगृहात राहणाऱ्या कोणत्याही नोकरदार महिलेचे उत्पन्न विहित मर्यादेपेक्षा जास्त असेल, तेव्हा तिला उत्पन्नाची मर्यादा ओलांडल्यानंतर सहा महिन्यांच्या आत वसतिगृह सोडणे आवश्यक राहील.
७. “सखी निवास” वसतिगृहामध्ये नोकरी करणाऱ्या महिला तसेच, नोकरीसाठीचे प्रशिक्षण घेणाऱ्या महिलांना प्रवेश देण्यात येईल. प्रशिक्षण घेणाऱ्या महिलांची संख्या वसतिगृहाच्या क्षमतेच्या ३०% पेक्षा अधिक असणार नाही. स्थानिक गरजेनुसार आणि निवासाच्या उपलब्धतेच्या अधीन राहून जिल्हा दंडाधिकारी किंवा इतर कोणत्याही अधिकृत अधिकाऱ्याव्दारे उत्पन्नाची मर्यादा शिथील केली जाऊ शकते.
८. “सखी निवास” मधील नोकरी करणाऱ्या प्रवेशितांना सिंगल बेडरूमकरिता एकूण मासिक पगाराच्या १५%, डबल बेडरूमसाठी प्रत्येकी १०% व डॉरमेट्रीसाठी प्रत्येकी ७.५% यापेक्षा अधिक भाडे आकारण्यात येणार नाही.
९. नोकरीसाठी प्रशिक्षण घेत असलेल्या महिलांचे भाडे त्या सुविधेत राहणाऱ्या कोणत्याही नोकरी करणाऱ्या महिलांकडून आकारण्यात येणाऱ्या सर्वात कमी भाडयापेक्षा जास्त नसावे. अशा प्रशिक्षणार्थींचे भाडे प्रशिक्षण प्रायोजित करणाऱ्या संस्था/संस्थेकडून आकारले जाऊ शकते आणि ते शक्य नसेल तर ते प्रशिक्षणार्थी महिलेकडून घेतले जाईल.
१०. वसतिगृहाच्या भाड्यात मेसचा वापर आणि वॉशिंग मशीनसारख्या इतर सुविधांचा समावेश नाही. त्यासाठी प्रवेशितांकडून शुल्क आकारले जाईल.
११. लहान मुलांसह असलेल्या महिलांना शक्यतोवर डॉरमेट्रीऐवजी एकल / दुहेरी बेडरूममध्ये सामावून घेतले जाईल.
१२. “सखी निवास" मधील डे-केअर / पाळणाघर मध्ये जागा उपलब्ध असल्यास आसपासच्या परिसरात राहणाऱ्या इतर नोकरी करणाऱ्या महिलांच्या मुलांसाठीही प्रवेश देण्यात येईल. डे केअर सेंटर मधील मुलांसाठी आकारले जाणारे शुल्क त्यांच्या आईच्या मानधनाच्या ५% किंवा प्रत्यक्षात होणारा खर्च यापैकी जे कमी असेल त्यापेक्षा जास्त नसावे.
१३. लाभार्थी महिलेला १८ वर्ष वयापर्यंतची मुलगी किंवा १२ वर्षापर्यंतचा मुलगा असल्यास त्यांच्या निवासाची व्यवस्था त्यांच्या आईसोबत करण्यात येईल. तसेच, अशा महिलांच्या मुलांसाठी डे केअर सेंटरची सुविधा उपलब्ध करून देणे आवश्यक राहील.
१४. कोणत्याही नोकरी करणाऱ्या महिलेला वसतिगृहात तीन वर्षांहून अधिक काळ राहण्याची परवानगी नाही. अपवादात्मक परिस्थितीत, जिल्हा प्रशासन लेखी कारणासह नोकरी करणाऱ्या महिलांना तीन वर्षांच्या कालावधीनंतर वसतिगृहात राहण्याची परवानगी देऊ शकते, या अटीच्या अधीन राहून, मुदतवाढीचा कालावधी एका वेळी एक वर्षांपेक्षा जास्त नसावा. मात्र, कोणताही परिस्थितीत महिलेचा “सखी निवास” मधील वास्तव्याचा एकूण कालावधी हा पाच वर्षांपेक्षा जास्त असणार नाही.
१५. “सखी निवास” ही घटक योजना राबविण्यासाठी केंद्र : राज्य हिस्सा ६०:४० टक्के नुसार खालीलप्रमाणे तरतूद उपलब्ध करुन दिली जाईल: १) “सखी निवास” ही योजना राबविण्यास इच्छूक संस्थेला त्यांच्या इमारत भाड्याकरीता वार्षिक निधी,
पृष्ठ ८ पैकी ३
# Page 4
शासन निर्णय क्रमांकः सखीनि २०२२/प्र.क्र. २९८/कार्या-२
२) “सखी निवास” वसतिगृहाकरीता व्यवस्थापन निधी, ३) “सखी निवास” वसतिगृहामधील पाळणाघर चालवण्याकरीता निधी.
१६. उपरोक्त तरतुदी तसेच, केंद्र शासनाच्या मार्गदर्शक सूचनांमध्ये नमूद असलेल्या इतर तरतुदी “सखी निवास” या घटक योजनेस लागू राहतील.
४. खाली नमूद केलेल्या प्रकारच्या संस्था/एजन्सीज योजनेसाठी पात्र असतील : १) महिला विकास महामंडळांसह राज्य सरकारी एजन्सी, महिला वित्त प्राधिकरण इत्यादी, २) महानगर पालिका आणि कटक मंडळे, ३) पंचायत राज संस्था, ४) स्वंय सहायत्ता बचत गट, ५) मान्यताप्राप्त महाविद्यालये / विद्यापीठे, ६) महिला कल्याण/ सामाजिक कल्याण / महिलांचे शिक्षण या क्षेत्रात काम करणाऱ्या संस्था, ज्या संस्था नोंदणी अधिनियम १८६० किंवा त्या त्या वेळी अस्तित्वात असलेल्या राज्य अधिनियम, सार्वजनिक धर्मदाय विश्वस्त संस्था अधिनियम, सहकारी संस्था अधिनियम अंतर्गत नोंदणीकृत असतील आणि अशा संस्थांनी खालील निकष पूर्ण केलेले असतील:
क) राज्य शासनाच्या महिलांसंबंधीत योजना / अधिनियम राबविण्याचा अनुभव असावा किंवा सबंधित संस्थेस कमीत कमी ३ वर्षाचा अनुभव असावा. तसेच, त्यांचे कामकाज समाधानकारक असल्याबाबत शासनाचा अहवाल असावा.
ख) संबंधित संस्थेचे स्वतंत्र घटनापत्रक असावे. त्यात संचालक मंडळाचे अधिकार, कर्तव्य व जबाबदाऱ्या स्पष्टपणे परिभाषित केलेल्या असाव्यात.
ग) सदर योजनेअंतर्गत अनुदान मिळण्यास पात्र होण्यासाठी संबंधित संस्थेला अनुदानासाठी अर्ज दाखल करण्याच्या दिनांकाच्या आधी तीन वर्षाचा महिला कल्याण /सामाजिक क्षेत्र / महिला शिक्षण या क्षेत्रातील अनुभव असावा.
घ) संस्थेची आर्थिक परिस्थिती चांगली असावी आणि संस्थेकडे सदर प्रकल्प व्यवस्थापन करण्यासाठी सुविधा, स्रोत आणि अनुभवी कर्मचारी वर्ग असावा.
ङ) मुख्य प्रवेशद्वारावर, आतिल प्रवेश द्वारावर आणि वसतिगृहाच्या परिसरामध्ये CCTV कॅमेरे असावेत. तसेच, त्याचे चित्रीकरण जतन करुन ठेवण्यात यावे.
च) संस्थेमध्ये वसतिगृहातील महिलांसोबत असलेल्या बालकांसाठी “पाळणाघर” असावे.
छ) प्रवेशाचे औपचारिक नियम, नियमावली, बालकांसाठी डे-केअर सेंटरमध्ये प्रवेशपध्दती, वसतिगृह व्यवस्थापनाची सविस्तर माहिती, प्रवेशाची कार्यपध्दती, भाडे व इतर अधिभार हे स्पष्टपणे निश्चित करुन दर्शनी भागात लावण्यात यावे.
ज) कॉन्फेडरेशन ऑफ इंडियन इंडस्ट्री (CII), भारतीय वाणिज्य आणि उद्योग मंडळ (ASSOCHAM), भारतीय वाणिज्य एवं उद्योग महासंघ (FICCI) इत्यादीसारख्या कॉर्पोरेट संघटनासाठी त्याच्या महिला कर्मचाऱ्यांव्यतिरिक्त इतर काम करणाऱ्या महिलांना देखील या योजने अंतर्गत वसतिगृहात प्रवेश देणे बंधनकारक राहील.
पृष्ठ ८ पैकी ४
# Page 5
शासन निर्णय क्रमांकः सखीनि २०२२/प्र.क्र.२९८/कार्या-२
७) सदर योजनेच्या निकषांनुसार ज्या संस्था प्रकल्प चालविण्यास सक्षम आहेत, अशा संस्थांकडे सदर वसतिगृह चालविण्यास देण्यात येईल.
५. योजनेचा कालावधी: सदर योजनेचा कालावधी हा १५ व्या वित्त आयोगाचा कालावधी म्हणजे सन २०२५-२६ या आर्थिक वर्षांपर्यंत असणार आहे.
६. योजनांची अंमलबजावणी स्तर:
---------------------------------------------------------------------
| राज्य स्तर:- आयुक्त, महिला व बाल विकास, पुणे, |
| जिल्हा स्तर:- संबंधित जिल्ह्यांचे जिल्हा महिला व बाल विकास अधिकारी. |
---------------------------------------------------------------------
७. योजनेचे व्यवस्थापन, संनियंत्रण व देखरेख समिती: अ) राज्यस्तरीय समिती: केंद्र शासनाच्या मार्गदर्शक सूचनानुसार सदर घटक योजनेच्या अंमलबजावणीसाठी मा. मुख्य सचिव यांच्या अध्यक्षतेखाली “राज्यस्तरीय समिती” स्थापन करण्यात येईल.
ब) जिल्हास्तरीय संनियंत्रण समिती: सदर योजनेची जिल्हा स्तरावर संपूर्ण अंमलबजावणी जिल्हा दंडाधिकारी/जिल्हाधिकारी यांच्या अध्यक्षतेखालील समितीद्वारे केली जाईल. या समितीसंबंधीचे सर्व कामकाज जिल्हा महिला व बाल विकास अधिकारी कार्यालयाकडून केले जाईल. सदर समितीची रचना खालील प्रमाणे राहील:
------------------------------------------------------------------------------------------------------------------------------
| अ.क्र. | पदनाम | पद |
| १ | जिल्हाधिकारी | अध्यक्ष |
| २ | पोलीस अधिक्षक | सदस्य |
| ३ | कार्यकारी अभियंता, सार्वजनिक बांधकाम विभाग | सदस्य |
| ४ | जिल्हा शल्यचिकित्सक | सदस्य |
| ५ | जिल्हा शिक्षणाधिकारी | सदस्य |
| ६ | जिल्हा विधी सेवा प्राधिकरण, मुंबई यांचे प्रतिनिधी | सदस्य |
| ७ | स्वयंसेवी संस्थेचा एक प्रतिनिधी (ज्याचा सुरु असलेल्या महिला वसतिगृहे किंवा प्रस्तावित वसतिगृहाशी काहीही संबंध नसावा) | सदस्य |
| ८ | जिल्हा महिला व बाल विकास अधिकारी | सदस्य सचिव |
| या समितीमध्ये कमीत कमी दोन महिला प्रतिनिधी असाव्यात. |
------------------------------------------------------------------------------------------------------------------------------
सदर समिती योजनेच्या विविध घटकांतर्गत जिल्हा, गट आणि ग्राम पंचायत नगरपालिका प्रभागांसाठी वार्षिक कृती आराखडा तयार करेल. समितीची प्रत्येक तिमाहीत किमान एकदा बैठक घेण्यात येईल.
क) वसतिगृह व्यवस्थापन समिती (Hostel Management Committee):
पृष्ठ ८ पैकी ५
# Page 6
शासन निर्णय क्रमांकः सखीनि २०२२/प्र.क्र. २९८/कार्या-२
वसतिगृहाचे दैनंदिन निरीक्षण आणि व्यवस्थापन वसतिगृह व्यवस्थापन समितीकडून (HMC) करण्यात येईल. वसतिगृह व्यवस्थापन समिती वसतिगृहाचा तिमाही अहवाल जिल्हा व्यवस्थापन समितीस सादर करेल. वसतिगृह व्यवस्थापन समिती किमान दर महिन्याला एक किंवा आवश्यकतेनुसार बैठक घेईल.
वसतिगृह व्यवस्थापन समितीची रचना खालील प्रमाणे राहील:
----------------------------------------------------------------------
| अ.क्र. | पदनाम | पद |
| १ | जिल्हा महिला व बाल विकास अधिकारी | अध्यक्ष |
| २ | जिल्हा शल्यचिकित्सक यांचे प्रतिनिधी | सदस्य |
| ३ | जिल्हा शिक्षणाधिकारी यांचे प्रतिनिधी | सदस्य |
| ४ | परिविक्षा अधिकारी | सदस्य |
| ५ | संरक्षण अधिकारी | सदस्य |
| ६ | दोन वरिष्ठ प्रवेशित | सदस्य |
| ७ | प्रतिष्ठित महिला समाजसेवक / सामाजिक संस्थेचा महिला प्रतिनिधी | सदस्य |
| ८ | “सखी निवास” व्यवस्थापक | सदस्य सचिव |
----------------------------------------------------------------------
सदर योजनेच्या प्रभावी अंमलबजावणीसाठी केंद्र/राज्य शासनाकडून आवश्यक उपाययोजना करण्यात येतील. तसेच, त्रयस्थ पथकाकडून तपासणी करण्यात येईल. राज्य शासनाकडून आवश्यकतेनुसार मुल्यमापन / निरीक्षण करण्यात येईल. समितीची प्रत्येक तिमाहीत किमान एकदा बैठक घेण्यात येईल.
८. मनुष्यबळ: “सखी निवास” या घटक योजनेंतर्गत काम करण्यासाठी कायमस्वरुपी कोणतीही पदे निर्माण करण्यात येणार नाहीत. या योजनेसाठी आवश्यक असलेले कंत्राटी मनुष्यबळ, त्यांची पात्रता व त्या अनुषंगिक इतर बाबी “मिशन शक्ती” या योजनेच्या मार्गदर्शक सुचनांमध्ये नमूद केल्यानुसार असतील. सर्व कर्मचारी करार पध्दतीने नियुक्त करण्यात येतील. तथापि, त्यांची नियुक्ती कामाचे वार्षिक मुल्यांकन समाधानकारक असण्याच्या अधीन असेल. या घटक योजनासाठी आवश्यक असलेल्या सर्व कर्मचारी वर्गाची आयुक्तालय स्तरावरुन योग्य पध्दतीने निवड करण्यासाठी आयुक्त, महिला व बाल विकास, पुणे यांना याद्वारे प्राधिकृत करण्यात येत आहे.
९. अनुदान:-“सखी निवास” या घटक योजनेअंतर्गत एकूण ५० वसतिगृहांचा प्रशासकीय खर्च, इमारत भाडे, पाळणा व्यवस्थापन याकरिता केंद्र: राज्य यांच्या अनुक्रमे ६० : ४० या हिस्स्याच्या प्रमाणात खालीलप्रमाणे तरतूद करण्यात येत आहे:
पृष्ठ ८ पैकी ६
# Page 7
शासन निर्णय क्रमांकः सखीनि २०२२/प्र.क्र.२९८/कार्या-२
(रु. हजारात)
-----------------------------------------------------------------------------
| अ.क्र. | योजनेमधील बाबी | प्रती वसतिगृह वार्षिक खर्च | एकुण “सखी निवास” | एकूण खर्च |
| १ | इमारत भाडे | ४५०.०० | ५० | २२५००.०० |
| २ | प्रशासकीय खर्च | १००८.०० | ५०४००.०० |
| ३ | पाळणाघर व्यवस्थापन | ९०.६० | ४५३०.०० |
| एकूण | १५४८.६० | ५० | ७७४३०.०० |
| एकूण खर्च रु. ७७४३०.०० (रु. सात कोटी चौऱ्याहत्तर लक्ष तीस हजार फक्त) |
-----------------------------------------------------------------------------
१०. निधी वितरणाची पध्दत:
“मिशन शक्ती” या योजनेतील “सामर्थ्य” या उपयोजनेंतर्गत “सखी निवास” घटक योजनेकरीता केंद्र व राज्य यामध्ये ६०:४० या प्रमाणात हिस्सा असेल. “सखी निवास” या घटक योजनेसाठी स्वतंत्रपणे उघडण्यात आलेल्या Single Nodal Agency या बँक खात्यात निधी हस्तांतरीत केला जाईल. राज्य स्तरावरुन संबंधित जिल्ह्यांना अनुदान हस्तांतरीत करण्यात येईल.
सदर योजनेसाठी जिल्हास्तरावर उघडण्यात आलेल्या स्वतंत्र खात्यामध्ये हा निधी जमा होईल.
यासाठी पीएफएमएस या बँक खात्याला संलग्न असणे आवश्यक आहे. वेतन, मजुरी आणि सेवांसह इतर सर्व देयके केवळ पीएफएमएस खात्यामध्ये आगाऊ खर्च आणि हस्तांतरण (इएटी) मोडेलद्वारे केली जातील.
यापूर्वी राज्य व जिल्ह्यांना वितरीत केलेले सर्व केंद्रीय अनुदान महिला व बाल विकास मंत्रालयाने निर्दिष्ट केलेल्या कालावधीत मिशन शक्तीसाठी उघडण्यात आलेल्या SNA खात्यांमध्ये हस्तांतरित करण्यात यावे.
११. केंद्र शासनाच्या दि. १४.७.२०२२ मार्गदर्शक सुचनांनुसार “सखी निवास” या घटक योजनेंतर्गत नमूद करण्यात आलेल्या सर्व सुविधा (Facilities/Amenities) पुरविणे आवश्यक आहे.
१२. सदर योजनेअंतर्गत जिल्हा स्तरावर वितरीत करण्यात आलेल्या निधीचा विनियोग योग्य रितीने होत आहे किंवा कसे, याबाबत आयुक्त, महिला व बाल विकास, पुणे यांनी संनियंत्रण करुन प्रगतीचा त्रैमासिक अहवाल शासनास वेळोवेळी सादर करावा. तसेच, सदर घटक योजनेंतर्गत केंद्र शासनास अनुदानाची मागणी करणे, उपयोगिता प्रमाणपत्रे, खर्चाची विवरणपत्रे, भौतिक/आर्थिक अहवाल सादर करणे इ. बाबत आयुक्त, महिला व बाल विकास, पुणे हे राज्य शासनास प्रस्ताव सादर करतील.
१३. आयुक्त, महिला व बाल विकास, पुणे यांना या घटक योजनेचे राज्य स्तरावरील संनियंत्रण अधिकारी म्हणून घोषित करण्यात येत आहे. त्यांनी सदर योजनेच्या अंमलबजावणीच्या अनुषंगाने वर्षातून किमान दोनदा आढावा घ्यावा.
१४. “मिशन शक्ती” या एकछत्री योजनेतील “सामर्थ्य” या उपयोजने अंतर्गत “सखी निवास” ही घटक योजना केंद्र शासनाच्या मार्गदर्शक सूचनानुसार राज्यात राबविण्याची जबाबादारी आयुक्त, महिला व बाल विकास, पुणे यांची राहील.
पृष्ठ ८ पैकी ७
# Page 8
शासन निर्णय क्रमांकः सखीनि २०२२/प्र.क्र.२९८/कार्या-२