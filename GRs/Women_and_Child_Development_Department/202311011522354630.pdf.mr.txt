# Page 1
कामाच्या ठिकाणी महिलांच्या होणाऱ्या लैंगिक छळवणूकीच्या अनुषंगाने राज्यातील उसतोड कामगारांकरीता प्रचार, प्रसिध्दी व जनजागृती कार्यक्रम राबविण्याबबत.
महाराष्ट्र शासन
महिला व बाल विकास विभाग
शासन परिपत्रक क्रमांक: न्यायाप्र- २०२३/प्र.क्र.३०/का-१५
नविन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक १ नोव्हेंबर, २०२३
वाचा : १. मा. केंद्र शासनाकडून कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम, २०१३ तसेच त्याबाबतचे नियम केंद्र शासनामार्फत दि.९.१२.२०१३.
२. शासन निर्णय, महिला व बाल विकास विभाग क्र. मकचौ-२०१३/प्र.क्र.६३/दि. ११.६.२०१४.
३. शासन निर्णय, महिला व बाल विकास विभाग क्र. मकचौ-२०१४/प्र.क्र.६३/दि. ११.९.२०१४.
४. शासन निर्णय, महिला व बाल विकास विभाग क्र. मकचौ-२०१४/प्र.क्र.६३/दि. १९.६.२०२३.
५. मा.मुख्य सचिव यांचे अशासकीय पत्र क्र.मकक-२०२२/प्र.क्र.४०/का-१५, दि.२०.६.२०२३.
प्रस्तावना: मा. उच्च न्यायालयात Suo Moto Writ Petition No.१/२०२३ High Court on its own motion Verses State of Maharashtra ही राज्यातील उसतोड कामगारांच्या समस्यांबाबत दाखल करण्यात आली आहे. राज्यातील उसतोड कामांगारांकरीता कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम, २०१३ तसेच त्याबाबतचे नियम दि.९.१२.२०१३ व वेळोवेळी निर्गमित करण्यात आलेले शासन निर्णय व परिपत्रकाद्वारे घेण्यात आलेल्या निर्णयांच्या अनुषंगाने प्रचार, प्रसिध्दी व जनजागृती कार्यक्रम राबविण्याबाबत शासन परिपत्रकाद्वारे सूचना देण्याची बाब शासनाच्या विचाराधीन होती.
परिपत्रक
राज्यातील उसतोड कामांगारांना कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम, २०१३ तसेच त्याबाबतचे नियम दि.९.१२.२०१३ व शासन निर्णय व परिपत्रकाद्वारे घेण्यात आलेल्या निर्णयांच्या अनुषंगाने प्रचार, प्रसिध्दी व जनजागृती कार्यक्रमबाबत खाली नमूद केल्याप्रमाणे कार्यवाही करण्यात यावी.
१. राज्यातील उसतोड कामांगारांकरीता कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम, २०१३ तसेच दि.९.१२.२०१३ व त्याबाबतचे नियम व शासन निर्णय व परिपत्रकाद्वारे घेण्यात आलेल्या निर्णयांच्या अनुषंगाने प्रचार प्रसिध्दी व जनजागृती कार्यक्रम राज्यातील सर्व जिल्हयात राबविण्यात यावा.
२. सदर कार्यक्रम राज्यातील प्रत्येक जिल्हयातील महिला व बाल विकास अधिकारी यांनी जिल्हाधिकारी, पोलीस अधिक्षक, जिल्हा विधी सेवा प्राधिकरण यांच्या सहाय्याने राज्यात सर्व
# Page 2
शासन परिपत्रक क्रमांकः न्यायाप्र- २०२३/प्र.क्र.३०/का-१५
जिल्हयातील उसतोड कामगार राहात असलेल्या ठिकाणी प्रत्येक वर्षी उसतोड हंगामाच्या प्रारंभीच्या कालावधीत राबविण्यात यावा.
३. सदर कार्यक्रम राबविण्याकरीता उपआयुक्त, नियंत्रण मंडळ, महिला व बाल विकास आयुक्तालय, पुणे यांना समन्वय अधिकारी (Nodal Officer) म्हणून घोषित करण्यात येत आहे. त्यांनी सदर कार्यक्रम राबविल्याबाबतचा अहवाल शासनास सादर करावा.
४. तसेच उसतोड कमगारांच्या महिलांच्या कामाच्या ठिकाणी महिलांचे लैंगिक छळाबाबत प्राप्त तक्रारी, निकाली काढण्यात आलेल्या तक्रारी व प्रलंबित तक्रारी याबाबतचा विभागनिहाय व जिल्हानिहाय एकत्रित अहवाल आयुक्त, महिला व बाल विकास, पुणे यांनी सर्व जिल्हा महिला व बाल विकास अधिकारी यांच्याकडून प्राप्त करुन घेऊन प्रत्येक महिन्याच्या ५ तारखेपर्यंत शासनास सादर करावा.