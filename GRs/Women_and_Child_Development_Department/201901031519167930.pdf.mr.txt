# Page 1
अंगणवाडी केंद्र इमारत बांधकामासाठी निश्चित केलेल्या नमुना आराखडा (Type Plan) प्रमाणे नक्षलग्रस्त भागासाठी बांधकाम खर्चाची वित्तीय मर्यादा दरसूची लागु करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्र. एबावि-२०१८/प्र.क्र. ७६/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- २९ डिसेंबर, २०१८
संदर्भ :- (१) महिला व बाल विकास विभाग, शा. नि. क्र. एबावि - २००८/प्र.क्र.१७३/का.६ दिनांक १५ जानेवारी, २०१०
(२) महिला व बाल विकास विभाग,शा.नि. क्र.एबावि-२००८/प्र.क्र.१७३
(भाग-१)/का.६ दिनांक २० एप्रिल, २०११
(३) महिला व बाल विकास विभाग, शा. नि. क्र. एबावि-२०१३/प्र.क्र.१५८/का.६ दिनांक २९ जानेवारी, २०१४
(४) महिला व बाल विकास विभाग, शा.नि. क्र.एबावि-२०१८/प्र.क्र.७६/का.६ दिनांक ११ ऑक्टोबर २०१८
शासन निर्णय : अंगणवाडी केंद्र इमारती बांधण्यासाठी दिनांक १५ जानेवारी २०१० च्या शासन निर्णयानुसार आराखडा निश्चित करण्यात आलेला आहे. सदर आराखडयानुसार अंगणवाडी केंद्र इमारत बांधण्यासाठी सन २०१८-१९ या वित्तीय वर्षापासून बिगर आदिवासी क्षेत्रासाठी एका अंगणवाडी केंद्र इमारत बांधकामासाठी रुपये ८.५० लाख ( GST सह) व आदिवासी क्षेत्रासाठी एका अंगणवाडी केंद्र इमारत बांधकामासाठी रुपये ९.४० लाख (GST सह) इतका निधी मंजूर करण्यास दिनांक ११ ऑक्टोबर २०१८ च्या शासन निर्णयान्वये मंजूरी देण्यात आलेली आहे.
२. सार्वजनिक बांधकाम विभागाने गडचिरोली जिल्हयामधील आदिवासी भाग, डोंगरी भाग, अतिदुर्गम भागासाठी ( अधिसूचित आदिवासी क्षेत्र / डोंगरी भाग/अति दुर्गम भाग) दरसूचीच्या १०% + ( नक्षलग्रस्त भाग) २०% असे मिळून = ३०% याप्रमाणे दरसूचीच्या अधिक निधी खर्च करण्यास तसेच राज्यातील सर्व नक्षलग्रस्त भागासाठी दरसूचीच्या २०% अधिक निधी आवश्यकतेप्रमाणे खर्च करण्यास मंजूरी दिलेली आहे. त्यानुसार अंगणवाडी केंद्राचे बांधकाम करताना अंदाजपत्रक तयार करुन त्यास मंजूरी देण्यास शासन मान्यता देत आहे.( सोबत दरसूची तक्ता जोडला आहे.) ३. या शासन निर्णयानुसार लागु करण्यात येत असलेले नविन दरसूची दर हे दिनांक १९ सप्टेंबर २०१८ पासून लागू राहतील. सदर रक्कमेत GST चा अतंर्भाव करण्यात आलेला आहे.
यापुर्वी मंजूरी दिलेल्या /अपुर्ण असलेली बांधकामे पुर्ण करण्यासाठी जुने दर लागु रहातील.
४. सदर शासन निर्णय सार्वजनिक बांधकाम विभाग अनौपचारिक संदर्भ क्र. ५९३/२०१८/ इमा-२, दिनांक १९/१२/२०१८ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एबावि-२०१८/प्र.क्र. ७६/का.६