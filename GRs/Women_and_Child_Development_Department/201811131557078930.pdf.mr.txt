# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देणेबाबत सचिव स्तरीय समिती गठित करणेबाबत.
महाराष्ट्र शासन
महिला व बाल विकास विभाग,
शासन निर्णय क्र. जेजेए-२०१७ / प्र.क्र. ५३ /का-८
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : १३ नोव्हेंबर, २०१८
संदर्भ: १.महाराष्ट्र राज्य बाल न्याय (मुलांची काळजी व संरक्षण) नियम, २०१८ नियम क्र. २२ (१) ख २.समक्रमांकाचे शासन पत्र दि. ५.४.२०१८ व दि. २७.४.२०१८ व परिपत्रक दि. ८मे, २०१८.
प्रस्तावना: १. महिला व बाल विकास विभागाकडून बाल न्याय (मुलांची काळजी व संरक्षण) अधिनियम,२०१५ च्या तरतूदींच्या अनुषंगाने कार्यवाही करण्यात येते. सदर अधिनियमाच्या कलम ४१ नुसार विधी संघर्षग्रस्त बालके आणि काळजी व संरक्षणाची गरज असलेली बालके यांना निवासी सेवा पुरविणा-या बालकांची काळजी घेणा-या संस्थांची (Child Care Institute) नोंदणी करणे आवश्यक करण्यात आले आहे. सदर नोंदणी प्रमाणपत्राचा वैधता कालावधी पाच वर्षे इतका असणार आहे.
२. सदर अधिनियमांतर्गत महाराष्ट्र राज्य बाल न्याय (मुलांची काळजी व संरक्षण ) नियम, २०१८ दि १३.३.२०१८ च्या अधिसूचनेद्वारे अधिसूचित करण्यात आले आहेत. बाल न्याय अधिनियम २०१५च्या तरतूदीनुसार बाल न्याय अधिनियम,२००० अंतर्गतचे नोंदणी प्रमाणपत्र बाल न्याय अधिनियम, २०१५ अंतर्गत ग्राह्य मानण्यात आले आहे.
३. राज्य शासनाच्या नियम, २०१८ च्या नियम २२ (ख) मध्ये बाल न्याय अधिनियम, २०००/२००६ अंतर्गतच्या नोंदणी प्रमाणपत्राची वैधता ही नियम अधिसूचित केल्याच्या दिनांकापासून एक वर्षासाठी असेल अशी तरतूद असून त्यानंतर संस्थांना अधिनियम, २०१५ अंतर्गत नोंदणी प्रमाणपत्रासाठी अर्ज करणे आवश्यक करण्यात आले आहे. सदरची तरतूद विचारात घेऊन शासनाने बालकांची काळजी घेणा-या इच्छुक स्वयंसेवी संस्थांना नोंदणी प्रमाणपत्रासाठी अर्ज करणेबाबत वर्तमानपत्रातील जाहिरातीद्वारे आणि विभागाच्या संकेतस्थळावर याबाबत सूचित करण्यात आले होते. त्यानुसार आयुक्त, महिला व बाल विकास आयुक्तालय,पुणे यांनी आवश्यक कागदपत्रांची पूर्तता केलेल्या संस्थांच्या अनुषंगाने अहवाल शासनास सादर करायचा असून सदर अहवालाच्या अनुषंगाने पुढील कार्यवाही करण्याकरिता सचिव स्तरीय समिती गठित करणेची बाब शासनाच्या विचाराधीन होती.
शासन निर्णय : बाल न्याय (मुलांची काळजी व संरक्षण) अधिनियम, २०१५ च्या कलम,४१ अंतर्गत शासकीय व स्वयंसेवी संस्थांच्या नोंदणी प्रमाणपत्रासाठी प्राप्त अर्जाच्या अनुषंगाने कार्यवाही करण्यासाठी पुढीलप्रमाणे त्रिसदस्यीय सचिव समिती गठित करण्यात येत आहे :
(१) सचिव, महिला व बाल विकास विभाग. अध्यक्ष (२) प्रधान सचिव, आदिवासी विकास विभाग. सदस्य (३) सचिव, सामाजिक न्याय व विशेष सहाय्य विभाग. सदस्य
# Page 2
शासन निर्णय क्रमांक: जेजेए-२०१७/प्र.क्र. ५३/का-८