# Page 1
महाराष्ट्र राज्य समाजकल्याण बोर्डातील सेवानिवृत्त कर्मचारी तसेच योजनेतील सेवानिवृत्त कर्मचारी यांना सातव्या वेतन आयोगानुसार निवृत्तीवेतन/ कुटंब निवृत्तीवेतन लागू करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- सकबो-२०१९/प्र.क्र.९५/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- १५ एप्रिल, २०२१.
संदर्भ : १) वित्त विभाग, शासन अधिसूचना क्र.वेपुर-२०१९/प्र.क्र.१/सेवा-९, दि.३० जानेवारी, २०१९.
२) वित्त विभाग, शासन निर्णय क्र.निवेसु-२०१८/प्र.क्र.१३०/सेवा-४, दि.०४ जानवारी, २०१९.
३) वित्त विभाग, शासन निर्णय क्र.सेनिवे-२०१९/प्र.क्र.५८/सेवा-४, दि.२४ जानवारी, २०१९ व दि.०१ मार्च, २०१९.
४) वित्त विभाग, शासन निर्णय क्र. सेनिवे-२०१९/प्र.क्र.५९/सेवा-४, दि. २४ जानवारी, २०१९.
प्रस्तावना - केंद्राच्या ७ व्या वेतन आयोगाच्या शिफारशींच्या आधारे केंद्रीय कर्मचाऱ्यांच्या निवृत्तीवेतनात / कुटंब निवृत्तीवेतनात शासनाच्या निर्णयांच्या आधारे राज्य शासकीय व इतर पात्र निवृत्तीवेतनधारक/ कुटुंब निवृत्तीवेतनधारक कर्मचाऱ्यांच्या निवृत्तीवेतन / कुटुंब निवृत्तीवेतनात सुधारणा करण्याच्या दृष्टीने शिफारसी करण्यासाठी श्री.के.पी.बक्षी, सेवानिवृत्त अपर मुख्य सचिव यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने काही सुधारणांसह स्वीकृत करण्याचा निर्णय संदर्भ क्र.२ येथील शासन निर्णयान्वये घेतला आहे. सदर शासन निर्णयानुसार राज्य वेतन सुधारणा समिती, २०१७ च्या अहवाल खंड - १ मधील निवृत्तीवेतन व अनुषंगिक लाभासंदर्भातील शिफारसींबाबतच्या अहवालातील परिच्छेद क्र.६.१० नुसार सर्व लाभ निवृत्तीवेतनधारक/ कुटंब निवृत्तीवेतनधारकांना दि.१.१.२०१६ पासून लागू राहतील. त्यांना सदर लाभ कमीत कमी हप्त्यात देण्यात यावे.
राज्य शासनाच्या सातव्या वेतन आयोगानुसार नमूद सर्व सुधारणा राज्य शासकीय कुटुंब निवृत्तीवेतनधारकांनाही योग्य त्या फेरफारसह लागू राहण्याची शिफारस स्विकृत करण्यात आली आहे. त्यानुषंगाने महाराष्ट्र राज्य समाजकल्याण बोर्डातील सेवानिवृत्त कर्मचारी तसेच योजनेतील सेवानिवृत्त कर्मचारी यांना सातव्या वेतन आयोगानुसार निवृत्तीवेतन/ कुटंब निवृत्तीवेतन लागू करण्याची बाब शासनाच्या विचाराधीन होती.
शासन निर्णय महिला व बाल विकास विभागांतर्गत कार्यरत महाराष्ट्र राज्य समाजकल्याण बोर्डातील सेवानिवृत्त कर्मचारी तसेच योजनेतील सेवानिवृत्त कर्मचारी यांना सातव्या वेतन आयोगानुसार निवृत्तीवेतन / कुटंब निवृत्तीवेतन मंजूर करण्यास सदर शासन निर्णयान्वये मान्यता देण्यात येत आहे.
सुधारित वेतन संरचनेतील वेतननिश्चिती व थकबाकीचे प्रदान याबाबत संदर्भ क्र.१ अन्वये अधिसूचित केलेल्या महाराष्ट्र नागरी सेवा (सुधारित वेतन) नियम, २०१९ मधील सूचनांनुसार तसेच वित्त विभागाच्या संदर्भ क्र.२ ते ४ येथील शासन निर्णयांन्वये कार्यवाही करण्यात यावी.
# Page 2
शासन निर्णय क्रमांकः सकबो-२०१९/प्र.क्र.९५/का-१०
२. सदर शासन निर्णयान्वये लागू करण्यात आलेल्या सुधारित वेतन संरचनेमुळे होणारा अतिरिक्त खर्च मागणी क्र.एक्स-१, योजनेत्तर, २२३५, सामाजिक सुरक्षा व कल्याण ०२ समाजकल्याण १०२, बाल कल्याण (०२) (०४) महाराष्ट्र राज्य समाजकल्याण मंडळाला सहायक अनुदान (२२३५ बी ९४२) या लेखाशिर्षाखाली ३१ सहायक अनुदाने (वेतनेत्तर) या उद्दिष्टासाठी अर्थसंकल्पीत तरतूदीतून भागविण्यात यावा.
३. सदर शासन निर्णय वित्त विभाग, शासन निर्णय क्र.निवेसु-२०१८/प्र.क्र.१३०/सेवा-४, दि.४.१.२०१९ व वित्त विभागाचा अनौपचारिक संदर्भ क्र.२४/२०/सेवा-४, दि.२६.२.२०२० अन्वये त्या विभागाने दिलेल्या सहमतीस अनुसरुन निर्गमित करण्यात येत आहे.
# Page 3