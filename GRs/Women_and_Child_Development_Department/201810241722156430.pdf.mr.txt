# Page 1
एकात्मिक बाल विकास सेवा योजना ( पुरक पोषण आहार) हया केंद्र पुरस्कृत योजनेसाठी सन २०१८-१९ या वित्तीय वर्षासाठी अर्थसंकल्पीत केलेल्या तरतूदीपैकी उर्वरित २०% तरतूद वितरित व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८ / प्र.क्र. २ (भाग-१) / का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २४ ऑक्टोबर, २०१८
वाचा :- (१) वित्त विभाग, परिपत्रक क्र.अर्थसं-२०१८/प्र.क्र. ६९/अर्थ-३, दिनांक २ एप्रिल, २०१८ (२) शासन निर्णय क्रमांक एबावि-२०१८/प्र.क्र. २ (भाग-१)/का.५, दिनांक २६ एप्रिल, २०१८.
प्रस्तावना : महिला व बाल विकास विभागामार्फत एकात्मिक बाल विकास सेवा योजना ( पुरक पोषण आहार ) (लेखाशिर्ष केंद्र २२३६-१९२७ व राज्य २२३६-१९३६) ही केंद्रपुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. या योजनेकरीता केंद्र व राज्य हिस्स्याचे प्रमाण ५० : ५० असे ठरविण्यात आले आहे.
२. सन २०१८-१९ या आर्थिक वर्षासाठी पुरक पोषण आहार या कार्यक्रमासाठी केंद्र शासनाने रु.११०११०.४० लक्ष इतका APIP मंजूर केला आहे. त्यामध्ये केंद्र हिस्सा रु. ५५०५५.२० लक्ष व राज्य हिस्सा रु. ५५०५५.२० लक्ष रक्कमेचा समावेश आहे.
३. या योजनेकरीता सन २०१८-१९ या वित्तीय वर्षात राज्याच्या अर्थसंकल्पात रु. ४९५.०० कोटी (केंद्र हिस्सा) व समरुप रु. ४९५.०० कोटी (राज्य हिस्सा) इतकी तरतूद अर्थसंकल्पीत करण्यात आली आहे.
तथापि, वित्त विभागाने त्यांच्या उपरोक्त संदर्भीय क्रमांक (१), दिनांक २ एप्रिल, २०१८ च्या परिपत्रकान्वये अर्थसंकल्पीत तरतूदीच्या ७०% तरतूद वितरीत व खर्च करण्यास दिलेल्या मंजूरीनुसार केंद्र हिस्सा रु.
३४६.५० कोटी व समरुप राज्यहिस्सा रु. ३४६.५० कोटी असे एकूण रु. ६९३.०० कोटी इतका निधी वितरीत व खर्च करण्यास दिनांक २६ एप्रिल, २०१८ च्या शासन निर्णयान्वये मान्यता देण्यात आली असून सदर निधी आयुक्त, एकात्मिक बाल विकास सेवा योजना, नवी मुंबई यांना हस्तांतरीत करण्यात आला आहे.
४. सद्य:स्थितीत एकात्मिक बाल विकास सेवा योजना (पुरक पोषण आहार) (लेखाशिर्ष केंद्र २२३६ १९२७ व राज्य २२३६-१९३६ ) या योजनेकरीता सन २०१८-१९ या आर्थिक वर्षातील अर्थसंकल्पीत करण्यात आलेल्या तरतुदीपैकी उर्वरित २०% इतकी तरतूद वितरीत व खर्च करण्यासाची बाब शासनाच्या विचाराधीन होती.
# Page 2
शासन निर्णय क्रमांक: एबावि-२०१८ /प्र.क्र. २ (भाग-१)/का. ५
शासन निर्णय : सन २०१८-१९ या आर्थिक वर्षासाठी एकात्मिक बाल विकास सेवा योजना (पुरक पोषण आहार) या कार्यक्रमाखाली अर्थसंकल्पीत करण्यात आलेली तरतूदीपैकी उर्वरित केंद्र हिस्सा २०% ( लेखाशिर्ष २२३६ १९२७) रु. ९९.०० कोटी व समरुप राज्य हिस्सा २०% (लेखाशिर्ष २२३६-१९३६) रु.९९.०० कोटी असे एकूण रु. १९८.०० कोटी (अक्षरी रुपये एकशे अठ्यान्नव कोटी फक्त) इतकी तरतूद आयुक्त, एकात्मिक बाल विकास सेवा योजना, नवी मुंबई यांना वितरीत करण्यास व खर्च करण्यास शासन मान्यता देत आहे.
२. या शासन निर्णयान्वये पुरक पोषण आहार कार्यक्रमासाठी उपरोक्तप्रमाणे उपलब्ध करुन देण्यात आलेला एकूण रु. १९८.०० कोटी इतका निधी हा गरम ताजा आहार व THR यासाठी समप्रमाणात वितरीत करण्याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग परिपत्रक क्रमांक अर्थसं-२०१८/प्र.क्र. ६९/अर्थ-३, दिनांक २ एप्रिल, २०१८ च्या परिपत्रकान्वये निर्गमीत केलेल्या सूचनांनुसार तसेच वित्त विभागाने अनौपचारिक संदर्भ क्रमांक २२५ /व्यय-६, दिनांक २३.१०.२०१८ नुसार देण्यात आलेल्या मान्यतेनुसार निर्गमीत करण्यात येत आहे.
# Page 3