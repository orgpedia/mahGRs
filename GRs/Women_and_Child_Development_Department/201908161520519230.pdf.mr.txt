# Page 1
अंगणवाडी सेविका / मदतनीस / मिनी अंगणवाडी सेविका यांना केंद्र शासनाने मंजूर केलेली मानधनवाढ लागु करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक:- एबावि-२०१८/प्र.क्र.३४३/का-६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक १६ ऑगस्ट, २०१९
वाचा :- (१) महिला व बाल विकास विभाग, शासन निर्णय क्र. एबावि-२०१४/प्र.क्र.२७/का.६, दिनांक ३० एप्रिल २०१४ (२) महिला व बाल विकास विभाग, शासन निर्णय क्र.एबावि-२०१३/प्र.क्र.३७२/का.६, दिनांक १९ जानेवारी २०१५ (३) महिला व बाल विकास विभाग, शासन निर्णय क्र.एबावि-२०१७/प्र.क्र.१०३/का.६, दिनांक २३ फेब्रुवारी २०१८ (४) महिला व बाल विकास विभाग, शासन निर्णय क्र.एबावि-२०१७/प्र.क्र.१०३/का.६, दिनांक २७ एप्रिल २०१८ (५) महिला व बाल विका विभाग, भारत सरकार, नवी दिल्ली यांचे पत्र No.११-३६/२०१६-CD-I, दिनांक २०/०९/२०१८ (६) महिला व बाल विका विभाग, भारत सरकार, नवी दिल्ली यांचे पत्र F.No.CD-II-१४/४/ २०१७-CD-II, दिनांक २८/०९/२०१८
प्रस्तावना: सन १९७५ पासून एकात्मिक बाल विकास सेवायोजना ही केंद्रपुरस्कृत योजना • ते ६ वर्षे वयोगटातील मुलांच्या विकासाकडे लक्ष देण्यासाठी आयुक्त, एकात्मिक बाल विकास सेवायोजन, नवी मुंबई कार्यालयाकडून राबविण्यात येत आहे. या योजनेअंतर्गत पुरविण्यात येणा-या सेवा व त्याबाबतचे आर्थिक निकष केंद्रशासनाकडून वेळोवेळी मंजूर करण्यात येतात. एकात्मिक बाल विकास सेवा योजनेची अंमलबजावणी करण्यासाठी राज्यात ५५३ प्रकल्पातंर्गत अंगणवाडी सेविका ९७४७५, मदतनीस ९७४७५ व मिनी अंगणवाडी सेविका १३०११असे एकूण २,०७,९६१ मानधनी कर्मचारी कार्यरत आहेत. अंगणवाडी सेविका, मदतनीस व मिनी अंगणवाडी सेविका यांच्या मानधनासाठी केंद्र शासनाकडून ६०% व राज्य शासनाकडून ४०% याप्रमाणे निधी दरवर्षी केंद्र शासनाच्या निकषानुसार मंजूर करण्यात येतो.
२. केंद्र शासनाने दिनांक १ ऑक्टोबर २०१८ पासून सेविकांच्या मानधनात अंगणवाडी सेविका रु.३०००/ वरुन रु.४५००/-, मदतनीस रु.१५००/- वरुन रु.२२५०/- आणि मिनी अंगणवाडी सेविका रु.२२५०/- वरुन रु.३५००/- एवढी वाढ केलेली आहे. त्याअनुषंगाने अंगणवाडी सेविका / मदतनीस / मिनी अंगणवाडी सेविका यांना केंद्र शासनाने मंजूर केलेली मानधन वाढ लागु करण्याची बाब शासनाच्या विचाराधीन होती.
# Page 2
शासन निर्णय क्रमांक एबावि-२०१८/प्र.क्र.३४३/का.६, दिनांक १६ ऑगस्ट, २०१९
शासन निर्णय : महाराष्ट्र राज्यातील अंगणवाडी सेविका, मदतनीस व मिनी अंगणवाडी सेविका यांच्या मानधनात दिनांक १ ऑक्टोबर २०१८ पासून मानधन वाढ करण्यास शासन मंजूरी देत आहे. त्याचा तपशील खालीलप्रमाणे आहे.
----------------------------------------------------------------------------------------------------------------------------------------------------------
| मानधनी पदाचे नाव | केंद्र शासनाने पदास मंजूर केलेले मानधन | राज्य शासनाने यापुर्वी वेळोवेळी केलेली वाढ एकुण | एकुण मानधन केंद्र शासनाचे+ राज्य शासनाचे (रुपये) |
| मंजूर मानधन | त्यापैकी केंद्र हिस्सा ६०% | त्यापैकी राज्य हिस्सा ४०% |
| अंगणवाडी सेविका एस.एस.सी.उत्तीर्ण | ४५०० | २७०० | १८०० | ३५०० | ८००० |
| मदतनीस | २२५० | १३५० | ९०० | २००० | ४२५० |
| मिनी अंगणवाडी सेविका | ३५०० | २१०० | १४०० | २२५० | ५७५० |
----------------------------------------------------------------------------------------------------------------------------------------------------------
२. अंगणवाडी सेविका, मदतनीस व मिनी अंगणवाडी सेविका यांच्या सेवाज्येष्ठतेनुसार मानधनात वाढ
करण्याबाबतच्या दिनांक २३ फेब्रुवारी, २०१८ व दिनांक २७ एप्रिल, २०१८ च्या शासन निर्णयान्वये दिलेल्या
तरतूदी विचारात घेण्यात याव्यात.
३. सदर शासन निर्णय नियोजन विभागाचा अनौपचारिक संदर्भ क्र. १८५/१४७२, दि.२६/१०/२०१८ व वित्त
विभागाचा अनौपाचारिक संदर्भ क्र. २७९/व्यय-६, दि.८/०१/२०१९ अन्वये दिलेल्या अभिप्रायानुसार निर्गमित
करण्यात येत आहे.
# Page 3