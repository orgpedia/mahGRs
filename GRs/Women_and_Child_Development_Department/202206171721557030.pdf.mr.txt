# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत अखिल महाराष्ट्र ग्रामीण शिक्षण प्रसारक मंडळ संचलित सावली मुलींचे बालगृह, औरंगाबाद सहायक अनुदान वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः रिटपी-२०२१/प्र.क्र.१२९/का-०८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- २० जून, २०२२.
वाचा : १. मा.उच्च न्यायालय, मुंबई, खंडपिठ औरंगाबाद येथे दाखल रिट याचिका क्र.९७४३/२०२१ मधील दि.२८/०४/२०२२ रोजीचे आदेश
२. आयुक्त, महिला व बाल विकास आयुक्तालय, पुणे यांचे पत्र क्र.मबाविआ /बावि/का ५/रिटपी/अनुदान/२०२२-२३/३०८९, दि.१७/०५/२०२२
प्रस्तावना : मा.उच्च न्यायालय, मुंबई, खंडपिठ औरंगाबाद येथे रिट याचिका क्र.९७४३/२०२१ अखिल महाराष्ट्र ग्रामीण शिक्षण मंडळ संचलित सावली मुलींचे बालगृह, औरंगाबाद विरूद्ध महाराष्ट्र शासन व इतर दाखल करण्यात आली आहे. सदर याचिका प्रकरणी याचिकाकर्ता यांनी सन २०१९-२० ते सन
२०२१-२२ या वित्तीय वर्षातील ८०% सहाय्यक अनुदान मिळणे बाबत मागणी केलेली आहे. सदर
प्रकरणी मा.न्यायालयाने दि.२८/०४/२०२२ रोजी झालेल्या सुनावणीमध्ये खालीलप्रमाणे आदेश पारीत केले आहे.
"We accordingly direct the commissioner, Women and Child Development to take appropriate action pursuant to the said communication dated 03.01.2022 within four weeks from today and shall communicate the order that would be passed to the petitioner within one week from the date of passing of the order."
२. बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी व संरक्षणाची गरज असलेल्या संस्थांना नोंदणी प्रमाणपत्र देण्याबाबतची प्रक्रीया पुर्ण करून नोंदणी प्रमाणपत्र नसलेल्या संस्थांमधील प्रवेशित इतर संस्थांमध्ये हस्तांतरीत करेपर्यंत त्या संस्थांमध्ये
प्रवेशित दाखल होते ही वस्तूस्थिती असल्याने या संस्थांना सहायक अनुदान वितरीत करणे क्रमप्राप्त आहे. त्यानुषंगाने याचिकाकर्त्या संस्थेचे प्रवेशित दाखल असलेल्या कालावधीकरीताचे अनुदान वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः रिटपी-२०२१/प्र.क्र.१२९/का-८ शासन निर्णय : मा.उच्च न्यायालय, मुंबई, खंडपीठ औरंगाबाद येथे दाखल रिट याचिका क्र.९७४३/२०२१ या प्रकरणी वाचा क्र.१ येथील आदेशान्वये महिला व बाल विकास विभागांतर्गत बाल न्याय (मुलांची काळजी व संरक्षण) अधिनियम, २०१५ अंतर्गत अखिल महाराष्ट्र ग्रामीण शिक्षण मंडळ संचलित सावली मुलींचे बालगृह, औरंगाबाद या याचिकाकर्त्या संस्थेचे प्रवेशित दाखल असलेल्या कालावधीकरीताचे सन २०१७–१८ ते सन २०२०-२१ या वित्तीय वर्षाचे मुल्यनिर्धारण व मुल्य अंतिमिकरण करून नियमानुसार ₹१५,२२,३८१/- (अक्षरी रुपये पंधरा लाख बावीस हजार तीनशे एक्याऐंशी मात्र ) इतके अनुदान मागणी क्र.एक्स ०१, २२३५, सामाजिक सुरक्षा व कल्याण, ०२, समाजकल्याण, १०२, बालकल्याण, ०२ स्वयंसेवी संस्थांना अनुदान (०५) (०२) निराश्रीत बालकांसाठी संस्थेतर सेवा (कार्यक्रम) ३१, सहायक अनुदाने (वेतनेत्तर) २२३५ ११४७ या लेखाशिर्षांतर्गत सन २०२२-२३ या आर्थिक वर्षाकरिता उपलब्ध तरतूदीतून अदा करण्यास मान्यता देण्यात येत आहे.
२. या शासन निर्णयान्वये उपलब्ध करुन देण्यात आलेला निधी उपरोक्त याचिकाकर्त्या संस्थेस मा.न्यायालयाच्या आदेशानुसार विहीत कालावधीत वितरीत करण्याची जबाबदारी आयुक्त, महिला व बाल विकास व संबंधित जिल्हा महिला व बाल विकास यांची राहील.
३. सदर शासन निर्णयान्वये वितरीत करण्यात आलेल्या निधीचे उपयोगिता प्रमाणपत्र विहीत नमून्यात शासनास तात्काळ सादर करावे.
४. हा शासन निर्णय वित्त विभाग, अनौपचारिक संदर्भ क्र.१६१/व्यय-६, दि.१६/६/२०२२ अन्वये त्या विभागाने दिलेल्या सहमतीस अनुसरून निर्गमित करण्यात येत आहे