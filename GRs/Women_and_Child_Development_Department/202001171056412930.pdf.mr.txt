# Page 1
महिला व बाल विकास विभागांतर्गत निरीक्षक प्रमाणित शाळा / अधिक्षक शासकीय संस्था / जिल्हा महिला व बाल विकास अधिकारी / बाल विकास प्रकल्प अधिकारी (ग्रामीण) व तत्सम पदे या गट-ब संवर्गातील सरळसेवेच्या कोटयातील महाराष्ट्र लोकसेवा आयोगाकडून शिफारस झालेल्या उमेदवारांना नियुक्ती व पदस्थापना देणेबाबत.....
महाराष्ट्र शासन
महिला व बाल विकास विभाग
शासन आदेश क्रमांक :- मबाआ-२०१९/प्र.क्र.५५/का-७अ
नवीन प्रशासन भवन, ३ रा मजला,
मंत्रालय, मुंबई - ४०० ०३२.
दिनांक: १७ जानेवारी, २०२०.
वाचा:- १) महाराष्ट्र लोकसेवा पत्र क्रमांक- ९६६(अ) (२२)/७९३४/पंधरा, दि. २५ जून, २०१९., २) सा.प्र.विभाग अधिसूचना क्रमांक- एसआरव्ही-२०१५/प्र.क्र. १५६/कार्या-१२, दिनांक २८ एप्रिल, २०१५.,
३) सा.प्र.विभाग अधिसूचना क्रमांक-एसआरव्ही-२०१७/प्र.क्र.११४/कार्या-१२, दि.१५ जून, २०१७.
महाराष्ट्र लोकसेवा आयोगाच्या संदर्भाधिन पत्रान्वये महिला व बाल विकास विभागांतर्गत निरीक्षक प्रमाणित शाळा/अधिक्षक शासकीय संस्था/जिल्हा महिला व बाल विकास अधिकारी / बाल विकास प्रकल्प अधिकारी (ग्रामीण ) व तत्सम पदे या गट-ब संवर्गातील सरळसेवेच्या कोटयातील पदांवर नियुक्तीकरिता शिफारस केलेल्या उमेदवारांना सोबत जोडलेल्या विवरणपत्र - अ " मधील त्यांच्या नावासमोर दर्शविलेल्या प्रवर्गातून निरीक्षक प्रमाणित शाळा/अधिक्षक शासकीय संस्था / जिल्हा महिला व बाल विकास अधिकारी/बाल विकास प्रकल्प अधिकारी (ग्रामीण) व तत्सम पदे या गट-ब संवर्गामध्ये सुधारित रु.९३०० ३४८०० व ग्रेड पे रु.४४००/- (७व्या वेतन आयोगानुसार वेतन बँण्डएस-१५ रु.४१८००/-) या वेतनश्रेणीत नामनिर्देशनाने नियुक्ती करण्यात येत असून, त्यांना त्यांच्या नावासमोर दर्शविलेल्या पदावर ते रूजू झाल्याच्या दिनांकापासून पदस्थापना देण्यात येत आहे.
२. सदर उमेदवारांची नियुक्ती ही २ वर्षांचा परिविक्षाधीन कालावधी समाधानकारकरित्या पूर्ण करण्याच्या व खालील अटीं व शर्तींच्या अधीन असेल : १) महाराष्ट्र नागरी सेवा (ज्येष्ठतेचे विनियम) नियमावली १९८२ व त्यामध्ये वेळोवेळी करण्यात येणाऱ्या सुधारणांच्या अधीनतेने त्यांची ज्येष्ठता राहील, २) सदर उमेदवारांची नेमणूक झाल्यानंतर ते ज्या दिवशी सदर पदावर हजर होतील त्या दिवसापासून त्यांचा दोन वर्षांचा परिविक्षा कालावधी राहील. प्रशिक्षणाचा कालावधी परिविक्षा कालावधीत अंतर्भूत राहील,
# Page 2
शासन आदेश क्रमांकः मबाआ-२०१९/प्र.क्र.५५/का-७अ
३) परिविक्षा कालावधीत त्यांना शासन अधिसूचना, समाजकल्याण, सांस्कृतिक कार्य व पर्यटन विभाग, क्रमांक- बीसीई-४-का/३६००/२०६९, दिनांक २४.९.१९७५ अन्वये विहित करण्यात आलेली विभागीय परिक्षा उत्तीर्ण करावी लागेल. विहीत मुदतीत विभागीय परिक्षा उत्तीर्ण न झाल्यास वर नमूद केलेल्या अधिनियमातील व त्यामध्ये वेळोवेळी केलेल्या सुधारणांच्या अनुषंगाने केलेल्या तरतुदीनुसार त्यांच्या सेवा समाप्त करण्यात येतील.
४) सदर उमेदवारांनी त्यांच्या नियुक्तीच्या पदावर नियुक्तीच्या आदेशापासून १ महिन्याच्या आत रूजू व्हावयाचे आहे. काही अपरिहार्य कारणास्तव त्यांना रूजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक आहे. अन्यथा, महाराष्ट्र लोकसेवा आयोगाच्या गुणानुक्रमानुसार त्यांना ज्येष्ठता मिळणार नाही व ते हजर होतील त्या दिनांकापासून त्यांची ज्येष्ठता धरण्यात येईल.
५) शासन निर्णय सामान्य प्रशासन विभाग, क्रमांक प्रशिक्षण २०००/प्र.क्र.६१/२००१/३९, दिनांक १९.०३.२००३ व शासन निर्णय, माहिती तंत्रज्ञान (सा.प्र.वि.) क्रमांक- मातंस २०१२/प्र.क्र. २७७/३९, दिनांक ४ फेब्रुवारी, २०१३ नुसार सदर उमेदवारांनी त्यांच्या नियुक्तीपासून २ वर्षांत संगणक हाताळणी संबधी शासनाने विहीत केलेली परिक्षा उत्तिर्ण केल्याबाबतचे प्रमाणपत्र सादर करावे.
अन्यथा हा कालावधी संपताच त्यांची नियुक्ती आपोआप संपुष्टात येईल व याबाबत त्यांचे कोणतेही निवेदन विचारात घेतले जाणार नाही. अथवा परिक्षा उत्तीर्ण होण्यापासून कोणालाही सूट दिली जाणार नाही अथवा परिक्षा उत्तीर्ण होण्यास मुदतवाढही दिली जाणार नाही.
६) सदर नियुक्त्या उमेदवारांच्या चारित्र्य पडताळणी व वैद्यकीय तपासणी अहवालाच्या अधीन राहून देण्यात येत आहेत.
७) जे उमेदवार या पदावर नियुक्ती होण्यापूर्वी शासकीय सेवेत कार्यरत आहेत, त्यांची नियुक्ती गोपनीय अभिलेखांच्या तपासणीच्या अधीन राहून करण्यात येत आहे.
८) सदर उमेदवारांना एक पत्नी / पती हयात असताना दुसरा विवाह करता येणार नाही. तसेच त्यांनी शासन परिपत्रक, सामान्य प्रशासन विभाग क्रमांक- एसआरव्ही २०००/प्र.क्र. १७/२०००/ १२, दिनांक १ जुलै, २००५ नुसार लहान कुटुंबाचे प्रमाणपत्र सादर करावे.
९) सदर उमेदवारांनी नियुक्तीच्या दिनांकापासून सहा महिन्यांच्या आत स्वग्राम घोषित करणे आवश्यक आहे. तदनंतर त्यांनी स्वग्राम घोषित केल्यास त्यात फेरबदल करता येणार नाही.
१०) मागासवर्गीयांसाठी आरक्षित पदांवर निवड झालेल्या ज्या उमेदवारांनी जात वैधता प्रमाणपत्र सादर केले नसेल, अशा उमेदवारांनी शासन निर्णय, सामान्य प्रशासन विभाग, क्रमांक- बीसीसी २०११/ प्र.क्र.१०६४/२०११/१६ब, दिनांक १२.१२.२०११ मधील तरतूदीनुसार त्यांना नियुक्ती दिल्यापासून सहा महिन्यांच्या कालावधीमध्ये जात वैधता प्रमाणपत्र शासनास सादर करणे बंधनकारक आहे.
११)जर उमेदवाराच्या जात वैधता प्रमाणपत्रामध्ये काही तांत्रिक मुद्दयांची पूर्तता करण्याच्या अधीन राहून वैधता प्रमाणपत्र दिल्याबाबतचा उल्लेख नमूद असेल, तर त्या तांत्रिक मुद्दयांची पूर्तता तात्काळ करणे उमेदवारांवर बंधनकारक राहील. यामध्ये झालेला / होणारा विलंब हा उमेदवाराची सदर पदावरील नियुक्ती रद्दबातल करण्यास कारणीभूत ठरेल याची सर्व उमेदवारांनी नोंद घ्यावी.
पृष्ठ ५ पैकी २
# Page 3
शासन आदेश क्रमांकः मबाआ-२०१९/प्र.क्र.५५/का-७अ
१२) खेळाडूंसाठी आरक्षित पदांवर निवड झालेल्या उमेदवारांची नियुक्ती त्यांचे खेळाडूबाबतचे प्रमाणपत्र संचालक, क्रिडा व युवक संचालनालय, पुणे यांच्या अहवालाच्या अधीन राहून त्यांना नियुक्ती देण्यात येत आहे.
१३)अपंगासाठी आरक्षित पदांवर निवड झालेल्या उमेदवारांची त्यांचे अपंगत्वाबाबतचे प्रमाणपत्र आयुक्त, (अपंग), समाजकल्याण आयुक्त, पुणे यांच्या अहवालाच्या अधीन राहून नियुक्ती देण्यात येत आहे.
१४) शासनाने विहीत केलेली हिंदी/ मराठी भाषा परिक्षा नियुक्त उमेदवारांनी विहीत मुदतीत उत्तीर्ण करणे बंधनकारक आहे.
१५)उपरोक्तप्रमाणे नियुक्ती दिलेल्या उमेदवारांनी सेवा प्रवेश नियमानुसार विभागामार्फत आयोजित केल्या जाणाऱ्या विभागीय परिक्षा परिविक्षा कालावधीच्या २ वर्षांच्या विहीत मुदतीत उत्तीर्ण होणे आवश्यक आहे.
१६) परिविक्षाधीन अधिकाऱ्याने कामाचा अपेक्षित दर्जा प्राप्त न केल्यास किंवा विहीत विभागीय लेखी परिक्षा परिविक्षा कालावधीत उत्तीर्ण न केल्यास अथवा त्यांची वर्तणूक अयोग्य, संशयास्पद आढळल्यास तो/ ती कोणतीही पुर्वसूचना न देता सेवेतून कमी करण्यास पात्र ठरेल.
१७) उमेदवार त्यांच्या सेवेचा राजीनामा देऊ इच्छित असतील, तर त्यांनी शासन परिपत्रक सामान्य प्रशासन विभाग, क्रमांक- एनआरव्ही १०७७/बारा, दिनांक २०.५.१९७७ मधील तरतूदीनुसार शासनास किमान १ महिन्यांची आगाऊ नोटीस देणे आवश्यक आहे. तसेच या उमेदवाराची सेवा समाप्त करावयाची असेल, त्यावेळी शासनाकडूनही अशी एक महिन्याची आगाऊ नोटीस संबधित अधिकाऱ्यास दिली जाईल. मात्र गैरशिस्त, सेवा नियमांचा भंग इत्यादी कारणांसाठी सेवा समाप्त करताना सदर उमेदवाराला नोटीस देण्याचे शासनास बंधनकारक रहाणार नाही. तथापि याबाबत संबधीतांस नोटीस देताना या नियमांत वेळोवेळी होणाऱ्या बदलांच्या अधीन कार्यवाही करण्यात येईल.
१८)शासन निर्णय, वित्त विभाग, क्रमांक- अनियो-१००५/१२६/सेवा-४, दिनांक ३१.१०.२००५ मधील तरतूदीनुसार दिनांक १ नोव्हेंबर, २००५ रोजी किंवा तदनंतर ज्या अधिकारी / कर्मचारी यांची शासकीय सेवेत नियुक्ती होईल त्यांना नवीन परिभाषित अंशदान निवृत्तीवेतन योजना लागू ठरेल.
सध्या अस्तित्वात असलेली निवृत्ती वेतन योजना म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्तीवेतनाचे अंशराशीकरण) नियम १९८४ आणि सध्या असलेल्या सर्वसाधारण भविष्य निर्वाह निधी योजना या उमेदवारांना लागू ठरणार नाहीत. मात्र सदर उमेदवारांपैकी जे शासकीय कर्मचारी दि. १ नोव्हेंबर, २००५ पूर्वी शासन सेवेत निवृत्ती वेतनार्ह आस्थापनेवर कार्यरत असतील, त्यांना शासन परिपत्रक, वित्त विभाग क्रमांक- अनियो १००६/८७/सेवा, दिनांक १२.०१.२००७ मध्ये नमूद केलेल्या अटींच्या पूर्ततेच्या अधीन राहून महाराष्ट्र नागरी सेवा (निवृत्तीवेतन) नियम १९८२ व सर्वसाधारण भविष्य निर्वाह निधी योजना लागू राहील.
१९) जे उमेदवार सेवेत हजर होतील त्यांच्याबाबतचा अहवाल आयुक्त, महिला व बाल विकास, पुणे यांनी शासनास तात्काळ सादर करावा.
पृष्ठ ५ पैकी ३
# Page 4
शासन आदेश क्रमांकः मबाआ-२०१९/प्र.क्र.५५/का-७अ
२०) सदर उमेदवार ज्या दिवशी हजर होतील त्या दिनांकापासून नियमाप्रमाणे त्यांचे वार्षिक गोपनीय अहवाल वेळोवेळी निर्गमित करण्यात आलेल्या शासन निर्णयानुसार लिहीण्यात येतील.
२१) नेमणूक झालेल्या उमेदवारांना वेळोवेळी सेवांतर्गत प्रशिक्षण कार्यक्रमास पाठविण्याबाबतची व्यवस्था आयुक्त, महिला व बाल विकास, पुणे यांनी करावी.
२२) सामान्य प्रशासन विभाग अधिसूचना क्रमांक- एसआरव्ही-२०१५/प्र.क्र.१५६/कार्या-१२, दिनांक २८.४.२०१५ व अधिसूचना क्रमांक- एसआरव्ही-२०१७/प्र.क्र.११४/कार्या-१२, दिनांक १५.६.२०१७ यामधील तरतूदी त्यांना लागू राहतील. उपरोक्त उमेदवारांना विभागीय संवर्ग वाटप झालेल्या विभागीय संवर्गात किमान ९ वर्षे इतका कालावधी पूर्ण करणे आवश्यक राहील.
त्याअनुषंगाने उपरोक्त उमेदवारांना वाटप करण्यात आलेल्या महसूली विभागीय संवर्गात नऊ वर्षे सेवा करणे आवश्यक राहील.
२३) विशिष्ट ठिकाणी पदस्थापना / बदली/नियुक्ती मिळण्यासाठी लोकप्रतिनिधी मार्फत दडपण / दबाव आणण्याचा प्रयत्न केल्यास संबधित उमेदवाराविरूध्द महाराष्ट्र नागरी सेवा (शिस्त व अपील) नियम, १९७९ मधील तरतुदीनुसार शिस्तभंग विषयक कारवाई करण्यात येईल.
२४) महिलांसाठी आरक्षित पदांवर शिफारशी झालेल्या खुल्या प्रवर्गातील महिला उमेदवारांची महिला व बाल विकास विभाग, शासन निर्णय, क्रमांक- ८२/२००१/मसेआ-२०००/प्र.क्र.
४१५/का-२, दिनांक २५ मे, २००१ मधील तरतूदीनुसार संबधित महिला उमेदवरांच्या नॉन क्रिमीलेअर प्रमाणपत्राच्या तपासणीच्या अधीन राहून त्यांना तात्पुरती नेमणूक देण्यात येत आहे.
३. वर नमूद अटी व शर्तीचे तंतोतंत पालन करण्याची जबाबदारी आयुक्त, महिला व बाल विकास, पुणे यांची राहील. तसेच उपरोक्त सर्व गट-ब संवर्गातील अधिकाऱ्यांना सदर संवर्गाचे परिक्षा नियम/ सेवाप्रवेश नियम तसेच इतर सर्व महत्वाचे सेवाविषयक नियम त्यांना ज्ञात करून देण्याची कार्यवाही आयुक्त, महिला व बाल विकास आयुक्तालय, पुणे यांनी आयुक्त, एकात्मिक बाल विकास सेवा, नवी मुंबई यांच्या समन्वयाने करावी. तसेच पदस्थापना देण्यात आलेल्या अधिकाऱ्यांना त्यांचे अधिनस्त पदस्थापनेचे आदेश तात्काळ निर्गमित करावेत.
# Page 5
# Page 6
# Page 7
# Page 8
# Page 9