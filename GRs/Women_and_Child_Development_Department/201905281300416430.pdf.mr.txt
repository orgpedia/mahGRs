# Page 1
एकात्मिक बाल विकास सेवा योजनेंतर्गत पूरक पोषण आहाराची पर्यायी व्यवस्था करणे याअंतर्गत महाराष्ट्र राज्य सहकारी ग्राहक महासंघ मर्या, मुंबई यांनी पुरवठा केलेल्या कच्चे धान्य व किराणा मालाच्या देयकाची अदायगी आयुक्त, एकात्मिक बाल विकास सेवा योजना, नवी मुंबई यांच्या स्तरावरुन करण्यास परवाणगी देण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: याचिका-२०१९/प्र.क्र.५/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : : २८ मे, २०१९
वाचा :- (१) शासन निर्णय कमांक याचिका २०१९/प्र.क्र. ५/ का-५, दिनांक ०३ एप्रिल, २०१९.
प्रस्तावना : एकात्मिक बाल विकास योजनेंतर्गत लाभार्थ्यांना पुरवावयाच्या कच्चे धान्य व किराणा मालाचा पुरवठा करण्याकरीता आयुक्त, एकात्मिक बाल विकास सेवा योजना, नवी मुंबई यांनी दिनांक ३०.३.२०१९ च्या आदेशानुसार महाराष्ट्र राज्य सहकारी ग्राहक महासंघ मर्या., मुंबई या संस्थेला दिले आहे. तथापि, महाराष्ट्र राज्य सहकारी ग्राहक महासंघ मर्या, मुंबई यांनी पुरवठा केलेल्या कच्चे धान्य व किराणा मालाच्या देयकाची अदायगी कोणत्या स्तरावरुन करण्यात यावी याबाबत स्पष्ट सूचना नसल्यामुळे पुरवठयाची देयके अदा होऊ शकली नाहीत. त्यामुळे सदर देयके अदा करण्याकरीता नव्याने आदेश निर्गमीत करण्याची बाब शासनाच्या विचाराधीन होती. याकरीता पुढीलप्रमाणे शासन निर्णय निर्गमीत करण्यात येत आहे.
शासन निर्णय : मा.सर्वोच्च न्यायालयाने दिलेल्या आदेशाची अंमलबजावणी करण्याकरीता एकात्मिक बाल विकास सेवा योजनेंतर्गत लाभार्थ्यांना पुरवठा करावयाच्या पर्यायी व्यवस्थेअंतर्गत कच्चे धान्य व किराणा मालाचे किट पुरवण्याकरीता महाराष्ट्र राज्य सहकारी ग्राहक महासंघ मर्या, मुंबई या संस्थेची तात्पूरती नेमणूक आयुक्त, एकात्मिक बाल विकास सेवा योजना, नवी मुंबई यांचे मार्फत करण्यात आली आहे.
या योजनेंतर्गत महाराष्ट्र राज्य सहकारी ग्राहक महासंघ मर्या, मुंबई या संस्थेने लाभार्थ्यांना पुरवठा केलेल्या कच्चे धान्य व किराणामालाचा पुरवठा केल्याची देयके आयुक्त, एकात्मिक बाल विकास सेवा योजना, नवी मुंबई यांचेमार्फत खालील पध्दतीने करण्यास शासन मान्यता देण्यात येत आहे.
ग्रामीण व आदिवासी विभागाकरीता
अ) महासंघाने अंगणवाडीस्तरावर कच्चे धान्य व किराणा मालाचा पुरवठा केल्यानंतर देयक प्रकल्पन स्तरावर सादर करावीत.
# Page 2
शासन निर्णय क्रमांकः याचिका-२०१९/प्र.क्र.५/का-५
ब) सदर देयके प्रकल्प अधिकाऱ्याने तपासून देयकामागे पास फॉर पेमेंट करुन उप मुख्य कार्यकारी अधिकारी (बाक ) यांचेकडे सादर करावीत.
क) उपमुख्य कार्यकारी अधिकारी (बाक) यांनी सदर देयके तपासून प्रति स्वाक्षरी करुन आयुक्तालयास सादर करावीत.
नागरी भागाकरीता अवलंबजावणी करावयाची पध्दत
बाल विकास प्रकल्प अधिकारी नागरी यांनी देयक तपासून देयकामागे पास फॉर पेमेंट करुन आयुक्तालय स्तरावर सादर करावी.
महाराष्ट्र राज्य सहकारी ग्राहक महासंघ मर्या, मुंबई या संस्थेची वरील प्रमाणे प्राप्त झालेली देयके आयुक्त, एकात्मिक बाल विकास सेवा योजना, नवी मुंबई यांचेमार्फत अदा करण्यात यावीत.
# Page 3