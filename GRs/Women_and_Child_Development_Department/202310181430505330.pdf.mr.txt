# Page 1
एकात्मिक बाल विकास सेवा योजनेअंतर्गत कार्यरत अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांना सन २०२३-२४ या आर्थिक वर्षासाठी “भाऊबीज भेट" रक्कम मंजूर करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२३/प्र.क्र.२६८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १८ ऑक्टोबर, २०२३
वाचा :- १) महिला व बाल विकास विभाग, शा.नि.क्र.एबावि-२०१७/प्र.क्र.१०३/का.६, दि. २३ फेब्रुवारी २०१८ २) आयुक्त, एकात्मिक बाल विकास सेवा योजना, नवी मुंबई यांचे पत्र क्र.एबाविसेयो/अं वाडी भाऊबीज भेट/२०२३-२४/४७२०, दिनांक १२.९.२०२३
प्रस्तावना: आयुक्त, एकात्मिक बाल विकास सेवा योजना, नवी मुंबई यांनी वाचा क्रमांक-२ अन्वये सादर केलेल्या प्रस्तावानुसार सन २०२३-२४ या आर्थिक वर्षाकरिता एकात्मिक बाल विकास सेवा योजनेअंतर्गत कार्यरत
अंगणवाडी सेविका, अंगणवाडी मदतनीस व मिनी अंगणवाडी सेविका या मानधनी कर्मचाऱ्यांना भाऊबीज भेट
प्रत्येकी रु.२,०००/ प्रमाणे अदा करण्याची बाब शासनाच्या विचाराधीन होती.
शासन निर्णय : एकात्मिक बाल विकास सेवा योजना या केंद्र पुरस्कृत योजनेअंतर्गत कार्यरत असलेल्या अंगणवाडी
सेविका, मदतनीस व मिनी अंगणवाडी सेविका या मानधनी कर्मचा-यांना सन २०२३-२४ या आर्थिक वर्षात
प्रत्येकी रु.२,०००/- प्रमाणे भाऊबीज भेट रक्कम देण्यास शासन मंजूरी देत आहे.
२. एकात्मिक बाल विकास सेवा योजनेअंतर्गत कार्यरत असलेल्या अंगणवाडी सेविका, मदतनीस व मिनी
अंगणवाडी सेविका यांना भाऊबीज भेट अदा करण्याकरिता आयुक्त, एकात्मिक बाल विकास सेवा योजना,
महाराष्ट्र राज्य, नवी मुंबई यांना नियंत्रक अधिकारी म्हणून घोषित करण्यात येत असून यासाठी होणारा खर्च
भागविण्यासाठी मागणी क्रमांक :- एक्स- १, २२३६, पोषण आहार, (०८) (०६) एकात्मिक बाल विकास सेवा
योजना, (भाऊबीज भेट) (अतिरिक्त राज्य हिस्सा १००%) (२२३६१९५४), ३१ सहाय्यक अनुदाने (वेतनेत्तर) या
लेखाशीर्षाखाली सन २०२३-२४ या वित्तीय वर्षात मंजूर केलेल्या तरतुदीमधुन रुपये ३७.३३०२ कोटी (अक्षरी
रुपये सदतीस कोटी तेहतीस लाख दोन हजार फक्त) इतका निधी उपलब्ध करुन देण्यात येत आहे.
३. आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांनी कार्यरत अंगणवाडी
सेविका, मदतनीस व मिनी अंगणवाडी सेविका यांना दिवाळीपूर्वी भाऊबीज भेट अदा होईल याबाबत दक्षता
घेण्यात यावी. त्यानुषंगाने आवश्यक ती कार्यवाही करावी.
# Page 2
शासन निर्णय क्रमांक :- एबावि-२०२३/प्र.क्र.२६८/का.६
४. हा शासन निर्णय नियोजन विभागाने अनौपचारिक संदर्भ क्र. २२३/१४७२ दिनांक १४.०९.२०२३ व वित्त
विभागाने अनौपचारीक संदर्भ क्र. २६९/व्यय-६, दिनांक २०.०९.२०२३ अन्वये दिलेल्या सहमतीनुसार निर्गमित
करण्यात येत आहे.