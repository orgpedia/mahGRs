# Page 1
महाराष्ट्र शासन
महिला व बाल विकास विभाग
आदेश क्रमांक- रामआ-२०२३/प्र.क्र.११९/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-२४ नाव्हेंबर, २०२३.
आदेश
श्रीमती मायादेवी पाटोळे, अपर जिल्हाधिकारी, मालेगाव, जि. नाशिक यांची महिला व बाल विकास विभागाच्या अधिपत्याखालील महाराष्ट्र राज्य महिला आयोग, बांद्रा, मुंबई येथील सदस्य सचिव या पदावर १ वर्षासाठी अथवा सदर पदावर भाप्रसे अधिकारी उपलब्ध होईपर्यंत जो कालावधी कमी असेल त्या कालावधीसाठी खालील अटी व शर्तीच्या अधीन राहून प्रतिनियुक्तीने नियुक्ती करण्यात येत आहे.
अ) श्रीमती मायादेवी पाटोळे, अपर जिल्हाधिकारी, मालेगाव, जि. नाशिक ह्या ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला त्या शासकीय पदाचा कार्यभार पुन्हा स्विकारतील त्या तारखेला समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/ सक्षम प्राधिकाऱ्यास राहील.
क) जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा स्वीयेतर नियोक्त्याला राहील. मात्र, याप्रमाणे परत पाठविण्यापूर्वी स्वीयेतर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे; आणि ड) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. महाराष्ट्र नागरी सेवा (पदग्रहण अवधी, स्वीयेत्तर सेवा इ.) नियम १९८१ मधील नियम ४० (परिशिष्ट दोन) मधील तरतुदी विचारात घेऊन महसूल व वन विभागाशी विचारविनिमय करुन श्रीमती मायादेवी पाटोळे यांच्या प्रतिनियुक्तीबाबतच्या अटी व शर्ती ठरविण्यात येतील.
३. श्रीमती मायादेवी पाटोळे, अपर जिल्हाधिकारी, मालेगाव, जि. नाशिक यांच्या इतर सर्व प्रशासकीय बाबी महसूल व वन विभागामार्फत हाताळण्यात येतील.
# Page 2
शासन आदेश क्रमांकः रामआ-२०२३/प्र.क्र.११९/का-१० ४. सदर आदेशान्वये श्रीमती मायादेवी पाटोळे, अपर जिल्हाधिकारी, मालेगाव, जि.नाशिक यांची सदस्य सचिव, महाराष्ट्र राज्य महिला आयोग, बांद्रा, मुंबई या पदावर प्रतिनियुक्तीने नियुक्ती करण्यात आली असल्याने श्रीमती श्रध्दा जोशी (भारासे), व्यवस्थापकीय संचालक, महाराष्ट्र पर्यटन विकास महामंडळ, मुंबई यांच्याकडे सामान्य प्रशासन विभागाच्या अ.शा.पत्र क्र.एईओ १०२२/प्र.क्र.४४८/०५/२०२२/दहा, दि.२०.१०.२०२२ च्या आदेशान्वये सोपविण्यात आलेला सदस्य सचिव, महाराष्ट्र राज्य महिला आयोग, बांद्रा, मुंबई या पदाचा अतिरिक्त कार्यभार संपुष्टात आणण्यात येत आहे.
५. श्रीमती मायादेवी पाटोळे, अपर जिल्हाधिकारी, मालेगाव, जि.नाशिक यांनी श्रीमती श्रध्दा जोशी (भारासे) यांच्याकडून सदस्य सचिव, महाराष्ट्र राज्य महिला आयोग, बांद्रा, मुंबई या पदाचा पदभार त्वरीत स्वीकारावा.