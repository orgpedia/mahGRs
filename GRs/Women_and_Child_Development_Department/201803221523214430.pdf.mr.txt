# Page 1
बाल न्याय (मुलांची काळजी व संरक्षण) अधिनियम, २०१५ च्या कलम ५४ नुसार संस्थांच्या तपासणीसाठी राज्य व जिल्हास्तरावर तपासणी समिती गठित करणेबाबत.
महाराष्ट्र शासन
महिला व बाल विकास विभाग
शासन निर्णय क्र.बालगृ-२०१७/प्र.क.२११/का ८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २१ मार्च, २०१८.
वाचा : १. बाल न्याय (मुलांची काळजी व संरक्षण) अधिनियम, २०१५.
२. केंद्रिय आदर्श बाल न्याय (मुलांची काळजी व संरक्षण) नियम,२०१६.
३. शासन निर्णय बालगृ २०१५/प्र.क्र.५०/का-८ दि. २७ऑक्टोबर, २०१७.
४. महाराष्ट्र राज्य बाल न्याय (मुलांची काळजी व संरक्षण) नियम, २०१८.
प्रस्तावना : १. केंद्र शासनाचा बाल न्याय (मुलांची काळजी व संरक्षण) अधिनियम, २०१५ हा जानेवारी २०१६, पासून देशभरात लागू करण्यात आला आहे. या अधिनियमाच्या कलम ५४ नुसार अधिनियमांतर्गत नोंदणीकृत तसेच मान्यता प्राप्त संस्थांच्या तपासणीसाठी राज्य व जिल्हास्तरावर 'तपासणी समिती' गठित करण्याबाबत तरतूद आहे.
२. बाल न्याय (मुलांची काळजी व संरक्षण) अधिनियम, २०१५ अंतर्गतच्या कलम ११० अन्वये राज्य शासनाचे महाराष्ट्र राज्य बाल न्याय (मुलांची काळजी व संरक्षण) नियम, २०१८, दि. १३.३.२०१८ च्या अधिसूचनेद्वारा प्रसिद्ध करण्यात आले आहेत. राज्यशासनाच्या सदर नियम ४३ मधील तरतूदी विचारात घेऊन राज्यस्तरीय तपासणी समिती आणि जिल्हास्तरीय तपासणी समिती गठित करण्याबाबतची बाब शासनाच्या विचाराधीन होती.
शासन निर्णय-: १. बाल न्याय (मुलांची काळजी व संरक्षण) अधिनियम, २०१५ च्या अनुषंगाने विधी संघर्ष ग्रस्त बालके' आणि 'काळजी व संरक्षणाची गरज असलेली बालके यांच्यासाठी कलम २ (२१) मध्ये नमूद व्याख्येनुसार बालकांना निवासी सेवा पुरविणा-या शासकीय तसेच स्वयंसेवी संस्थांची वेळोवेळी तपासणी करणे आवश्यक आहे. आता या शासन निर्णयान्वये सदर संस्थांच्या तपासणीसाठी खालीलप्रमाणे राज्यस्तरीय तपासणी समिती व जिल्हास्तरीय तपासणी समितीचे गठन करण्यात येत आहे:
# Page 2
शासन निर्णय क्रमांकः बालगृ-२०१७/प्र.क.२११/का ८
(I) राज्य तपासणी समिती :
----------------------------------------------------------------------------------------------------------
| १ | सदस्य सचिव महाराष्ट्र राज्य बाल संरक्षण सोसायटीचा तथा आयुक्त, महिला व बाल विकास,आयुक्तालय,पुणे | अध्यक्ष |
| २ | तपासणी समितीच्या अध्यक्षाने नियुक्त केल्याप्रमाणे मंडळातील किंवा समितीतील प्रतिनिधी | सदस्य |
| ३ | राज्य बाल हक्क संरक्षण आयोगाचा प्रतिनिधी | सदस्य |
| ४ | राज्य दत्तकग्रहण स्रोत संस्था, (SARA), कार्यक्रम व्यवस्थापक | सदस्य |
| ५ | आरोग्य विभागाने शिफारस केलेला वैद्यकीय तज्ज्ञ | सदस्य |
| ६ | तपासणी समितीच्या अध्यक्षाने नियुक्त केल्याप्रमाणे बाल संरक्षण तज्ज्ञ | सदस्य |
| ७ | तपासणी समितीच्या अध्यक्षाद्वारे नियुक्त केलेला स्वयंसेवी संघटनेचा प्रतिनिधी | सदस्य |
| ८ | तपासणी समितीच्या अध्यक्षाद्वारे नियुक्त केलेला नामांकित सामाजिक कार्यकर्ता  |  | सदस्य |
| ९ | उपायुक्त (बाल विकास),महिला व बाल विकास आयुक्तालय,पुणे | सदस्य-सचिव |
----------------------------------------------------------------------------------------------------------
उपरोक्त प्रमाणे गठित राज्य तपासणी समिती खालीलप्रमाणे कार्ये करील :
१. राज्यातील बालकांची काळजी घेणाऱ्या सर्व निवासी संस्थांची महाराष्ट्र राज्य बाल न्याय (मुलांची काळजी व संरक्षण) नियम, २०१८ च्या नमुना ४१ नुसार तपासणी करणे.
२. बालकांचे वास्तव्य असलेल्या संस्थांमध्ये काळजी व संरक्षणाची गरज असलेली बालके आहेत याची निश्चिती करण्यासाठी अशा संस्थांची यादृच्छिक (Random) तपासणी करणे.
३. राज्य तपासणी समिती आपला तपासणी अहवाल सचिव, महिला व बाल विकास विभाग, मंत्रालय, मुंबई यांना सादर करील.
४. बाल न्याय ( मुलांची काळजी व संरक्षण) अधिनियम, २०१५ आणि त्या अनुषंगाने लागू करण्यात आलेले नियम यांच्या तरतुदीनुसार संस्थांची सुधारणा आणि विकासाची कार्यवाही करण्यासाठी महाराष्ट्र राज्य बाल संरक्षण सोसायटी, पुणे किंवा जिल्हा बाल संरक्षण कक्ष यांना शिफारस करणे.
५. बालकांच्या हिताकरिता संस्थेला भेट देऊन बालकांशी संवाद साधणे आणि त्यांचे अभिप्राय घेणे.
(II) जिल्हा स्तरीय तपासणी समिती :
-------------------------------------------------------------------------------------------------
| १ | जिल्हा दंडाधिकारी | अध्यक्ष |
| २ | जिल्हा आरोग्य अधिकारी | सदस्य |
| ३ | बाल हक्क, संगोपन, संरक्षण व कल्याण या क्षेत्रात कार्यरत असलेल्या नागरी समूहाचा एक सदस्य | सदस्य |
| ४ | बाल कल्याण समितीचा एक सदस्य | सदस्य |
| ५ | बाल न्याय मंडळाचा एक सदस्य | सदस्य |
| ६ | बालकांसोबत काम करण्याचा अनुभव असलेला एक मानसोपचार तज्ज्ञ | सदस्य |
| ७ | जिल्हा महिला व बाल विकास अधिकारी | सदस्य-सचिव |
-------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः बालगृ-२०१७/प्र.क.२११/का ८
उपरोक्त प्रमाणे गठित जिल्हा तपासणी समिती खालीलप्रमाणे कार्य करील: १. महाराष्ट्र राज्य बाल न्याय (मुलांची काळजी व संरक्षण) नियम, २०१८ च्या नमुना ४१ मध्ये जिल्ह्यातील सर्व बालकांची काळजी घेणाऱ्या संस्थांची तपासणी करणे.
२. जिल्हयातील बालकांचे वास्तव्य असलेल्या संस्थांमधील सुविधांची तपासणी किमान तीन महिन्यातून एकदा करणे.
३. जिल्हा तपासणी समिती निष्कर्षाचा अहवाल जिल्हा बाल संरक्षण कक्ष आणि महाराष्ट्र राज्य बाल संरक्षण सोसायटी यांच्या मार्फत आवश्यकतेनुसार राज्य शासनाकडे सादर करणे आणि बाल न्याय (मुलांची काळजी व संरक्षण) अधिनियम, २०१५ आणि त्याखाली करण्यात आलेले नियम याच्या तरतुदीनुसार बालकांची काळजी घेणा-या संस्थांची सुधारणा आणि विकास करण्यासाठी सूचना करणे.
४. बालकांच्या हिताकरिता संस्थेला भेट देऊन बालकांशी संवाद साधून त्यांचे अभिप्राय घेणे.
५. जिल्हा बाल संरक्षण कक्ष, जिल्हा तपासणी समितीच्या अहवालावर आवश्यक तो पाठपुरावा करण्याची कार्यवाही करेल आणि कार्यवाहीचा अहवाल महाराष्ट्र राज्य बाल संरक्षण सोसायटी यांचेमार्फत आवश्यकतेनुसार राज्य शासनाकडे सादर करील.
२. राज्यस्तरावरील तपासणी समितीमध्ये अशासकीय व्यक्तींच्या नियुक्ती करीता आयुक्त महिला व बाल विकास आयुक्तालय, पुणे तथा अध्यक्ष, राज्य तपासणी समिती हे खालीलप्रमाणे कार्यवाही करतील :
१. अशासकीय व्यक्तींची नामांकने प्राप्त करुन घेण्यासाठी आयुक्त महिला व बाल विकास हे वर्तमानपत्रात जाहिरात प्रसिध्द करतील.
२. इच्छुक व्यक्तींची नामांकने प्राप्त झाल्यावर त्यांची छाननी करुन योग्य व्यक्तींची तपासणी समिती सदस्य म्हणून अध्यक्ष नियुक्ती करतील.
३. अशासकीय सदस्यच्या नियुक्ती करताना सदर व्यक्ती किमान पदवीधर असून तिला बाल हक्क, काळजी, संरक्षण आणि कल्याण क्षेत्रातील किमान १० वर्षाचा अनुभव आवश्यक राहील. तसेच तिचे वय ३५ पेक्षा कमी व ६५ पेक्षा जास्त नसावे.
४. अशासकीय सदस्यांचा कालावधी नेमणूकीपासून तीन वर्षाचा राहील.
३. जिल्हास्तरावरील तपासणी समितीमध्ये अशासकीय व्यक्तींच्या नियुक्ती करीता जिल्हा महिला व बाल विकास अधिकारी अध्यक्ष जिल्हा दंडाधिकारी यांच्या आदेशानुसार खालीलप्रमाणे कार्यवाही करतील : १. अशासकीय व्यक्तींची नामांकने प्राप्त करुन घेण्यासाठी जिल्हा महिला व बाल विकास अधिकारी स्थानिक वर्तमानपत्रात जाहिरात प्रसिध्द करतील.
२. इच्छुक व्यक्तींची नामांकने प्राप्त झाल्यावर त्यांची छाननी करुन योग्य व्यक्तींची नियुक्ती करतील.
पृष्ठ ५ पैकी ३
# Page 4
शासन निर्णय क्रमांकः बालगृ-२०१७/प्र.क.२११/का ८
३. अशासकीय सदस्यच्या नियुक्ती करताना सदर व्यक्ती किमान पदवीधर असून तिला बाल हक्क, काळजी, संरक्षण आणि कल्याण क्षेत्रातील किमान १० वर्षाचा अनुभव आवश्यक राहील.तसेच तिचे वय ३५ पेक्षा कमी व ६५ पेक्षा जास्त नसावे.
४. अशासकीय सदस्यांचा कालावधी नेमणूकीपासून तीन वर्षाचा राहील.
४. अशासकीय सदस्यांना वित्त विभाग शासन निर्णय क्र. बैठक/२०१२- प्र.क्र.१/सेवा-५ दि.२४.५.२०१२ अन्वये बैठक भत्ता व शासन निर्णय क्र.प्रवास/१०१०- प्र.क्र.२/सेवा-५,दि ३.३.१० .
मधील परिच्छेद-१२ मधील तरतुदीनुसार प्रवास भत्ता अनुज्ञेय राहील. यासाठीचा खर्च एकात्मिक बाल संरक्षण योजने अंतर्गतच्या अनुदानातून भागविण्यात यावा. उपरोक्तप्रमाणे राज्य तपासणी समिती व जिल्हा तपासणी समिती आस्तित्वात येणेबाबत आवश्यक कार्यवाही सर्व संबंधितांनी तातडीने करावी.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14