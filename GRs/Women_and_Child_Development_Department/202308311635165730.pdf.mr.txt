# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) करिता समन्वय अधिकारी (Nodal Officer) व एकमेव समन्वय यंत्रणा (Single Nodal Agency) यांची नियुक्ती करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक-बीजीटी-२०२३/प्र.क्र. २९/का-४
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३१ ऑगस्ट, २०२३.
वाचा : १. वित्त मंत्रालय, भारत सरकार यांचे कार्यालयीन ज्ञापन क्र.F.No.१(१३)/ PFMS/FCD/२०२०, दि.२३.३.२०२१.
२. वित्त विभाग, शासन परिपत्रक क्र. संकीर्ण-२१२१/प्र.क्र.३५/कोषाप्रशा-४, दि.१.७.२०२१.
३. महिला व बाल विकास विभाग, शासन निर्णय क्रमांक- बीजीटी-२०२१/प्र.क्र. ५७ /का-४ दि.२५.८.२०२१.
४. महिला व बाल विकास मंत्रालय, भारत सरकार यांचे पत्र क्र.CW-II-१२/४/२०१८-CW-II part (१)(e-६१८५५) दि.२५.०४.२०२३.
प्रस्तावना :
केंद्र पुरस्कृत योजनांचे परिणामकारक व्यवस्थापन करणे, तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन क्र. १ येथील दि.२३.३.२०२१ रोजीच्या
ज्ञापनान्वये सुधारित कार्यपध्दतीचा अवलंब करण्याचे निर्देश दिले आहेत. त्यास अनुसरुन वित्त विभागाने संदर्भाधीन क्र.२ येथील दि.१.७.२०२१ रोजीच्या परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (Public Finance Management System-PFMS) बाबत सुधारित सूचना दिलेल्या आहेत.
त्यानुसार केंद्र पुरस्कृत योजनांच्या अंमलबजावणीसाठी एकमेव समन्वय यंत्रणा (Single Nodal Agency) तसेच किमान उपसचिव दर्जाच्या अधिकाऱ्याची समन्वय अधिकारी (Nodal Officer) म्हणून नियुक्ती करण्याबाबत निर्देशित केले आहे.
त्यानुसार केंद्र पुरस्कृत “मिशन वात्सल्य या एकछत्री योजनेतील “संस्थाबाहय काळजी / प्रायोजकत्व/ प्रतिपालकत्व ”; “भांडवली मालमत्तेची निर्मिती ” ; “स्वच्छता कृती योजना ” व “चाइल्ड हेल्पलाईन या घटक योजनांकरिता समन्वय अधिकारी (Single Nodal Officer) व समन्वय यंत्रणा (Single Nodal Agency) यांची नियुक्ती करण्याची बाब शासनाच्या विचाराधीन होती.
# Page 2
शासन निर्णय क्रमांक: बीजीटी-२०२३/प्र.क्र.२९/का-४
शासन निर्णय :
वित्त विभागाच्या संदर्भाधीन क्र.२ येथील दि.१.७.२०२१ रोजीच्या परिपत्रकान्वये दिलेल्या सूचनांनुसार महिला व बाल विकास विभागाच्या केंद्र पुरस्कृत योजनांच्या निधी वितरण व विनियोग व्यवस्थापन (PFMS)
करिता समन्वय अधिकारी (Nodal Officer) व एकमेव समन्वय यंत्रणा (Single Nodal Agency) खालीलप्रमाणे घोषित करण्यात येत आहेत. :
--------------------------------------------------------------------------------------------------------------------------
| अ.क्र. | उपयोजना | योजनेचे नाव | समन्वय अधिकारी (Nodal Officer) | एकमेव समन्वय यंत्रणा (Single Nodal Agency) |
| १ | मिशन वात्सल्य | संस्थाबाहय काळजी / प्रायोजकत्व/प्रतिपालकत्व | सह / उप सचिव (कार्यासन - ८) | आयुक्त, महिला व बाल विकास, पुणे. |
| २ | मिशन वात्सल्य | भांडवली मालमत्तेची निर्मिती | सह/ उप सचिव (कार्यासन-८) | आयुक्त, महिला व बाल विकास, पुणे. |
| ३ | मिशन वात्सल्य | स्वच्छता कृती योजना | सह / उप सचिव (कार्यासन-८) | आयुक्त, महिला व बाल विकास, पुणे. |
| ४ | मिशन वात्सल्य | चाइल्ड हेल्पलाईन | सह / उप सचिव (कार्यासन- ८) | आयुक्त, महिला व बाल विकास, पुणे. |
--------------------------------------------------------------------------------------------------------------------------
केंद्र पुरस्कृत योजनांकरिता सुधारित कार्यपध्दतीनुसार निधी प्राप्त होणार आहे. त्यामुळे उपरोक्त विवरणपत्रातील नियुक्त समन्वय अधिकारी (Nodal Officer) व एकमेव समन्वय यंत्रणा (Single Nodal Agency) यांनी केंद्र पुरस्कृत योजनांच्या अनुषंगाने निधी वितरण व विनियोग व्यवस्थापन बाबत केंद्र शासन तसेच वित्त विभागाच्या दिशानिर्देशांचे काटेकोर पालन करावे.
# Page 3