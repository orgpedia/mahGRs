# Page 1
सन २०२१-२०२२ या वर्षाकरीता “कोरोना (कोविड- १९) संसर्गामुळे दोन्ही पालक गमावलेल्या ० ते १८ वर्षे वयोगटातील बालकांसाठी अर्थसहाय्य उपलब्ध करुन देणेबाबत” या योजनेकरिता निधीवितरीत करणे.
महाराष्ट्र शासन
महिला व बाल विकास विभाग
शासन निर्णय क्रमांक : अनाथ-२०२१/प्र.क्र.६१/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- १३ ऑगस्ट, २०२१
वाचा :- १) शासन निर्णय, महिला बाल विकास विभाग, क्र. अनाथ -२०२१/प्र.क्र.४९/का.०३ दिनांक १७ जून, २०२१.
प्रस्तावना : केंद्र शासनाच्या “PM CARES For Children- Empowerment of COVID Affected Children” ह्या योजनेव्यतिरिक्त राज्य शासनाकडून कोरोना (कोविड-१९) संसर्गामुळे दोन्ही पालक गमावलेल्या ० ते १८ वर्षे वयोगटातील बालकांसाठी अर्थसहाय्य उपलब्ध करुन देण्याच्या अनुषंगाने महिला व बाल विकास विभाग शासन निर्णय उपरोक्त वाचा क्र.१ अन्वये निर्गमित करण्यात आलेला आहे.
“कोरोना (कोविड–१९) संसर्गामुळे दोन्ही पालक गमावलेल्या ० ते १८ वर्षे वयोगटातील बालकांसाठी अर्थसहाय्य उपलब्ध करुन देणेबाबत” या योजनेंतर्गत उपलब्ध निधीचा विनियोग सन २०२१-२०२२ या आर्थिक वर्षाकरिता “कोरोना ( कोविड-१९) संसर्गामुळे दोन्ही पालक गमावलेल्या बालकानां अर्थ सहाय्य मिळणेबाबत नवीन योजना” या योजनेकरिता वित्त विभागाने रु. २०.०० कोटी ऐवढा निधी वितरीत करण्यास
मान्यता दिली आहे. त्यानुसार सदर योजनेकरिता अर्थसंकल्पित निधी वितरित करण्याची बाब शासनाच्या विचाराधीन होती.
शासन निर्णय :
उपरोक्त पार्श्वभूमीच्या अनुषंगाने, “कोरोना (कोविड-१९) संसर्गामुळे दोन्ही पालक गमावलेल्या ० ते १८ वर्षे वयोगटातील बालकांसाठी अर्थसहाय्य उपलब्ध करुन देणेबाबत”अर्थसंकल्पित रु. २०.०० कोटी/ (अक्षरी रुपये वीस कोटी फक्त) इतका निधी वितरीत करण्यास मान्यता देण्यात येत आहे. यासाठी येणारा खर्च २२३५ सी-५०१, ३१ सहायक अनुदान (वेतनेतर) या लेखाशिर्षाखाली आयुक्त, महिला व बाल विकास, पुणे यांना वितरीत करण्यास शासन मान्यता देण्यात येत आहे.
२. याकरीता आयुक्त, महिला व बाल विकास, पुणे हे नियंत्रक अधिकारी राहतील. नियंत्रक अधिकारी यांनी सदर निधी वितरणाबाबत विहित नियमानुसार उपयोगिता प्रमाणपत्र शासनास सादर करावे.
३. सन २०२१-२२ साठीचा निधी खर्च करतांना वित्त व नियोजन विभागाने वेळोवेळी निर्गमीत केलेले आदेश, सूचना, परिपत्रके, अटी व शर्तीचे काटेकोरपणे पालन करावे. तसेच हा खर्च मागणी क्रमांक क्र. एक्स १, २२३५ सामाजिक सुरक्षा व कल्याण, ०२ समाज कल्याण, १०२ बाल कल्याण,१९ कोविड–१९ कालावधीत
# Page 2
शासन निर्णय क्रमांकः अनाथ-२०२१/प्र.क्र.६१/का-०३
अनाथ झालेल्या बालकांसाठी अर्थसहाय्य (१९) (०१) कोविड–१९ कालावधीत अनाथ झालेल्या बालकांसाठी अर्थसहाय्य योजना, ३१, सहायक अनुदाने (वेतनेतर) (२२३५C५०१) या लेखाशिर्षाखाली सन २०२१-२२ या वित्तीय वर्षाकरिता मंजूर असलेल्या तरतुदीतून भागविण्यात यावा.
४. हा शासन निर्णय, वित्त विभागाच्या अनौपचारिक संदर्भ क्र. १९२/२०२१/व्यय-६ दि. ०९.०८.२०२१ अन्वये निर्गमित करण्यात येत आहे.