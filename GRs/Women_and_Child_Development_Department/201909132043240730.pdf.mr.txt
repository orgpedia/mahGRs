# Page 1
एकात्मिक बाल विकास सेवा योजनेअंतर्गत "बेबी केअर किट” खरेदी करण्यास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१९/प्र.क्र.५९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - १३ सप्टेबर, २०१९
वाचा :- (१) महिला व बाल विकास विभाग, शासन निर्णय क्र.एबावि-२०१८/प्र.क्र.१५१/का.६, दिनांक २९ डिसेंबर, २०१८ (२) आयुक्त, एकात्मिक बाल विकास सेवा योजना, नवी मुंबई यांचे पत्र जा.क्र.एबाविसेयो/ शिशु किट खरेदी / ३८५४/२०१९, दिनांक २२/०७/२०१९ (३) महिला व बाल विकास विभाग, पत्र क्र.एबावि-२०१९/प्र.क्र.५९/का.६, दि. ०९ ऑगस्ट, २०१९ (४) आयुक्त, एकात्मिक बाल विकास सेवा योजना, नवी मुंबई यांचे पत्र जा.क्र.एबाविसेयो/का-४/ बेबी केअर किट/३१९/२०१९, दिनांक २४/०१/२०१९ (५) आयुक्त, एकात्मिक बाल विकास सेवा योजना, नवी मुंबई यांचे पत्र जा.क्र.एबाविसेयो/का-४/ बेबी केअर किट/२०१९/४७२७, दिनांक ०९/०९/२०१९
प्रस्तावना : महाराष्ट्र राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) शासनातर्फे रुपये २०००/- इतक्या रक्कमेची “बेबी केअर किट” उपलब्ध करुन देण्यास दिनांक ११/१२/२०१८ रोजीच्या मा. मंत्रिमंडळाच्या बैठकीत मिळालेल्या मान्यतेनुसार महिला व बाल विकास विभाग, शासन निर्णय क्र.एबावि-२०१८/प्र.क्र.१५१/ का.६, दिनांक २९ डिसेंबर, २०१८ च्या शासन निर्णयान्वये मान्यता देण्यात आलेली आहे. सदर योजना दिनांक २६ जानेवारी, २०१९ पासून लागू करण्यात आलेली आहे. शासनाने सन २०१९-२० आर्थिक वर्षात रुपये ८०.०० कोटी एवढया रक्कमेची “बेबी केअर किट” खरेदी करणेसाठी ऑनलाईन ई-निविदा प्रकाशित करण्यास शासनाचे उद्योग, ऊर्जा व कामगार विभागाच्या दि.१/१२/२०१६ च्या सुधारित खरेदी धोरणातील तरतूदीनुसार मान्यता देण्यात आलेली आहे.
२. आयुक्त, एकात्मिक बाल विकास सेवा योजना, नवी मुंबई यांनी एकात्मिक बाल विकास सेवा योजनेअंतर्गत राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) “बेबी केअर किट” उपलब्ध करुन देण्यासाठी दिनांक १३/०८/२०१९ रोजी ई-निविदा प्रकाशित केलेली होती. सदर ई-निविदेअंतर्गत मे. इंडो अलाईड प्रोटीन फुडस् प्रा.लि. दादर, मुंबई यांचे प्रति “बेबी केअर किट” रु.१९९५.६३ एवढे निम्नतम दर प्राप्त झाल्याने ते L१ निविदाधारक घोषित झालेले आहेत.
त्यानुसार L१ निविदाधारक मे. इंडो अलाईड प्रोटीन फुडस् प्रा.लि. दादर, मुंबई यांचेकडून सन २०१९-२० या आर्थिक वर्षात एकूण ४००८७५ एवढे “बेबी केअर किट” रु.७९,९९,९८,१७६/- (अक्षरी रुपये एकोणऐंशी कोटी नव्व्यान्नव लाख अठ्ठयान्व हजार एकशे शहात्तर फक्त) खरेदी करण्यास मान्यता देण्याबाबत प्रस्ताव सादर केलेला आहे. सदर प्रस्तावाच्या अनुषंगाने मान्यता देण्याची बाब शासनाच्या विचाराधीन होती.
शासन निर्णय : एकात्मिक बाल विकास सेवा योजनेअंतर्गत राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या
# Page 2
शासन निर्णय क्रमांकः एबावि-२०१९/प्र.क्र.५९/का.६
वेळी त्यांच्या नवजात बालकांसाठी (मुलगा किंवा मुलगी) “बेबी केअर किट” L१ निविदाधारक मे. इंडो अलाईड प्रोटीन फुडस् प्रा.लि. दादर, मुंबई यांचेकडून खरेदी करण्यास प्रति “बेबी केअर किट” रु.१९९५.६३ (सर्व करासहित) प्रमाणे एकूण ४००८७५ एवढया संचासाठी रु.७९,९९,९८,१७६/- (अक्षरी रुपये एकोणऐंशी कोटी नव्व्यान्नव लाख अठ्ठयान्व हजार एकशे शहात्तर फक्त) सन २०१९-२० या वर्षात ५५३ प्रकल्पस्तरावर पुरवठा करण्यासाठी व त्यासाठीच्या खर्चास खालीलप्रमाणे शासन मान्यता देण्यात येत आहे.
-----------------------------------------------------------------------------------------------------------------------------------------------------------------
| अ. क्र. | ८१ निविदाधारकाचे नांव | साहित्याचे नांव | खरेदी करावयाच्या “बेबी केअर किट” ची एकूण संख्या | प्रति “बेबी केअर किट” संच किंमत (सर्व करासहित) | एकुण खरेदीची किंमत |
|  | मे. इंडो अलाईड प्रोटीन फुडस् प्रा.लि. दादर, मुंबई | बेबी केअर किट | ४००८७५ | रु.१९९५.६३ | रु.७९,९९,९८,१७६/ |
|  | एकुण |  | ४००८७५ | रु.१९९५.६३ | रु.७९,९९,९८,१७६/ |
-----------------------------------------------------------------------------------------------------------------------------------------------------------------
बेबी केअर किट चा पुरवठा आदेश खालील अटी व शर्तीच्या अधिन राहून निर्गमित करण्यात यावा.
१) सदर खरेदी करतांना ई-निविदेतील अटी व शर्तीचे पालन तंतोतंत करावे. तसेच ई-निविदेत स्पष्ट केल्याप्रमाणे (Specification प्रमाणे) पुरवठा केला जाईल याची दक्षता आयुक्त, एकात्मिक बात विकास सेवा योजना, नवी मुंबई यांनी घ्यावी.
२) सदरचा निधी शासनाच्या विहित धोरणानुसार व कार्यपध्दतीनुसार तसेच उपलब्धतेनुसार खर्च करणे आवश्यक राहील. सन २०१९-२० या आर्थिक वर्षात टप्प्याटप्प्याने एकूण ४००८७५ बेबी केअर किट खरेदी करावयाच्या असून उपरोक्त नमूद दराप्रमाणे भविष्यात पुढील ३ वर्ष कालावधीसाठी (२०२०-२१ ते २०२२-२३) लागू राहतील. सदर बाबीसाठी वेळोवेळी प्राप्त होणारा निधी विहित धोरणानुसार व कार्यपध्दतीनुसार खर्च करण्याची जबाबदारी आयुक्त, एकात्मिक बाल विकास सेवा योजना, नवी मुंबई यांची राहील.
३) पुरवठादाराने वरीलप्रमाणे “बेबी केअर किट” साहित्याचा पुरवठा प्रकल्प स्तरावर करण्यात यावा.
पुरवठाधारकाकडून "बेबी केअर किट” साहित्य विहित कालावधीत संबंधितांना प्राप्त होण्यासाठी पुरवठा करण्याचा अंतिम दिनांक पुरवठाधारकास बंधनकारक करण्यात यावा.
४) “बेबी केअर किट” साहित्य पुरवठा उपलब्ध तरतूदीतून विहित पध्दतीचा अवलंब करुन करण्यात यावा. पुरवठादाराने मागणीप्रमाणे विहित प्रमाणात, विहित केलेल्या गुणवत्तेनुसार “बेबी केअर किट” साहित्याचा प्रकल्पस्तरापर्यंत पुरवठा केला आहे. याबाबतची खात्री संबंधित बाल विकास प्रकल्प अधिकारी यांचेमार्फत आयुक्त कार्यालयाने करावी. तसेच “बेबी केअर किट” वर एकात्मिक बाल विकास सेवा योजने अंतर्गत वापरासाठी/शासनामार्फत पुरवठा असा शिक्का मारलेला किंवा लेबल लावलेला असावा. “बेबी केअर किट” साहित्य वाटप / पुरवठा व खर्च यामध्ये अनियमितता झाल्यास वा लेखा आक्षेप उद्भवल्यास त्याची जबाबादारी आयुक्त, एकात्मिक बाल विकास सेवा योजना, नवी मुंबई यांची राहील.
५) “बेबी केअर किट” अंगणवाडी केंद्रास पोहोच झाल्यानंतर त्याची नोंद संबंधित बाल विकास प्रकल्प अधिकारी यांच्या जडवस्तू संग्रह नोंदवही मध्ये नोंद घेण्यात यावी, याबाबतच्या उचित मार्गदर्शक सूचना आयुक्त, एकात्मिक बाल विकास सेवा योजना, नवी मुंबई यांनी द्याव्यात.
पृष्ठ ३ पैकी २
# Page 3
शासन निर्णय क्रमांकः एबावि-२०१९/प्र.क्र.५९/का.६
६) सदर आदेशानुसार प्रत्यक्षात पुरवठा झालेला आहे याची खात्री झाल्यावरच निविदेत नमूद प्रमाणे जेवढया जिल्हयांना पुरवठा झालेला असेल व त्याची पुरवठा झाल्याची चलने प्राप्त झालेली असतील त्या संबंधित प्रकल्पांची देयक अदा करण्यात यावीत. यासाठी आयुक्त, एकात्मिक बाल विकास सेवा योजना, नवी मुंबई हे जबाबदार राहतील.
७) उद्योग, ऊर्जा व कामगार विभागाच्या दिनांक १ डिसेंबर, २०१६ च्या शासन निर्णयातील खरेदी धोरणातील तरतूदीचे काटेकोरपणे पालन करण्यात यावे.
८) निविदाधारकांनी निविदा सादर करताना “बेबी केअर किट” साहित्याचा जो नमुना आयुक्तालयास सादर केलेला आहे त्याच साहित्याचा पुरवठा, पुरवठाधारकाकडून करण्यात आलेला आहे याची शहानिशा आयुक्त, एकात्मिक बाल विकास सेवा योजना, नवी मुंबई यांनी करुन घेण्यात यावी.
९) खरेदी करण्यात येणाऱ्या “बेबी केअर किट” ची प्रयोगशाळेतून तपासणी करुन घेणे आवश्यक असल्यास तपासणी करण्यात यावी.
सदरचा खर्च सन २०१९-२० या आर्थिक वर्षात “बेबी केअर किट” साहित्य या बाबी खाली उपलब्ध असलेल्या तरतूदीमधून २२३५, मागणी क्र. एक्स-१, २२३५ सी २२३ (१७) (१७) (०१) बेबी केअर किट योजना (कार्यक्रम), ३१ सहा.अनुदाने (वेतनेत्तर) या लेखाशिर्षाखाली भागविण्यात यावा.