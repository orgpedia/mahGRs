# Page 1
अंगणवाडी केंद्रामधील लाभार्थी मुलांची बाल आधार नोंदणीची व लाईन लिस्टींग नोंदणीची कार्यवाही मुख्यसेविका / पर्यवेक्षिका यांच्याकडून तातडीने करुन घेण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक : एबावि-२०१५/प्र.क्र.१४ (भाग-१)/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ६ एप्रिल, २०१८
वाचा :- (१) महिला व बाल विकास विभाग, शासन निर्णय क्र.एबावि-२००९/प्र.क्र.१३५/का.५, दिनांक ५ जानेवारी, २०१० (२) महिला व बाल विकास विभाग, शासन परिपत्रक क्र.एबावि-२०१३/प्र.क्र.३१८/का.६, दिनांक ३० ऑगस्ट, २०१३ प्रस्तावना : सन १९७५ पासून एकात्मिक बाल विकास सेवा योजना ही केंद्र पुरस्कृत योजना ० ते ६ वर्षे वयोगटातील मुलांच्या विकासाकडे लक्ष देण्यासाठी आयुक्त, एकात्मिक बाल विकास सेवा योजना, नवी मुंबई कार्यालयाकडून राबविण्यात येत आहे. या योजनेअंतर्गत पुरविण्यात येणाऱ्या सेवा व त्याबाबतचे आर्थिक निकष केंद्र शासनाकडून वेळोवेळी मंजूर करण्यात येतात. एकात्मिक बाल विकास सेवा योजनेची अंमलबजावणी करण्यासाठी राज्यात ५५३ प्रकल्प कार्यरत आहेत.
२. केंद्र शासनाने दिनांक १ एप्रिल, २०१८ पासून एकात्मिक बाल विकास सेवा योजनेंतर्गत लाभ घेणाऱ्या ज्या लाभार्थ्यांची आधार नोंदणी झालेली आहे व ज्यांचे आधार कार्ड योजनेशी सिडींग झालेले आहे अशा लाभार्थ्यांना योजनेचा लाभ देण्याबाबत सूचना आहेत. याबाबत केंद्र शासनाने प्रसिध्द केलेली अधिसूचनेची प्रत तसेच दिनांक २४ जुलै, २०१७, दिनांक १८ ऑगस्ट, २०१७, व दिनांक १९ फेब्रुवारी, २०१८ च्या पत्राची प्रत सचिव (महिला व बाल विकास) यांच्या दिनांक २२ फेब्रुवारी, २०१८ अ.शा. पत्रासोबत जोडून पाठविण्यात आलेली आहे.
३. सर्व महिला व बाल विकास अधिकारी (जिल्हा परिषद) तसेच सर्व बाल विकास प्रकल्प अधिकारी (नागरी) यांना एकात्मिक बाल विकास सेवा योजनेंतर्गत लाभ घेणाऱ्या सर्व लाभार्थ्यांची आधार नोंदणी दिनांक ३१ मार्च, २०१८ पर्यंत पूर्ण करण्याबाबत आयुक्त, एकात्मिक बाल विकास सेवा योजना, नवी मुंबई यांनी यापूर्वीच कळविलेले आहे. सदर कार्यक्रम विशेष मोहिम राबवून पुर्ण करण्याबाबत मा. मुख्य सचिव यांनी बैठकीत निर्देश दिलेले आहेत. बाल आधार कार्ड नोंदणीच्या Line Listing नोंदणी कामासाठी मुख्यसेविका/
पर्यवेक्षिका यांना “नोंदणी अधिकारी” म्हणून दिनांक २१ नोव्हेंबर, २०१६ च्या शासन निर्णयान्वये यापूर्वीच घोषित करण्यात आलेले आहे. त्यांच्या मदतीने तसेच जिल्हाधिकारी यांच्या सहकार्याने आधार नोंदणीची कार्यवाही तातडीने पुर्ण करुन घेण्याची बाब शासनाच्या विचाराधीन होती.
शासन निर्णय : मुख्यसेविका / पर्यवेक्षिका यांच्या जबाबदाऱ्या व कर्तव्ये दिनांक ५ जानेवारी, २०१० च्या शासन निर्णयान्वये निश्चित करण्यात आलेल्या आहेत. तसेच मुख्यसेविका / पर्यवेक्षिका यांच्याकडे २५ अंगणवाडयांचे पर्यवेक्षणाचे काम देण्याबाबत दिनांक ३० ऑगस्ट, २०१३ च्या परिपत्रकान्वये सूचना देण्यात आलेल्या आहेत.
त्याचप्रमाणे अंगणवाडीमधील लाभार्थी मुलांची बाल आधार नोंदणी करण्याची व Line Listing नोंदणी
# Page 2
शासन निर्णय क्रमांकः एबावि-२०१५/प्र.क्र.१४ (भाग-१)/का.६
करण्याची जबाबदारी दिनांक २१ नोव्हेंबर, २०१६ च्या शासन निर्णयान्वये मुख्यसेविका / पर्यवेक्षिका यांच्यावर सोपविण्यात आलेली आहे. मुख्यसेविका / पर्यवेक्षिका यांच्याकडून बाल आधार नोंदणीची व लाईन लिस्टिंग
नोंदणीची कार्यवाही पुर्ण करुन घेण्याची जबाबदारी महिला व बाल विकास अधिकारी (जिल्हा परिषद) तसेच
बाल विकास प्रकल्प अधिकारी (ग्रामीण / नागरी / आदिवासी प्रकल्प) यांच्यावर सोपविण्यात येत आहे. त्यांनी
मुख्यसेविका / पर्यवेक्षिका यांच्याकडून बाल आधार नोंदणी व लाईन लिस्टिंग नोंदणीची कार्यवाही तातडीने पुर्ण करुन घ्यावी.
२. विभागाने निर्गमित केलेल्या दिनांक ५ जानेवारी, २०१० च्या शासन निर्णयात नमूद केलेली कामे व आता सोपविण्यात येत असलेली बाल आधार नोंदणी व Line Listing नोंदणीच्या कामाव्यतिरिक्त अन्य कोणतीही कामे मुख्यसेविका / पर्यवेक्षिका यांच्यावर सोपविण्यात येऊ नयेत. अन्य कामे मुख्यसेविका / पर्यवेक्षिका यांच्यावर सोपविण्यात आल्याचे निदर्शनास आल्यास कामकाज सोपविणारा अधिकारी प्रशासकीय
कार्यवाहीस पात्र राहील. मुख्यसेविका / पर्यवेक्षिका यांच्याकडून दिनांक ५ जानेवारी, २०१० च्या शासन निर्णयात नमूद केलेली कामे वा आता सोपविण्यात येत असलेली बाल आधार नोंदणी व Line Listing ची कामे पुर्ण करुन घेण्याची जबाबदारी मुख्य कार्यकारी अधिकारी, जिल्हा परिषद यांची राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17