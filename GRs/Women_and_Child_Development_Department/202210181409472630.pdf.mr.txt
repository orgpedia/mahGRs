# Page 1
बाल न्याय (मुलांची काळजी व संरक्षण ) अधिनियम, २०१५ अंतर्गत बालकांसाठी संस्था चालविणाऱ्या स्वयंसेवी संस्थांचे अनुदान वितरीत करणेबाबत
महाराष्ट्र शासन
महिला व बाल विकास विभाग
शासन शुद्धीपत्रक क्रमांक- बालगृ-२०२२/प्र.क्र.११५/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख - १८ ऑक्टोंबर, २०२२.
वाचा : १. शासन निर्णय क्र. बालगृ-२०२२/प्र.क्र.११५/का-०८, ६ ऑक्टोंबर, २०२२ २. उप आयुक्त (बाल विकास), महिला व बाल विकास आयुक्तालय, महाराष्ट्र राज्य, पुणे यांचे पत्र क्र.मबाविआ /बावि/का-५/अनुदान वितरण/२०२२-२३/६११० दि.१७/१०/२०२२
शासन शुद्धीपत्रक : महिला व बाल विकास विभागांतर्गत बाल न्याय (मुलांची काळजी व संरक्षण) अधिनियम, २०१५ अंतर्गत बालकांसाठी स्वयंसेवी संस्थांमार्फत चालविण्यात येणाऱ्या संस्थांचे प्रलंबित व सन २०२२-२३ या चालू वर्षाचे ८० टक्के अनुदान अदा करण्याकरिता आयुक्त, महिला व बाल विकास, पुणे यांना वाचा क्र.१ येथील शासन निर्णयान्वये वितरीत करण्यात आले आहे.
२. वाचा येथील समक्रमांकीत शासन निर्णयातील परिच्छेद क्र. ३ पुढील प्रमाणे आहे.
“मा. सर्वोच्च न्यायालयाने रिट याचिका क्र.४ / २०२० मध्ये दिलेल्या निर्देशानुसार निधी वितरणामध्ये होणारा अनावश्यक विलंब टाळण्यासाठी सदर निधी शासन निर्णयाच्या दिनांकापासून पुढील सात दिवसाच्या आत संबंधित जिल्हा महिला व बाल विकास अधिकारी यांना आयुक्तालय स्तरावरून वितरीत करण्यात यावा व संबधित जिल्हा महिला व बाल विकास अधिकारी यांनी आयुक्तालयाकडून निधी प्राप्त झाल्याच्या दिनांकापासून पुढील सात दिवसाच्या आत संबधित संस्थेस निश्चितपणे वितरीत करावा. उपरोक्तप्रमाणे विहित कालावधीमध्ये निधी वितरीत करण्याची जबाबदारी आयुक्त, महिला व बाल विकास व संबधित जिल्हा महिला व बाल विकास यांची राहील.”
सदर परिच्छेद उपरोक्त ऐवजी पुढीलप्रमाणे वाचावा.
“सर्वोच्च न्यायालयाने रिट याचिका क्र.४/२०२० मध्ये दिलेल्या निर्देशानुसार निधी वितरणामध्ये होणारा अनावश्यक विलंब टाळण्यासाठी सदर निधी तात्काळ संबंधित संस्थेस आयुक्तालय स्तरावरून वितरीत करण्यात यावा.”
# Page 2
शासन निर्णय क्रमांकः बालगृ-२०२२/प्र.क्र.११५/का-०८