# Page 1
एकात्मिक बाल विकास सेवा योजनेंतर्गत अंगणवाडी कर्मचाऱ्यांना एल.आय.सी.
मार्फ़त देण्यात येणा-या एकरकमी लाभाच्या योजनेकरिता निधी वितरणास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक :- एबावि-२०२१/प्र.क्र.१०२/का.०६
नवीन प्रशासन भवन, ३रा मजला,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक:- ३० मार्च, २०२२
संदर्भ:- महिला व बाल विकास विभाग, शासन निर्णय क्र.एबावि-२०१०/प्र.क्र.१४१/का.०६, दिनांक ३०.०४.२०१४
प्रस्तावना: एकात्मिक बाल विकास सेवा योजनेअंतर्गत अंगणवाडी सेविका, मदतनीस व मिनी अंगणवाडी
सेविका या मानधनी कर्मचा-यांना सेवानिवृत्ती / राजीनामा/ मृत्यू/ सेवेतून काढून टाकल्यानंतर एल.आय.सी.
मार्फ़त एकरकमी लाभ देण्याबाबतची योजना लागू करण्यास संदर्भाधीन दिनांक ३०.०४.२०१४ रोजीच्या
शासन निर्णयान्वये मान्यता देण्यात आली आहे. सदर योजनेनुसार शासनामार्फ़त एल. आय. सी. ला देण्यात
आलेल्या योगदानामधून अंगणवाडी कर्मचा-यांना एकरकमी योजनेचा लाभ देण्यात येत आहे. त्यानुषंगाने
योगदाना अभावी अंगणवाडी सेविका, मदतनीस व मिनी अंगणवाडी सेविका या मानधनी कर्मचा-यांच्या
एकरकमी लाभाचे प्रलंबित प्रस्ताव तसेच दिनांक ३१ मार्च, २०२२ अखेर पर्यंतचे प्रस्ताव निकाली
काढ़ण्याकरिता शासनामार्फ़त एल. आय.सी. ला तरतुद उपलब्ध करून देण्याची बाब शासनाच्या विचाराधीन
होती.
शासन निर्णय: एकात्मिक बाल विकास सेवा योजनेअंतर्गत अंगणवाडी सेविका, मदतनीस व मिनी अंगणवाडी
सेविका या मानधनी कर्मचा-यांना सेवानिवृत्ती / राजीनामा/ मृत्यू/ सेवेतून काढून टाकल्यानंतर एल.आय.सी.
मार्फ़त एकरकमी लाभ देण्याच्या योजनेंतर्गत प्रलंबित प्रस्ताव तसेच दिनांक ३१ मार्च, २०२२ अखेरपर्यंतचे
प्रस्ताव निकाली काढण्याकरिता रुपये १००.०० कोटी (अक्षरी रुपये शंभर कोटी फ़क्त) एवढ़ी रक्कम
आयुक्त, एकात्मिक बाल विकास सेवा योजना, नवी मुंबई यांचे स्तरावरुन एल.आय.सी. पुणे यांना अदा
करण्यास शासन मान्यता देण्यात येत आहे.
२. त्यानुसार अंगणवाडी सेविका, मदतनीस व मिनी अंगणवाडी सेविका यांच्या एकरकमी लाभाचे प्रलंबित प्रस्ताव तसेच दिनांक ३१ मार्च, २०२२ अखेरपर्यंतचे प्रस्ताव योग्य तपासणी / छाननी करून उपलब्ध
करून देण्यात आलेल्या तरतुदीमधून निकाली काढण्याची दक्षता आयुक्त, एकात्मिक बाल विकास सेवा योजना, नवी मुंबई यांनी एल. आय. सी. च्या समन्वयाने घ्यावी.
# Page 2
शासन निर्णय क्रमांक: एबावि-२०२१/प्र.क्र.१०२/का.६
३. सदर प्रयोजनासाठी येणारा खर्च मागणी क्रमांक एक्स-१, २२३६-पोषण आहार, ०२ पोषक अन्न व
पेय वितरण, १०१- विशेष पोषण आहार कार्यक्रम, (०८) एकात्मिक बाल विकास सेवा योजना प्रकल्प, (०८)
(०७) एकात्मिक बाल विकास सेवा योजना (एलआयसी हप्ता) (अतिरीक्त राज्य हिस्सा १००%) (कार्यक्रम)
२२३६ १९६३, ३१- सहायक अनुदाने (वेतनेतर) या लेखाशीर्षाखाली सन २०२१-२२ या आर्थिक वर्षाकरिता
उपलब्ध करून देण्यात आलेल्या तरतुदीमधून करण्यात यावा.
४. सदर शासन निर्णय नियोजन विभागाने अनौपचारिक संदर्भ क्रमांक ७९/१४७२, दिनांक
१४.०३.२०२२ व वित्त विभागाने अनौपचारिक संदर्भ क्रमांक ९८/व्यय-६, दिनांक २१.०३.२०२२ अन्वये
दिलेल्या सहमतीनुसार निर्गमित करण्यात येत आहे.