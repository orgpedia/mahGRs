# Page 1
श्री. चंद्रशेखर केकान यांना प्रतिनियुक्तीने नियुक्ती देणेबाबत.
महाराष्ट्र शासन
महिला व बाल विकास विभाग
शासन निर्णय क्र. मबाआ-२०२१/प्र.क्र.६४/का-७
नवीन प्रशासन भवन, ३ रा मजला,
मंत्रालय, मुंबई- ४०० ०३२.
दिनांक:२८ जून, २०२१
वाचा:-१) सामान्य प्रशासन विभाग, शासन निर्णय क्र. एसआरव्ही-२०११/प्र.क्र.१३७/का-१२,दि.१७.१२.२०१६.
२) सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.५१०/का-१२,दि.१६.०२.२०१८.
३) ग्राम विकास विभाग यांचे पत्र क्र. मविसे-१०२०/प्र.क्र.१०७/२०२०/आस्था-३,दि.२६.११.२०२०
शासन निर्णय: वाचा क्र.३ अन्वये श्री. चंद्रशेखर केकान, उप मुख्य कार्यकारी अधिकारी / गट विकास अधिकारी यांना महिला व बाल विकास विभागामध्ये गट-अ संवर्गातील पदावर प्रतिनियुक्तीने नियुक्ती देण्याबाबत ग्राम विकास विभागाने सहमती दिली आहे.
तद्नुषंगाने महिला व बाल विकास विभागाच्या अधिपत्याखालील जिल्हा कार्यक्रम अधिकारी (महिला व बाल विकास) जि.प. बीड (वेतनस्तर S-२०: ५६१००-१७७५०० सातव्या वेतन आयोगानुसार) या पदावर खालील नमुद अधिकाऱ्यांची सेवा प्रथमतः तीन वर्षाकरीता अथवा सदर पदावर सरळसेवेने अधिकाऱ्याची नियुक्ती होईपर्यंत, यापैकी जे आधी घडेल तोपर्यंतच्या कालावधीसाठी प्रतिनियुक्तीने उपलब्ध करुन देण्यात येत आहे:
-----------------------------------------------------------------------------------------------------------------------------------------------
| अ.क्र | अधिकाऱ्याचे नाव व पदनाम | सध्याचा विभाग | प्रतिनियुक्तीने नियुक्तीचे ठिकाण |
| १ | श्री. चंद्रशेखर केकान, उप मुख्य कार्यकारी अधिकारी / गट विकास अधिकारी | ग्राम विकास विभाग | जिल्हा कार्यक्रम अधिकारी (महिला बाल विकास) जि.प. बीड |
-----------------------------------------------------------------------------------------------------------------------------------------------
२. वरील अधिकाऱ्याची प्रतिनियुक्ती वरील सेवा खालील अटींच्या अधीन राहील.
अ) उपरोक्त अधिकारी ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल. त्यानंतर प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर, त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/ सक्षम प्राधिकाऱ्याला तीन महिन्यांची नोटीस दिली पाहिजे; आणि ड) त्यांनी "मूळ विभागाकडे परत जाण्याचा आपला उद्देश आहे" अशी कमीत कमी तीन महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
३. श्री. केकान यांच्या इतर सर्व प्रशासकीय बाबी ग्राम विकास विभाग तसेच महिला व बाल विकास विभाग यांचेमार्फत हाताळण्यात येतील.
# Page 2
शासन निर्णय क्रमांकः मबाआ-२०२१/प्र.क्र.६४/का-७
४. सदर प्रतिनियुक्ती ही विनंतीनुसार असल्याने सदर अधिका-यास प्रतिनियुक्ती भत्ता अनुज्ञेय असणार नाही. तसेच वेतन भत्ते, रजा प्रवास सवलत, वैद्यकीय सवलत, गटविमा योजना इ. सेवाविषयक बाबी संदर्भात त्यांना त्यांच्या मूळ सेवेचे नियम लागू असतील.
५. संबंधित अधिका-यांनी नियुक्तीच्या ठिकाणी तात्काळ रुजू होऊन तसा अनुपालन अहवाल सादर करावा.