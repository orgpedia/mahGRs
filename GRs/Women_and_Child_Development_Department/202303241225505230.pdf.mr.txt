# Page 1
एकात्मिक बाल विकास सेवा योजनेंतर्गत कार्यरत अधिकारी / कर्मचाऱ्यांच्या वेतनासाठी खर्च करण्यात आलेल्या निधीची ३१ - सहायक अनुदाने (वेतनेतर) ह्या उद्दीष्टशिर्षांतर्गत प्राप्त निधीतून प्रतिपूर्ती करण्याबाबत.
महाराष्ट्र शासन
महिला व बाल विकास विभाग
शासन निर्णय क्र. मबाआ-२०२२/प्र.क्र.११८/का-७ अ
नवीन प्रशासन भवन, ३ रा मजला,
मंत्रालय, मुंबई - ४०० ०३२.
दिनांक : १६.०३.२०२३.
संदर्भ:-वित्त विभागाचे पत्र क्र.संकीर्ण-२०२२/प्र.क्र.३५/अर्थ-४, दि.०६.०५.२०२२.
प्रस्तावना: एकात्मिक बाल विकास सेवा योजना ही केंद्र पुरस्कृत योजना असून सदर योजनेमधील बाल विकास प्रकल्प अधिकारी, जिल्हा कार्यक्रम अधिकारी, सांख्यिकी सहायक, मुख्यसेविका / पर्यवेक्षिका या पदांच्या वेतनाकरिता केंद्र व राज्य हिस्सा २५ : ७५ प्रमाणे वेतन अदा करण्यात येते. केंद्र पुरस्कृत योजनांसाठी Single Nodal Account (SNA) प्रणालीची अंमलबजावणी करण्याचे निदेश केंद्राने दिले आहेत. तथापि, वेतन (SNA) प्रणालीद्वारे अदा करणे तांत्रिकदृष्ट्या शक्य नसल्यामुळे वेतन जुन्या पध्दतीने अदा करण्यात आले आहे. तसेच, सदर वेतनासाठी केंद्र हिस्सा देखील राज्य शासनाने उपलब्ध केला आहे. सदर खर्च SNA प्रणालीबाहेर झालेला असल्यामुळे SNA प्रणालीमध्ये सदर खर्च दर्शविण्यासाठी तसेच राज्याने उपलब्ध केलेल्या केंद्र हिश्श्याची प्रतिपूर्ती करण्यासाठी ३१ - सहायक अनुदाने (वेतनेतर) ह्या नवीन उद्दिष्टशीर्षांतर्गत पुरवणी मागणीद्वारे निधी प्राप्त झाला आहे. सदर निधी वितरित करण्याची बाब शासनाच्या विचाराधीन होती.
शासन निर्णय
एकात्मिक बाल विकास सेवा योजनेंतर्गत कार्यरत अधिकारी व कर्मचाऱ्यांच्या वेतनासाठी ०१ वेतन व ३६- सहायक अनुदाने (वेतन) या उद्दिष्टशीर्षांतर्गत खर्च झालेल्या रु.३३२३५.१८ लक्ष ( रुपये तीनशे बत्तीस कोटी पस्तीस लक्ष अठरा हजार फक्त) इतका निधी Single Nodal Account (SNA) प्रणालीमध्ये दर्शविण्यासाठी तसेच, राज्याने उपलब्ध केलेल्या केंद्र हिश्श्याची प्रतिपूर्ती करण्यासाठी झालेल्या रु.३३२३५.१८ लक्ष ( रुपये तीनशे बत्तीस कोटी पस्तीस लक्ष अठरा हजार फक्त) इतका निधी आयुक्त एकात्मिक बाल विकास सेवा योजना, नवी मुंबई याना वितरित करण्यास या शासन निर्णयान्वये मान्यता देण्यात येत आहे.
एकात्मिक बाल विकास सेवा योजनेंतर्गत कार्यरत अधिकारी / कर्मचारी यांच्या वेतनाच्या अनुषंगाने सन २०२२-२३ या आर्थिक वर्षाकरिता प्रस्तावित वितरण याबाबतचा तपशील खालीलप्रमाणे आहे:
# Page 2
शासन निर्णय क्रमांकः मबाआ-२०२२/प्र.क्र.११८/का-७ अ
(रुपये लाखात)
--------------------------------------------------------------------------------------
| अ.क्र. | लेखाशिर्ष व बाब | तरतूद | प्रस्तावित वितरण |
| १ | २ | ४ | ५ |
| १ | २२३६२१३७ (केंद्र हिस्सा २५%) (कार्यक्रम) ३१-सहायक अनुदाने(वेतनेतर) | २३२३.७६ | २०४८.५३ |
|  | २२३६२१४६, (राज्य हिस्सा ७५%)(कार्यक्रम) ३१-सहायक अनुदाने(वेतनेतर) | ६९७१.२८ | ६५२३.६३ |
|  | २२३६२१५५, (केंद्र हिस्सा २५% ) ३१-सहायक अनुदाने(वेतनेतर) | ७११९.६८ | ५६८६.१४ |
| ४ | २२३६२१६४ (राज्य हिस्सा ७५%) ३१ - सहायक अनुदाने (वेतनेतर) | २१३५९.६८ | १८९७६.८८ |
|  | केंद्र हिस्सा | ९४४३.४४ | ७७३४.६७ |
|  | राज्य हिस्सा | २८३३०.९६ | २५५००.५१ |
|  | एकूण | ३७७७४.४० | ३३२३५.१८ |
--------------------------------------------------------------------------------------
३. सदरहू वितरीत निधी Single Nodal Account (SNA) मध्ये वेतनांतर्गत दर्शविण्यात यावा.
४. सदर निधीसाठी नियंत्रक अधिकारी म्हणून आयुक्त, एकात्मिक बाल विकास सेवा योजना, नवी मुंबई हे राहतील. त्यांच्याकडे हा निधी सुपूर्द करण्यात येत आहे. त्यानुसार आयुक्त, एकात्मिक बाल विकास सेवा योजना, नवी मुंबई यांनी केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
५. सन २०२२-२३ या आर्थिक वर्षामध्ये उक्त केंद्र पुरस्कृत योजनेंतर्गत कार्यरत अधिकारी / कर्मचारी यांच्या वेतनाकरीता उद्दिष्टशीर्ष ०१ वेतन व ३६ सहायक अनुदाने (वेतन) अंतर्गत करण्यात आलेल्या खर्चाची प्रतिपूर्ती होण्यासाठी ३१-सहायक अनुदाने (वेतनेतर) या उद्दिष्टशीर्षांतर्गत सदर निधी वितरीत करण्यात आला आहे. सदर निधी SNA प्रणाली मार्फत आहरीत करुन सदर निधी संबंधित कोषागारात भरणा करण्यात यावा.
६. सदर शासन निर्णय नियोजन विभागाने अनौपचारिक संदर्भ क्र. २०२ / १४७२, दि.२३.०९.२०२२ व वित्त विभागाने अनौपचारिक संदर्भ क्र. २२ / व्यय-६, दिनांक १३.०२.२०२३ अन्वये दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मबाआ-२०२२/प्र.क्र.११८/का-७ अ