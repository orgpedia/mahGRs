# Page 1
महिला व बाल विकास विभागातील
आश्वासनांच्या पूर्ततेसाठी कायमस्वरूपी
आश्वासन पूर्तता समिती गठीत
करण्याबाबत.
महाराष्ट्र शासन
महिला व बाल विकास विभाग
शासन परिपत्रक क्रमांक समन २०२५/ प्र.क्र. ८४ / का.१६
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दि. २१ नोव्हेंबर, २०२५
वाचा :- शासन परिपत्रक, संसदीय कार्य विभाग, क्र. विपआ २०२३/प्र.क्र.५४/१३-अ, दिनांक
१० ऑक्टोबर, २०२५
प्रस्तावना : -
मंत्रालयीन विभागातील प्रलंबित आश्वासनांच्या पूर्ततेसाठी प्रत्येक विभागात सचिवांच्या
अध्यक्षतेखाली कायमस्वरुपी "आश्वासन पूर्तता समिती" गठित करुन वेळोवेळी आश्वासने निकाली
काढण्यासंदर्भात मार्गदर्शक सूचना संदर्भाधीन परिपत्रकानुसार देण्यात आल्या आहेत. सदर
परिपत्रकानुसार, महाराष्ट्र विधानमंडळाच्या अधिवेशन कालावधीत उभय सभागृहात कामकाजादरम्यान
मंत्री तसेच राज्यमंत्री महोदयांकडून आश्वासने दिली जातात. त्या आश्वासनांची त्वरीत पूर्तता करणे ही
संबंधित मंत्रालयीन विभागांची वैधानिक जबाबदारी असते. त्यानुषंगाने, आश्वासनांची विहित मुदतीत
पूर्तता करण्यासाठी व विभागात दीर्घ कालावधीपासून प्रलंबित असलेली आश्वासने व अन्य संसदीय
आयुधे त्वरित निकाली काढण्यासाठी सचिवांच्या अध्यक्षतेखाली विभागाचे समन्वय अधिकारी तसेच
विभागातील अन्य सह सचिव/उप सचिव व जबाबदार अधिकारी यांची कायमस्वरुपी "आश्वासन पूर्तता
समिती" समिती गठीत करण्याची बाब शासनाच्या विचाराधीन होती.
शासन परिपत्रक : -
महिला व बाल विकास विभागामध्ये कायमस्वरूपी आश्वासन पूर्तता समितीची स्थापना पुढीलप्रमाणे
करण्यात येत आहे : -
-----------------------------------------------------------------------
| अ.क्र. | समितीचे सदस्य | पदनाम |
| १. | अपर मुख्य सचिव/ प्रधान सचिव/ सचिव, महिला व बाल विकास विभाग | अध्यक्ष |
| २. | सर्व सह सचिव / उप सचिव | सदस्य |
| ३. | सर्व अवर सचिव | सदस्य |
| ४. | कक्ष /कार्यासन अधिकारी (कार्या.१६) | सदस्य सचिव |
-----------------------------------------------------------------------
२. समितीची कार्यकक्षा -
सदर समितीची कार्यकक्षा खालीलप्रमाणे :-
१.विभागामध्ये समन्वय शाखेच्या कक्षाने प्रलंबित आश्वासनांची स्वतंत्र यादी तसेच प्रलंबित संसदीय
आयुधांची स्वतंत्र यादी असलेल्या दोन स्वतंत्र नोंदवया ठेवण्यात याव्यात. सदर याद्या अद्ययावत
# Page 2
आहेत याची खात्री करण्यासाठी विभागाचे सह/ उप सचिव (विधिमंडळ कामकाज समन्वय) यांनी
महिन्यातून एकदा स्वत: तपासणी करावी.
२.आश्वासन पूर्तता समितीची महिन्यातून दोनदा दर १५ दिवसांनी नियमितपणे आढावा बैठक घेणे.
३.आश्वासने निकाली काढण्यासाठी कालमर्यादा निश्चित करून देऊन त्याचा आढावा पुढील बैठकीत
घेणे.
४.सदर बैठकीत दोन वषांपेक्षा अधिक प्रलंबित आश्वासने व संसदीय आयुधे निकाली काढण्यासाठी
विशेष उपाययोजना आखणे व कालमर्यादा आखून सर्व आश्वासने व संसदीय आयुधे निकाली
काढण्याच्या दृष्ट्टीने कार्यवाही करणे.
५. आश्वासनांची माहिती घेऊन आवश्यकतेप्रमाणे क्षेत्रिय अधिकारी यांना बैठकीस निमंत्रित करणे.
६.पूर्तता होऊ न शकणारी आश्वासने वगळण्याबाबत निर्णय घेणे.
७.अन्य विभागाकडून आश्वासन हस्तांतरणासंदर्भात आलेल्या नस्त्यांबाबत संबंधित विभागास १५
दिवसांच्या आत परत करण्याबाबत कार्यासनास निदेश देणे.
८.अन्य विभागात हस्तांतरणासाठी प्रलंबित असणा-या नस्ती १५ दिवसांपेक्षा अधिक कालावधीसाठी
प्रलंबित असल्यास ही बाब अधिनिर्णयार्थ सामान्य प्रशासन विभाग (रवका) यांच्या निदेशनास
आणण्याबाबत निर्णय घेणे.
९.समितीने दर १५ दिवसांनी लक्ष्ये निर्धारित करावीत.
१०. विभागाने आश्वासने व संसदीय आयुधांची पूर्तता केल्यानंतर याबाबतची नोंद विधिमंडळ
सचिवालयाच्या संकेतस्थळावर तसेच संबंधित कक्षात घेण्यात आली आहे, याची पडताळणी सदर
बैठकीत करणे
११. विभागातील प्रलंबित आश्वासने व संसदीय आयुधांबाबत विधिमंडळाच्या आश्वासन समिती व तदर्थ
समितीकडून आढावा घेण्यात येतो. सदर समितीने केलेल्या पत्रव्यवहारानुसार कार्यवाही
करण्यात येवून त्याबाबतचा आढावा सदर बैठकीत घेणे.
१२. शासन परिपत्रक, संसदीय कार्य विभाग, दि.१०.१०.२०२५ अन्वये दिलेल्या सूचनांनुसार आश्वासने
निकाली काढण्याच्या दृष्ट्टीने आवश्यक ती कार्यवाही करणे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3