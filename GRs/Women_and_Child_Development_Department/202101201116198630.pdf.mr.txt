# Page 1
सन २०२०-२१ या आर्थिक वर्षाकरिता मागणी क्रमांक-एक्स१, मुख्य लेखाशीर्ष “२२३५ सामाजिक सुरक्षा व कल्याण” या लेखाशीर्षातंर्गत निधी वितरीत करण्याबाबत
महाराष्ट्र शासन
महिला व बाल विकास विभाग
शासन निर्णय क्रमांक: पुरमा-२०२०/प्र.क्र.४०/का-७अ
नवीन प्रशासन भवन, ३ रा मजला,
मंत्रालय, मुंबई - ४०० ०३२.
दिनांक: २७ जानेवारी, २०२१.
संदर्भ:- शासन परिपत्रक वित्त विभाग, क्र. पुरक२०२०/प्र.क्र.१५२/अर्थ-३, दि. २२ डिसेंबर, २०२०
शासन निर्णय-: राज्यातील महिला व बालकांसाठी सर्व शासकीय वसतिगृहे, उज्वला गृहे, विशेष पुर्नवसन केंद्र, शासकीय
निरीक्षण गृह, बालगृह कार्यरत असून त्यापैकी महिला संस्थांमध्ये अनैतिक व्यापारामध्ये गुतंलेल्या महिलांची सोडवणूक केल्यानंतर त्यांना या संस्थांमध्ये दाखल करण्यात येतें. तसेच १८ वर्षाखालील मुलांना विशेष बालगृहामध्ये
दाखल करण्यात येते. या महिलांच्या व मुलांच्या देखरेखीसाठी संस्थेत असलेला कर्मचारी वर्ग संरक्षण देण्यास अपुरा
पडत असल्याने सदर संस्थांमध्ये अतिदक्षता म्हणून एका संस्थेसाठी तीन शिप्ट प्रमाणे प्रत्येकी ४ सुरक्षा रक्षक असे १२
रक्षकांचे दरमहा रु.१८,०००/- मानधन याप्रमाणे एकूण ७३ संस्थाकरिता एकूण ८७६ सुरक्षा रक्षकांच्या नेमणुकीस शासन निर्णय, महिला व बाल विकास, क्र. संकीर्ण-२०१६/प्र.क्र.२०४/का-२, दिनांक ९.१.२०१७ अन्वये मंजुरी देण्यात
आली आहे. त्यानुसार या संस्थामधील कार्यरत सुरक्षा रक्षकांचे मानधन अदा करण्याकरिता तसेच महिला व बाल विकास आयुक्तालयाच्या अधिपत्याखालील भाडयाच्या इमारतीत कार्यरत शासकीय कार्यालयांकरिता भाडे अदा करण्याकरिता निधी वितरित करण्याची बाब विचाराधीन होती.
२. सदर शासन निर्णयान्वये वरील प्रयोजनासाठी खालील विवरणपत्रातील रकाना क्र.२ मधील लेखाशीर्ष/ उद्दिष्टाकरिता रकाना क्र. ५ मध्ये दर्शविल्याप्रमाणे एकुण रुपये ३१८.९५ लक्ष एवढा निधी या शासन निर्णयाद्वारे वितरित करण्यास मान्यता देण्यात येत आहे.
(रुपये हजारात)
-------------------------------------------------------------------------------------------------------------------------------------
| अ.क्र. | प्रधान/ लेखाशिर्ष / संगणक संकेतांक/ उद्दिष्ट | विद्यमान तरतूद सन २०२०-२१ | वितरित निधी | प्रस्तावित वितरण |
| १ | २ | ३ | ४ | ५ |
|  | २२३५, सामाजिक सुरक्षा व कल्याण १२, समाज कल्याण ००१-संचालन व प्रशासन (०१)(०१) महिला व बाल कल्याण संचालनालय अनिवार्य (२२३५-२०७२), |  |  |  |
| १० कंत्राटी सेवा | २५९.०० | ०.०० | २५९.०० |
| १४-भाडे पट्टी व कर | १४४.५३ | ६५.०३ | ५९.९५ |
| एकूण | ४०३.५३ | ६५.०३ | ३१८.९५ |
-------------------------------------------------------------------------------------------------------------------------------------
# Page 2
शासन निर्णय क्रमांकः पुरमा-२०२०/प्र.क्र.४०/का-७ अ
२. सदर निधीसाठी नियंत्रक अधिकारी म्हणून आयुक्त, महिला व बाल विकास आयुक्तालय, पुणे हे राहतील त्यांच्याकडे हा निधी सुपूर्द करण्यात येत आहे. त्यानुसार आयुक्त, महिला व बाल विकास आयुक्तालय, पुणे यांनी वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
३. हा शासन निर्णय वित्त विभागाने अनौपारिक संदर्भ क्रमांक- १/२०२१/व्यय-६, दिनांक १५.१.२०२१ अन्वये दिलेल्या सहमतीनुसार निर्गमित करण्यात येत आहे.