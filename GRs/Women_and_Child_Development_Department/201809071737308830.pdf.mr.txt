# Page 1
सन २०१८-१९ या आर्थिक वर्षाकरिता एकात्मिक बाल विकास सेवा योजनेअंतर्गत कार्यरत अधिकारी/कर्मचारी यांचे वेतन अदा करण्यासाठी अर्थसंकल्पित निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०१८/प्र.क्र.८६/का-७अ
नवीन प्रशासन भवन, ३ रा मजला,
मंत्रालय, मुंबई - ४०० ०३२.
दिनांक: १४ सप्टेंबर, २०१८.
संदर्भ:- १) शासन परिपत्रक वित्त विभाग, क्र. अर्थसं-२०१८/प्र.क्र.६९/अर्थ-३, दि. २ एप्रिल, २०१८.
२) शासन परिपत्रक,महिला व बाल विकास विभाग क्र. बीजीटी-२०१८/प्र.क्र.३३/का-४, दि. ५ एप्रिल, २०१८.
प्रस्तावना:
एकात्मिक बाल विकास सेवा योजना ही केंद्र पुरस्कृत योजना आयुक्त, एकात्मिक बाल विकास सेवा योजना, नवी मुंबई यांचेमार्फत राबविण्यात येते. केंद्र शासनाने दिनांक ८/१२/२०१७ च्या आदेशान्वये एकात्मिक बाल विकास सेवा योजनेअंतर्गत वेतन या बाबीकरिता केंद्र व राज्य हिस्स्याचे प्रमाण २५ :७५ असे केले आहे. केंद्र शासनाने सन २०१८-१९ या वर्षाकरिता वेतनाकरिता रु. ३१९.७८ कोटी एवढा निधी मंजूर केला असून त्यापैकी बदलेल्या प्रमाणानुसार केंद्र शासनाने त्यांचा हिस्सा रु. ७९.९४ कोटी एवढा देय केलेला आहे. सदर प्रमाण बदलतांना केंद्र शासनाने या योजनेअंतर्गत बाल विकास प्रकल्प अधिकारी, जिल्हा कार्यक्रम अधिकारी, सांख्यिकी सहायक, मुख्यसेविका/पर्यवेक्षिका इ. संवर्गातील पदांना वरीलप्रमाणे २५ टक्के वेतन त्यांच्या हिस्स्यातून देय केले आहे. उर्वरीत संवर्गातील पदांचे वेतन १०० टक्के राज्य हिस्स्यामधून अदा करणे आवश्यक आहे. सदर बाब दिनांक ५ जून, २०१८ रोजी झालेल्या मंत्रिमंडळ बैठकीत विचारात ठेवण्यात आली होती. त्यास मा.मंत्रिमंडळाने मान्यता दिलेली आहे. केंद्र शासनाने बदलेल्या प्रमाणानुसार एकात्मिक बाल विकास सेवा योजनेअंतर्गत कार्यरत अधिकारी/कर्मचारी यांचे वेतन अदा करण्याकरिता नवीन लेखाशिर्ष घेण्याची कार्यवाही सुरु आहे. त्याप्रमाणे नवीन लेखाशिर्ष निर्माण होईपर्यत यापूर्वीच्या लेखाशिर्षामधून वेतनाकरिता निधी वितरण करण्याची बाब शासनाच्या विचाराधीन होती.
शासन निर्णयः सन २०१८-१९ या आर्थिक वर्षाकरिता माहे डिसेंबर २०१८ पर्यत नऊ महिन्याचा खर्च भागविण्यासाठी मागणी क्रमांक-एक्स-१ मुख्य लेखाशिर्ष २२३६ - पोषण आहार अंतर्गत अर्थसंकल्पित निधीपैकी केंद्र शासनाच्या सुधारित मागदर्शक सुचना व वित्त विभागाच्या दिनांक २.४.२०१८ च्या परिपत्रकातील तरतुदीनुसार सदर शासन निर्णयासोबतच्या विवरणपत्रामधील स्तंभ क्र-६ मध्ये नमूद केल्यानुसार अर्थसंकल्पिय वितरण प्रणालीद्वारे निधी वितरीत करण्यास शासन मंजूरी देण्यात येत आहे.
२. सदर निधीसाठी नियंत्रक अधिकारी म्हणून आयुक्त, एकात्मिक बाल विकास सेवा योजना, नवी मुंबई हे राहतील त्यांच्याकडे हा निधी सुपूर्द करण्यात येत आहे. त्यानुसार आयुक्त, एकात्मिक बाल विकास सेवा योजना, नवी मुंबई यांनी वित्त विभागाच्या संदर्भाधीन क्रमांक-१ येथील दिनांक २.४.२०१८ च्या परिपत्रकामध्ये नमूद केलेल्या तपासणी सूचीतील बाबींची, केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
# Page 2
शासन निर्णय क्रमांकः मबाआ-२०१८/प्र.क्र.८६/का-७अ
३. हा शासन निर्णय वित्त विभागाच्या संदर्भाधीन क्रमांक १ येथील दिनांक २.४.२०१८ च्या परिपत्रकामधील तरतुदीच्या अधिन राहून तसेच नियोजन व वित्त विभागाने दिलेल्या सहमतीनुसार निर्गमित करण्यात येत आहे.
# Page 3