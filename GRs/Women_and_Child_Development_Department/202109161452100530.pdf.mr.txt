# Page 1
एकात्मिक बाल विकास सेवा योजने अंतर्गत “बेबी केअर किट" या योजनेकरिता निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२१/प्र.क्र.१७०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १६ सप्टेंबर, २०२१
प्रस्तावना : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली महाराष्ट्र राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व
त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) “बेबी केअर किट” उपलब्ध करुन देण्यात येते. त्यानुसार प्रस्तुत प्रयोजनाकरिता सन २०२१-२२ या अर्थसंकल्पिय वर्षात पुरवठा झालेल्या बेबी केअर किटची देयके अदा करण्यासाठी निधी वितरीत करण्याची बाब शासनाच्या विचाराधीन होती.
शासन निर्णय : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली “बेबी केअर किट” या राज्य योजनेसाठी सन २०२१-२२ या अर्थसंकल्पिय वर्षासाठी मागणी क्र. एक्स-१, २२३५ सामाजिक सुरक्षा व कल्याण, पोषण आहार, ०२- पोषण अन्न व पेय वितरण, १०१- विशेष पोषण आहार कार्यक्रम, (१७) बेबी केअर किट, (१७)(०१) बेबी केअर किट योजना (कार्यक्रम) (२२३५ C२२३) या लेखाशिर्षांतर्गत ३१ - सहायक अनुदाने या उद्दिष्टाकरिता अर्थसंकल्पित करण्यात आलेल्या रु.८०.०० कोटी (अक्षरी रुपये ऐंशी कोटी फ़क्त) निधीपैकी रु. २०.०० कोटी (अक्षरी रुपये वीस कोटी फ़क्त) इतका निधी वितरीत व खर्च करण्यास या शासन निर्णयान्वये मान्यता देण्यात येत आहे.
२. सदर शासन निर्णय वित्त विभाग अनौपचारिक संदर्भ क्रमांक २१०/ व्यय-६, दिनांक ०२.०९.२०२१ अन्वये देण्यात आलेल्या मान्यतेनुसार निर्गमित करण्यात येत आहे.
# Page 2