# Page 1
पोषण अभियानांतर्गत अंगणवाडी सेविका, मिनी अंगणवाडी सेविका, अंगणवाडी मदतनिस यांना साडी उपलब्ध करुन देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२०/प्र.क्र.२८८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - २४ डिसेंबर, २०२१
संदर्भ :- १) केंद्र शासन, महिला व बाल विकास विभाग, नवी दिल्ली यांचे पत्र क्र.NNM/७/२०१७-WBP, दिनांक ४.९.२०२०.
२) आयुक्त, एकात्मिक बाल विकास सेवा योजना, नवी मुंबई यांचे पत्र क्र.एबाविसेयो/पोषण अभियान/का.४/ २०२०-२१/५२३९, दिनांक १०.१२.२०२१.
३) शासन निर्णय, नियोजन विभाग, क्र.डिसीटी २३१६/प्र.क्र.१३३/का.१४१७, दिनांक ५.१२.२०१६.
४) शासन निर्णय, महिला व बाल विकास विभाग क्र.एबावि-२०२१/प्र.क्र.१४१/का.६, दिनांक ०२.०९.२०२१ व दिनांक १६.११.२०२१.
प्रस्तावना: पोषण अभियान या केंद्र पुरस्कृत पोषण अभियानांतर्गत राज्यातील अंगणवाडी केंद्रांमधील
अंगणवाडी सेविका, मिनी अंगणवाडी सेविका व मदतनीस यांना प्रत्येकी २ २ संच हातमाग साड्या उपलब्ध
करुन देण्यासंदर्भात केंद्र शासनाने संदर्भाधीन क्रमांक-१ येथील पत्रान्वये सूचित करुन त्याकरिता आवश्यक
निधी उपलब्ध करुन दिलेला आहे. त्यानुषंगाने आयुक्त, एकात्मिक बाल विकास सेवा योजना, नवी मुंबई
यांनी संदर्भाधीन क्रमांक-२ येथील पत्रान्वये सादर केलेल्या प्रस्तावाच्या अनुषंगाने केंद्र शासनाच्या
निर्देशानुसार पोषण अभियानांतर्गत अंगणवाडी कर्मचाऱ्यांना साड्या घेण्याकरिता संदर्भाधीन क्रमांक-३
येथील शासन निर्णयामधील तरतुदीनुसार प्रति साडी रु.४००/- प्रमाणे २ साड्यांकरिता रु.८००/- एवढी
रक्कम प्रत्येक अंगणवाडी कर्मचा-यांच्या बँक खात्यामध्ये थेट लाभार्थी हस्तांतरित (DBT) करण्याची बाब
शासनाच्या विचाराधीन होती.
शासन निर्णय : केंद्र शासनाच्या निर्देशानुसार पोषण अभियानांतर्गत अंगणवाडी सेविका, मिनी अंगणवाडी सेविका व
मदतनीस यांना प्रत्येकी २ नग हातमाग साडया घेण्याकरिता प्रति साडी रु.४००/- प्रमाणे एकुण रु.८००/
एवढी रक्कम संदर्भाधीन क्र. ३ येथील शासन निर्णयातील तरतुदीनुसार प्रत्येक अंगणवाडी कर्मचा-यांच्या
बँक खात्यामध्ये थेट लाभार्थी हस्तांतरित (DBT) करण्यास शासन मान्यता देण्यात येत आहे.
२. त्यानुषंगाने याप्रकरणी केंद्र शासनाचे संदर्भाधीन क्र. १ येथील पत्र तसेच संदर्भाधीन क्र. ३ येथील
शासन निर्णयामधील तरतुदींचे पालन करण्याबाबत आयुक्त, एकात्मिक बाल विकास सेवा योजना, नवी मुंबई
यांनी दक्षता घ्यावी.
# Page 2
शासन निर्णय क्रमांक: एबावि-२०२०/प्र.क्र.२८८/का.६
३. प्रस्तुत प्रकरणी येणारा खर्च हा २२३६-पोषण आहार, ०२ - पोषक अन्न व पेये यांचे वितरण, १०१
विशेष पोषण आहार कार्यक्रम, (११) राष्ट्रीय पोषण अभियान, (११)(०१) पोषण अभियान(केंद्र हिस्सा ८० टक्के) (कार्यक्रम) २२३६२०८४, ५०-इतर खर्च या लेखाशीर्षाखाली संदर्भाधीन क्र. ४ येथील शासन निर्णयान्वये
उपलब्ध करुन देण्यात आलेल्या तरतुदीमधून भागविण्यात यावा.