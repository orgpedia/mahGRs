# Page 1
बालकांसाठी चाचा नेहरु बाल महोत्सव आयोजित करण्यासाठी निधी उपलब्ध करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक : संकीर्ण-२०२२/प्र.क्र.९९/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- १३ ऑक्टोबर, २०२२.
वाचा :- शासन निर्णय, महिला व बाल विकास विभाग, क्रमांक- बालगृ-२०१२/प्र.क्र.१६४/ का-३, दिनांक ०४.१२.२०१२.
प्रस्तावना :- राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय/ स्वयंसेवी संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त गुणांना वाव देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी दरवर्षी ३५ जिल्ह्यांमध्ये व ६ विभागीय स्तरावर नोव्हेंबर महिन्याच्या दुस-या आठवडयात चाचा नेहरु बाल महोत्सव आयोजित करण्यास मान्यता देण्यात आली असून त्याकरीता रु.२,०९,९५,००० /- इतक्या खर्चास मंजूरी देण्यात आली आहे. सन २०२२-२३ या आर्थिक वर्षामध्ये मुलांसाठी चाचा नेहरु बाल महोत्वस आयोजित करणे या योजनेसाठी आयुक्त, महिला व बाल विकास, पुणे यांना निधी वितरित करण्याची बाब शासनाच्या विचाराधीन होती.
शासन निर्णय :
राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय/ स्वयंसेवी संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त गुणांना वाव देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी संदर्भाधीन दिनांक ०४.१२.२०१२ मधील शासन निर्णयातील तरतुदींनुसार चाचा नेहरु बाल महोत्सव आयोजित करणे या योजने अंतर्गत उपलब्ध करुन द्यावयाच्या निधीमधून २२३५ - बी-३२५, ३१ सहायक अनुदान (वेतनेतर) या लेखाशिर्षाखाली ₹२,०९,००,०००/- (अक्षरी रुपये दोन कोटी नऊ लाख फक्त) इतका निधी आयुक्त, महिला व बाल विकास, पुणे यांना वितरित करण्यास शासन मान्यता देण्यात येत आहे.
२. याकरीता आयुक्त, महिला व बाल विकास, पुणे यांना आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र शासनास सादर करण्यात यावे.
# Page 2
शासन निर्णय क्रमांक: संकीर्ण-२०२२/प्र.क्र.९९/का-०३
३. हा खर्च मागणी क्रमांक एक्स-१, २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (०५) (०४), मुलांसाठी चाचा नेहरु बाल महोत्सवाचे आयोजन (२२३५ बी ३२५) ३१ सहायक अनुदाने (वेतनेतर) या लेखाशिर्षाखाली सन २०२२-२३ या वित्तीय वर्षाकरिता मंजूर असलेल्या तरतुदीतुन भागविण्यात यावा.
४. हा शासन निर्णय वित्त विभागाचा अनौसं क्र.२४५/व्यय-६ दिनांक ०७.१०.२०२२ च्या सहमतीने निर्गमित करण्यात येत आहे.