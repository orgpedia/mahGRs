# Page 1
श्री.माऊली कृपा ज्ञानदान अन्नदान
संस्था संचलित निराधार निराश्रीत
बालकाश्रम आळंदी ता. खेड जि. पुणे
या संस्थेची मान्यता रद्द करणेबाबत..
महाराष्ट्र शासन
महिला व बाल विकास विभाग
शासन निर्णय क्रमांक- बालगृ-२०२५/प्र.क्र.६५/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- २७ मार्च, २०२५
वाचा :- १) महिला व बाल विकास विभाग शासन निर्णय क्र. जेजेए-२०१७/प्र.क्र.५३/भाग-२/
का-८ दि.८.३.२०१९.
२) महिला व बाल विकास विभाग शासन पत्र क्र. जेजेए-२०१७/प्र.क्र.५३/भाग-२/का-८,
दि.७.३.२०२५
३) आयुक्त, महिला व बाल विकास आयुक्तालय, पुणे यांचे पत्र क्र. मबाविआपु/बावि/का-५/
नों.प्र.र.क.बा/२०२४/९५२, पुणे दि. १०.२.२०२५
प्रस्तावना:-
बाल न्याय (मुलांची काळजी व संरक्षण) अधिनियम, २०१५ मधील कलम ४१ मध्ये बालकांची
काळजी घेणाऱ्या निवासी संस्थांना राज्य शासनाकडून नोंदणी प्रमाणपत्र देणे बंधनकारक करण्यात आले
आहे. त्यानुसार शासन निर्णय दि. ८.३.२०१९ अन्वये श्री. माऊली कृपा ज्ञानदान अन्नदान संस्था संचलित
निराधार बालकाश्रम, आळंदी ता. खेड जि. पुणे या संस्थेस ४० मुलांसाठी ५ वषे इतक्या कालावधीकरीता
नोंदणी प्रमाणपत्र देण्यास मान्यता देण्यात आली होती. सदर ५ वषे इतका कालावधी संपुष्ट्टात आल्याने
सदर संस्थेच्या नोंदणी प्रमाणपत्रास शासपत्र दि. ७.३.२०२५ अन्वये, दि.५.५.२०२५ पयंत मुदतवाढ
देण्यात आली आहे.
तथापि श्री. माऊली कृपा ज्ञानदान अन्नदान संस्था संचलित निराधार निराश्रीत बालकाश्रम,
आळंदी ता. खेड जि. पुणे या संस्थेने बाल न्याय (मुलांची काळजी व संरक्षण) अधिनियम २०१५ व सुधारीत
अधिनियम २०२१ चे उल्लंघन केले आहे. सबब, सदर संस्थेची मान्यता व अनुदानित संस्था म्हणून
असलेली मान्यता रद्द करण्याची बाब शासनाच्या विचाराधीन होती.
शासन निर्णय
वाचा क्र. १ येथील शासन निर्णयान्वये श्री. माऊली कृपा ज्ञानदान अन्नदान संस्था संचलित
निराधार निराश्रीत बालकाश्रम आळंदी ता. खेड जि. पुणे या संस्थेस ४० मुलांकरीता देण्यात आलेले
नोंदणी प्रमाणपत्र व अनुदानीत संस्था म्हणून असलेली मान्यता रद्द करण्यात येत असून सदर संस्थेच्या
नोंदणी प्रमाणपत्रास वाचा क्र. २ येथील पत्रान्वये दि. ५.५.२०२५ पयंत देण्यात आलेली मुदतवाढ रद्द
# Page 2
शासन निर्णय क्रमांकः बालगृ-२०२५/प्र.क्र.६५/का-०८
करण्यात येत आहे. सबब, सदर संस्था बाल न्याय (मुलांची काळजी व संरक्षण) अधिनियम, २०१५ मधील
कलम ४१ च्या पोट कलम (१) अन्वये नोंदणीकृत संस्था असल्याचे रद्द करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर