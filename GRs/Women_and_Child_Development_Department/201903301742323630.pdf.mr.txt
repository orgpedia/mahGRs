# Page 1
एकात्मिक बाल विकास सेवा योजनेतंर्गत पोषण अभियानाची राज्यात अंमलबजावणी करण्यासाठी निधी उपलब्ध करुन देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१८/प्र.क्र.३५३/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : ३० मार्च, २०१९
वाचा : – (१) महिला व बाल विकास विभाग, शा.नि.क्र.एबावि-२०१८/प्र.क्र.२७/का.६, दिनांक ११ जुलै २०१८ (२) महिला व बाल विकास विभाग,शा.नि.क्र.एबावि-२०१८/प्र.क्र.३५३/का.६, दिनांक १३ डिसेंबर २०१८
शासन निर्णय:
केंद्र शासनाकडुन पोषण अभियानाची देशातील सर्व राज्यांमध्ये टप्प्या-टप्प्याने अंमलबजावणी करण्यात येणार आहे. केंद्र शासनाने जागतिक बँकेच्या सहाय्याने अंमलात आणलेला (ISSNIP) कार्यक्रमाचा पोषण अभियाना मध्ये अंतर्भाव करुन त्याची राज्यात अंमलबजावणी करण्यास मान्यता दिलेली आहे. पोषण अभियाना अंतर्गत समाविष्ट असलेल्या फेज- । व फेज- ॥ जिल्हयांमध्ये पोषण अभियान कार्यक्रमाची अंमलबजावणी सन २०१८-१९ मध्ये करण्यास शासनाने मान्यता दिलेली आहे.
२. पोषण अभियान कार्यक्रमासाठी विधानमंडळाच्या फेब्रुवारी २०१९ च्या अधिवेशनात खालीलप्रमाणे पुरवणी मागणी प्रस्ताव सादर करण्यात आला होता. सदर पुरवणी मागणी प्रस्ताव मान्य झाला असून निधी खर्च करण्यास वित्त विभागाने मंजूरी दिलेली आहे. यास्तव रुपये ३०००.०० लाख (रुपये तीस कोटी फक्त) इतका निधी पोषण अभियानातंर्गत राबविण्यात येणा-या विविध बाबींवर खर्च करण्यास आयुक्त, एकात्मिक बाल विकास सेवा योजना,नवी मुंबई यांना शासन मंजूरी देत आहे.
(रुपये लाखात)
--------------------------------------------
| लेखाशिर्ष | बाब | अर्थसंकल्पित निधी |
| केंद्र ( ८०%) | २२३६२०८४ | ५०-इतर खर्च | २४००.०० |
| एकुण | २४००.०० |
| राज्य (२०%) | २२३६२०९३ | ५०-इतर खर्च | ६००.०० |
| एकुण | ३०००.०० |
--------------------------------------------
३. हा शासन निर्णय वित्त विभाग अनौ.संदर्भ क्र.६७/व्यय-६,दिनांक ३०.३.२०१९ अन्वये मिळालेल्या मान्यतेनुसार निर्गमित करण्यात येत आहे.
# Page 2