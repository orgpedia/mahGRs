# Page 1
सन २०२३-२४ या वित्तीय वर्षाकरिता महाराष्ट्र
राज्य समाजकल्याण बोर्डास निधी वितरीत
करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-सकबो-२०२३/प्र.क्र.८१/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-१९ जानेवारी, २०२४.
संदर्भ :-
१.वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दि.१२.४.२०२३.
२.केंद्रीय समाजकल्याण बोर्डाचे पत्र क्र. (e-९३४५२) ०१६/१३/२०२१-CSWB/२४५२,
दि.२४.५.२०२३.
३.महिला व बाल विकास विभाग, शासन निर्णय क्र.बीजीटी-२०२३/प्र.क्र.१६/का-०४, दि.६.४.२०२३,
दि.४.५.२०२३, दि.२०.६.२०२३, दि.३.७.२०२३ व दि.३१.८.२०२३.
४.महिला व बाल विकास विभाग, शासन निर्णय क्र.सकबो-२०२३/प्र.क्र.७५/का-१०,
दि.१९.१०.२०२३.
५.वित्त विभाग, शासन परिपत्रक क्र.पूरक-२०२३/प्र.क्र.९४/अर्थ-३, दि.१९.१२.२०२३.
६.महिला व बाल विकास विभाग, शासन निर्णय क्र.सकबो-२०२३/प्र.क्र.७५/का-१०,
दि.१९.०१.२०२४.
प्रस्तावना-
केंद्रीय समाजकल्याण बोर्डाने त्यांच्या संदर्भाधीन क्र.२ येथील दि.२४.०५.२०२३ च्या पत्रान्वये
महाराष्ट्र राज्य समाजकल्याण बोर्डातील कर्मचाऱ्यांच्या हिश्श्याचा ५०% निधी देण्यास असमर्थता
दर्शविली असून, बोर्डाचे १०० टक्के दायीत्व राज्य शासनाचे राहील, असे कळविले आहे. त्यानुषंगाने
सादर केलेल्या प्रस्तावावर वित्त विभागाने मा.मंत्रिमंडळाची मान्यता घेणेबाबत अभिप्राय दिले होते.
त्यानुसार महाराष्ट्र राज्य समाजकल्याण बोर्ड कार्यालय कायमस्वरुपी बंद करुन बोर्डाकडील कर्मचारी
व योजना या महिला व बाल विकास विभागांतर्गत इतर कार्यालयात सामावून घेण्याबाबतच्या
प्रस्तावावर अंतिम निर्णय होईपयंत महाराष्ट्र राज्य समाजकल्याण बोर्डाच्या मुख्यालयातील सध्या
कार्यरत १९ कर्मचारी यांचे वेतन व २१ सेवानिवृत्ती वेतनधारकांचे निवृत्तीवेतन तसेच केंद्र हिश्श्याच्या
वेतनेत्तर बाबींवरील खर्च राज्य शासनाच्या हिश्श्यातून भागविण्यास दि.१९.१२.२०२३ रोजीच्या
मंत्रिमंडळाच्या बैठकीत मा.मंत्रिमंडळाने मान्यता दिली आहे. त्यानुसार संदर्भाधीन क्र.६ येथील
दि.१९.०१.२०२४ चा शासन निर्णय निर्गमित करण्यात आला आहे. त्यास अनुसरुन महाराष्ट्र राज्य
समाजकल्याण बोर्डाच्या कर्मचाऱ्यांच्या वेतनावरील खर्चासाठी निधी वितरीत करण्याची बाब शासनाच्या
विचाराधीन होती.
# Page 2
शासन निर्णय क्रमांकः सकबो-२०२३/प्र.क्र.८१/का-१०.
शासन निर्णय :-
महाराष्ट्र राज्य समाजकल्याण बोर्डातील कर्मचारी यांचे वेतनावरील खर्चासाठी
विवरणपत्रातील रकाना क्रमांक (२) मधील लेखाशीर्ष/ उद्दिष्ट्टाकरिता रकाना क्रमांक (५) प्रमाणे एकूण
₹४०.३१ लक्ष (अक्षरी रुपये चाळीस लक्ष एकतीस हजार फक्त) इतका निधी वितरीत करण्यास या
शासन निर्णयान्वये मान्यता देण्यात येत आहे.
(रुपये लक्ष)
------------------------------------------------------------------------------------------------------------------------------------------------------------------------------------------------------------------------
|  |  |  |  | यापूर्वी |  |  |
|  | प्रधान/ लेखाशिर्ष / संगणक सांकेतांक/ |  |  | प्रस्तावित |  |
|  | अ.क्र. |  |  | विद्यमान तरतूद |  | वितरीत |
| उद्दिष्ट्ट | वितरण |
|  |  | निधी |
|  |  |
| (१) | (२) | (३) | (४) | (५) |
| १ | मागणी क्र.एक्स-१, २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (०२) (०४) महाराष्ट्र राज्य समाजकल्याण मंडळाला सहायक अनुदान (अनिवार्य), (२२३५ बी ९४२ ) ३६, सहायक अनुदाने (वेतन) | १५०.८२ | ६०.२५ | ४०.३१ |
------------------------------------------------------------------------------------------------------------------------------------------------------------------------------------------------------------------------
२. सदर निधीसाठी नियंत्रक अधिकारी म्हणून आयुक्त, महिला व बाल विकास, पुणे हे राहतील.
त्यांचेकडे हा निधी सुपूर्द करण्यात येत आहे. त्यानुसार आयुक्त, महिला व बाल विकास, पुणे यांनी
यासंदर्भात नियोजन व वित्त विभागाने निर्गमित केलेल्या मार्गदर्शक सूचना, प्रचलित निकष व वित्तीय
अधिकाराचे प्रत्यायोजन यांचे काटेकोर पालन करावे.
३. सदर शासन निर्णयान्वये वितरित करण्यात आलेल्या निधीचे उपयोगिता प्रमाणपत्र शासनास
सादर करण्याची दक्षता सचिव, महाराष्ट्र राज्य समाजकल्याण बोर्ड, चेंबूर, मुंबई यांनी घ्यावी.
४. सदर शासन निर्णयान्वये वितरित करण्यात आलेला निधी चालू वित्तीय वर्षात खर्च करण्याची
तसेच अखर्चित राहणारा निधी दि.३१.३.२०२४ पूर्वी समर्पित करण्याची दक्षता सचिव, महाराष्ट्र राज्य
समाजकल्याण बोर्ड, चेंबूर, मुंबई यांनी घ्यावी.
५. हा शासन निर्णय वित्त विभाग, अनौपचारिक संदर्भ क्र.०९/व्यय-६, दि.१२.०१.२०२४ अन्वये त्या
विभागाने दिलेल्या सहमतीस अनुसरुन निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः सकबो-२०२३/प्र.क्र.८१/का-१०.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर