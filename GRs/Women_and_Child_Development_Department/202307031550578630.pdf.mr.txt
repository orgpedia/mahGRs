# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत बालकांसाठी संस्था चालविणाऱ्या स्वयंसेवी संस्थांना कोवीड कालावधीमधील प्रशासकीय अनुदान वितरीत करणेबाबत
महाराष्ट्र शासन
महिला व बाल विकास विभाग
शासन निर्णय क्रमांक- बालगृ-२०२२/प्र.क्र.११२/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख- ७ जुलै, २०२३.
वाचा : १. आयुक्त, महिला व बाल विकास आयुक्तालय, पुणे यांचे पत्र क्र.मबाविआ/बावि/का-५ / प्रशा अनु / २०२२-२३/३४, दि.२७/०३/२०२२ २. आयुक्त, महिला व बाल विकास आयुक्तालय, पुणे यांचे पत्र क्र.मबाविआ/बावि/ का-५ / अनु/ २०२२-२३/१७६८, दि.३१/०३/२०२२ प्रस्तावना: बाल न्याय (बालकांची काळजी व संरक्षण) अधिनियम २०१५ नुसार ज्या संस्थांकडे नोंदणी प्रमाणपत्र होते अथवा ज्या संस्थांमध्ये मा. न्यायालयाच्या आदेशानुसार प्रवेशित ठेवण्यास मुभा देण्यात आली होती अथवा शासन स्तरावरून नोंदणी प्रमाणपत्र मिळेपर्यत मुदतवाढ देण्यात आलेली होती अशा संस्थांमध्ये कोवीड रोगामुळे प्रवेशितांना शक्य असल्यास त्यांचे नातेवाईकांकडे पाठविण्याबाबत निर्देशित केलेले असल्याने या संस्थांमध्ये प्रत्यक्षात प्रवेशित दाखल नसले तरी संस्थां चालू होत्या सदर संस्था कोव्हीड कालावधीनंतर पुन्हा कार्यन्वित झाल्यानंतर या संस्थांमध्ये बाल कल्याण समितीच्या मान्यतेने प्रवेशित दाखल करण्यात आले असून या संस्थांच्या कोवीड कालावधीमध्ये इमारती कायम होत्या व कर्मचारीदेखील कायम असल्याने या कालावधीकरीता या संस्थांना केवळ प्रशासकीय अनुदान अदा करण्याची बाब शासन विचाराधीन होती.
शासन निर्णय : महिला व बाल विकास विभागांतर्गत बाल न्याय (मुलांची काळजी व संरक्षण) अधिनियम, २०१५ अंतर्गत बालकांसाठी स्वयंसेवी संस्थांमार्फत चालविण्यात येणाऱ्या संस्थांचे कोवीड कालावधीमधील प्रशासकीय अनुदान रकाना क्र. ४ मध्ये नमूद केल्याप्रमाणे मागणी क्र. एक्स ०१, २२३५, सामाजिक सुरक्षा व कल्याण, ०२, समाजकल्याण, १०२, बालकल्याण, ०२ स्वयंसेवी संस्थांना अनुदान, (०२) (०३) संगोपन व संरक्षणाची गरज असलेल्या मुलांसाठी संस्था चालविणाऱ्या स्वयंसेवी संस्थांना सहायक अनुदान (अनिवार्य) (२२३५ ३०४१) या लेखाशिर्षांतर्गत ३१, सहायक अनुदाने (वेतनेत्तर) या बाबी खाली रू.१४.३९ लक्ष व (०५) (०२) निराश्रीत बालकांसाठी संस्थेतर सेवा
# Page 2
शासन निर्णय क्रमांकः बालगृ-२०२२/प्र.क्र.११२/का-०८
(कार्यक्रम) (२२३५ ११४७) या लेखाशिर्षांतर्गत ३१, सहायक अनुदाने (वेतनेत्तर) या बाबी खाली रू.६२४.३६ लक्ष इतका निधी सन २०२३-२४ या वित्तीय वर्षासाठी अर्थसंकल्पीत असलेल्या तरतूदीतून आयुक्त, महिला व बाल विकास, पुणे यांना वितरीत करण्यात येत आहे.
(रु. लक्ष)
------------------------------------------------------------------------------------------------------------------------------------------------------------
| लेखाशिर्ष व बाब | अर्थसंकल्पीत तरतूद | वितरीत करण्यात येणारी तरतूद |
| १ | २ | ४ |
| (०२)(०३) संगोपन व संरक्षणाची गरज असलेल्या मुलांसाठी संस्था चालविणाऱ्या स्वयंसेवी संस्थांना सहायक अनुदान (अनिवार्य) २२३५३०४१ ३१ सहायक अनुदाने | ११८३.७४ | १४.३६ |
| (०५) (०२) निराश्रीत बालकांसाठी संस्थेतर सेवा (कार्यक्रम) (वेतनेत्तर) २२३५११४७ ३१, सहायक अनुदाने | ५२००.०० | ६२४.३६ |
| एकुण |  | ६३८.७२ |
------------------------------------------------------------------------------------------------------------------------------------------------------------
२. उपरोक्त निधीतून स्वयंसेवी संस्थामार्फत चालविण्यात येणाऱ्या बालगृहांचे कोवीड कालावधीमधील प्रशासकीय अनुदान परिशिष्ठ “अ” व “ब” मध्ये नमूद केल्याप्रमाणे आयुक्त, महिला व बाल विकास, पुणे यांचे स्तरावरून संबंधित संस्थांना वितरीत करण्यात यावे.
३. मा. सर्वोच्च न्यायालयाने रिट याचिका क्र. ४ / २०२० मध्ये दिलेल्या निर्देशानुसार निधी वितरणामध्ये होणारा अनावश्यक विलंब टाळण्यासाठी सदर निधी शासन निर्णयाच्या दिनांकापासून पुढील सात दिवसाच्या आत संबंधित संबंधित संस्थेस निश्चितपणे वितरीत करावा. उपरोक्तप्रमाणे विहित कालावधीमध्ये निधी वितरीत करण्याची जबाबदारी आयुक्त, महिला व बाल विकास यांची राहील.
४. सदर शासन निर्णयान्वये वितरीत करण्यात आलेल्या निधीचे उपयोगिता प्रमाणपत्र विहीत नमून्यात शासनास तात्काळ सादर करावे.
५. हा शासन निर्णय वित्त विभाग, अनौपचारिक संदर्भ क्र.१८६/व्यय-६, दि.२७/०६/२०२३ अन्वये त्या विभागाने दिलेल्या सहमतीस अनुसरून निर्गमित करण्यात येत आहे.
पृष्ठ ११ पैकी २
# Page 3
शासन निर्णय क्रमांकः बालगृ-२०२२/प्र.क्र.११२/का-०८
# Page 4
# Page 5
# Page 6
# Page 7
# Page 8
# Page 9
# Page 10
# Page 11