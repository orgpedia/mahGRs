# Page 1
दिव्यांग व्यक्ती हक्क अधिनियम, २०१६ च्या कलम २३ मधील तरतुदीच्या अनुषंगाने तक्रार निवारण अधिकारी नेमण्याबाबत..
महाराष्ट्र शासन
महिला व बाल विकास विभाग
शासन परिपत्रक क्रमांक : मबाआ - २०१९/प्र.क्र.८०/का-७,
नवीन प्रशासकीय इमारत, ३रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक - ५ ऑगस्ट, २०१९.
वाचा:- महिला व बाल विकास विभाग, शासन निर्णय क्र.मबावि-२०१५/प्र.क्र.११/कार्या-७ दिनांक ३१ जुलै,२०१९
प्रस्तावना :
मा.सर्वोच्च न्यायालय येथे दाखल रीट याचिका क्र.११६/१९९८ या न्यायालयीन प्रकरणी मा.सर्वोच्च न्यायालयाच्या दिनांक ७.५.२०१९ च्या आदेशाच्या अनुषंगाने दिव्यांग व्यक्ती हक्क अधिनियम, २०१६ मधील तरतूदींचे अनुपालन होणे आवश्यक आहे. दिव्यांग व्यक्ती हक्क अधिनियम, २०१६ च्या कलम २३ मधील तरतूदींची काटेकोर अंमलबजावणी होणे आवश्यक आहे. त्यानुषंगाने संबंधित विभाग तसेच जिल्हा स्तरावर सूचना निर्गमीत करावयाची बाब शासनाच्या विचाराधीन होती.
शासन परिपत्रक :
केंद्र शासनाच्या दिव्यांग व्यक्ती हक्क अधिनियम, २०१६ च्या कलम २३ मधील तरतुदीनुसार आयुक्त, महिला व बाल विकास, पुणे व आयुक्त, एकात्मिक बाल विकास सेवा योजना, नवी मुंबई व आपल्या अधिपत्याखालील सर्व कार्यालयांमध्ये दिव्यांग व्यक्तींच्या तक्रारी स्वीकारणे, त्याबाबतच्या नोंदी ठेवणे, सदर तक्रारींचे निवारण करण्यासाठी " तक्रार निवारण अधिकाऱ्यांची नेमणूक" आयुक्त, महिला व बाल विकास, पुणे व आयुक्त, एकात्मिक बाल विकास सेवा योजना, नवी मुंबई, कार्यालय व त्यांच्या अधिपत्याखालील सर्व कार्यालयांमध्ये तात्काळ करण्यात यावी.
०२. दिव्यांग व्यक्ती हक्क अधिनियम, २०१६ मधील कलम २३ चे अनुपालन होणेसाठी दिव्यांग महिला व बालक यांचे संदर्भात उपरोक्त धोरणातील तरतूदींची काटेकोरपणे अंमलबजावणी होणे आवश्यक आहे. त्यानुषंगाने या धोरणातील तरतूदींची काटेकोरपणे अंमलबजावणी करणेबाबत तसेच आवश्यक तेथे धोरणात्मक निर्णय घेणेबाबत सर्व संबंधित कार्यालयानी आवश्यक कार्यवाही करावी.
०३. सर्व संबंधित कार्यालयांनी या परिपत्रकास योग्य प्रसिध्दी देण्याची कार्यवाही करावी.
# Page 2
शासन परिपत्रक क्रमांकः मबाआ-२०१९/प्र.क्र.८०/का-७,