# Page 1
एकात्मिक बाल संरक्षण योजना (ICPS) सन २०१८-१९ या चालू आर्थिक वर्षासाठी अर्थसंकल्पित करण्यात आलेल्या तरतूदीचे वितरण करणे बाबत. (२२३५ C०३६)
महाराष्ट्र शासन
महिला व बाल विकास विभाग,
शासन निर्णय क्र. ICPS- २०१८/प्र.क्र. १७५/का-८,
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : १० जानेवारी,२०१९.
संदर्भ: १ महिला व बाल विकास विभाग शासन निर्णय क्र. ICPS-२०१७/प्र.क्र. १८०/का-८,दि. ६.३.२०१८ २. वित्त विभाग परिपत्रक क्र. अर्थसं/२०१८ प्र.क्र.६९/अर्थ-३, दि..०२.०४.२०१८ ३. समक्रमांक शासन निर्णय दि. २६.६.२०१८ आणि शासन पत्र दि. ९.१०.२०१८ व शासननिर्णय दि.
०१.११.२०१८ ४. शासन निर्णय क्र. निरिगृ-२००९/प्र.क्र. १५७/का-३, दि. २६ ऑगस्ट, २०१०.
शासन निर्णय :
महिला व बाल विकास विभागाकडून एकात्मिक बाल संरक्षण योजना ही केंद्र पुरस्कृत योजना राबविण्यात येत असून त्यासाठी संदर्भ क्र. १ च्या शासन निर्णयाअन्वये सन २०१८-१९ या आर्थिक वर्षापासून चार नवीन लेखाशिर्ष कार्यान्वित करण्यात आली आहेत. चालू आर्थिक वर्षात केंद्रशासनाकडून केंद्र हिस्सा अंतर्गत रू. ८०८.९० लक्ष इतका प्राप्त निधी विचारात घेऊन संदर्भ क्र. ३ च्या शासन निर्णयान्वये केंद्र व राज्य हिस्सा अंतर्गत रू. १३४८.१६ लक्ष निधी वितरित करण्यात आला आहे.
यामध्ये स्वयंसेवी संस्था निरीक्षणगृह / बालगृह कर्मचारी वेतनासाठी रू. ५०३.८६ लक्ष इतकी तरतूद समाविष्ट आहे. तथापि, सदरच्या तरतूदीतून ऑगस्ट, २०१८ पर्यंत संबंधित संस्थांतील कर्मचारी वेतन अदा करणे शक्य झाले आहे. संदर्भ क्र. ४ च्या शासन निर्णयाअन्वये जिल्हा परिविक्षा व अनुरक्षण संघटनेमार्फत चालविण्यात येणा-या निरीक्षणगृह / बालगृहातील कर्मचारी वेतनासाठी सहाव्या वेतन आयोगाप्रमाणे वेतनश्रेणी लागू असून राज्यशासनाकडून वेतनासाठी १०० टक्के सहायक अनुदान देण्यात येते. योजनेत समाविष्ट स्वयंसेवी संस्थांतील कर्मचारी वेतनावरील खर्चाकरिता कार्यक्रमांतर्गत तरतूद केली असली तरी, सदर खर्च हा अनिर्वाय असल्याने एकात्मिक बाल संरक्षण योजनेअंतर्गत मागणी क्र.
एक्स-०१,२२३५, सामाजिक सुरक्षा व कल्याण, १९९, अशासकीय संस्थांना सहाय्य, (०३) एकात्मिक बाल संरक्षण योजना, (२२३५ सी ०३६) ( राज्य हिस्सा) (कार्यक्रम), राज्य हिस्सापोटी अर्थसंकल्पित असेलल्या रू. ५५०.५१ लक्ष च्या ७० टक्केच्या मर्यादेत रू. २०९.३५ लक्ष इतका निधी वितरित करण्यात येत आहे.
२. सदर निधी वितरणाकरिता सदस्य सचिव, महाराष्ट्र राज्य बाल संरक्षण सोसायटी, पुणे तथा आयुक्त, महिला व बाल विकास आयुक्तालय, पुणे यांना नियंत्रक अधिकारी म्हणून घोषित करण्यात येत आहे.
# Page 2
शासन निर्णय क्रमांक: ICPS - २०१८/प्र.क्र. १७५/का-८,
३. सदर योजनेअंतर्गत उपलब्ध करण्यात आलेल्या केंद्र व राज्य हिस्सांच्या निधीच्या खर्चाचे उपयोगिता प्रमाणपत्र विहीत नमुन्यात केंद्रशासनास उपलब्ध करणे आवश्यक आहे. त्यानुसार सदर शासन निर्णयाअन्वये उपलब्ध करण्यात आलेल्या निधीच्या खर्चाचे उपयोगिता प्रमाणपत्र सादर करणेची जबाबदारी नियंत्रक अधिकारी यांची राहील.
४. हा शासन निर्णय वित्त विभाग परिपत्रक दिनांक ०२.०४.२०१८ अन्वये प्रशासकीय विभागास असलेल्या अधिकारांतर्गत निर्गमित करण्यात येत आहे.
# Page 3