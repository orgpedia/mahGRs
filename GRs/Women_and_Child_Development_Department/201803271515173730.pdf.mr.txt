# Page 1
पुर्व बाल्यावस्थेतील संगोपन व शिक्षण ECCE अंतर्गत “आकार” बाल शिक्षणक्रम प्रशिक्षणासाठी निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक : एबावि-२०१७/प्र.क्र.३०७/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ मार्च, २०१८
वाचा - १) महिला व बाल विकास विभाग, शासन निर्णय क्र.एबावि-२०१५/प्र.क्र.३२८/का.६, दिनांक ३ जून २०१६ २) आयुक्त,एकात्मिक बाल विकास सेवायोजना,नवी मुंबई यांचे पत्र क्र. एबाविसेयो/का-७/२०१७-१८/ ४३५, दिनांक २४ जानेवारी २०१८ ३) आयुक्त,एकात्मिक बाल विकास सेवायोजना,नवी मुंबई यांचे पत्र क्र.एबाविसेयो/अंगणवाडी/आकार/ ECCE/२०१७-१८/९५७, दिनांक ४ मार्च २०१८
शासन निर्णय
महिला व बाल विकास विभागामार्फत एकात्मिक बाल विकास सेवा योजना ही केंद्र पुरस्कृत योजना
आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. एकात्मिक बाल विकास सेवा योजनेतंर्गत राज्यात ५५३ प्रकल्पातंर्गत ९७३८४ अंगणवाडी केंद्रे आणि १२१९४ मिनी
अंगणवाडी केंद्रे कार्यरत आहेत. या अंगणवाडी केंद्रामध्ये ३१२८ मुख्यसेविका / पर्यवेक्षिका, ९५८५५ अंगणवाडी सेविका, ११४२५ मिनी अंगणवाडी सेविका आणि ९२१४३ मदतनीस कार्यरत आहेत. या अंगणवाडी केंद्रात ३ ते ६
वर्षे वयोगटातील २८ लाख बालके पुर्वबाल्यावस्थेतील शिक्षणातंर्गत अनौपचारिक शिक्षणाचा लाभ घेत आहेत.
एकात्मिक बाल विकास सेवा योजनेतंर्गत देण्यात येणाऱ्या ६ सेवांमध्ये पुर्व शालेय शिक्षण / पुर्व बाल्यावस्थेतील शिक्षण ही एक महत्वपुर्ण सेवेचा समावेश आहे.
२. शालेय शिक्षण विभाग, महाराष्ट्र राज्य शैक्षणिक संशोधन व प्रशिक्षण परिषद (MSCERT) पुणे एकात्मिक बाल विकास सेवा योजना, युनिसेफ, निपसीड दिल्ली आणि विविध बाल शिक्षण विभागातील तज्ञ व्यक्तीनी
अंगणवाडी केंद्रातील ३ ते ६ वर्षे वयोगटातील बालकांकरीता पुर्व बाल्यावस्थेतील शिक्षण या विषयावर “आकार” बालशिक्षण क्रम तयार केलेला आहे. आकार बालिशक्षणक्रमाची राज्यात अंमलबजावणी करण्यासाठी सर्व
मुख्यसेविका / पर्यवेक्षिका आणि अंगणवाडी सेविका यांना प्रशिक्षण देण्याकरिता निवडक मुख्यसेविका यांना ६ दिवसाचे निवासी प्रशिक्षण देऊन त्यांना मास्टर ट्रेनर तयार करण्यात येतात. अशाप्रकारे प्रशिक्षण दिलेल्या
मुख्यसेविका हया आपल्या बीट मधील (२५ अंगणवाडीचा १ बीट) याप्रमाणे अंगणवाडी सेविका यांना प्रशिक्षित
करतात. अंगणवाडी सेविका यांना बीटस्तरावर २ दिवसांचे सत्र याप्रमाणे ३ सत्रात एकुण ६ दिवसाचे प्रशिक्षण
देण्यासाठी आयुक्त, एकात्मिक बाल विकास सेवा योजना, नवी मुंबई यांनी आराखडा तयार केलेला आहे.
३. सन २०१६-१७ मध्ये १८ जिल्हयातील १५३० मुख्यसेविका / पर्यवेक्षिका तसेच ५४१९७ अंगणवाडी सेविका / मिनी अंगणवाडी सेविका यांचे “आकार” बालशिक्षणक्रमाचे प्रशिक्षण पुर्ण झालेले आहे.
सन २०१७-१८ मध्ये उर्वरित १६ जिल्हयामधील १५५७ मुख्यसेविका / पर्यवेक्षिका आणि ५२८५५ अंगणवाडी सेविका/ मिनी अंगणवाडी सेविका यांचे “आकार” बालशिक्षणक्रमाचे प्रशिक्षण कार्यक्रम आयोजित करण्यासाठी
# Page 2
शासन निर्णय क्रमांक: एबावि-२०१७/प्र.क्र.३०७/का.६
निधी उपलब्ध करुन देण्याबाबत आयुक्त, एकात्मिक बाल विकास सेवा योजना, नवी मुंबई यांनी कळविले आहे.
“आकार” बालशिक्षणक्रमाचे प्रशिक्षण कार्यक्रम आयोजित करण्यासाठी येणाऱ्या रुपये ५७६.१७ लाख
(रुपये पाच कोटी शहात्तर लाख सतरा हजार फक्त) इतका निधी आयुक्त, एकात्मिक बाल विकास सेवा योजना, नवी मुंबई यांना उपलब्ध करुन देण्यास शासन मंजूरी देत आहे. सदर निधी खालील लेखाशिर्षातंर्गत उपलब्ध करुन देण्यात येत आहे.
(रुपये लाखात)
-------------------------------------------------------------------
| लेखाशिर्ष | बाब | या शासन निर्णयान्वये वितरीत करण्यात येत असलेला निधी |
| २२३६१९७२ (केंद्र) | ३१-सहाय्यक अनुदान वेतनेत्तर | ३४५.७० |
| २२३६१९८१ (राज्य) | ३१-सहाय्यक अनुदान वेतनेत्तर | २३०.४७ |
| एकुण | ५७६.१७ |
-------------------------------------------------------------------