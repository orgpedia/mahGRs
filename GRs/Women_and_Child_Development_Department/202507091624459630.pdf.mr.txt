# Page 1
सन २०२५-२६ या वित्तीय वर्षासाठी आंतरराष्ट्रीय कृषी
विकास निधी (IFAD) सहाय्यित "नव तेजस्विनी-
महाराष्ट्र ग्रामीण महिला उद्यम विकास प्रकल्प"
राबविण्याकरिता निधी उपलब्ध करुन देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- माविम- २०२५/ प्र.क्र.६२/ का-१०(E-११६३६३०)
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- ०९ जुलै, २०२५.
संदर्भ :-
१.महिला व बाल विकास विभाग, शासन निर्णय क्र.माविम-२०१६/प्र.क्र.६७/का-१०, दि.०८.०१.२०१९,
दि.०४.०१.२०२१.
२.वित्त विभाग, शासन परिपत्रक क्र.अर्थसं-२०२५/प्र.क्र.४४/अर्थ-३, दि.०७.०४.२०२५,
३.वित्त विभाग, शासन पूरकपरिपत्रक क्र.अर्थसं-२०२५/प्र.क्र.४४/अर्थ-३, दि.२९.०७.२०२५, शासन निर्णय :-
सन २०२५-२६ या आर्थिक वर्षात आंतरराष्ट्रीय कृषी विकास निधी (IFAD) सहाय्य “नव तेजस्विनी-
महाराष्ट्र ग्रामीण महिला उद्यम विकास प्रकल्प” राबविण्याकरीता आयफॅडचा हिस्सा म्हणुन विवरणपत्रातील
रकाना क्रमांक क्रमांक (२) मधील लेखाशीर्ष/ उद्दिष्ट्टाकरिता रकाना क्रमांक (४) प्रमाणे एकूण रु. ३७.५० कोटी
(अक्षरी सदतीस कोटी पन्नास लक्ष रुपये) इतका निधी महिला आर्थिक विकास महामंडळास (माविम) वितरीत
करण्यास या शासन निर्णयान्वये मान्यता देण्यात येत आहे.
(रुपये कोटी)
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  |  |  |
|  | अ.क्र. |  |  | प्रधान/ लेखाशिर्ष / संगणक सांकेतांक/ उद्दिष्ट्ट |  |  | अर्थसंकल्पीय तरतूद |  |  | प्रस्तावित वितरण |  |
|  |  |  |  |
|  | (१) |  |  | (२) |  |  | (३) |  |  | (४) |  |
| १ | मागणी क्रमांक एक्स-१, २२३५, सामाजिक सुरक्षा व कल्याण, ०२, समाजकल्याण, १०३, महिला कल्याण, (०३) इतर योजना, (०३) (१३) नव तेजस्विनी महाराष्ट्र ग्रामीण महिला उद्यम विकास प्रकल्प राबविण्याकरिता माविमसाठी सहायक अनुदान (आयफॅड हिस्सा) (कार्यक्रम) (२२३५ सी ३४१) ३१,सहायक अनुदाने (वेतनेत्तर) | ७५.०० | ३७.५० |
|  | एकूण | ७५.०० | ३७.५० |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर निधीमधून आंतरराष्ट्रीय कृषी विकास निधी (IFAD) सहाय्यित "नव तेजस्विनी- महाराष्ट्र ग्रामीण
महिला उद्यम विकास प्रकल्प" अंतर्गत प्रत्यक्षात हाती घ्यावयाच्या शासनमान्य घटकांवर खर्च होईल, याची
दक्षता व्यवस्थापकीय संचालक, महिला आर्थिक विकास महामंडळ, बांद्रा, मुंबई यांनी घ्यावी.
# Page 2
शासननिर्णयक्रमांकः माविम-२०२५/प्र.क्र.६२/का-१०
३. सदर निधी महिला आर्थिक विकास महामंडळास वितरीत करण्यासाठी जिल्हा महिला व बाल विकास
अधिकारी, मुंबई उपनगर यांना आहरण व संवितरण अधिकारी म्हणून घोषित करण्यात येत आहे.
४. सदर शासन निर्णयान्वये वितरित करण्यात आलेल्या निधीचे उपयोगिता प्रमाणपत्र महालेखापाल
कार्यालयास व शासनास सादर करण्याची दक्षता व्यवस्थापकीय संचालक, महिला आर्थिक विकास महामंडळ,
बांद्रा, मुंबई यांनी घ्यावी.
५. जिल्हा महिला व बाल विकास अधिकारी, मुंबई उपनगर यांच्या सहीने तयार केलेले व सह सचिव, महिला
व बाल विकास विभाग, मंत्रालय, मुंबई यांनी प्रतिस्वाक्षरी केलेले देयक अधिदान व लेखा अधिकारी यांना सादर
करावे. सह सचिव, महिला व बाल विकास विभाग, मंत्रालय, मुंबई यांना जिल्हा महिला व बाल विकास
अधिकारी, मुंबई उपनगर यांनी सादर केलेल्या देयकावर प्रतिस्वाक्षरी करण्याचे अधिकार दिलेले आहेत.
६. आहरण व संवितरण अधिकाऱ्यांना म.को.नि. नमुना क्रमांक ४४ देयकांव्दारे राज्याच्या एकत्रित निधीतून
२७- लहान बांधकामे, ३१-सहायक अनुदाने (वेतनेतर), ३३-अर्थसहाय्य, ३५ भांडवली मत्तेच्या निर्मितीकरिता
अनुदान, ५०-इतर खर्च, ५३-मोठी बांधकामे आणि वित्त विभागाव्दारे वेळोवेळी घोषित करण्यात येतील अशा
अन्य उद्देश शीर्ष (Object Head) अंतर्गत आहरित केल्या जाणाऱ्या सहायक अनुदानाच्या निधीचा विनियोग
करण्यासाठी “आभासी वैयक्तिक ठेव लेखा [Virtual Personal Deposit Account (VPDA)]” ही व्यवस्था व
कार्यपध्दती लागू करण्यात यावी, अशा सूचना वित्त विभागाने संदर्भाधीन क्र.५ येथील दि.१४.०२.२०२४ च्या
शासन निर्णयान्वये दिल्या आहेत. त्यानुसार महिला व बाल विकास विभागाने संदर्भाधीन क्र.६ येथील
दि.०९.०९.२०२४ च्या शासन निर्णयान्वये सदर उद्देश शीर्ष (Object Head) अंतर्गत आहरित केल्या जाणाऱ्या
सहायक अनुदानाच्या निधीचा विनियोग करण्यासाठी “आभासी वैयक्तिक ठेव लेखा [Virtual Personal
Deposit Account (VPDA)]” ही व्यवस्था व कार्यपध्दती लागू करण्यास मान्यता दिलेली आहे. तसेच, सदर
शासन निर्णयासोबतच्या परिशिष्ट्ट-अ मध्ये नमूद आहरण व संवितरण अधिकारी यांना सदर शासन निर्णयाव्दारे
आभासी वैयक्तिक लेखा प्रशासक म्हणून घोषित करण्यात आले आहे. त्यामुळे वित्त विभागाच्या दि.१४.०२.२०२४
व महिला व बाल विकास विभागाच्या दि.०९.०९.२०२४ च्या शासन निर्णयातील नमूद अटी व शतींचे पालन करुन
आभासी वैयक्तिक ठेव लेखा प्रशासक यांनी विहीत कार्यपध्दतीचा अवलंब करुन सदर शासन निर्णयान्वये
वितरीत केलेला निधी महिला आर्थिक विकास महामंडळास वितरीत करावा.
७. सदर निधी खर्च करतांना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये
उल्लेख केलेल्या तसेच नियोजन व वित्त विभागाने यापूर्वी निर्गमित केलेल्या मार्गदर्शक सूचना व प्रचलित निकष,
वित्तीय अधिकारांचे प्रत्यायोजन तसेच वित्त विभागाने वेळोवेळी दिलेल्या मार्गदर्शक सूचनांचे काटेकोरपणे पालन
करण्याची दक्षता व्यवस्थापकीय संचालक, महिला आर्थिक विकास महामंडळ, बांद्रा, मुंबई यांनी घ्यावी.
८. सदर निधी महिला आर्थिक विकास महामंडळास वितरित केल्यानंतर केंद्र शासनामार्फत आंतरराष्ट्रीय
कृषी विकास निधी (IFAD) कडून याची प्रतिपूर्ती करून घेण्यात यावी.
९. सदर शासन निर्णयान्वये वितरित करण्यात आलेला निधी चालू वित्तीय वर्षात खर्च करण्याची तसेच
अखर्चित राहणारा निधी दि.३१.०३.२०२६ पूर्वी समर्पित करण्याची दक्षता व्यवस्थापकीय संचालक, महिला
आर्थिक विकास महामंडळ, बांद्रा, मुंबई यांनी घ्यावी.
१०. हा शासन निर्णय नियोजन विभागाचा अनौपचारिक संदर्भ अनौ. सं.क्र. २३१/२०२५ दि.१८.०६.२०२५ व
वित्त विभागाचा अनौपचारिक संदर्भ क्र.२१२/व्यय-६, दि.०४.०७.२०२५ अन्वये त्या विभागांनी दिलेल्या सहमतीस
अनुसरुन निर्गमित करण्यात येत आहे.
पृष्ठ ३ पैकी २
# Page 3
शासननिर्णयक्रमांकः माविम-२०२५/प्र.क्र.६२/का-१०
११. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध