# Page 1
बाल न्याय (मुलांची काळजी व संरक्षण) अधिनियम, २०१५ अन्वये गठित बाल न्याय निधीच्या व्यवस्थापन व प्रशासन यासाठी व्यवस्थापन मंडळ गठित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः संकीर्ण-२०१८/प्र.क्र. १३६ (भाग-१)/ का-३,
नविन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक - २२ जुलै, २०१९.
वाचा- १) शासन निर्णय, महिला व बाल विकास विभाग, क्र.राबानि-२००३/प्र.क्र.१००/का-३,दि.३१.१२.२००५.
२) बाल न्याय (मुलांची काळजी व संरक्षण) अधिनियम, २०१५ ३) महाराष्ट्र राज्य बाल न्याय (मुलांची काळजी व संरक्षण) नियम, २०१८ ४) शासन निर्णय, महिला व बाल विकास विभाग, क्र.राबानि-२०१६/प्र.क्र.१९७/का-३,दि.२८.०६.२०१८.
५) शासन निर्णय, महिला व बाल विकास विभाग, क्र.राबानि-२०१६/प्र.क्र.१९७/का-३, दि. ०५.१२.२०१८.
प्रस्तावना :
बाल न्याय (मुलांची काळजी व संरक्षण) अधिनियम, २००० व महाराष्ट्र राज्य बाल न्याय (मुलांची काळजी व संरक्षण) नियम, २००२ मधील तरतूदीनुसार राज्य बाल निधी स्थापन करण्यात आला होता व महिला व बाल विकास विभागाच्या दिनांक ३१ डिसेंबर, २००५ च्या शासन निर्णयान्वये या निधीस वैधानिक स्वरूप देण्यासाठी व्यवस्थापन मंडळ गठीत करण्यात आले होते.
तथापि, बाल न्याय (मुलांची काळजी व संरक्षण) अधिनियम २००० अधिक्रमित करण्यात येऊन बाल न्याय (मुलांची काळजी व संरक्षण) अधिनियम, २०१५ कार्यान्वित करण्यात आला आहे. सदर अधिनियमाच्या अंमलबजावणीसाठी महाराष्ट्र राज्य बाल न्याय (मुलांची काळजी व संरक्षण) नियम, २०१८ लागू करण्यात आले आहेत. त्यानुसार बाल न्याय अधिनियम २००० अन्वये स्थापन करण्यात आलेला राज्य बाल निधी आणि व्यवस्थापन मंडळ व्यपगत झाले आहे. बाल न्याय अधिनियम, २०१५ च्या कलम १०५ व महाराष्ट्र राज्य बाल न्याय नियम, २०१८ मधील नियम ८५ अन्वये प्रत्येक राज्याने “राज्य बाल निधी” या नावाने किंवा राज्यास योग्य वाटेल अशा नावाने राज्य बाल निधी निर्माण करण्याबाबत तरतुद आहे. त्यानुसार महिला व बाल विकास विभागाच्या दिनांक २८.०६.२०१८ च्या शासन निर्णयान्वये राज्य बाल निधीचे नामाभिधान बाल न्याय अधिनियम, २०१५ अंतर्गत गठित केलेला “बाल न्याय निधी” असे करण्यास मान्यता देण्यात आली आहे. तसेच शासन निर्णय, महिला व बाल विकास विभाग, दिनांक ०५.१२.२०१८ अन्वये बाल न्याय निधीच्या कार्यपध्दतीबाबत अटी व शर्ती निश्चित करण्यात आल्या आहेत. सदर बाल न्याय निधीच्या व्यवस्थापन व प्रशासन यासाठी व्यवस्थापन मंडळ गठित करण्याची बाब शासनाच्या विचाराधीन होती.
शासन निर्णय
बाल न्याय (मुलांची काळजी व संरक्षण), अधिनियम, २०१५ व महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नियम ८५(५) मधील तरतुदीनुसार उपरोक्त संदर्भाधीन क्र.४ येथील शासन निर्णयान्वये गठित “बाल न्याय निधी” च्या व्यवस्थापन व प्रशासन यासाठी पुढीलप्रमाणे व्यवस्थापन मंडळ गठित करण्यात येत आहे.
# Page 2
शासन निर्णय क्रमांकः संकीर्ण-२०१८/प्र.क्र. १३६(भाग-१)/ का-३,
(१) सचिव, महिला व बाल विकास अध्यक्ष (२) आयुक्त, महिला व बाल विकास, पुणे सदस्य (३) अध्यक्षांकडून नियुक्त करण्यात येणारे दोन समाजसेवक सदस्य सदस्य (४) उप आयुक्त, (बाल विकास) सदस्यसचिव-नि- कोषाध्यक्ष बाल न्याय निधीच्या व्यवस्थापन मंडळावर खालीलप्रमाणे दोन समाजसेवक सदस्यांची नियुक्ती करण्यात येत आहे.
(१) श्री.प्रभाकर करंदीकर, सेवानिवृत्त भा.प्र.से अधिकारी (२) श्रीमती अल्पा वोरा, बाल संरक्षण तज्ञ, युनिसेफ, मुंबई २. सदर समाजसेवक सदस्यांचा कार्यकाल शासन निर्णय निर्गमित झाल्याच्या दिनांकापासून ३ वर्षाचा किंवा पुढील आदेश होईपर्यंत यापैकी जे आधी घडेल तोपर्यंत राहील.