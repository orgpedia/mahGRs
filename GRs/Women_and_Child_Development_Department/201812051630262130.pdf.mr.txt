# Page 1
अंगणवाडी केंद्र इमारतीमध्ये शौचालयाचे बांधकाम करणे व पिण्याच्या पाण्याची सुविधा उपलब्ध करुन देण्याबाबत.
महाराष्ट्र शासन
महिला व बाल विकास विभाग
शासन निर्णय क्र. एबावि-२०१८/प्र.क्र.४०८/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०५ डिसेंबर, २०१८
संदर्भ :- (१) महिला व बाल विकास विभाग, शा.नि.क्र.एबावि-२००७/प्र.क्र.३४८/का.६ दिनांक ३० जून, २०१८
(२) महिला व बाल विकास विभाग केंद्र शासनाचे पत्र क्र.F.No.CD-१४/७/२०१७ CD.II,दिनांक ३० डिसेंबर २०१७
प्रस्तावना :
एकात्मिक बाल विकास सेवा योजना ही केंद्र पुरस्कृत योजना असून या योजनेची सुरुवात सन १९७५ पासून महाराष्ट्र राज्यात झाली. क्रमाक्रमाने योजनेच्या प्रकल्प संख्येत वाढ होऊन राज्यातील विविध नागरी, ग्रामीण व आदिवासी क्षेत्रात प्रकल्प कार्यन्वीत करण्यात आलेले आहेत. या योजनेअंतर्गत अंगणवाडीच्या
माध्यमातून बालके, गरोदर स्त्रिया व स्तनदा माता यांना ६ महत्त्वाच्या सेवा उदा. लसीकरण, पूर्व प्राथमिक शिक्षण, पुरक पोषण आहार, संदर्भ सेवा, आरोग्य तपासणी, १५ ते ४५ वयोगटातील स्त्रियांना आरोग्य व पोषण विषयक शिक्षण, इत्यादीचा सेवा पुरविण्यात येतात.
२. महिला व बाल विकास विभाग, शा.नि. क्र.एबावि-२००७/प्र.क्र.३४८/का.६ दिनांक ३० जून, २०१८ च्या शासन निर्णयान्वये स्वत:च्या मालकीच्या अंगणवाडी केंद्र इमारतीमध्ये शौचालयाचे बांधकाम करणे व पिण्याच्या पाण्याची सुविधा उपलब्ध करुन देण्याबाबत मंजूरी देण्यात आलेली आहे. त्यानुसार स्वत:ची मालकी असलेल्या ज्या अंगणवाडी केंद्रांना शौचालय सुविधा नाही अशा अंगणवाडी केंद्राना शौचालय बांधकाम व पिण्याच्या पाण्याची सुविधा उपलब्ध करुन देण्यासाठी खालीलप्रमाणे निधी केंद्र ६०% व राज्य ४०% याप्रमाणात निधी उपलब्ध करुन देण्यात येणार आहे.
------------------------------------------------------------------------------------------------------------------------------------------------------------------------
| अ.क्र. | बाब | रक्कम | केंद्र लेखाशिर्ष ६०% | राज्य लेखाशिर्ष ४०% |
| १ | स्वत:च्या मालकीच्या विद्यमान अंगणवाडी केंद्र  |  इमारतीमध्ये शौचालयाचे बांधकाम करणे.  |  | (प्रति अंगणवाडी केंद्र रुपये १२,०००/-) (रुपये बारा हजार फक्त) | २२३६२०४८ | २२३६२०५७ |
|  | पिण्याच्या पाण्याची सुविधा  |  उपलब्ध करुन देणे. | (प्रति अंगणवाडी केंद्र रुपये १०,०००/-) ( रुपये दहा हजार फक्त) | २२३६२०२१ | २२३६२०३९ |
------------------------------------------------------------------------------------------------------------------------------------------------------------------------
३. केंद्र शासनाच्या महिला व बाल विकास विभागाने संदर्भाधिन दिनांक ३० डिसेंबर २०१७ च्या पत्रान्वये अंगणवाडी केंद्र इमारतीमध्ये शौचालय बांधकाम करणे व पिण्याच्या पाण्याची सुविधा उपलब्ध करुन देण्यासाठी
# Page 2
शासन निर्णय क्रमांकः एबावि-२०१८/प्र.क्र.४०८/का.६
केंद्र हिश्याचा निधी उपलब्ध करुन दिलेला आहे. राज्यातील स्वत:च्या मालकीच्या अंगणवाडी मध्ये शौचालय बांधकाम करणे व पिण्याच्या पाण्याची सुविधा उपलब्ध करुन देण्यास मंजूरी देण्याची बाब शासनाच्या विचाराधीन होती.
शासन निर्णय :
राज्यातील स्वत:च्या मालकीच्या अंगणवाडी मध्ये केंद्र शासनाने ठरवून दिलेल्या निकषानुसार शौचालय बांधकाम करणे व पिण्याच्या पाण्याची सुविधा उपलब्ध करुन देण्यास शासन मंजूरी देत आहे.
अंगणवाड्यांना शौचालय बांधकाम करणे व पिण्याच्या पाण्याची सुविधा उपलब्ध करुन देण्याबाबत शर्ती/अटी खालीलप्रमाणे रहातील.
१) स्वत:च्या मालकीच्या विद्यमान अंगणवाडी केंद्र इमारतीमध्ये शौचालयाचे बांधकाम करणे. (प्रति अंगणवाडी केंद्र रुपये १२,०००/-) (रुपये बारा हजार फक्त) याप्रमाणे निधी मंजूर करण्यात यावा.
२) पिण्याच्या पाण्याची सुविधा उपलब्ध करुन देणे. (प्रति अंगणवाडी केंद्र रुपये १०,०००/- ) ( रुपये दहा हजार फक्त) याप्रमाणे निधी मंजूर करण्यात यावा.
३) शौचालयाचे बांधकाम केल्यानंतर / पिण्याच्या पाण्याची सुविधा उपलब्ध करुन दिल्यानंतर त्यांचे फोटो केंद्र शासनास पाठविण्यात यावेत.
४) केंद्र व राज्य यांचे खर्चाचे प्रमाण ६० :४० असे राहील.
५) अंगणवाडी मध्ये शौचालयाचे बांधकाम करताना लहान मुलांना शौचालयाचा वापर सुलभपणे करता येईल याची खबरदारी घेऊन बांधकाम करण्यात यावे. याबाबत स्वच्छता विभागाच्या स्वच्छता कृती आराखडयातील मार्गदर्शक सूचना विचारात घेऊन अंगणवाडयांमध्ये शौचालयाचे बांधकाम करावे.
शौचालयाचे बांधकाम करताना लहान मुलांना शौचालयाचा वापर सुलभपणे करता येईल याची खबरदारी घेण्यात यावी.
६) या शासन निर्णयान्वये मंजूर करण्यात आलेल्या निधीपेक्षा जास्त खर्च बांधकामासाठी येत असल्यास ग्रामपंचायतीकडून किंवा मनरेगा योजनेमधुन निधी उपलब्ध करुन घेण्यात यावा.
७) सन २०१८-१९ मध्ये २९६९ अंगणवाडी केंद्रामध्ये पिण्याच्या पाण्याची व्यवस्था आणि ७३६५ अंगणवाडी केंद्र इमारतीमध्ये शौचालय बांधकाम करावयाचे काम हाती घ्यावयाचे आहे.
८) केंद्र शासनाकडून उपरोक्त कामासाठी एकवेळ निधी उपलब्ध करुन देण्यात येणार आहे.
# Page 3