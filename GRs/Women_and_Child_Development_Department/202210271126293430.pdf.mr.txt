# Page 1
एकात्मिक बाल विकास सेवा योजनेमधील अंगणवाडी सेविका, मदतनीस व मिनी अंगणवाडी सेविका या मानधनी कर्मचाऱ्यांची सन २०२०-२१ मधील प्रलंबित राहिलेली "भाऊबीज भेट” अदा करण्याकरिता निधी वितरण.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२२/प्र.क्र.१३०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २७ ऑक्टोबर, २०२२
वाचा :- १) महिला व बाल विकास विभाग, शा.नि.क्र.एबावि-२०१७/प्र.क्र.१०३/का.६, दि. २३.०२.२०१८ २) महिला व बाल विकास विभाग, शा.नि.क्र.एबावि-२०२०/प्र.क्र.२४९/का.६, दि. १२.११.२०२० ३) आयुक्त, एकात्मिक बाल विकास सेवा योजना, नवी मुंबई यांचे पत्र क्र. एबाविसेयो / नमुंबई / का.७/ अंगणवाडी /२०२२-२३/४५५३, दिनांक ०७.१०.२०२२
प्रस्तावना: एकात्मिक बाल विकास सेवा योजनेअंतर्गत कार्यरत अंगणवाडी सेविका, अंगणवाडी मदतनीस व मिनी
अंगणवाडी सेविका या मानधनी कर्मचाऱ्यांना सन २०२०-२१ या आर्थिक वर्षातील भाऊबीज भेट प्रत्येकी
रु.२,०००/ प्रमाणे अदा करण्यास संदर्भाधीन क्रमांक-२ येथील दिनांक १२.११.२०२० अन्वये मान्यता देण्यात
येऊन सदर प्रयोजनाकरिता ३८.६०८४ कोटी एवढा निधी वितरित करण्यात आला होता. तथापि, सदर
योजनेमधील १) वसमत, जि.हिंगोली २) साकोली, जि. भंडारा ३) वेल्हे, जि. पुणे हे ग्रामीण प्रकल्प तसेच
अचलपूर-दर्यापूर हा नागरी प्रकल्प अशा ४ प्रकल्पामंधील एकुण ९०७ अंगणवाडी कर्मचाऱ्यांना तांत्रिक
कारणास्तव भाऊबीज भेट अदा करणे शक्य न झाल्याने त्यांना भाऊबीज भेट अदा करण्याकरिता निधी उपलब्ध
करुन देण्याबाबत आयुक्त, एकात्मिक बाल विकास सेवा योजना, नवी मुंबई यांनी संदर्भाधीन क्रमांक-३ येथील
दिनांक ७.१०.२०२२२ रोजीच्या पत्रान्वये सादर केलेल्या प्रस्तावास अनुसरुन निर्णय घेण्याची बाब शासनाच्या
विचाराधीन होती.
शासन निर्णय : सन २०२०-२१ या आर्थिक वर्षातील एकात्मिक बाल विकास सेवा योजनेमधील अंगणवाडी सेविका,
मदतनीस व मिनी अंगणवाडी सेविका या मानधनी कर्मचा-यांची प्रलंबित राहिलेली भाऊबीज भेट अदा
करण्याकरिता एकुण ९०७ अंगणवाडी कर्मचाऱ्यांना प्रत्येकी रु.२,०००/- प्रमाणे एकुण रु.१८.१४ लक्ष (रुपये
अठरा लक्ष चौदा हजार फक्त) एवढा निधी वितरित करण्यास शासन मंजूरी देत आहे.
२. त्यानुसार मागणी क्रमांक :- एक्स-१, २२३६, पोषण आहार, (०८) (०६) एकात्मिक बाल विकास सेवा
योजना, (भाऊबीज भेट) (अतिरिक्त राज्य हिस्सा १००%) (२२३६१९५४), ३१ सहाय्यक अनुदाने (वेतनेत्तर) या
# Page 2
शासन निर्णय क्रमांक :- एबावि - २०२२/प्र.क्र.१३०/का.६
लेखाशीर्षाखाली सन २०२२-२३ या वित्तीय वर्षात मंजूर केलेल्या तरतुदीमधुन सदर निधी रुपये १८.१४ लक्ष (अक्षरी रुपये अठरा लक्ष चौदा हजार फक्त) इतका निधी उपलब्ध करुन देण्यात येत आहे.
३. आयुक्त, एकात्मिक बाल विकास सेवा योजना, महाराष्ट्र राज्य, नवी मुंबई यांनी सदर प्रलंबित भाऊबीज भेट संबधित अंगणवाडी सेविका, मदतनीस व मिनी अंगणवाडी सेविका यांना तात्काळ अदा होण्याच्या अनुषंगाने आवश्यक ती कार्यवाही करावी.
४. हा शासन निर्णय नियोजन विभागाने अनौपचारिक संदर्भ क्र. २१४/१४७२, दिनांक १७.१०.२०२२ व वित्त
विभागाने अनौपचारीक संदर्भ क्र. २६०/ व्यय-६, दिनांक २१.१०.२०२२ अन्वये दिलेल्या सहमतीनुसार निर्गमित करण्यात येत आहे.