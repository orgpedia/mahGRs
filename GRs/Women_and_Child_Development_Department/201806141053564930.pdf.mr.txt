# Page 1
अंगणवाडी सेविका, मिनी अंगणवाडी सेविका, मदतनीस यांचे मानधन जुन्या पध्दतीने आहरित करुन अदा करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१५/प्र.क्र.२७९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : १३ जून, २०१८
वाचा :- (१) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १४ फेब्रुवारी २०१७ (२) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक ७ मार्च २०१७ (३) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक १ जुलै २०१७ (४) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६,दिनांक १७ नोव्हेंबर २०१७ (५) आयुक्त, एकात्मिक बाल विकास सेवा योजना, नवी मुंबई यांचे पत्र क्रमांक एबाविसेयो/का-३/लेखा/६७५/ २०१७-१८,दिनांक १५ फेब्रुवारी २०१८ (६) महिला व बाल विकास विभाग शासन निर्णय क्रमांकः एबावि-२०१५/प्र.क्र.२७९/का.६, दिनांक २६ फेब्रुवारी २०१८ (७) आयुक्त, एकात्मिक बाल विकास सेवा योजना, नवी मुंबई यांचे पत्र क्रमांक एबाविसेयो/का-३/लेखा/ २१८८/२०१८-१९, दिनांक १२ जून २०१८ शासन निर्णय : PFMS प्रणालीव्दारे मानधन सेविकांच्या बँक खात्यात थेट जमा करण्याची कार्यपध्दती प्रायोगिक तत्वावर फेब्रुवारी-२०१७ पासून सुरु करण्याबाबत आयुक्तालयास सूचना देण्यात आल्या होत्या. तथापि काही तांत्रिक अडचणीमुळे त्यांना PFMS प्रणालीत मानधन अदा करणे शक्य झालेले नसल्यामुळे माहे जुन २०१७ ते डिसेंबर २०१७ मधील सेविकांचे मानधन जुन्या पध्दतीने कोषागारातुन आहरीत करुन अदा करण्यास शासनाने वेळोवेळी मान्यता दिलेली आहे.
२. राज्यात अंगणवाडी सेविका/मदतनीस /मिनी अंगणवाडीसेविकांची मंजूर पदसंख्या २ लाख ७ हजार इतकी असून १,९७,७८८ कार्यरत सेविकांपैकी आता पर्यंत १,९१,६४९ अंगणवाडी सेविका / मदतनीस / मिनी अंगणवाडी सेविकांचे मानधन PFMS प्रणालीत अदा करण्यात आलेले आहे. अद्याप ६१३९ सेविकांनी बँक खाती आधार कार्डशी संलग्न न केल्यामुळे त्यांचे माहे एप्रिल-२०१८ पासूनचे मानधन अदा करता आलेले नाही असे आयुक्त, एकात्मिक बाल विकास सेवा योजना, नवी मुंबई यांनी दिनांक १२ जून २०१८ च्या पत्रान्वये कळविले आहे.
३. सेविकांना दरमहा त्यांचे मानधन वेळेत मिळणे आवश्यक आहे. वारंवार सूचना देऊनही अद्याप सहा हजार एकशे एकोणचाळीस सेविकांचे मानधन PFMS प्रणालीत अदा करणे आयुक्तालयास शक्य झालेले नाही. सदर बाब अतिशय गंभीर असून शेवटची संधी म्हणून ज्या अंगणवाडी सेविका/मदतनीस / मिनी अंगणवाडी सेविकांचे बँक खाती आधारकार्डशी संलग्न झालेली नाहीत अशा सेविकांचे माहे एप्रिल २०१८ ते जुलै २०१८ या कालावधीमधील मानधन जुन्या पध्दतीने आहरीत करुन अदा करण्यास शासन मान्यता देत आहे. सदर कालावधीत आयुक्त, एकात्मिक बाल विकास सेवा योजना,नवी मुंबई यांनी जिल्हा परिषद स्तरावर विशेष मोहिम राबवुन सेविकांची बँक खाती आधार कार्डशी संलग्न करुन त्यांचे मानधन PFMS प्रणालीत अदा करावे. मात्र १ ऑगस्ट-२०१८ पासून सेविकांचे मानधन PFMS प्रणालीतच अदा करण्यात यावे.
पृष्ठ २ पैकी १
# Page 2
शासन निर्णय क्रमांकः एबावि-२०१५/प्र.क्र.२७९/का.६