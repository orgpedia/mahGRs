# Page 1
महिला व बाल विकास विभागाकडील बाल विकास
प्रकल्प अधिकारी (ग्रा), गट-ब (राजपत्रित) या रिक्त
पदांचा अतिरिक्त कार्यभार सोपविण्याबाबत.
महाराष्ट्र शासन
महिला व बाल विकास विभाग,
शासन निर्णय क्र. मबाआ-२०१५/प्र.क्र.९०/का-७ अ
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक: १० डिसेंबर, २०२५.
संदर्भ:-
१. महिला व बाल विकास विभाग, शासन निर्णय क. मबाआ-२०१५/प्र.क्र.९०/का-७ अ, दि.२८.५.२०१५,
२. महिला व बाल विकास विभाग, शासन शुध्दीपत्रक क्र. मबाआ-२०१५/प्र.क्र.९०/का-७ अ,
दि.१४.३.२०१७.
प्रस्तावना:-
महिला व बाल विकास विभागांतर्गत कार्यरत बाल विकास प्रकल्प अधिकारी (ग्रा),
गट-ब (राजपत्रित) या रिक्त पदाचा अतिरिक्त कार्यभार सोपविणेबाबत उपरोक्त संदर्भ क्र.१ अन्वये शासन निर्णय
निर्गमित करण्यात आला असून संदर्भ क्र.२ च्या शुध्दीपत्रकान्वये सदर शासन निर्णयात सुधारणा करण्यात आल्या
आहेत. परंतु, बाल विकास प्रकल्प अधिकारी (ग्रा), गट-ब (राजपत्रित) या रिक्त पदाचा अतिरिक्त कार्यभार
सोपविताना सदर शासन निर्णय व शासन शुध्दीपत्रकातील तरतूदींचे पालन होत नसल्याचे शासनाच्या
निदर्शनास आले आहे. सबब, बाल विकास प्रकल्प अधिकारी (ग्रा), गट-ब (राजपत्रित) या रिक्त पदाचा अतिरिक्त
कार्यभार सोपविण्याबाबत निर्गमित करण्यात आलेला संदर्भाधिन शासन निर्णय व शासन शुध्दीपत्रक अधिक्रमित
करुन सुधारीत शासन निर्णय निर्गमित करण्याची बाब शासनाच्या विचाराधिन होती.
शासन निर्णय:-
ज्या प्रकल्पातील बाल विकास प्रकल्प अधिकारी (ग्रा) हे पद प्रत्यक्ष रिक्त आहे किंवा सध्या कार्यरत
असलेल्या बाल विकास प्रकल्प अधिकारी (ग्रा) यांच्या दीर्घ रजा, बदली, पदोन्नती, सेवानिवृत्ती, राजीनामा या
कारणाने रिक्त होणार आहे अशा बाल विकास प्रकल्प अधिकारी (ग्रा) या रिक्त पदाचा अतिरिक्त कार्यभार
खालीलप्रमाणे देण्यात यावा.
१. रिक्त असलेल्या बाल विकास प्रकल्प अधिकारी (ग्रा) या पदाचा अतिरिक्त कार्यभार जवळील प्रकल्पात
कार्यरत असलेल्या बाल विकास प्रकल्प अधिकारी (ग्रा) यांचेकडे सोपविण्यात यावा.
२. रिक्त असलेल्या बाल विकास प्रकल्प अधिकारी (ग्रा) या पदाचा अतिरिक्त कार्यभार देताना जवळील
प्रकल्पातील बाल विकास प्रकल्प अधिकारी (ग्रा) हे पदही रिक्त असल्यास संबंधित जिल्हयातील इतर बाल
विकास प्रकल्प अधिकारी (ग्रा) किंवा प्रकल्पाच्या जवळ कार्यरत असलेल्या सदर संवर्गातील अधिक्षक, शासकीय
संस्था किंवा जिल्हा महिला बाल विकास अधिकारी, गट-ब यांचेकडे देण्यात यावा.
३. उपरोक्त १ व २ पर्याय उपलब्ध नसल्यास रिक्त असलेल्या बाल विकास प्रकल्प अधिकारी (ग्रा) या पदाचा
अतिरिक्त कार्यभार त्या प्रकल्पातील अथवा लगतच्या प्रकल्पातील सहायक बाल विकास प्रकल्प अधिकारी
# Page 2
शासन निर्णय क्रमांक: मबाआ-२०१५/प्र.क्र.९०/का-७अ
यांच्याकडे सोपविण्यात यावा व ज्या प्रकल्पात / तालुक्यात सहायक बाल विकास प्रकल्प अधिकारी हे पद
कार्यरत नसल्यास त्या प्रकल्पात काम करणाऱ्या किमान ५ वर्ष नियमित सेवा झालेल्या वरिष्ट्ठ पर्यवेक्षिकेकडे
सोपविण्यात यावा.
४. उपरोक्त प्रमाणे पात्र अधिकारी/पर्यवेक्षिका यांना रिक्त असलेल्या बाल विकास प्रकल्प अधिकारी (ग्रा)
या पदाचा अतिरिक्त कार्यभार देण्याबाबतचा प्रस्ताव जिल्हा कार्यक्रम अधिकारी (मबाक), जिल्हा परिषद यांनी
आयुक्त, महिला व बाल विकास, पुणे यांचेमार्फत शासनास सादर करावा.
५. बाल विकास प्रकल्प अधिकारी (ग्रा) हे पद सध्या कार्यरत असलेल्या बाल विकास प्रकल्प अधिकारी यांच्या
अल्प कालावधीच्या रजेमुळे रिक्त होणार असल्यास अशा प्रकरणी सदर पदाचा अतिरिक्त कार्यभाराचे आदेश
उपरोक्त १ ते ३ प्रमाणे मुख्य कार्यकारी अधिकारी, जिल्हा परिषद यांचे स्तरावरुन काढण्यात यावेत.
६. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध