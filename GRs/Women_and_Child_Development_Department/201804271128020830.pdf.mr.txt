# Page 1
किशोर वयीन मुलींच्या सक्षमीकरणासाठी राजीव गांधी योजना (सबला) या केंद्रपुरस्कृत योजनेसाठी सन २०१८-१९ या वित्तीय वर्षात अर्थसंकल्पीत केलेला निधी खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८/प्र.क्र.४/का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ एप्रिल, २०१८.
वाचा :- (१) वित्त विभाग, परिपत्रक क्रमांक - अर्थसं-२०१८/ प्र.क्र.६९/अर्थ-३, दि. २ एप्रिल, २०१८.
प्रस्तावना : महिला व बाल विकास विभागामार्फत किशोरवयीन मुलींच्या सक्षमीकरणासाठी राजीव गांधी योजना (सबला) ही केंद्रपुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. या योजनेसाठी केंद्र व राज्य हिश्याचे प्रमाण ५०:५० असे ठरविण्यात आलेले आहे.
किशोरवयीन मुलींच्या सक्षमीकरणासाठी राजीव गांधी योजना (सबला) या केंद्रपुरस्कृत योजनेखालील आहार खर्चासाठी सन २०१८-१९ या वित्तीय वर्षाच्या अर्थसंकल्पात केंद्र हिस्सा ५० (लेखाशिर्ष २२३६ १८०२) रु.५०३३.५४ लक्ष व समरुप राज्य हिस्सा ५० % ( लेखाशिर्ष २२३६१८११ ) रुपये ५०३३.५४ लक्ष इतकी तरतूद अर्थसंकल्पीत करण्यात आली आहे.
वित्त विभागाने माहे डिसेंबर, २०१८ पर्यंतचा खर्च भागविण्यासाठी अर्थसंकल्पीत तरतुदीच्या ७०% इतकी तरतूद वितरीत व खर्च करण्यास मान्यता देण्यात आली आहे. त्यानुसार किशोरवयीन मुलींच्या सक्षमीकरणासाठी राजीव गांधी योजना (सबला) या योजनेकरीता सन २०१८-१९ करीता अर्थसंकल्पीत तरतूद केंद्र हिस्सा रु.५०३३.५४ लक्ष च्या ७०% रु. ३५२३.४७८ लक्ष व समरुप राज्यहिस्सा रु.५०३३.५४ लक्ष च्या ७०% रु. ३५२३.४७८ लक्ष असे एकूण रु.७०४६.९५६ लक्ष इतका निधी वितरीत व खर्च करण्याची बाब शासनाच्या विचाराधिन होती.
शासन निर्णय : किशोरवयीन मुलींच्या सक्षमीकरणासाठी राजीव गांधी योजना (सबला) या योजनेकरीता सन २०१८-१९ करीता अर्थसंकल्पीत तरतूद केंद्र हिस्सा (लेखाशिर्ष २२३६ १८०२) रु.५०३३.५४ लक्ष च्या ७०% रु.३५२३.४७८ लक्ष व समरुप राज्यहिस्सा (लेखाशिर्ष २२३६१८११) रु.५०३३.५४ लक्ष च्या ७०% रु. ३५२३.४७८ लक्ष असे एकूण रु.७०४६.९५६ लक्ष (अक्षरी रुपये सत्तर कोटी, सेहेचाळीस लक्ष, पच्यान्नव हजार सहाशे फक्त) इतका निधी वितरीत व खर्च करण्यास मान्यता देण्यात येत आहे.
# Page 2
शासन निर्णय क्रमांकः एबावि-२०१८/प्र.क्र.४/का.५
(रुपये लाखात)
-----------------------------------------------------------------------------------------------------------------------
| लेखाशिर्ष | सन २०१८-१९ च्या अर्थसंकल्पातील तरतूदिनुसार आयुक्त, एकात्मिक बाल विकास सेवा योजना यांना वितरीत करावयाचा निधी |
| २२३६ १८०२ (केंद्र) ५०% | ३५२३.४७८ |
| २२३६१८११ (राज्य) ५०% | ३५२३.४७८ |
| एकूण रुपये | ७०४६.९५६ |
-----------------------------------------------------------------------------------------------------------------------