# Page 1
महाराष्ट्र राज्य बाल हक्क संरक्षण आयोगास, आर्थिक वर्ष सन २०१९-२० च्या अर्थसंकल्पातील (२२३५-ए-३११) या लेखाशीर्षाखाली दि. १ एप्रिल, २०१९ ते दि. ३१ डिसेंबर, २०१९ पर्यंत खर्चासाठी निधी वितरीत करण्या बाबत.
महाराष्ट्र शासन
महिला व बाल विकास विभाग
शासन निर्णय क्र. बाहआ-२०१९/ प्र.क्र.२५ / का-९
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- २८ ऑगस्ट, २०१९
वाचा- १) महिला व बाल विकास विभाग, शासन निर्णय क्र. बाहआ-२०१९/प्रक्र २५/का-९ दि. १३/०५/२०१९.
२) वित्त विभागाचे शासन परिपत्रक क्र. अर्थसं-२०१९/ प्र.क्र.९२ / अर्थ-३, दि. ०८ जुलै, २०१९ प्रस्तावना १. “महाराष्ट्र विनियोजन विधेयक, २०१९” (महाराष्ट्र विनियोजन (लेखानुदान) अधिनियम, २०१९ यांच्या अनुसूचीच्या स्तंभ ४ मध्ये विनिर्दिष्ट करण्यात आलेल्या रकमांसह) यास विधान मंडळाने मंजूरी दिलेली असून महाराष्ट्राचे राज्यपाल यांनी त्यास अधिसंमती दिलेली आहे आणि ते २०१९ चा महाराष्ट्र अधिनियम क्रमांक ०८, महाराष्ट्र राजपत्र असाधारण भाग-४, दि. ४ जुलै, २०१९ यामध्ये प्रसिध्द करण्यात आले आहे.
२. वित्त विभागाच्या संदर्भाधीन परीपत्रकान्वये सन २०१९-२० या आर्थिक वर्षात पहील्या नऊमाही साठी (माहे डिसेंबर, २०१९ अखेरपर्यंत) अर्थसंकल्पीत केलेल्या तरतुदीच्या ६० % च्या मर्यादेत निधी वितरीत करण्यास मान्यता देण्यात आली आहे.
३. सन २०१९-२० या आर्थिक वर्षात मागणी क्र. एक्स-१, २२३५-सामाजिक सुरक्षा व कल्याण, ०२- समाज कल्याण, १०२- बाल कल्याण (०१) (०५) महाराष्ट्र राज्य बाल हक्क संरक्षण आयोगाची स्थापना (अनिवार्य) (२२३५-ए-३११), ३१- सहाय्यक अनुदाने (वेतनेतर), व ३६ - (वेतन), या लेखाशिर्षाखाली एकूण रु. १,२९,७२,०००/-(रु. एक कोटी एकोणतीस लाख बहात्तर हजार फक्त) इतकी तरतूद अर्थसंकल्पित करण्यात आली आहे. त्यापैकी रु.
४३,२३,०००/- (रु. त्रेचाळीस लाख तेवीस हजार फक्त) इतका निधी संदर्भाधीन क्र. १ येथील शासन निर्णयान्वये वितरीत करण्यात आलेला आहे.
४. या लेखाशीर्षाखालील (२२३५-ए-३११) महाराष्ट्र राज्य बाल हक्क संरक्षण आयोगाच्या कार्यालयाकरीता वेतन आणि इतर अनुषंगिक भत्ते व देयके तसेच वेतनेतर देयके अदा करण्यासाठी दि. ३१ डिसेंबर,२०१९ पर्यंत खर्च भागविण्यासाठी उपरोक्त ६०% मर्यादेप्रमाणे उर्वरित निधी रु.३४,६०,२००/- (रु. चौतीस लाख साठ हजार दोनशे फक्त) वितरीत करण्याची बाब शासनाच्या विचाराधीन होती.
शासन निर्णय: १. महाराष्ट्र राज्य बाल हक्क संरक्षण आयोगास सन २०१९-२० या आर्थिक वर्षात मागणी क्र. एक्स -१, २२३५ सामाजिक सुरक्षा व कल्याण, २२३५-ए-३११, ३१ - सहाय्यक अनुदाने, (वेतनेतर), ३६- सहाय्यक अनुदाने (वेतन), या लेखाशीर्षाखाली अर्थसंकल्पित केलेल्या एकूण तरतूदीपैकी दि.३१ डिसेंबर,२०१९ पर्यंत खर्च भागविण्यासाठी रु. ३४,६०,२००/- (रु. चौतीस लाख साठ हजार दोनशे फक्त) इतका निधी वितरीत करण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः बाहआ-२०१९/प्र.क्र.२५/का-९
२. सदर निधी महाराष्ट्र अर्थसंकल्पीय नियमपुस्तिका व वित्तीय अधिकार नियमपुस्तिकेमध्ये उल्लेख केलेल्या तसेच वित्त विभागाच्या दि. ८ जुलै, २०१९ रोजीच्या परिपत्रकामध्ये नमूद केलेल्या अटी व शर्तीचे पालन करुन खर्च करण्यात यावा. या निधीसाठी नियंत्रक अधिकारी म्हणून आयुक्त, महिला व बाल विकास, पुणे हे राहतील. सदर निधी ज्या प्रयोजनासाठी आहे त्याच प्रयोजनासाठी खर्च होईल तसेच दिनांक १ एप्रिल, २०१९ ते ३१ जुलै, २०१९ या कालावधीसाठी वितरीत करण्यात आलेल्या लेखानुदानाचे उपयोगिता प्रमाणपत्र शासनास त्वरीत सादर करण्यात येईल याची संबंधितांनी दक्षता घ्यावी.
३. हा शासन निर्णय वित्त विभागाच्या दि. ८ जुलै,२०१९ रोजीच्या शासन परिपत्रकान्वये विहीत अटी व शर्तीच्या अधीन राहून महिला व बाल विकास विभागास दिलेल्या अधिकारानुसार निर्गमित करण्यात येत आहे.