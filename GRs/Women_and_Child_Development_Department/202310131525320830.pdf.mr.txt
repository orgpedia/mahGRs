# Page 1
मुख्यमंत्री महिला सशक्तीकरण अभियानाचा आढावा घेण्यासाठी समिती गठित करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- MWC-10011 (11)/30/2023-DESk10 (Comp. No.670999) नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक- १३ ऑक्टोबर, २०२३.
संदर्भ :- महिला व बाल विकास विभाग, शासन निर्णय क्र. MWC-10011(11)/30/2023-DESk10 (Comp. No.670999), दि.६.१०.२०२३.
प्रस्तावना
देशाच्या सर्वांगिण विकासासाठी महिलांचे सशक्तीकरण करण्याच्या अनुषंगाने त्यांना संघटीत करणे, प्रशिक्षित करणे, स्वावलंबी करणे, महिलांच्या संदर्भात राबविण्यात येत असलेल्या शासकीय योजना लोकाभिमुख करून त्यांची अंमलबजावणी गतीमान करणे, महिलांशी संबंधित योजना राबविण्याऱ्या सर्व शासकीय यंत्रणांचे प्रतिनिधी एका छताखाली एकत्र येऊन विविध योजनांचे लाभ लाभार्थ्यांना देणे व त्या लाभार्थ्यांचा सन्मान सोहळा आयोजित करणे या उद्देशाने संदर्भाधीन दि.६.१०.२०२३ रोजीच्या शासन निर्णयान्वये राज्यामध्ये “मुख्यमंत्री महिला सशक्तीकरण अभियान” राबविण्याबाबतचा निर्णय घेण्यात आलेला आहे.
२. सदर अभियान राज्याच्या सर्व जिल्ह्यांमध्ये दि. ०२ ऑक्टोबर, २०२३ ते दि.०१ ऑक्टोबर, २०२४ या कालावधीत राबविण्यात येणार आहे. सदर अभियानाचे मुख्य समन्वय मुख्यमंत्री सचिवालयातील मुख्यमंत्री जनकल्याण कक्षामार्फत करण्यात येणार आहे. तसेच, सदर अभियानाच्या अंमलबजावणीसाठी मा. मुख्यमंत्री यांच्या अध्यक्षतेखाली समिती स्थापन करण्यात येईल. त्यामध्ये विविध प्रशिक्षण देणाऱ्या संस्था, उद्योग विभागाचे सचिव, बँकेचे अधिकारी, स्वयंसेवी संस्थांचे प्रतिनिधी, तज्ञ, ऑनलाईन बाजार व चेंबर्स ऑफ कॉमर्सचे प्रतिनिधी असतील. दर महिन्याच्या पहिल्या सोमवारी सदर समितीची बैठक होईल. सदर अभियानाचे संनियंत्रण व मासिक आढावा मा. मंत्री (महिला व बाल विकास) हे घेतील व त्याबाबतचा अहवाल मा.मुख्यमंत्री व मा.उपमुख्यमंत्री यांना सादर करतील. सदर अभियानाचे जिल्ह्याचे समन्वय मुख्यमंत्री जनकल्याण कक्ष, आयुक्त, महिला व बाल विकास, पुणे, मुख्य कार्यकारी अधिकारी (उमेद) व व्यवस्थापकीय संचालक, महिला आर्थिक विकास महामंडळ (माविम) यांच्या समन्वयाने सर्व जिल्हाधिकारी करतील. सदर अभियानाच्या अंमलबजावणीबाबतचा आढावा घेवून याबाबतचा अहवाल मा.मंत्री (महिला व बाल विकास) यांना सादर करण्यासाठी समिती गठित करण्याची बाब शासनाच्या विचाराधीन होती.
# Page 2
शासन निर्णय क्रमांकः MWC-10011(11)/30/2023-DESk10 (Comp. No. 670999) शासन निर्णय - राज्यामध्ये राबविण्यात येणाऱ्या मुख्यमंत्री महिला सशक्तीकरण अभियानाचा आढावा घेवून याबाबतचा अहवाल मा.मंत्री (महिला व बाल विकास) यांना सादर करण्यासाठी खालीलप्रमाणे समिती गठित करण्यात येत आहे. :
१) सचिव, महिला व बाल विकास विभाग, मंत्रालय, मुंबई अध्यक्ष, २) आयुक्त, एकात्मिक बाल विकास सेवा योजना, नवी मुंबई सदस्य, ३) आयुक्त, महिला व बाल विकास, पुणे सदस्य, ४) व्यवस्थापकीय संचालक, महिला आर्थिक विकास महामंडळ, बांद्रा, मुंबई सदस्य,
५) सह सचिव, महिला महिला व बाल विकास विभाग, मंत्रालय, मुंबई सदस्य, ६) उप सचिव, महिला व बाल विकास विभाग, मंत्रालय, मुंबई सदस्य सचिव.
२. सदर समितीची बैठक महिन्यातून एकदा आयोजित करण्यात यावी व त्याबाबतचा अहवाल मा.मंत्री (महिला व बाल विकास) यांना सादर करण्यात यावा.
# Page 3