# Page 1
सन २०१८-१९ या आर्थिक वर्षातील अर्थसंकल्पीत तरतूदीच्या ७० % च्या मर्यादेत वितरीत करावयाच्या निधीबाबत..
महाराष्ट्र शासन
महिला व बाल विकास विभाग
शासन निर्णय क्रमांक : बीजीटी-२०१८/प्र.क्र.१३३/का-२
नवीन प्रशासकीय इमारत, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : १५ मे, २०१८
वाचा : १) वित्त विभाग, शासन परिपत्रक क्र. अर्थसं-२०१७/प्र.क्र.६८/अर्थ - ३, दि. १ एप्रिल, २०१७ २) वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि. ०२ एप्रिल, २०१८
प्रस्तावना :
वित्त विभागाच्या संदर्भाधीन-३ च्या आदेशानुसार सन २०१८-१९ या आर्थिक वर्षासाठी महिला व बाल विकास विभागातील मागणी क्रमांक- एक्स-१ मुख्य लेखाशिर्ष “२२३५ सामाजिक सुरक्षा व कल्याण” या लेखाशिर्षाअंतर्गत अर्थसंकल्पित केलेल्या एकूण वार्षिक तरतूदीच्या ७०% च्या मर्यादेत माहे डिसेंबर, २०१८ पर्यन्तच्या नऊ महिन्यांचा खर्च भागविण्यासाठी अर्थसंकल्प वितरण प्रणालीवर (BDS) निधी वितरीत करण्यास प्रशासकीय विभागास मान्यता दिलेली आहे.
शासन निर्णय: वरील पार्श्वभूमीवर आता सन २०१८-१९ करीता माहे डिसेंबर, २०१८ पर्यंतच्या नऊ महिन्यांचा खर्च भागविण्यासाठी सोबत जोडलेल्या “परिशिष्ठ-अ” मधील स्तंभ-१ मधील योजनांचा
निधी ७० % च्या मर्यादेत नऊ महिन्यांचा खर्च भागविण्यासाठी शासन मंजूरी देण्यात येत आहे.
२. याबाबत आयुक्त, महिला व बाल विकास, पुणे यांनी वित्त विभागाच्या संदर्भाधीन क्रमांक-३ येथील दिनांक ०२ एप्रिल, २०१८ च्या आदेशात नमूद केलेल्या तपासणी सूचीतील बाबींची तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
३. याबाबत सन २०१८-१९ करीता वरील लेखाशिर्षाखाली अर्थसंकल्प वितरण प्रणालीवर उपलब्ध करून दिलेला निधी माहे डिसेंबर, २०१८ अखेर खर्च करणे व त्याबाबतचे उपयोगिता प्रमाणपत्र शासनास सादर करणे, याबाबतची दक्षता आयुक्त, महिला व बाल विकास, पुणे यांनी घ्यावी.
४. हा शासन निर्णय वित्त विभागाच्या संदर्भाधीन दिनांक ०२.०४.२०१८ च्या परिपत्रकान्वये प्रशासकीय विभागास दिलेल्या अधिकारांस अनुसरुन निर्गमित करण्यात येत आहे.
# Page 2
शासन निर्णय क्रमांक: बीजीटी-२०१८/प्र.क्र.१३३/का-२
# Page 3
# Page 4