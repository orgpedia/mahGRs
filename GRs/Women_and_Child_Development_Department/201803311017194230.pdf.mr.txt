# Page 1
अंगणवाडी केंद्र इमारतीचे बांधकामासाठी राज्यस्तरावर अर्थसंकल्पित केलेला निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्र.एबावि-२०१८/प्र.क्र.११०/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ३० मार्च, २०१८
संदर्भ :- (१) महिला व बाल विकास विभाग, शासन निर्णय क्र.एबावि-२००८/प्र.क्र.१७३/का.६, दिनांक १५ जानेवारी, २०१० (२) महिला व बाल विकास विभाग, शासन निर्णय क्र.एबावि-२०१३/प्र.क्र.१५८/का.६, दिनांक २९ जानेवारी, २०१४
शासन निर्णय : महिला व बाल विकास विभागामार्फत राज्यात अंगणवाडया चालविण्यात येतात. अंगणवाडयांच्या इमारती बांधण्यासाठी दिनांक १५ जानेवारी, २०१० च्या शासन निर्णयानुसार आराखडा निश्चित करण्यात आला असून बिगर आदिवासी क्षेत्रासाठी एका अंगणवाडी बांधकामासाठी रुपये ६.०० लाख व आदिवासी क्षेत्रासाठी रुपये ६.६० लाख इतका निधी मंजूर करण्यात येतो.
२. शासनाच्या विविध योजनांतर्गत अंगणवाडी बांधकामासाठी निधी उपलब्ध होत असून त्यामध्ये प्रामुख्याने जिल्हा वार्षिक योजना, १३ वा वित्त आयोग, नाबार्ड, अल्पसंख्याक विभाग, मानव विकास मिशन, आदिवासी उपयोजना तसेच मनेरेगा अंतर्गत निधी प्राप्त होत असतो. अंगणवाडी इमारत बांधकाम करण्यासाठी ग्रामपंचायतीकडून मोफत जागा उपलब्ध होणे आवश्यक आहे. अंगणवाडी बांधकामासाठी निधी मंजूर केल्यानंतर सदर आर्थिक वर्षात जागा उपलब्ध न झाल्यास, तसेच पाण्याचा दुष्काळ असल्यास, विहित कालावधीत इमारतीचे बांधकाम पुर्ण करुन घेणे जिल्हा परिषदेस शक्य होत नाही. परिणामत: मोठयाप्रमाणावर निधी अखर्चित राहिलेला आहे.
३. अंगणवाडी बांधकामासाठी यापुर्वी राज्यस्तरावर लेखाशिर्ष उपलब्ध नसल्यामुळे निधी अर्थसंकल्पित करण्यास अडचणी येत होत्या. सन २०१७-१८ पासून अंगणवाडी बांधकामासाठी नविन लेखाशिर्ष राज्यस्तरावर ४२३६००६७ मंजूर करुन घेण्यात आलेले आहे. सदर लेखाशिर्षाखाली निधी अर्थसंकल्पित करण्यात आलेला आहे.
अंगणवाडी बांधकामासाठी राज्यस्तरावरुन १००% (४२३६००६७) या लेखाशिर्षाखाली रुपये १०.०० कोटी निधी अर्थसंकल्पित केलेला आहे. ज्या जिल्हयात अंगणवाडी केंद्राच्या इमारतींची बांधकामे १००% पूर्णपणे बांधून तयार झालेली आहेत. केवळ कंत्राटदारांना निधी देणे बाकी आहे अशी बांधकामे (बांधकामासाठी मंजूर करण्यात आलेल्या आर्थिक निकषानुसार पूर्णपणे निधी मंजूर केलेला नाही अशीच बांधकामे) अशा जिल्हयांना सदर निधी उपलब्ध करुन देण्यास शासन मंजूरी देत आहे.
४. आयुक्त, एकात्मिक बाल विकास सेवा योजना, नवी मुंबई यांनी ज्या जिल्हयात अंगणवाडी केंद्राच्या इमारतींची बांधकामे १००% पूर्णपणे बांधून तयार झालेली आहेत व केवळ कंत्राटदारास निधी देणे बाकी आहे अशा जिल्हयांना सदर निधी वितरीत करावा.
# Page 2
शासन निर्णय क्रमांकः एबावि-२०१८/प्र.क्र.११०/का.६
खालील लेखाशिर्षातंर्गत निधी उपलब्ध करुन देण्यात येत आहे.
(रुपये लाखात)
-------------------------------------------------------------------
| लेखाशिर्ष | बाब | या शासन निर्णयान्वये वितरीत करण्यात येत असलेला निधी |
| ४२३६००६७ (राज्य) | ५३-मोठी बांधकामे | १०००.०० |
| एकूण | १०००.०० |
-------------------------------------------------------------------