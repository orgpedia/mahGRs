# Page 1
सन २०१८-१९ या आर्थिक वर्षाकरिता मागणी क्रमांक एक्स-१ मुख्य लेखाशीर्ष २२३५ सामाजिक सुरक्षा व कल्याण या लेखाशिर्षांतर्गत वितरित करावयाच्या निधीबाबत
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०१८/प्र.क्र.६६/का-७अ
नवीन प्रशासन भवन, ३ रा मजला,
मंत्रालय,मुंबई- ४०० ०३२.
दिनांक: २८ फेब्रुवारी, २०१९.
संदर्भ:- १) शासन परिपत्रक वित्त विभाग, क्र. अर्थसं-२०१८/प्र.क्र.६९/अर्थ-३, दि. २५ जानेवारी, २०१९.
२) शासन परिपत्रक,महिला व बाल विकास विभाग क्र. बीजीटी- २०१८/प्र.क्र.३३/का-४, दि. २९ जानेवारी, २०१९.
३) सहा.आयुक्त, (नियोजन) महिला व बाल विकास आयुक्तालय, महाराष्ट्र राज्य,पुणे यांचे पत्र क्र. मबाविआ/नियो/उर्व. तरतुद मागणी/१८-१९/९७६ दि. १५ फेब्रुवारी, २०१९.
प्रस्तावना:
महिला व बाल विकास विभागंतर्गत २२३५ - सामाजिक सुरक्षा व कल्याण या मुख्यलेखाशीर्षांतर्गत वित विभागाच्या संदर्भाधीन क्रमांक १ येथील परिपत्रकानुसान सन २०१८-१९ या आर्थिक वर्षामध्ये अनिवार्य व कार्यक्रमावरील खर्चाचा अर्थसंकल्पीत वार्षिक तरतुदीच्या उर्वरित अनुज्ञेय होणारा निधी अर्थसंकल्पिय वितरण प्रणालीद्वारे वितरीत करण्यास मंजूरी देण्याची बाब विचाराधीन होती.
शासन निर्णयः
सन २०१८-१९ या आर्थिक वर्षाकरिता खर्च भागविणयासाठी वित्त विभागाच्या शासन परिपत्रक दिनांक २५.१.२०१९ अन्वये अर्थसंकल्पित निधीच्या खर्चाची मर्यादा महसुली लेख्यातील अनिवार्य खर्चाच्या बाबींवर ९० टक्के व कार्यक्रम खर्चाच्या बाबीवर ८० टक्के तसेच भांडवली लेख्यातील अनिवार्य खर्चाच्या बाबींवर ९० टक्के व कार्यक्रम खर्चाच्या बाबीवर १०० टक्के एवढी विहित करण्यात आली आहे. त्यानुसार महिला व बाल विकास विभागांतर्गत २२३५-सामाजिक सुरक्षा व कल्याण या मुख्य लेखाशिर्षातंर्गत विविध लेखाशीर्षाखाली सदर शासन निर्णयासोबतच्या विवरणपत्रामधील स्तंभ क्र.५ मध्ये नमूद केल्यानुसार अर्थसंकल्पिय वितरण प्रणालीद्वारे वितरीत करण्यास शासन मंजूरी देण्यात येत आहे.
२. सदर निधीसाठी नियंत्रक अधिकारी म्हणून आयुक्त, महिला व बाल विकास आयुक्तालय, पुणे हे राहतील.
त्यांच्याकडे हा निधी सुपूर्द करण्यात येत आहे. त्यानुसार आयुक्त, महिला व बाल विकास आयुक्तालय, पुणे यांनी वित्त विभागाच्या संदर्भाधीन क्रमांक-१ येथील दिनांक २५.१.२०१९ च्या परिपत्रकामध्ये नमूद केलेल्या तपासणी सूचीतील बाबींची तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
# Page 2
शासन निर्णय क्रमांकः मबाआ-२०१८/प्र.क्र.६६/का-७अ
३. याबाबत सन २०१८-१९ करीता वरील लेखाशिर्षाखाली अर्थसंकल्प वितरण प्रणालीवर उपलब्ध करुन दिलेला निधी खर्च होईल व त्याबाबतचे उपयोगिता प्रमाणपत्र शासनास सादर करणे, याची दक्षता आयुक्त, महिला व बाल विकास आयुक्तालय, पुणे यांनी घ्यावी.
४. हा शासन निर्णय वित्त विभागाच्या संदर्भाधीन क्रमांक १ येथील दिनांक २५.१.२०१९ च्या परिपत्रकामधील तरतुदीच्या अधिन राहून निर्गमित करण्यात येत आहे.
# Page 3