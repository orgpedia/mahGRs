# Page 1
मा. सर्वोच्च न्यायालयात दाखल क्रिमीनल अपिल क्र. १३५/२०१० (बुधादेव करमास्कर विरुध्द स्टेट ऑफ वेस्ट बेंगॉल व इतर) मधील आदेशानुसार वेश्या व्यवसाय करुन उदरनिर्वाह करणाऱ्या महिलांना कोवीड–१९ च्या प्रादुर्भाव कालावधीमध्ये अर्थसहाय्य उपलब्ध करुन देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक -न्यायाप्र-२०२०/प्र.क्र.१३० (भाग-१)/का-०२
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- ३० मार्च, २०२१.
वाचा : १. मा.सर्वोच्च न्यायालयातील दाखल क्रिमीनल अपिल क्र.१३५/२०१० (बुधादेव करमास्कर विरुध्द स्टेट ऑफ वेस्ट बेंगॉल व इतर) मधील दि.२१.९.२०२० व दि. २८.१०.२०२० रोजीचे आदेश.
२. आयुक्त, महिला व बाल विकास, पुणे यांचे पत्र क्र.मबाविआ / मवि/ मा.सर्वो. न्यायप्र / देविम/ का-६/२०२०-२१/४०००, दि.१७.११.२०२०.
३. आयुक्त, महिला व बाल विकास, पुणे यांचे पत्र क्र.मबाविआ / मवि/ मा.सर्वो.न्यायप्र/देविम/का-६/२०२०-२१/४०६८, दि.२६.११.२०२०.
४. शासन निर्णय, महिला व बाल विकास विभाग क्र. न्यायाप्र-२०२०/प्र.क्र.१३० (भाग-१)/ का-०२, दिनांक-२६ नोव्हेंबर, २०२०.
प्रस्तावना :
मा. सर्वोच्च न्यायालयात दाखल क्रिमीनल अपिल क्र. १३५/२०१० (बुधादेव करमास्कर विरुध्द स्टेट ऑफ वेस्ट बेंगॉल व इतर) मधील दि.२१.९.२०२० व दि.२८.१०.२०२० रोजीच्या आदेशानुसार वेश्या व्यवसाय करुन उदरनिर्वाह करणाऱ्या महिलांना कोवीड-१९ च्या प्रादुर्भाव कालावधीमध्ये आर्थिक सहाय्य देणेबाबतचे निदेश प्राप्त झाले आहेत. त्यानुसार वेश्या व्यवसाय करुन उदरनिर्वाह करणाऱ्या महिलांना अर्थसहाय्य शासन निर्णय, महिला व बाल विकास विभाग दिनांक-२६ नोव्हेंबर, २०२० अन्वये माहे ऑक्टोबर-२०२० ते डिसेंबर-२०२० या कालावधी करीता उपलब्ध करुन देण्यात आले होते. कोविड-१९ चा प्रादुर्भाव मागिल काही महिन्यांमध्ये कमी झाल्याचे दिसून येते. तसेच दैनंदिन जनजिवन पूर्व पदावर आल्याचे दिसून येत असल्याने वेश्या व्यवसाय करुन उदरनिर्वाह करणाऱ्या महिलांना शासनामार्फत रोख अर्थिक सहाय्याचा पुरवठा पुढील आदेशापर्यंत स्थगित करण्याची बाब शासनाच्या विचाराधीन होती.
शासन निर्णय : सदर शासन निर्णयान्वये राज्यातील वेश्या व्यवसाय करुन आपल्या कुटुंबाचा उदरनिर्वाह करणाऱ्या महिलांना ३१ डिसेंबर, २०२० पासून रोख आर्थिक सहाय्य पुरवठा पुढील आदेशापर्यंत स्थगीत करण्यात येत आहे.
# Page 2
शासन निर्णय क्रमांकः न्यायाप्र-२०२०/प्र.क्र.१३० (भाग-१)/का-०२