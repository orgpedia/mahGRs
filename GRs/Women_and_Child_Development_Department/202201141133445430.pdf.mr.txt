# Page 1
केंद्र पुरस्कृत उज्वला योजनेसाठी सन २०१९- २०२० साठी स्वयंसेवी संस्थांना देय असलेला निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक उज्वला-२०२१/प्र.क्र.१५८/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- १४ जानेवारी, २०२२
वाचा :-१. शासन निर्णय, महिला व बाल विकास विभाग, क्रमांक-/संकिर्ण-२०१६/प्र.क्र.१८८/ का-०३, दिनांक २७.०३.२०१८.
२. महिला व बाल विकास मंत्रालय, केंद्र शासन पत्र दिनांक २३.०९.२०१६ चे पत्र.
३. महिला व बाल विकास मंत्रालय, केंद्र शासन पत्र दिनांक २४.११.२०२१
प्रस्तावना : अनैतिक व्यापारास प्रतिबंध करण्यासाठी केंद्र शासनाकडून उज्वला ही योजना राबविण्यात येत आहे.
या योजनेंतर्गत लैंगिक शोषणाला बळी पडलेल्या, वेश्या व्यवसायातील पोलीसांनी सुटका केलेल्या स्त्रिया व मुलींचे स्वयंसेवी संस्थांच्या माध्यमातून संगोपन, शिक्षण व प्रशिक्षण देवून पुनर्वसन केले जाते. सदर योजनेचे प्रतिबंध, सुटका, पुनर्वसन, पुनएकात्मिकरण: , पुन: प्रत्यार्पण असे प्रमुख पाच घटक आहेत. सदर योजना राबविणाऱ्या स्वयंसेवी संस्थांना याआधी राज्य शासनाच्या शिफारशीनुसार केंद्र शासनाकडून परस्पर अनुदान वितरीत करण्यात येत होते. त्यामुळे सदरचा निधी अर्थसंकल्पबाह्य वितरीत होत होता. तथापि, केंद्र शासनाच्या वित्त मंत्रालयाने दिलेल्या निदेशाप्रमाणे उज्ज्वला ही योजना "महिला सुरक्षा व सक्षमीकरण" या नवीन योजनेची उपयोजना म्हणून राबविण्यात येत आहे. नवीन योजनेमध्ये केंद्र शासन, राज्य शासन व स्वयंसेवी संस्था यांचा अनुक्रमे ६०:३०:१० असा हिस्सा असणार आहे.
२. केंद्र शासनाने वाचा क्र.०३ अन्वये उज्वला योजनेंतर्गत देय असलेला निधी चालू आर्थिक वर्षामध्ये वितरणासाठी उपलब्ध करुन देण्यात आला आहे. त्याअनुषंगाने वित्त विभागाने वितरीत केलेल्या निधीच्या मर्यादेत उज्वला योजनेंतर्गत कार्यरत संस्थांचा सन २०१९-२० करिता देय असलेला निधी चालू आर्थिक वर्षामध्ये वितरणासाठी उपलब्ध करुन देण्यात आला आहे. सदर निधीमधून सन २०१९-२० करिता ०३ संस्थांना केंद्र (६०%) व राज्य (३०%) हिश्श्याच्या उपलब्ध निधीच्या मर्यादेत उज्वला योजनेंतर्गत देय असलेला निधी वितरीत करण्याची बाब शासनाच्या विचाराधीन होती.
शासन निर्णय : सन २०१९-२० या वर्षाकरिता “संकटग्रस्त पीडित महिलांना आधार देण्यासाठी व त्यांच्या पुनर्वसनासाठी” “उज्वला योजना" या योजनेंतर्गत केंद्र हिस्सा रु. रु. २४,३२,२६०/- व राज्य हिस्सा रु.१२,१६,१२९/- असे एकूण रु.३६,४८,३८९/- इतके अनुदान आयुक्त महिला व बाल विकास, पुणे यांना वितरीत करण्यास मान्यता प्रदान करण्यात येत आहे.
२. सदर निधी अनुक्रमे सामाजिक सुरक्षा व कल्याण, ०२ समाजकल्याण, १०३ महिला कल्याण, ०२ स्वयंसेवी संस्थांना सहाय्य (०२) (०७) उज्वला योजना (२२३५बी९७१) केंद्र हिस्सा व (०२) (०८) उज्वला योजना राज्य हिस्सा (२२३५ बी९८९) या लेखाशिर्षाअंतर्गत ३१ सहाय्यक अनुदान वेत्तनेत्तर याबाबीखाली सन २०२१ २२ या आर्थिक वर्षामध्ये अर्थसंकल्पित करण्यात आलेल्या निधीमधून खर्च करण्यात यावा.
# Page 2
शासन निर्णय क्रमांकः उज्वला-२०२१/प्र.क्र.१५८/का-०३
३. सदर निधी परिशिष्ट - अ मध्ये नमूद केलेल्या ०३ संस्थांना सदर परिशिष्टातील रकाना क्र. ३- व ४ मध्ये संस्थानिहाय नमुद केल्यानुसार पुढील ७ दिवसाच्या आत संबंधीत स्वयंसेवी संस्थेच्या बँक खात्यामध्ये ECS द्वारे (ऑनलाईन) थेट जमा करण्यात येईल, याबाबतची दक्षता आयुक्त, महिला व बाल विकास, पुणे यांनी घ्यावी.
४. आयुक्त, महिला व बाल विकास, पुणे यांना या योजनेकरिता सनियंत्रक तसेच आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र शासनास सादर करण्यात यावे.
५. हा शासन निर्णय वित्त विभागाचा अनौपचारिक संदर्भ क्र. ३०५/व्यय-६२९/१२/२०२१ अन्वये निर्गमित करण्यात येत आहे.
# Page 3