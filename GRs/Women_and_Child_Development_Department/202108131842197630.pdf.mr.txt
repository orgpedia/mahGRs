# Page 1
महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व महिला धोरण अधिक लोकाभिमुख करण्याच्या अनुषंगाने महिला धोरण करण्याकरीता आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक- संकीर्ण २०२०/प्र.क्र. १४९/कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक : १३ ऑगस्ट, २०२१.
वाचा :- १) शासन निर्णय महिला व बाल विकास विभाग क्र.संकीर्ण २०२०/प्र.क्र.१४९/कार्या-२, दि.१७.१२.२०२० व दि.१५.०२.२०२१.
२) आयुक्त, महिला व बाल विकास, पुणे यांचे पत्र क्र.मबाविआपु/मवि/मधोअं/२०२१-२२/३१०७, दि.२०.०७.२०२१.
प्रस्तावना : महाराष्ट्र शासनाने दि.०१.०३.२०१४ रोजी जाहिर केलेले ३ रे महिला धोरणाबाबतची पार्श्वभुमी जाणुन घेणे व जाहिर केलेल्या धोरणाबाबत मा.मंत्री, महिला व बाल विकास यांच्या अध्यक्षतेखाली दि.२५.११.२०२० रोजीच्या बैठकीत आढावा घेण्यात आला. सदर बैठकीत महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व अधिक लोकाभिमुख धोरण करण्याच्या अनुषंगाने आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत शासन निर्णय दि.१७.१२.२०२० अन्वये आयुक्त, महिला व बाल विकास, पुणे यांच्या अध्यक्षतेखाली मसुदा समिती गठीत करण्यात आली.
राज्यातील महिलांसाठी कालानुरुप व लोकाभिमुख असे महिला धोरणाचा मसुदा तयार करण्यास अवधी लागणार असल्याने सदरचा मसुदा शासनास सादर करण्यासाठी दि.३०.०९.२०२१ पर्यंतची मुदतवाढ देण्यात यावी, अशी विनंती आयुक्त, महिला व बाल विकास, पुणे यांनी दि.२०.०७.२०२१ च्या पत्रान्वये केली आहे.
उपरोक्त वस्तुस्थिती पाहता सदरचा मसुदा शासनास सादर करण्यासाठी मुदतवाढ देण्याची बाब शासनाच्या विचाराधीन होती.
शासन निर्णय : महिला धोरण २०१४ मधील तरतुदींचा आढावा घेणे, त्यात काळानुरुप बदल करणे व अधिक लोकाभिमुख धोरण करण्याच्या अनुषंगाने शासन निर्णय दि.१७.१२.२०२० अन्वये आयुक्त, महिला व बाल विकास, पुणे यांच्या अध्यक्षतेखालील मसुदा समितीस दि. ३० सप्टेंबर २०२१ पर्यंत मुदतवाढ देण्यास शासन मान्यता देण्यात येत आहे.
सदर मुदतवाढ अंतीम असून यापुढे मुदतवाढ देण्यात येणार नाही. सबब दि. ३० सप्टेंबर, २०२१ पर्यंत महिला धोरणाचा मसुदा शासनास सादर करण्याची जबाबदारी मसुदा समितीचे अध्यक्ष तथा आयुक्त, महिला व बाल विकास, पुणे यांची राहील.
# Page 2
शासन निर्णय क्रमांकः संकीर्ण २०२०/प्र.क्र. १४९/कार्या-२