# Page 1
केंद्र पुरस्कृत स्वाधार व उज्वला योजनेंतर्गत उघडण्यात आलेल्या Single Nodal Agency (SNA) खात्यामध्ये केंद्र हिश्श्याचा निधी जमा करणेबाबत
महाराष्ट्र शासन
महिला व बाल विकास विभाग
शासन निर्णय क्रमांक- युजेजे-२०२१/प्र.क्र.१४२/का-०३
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख - १५ जुलै, २०२२
वाचा : १. शासन निर्णय, महिला व बाल विकास विभाग, क्रमांक-/संकिर्ण-२०१७/प्र.क्र.२०८/ का-०२, दिनांक २३.०३.२०१८.
२. शासन निर्णय, महिला व बाल विकास विभाग, क्रमांक- /युजेजे-२०१६/प्र.क्र.१८८/ का-०३, दिनांक २७.०३.२०१८.
३. महिला व बाल विकास मंत्रालय,केंद्र शासन पत्र दिनांक १७ मे, २०२२
प्रस्तावना : केंद्र पुरस्कृत स्वाधार योजनेंतर्गत राज्यातील निराधार निराश्रित, नैसर्गिक आपत्तीत/ कौटुंबिक हिंसाचारामध्ये बेघर झालेल्या महिलासांठी नवीन स्वाधारगृह योजना राबविण्यात येत आहे. तर अनैतिक व्यापारास प्रतिबंध करण्यासाठी केंद्र शासनाकडून उज्ज्वला ही योजना राबविण्यात येत आहे. या दोन्ही केंद्र पुरस्कृत योजनेंसदर्भात वाचा क्र. ३ अन्वये निधी वितरणाची कार्यपध्दती ही केंद्र Single Nodal Agency (SNA) खात्यामार्फत सुरु करण्यात आली आहे.
२. केंद्र शासनाने वाचा क्र.०३ अन्वये स्वाधार व उज्वला योजनेंतर्गत महिला व बाल विकास विभागामार्फत केंद्र पुरस्कृत स्वाधार व उज्वला योजनांकरिता निधी वितरणासाठी HDFC बँकेत Single Nodal Agency (SNA) खाते उघडण्यात आले असून सदर दोन्ही योजनांच्या Single Nodal Agency (SNA) खात्यावर केंद्र हिश्श्यापोटी राज्याच्या एकत्र निधीमध्ये जमा असलेला निधी वर्ग करण्याची बाब शासनाच्या विचाराधीन होती.
शासन निर्णय : केंद्र पुरस्कृत स्वाधार योजनासाठी राज्याच्या एकत्रित निधीमध्ये केंद्र हिश्श्यापोटी जमा असलेला निधी रु. ९,३७,२८९/- (अक्षरी रुपये नऊ लक्ष सदतीस हजार दोनशे एकोणनव्वद मात्र) तसेच केंद्र पुरस्कृत उज्वला योजनासाठी राज्याच्या एकत्रित निधीमध्ये केंद्र हिश्श्यापोटी जमा असलेला निधी रु.९०,८१६/- (अक्षरी रुपये नव्वद हजार आठशे सोळा मात्र) इतका आहे. सदर निधी Single Nodal Agency (SNA) खात्यावर वर्ग करण्यासाठी वितरीत करण्यास मान्यता प्रदान करण्यात येत आहे.
# Page 2
शासन निर्णय क्रमांकः - युजेजे-२०२१/प्र.क्र.१४२/का-०३ २. केंद्र पुरस्कृत स्वाधार योजनेंतर्गत सुरक्षा व कल्याण, ०२ समाजकल्याण, १०३, महिला कल्याण ०२, स्वयंसेवी संस्थांना सहाय्य (०२) (०९) स्वाधार योजना (२२३५ सी०८१) या लेखाशिर्षाअंतर्गत ३१ सहाय्यक अनुदान वेतनेत्तर याबाबीखाली याबाबीखाली रु.९,३७,२८९/- (अक्षरी रुपये नऊ लक्ष सदतीस हजार दोनशे एकोणनव्वद मात्र) एवढा निधी ( केंद्र हिस्सा) तर केंद्र पुरस्कृत उज्वला योजनेंतर्गत सामाजिक सुरक्षा व कल्याण, ०२ समाजकल्याण, १०३, महिला कल्याण ०२, स्वयंसेवी संस्थांना सहाय्य (०२) (०७) उज्वला योजना (२२३५ बी९७१) या लेखाशिर्षाअंतर्गत ३१ सहाय्यक अनुदान वेतनेत्तर याबाबीखाली रु.९०, ८१६/- (अक्षरी रुपये नव्वद हजार आठशे सोळा मात्र) एवढा निधी सन २०२२-२३ या आर्थिक वर्षामध्ये स्वाधार व उज्वला योजनेंतर्गत अर्थसंकल्पित करण्यात आलेल्या निधीमधून वितरीत करण्यात येत आहे.
३. सदर निधी केंद्र पुरस्कृत स्वाधार व उज्वला योजनांकरिता HDFC बँकेत उघडण्यात आलेल्या Single Nodal Agency (SNA) या खात्यामध्ये थेट जमा करण्यात येईल, याबाबतची दक्षता आयुक्त, महिला व बाल विकास, पुणे यांनी घ्यावी.
४. आयुक्त, महिला व बाल विकास, पुणे यांना या योजनेकरिता सनियंत्रक तसेच आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा.
# Page 3