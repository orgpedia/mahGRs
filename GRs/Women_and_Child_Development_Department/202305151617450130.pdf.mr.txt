# Page 1
पुण्यश्लोक अहिल्यादेवी होळकर यांच्या जयंती निमित्त दिनांक ३१ मे रोजी प्रत्येक ग्रामपंचायत/गट ग्रामपंचायत क्षेत्रातील दोन कर्तबगार महिलांना “पुण्यश्लोक अहिल्यादेवी होळकर महिला सन्मान पुरस्कार” देऊन सन्मानित करण्याबाबत..
महाराष्ट्र शासन
महिला व बाल विकास विभाग
शासन शुध्दीपत्रक क्रमांक- मसपु-२०२३/प्र.क्र.१४२ / कार्या-२,
नवीन प्रशासकीय इमारत, तिसरा मजला, मादाम कामा रोड,
हुतात्मा राजगुरू चौक, मंत्रालय, मुंबई ४०० ०३२
दिनांक -१५ मे, २०२३.
संदर्भ :- महिला व बाल विकास विभाग, शासन निर्णय क्र. मसपु-२०२३/प्र.क्र.१४२/का.-२, दि.०९.०५.२०२३.
शासन शुध्दीपत्रक : महिला व बाल विकास विभाग, शासन निर्णय दि.०९.०५.२०२३ अन्वये पुण्यश्लोक अहिल्यादेवी होळकर यांच्या जयंती निमित्त दिनांक ३१ मे रोजी प्रत्येक ग्रामपंचायत/गट ग्रामपंचायत क्षेत्रातील दोन कर्तबगार महिलांना “पुण्यश्लोक अहिल्यादेवी होळकर महिला सन्मान पुरस्कार” देऊन सन्मानित करण्याबाबतचे आदेश निर्गमित करण्यात आले आहेत.
२. सदर शासन निर्णयातील परिच्छेद क्र.१ मध्ये “पुण्यश्लोक अहिल्यादेवी होळकर यांच्या जयंती निमित्त दरवर्षी दिनांक ३१ मे रोजी प्रत्येक ग्रामपंचायत/गट ग्रामपंचायत क्षेत्रातील महिला व बाल विकास क्षेत्रामध्ये उत्कृष्ट कार्य करीत असलेल्या दोन कर्तबगार महिलांना “पुण्यश्लोक अहिल्यादेवी होळकर महिला सन्मान पुरस्कार देऊन सन्मानित करण्यास या शासन निर्णयाव्दारे मान्यता देण्यात येत आहे.” ऐवजी
“पुण्यश्लोक अहिल्यादेवी होळकर यांच्या जयंती निमित्त दरवर्षी दिनांक ३१ मे रोजी प्रत्येक ग्रामपंचायत/गट ग्रामपंचायत क्षेत्रातील सामाजिक क्षेत्रामध्ये उत्कृष्ट कार्य करीत असलेल्या दोन कर्तबगार महिलांना ग्रामपंचायतीच्या आवारामध्ये सरपंच/प्रशासक/गावातील प्रतिष्ठित व्यक्ती इ. मान्यवर यांच्या हस्ते “पुण्यश्लोक अहिल्यादेवी होळकर महिला सन्मान पुरस्कार” देऊन सन्मानित करण्यास या शासन निर्णयाव्दारे मान्यता देण्यात येत आहे.” असे वाचावे.
३. संदर्भाधिन शासन निर्णयातील परिच्छेद क्र. २ (२) (८) मध्ये “महिला अत्याचारामध्ये समाविष्ट नसावी.”
ऐवजी
“कोणत्याही प्रकारचा गुन्हा दाखल नसावा.” असे वाचावे.
तसेच, संदर्भाधीन शासन निर्णयामध्ये परिच्छेद क्र. २ (४) (क) खाली (ड) “पुरस्कार प्राप्त महिलांच्या हस्ते त्या दिवशी ग्रामपंचायत क्षेत्रामध्ये प्रत्येकी एका वृक्षाचे रोपण करावे” असा समावेश करण्यात येत आहे.
# Page 2
शासन शुध्दीपत्रक क्रमांकः मसपु-२०२३/प्र.क्र.१४२/कार्या-२ ४. संदर्भाधीन शासन निर्णयातील परिच्छेद क्र.४ मध्ये “सदर पुरस्कारासाठी प्रती ग्रामपंचायत /गट ग्रामपंचायत अंदाजे रु.२०००/- इतका खर्च अपेक्षित आहे. सदर खर्च “जिल्हा परिषदांमध्ये स्थापन करण्यात आलेल्या महिला व बाल कल्याण समितीने राबवावयाच्या योजनांबाबत" ग्राम विकास विभागाने निर्गमित केलेल्या शासन निर्णय क्र.झेडपीए २०१३/प्र.क्र.७६/पंरा-१, दि.१९.०१.२०२१ अन्वये महिला व मुलींना सर्व क्षेत्रात सक्षम करण्यासाठी जिल्हा परिषद क्षेत्रात महिला व बाल कल्याण समित्यांना उपलब्ध होणाऱ्या जिल्हा परिषद उत्पन्नाच्या १० टक्के निधीमधून करावा.” ऐवजी
सदर पुरस्कारासाठी प्रती ग्रामपंचायत /गट ग्रामपंचायत अंदाजे रु.२०००/- इतका खर्च अपेक्षित आहे. सदर खर्च ग्राम विकास विभागाने निर्गमित केलेल्या शासन निर्णय क्र.झेडपीए २०१३/प्र.क्र.७६/पंरा-१, दि.१९.०१.२०२१ मध्ये नमूद केल्यानुसार ग्रामपंचायतीच्या उत्पन्नाच्या १० टक्के निधीमधून करावा. असे वाचावे.
# Page 3