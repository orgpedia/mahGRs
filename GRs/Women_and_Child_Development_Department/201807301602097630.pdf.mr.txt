# Page 1
बालकांसाठी चाचा नेहरु बाल महोत्सव आयोजित करण्यासाठी (सन २०१८-१९ साठी) निधी उपलब्ध करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक : संकीर्ण-२०१८/प्र.क्र.१०६/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- २७ जुलै, २०१८.
वाचा :- १. शासन निर्णय, महिला व बाल विकास विभाग, क्रमांक- बालगृ-२०१२/प्र.क्र.१६४/ का-३, दिनांक .०४.१२.२०१२
२. शासन परिपत्रक, वित्त विभाग, क्र. अर्थसं-२०१८/प्र.क्र.६९/अर्थ-३, दिनांक २ एप्रिल, २०१८.
प्रस्तावना : राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय/ स्वयंसेवी संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त गुणांना वाव देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी दरवर्षी ३५ जिल्ह्यांमध्ये व ६ विभागीय स्तरावर नोव्हेंबर महिन्याच्या दुस-या आठवडयात चाचा नेहरु बाल महोत्सव आयोजित करण्यास मान्यता देण्यात आली असून त्याकरीता रु.२,०९,९५,००० - / इतक्या खर्चास मंजूरी देण्यात आली आहे. सन २०१८-१९ या आर्थिक वर्षामध्ये मुलांसाठी चाचा नेहरु बाल महोत्वस आयोजित करणे या योजनेसाठी -२२३५बी-३२५,३१ सहायक अनुदान (वेतनेतर) या लेखाशिर्षाखाली रु.२,१५,००,०००/- इतका निधी मंजूर करण्यात आला असून त्यापैकी,वित्त विभागाने बीडीएस प्रणालीवर वितरीत केलेली ७० टक्के मर्यादेतील तरतूद आयुक्त, महिला व बाल विकास, पुणे यांना वितरित करणेबाबतचा प्रस्ताव शासनाच्या विचाराधीन होता. त्यावर शासनाने खालीलप्रमाणे निर्णय घेतला आहे
शासन निर्णय : राज्यातील सर्व मुले व प्राधान्याने बाल कल्याण क्षेत्रात कार्यरत असलेल्या शासकीय / स्वयंसेवी संस्थामध्ये पुनर्वसनासाठी दाखल झालेल्या अनाथ, निराधार, उन्मार्गी मुलांमधील सुप्त गुणांना वाव देऊन त्यांच्यात एकमेकांविषयी बंधुभाव, सांघिक भावना निर्माण होण्यासाठी संदर्भाधीन दिनांक ०४.१२.२०१२ मधील शासन निर्णयातील तरतुदींनुसार चाचा नेहरु बाल महोत्सव आयोजित करणे या योजने अंतर्गत उपलब्ध करुन द्यावयाच्या निधीमधून-२२३५ बी-३२५, ३१ सहायक अनुदान (वेतनेतर) या लेखाशिर्षाखाली ७० टक्के मर्यादेतील तरतूद ₹ १,५०,५०,०००(अक्षरी रुपये एक कोटी, पन्नास लाख, पन्नास हजार फक्त) इतका निधी आयुक्त, महिला व बाल विकास,पुणे यांना वितरित करण्यास शासन मान्यता देण्यात येत आहे.
२. याकरीता आयुक्त, महिला व बाल विकास, पुणे यांना आहरण व संवितरण अधिकारी म्हणून घोषित करण्यात येत आहे. आयुक्त, महिला व बाल विकास, पुणे यांनी विहित नियमानुसार सदर निधी वितरीत करावा. तसेच सदर निधीचे उपयोगिता प्रमाणपत्र शासनास सादर करण्यात यावे.
३. हा खर्च मागणी क्रमांक एक्स- १, २२३५, सामाजिक सुरक्षा व कल्याण, ०२, समाजकल्याण, १०२, बाल कल्याण, (०५) (०४), मुलांसाठी चाचा नेहरु बाल महोत्सवाचे आयोजन (२२३५बी ३२५) ३१ सहायक अनुदाने (वेतनेतर ) या लेखाशिर्षाखाली सन २०१८-१९ या वित्तीय वर्षाकरिता मंजूर असलेल्या तरतुदीतुन भागविण्यात यावा.
# Page 2
शासन निर्णय क्रमांकः संकीर्ण-२०१८/प्र.क्र.१०६/का-०३
४. हा शासन निर्णय शासन परिपत्रक, वित्त विभाग, क्र. अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ अन्वये निर्गमित करण्यात येत आहे.