# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक स्वयंसेवी संस्थांना नोंदणी प्रमाणपत्र देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-जेजेए-२०१७/प्र.क्र.५३ (भाग-४)/का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक-६ मे, २०२०.
वाचा : १. महाराष्ट्र राज्य बाल न्याय (मुलांची काळजी व संरक्षण) नियम, २०१८.
२. शासन परिपत्रक समक्रमांक दि.०८ मे, २०१८ व दि.२७ जुलै, २०१८.
३. शासन निर्णय, महिला व बाल विकास विभाग, क्र. जेजेए-२०१७/प्र.क्र.५३ (भाग-२)/का-०८, दि.८ मार्च, २०१९.
४. महिला व बाल विकास विभाग, पत्र क्र. जेजेए-२०१७/प्र.क्र.५३ (भाग-२)/का-०८, दि. ८ मार्च, २०१९.
५. आयुक्त, महिला व बाल विकास, पुणे यांचे पत्र क्र.मबाविआ/बावि/नोंप्र/का-५/२०१९-२०/५५०४, दि.१८ नोव्हेंबर, २०१९.
६. आयुक्त, महिला व बाल विकास, पुणे यांचे पत्र क्र.मबाविआ/बावि/का-५/२०१९-२०/९१२, दि.१८ फेब्रुवारी, २०२०.
७. आयुक्त, महिला व बाल विकास, पुणे यांचे पत्र क्र.मबाविआ/बावि/का-५/२०१९-२०/१३३५, दि.११ मार्च, २०२०.
८. आयुक्त, महिला व बाल विकास, पुणे यांचे पत्र क्र.मबाविआ/बावि/का-५/२०१९-२०/१३३६, दि.११ मार्च, २०२०.
९. महिला व बाल विकास विभाग, पत्र क्र.जेजेए-२०१७/प्र.क्र.५३ (भाग-२)/का-०८, दि. १३ फेब्रुवारी, २०२०.
१०. महिला व बाल विकास विभाग, पत्र क्र. जेजेए-२०२७/प्र.क्र.५३ (भाग-४)/का-०८, दि.३ एप्रिल, २०२०.
प्रस्तावना :
बाल न्याय (मुलांची काळजी व संरक्षण) अधिनियम, २०१५ मधील कलम ४१ मध्ये बालकांची काळजी घेणाऱ्या निवासी संस्थांना राज्य शासनाकडून नोंदणी प्रमाणपत्र असणे बंधनकारक करण्यात आले आहे. सदर नोंदणी प्रमाणपत्राचा वैधता कालावधी ५ वर्षे इतका करण्यात आलेला आहे. तसेच, बाल न्याय (मुलांची काळजी व संरक्षण) अधिनियम, २००० व सुधारित अधिनियम, २००६ अंतर्गत देण्यात आलेल्या नोंदणी प्रमाणपत्र अधिनियम, २०१५ अंतर्गत वैध मानण्यात आले आहेत.
२. बाल न्याय (मुलांची काळजी व संरक्षण) अधिनियम, २००० व सुधारित अधिनियम, २००६ मधील तरतुदीनुसार राज्यातील बालकांकरिता कार्यरत असणाऱ्या निवासी संस्थांना या अधिनियमाच्या कलम ३४ (३) अन्वये आयुक्त, महिला व बाल विकास आयुक्तालय, पुणे यांचेमार्फत नोंदणी प्रमाणपत्र देण्यात आली होती. मात्र अधिनियम, २००६ अंतर्गत देण्यात आलेल्या बहुतांश नोंदणी प्रमाणपत्रांमध्ये वैधता कालावधी नमूद नसल्याने महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नियम २२ (ख) नुसार अधिनियम,
# Page 2
शासन निर्णय क्रमांकः जेजेए-२०१७/प्र.क्र.५३ (भाग-४)/का-०८.
२००६ अंतर्गत प्राप्त नोंदणी प्रमाणपत्रांचा वैधता कालावधी दि.१३ मार्च, २०१९ पर्यंत वैध ठरविण्यात आलेला आहे.
३. उपरोक्त तरतूद विचारात घेवून संदर्भाधीन क्र. २ येथील परिपत्रकान्वये बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक व कार्यरत स्वयंसेवी संस्थांना नोंदणी प्रमाणपत्रासाठी महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नमूना-२७ मध्ये अर्ज करण्यासाठी ऑनलाईन व ऑफलाईन सुविधा उपलब्ध करण्यात आलेली होती. तसेच प्राप्त अर्जांमधील त्रुटींची पूर्तता करण्यासाठी सर्व संबंधितांना आवश्यक संधी व पुरेसा कालावधी उपलब्ध करुन देण्यात आला होता. महिला व बाल विकास विभागांतर्गत यापूर्वी संदर्भाधीन क्र.३ येथील शासन निर्णयान्वये एकूण १३१ संस्थांना व संदर्भाधीन क्र.४ येथील पत्रान्वये एकूण ३७ शासकीय संस्थांना नोंदणी प्रमाणपत्र देण्याचा निर्णय घेण्यात आला आहे. संदर्भाधीन क्र.५, ६,७ व ८ येथील पत्रान्वये आयुक्त, महिला व बाल विकास आयुक्तालय, पुणे यांच्या स्तरावर प्राप्त प्रस्तावांची छाननी करण्यात येवून नमूना-२७ मधील अर्हता प्राप्त कागदपत्रांची पूर्तता करणाऱ्या स्वयंसेवी संस्थांच्या बालगृहांची प्रत्यक्ष तपासणी क्षेत्रीय अधिकाऱ्यांकडून करण्यात आली असून प्राप्त अर्ज व तपासणी अहवाल यांच्या अनुषंगाने एकूण २८० स्वयंसेवी संस्थांना नोंदणी प्रमाणपत्र देण्याची बाब शासनाच्या विचाराधीन होती.
शासन निर्णय :
बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक स्वयंसेवी संस्थांनी नोंदणी प्रमाणपत्रासाठी केलेले अर्ज व संबंधित संस्थांची प्रत्यक्षातील तपासणीनुसार प्राप्त अहवाल यांच्या अनुषंगाने बाल न्याय (मुलांची काळजी व संरक्षण) अधिनियम, २०१५ मधील कलम ४१ अन्वये “परिशिष्ट-अ” येथे नमूद २८० स्वयंसेवी संस्थांना सदर शासन निर्णयाच्या दिनांकापासून पाच वर्षे कालावधीसाठी नोंदणी प्रमाणपत्र देण्याचा निर्णय घेण्यात येत आहे. प्रत्यक्ष संस्थानिहाय नोंदणी प्रमाणपत्र आयुक्त, महिला व बाल विकास आयुक्तालय, पुणे यांचे स्तरावरुन निर्गमित करण्यात येतील.
२. “परिशिष्ट-अ”मध्ये नमूद सर्व संबंधित संस्थांचे महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नियम २८ व विशेषत: २८ (६) मधील तरतूदीकडे लक्ष वेधण्यात येत असून सदर नियमाचे अनुपालन करण्याची दक्षता संबंधित संस्थेने घ्यावी.
३. बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील तरतुदीनुसार राज्यात मान्यता दिलेल्या विभाग / जिल्हा व संस्थेच्या प्रकार निहाय प्रवेशित क्षमता “परिशिष्ट-ब” नुसार राहील.
४. बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ तसेच केंद्र व राज्य शासनाने वेळोवेळी केलेल्या नियमांचे अनुपालन करणे बंधनकारक राहील.
५. बाल न्याय अधिनियम, २००० व सुधारित अधिनियम, २००६ अन्वये मान्यता असलेल्या व या शासन निर्णयाव्दारे नोंदणी प्रमाणपत्र देण्यास मान्यता दिलेल्या संस्थांना शासनाने अनुदानित तत्वावर मान्यता दिलेली नाही, त्यांना शासन मान्यतेशिवाय अनुदान अनुज्ञेय राहणार नाही.
६. संदर्भाधीन क्र.९ येथील पत्रान्वये मुदतवाढ देण्यात आलेल्या संस्थांपैकी ज्या संस्था सदर शासन निर्णयान्वये तसेच संदर्भाधीन क्र.३ येथील शासन निर्णयान्वये नोंदणी प्रमाणपत्र देण्यास मान्यता देण्यात आलेल्या संस्थांव्यतिरिक्त कार्यरत संस्थांबाबत स्वतंत्ररित्या निर्णय घेण्यात येईल.
पृष्ठ ३ पैकी २
# Page 3
शासन निर्णय क्रमांकः जेजेए-२०१७/प्र.क्र.५३ (भाग-४)/का-०८.
७. ज्या संस्थांना यापूर्वी अनुदानित तत्वावर मान्यता देण्यात आलेली आहे. तथापि, त्यांच्या तपासणी / प्रस्तावांमध्ये त्रुटी आहेत, अशा संस्थांना शासनाची निकड व जिल्ह्यातील आवश्यकता विचारात घेता, त्रुटी पूर्ततेच्या अधीन नोंदणी प्रमाणपत्र देण्यास मान्यता देण्यात येत आहे. मात्र, सदर संस्थांचे त्रुटी पूर्तता अहवाल आयुक्त, महिला व बाल विकास आयुक्तालय, पुणे यांचेकडून प्राप्त झाल्याशिवाय या संस्था परिपोषण अनुदानास पात्र राहणार नाहीत.
८. संदर्भाधीन क्र.१० येथील पत्रान्वये निर्गमित केलेल्या सचिव स्तरीय बैठकीत झालेल्या निर्णयानुसार आयुक्त, महिला व बाल विकास आयुक्तलाय, पुणे यांनी आवश्यक कार्यवाही करावी.
९. बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देण्यात आलेल्या संस्थांची मंजूर प्रवेशित क्षमता व उपस्थित प्रवेशित यांची विभाग, जिल्हा व संस्थानिहाय मासिक माहिती दरमहा १० तारखेपर्यंत आयुक्त, महिला व बाल विकास आयुक्तालय, पुणे यांनी शासनास सादर करावी.
१०. सदर प्रमाणपत्र म्हणजे संबंधित संस्था सहायक अनुदानास पात्र आहे असे गृहीत धरण्यात येवू नये.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33