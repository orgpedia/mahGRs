# Page 1
शासकीय, निमशासकीय व शासन अनुदानित संस्थामधील सेवामध्ये भरतीसाठी महिलांकरिता ३०% जागा आरक्षित ठेवणे बाबत.
महाराष्ट्र शासन
महिला व बाल विकास विभाग
शासन निर्णय क्र. संकीर्ण-२०१७/प्र.क्र १९१/१७/का-२
नवीन प्रशासन भवन,तिसरा मजला,
मादाम कामा मार्ग, हुतात्मा राजगुरू चौक,
मंत्रालय,मुंबई -४०० ०३२.
दिनांक : ११ जानेवारी, २०१९
वाचा : १. शासन निर्णय, महिला व बाल विकास विभाग क्र ८२/२००१/मसेआ-२००० / प्र.क्र ४१५/का-२, दिनांक २५.०५.२००१.
२. शासन परिपत्रक, सामाजिक न्याय व विशेष सहाय्य विभाग, शासन परिपत्रक क्रमांक सीबीसी-२०१२/प्र.क्र -१८२, विजाभज -०१, दिनांक २५.०३.२०१३.
३. शासन निर्णय, महिला व बाल विकास विभाग क्र - संकीर्ण -२०१७/प्र.क्र ३०/का-२ /मंत्रालय मुंबई, दिनांक १०.०४.२०१७.
४. शासन निर्णय, महिला व बाल विकास विभाग,क्र संकीर्ण -२०१७ /प्र.क्र १९७/१७/ का-२, दिनांक १५.१२.२०१७.
५. आयुक्त, महिला व बाल विकास, पुणे यांचे पत्र क्रमांक मवबावि /१८-१९ /३०% /आरक्षण/का -६/४६७९/ दिनांक ०८.०८.२०१८.
६. आयुक्त, महिला व बाल विकास, पुणे यांचे पत्र क्र मवबावि/१८-१९/३०% आरक्षण/ का –६ / ४९६६ दिनांक २८.०८.२०१८.
प्रस्तावना : संदर्भाधीन क्र. १ च्या शासन निर्णयान्वये शासकीय, निमशासकीय व शासन अनुदानित संस्थामधील सेवामध्ये भरतीसाठी महिलांकरिता ३०% जागा आरक्षित ठेवण्यात आलेल्या आहेत. तथापि, सदर शासन निर्णयातील काही बाबींची स्पष्टता व्हावी, यासाठी उपरोक्त संदर्भाधीन क्र ४ च्या शासन निर्णय दिनांक १५.१२.२०१७ अन्वये, शासन निर्णय दिनांक २५.०५.२००१ मधील मुद्दा क्र एक (१०), दोन (अ) (३), दोन (अ) (४), दोन (७) यामध्ये सुधारणा करण्यात आलेल्या आहेत. तर अन्य बाबींसंदर्भातील कार्यवाही शासन निर्णय दिनांक २५.०५.२००१ च्या शासन निर्णयानुसार कायम ठेवण्यात आली आहे.
तथापि, महिलांना ३० % आरक्षण देणेबाबत उपरोक्त संदर्भाधीन क्र. ४ मधील दिनांक १५.१२.२०१७ च्या शासन निर्णयातील काही तरतूदींबाबत येणाऱ्या अडचणींच्या अनुषंगाने स्पष्टीकरणात्मक सूचना निर्गमित करण्याची बाब शासनाच्या विचाराधीन होती. त्यानुसार आता खालीलप्रमाणे शासन निर्णय निर्गमित करण्यात येत आहे.
१) शासन निर्णय दिनांक २५.०५.२००१ मधील ज्या तरतूदींमध्ये दिनांक १५.१२.२०१७ च्या शासन निर्णयान्वये सुधारणा करण्यात आलेल्या आहेत त्या सुधारणा शासन निर्णय निर्गमीत झाल्याच्या दिनांकापासून म्हणजे दिनांक १५.१२.२०१७ पासून लागू राहतील.
२) शासन निर्णय दिनांक १५.१२.२०१७ मधील परिच्छेद क्र २ मध्ये नमूद, महिलेची वैवाहिक स्थिती विचारात घेणेबाबतची तरतूद वगळण्यात येत आहे.
# Page 2
शासन निर्णय क्रमांक: संकीर्ण-२०१७/प्र.क्र १९१/१७/का- २
३) विधवा / घटस्फोटीत / परितक्त्या महिला यानांही नॉन क्रिमिलेअर प्रमाणपत्र देताना सामाजिक न्याय व विशेष सहाय्य विभागाच्या दिनांक २५.०३.२०१३ मध्ये नमूद तरतुदीनुसार नॉन क्रिमिलेअर प्रमाणपत्र देण्याची कार्यवाही करण्यात यावी.
४) उपरोक्त तरतूदींची काटेकोरपणे अंमलबजावणी करण्याची दक्षता आयुक्त, / उपायुक्त, / विभागीय उपायुक्त, महिला व बाल विकास यांनी घ्यावी. उपरोक्त बाबींव्यतिरिक्त शासनाच्या महिला व बाल विकास विभागाच्या वाचा १ व ४ मधील २५.०५.२००१ आणि १५.१२.२०१७ च्या शासन निर्णयातील अन्य बाबींच्या संदर्भातील कार्यवाही त्या शासन निर्णयात नमूद केल्याप्रमाणेच करण्यात यावी.