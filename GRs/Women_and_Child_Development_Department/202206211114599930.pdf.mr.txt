# Page 1
एकात्मिक बाल विकास सेवा योजनेअंतर्गत सन २०२२-२३ या आर्थिक वर्षात "बेबी केअर किट" खरेदी करण्यास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१९/प्र.क्र.५९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- २१ जून, २०२२
वाचा :- (१) महिला व बाल विकास विभाग, शासन निर्णय क्र.एबावि-२०१८/प्र.क्र.१५१/का.६, दिनांक २९ डिसेंबर, २०१८ (२) महिला व बाल विकास विभाग, शासन निर्णय क्र.एबावि-२०१९/प्र.क्र.५९/का.६, दिनांक १३ सप्टेंबर, २०१९ (३) महिला व बाल विकास विभाग, शासन निर्णय क्र.एबावि-२०१९/प्र.क्र.५९/का.६, दिनांक २९ जानेवारी, २०२१ (४) महिला व बाल विकास विभाग, शासन निर्णय क्र.एबावि-२०१९/प्र.क्र.५९/का.६, दिनांक ५ मे, २०२१ (५) आयुक्त, एकात्मिक बाल विकास सेवा योजना, नवी मुंबई यांचे पत्र जा.क्र.एबाविसेयो/ बेबी केअर किट/२०२२/१७३८, दिनांक ५ मे,२०२२.
प्रस्तावना :
महाराष्ट्र राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) शासनातर्फे रुपये २०००/- इतक्या रक्कमेची “बेबी केअर किट” उपलब्ध करुन देण्यास महिला व बाल विकास विभाग, शासन निर्णय क्र.एबावि-२०१८/प्र.क्र.१५१/ का.६, दिनांक २९ डिसेंबर, २०१८ च्या शासन निर्णयान्वये मान्यता देण्यात आलेली आहे. सदर शासन निर्णयातील अट क्र. ४ मध्ये “नाव नोंदणी शासकीय प्राथमिक आरोग्य केंद्र / शासकीय रुग्णालयात करण्यात आलेली आहे. परंतु अपवादात्मक परिस्थितीत खाजगी रुग्णालयात काही कारणास्तव प्रसुतीसाठी दाखल केलेले लाभार्थी या योजनेस पात्र राहतील ” असे नमूद करण्यात आलेले आहे. सदर योजना दिनांक २६ जानेवारी, २०१९ पासून लागू करण्यात आलेली आहे.
२. आयुक्त, एकात्मिक बाल विकास सेवा योजना, नवी मुंबई यांनी एकात्मिक बाल विकास सेवा योजनेअंतर्गत राज्यात शासकीय प्राथमिक आरोग्य केंद्र / शासकीय रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) “बेबी केअर किट” उपलब्ध करुन देण्यासाठी दिनांक १३/०८/२०१९ रोजी ई-निविदा प्रकाशित केलेली होती. सदर ई-निविदेअंतर्गत मे. इंडो अलाईड प्रोटीन फुडस् प्रा.लि. दादर, मुंबई यांचे प्रति “बेबी केअर किट” रु.१९९५.६३ एवढे निम्नतम दर प्राप्त झाल्याने ते L१ निविदाधारक घोषित झालेले आहेत. त्यानुसार ८१ निविदाधारक मे. इंडो अलाईड प्रोटीन फुडस् प्रा.लि. दादर, मुंबई यांचेकडून सन २०१९-२० या आर्थिक वर्षात प्रति बेबी केअर किट रुपये १९९५.६३/- या दराने बेबी केअर किट खरेदी करण्यास संदर्भधीन दिनांक १३.०९.२०१९ रोजीच्या शासन निर्णयान्वये मान्यता देण्यात आली आहे. तसेच सदर दर पुढील ३ वर्षे कालावधीसाठी (सन २०२०-२१,२०२१-२२ व २०२२-२३) लागू करण्यात आले होते. त्यानुसार सन २०१९-२० या आर्थिक वर्षातील मंजूर दरानुसार (प्रति संच रु.१९९५.६३/- प्रमाणे) सन २०२२-२३ या आर्थिक वर्षात एकूण
# Page 2
शासन निर्णय क्रमांकः एबावि-२०१९/प्र.क्र.५९/का.६
४००८७५ एवढे “बेबी केअर किट” रु.७९,९९,९८,१७६/- (अक्षरी रुपये एकोणऐंशी कोटी नव्यान्नव लाख अठ्यान्नव हजार एकशे शहात्तर फक्त) इतक्या रकमेस खरेदी करण्यास मान्यता देण्याबाबतचा प्रस्ताव संदर्भाधीन ०५.०५.२०२२ रोजीच्या पत्रान्वये आयुक्त, एकात्मिक बाल विकास सेवा योजना, नवी मुंबई यांनी शासनास सादर केला आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय : एकात्मिक बाल विकास सेवा योजनेअंतर्गत राज्यात शासकीय प्राथमिक आरोग्य केंद्र / शासकीय
रुग्णालयात गरोदरपणाची नाव नोंदणी केलेल्या व त्याठिकाणी प्रसुती होणाऱ्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) तसेच नाव नोंदणी शासकीय प्राथमिक आरोग्य केंद्र / शासकीय रुग्णालयात करण्यात आलेली आहे. परंतु अपवादात्मक परिस्थितीत खाजगी रुग्णालयात काही कारणास्तव प्रसूतीसाठी दाखल केलेल्या महिलांना पहिल्या प्रसुतीच्या वेळी त्यांच्या नवजात बालकांसाठी (मुलगा किंवा मुलगी) “बेबी केअर किट” L१ निविदाधारक मे. इंडो अलाईड प्रोटीन फुडस् प्रा.लि. दादर, मुंबई यांचेकडून सन २०१९-२० या आर्थिक वर्षातील मंजूर दरानुसार (प्रति संच रु.१९९५.६३/-प्रमाणे) सन २०२२-२३ या आर्थिक वर्षात एकूण ४००८७५ एवढे “बेबी केअर किट" रु.७९,९९,९८, १७६/- (अक्षरी रुपये एकोणऐंशी कोटी नव्यान्नव लाख अठ्यान्नव हजार एकशे शहात्तर फक्त) इतक्या रकमेस खरेदी करण्यास शासन मान्यता देण्यात येत आहे.
-----------------------------------------------------------------------------------------------------------------------------------------------------------------
| अ. क्र. | ८१ निविदाधारकाचे नांव | साहित्याचे नांव | खरेदी करावयाच्या “बेबी केअर किट” ची एकूण संख्या | प्रति “बेबी केअर किट” संच किंमत (सर्व करासहित) | एकुण खरेदीची किंमत |
|  | मे. इंडो अलाईड प्रोटीन फुडस् प्रा.लि. दादर, मुंबई | बेबी केअर किट | ४००८७५ | रु.१९९५.६३ | रु.७९,९९,९८,१७६/ |
|  | एकुण |  | ४००८७५ | रु.१९९५.६३ | रु.७९,९९,९८,१७६/ |
-----------------------------------------------------------------------------------------------------------------------------------------------------------------
बेबी केअर किट चा पुरवठा आदेश खालील अटी व शर्तीच्या अधिन राहून निर्गमित करण्यात यावा.
१) सदर खरेदी करतांना ई-निविदेतील अटी व शर्तीचे पालन तंतोतंत करावे. तसेच ई-निविदेत स्पष्ट
केल्याप्रमाणे (Specification प्रमाणे) पुरवठा केला जाईल याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
२) सदर बाबीसाठी वेळोवेळी प्राप्त होणारा निधी विहित धोरणानुसार व कार्यपध्दतीनुसार खर्च करण्याची जबाबदारी आयुक्त, एकात्मिक बाल विकास सेवा योजना, नवी मुंबई यांची राहील.
३) पुरवठादाराने मागणीप्रमाणे विहित प्रमाणात, विहित केलेल्या गुणवत्तेनुसार “बेबी केअर किट” साहित्याचा प्रकल्पस्तरापर्यंत पुरवठा केला आहे. याबाबतची खात्री संबंधित बाल विकास प्रकल्प अधिकारी यांचेमार्फत आयुक्त कार्यालयाने करावी. तसेच “बेबी केअर किट" वर एकात्मिक बाल विकास सेवा योजने अंतर्गत वापरासाठी/शासनामार्फत पुरवठा असा शिक्का मारलेला किंवा लेबल लावलेला असावा. “बेबी केअर किट” साहित्य वाटप / पुरवठा व खर्च यामध्ये अनियमितता झाल्यास वा लेखा आक्षेप उद्भवल्यास त्याची जबाबादारी आयुक्त, एकात्मिक बाल विकास सेवा योजना, नवी मुंबई यांची राहील.
४) “बेबी केअर किट” अंगणवाडी केंद्रास पोहोच झाल्यानंतर त्याची नोंद संबंधित बाल विकास प्रकल्प अधिकारी यांच्या जडवस्तू संग्रह नोंदवही मध्ये नोंद घेण्यात यावी, याबाबतच्या उचित मार्गदर्शक सूचना आयुक्त, एकात्मिक बाल विकास सेवा योजना, नवी मुंबई यांनी द्याव्यात.
पृष्ठ ३ पैकी २
# Page 3
शासन निर्णय क्रमांकः एबावि-२०१९/प्र.क्र.५९/का.६
५) सदर आदेशानुसार प्रत्यक्षात पुरवठा झालेला आहे याची खात्री झाल्यावरच निविदेत नमूद प्रमाणे जेवढया जिल्हयांना पुरवठा झालेला असेल व त्याची पुरवठा झाल्याची चलने प्राप्त झालेली असतील त्या संबंधित प्रकल्पांची देयके प्राप्त अनुदानातून अदा करण्यात यावीत. यासाठी आयुक्त, एकात्मिक बाल विकास सेवा योजना, नवी मुंबई हे जबाबदार राहतील.
६) उद्योग, ऊर्जा व कामगार विभागाच्या दिनांक १ डिसेंबर, २०१६ च्या शासन निर्णयातील खरेदी धोरणातील तरतूदीचे काटेकोरपणे पालन करण्यात यावे.
७) निविदाधारकांनी निविदा सादर करताना “बेबी केअर किट” साहित्याचा जो नमुना आयुक्तालयास सादर केलेला आहे. त्याच साहित्याचा पुरवठा, पुरवठाधारकाकडून करण्यात आलेला आहे याची शहानिशा आयुक्त, एकात्मिक बाल विकास सेवा योजना, नवी मुंबई यांनी करुन घेण्यात यावी.
८) खरेदी करण्यात येणाऱ्या “बेबी केअर किट” ची प्रयोगशाळेतून तपासणी करुन घेणे आवश्यक असल्यास तपासणी करण्यात यावी.