# Page 1
एकात्मिक बाल विकास सेवा योजने अंतर्गत अंगणवाडी केंद्रांना आदर्श अंगणवाडी केंद्रात रुपांतर करणेसाठी निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२१/प्र.क्र.१६९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १८ ऑक्टोबर, २०२१
संदर्भ:- महिला व बाल विकास विभाग शासन निर्णय क्रमांक एबावि-२०१६/प्र.क्र.९७ (भाग-२)/का.०६, दिनांक १५.०३.२०२१ प्रस्तावना : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली आदर्श अंगणवाडी केंद्रांना आदर्श अंगणवाडी केंद्रांमध्ये रुपांतर करण्यासाठी "स्मार्ट अंगणवाडी किट” उपलब्ध करून देण्यात येते. त्यानुसार सन २०२०-२१ या आर्थिक वर्षात दिनांक १५.०३.२०२१ च्या शासन निर्णयान्वये प्रति संच
रु.१,५६,२२०.२०/- प्रमाणे एकूण १२८० किट रु.१९,९९,६१,८५६/- एवढ्या रकमेचे संच खरेदी करण्यास परवानगी दिलेल्या व सन २०२१-२२ या आर्थिक वर्षात पुरवठा झालेल्या स्मार्ट अंगणवाडी किटची देयके अदा करण्यासाठी निधी वितरीत करण्याची बाब शासनाच्या विचाराधीन होती.
शासन निर्णय : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली "आदर्श अंगणवाडी योजना” या राज्य योजनेअंतर्गत संदर्भाधीन शासन निर्णयान्वये सन २०२०-२१ या आर्थिक वर्षात खरेदीस मान्यता दिलेल्या व सन २०२१-२२ या आर्थिक वर्षात पुरवठा झालेल्या “स्मार्ट अंगणवाडी किट”ची देयके अदा करण्यासाठी सन २०२१-२२ या अर्थसंकल्पिय वर्षासाठी मागणी क्र. एक्स-१, २२३६ पोषण आहार, १०१- विशेष आहार कार्यक्रम, (१३) आदर्श अंगणवाडी प्रकल्प, (१३)(०१) आदर्श अंगणवाडी योजना (कार्यक्रम) (२२३६ २१२८) या लेखाशिर्षांतर्गत ३१ - सहायक अनुदाने या उद्दिष्टाकरिता अर्थसंकल्पित करण्यात आलेल्या रु.७८.०० कोटी (अक्षरी रुपये अठ्ठयाहत्तर कोटी फ़क्त) निधीपैकी रु.२०.०० कोटी (अक्षरी रुपये वीस कोटी फ़क्त) इतका निधी वितरीत व खर्च करण्यास मान्यता देण्यात येत आहे.
२. सदर शासन निर्णय वित्त विभाग अनौपचारिक संदर्भ क्रमांक २०९/ व्यय-६, दिनांक २७.०९.२०२१ अन्वये देण्यात आलेल्या मान्यतेनुसार निर्गमित करण्यात येत आहे.
# Page 2