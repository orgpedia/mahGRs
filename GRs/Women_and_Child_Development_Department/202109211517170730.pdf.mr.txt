# Page 1
महिला आर्थिक विकास महामंडळ, मुंबईच्या अध्यक्षपदी मुदतवाढ देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-माविम-२०१८/प्र.क्र.९६/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक-२१ सप्टेंबर, २०२१.
संदर्भ : १) महिला व बाल विकास विभाग, शासन निर्णय क्र.माविम-२०१८/प्र.क्र.९६/का-१०, दि.२१ सप्टेंबर, २०१८.
२) महिला व बाल विकास विभाग, शासन निर्णय क्र. माविम- २०१८/प्र.क्र.९६/का-१०, दि. १३ ऑगस्ट, २०१९.
प्रस्तावना : महिला आर्थिक विकास महामंडळाची स्थापना कंपनी अधिनियम, १९५६ अंतर्गत दि. २४ फेब्रुवारी, १९७५ रोजी करण्यात आलेली आहे. महिलांच्या सर्वांगीण विकासाचे महत्त्व व महामंडळाची या कामातील तज्ञता ध्यानी घेऊन शासन निर्णय क्र.माविम-२००१/प्र.क्र.१०/का-१०, दि. २० जानेवारी, २००३ अन्वये महामंडळाला महिला विकासाची राज्यस्तरीय "शिखर संस्था" म्हणून घोषित करण्यात आलेले आहे.
२. महिला आर्थिक विकास महामंडळाच्या अध्यक्षपदी श्रीमती ज्योती दिपक ठाकरे, मु.चिंचघर, पो.कडूस, ता.वाडा, जि. पालघर यांची संदर्भाधीन क्र.१ येथील दि.२१ सप्टेंबर, २०१८ रोजीच्या शासन निर्णयान्वये सदर आदेश निर्गमित झाल्याच्या दिनांकापासून तीन वर्षे किंवा शासनाचे पुढील आदेश होईपर्यंत यापैकी जे आधी घडेल तोपर्यंत नियुक्ती करण्यात आली असून, त्यांना संदर्भाधीन क्र.२ येथील दि.१३ ऑगस्ट, २०१९ रोजीच्या शासन निर्णयान्वये “राज्यमंत्री पदाचा दर्जा देण्यात आला आहे. महिला आर्थिक विकास महामंडळाच्या अध्यक्षपदी नियुक्ती करण्यात आलेल्या श्रीमती ज्योती दिपक ठाकरे यांना मुदतवाढ देण्याची बाब शासनाच्या विचाराधीन होती.
शासन निर्णय : महिला आर्थिक विकास महामंडळाच्या अध्यक्षपदी श्रीमती ज्योती दिपक ठाकरे, मु.चिंचघर, पो.कडुस, ता.वाडा, जि.पालघर यांना शासनाच्या पुढील आदेशापर्यंत मुदतवाढ देण्यात येत आहे.
# Page 2