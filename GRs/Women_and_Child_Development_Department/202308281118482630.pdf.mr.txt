# Page 1
अंगणवाडी सेविका / मदतनीस / मिनी अंगणवाडी सेविका यांचे मानधन अदा करण्यासाठी अर्थसंकल्पित केलेला निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२३/प्र.क्र.१०५/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : - २८ ऑगस्ट, २०२३
संदर्भ:- १) महिला व बाल विकास विभाग, शा. नि.क्र. एबावि-२०२२/प्र.क्र.२३५/का.६, दिनांक ०३.०४.२०२३ २) महिला व बाल विकास विभाग, शा. नि. क्र. एबावि-२०२३/प्र.क्र.१०५/का.६, दिनांक २६.०४.२०२३, दि. २७.०४.२०२३, दि. ३०.०५.२०२३,दि. २२.०६.२०२३ व दि. २७.०७.२०२३.
शासन निर्णय : आयुक्त, एकात्मिक बाल विकास सेवा योजना, नवी मुंबई यांच्या अधिनस्त एकात्मिक बाल विकास सेवा
योजना ही केंद्र पुरस्कृत योजना राबविण्यात येते. केंद्र शासनाकडून विहीत कालावधीत निधी प्राप्त होत नसल्यामुळे अंगणवाडी सेविकांचे मानधन अदा करणे शक्य व्हावे, याकरिता अपर मुख्य सचिव (वित्त) यांच्या अध्यक्षतेखाली दिनांक २ जून, २०१७ रोजी आयोजित बैठकीत अंगणवाडी सेविकांच्या मानधनाची अर्थसंकल्पित केलेली रक्कम अपेक्षित केंद्रीय सहाय्य अप्राप्त असले तरी खर्च करण्यास विभागास अनुमती देण्याचा निर्णय घेण्यात आलेला आहे.
२. सदर शासन निर्णयान्वये अंगणवाडी सेविका, मदतनिस व मिनी अंगणवाडी सेविका यांचे माहे ऑगस्ट, २०२३ या महिन्याचे मानधन अदा करण्याकरिता खालील विवरणपत्रातील रकाना क्रमांक-१ मधील प्रधान
लेखाशीर्ष/उपशीर्ष/उद्दिष्टामध्ये रकाना क्रमांक-२ मध्ये नमूद अर्थसंकल्पित तरतुदीमधून रकाना क्रमांक-४ मध्ये दर्शविल्यानुसार एकुण रुपये १६०४५.०० लाख एवढा निधी वितरित करण्यास शासन मान्यता देण्यात येत आहे.
(रुपये लाखात)
----------------------------------------------------------------------------------------------------------------------------------------------------------------------------------------------------------
| लेखाशिर्ष / संगणक सांकेतांक/उद्दिष्ट | विद्यमान तरतुद सन २०२३-२४ | यापूर्वी वितरीत तरतूद | या आदेशान्वये वितरीत करण्यात येत असलेला निधी |
| १ | २ | ३ | ४ |
| २२३६-पोषण आहार ०२-पोषक अन्न व पेये यांचे वितरण १०१-विशेष पोषण आहार कार्यक्रम (०८) (०१) एकात्मिक बाल विकास सेवा योजना (सर्वसाधारण खर्च) केंद्र हिस्सा ६०% (२२३६ १९०९), ०२-मजूरी | ४८१०९.३४ | २११०४.८५ | ४२२०.९७ |
| (०८)(०२) एकात्मिक बाल विकास सेवा योजना (सर्वसाधारण खर्च) राज्य हिस्सा ४०% (२२३६ १९१८) ०२ मजूरी | ३२०७२.८३ | १४०६९.९० | २८१३.९८ |
| (०८) (०५) अंगणवाडी सेवा अतिरिक्त राज्य हिस्सा १००% (२२३६ १९४५) ०२- मजूरी | १००२९८.४७ | ४०९९९.६८ | ९०१०.०५ |
| एकूण | १८०४८०.६४ | ७६१७४.४३ | १६०४५.०० |
----------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एबावि-२०२३/प्र.क्र.१०५/का.६
३. सदर शासन निर्णय नियोजन विभागाने अनौपचारिक संदर्भ क्रमांक २००/का.१४७२, दिनांक
०४.०८.२०२३ तसेच वित्त विभागाने अनौपचारिक संदर्भ क्रमांक- २५०/व्यय-६, दिनांक १८.०८.२०२३ अन्वये
दिलेल्या सहमतीनुसार निर्गमित करण्यात येत आहे.