# Page 1
महाराष्ट्र राज्य बाल हक्क संरक्षण आयोग, मुंबई येथील प्रशासकीय अधिकारी या रिक्त पदी प्रतिनियुक्तीने नियुक्ती करणेबाबत.
महाराष्ट्र शासन
महिला व बाल विकास विभाग
शासन आदेश क्र. बाहआ-२०१८/ प्र.क्र.९५/का-९
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- ३१ ऑक्टोबर, २०१८
वाचा- १) शासन निर्णय क्र. बाहआ-२००८/प्र.क्र.४०/का-९,दि. २८ जानेवारी, २००९
शासन आदेश
डॉ. मंजूषा कुलकर्णी, सहाय्यक प्राध्यापक, शासकीय विदर्भ ज्ञान विज्ञान संस्था, अमरावती, यांच्या सेवा महाराष्ट्र राज्य बाल हक्क संरक्षण आयोग, वरळी, मुंबई कार्यालयातील प्रशासकीय अधिकारी या पदावर प्रतिनियुक्तीने एक वर्षांच्या कालावधीसाठी खालील अटींच्या अधीन राहून सुपूर्द करण्यात येत आहे.
(अ) डॉ. मंजूषा कुलकर्णी, ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल, त्यानंतर एक वर्षांनी प्रतिनियुक्तीच्या पदाचा कार्यभार सुपूर्द करून त्यांच्या मूळ विभागात ज्या तारखेला रुजू होतील त्या तारखेला प्रतिनियुक्तीचा कालावधी समाप्त होईल.
(आ) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकारी राखून ठेवील.
(इ) जर त्यांची सेवा स्वीयेतर नियोक्त्याला आवश्यक वाटली नाही तर, त्यांना मूळ विभागाकडे परत पाठविण्याची मुभा स्वीयेत्तर नियोक्त्याला राहील. मात्र, याप्रमाणे परत पाठवण्यापुर्वी स्वीयेतर नियोक्त्याने शासनाला / सक्षम प्राधिका-याला तीन महिन्यांची नोटीस दिली पाहिजे
आणि
(ई) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन महिन्यांची लेखी नोटीस शासनाला / सक्षम प्राधिका-याला दिल्यानंतर त्यांना मूळ विभागाकडे परत येण्याची मुभा राहील.
२. महाराष्ट्र नागरी सेवा (पदग्रहण अवधी, स्वीयेतर सेवा इ.) नियम, १९८१ मधील नियम ४० (परिशिष्ट- दोन) मधील तरतुदी विचारात घेऊन उच्च व तंत्रशिक्षण विभागाशी सल्लामसलत करून डॉ. मंजूषा कुलकर्णी यांच्या प्रतिनियुक्तीबद्दल अटी / शर्ती ठरवण्यात येतील.
# Page 2
शासन आदेश क्रमांक: बाहआ-२०१८/ प्र.क्र.९५/का-९
३. डॉ. मंजूषा कुलकर्णी, यांच्या इतर सर्व प्रशासकीय बाबी उच्च व तंत्रशिक्षण विभाग व या विभागामार्फत हाताळण्यात येतील. त्यानुसार प्रशासकीय अधिकारी, महाराष्ट्र राज्य बाल हक्क संरक्षण आयोग, मुंबई या रिक्त पदावर प्रतिनियुक्तीने नियुक्तीसाठी उच्च व तंत्रशिक्षण विभागाने डॉ. मंजूषा कुलकर्णी यांना कार्यमुक्त करण्याची कार्यवाही करावी.