# Page 1
बिगर आदिवासी क्षेत्रातील बाल ग्राम विकास केंद्र या योजनेसाठी सन २०१८-१९ या वित्तीय वर्षात अर्थसंकल्पीत केलेला निधी खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०१८ /प्र.क्र.७ / का.५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १६ मे, २०१८.
वाचा :- (१) वित्त विभाग, परिपत्रक क्रमांक -अर्थसं-२०१८/प्र.क्र.६९/अर्थ-३, दि.०२ एप्रिल, २०१८.
प्रस्तावना : कुपोषणाच्या समस्येवर मात करण्यासाठी आदिवासी क्षेत्रातील १६ जिल्हयांसाठी तसेच बिगर आदिवासी क्षेत्रातील अतितीव्र कुपोषित बालकांसाठी ग्राम बाल विकास केंद्र योजना सुरु करण्यात आलेली आहे. प्रस्तुत योजनेनुसार राज्यातील आदिवासी व बिगर आदिवासी ग्रामिण क्षेत्रात अंगणवाडी स्तरावर बालकांचे वजन आणि उंची यानुसार सॅम / मॅम व सर्वसाधारण असे वर्गीकरण करण्यात येवून सॅम बालकांना उपचारात्मक आहार देण्यास या विभागाच्या दि.११.८.२०१७ व दि.२६.९.२०१७ च्या शासन निर्णयान्वये मान्यता देण्यात आली.
याकरिता बिगर आदिवासी क्षेत्रातील बाल ग्राम विकास केंद्र स्थापन करण्याकरिता आवश्यक असलेला रु.२११९६४०००/- इतका निधी सन २०१८-१९ या वित्तीय वर्षात राज्याने अर्थसंकल्पित केलेला आहे.
सदर निधीपैकी ७०% इतका वितरण व खर्च करण्यास मान्यता देण्याची बाब शासनाच्या विचाराधिन होती. त्याअनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
बिगर आदिवासी क्षेत्रातील बाल ग्राम विकास केंद्र स्थापन करण्याकरिता (लेखाशिर्ष २२३६१९९२ )
राज्य शासनाने अर्थसंकल्पीत केलेली तरतूद रुपये २१ कोटी १९ लक्ष ६४ हजार या तरतूदीपैकी ७०% रु.१४ कोटी ८३ लक्ष ७४ हजार ८०० (रूपये चौदा कोटी त्र्यांशी लक्ष चौऱ्याहत्तर हजार आठशे फक्त) इतका निधी आयुक्त, एकात्मिक बाल विकास सेवा योजना यांना वितरीत व खर्च करण्यास परवानगी मान्यता देण्यात येत आहे.
-----------------------------------------------------------------------------------------------------------------------
| लेखाशिर्ष | सन २०१८-१९ च्या अर्थसंकल्पातील तरतूदिनुसार आयुक्त, एकात्मिक बाल विकास सेवा योजना यांना वितरीत करावयाचा निधी |
| २२३६-१९९२ राज्य १००% | १४८३७४०००/- (एकूण तरतूदीच्या ७०%) |
-----------------------------------------------------------------------------------------------------------------------
# Page 2
शासन निर्णय क्रमांक: एबावि-२०१८ / प्र.क्र.७/का.५