# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देणेबाबत.
महाराष्ट्र शासन
महिला व बाल विकास विभाग
शासन परिपत्रक क्र. जेजेए-२०१७ / प्र.क्र.५३/का-८
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ मे, २०१८
संदर्भ: १. महाराष्ट्र राज्य बाल न्याय (मुलांची काळजी व संरक्षण) नियम, २०१८ नियम क्र.२२ (१)ख २. समक्रमांकाचे शासन पत्र दि. ५.४.२०१८ व दि. २७.४.२०१८.
परिपत्रक
महाराष्ट्र राज्य बाल न्याय (मुलांची काळजी व संरक्षण) नियम, २०१८ दि १३.३.२०१८ च्या अधिसूचनेद्वारे अधिसूचित करण्यात आले आहेत. सदर नियमामध्ये बाल न्याय (मुलांची काळजी व संरक्षण) अधिनियम, २०००/ २००६ अन्वये नोंदणीकृत असलेल्या संस्थांच्या नोंदणी प्रमाणपत्राची मुदत नियम लागू झालेपासून एक वर्षे इतकी आहे. सदर तरतूद लक्षात घेता, बाल न्याय (मुलांची काळजी व संरक्षण) अधिनियम, २०१५ च्या नियमांतर्गत सर्व शासकीय आणि स्वयंसेवी संस्थांनी बालगृहांसाठी विहीत मुदत संपुष्टात येण्याच्या आत पुन्हा नोंदणी अर्ज करणेसाठी online सुविधा विकसित करणेबाबत आवश्यक सूचना संदर्भ क्र. २ च्या पत्रान्वये देण्यात आल्या आहेत.
त्यानुसार महिला व बाल विकास विभागाच्या संकेतस्थळावर दि. २०.५.२०१८ पर्यंत सर्व कार्यरत तसेच इच्छुक अशासकीय स्वयंसेवी संस्थांकडून online अर्ज करणेबाबत जाहिरात देण्यात आली आहे तसेच online प्रक्रिया सुरू करण्यात आली आहे.
नोंदणी प्रमाणपत्राच्या online प्रक्रियेच्या अनुषंगाने आता असे स्पष्ट करण्यात येते की, इच्छुक अशासकीय/स्वयंसेवी संस्थांकडून online पद्धतीने अर्ज करताना काही अत्यंत अपरिहार्य कारणामुळे अडचणी उद्भवत असल्यास संबंधित संस्था offline पद्धतीने विहीत नमुन्यात आवश्यक दस्ताऐवजांसह अर्ज सादर करू शकतील. मात्र सदर offline अर्ज हा संबंधित जिल्ह्याच्या जिल्हा महिला व बाल विकास अधिकारी यांनी सर्व आवश्यक बाबी परिपूर्ण आहेत याची खात्री करून त्यानुसार प्रमाणित करून आयुक्त, महिला व बाल विकास, महिला व बाल विकास आयुक्तालय, पुणे यांचेकडे सादर करावा.सदर offline अर्जाबाबत संदर्भ क्र. २ च्या पत्रान्वये देण्यात आलेल्या सूचनानुसार पुढील आवश्यक कार्यवाही करण्यात यावी.
# Page 2