# Page 1
महिला व बाल विकास विभागासाठी 'आभासी
वैयक्तिक ठेव लेखा (Virtual Personal Deposit
Account) ही व्यवस्था व कार्यपध्दती लागू
करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-बीजीटी-२०२४/प्र.क्र. २९ /का-४
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०९ सप्टेंबर,२०२४
वाचा :-
वित्त विभाग, शासन निर्णय क्रमांक- संकीर्ण २०२३/प्र.क्र.११०/२०२३/कोषा प्रशा-५ दिनांक: १४ फेब्रुवारी,२०२४
प्रस्तावना :-
प्रशासकीय विभागांना मंजूर विविध कल्याणकारी योजना आणि विकास कामांसाठी मंजूर
करण्यात आलेल्या अर्थसंकल्पीय तरतूदीच्या मर्यादेत संबंधित आहरण व संवितरण अधिकारी म.
को.नि. ४४ नमुन्यात सहायक अनुदानाची देयके कोषागार कार्यालय / उप कोषागार कार्यालय येथे
सादर करतात. या देयकांची तपासणी होऊन देयके परिपूर्ण असल्यास संबंधित आहरण व संवितरण
अधिकाऱ्यांना निधी उपलब्ध करुन दिला जातो. सदर निधी राज्याच्या एकत्रित निधीमधून आहरित
केल्यानंतर देखील त्याचा प्रत्यक्ष विनियोग होण्यासाठी काही कालावधी व्यतित होतो. त्याचप्रमाणे
निधीचा प्रत्यक्ष विनियोग करताना काही व्यवहारिक अडचणी उद्भवल्यास निधीच्या विनियोगासाठी
अतिरिक्त कालावधी देखील लागू शकतो. परिणामी तोपयंत सदर निधी आहरण व संवितरण अधिकारी
यांच्या वाणिज्यिक बँकांमधील चालू खात्यांमध्ये किंवा योजनेच्या बचत खात्यांमध्ये शिल्लक राहतो.
या वस्तुस्थितीच्या पार्श्वभूमीवर, आहरण व संवितरण अधिकाऱ्यांना म.को.नि. नमुना क्रमांक
४४ देयकांद्वारे राज्याच्या एकत्रित निधीतून २७-लहान बांधकामे, ३१-सहायक अनुदान (वेतनेतर), ३३-
अर्थसहाय्य, ३५- भांडवली मत्तेच्या निर्मितीकरिता अनुदान, ५०-इतर खर्च, ५३-मोठी बांधकामे, आणि
वित्त विभागाव्दारे वेळोवेळी घोषित करण्यात येतील अशा अन्य उद्देश शीर्ष (Object Head) अंतर्गत
आहरित केल्या जाणा-या सहायक अनुदानाच्या निधीचा विनियोग करण्यासाठी ' आभासी वैयक्तिक
ठेव लेखा [Virtual Personal Deposit Account (VPDA)] ”ही व्यवस्था व कार्यपध्दती लागू करण्यात
यावी अशा सूचना वित्त विभागाने दिल्या आहेत.
# Page 2
शासन निर्णय क्रमांकः बीजीटी-२०२४/प्र.क्र. २९ /का-४
या पार्श्वभूमीवर महिला व बाल विकास विभागातील आहरण व संवितरण अधिकाऱ्यांना
म.को.नि. नमुना क्रमांक ४४ द्वारे आहरित केल्या जाणा-या सहायक अनुदानाच्या निधीचा विनियोग
करण्यासाठी 'आभासी वैयक्तिक ठेव लेखा' [Virtual Personal Deposit Account (VPDA)] ही व्यवस्था व
कार्यपध्दती लागू करण्याची बाब शासनाच्या विचाराधीन होती. त्यास अनुसरुन शासनाने
खालीलप्रमाणे निर्णय घेतला आहे.
शासन निर्णय :-
१) महिला व बाल विकास विभाग म.को.नि. नमुना क्रमांक ४४ देयकांद्वारे राज्याच्या एकत्रित
निधीतून २७-लहान बांधकामे, ३१-सहायक अनुदान (वेतनेतर), ३३-अर्थसहाय्य, ३५- भांडवली मत्तेच्या
निर्मितीकरिता अनुदान, ५०-इतर खर्च, ५३-मोठी बांधकामे, आणि वित्त विभागाव्दारे वेळोवेळी घोषित
करण्यात येतील अशा अन्य उद्देश शीर्ष (Object Head) अंतर्गत आहरित केल्या जाणा-या सहायक
अनुदानाच्या निधीचा विनियोग करण्यासाठी 'आमासी वैयक्तिक ठेव लेखा [Virtual Personal Deposit
Account (VPDA)] ही व्यवस्था व कार्यपध्दती लागू करण्यास मान्यता देण्यात येत आहे.
२) या शासन निर्णयासोबतच्या परिशिष्ट्ट- अ मध्ये नमूद सर्व आहरण व संवितरण अधिकाऱ्यांसाठी
म. को.नि. नमुना क्रमांक ४४ देयकांद्वारे राज्याच्या एकत्रित निधीतून २७-लहान बांधकामे, ३१-सहायक
अनुदान (वेतनेतर), ३३-अर्थसहाय्य, ३५-भांडवली मत्तेच्या निर्मितीकरिता अनुदान, ५०-इतर खर्च, ५३-
मोठी बांधकामे, आणि वित्त विभागाव्दारे वेळोवेळी घोषित करण्यात येतील अशा अन्य उद्देश शीर्ष
(Object Head) अंतर्गत आहरित केल्या जाणा- या सहायक अनुदानाच्या निधीचा विनियोग करण्यासाठी
'आभासी वैयक्तिक ठेव लेखा प्रणाली (VPDAS)' या प्रणालीचा वापर करणे अनिवार्य राहील.
३) या शासन निर्णयासोबतच्या परिशिष्ट्ट-अ मध्ये नमूद आहरण व संवितरण अधिकारी यांना या
शासन निर्णयाव्दारे आभासी वैयक्तिक ठेव लेखा प्रशासक म्हणून घोषित करण्यात येत असून, त्यांना
यथास्थिती अधिदान व लेखा कार्यालय, मुंबई किंवा संबंधित जिल्हा कोषागार कार्यालय किंवा संबंधित
उप कोषागार कार्यालय येथे आभासी वैयक्तिक ठेव लेखा (VPDA) उघडण्यास मंजूरी देण्यात येत आहे.
या शासन निर्णयाच्या निर्गमन दिनांकापासून एक सप्ताहाच्या मुदतीत सदर आहरण व संवितरण
अधिकारी महालेखापाल, (ले. व अ.) कार्यालयाकडून 'वैयक्तिक ठेव लेखा प्रशासक' म्हणून प्रत्यक्ष
कामकाज करण्यासाठीचे प्राधिकारपत्र मिळविण्यासाठी महालेखापाल, (ले. व अ.) कार्यालयास प्रस्ताव
सादर करतील आणि महालेखापाल, (ले. व अ.) कार्यालयाबरोबर योग्य समन्वय ठेवून असे
प्राधिकारपत्र सत्वर प्राप्त करुन घेतील. महालेखापाल, (ले. व अ.) यांचेकडून प्राधिकारपत्र निर्गमित
झाल्यानंतर संचालनालय, लेखा व कोषागारे, महाराष्ट्र राज्य, मुंबई यांचेकडून 'आभासी ठेव लेखा
प्रशासक संकेतांक देण्यात येईल. सदर कार्यवाही प्राधान्याने पूर्ण करवून घेण्यासाठी संबंधित आहरण व
संवितरण अधिकारी आणि त्यांचे कार्यालय प्रमुख व्यक्तिशः जबाबदार असतील.
पृष्ट्ठ ७ पैकी २
# Page 3
शासन निर्णय क्रमांकः बीजीटी-२०२४/प्र.क्र. २९ /का-४
राज्याच्या एकत्रित निधीमधून आभासी वैयक्तिक ठेव लेख्यामध्ये निधीचे हस्तांतरण :-
४) आहरण व संवितरण अधिकाऱ्याकडून अधिदान व लेखा कार्यालय, मुंबई / जिल्हा कोषागार
कार्यालय / उप कोषागार कार्यालय येथे २७-लहान बांधकामे, ३१-सहायक अनुदान (वेतनेतर), ३३-
अर्थसहाय्य, ३५-भांडवली मत्तेच्या निर्मितीकरिता अनुदान, ५०- इतर खर्च, ५३-मोठी बांधकामे, आणि
वित्त विभागाद्वारे वेळोवेळी घोषित करण्यात येतील अशा अन्य उद्देश शीर्ष (Object Head) अंतर्गत सादर
होणाऱ्या म. को.नि. नमुना क्रमांक ४४ देयकांच्या बाबतीत, ज्या देयकांचे आदाते अगोदरच निश्चीत
झालेले आहेत (म्हणजेच देयकांद्वारे रक्कम अधिदान व लेखा कार्यालय, मुंबई/ जिल्हा कोषागार
कार्यालय / उप कोषागार कार्यालय यांचेकडून थेट संबंधित आदात्यांना संवितरीत करण्याचे प्रस्तावित
असेल) अशी सर्व देयके, अन्यथा परिपूर्ण असल्यास, अधिदान व लेखा कार्यालय, मुंबई / जिल्हा
कोषागार कार्यालय / उप कोषागार कार्यालय यांचेकडून पारित केली जातील आणि प्रचलित अधिकृत
ई-प्रदान प्रणालीद्वारे थेट आदात्यांना प्रदाने करण्यात येतील. अशा देयकांसाठी आभासी वैयक्तिक ठेव
लेखा व्यवस्था आणि कार्यपध्दती वापरण्यात येणार नाही.
५) तथापि, ज्या प्रकरणी प्रचलीत कार्यपध्दतीप्रमाणे २७-लहान बांधकामे, ३१-सहायक अनुदान
(वेतनेतर), ३३-अर्थसहाय्य, ३५-भांडवली मत्तेच्या निर्मितीकरिता अनुदान, ५०- इतर खर्च, ५३-मोठी
बांधकामे, आणि वित्त विभागाद्वारे वेळोवेळी घोषित करण्यात येतील अशा अन्य उद्देश शीर्ष (Object
Head) अंतर्गत म.को.नि. नमुना क्रमांक ४४ या नमुन्यातील देयकांद्वारे राज्याच्या एकत्रित निधीमधून
रकमा आहरित करुन प्रथम आहरण व संवितरण अधिकाऱ्यांच्या बँक खात्यांमध्ये किंवा यथास्थिती
कार्यान्वयन यंत्रणेच्या बँक खात्यांमध्ये जमा केल्या जातात व नंतर आदात्यांची निश्चिती करुन त्यांचे
प्रदान केले जाते, अशा प्रकरणीच फक्त आभासी वैयक्तिक ठेव लेखा कार्यपध्दती वापरण्यात येईल.
यासाठी संबंधित आहरण व संवितरण अधिकाऱ्यांनी सहायक अनुदानाची रक्कम राज्याच्या एकत्रित
निधीमधून आहरित करुन संबंधित आभासी वैयक्तिक ठेव लेखा प्रशासकांच्या आभासी वैयक्तिक ठेव
लेख्यांमध्ये हस्तांतरीत करण्यासाठी म. को.नि. नमुना क्रमांक ४४ या नमुन्यातील 'निरंक देयक'
अधिदान व लेखा कार्यालय, मुंबई/ जिल्हा कोषागार कार्यालय / उप कोषागार कार्यालय येथे सादर
करणे बंधनकारक राहिल.
६) “आभासी वैयक्तीक ठेव लेखा” प्रशासन प्रणाली फक्त राज्य योजनांसाठी लागु असेल. केंद्र
पुरस्कृत/केंद्र सहाय्यित योजनांना सदर प्रणाली लागू असणार नाही. तसेच “आभासी वैयक्तीक ठेव
लेखा प्रशासक” महिला व बाल विकास विभागाकडून मान्य करण्यात आलेल्या तरतुदीच्या मर्यादेत
खर्च करतील.
पृष्ट्ठ ७ पैकी ३
# Page 4
शासन निर्णय क्रमांकः बीजीटी-२०२४/प्र.क्र. २९ /का-४
पदनिदेशित प्रशासकांद्वारे आभासी वैयक्तिक ठेव लेख्यामधून निधीचे संवितरण :-
७) संबंधित प्रशासकांनी त्यांच्या आभासी वैयक्तिक ठेव लेख्यामध्ये जमा झालेल्या रक्कमेमधून
अनुज्ञेयतेनुसार संबंधित आदात्यांना देय असलेली रक्कम प्रचलित अधिकृत ई-प्रदान प्रणालीद्वारेच
प्रदान करावयाची आहे. त्यासाठी संबंधित आदात्यांची नोंद (Payee Registration) आभासी वैयक्तिक
ठेव लेखा प्रणालीमध्ये करणे आवश्यक आहे. आदाता म्हणून व्यक्ती अथवा संस्थेची आभासी वैयक्तिक
ठेव लेखा प्रणालीमध्ये नोंद करतांना, आभासी वैयक्तिक ठेव लेखा प्रशासकांनी आदात्याच्या बँक
खात्याचा तपशील अचूक व योग्य असल्याची खात्री करुनच आभासी वैयक्तिक ठेव लेखा प्रणालीमध्ये
नोंदविणे. आवश्यक राहील.
८) आभासी वैयक्तिक ठेव लेखा प्रणालीमध्ये आदात्यांच्या बँक खात्यांचा तपशिल नोंदविण्यापुर्वी
बँक खाते चालु आहे, बँक खाते वापरावर मर्यादा नाही, याची खात्री प्रशासकांकडून करण्यात येईल.
प्रणालीवर नोंद अंतिम करण्यापूर्वी पुनःश्च आदात्याचे नाव, IFSC आणि बँक खाते क्रमांक यांच्या
अचूकतेबाबतची खात्री प्रशासकांकडून करण्यात येईल. आभासी वैयक्तिक ठेव लेखा प्रणालीमध्ये
प्रदानाची संपुर्ण कार्यवाही आभासी वैयक्तिक ठेव लेखा प्रशासक यांच्या व्दारे होणार असल्याने,
आदात्याचा बँक खाते तपशील अचूक नोंदविण्याची संपूर्ण जबाबदारी ही प्रशासक आणि त्यांच्या
अधिनस्त संबंधित कर्मचाऱ्याची असेल.
९) प्रदान करतांना, ज्या लेखाशिर्षामधून रक्कम अदा करावयाची आहे, त्या लेखाशिर्षाची अचूक
निवड प्रशासक आभासी वैयक्तिक ठेव लेखा प्रणालीमध्ये करतील. तसेच प्रत्यक्ष आदात्याची निवड ही
'आभासी वैयक्तिक ठेव लेखा प्रणाली' मध्ये पूर्वी नोंदणी केलेल्या आदात्यांच्या सूचीमधून करण्यात
येईल. अशी निवड करतांना ज्या आदात्यास प्रत्यक्ष प्रदान करावयाचे आहे, त्या आदात्याचे संपूर्ण नाव,
प्रणालीमध्ये निवडलेल्या आदात्याच्या नावाप्रमाणेच असल्याची समुचित खात्री करण्याची खबरदारी
प्रशासक घेतील. समान नाव असणारे एका पेक्षा अधिक आदाते आढळून आल्यास, PAN क्रमांक वा
इतर तत्सम माहितीच्या आधारे आदाता अचूक व योग्य असल्याची खात्री करण्यात येईल. या नंतर
आदात्यांना करावयाच्या प्रदानाची रक्कम आणि त्याच सोबत आवश्यक असल्यास कपातीच्या
रक्कमांची नोंद करण्यात येईल. यानंतर नोंदविलेली संपुर्ण माहिती अचुक असल्याची खात्री करुन
प्रदान आभासी वैयक्तिक ठेव लेखा प्रणालीमध्ये प्राधीकृत करण्यात येईल. कोणत्याही परिस्थितीत
योग्य आदात्यासाच प्रदान केले जाईल, कोणासही दुबार प्रदान होणार नाही, हे सुनिश्चित करण्याची
खबरदारी प्रशासक व्यक्तिशः घेतील.
१०) त्याचप्रमाणे आभासी वैयक्तिक ठेव लेख्यातून वस्तू व सेवा पुरवठ्याच्या अनुषंगाने आदात्यास
प्रदान होत असल्यास, आयकर वस्तू व सेवा कर, इत्यादी कपातीच्या रक्कमा तसेच अन्य प्रकरणी
काही वैधानिक प्रदाने करावयाची असल्यास त्यासाठीच्या रक्कमा, प्रचलित कार्यपध्दतीस अनुसरुन
पृष्ट्ठ ७ पैकी ४
# Page 5
शासन निर्णय क्रमांकः बीजीटी-२०२४/प्र.क्र. २९ /का-४
आभासी वैयक्तिक ठेव लेख्यातून प्रशासकांच्या आहरण व संवितरण विषयक बँक खात्यात घेऊन
संबंधित प्राधिकरणाकडे विहित मुदतीत हस्तांरित करता येतील.
आभासी वैयक्तिक ठेव लेख्यातील रक्कमांचा विनियोग करण्यासाठीची अनुज्ञेय कालमर्यादाः
११) मुंबई वित्तीय नियम, १९५९ मधील नियम १४९ आणि त्या खालील परिशिष्ट्ट-२२ अन्वये विहित
करण्यात आलेल्या तरतूदींस अनुसरून, सहायक अनुदानाचे उपयोजन करून त्या पुष्ट्ट्यर्थ उपयोगिता
प्रमाणपत्रे सादर करण्यासाठी एक वर्षाची कालमर्यादा अनुज्ञेय करण्यात आलेली आहे. सदर तरतुदीस
अनुसरून शासकीय कार्यालयांच्या स्तरावरील आभासी वैयक्तिक ठेव लेख्यांच्या संदर्भात राज्याच्या
एकत्रित निधीतून रक्कम आहरित केल्याच्या दिनांकापासून एक वर्षाच्या मुदतीत अशी रक्कम खर्च
करणे संबंधित आभासी वैयक्तिक ठेव लेखा प्रशासकांसाठी अनिवार्य राहील.
आभासी वैयक्तिक ठेव लेख्यातील अखर्चित रक्कमांचा शासन खाती भरणा:
१२) आभासी वैयक्तिक ठेव लेख्यातील सहायक अनुदानाची रक्कम विहित मुदतीत खर्च न
केल्यास, त्यानंतर आभासी ठेव लेखा प्रशासकांना अशी रक्कम खर्च करता येणार नाही. अशा अखर्चित
रक्कमा तत्परतेने राज्याच्या एकत्रित निधीमध्ये तात्काळ भरणा करणे अनिवार्य राहील.
आभासी वैयक्तिक ठेव लेखा कार्यपद्धती मध्ये नियंत्रक अधिकारी यांची भूमिका :
१३) आभासी वैयक्तिक ठेव लेख्यामध्ये रक्कम जमा करण्यासाठी अर्थसंकल्प अंदाज, वितरण आणि
संनियंत्रण प्रणालीद्वारे अनुदानाचे वितरण करणारे नियंत्रक अधिकारी हेच त्या आभासी वैयक्तिक ठेव
लेखा प्रशासकाच्या सहायक अनुदान संवितरणाच्या / विनियोगाच्या सर्वकष कामगिरीचे नियंत्रण
करण्यासाठी जबाबदार असतील.
१४) ज्या प्रयोजनासाठी सहायक अनुदान मंजूर करण्यात आले आहे, त्याच प्रयोजनासाठी सदर
अनुदानाचा विनियोग प्रशासकांकडून विहित मुदतीत केला जात आहे, यावर देखील नियंत्रक
अधिकारी नियंत्रण ठेवतील. त्याचप्रमाणे सदर सहायक अनुदानाचा विनियोग करताना प्रशासकांकडून
आणि संबंधित यंत्रणेकडून प्रचलित कार्यपद्धतीचा काटेकोर अवलंब केला जात आहे, वित्तीय शिस्तीचे
पालन केले जात आहे, विहित प्रक्रियांचे अनुपालन केले जात आहे. यावर देखील नियंत्रक अधिकारी
लक्ष ठेवतील आभासी वैयक्तिक ठेव लेखा कार्यपध्दतीचा अवलंब करताना तसेच या कार्यपध्दतीने
निधी आहरीत तसेच खर्च करताना राज्य शासनाची कार्य नियमावली, वित्तीय नियमावली,
अर्थसंकल्पीय नियम पुस्तिकेतील तरतूदी व सर्व अटी/ शतींचे तसेच वित्त विभागाच्या संदर्भाधिन
शा.नि.क्र.संकीर्ण २०२३/प्र.क्र.११०/२०२३/कोषा प्रशा-५ दि.१४ फेब्रुवारी,२०२४ निर्णयात नमुद
अटी/शर्ती यांचे पालन करण्याची जबाबदारी आभासी वैयक्तीक ठेव लेखा प्रशासक यांची असेल.
पृष्ट्ठ ७ पैकी ५
# Page 6
शासन निर्णय क्रमांकः बीजीटी-२०२४/प्र.क्र. २९ /का-४
प्रस्तुत शासन निर्णय महालेखापाल-१ (ले. व अ.), महाराष्ट्र, मुंबई यांनी त्यांच्या अनौपचारिक संदर्भ
क्रमांक TM/Ch.२/UOR no.१०६ महिला व बाल विकास विभाग/२०२४-२५/८१४ Date: ०५.०९.२०२४
अन्वये दिलेल्या मान्यतेस अनुसरुन आणि वित्त विभागातील कोषा प्रशा-५ कार्यासन यांनी त्यांच्या
अनौपचारिक संदर्भ क्र. अनौसंक्र.१९५/२०२४/को.प्र.५ दि.३०.०७.२०२४ अन्वये तसेच वित्त विभागातील
व्यय-६ कार्यासन यांनी त्यांच्या अनौपचारिक संदर्भ क्र. २०८/व्यय- ६ दि.०७.०८.२०२४ अन्वये दिलेल्या
मान्यतेस अनुसरुन त्यांच्या सहमतीने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16