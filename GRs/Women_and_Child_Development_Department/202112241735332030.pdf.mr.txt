# Page 1
श्रीमती रुपाली निलेश चाकणकर, अध्यक्षा, महाराष्ट्र राज्य महिला आयोग, बांद्रा, मुंबई यांना “राज्यमंत्री” पदाचा दर्जा देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-रामआ-२०२१/प्र.क्र.७२/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- २४ डिसेंबर, २०२१.
संदर्भ : १. महिला व बाल विकास विभाग, शासन अधिसूचना क्र. रामआ-२०२०/प्र.क्र.१८/का-१०, दि.२० ऑक्टोबर, २०२१.
२. वित्त विभाग, शासन निर्णय क्र.शासाउ-१०.१०/प्र.क्र.९६/१०/सा.उ., दि.१३ मार्च, २०१२.
प्रस्तावना : श्रीमती रुपाली निलेश चाकणकर यांची नियुक्ती महाराष्ट्र राज्य महिला आयोगाच्या अध्यक्षपदी महाराष्ट्र राज्य महिला आयोग अधिनियम, १९९३ (१९९३ चा महा. १५) च्या कलम ३ मधील उप-कलम (१) आणि उप-कलम २ मधील खंड (अ) आणि कलम ४ मधील पोट-कलम (१) अन्वये प्रदान करण्यात आलेल्या अधिकाराचा वापर करुन संदर्भाधीन क्र. १ येथील दि. २० ऑक्टोबर, २०२१ रोजीच्या अधिसूचनेव्दारे तीन वर्षाच्या कालावधीसाठी करण्यात आली आहे. श्रीमती रुपाली निलेश चाकणकर, अध्यक्षा, महाराष्ट्र राज्य महिला आयोग, बांद्रा, मुंबई यांना त्यांच्या नियुक्तीच्या कालावधीत “राज्यमंत्री” पदाचा दर्जा देण्याची बाब शासनाच्या विचाराधीन होती.
शासन निर्णय : श्रीमती रुपाली निलेश चाकणकर, अध्यक्षा, महाराष्ट्र राज्य महिला आयोग, बांद्रा, मुंबई यांना त्यांच्या नियुक्तीच्या कालावधीत “राज्यमंत्री” पदाचा दर्जा सदर शासन निर्णयान्वये देण्यात येत आहे.
२. सदर नियुक्तीच्या कालावधीत त्यांना "राज्यमंत्री पदाच्या अनुषंगिक सेवा संदर्भाधीन क्र. २ येथील दि.१३ मार्च, २०१२ रोजीच्या शासन निर्णयातील तरतुदीनुसार ( वाहनावर लाल दिवा लावणे वगळून) अनुज्ञेय राहतील.
# Page 2