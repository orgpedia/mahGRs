# Page 1
एकात्मिक बाल विकास सेवा योजने अंतर्गत अंगणवाडी केंद्रांना आदर्श अंगणवाडी केंद्रात रुपांतर करणेसाठी निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: एबावि-२०२१/प्र.क्र.१६९/का.६
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०४ फ़ेब्रुवारी, २०२२
संदर्भ:-१) महिला व बाल विकास विभाग शासन निर्णय क्रमांक एबावि-२०१६/प्र.क्र.९७ (भाग-२)/का.०६, दिनांक ५.५.२०२१ २)) महिला व बाल विकास विभाग शासन निर्णय क्रमांक एबावि-२०२१/प्र.क्र.१६९/का.०६, दिनांक १६.११.२०२१
प्रस्तावना :
महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली आदर्श
अंगणवाडी केंद्रांना आदर्श अंगणवाडी केंद्रांमध्ये रुपांतर करण्यासाठी “स्मार्ट अंगणवाडी किट” उपलब्ध करून
देण्यात येते. त्यानुसार प्रस्तुत प्रयोजनाकरिता सन २०२१-२२ या आर्थिक वर्षात संदर्भाधीन दिनांक ५.५.२०२१
च्या शासन निर्णयाच्या अनुषंगाने पुरवठा झालेल्या स्मार्ट अंगणवाडी किटची देयके अदा करण्यासाठी निधी
वितरीत करण्याची बाब शासनाच्या विचाराधीन होती.
शासन निर्णय : महिला व बाल विकास विभागांतर्गत एकात्मिक बाल विकास सेवा योजना कार्यक्रमाखाली “आदर्श
अंगणवाडी योजना” या राज्य योजनेअंतर्गत संदर्भाधीन दिनांक ५.५.२०२१ रोजीच्या शासन निर्णयाच्या
अनुषंगाने सन २०२१-२२ या आर्थिक वर्षात पुरवठा झालेल्या “स्मार्ट अंगणवाडी किट” ची देयके अदा
करण्यासाठी खालील विवरणपत्रातील रकाना क्रमांक २ मधील लेखाशीर्ष / उद्दिष्टांकरिता रकाना क्रमांक ५
मध्ये दर्शविल्याप्रमाणे एकूण रुपये ७.८११ कोटी (अक्षरी रुपये सात कोटी एक्याऐंशी लाख अकरा हजार फक्त)
इतका निधी या शासन निर्णयाद्वारे वितरित करण्यास व खर्च करण्यास मान्यता देण्यात येत आहे.
(रुपये कोटीत)
---------------------------------------------------------------------------------------------------------------------------------------------------------------------------------------------------------------------
| अं. क्र. | लेखाशिर्ष | अर्थसंकल्पीत निधी | यापूर्वी वितरीत केलेला निधी | वितरीत करावयाचा निधी |
| १ | २ | ३ | ४ | ५ |
| १. | २२३६- पोषण आहार ०२- पोषक अन्न व पेये यांचे वितरण १०१- विशेष पोषण आहार कार्यक्रम (१३) आदर्श अंगणवाडी प्रकल्प, (१३)(०१) आदर्श अंगणवाडी योजना (कार्यक्रम) (२२३६ २१२८) ३१- सहायक अनुदाने(वेतनेतर) | ७८.११ | ३९.०५५ | ७.८११ |
---------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एबावि-२०२१/प्र.क्र.१६९/का.६
२. आयुक्त, एकात्मिक बाल विकास सेवा योजना, नवी मुंबई यांनी वित्त विभागाच्या दिनांक १४.१०.२०२१
च्या शासन निर्णयामध्ये नमूद केलेल्या तपासणी सूचीतील बाबींची तसेच यासंदर्भात नियोजन विभाग व वित्त
विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर
पालन करावे.
३. सदर शासन निर्णय वित्त विभागाने अनौपचारिक संदर्भ क्रमांक ३३ / व्यय - ६, दिनांक ०३.०२.२०२२
अन्वये दिलेल्या सहमतीनुसार निर्गमित करण्यात येत आहे.