# Page 1
एकात्मिक बाल विकास सेवा योजने अंतर्गत
राज्यातील अंगणवाडी सेविका व मदतनीस यांना प्रधानमंत्री जीवन ज्योती विमा योजना (PMJJBY) व
प्रधानमंत्री सुरक्षा विमा योजना (PMSBY) लागू
करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२३/प्र.क्र.३६४/का.६ (e-७०४०१२)
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : -८ ऑक्टोबर, २०२४
संदर्भ :- १) केंद्र शासनाचे आदेश क्र. CD-II-१४/२/२०२३-CD-II (e-१०५६७४), दि. ०१.०८.२०२३.
२) केंद्र शासनाचे पत्र क्र. ११/३/२०२३-CD-I, दि.२७.०९.२०२३.
३) मुख्य सचिव यांचे अध्यक्षतेखालील उच्चस्तरीय समितीच्या दिनांक ०६.०९.२०२४ रोजीच्या
बैठकीचे इतिवृत्त.
प्रस्तावना:-
केंद्र शासनाने संदर्भाधीन क्र. १ येथील दिनांक ०१.०८.२०२३ रोजीच्या आदेशान्वये एकात्मिक बाल
विकास सेवा योजने अंतर्गत वय वषे १८ ते ५० वयोगटातील अंगणवाडी कर्मचा-यांकरिता कोणत्याही
कारणाने मृत्यू झाल्यास प्रधानमंत्री जीवन ज्योती विमा योजना (PMJJBY) तर वय वषे १८ ते ५९
वयोगटातील अंगणवाडी कर्मचा-यांना अपघाती मृत्यू अथवा कायमचे अपंगत्व आल्यास प्रधानमंत्री सुरक्षा
विमा योजना (PMSBY) लागू करण्याबाबत सूचित केले आहे. त्यानुसार महिला व बाल विकास मंत्रालय,
भारत सरकार यांनी संदर्भाधीन क्रमांक २ येथील पत्रान्वये दिलेल्या निदेशास अनुसरून राज्यातील
अंगणवाडी कर्मचा-यांकरिता सदर योजना लागू करण्याची बाब शासनाच्या विचाराधीन होती.
शासन निर्णय :- एकात्मिक बाल विकास सेवा योजने अंतर्गत राज्यातील वय वषे १८ ते ५० या वयोगटातील कर्मचा-
याचा कोणत्याही कारणाने मृत्यू झाल्यास त्यांचेकरिता प्रधानमंत्री जीवन ज्योती विमा योजना (PMJJBY) व
वय वषे १८ ते ५९ या वयोगटातील अंगणवाडी कर्मचा-याचा अपघाती मृत्यू अथवा कायमचे अपंगत्व आल्यास
त्यांचेकरिता प्रधानमंत्री सुरक्षा विमा योजना (PMSBY) या दोन्ही योजना लागू करण्यास शासन मान्यता
देण्यात येत आहे.
२. त्यानुषंगाने प्रधानमंत्री जीवन ज्योती विमा योजने (PMJJBY) करिता प्रति लाभार्थी प्रति वर्ष रु.
४३६/- प्रमाणे तर प्रधानमंत्री सुरक्षा विमा योजनेकरिता (PMSBY) प्रति लाभार्थी प्रति वर्ष रु. २०/- याप्रमाणे
वार्षिक प्रिमियमची रक्कम अंगणवाडी कर्मचा-यांच्या खात्यामध्ये जमा करण्यास मान्यता देण्यात येत आहे.
त्याकरिता केंद्र हिस्सा (६० टक्के) व त्यास समरुप राज्य हिस्सा (४० टक्के) याप्रमाणे येणाऱ्या खर्चास मान्यता
देण्यात येत आहे.
# Page 2
शासन निर्णय क्रमांकः एबावि-२०२३/प्र.क्र.३६४/का.६ (e-७०४०१२)
३. त्यानुषंगाने अंगणवाडी कर्मचारी यांनी सदर योजनेमध्ये सहभागी होणे, प्रिमियमची रक्कम भरणे
इत्यादी बाबींच्या अनुषंगाने आयुक्त, एकात्मिक बाल विकास सेवा योजना, नवी मुंबई यांनी केंद्र शासनाने
दिलेल्या मार्गदर्शक सूचना विचारात घेऊन पुढील आवश्यक ती कार्यवाही करावी.
४. प्रस्तुत योजनांकरिता लेखाशीर्ष कार्यान्वित करुन विहित पद्धतीनुसार तरतूद अर्थसंकल्पित
करण्यात येईल. त्यानुषंगाने आयुक्त, एकात्मिक बाल विकास सेवा योजना, नवी मुंबई यांनी प्रस्तुत प्रकरणी
येणारा खर्च उपलब्ध करुन देण्यात येणाऱ्या तरतूदीमधून भागवावा.
५. आयुक्त, एकात्मिक बाल विकास सेवा योजना, नवी मुंबई यांनी उपरोक्त कार्यपध्दतीच्या अनुषंगाने
सविस्तर सूचना सर्व क्षेत्रीय यंत्रणांना त्यांचे स्तरावरून निर्गमित कराव्यात.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध