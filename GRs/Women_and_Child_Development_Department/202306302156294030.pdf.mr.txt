# Page 1
श्री. सागर वसंत वाघ, बाल विकास प्रकल्प अधिकारी (ग्रामीण), गट-ब यांच्या बदलीबाबत.
महाराष्ट्र शासन
महिला व बाल विकास विभाग
शासन आदेश क्रमांक: मबाआ-२०२१/प्र.क्र.५८/का-७अ.
नवीन प्रशासन भवन, तिसरा मजला, मंत्रालय, मुंबई - ४०००३२.
दिनांक :-३० जून, २०२३.
संदर्भ:- शासन आदेश क्र.मबाआ२०२१/प्र.क्र.३४/का-७ अ, दि.९.८.२०२१ .
शासन आदेश
श्री.सागर वसंत वाघ, बाल विकास प्रकल्प अधिकारी (ग्रा), हरसूल, जि. नाशिक यांची संदर्भाधीन दि.९.८.२०२१ च्या शासन आदेशान्वये बाल विकास प्रकल्प अधिकारी (ग्रा), अक्कलकुवा, जि. नंदुरबार या पदावर पदस्थापना करण्यात आली होती. तथापि, श्री. वाघ यांनी बदलीच्या पदावर रुजू न होता मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र.६८६/२०२१ दाखल केला होता. सदर मूळ अर्जावर मा.न्यायाधिकरणाने दि.६.१.२०२२ रोजी दिलेल्या आदेशानुसार श्री. वाघ यांचे बदली प्रकरण सन २३-२४ या वर्षातील सर्वसाधारण बदल्यांच्या वेळी विचारात घेण्यात आले. त्यानुसार श्री. वाघ यांच्या बदली आदेशामध्ये अंशत: बदल करुन श्री. वाघ यांना त्यांच्या नावासमोर स्तंभ क्र.३ येथे दर्शविलेल्या ठिकाणी पदस्थापना देण्यात येत आहे.
--------------------------------------------------------------------------------------------------------------------------------------------------
| अ.क्र | अधिकाऱ्याचे नांव, सध्या दर्शविण्यात आलेले पद व कार्यालय | सुधारीत पद व कार्यालय | शेरा |
| (9) | (२) | (३) | (४) |
| १ | श्री.सागर वसंत वाघ, बाल विकास प्रकल्प अधिकारी (ग्रा), अक्कलकुवा, जि.नंदुरबार | बाल विकास प्रकल्प अधिकारी (ग्रा), तळोदा, जि. नंदुरबार | रिक्त पदावर |
--------------------------------------------------------------------------------------------------------------------------------------------------
२. सदर आदेश तात्काळ अंमलात येतील. आयुक्त, महिला व बाल विकास आयुक्तालय, पुणे यांनी उपरोक्त अधिकाऱ्याला तात्काळ कार्यमुक्त करण्याबाबत आवश्यक ती कार्यवाही करुन त्यांना त्यांच्या बदलीच्या ठिकाणी हजर होण्याच्या सूचना द्याव्यात. तसेच, पदस्थापनेच्या आदेशासोबत त्यांचे गोपनीय अहवाल, सेवापुस्तक, तसेच अंतिम वेतन प्रमाणपत्र बदली करण्यात आलेल्या नवीन कार्यालयाकडे तात्काळ
# Page 2
शासन आदेश क्रमांकः मबाआ-२०२१/प्र.क्र.५८/का-७अ पाठविण्यात यावे व त्याबाबतचा अनुपालन अहवाल शासनास desk7a.wcd-mh@mah.gov.in या ई-मेलवर तात्काळ सादर करावा.
३. उपरोक्त अधिकारी यांना पूर्वपरवानगीशिवाय कोणत्याही प्रकारची रजा मंजूर करु नये वा महाराष्ट्र नागरी सेवा (रजा) नियम १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत.
४. महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, बदली झालेल्या अधिकाऱ्याने बदलीच्या ठिकाणी रुजू होण्याची दक्षता घ्यावी, अन्यथा या पदग्रहण अवधीत बदलीच्या ठिकाणी रुजू न झाल्यास, त्यांचा अनुपस्थितीचा कालावधी हा अकार्यदिन म्हणून गणला जाईल.