# Page 1
एकात्मिक बाल विकास सेवा योजना (आहार खर्च) हया केंद्र पुरस्कृत योजनेसाठी सन २०१९-२० च्या अर्थसंकल्प तरतूदीपैकी केंद्र हिस्सा रु.२४.८८ कोटी व राज्य हिस्सा रु.२४.८८ कोटी याप्रमाणे एकत्रितरित्या रु.४९.७६ कोटी इतका निधी निधी वितरीत व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०१९/प्र.क्र.४६/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ नोव्हेंबर, २०१९
वाचा :- (१) वित्त विभाग, परिपत्रक क्र. अर्थसं-२०१९/प्रक्र.४४/अर्थ -३, दिनांक १ एप्रिल, २०१९.
(२) वित्त विभाग, परिपत्रक क्र.अर्थसं-२०१९/प्रक्र.९२/अर्थ-३, दिनांक ०८ जुलै,२०१९.
(३) महिला व बाल विकास विभाग, शासन निर्णय सम क्र. दि.१०.४.२०१९, दि.१७.७.२०१९ व दिनांक २२.१०.२०१९ प्रस्तावना : महिला व बाल विकास विभागामार्फत एकात्मिक बाल विकास सेवा योजना (आहार खर्च) केंद्र हिस्सा ५०% लेखाशीर्ष २२३६-१९२७ व राज्य हिस्सा ५०% ( लेखाशिर्ष २२३६१९३६) ही केंद्रपुरस्कृत योजना आयुक्त, एकात्मिक बाल विकास सेवा योजना, नवी मुंबई या कार्यालयाकडून राबविण्यात येत आहे. या योजनेकरीता निधीसाठी केंद्र व राज्य हिस्स्याचे प्रमाण ५० : ५० असे ठरविण्यात आले आहे.
२. केंद्र शासनाने पूरक पोषण आहार योजनेसाठी सन २०१९-२० या आर्थिक वर्षाकरीता केंद्र हिस्सा ५०% (लेखाशिर्ष २२३६१९२७) रु.६०५.६०७२ कोटी व समरुप राज्य हिस्सा ५०% (लेखाशिर्ष २२३६१९३६) रु.६०५.६०७२ कोटी याप्रमाणे एकंदर रु.१२११.२१४४ कोटी इतका APIP मंजूर झाला आहे.
तसेच, या योजनेकरीता राज्याच्या सन २०१९-२० च्या अर्थसंकल्पात एकात्मिक बाल विकास सेवा योजना (आहार खर्च ) याअंतर्गत केंद्र हिस्सा मागणी क्रमांक एक्स-१, (०८) (०३) एकात्मिक बाल विकास सेवा (आहार खर्च) केंद्र हिस्सा ५०% ( कार्यक्रम ) १९, आहार खर्च (२२३६१९२७) याखाली रु.५४८.७६ व समरुप राज्य हिस्सा मागणी क्रमांक एक्स-१, (०८) (०४) एकात्मिक बाल विकास सेवा (आहार खर्च) राज्य हिस्सा ५०% (कार्यक्रम), १९, आहार खर्च (२२३६१९३६) याखाली रु.५४८.७६ याप्रमाणे एकूण रु. रु.१०९७.५२ कोटी इतका निधी अर्थसंकल्पीत करण्यात आला आहे.
या योजनेकरीता सन २०१९-२० या आर्थिक वर्षात राज्याच्या अर्थसंकल्पात केलेल्या तरतूदीपैकी उपरोक्त वाचा क्र. (३) नुसार एकूण रु. ७१८.१२ कोटी इतका निधी आयुक्त, एकात्मिक बाल विकास सेवा योजना, नवी मुंबई यांना योजनेवरील खर्चाकरीता वितरीत व खर्च करण्यास मान्यता देण्यात आली आहे.
# Page 2
शासन निर्णय क्रमांकः एबावि-२०१९/प्र.क्र.४६/का-५
सद्य:स्थितीत वित्त विभागाने दिलेल्या मान्यतेनुसार या योजनेच्या सन २०१९-२० या आर्थिक वर्षातील अर्थसंकल्पीत तरतूदीपैकी केंद्र हिस्सा ५०% याखाली रु.२४.८८ कोटी व राज्य हिस्सा ५०% याखाली रु.२४.८८ कोटी असा एकूण रु. ४९.७६ इतका निधी वितरीत करण्याची बाब शासनाच्या विचाराधीन होती. त्यानुषंगाने पुढीलप्रमाणे शासन निर्णय निर्गमीत करण्यात येत आहे.
शासन निर्णय :
केंद्र पुरस्कृत एकात्मिक बाल विकास सेवा योजनेंतर्गत पुरक पोषण आहार या योजनेवरील सन २०१९ - २० या आर्थिक वर्षातील खर्चाकरीता राज्याच्या अर्थसंकल्पात उपलब्ध करुन दिलेल्या तरतूदीपैकी केंद्र हिस्सा (५०%) याखाली रु.२४.८८ कोटी व राज्य हिस्सा (५०%) याखाली रु.२४.८८ कोटी याप्रमाणे एकूण रु.४९.७६ कोटी इतका निधी आयुक्त, एकात्मिक बाल विकास सेवा योजना, नवी मुंबई यांना वितरीत व खर्च करण्यास शासन मान्यता देण्यात येत आहे.
२. या योजनेंतर्गत राज्याच्या सन २०१९-२० च्या अर्थसंकल्पात मंजूर तरतूदीपैकी या शासन निर्णयान्वये पुरक पोषणांतर्गत आहार खर्च या कार्यक्रमासाठी केंद्र हिस्सा ५०% (लेखाशिर्ष सांकेतांक २२३६१९२७) याखाली रु.२४.८८ कोटी व समरुप राज्य हिस्सा ५०% ( लेखाशिर्ष सांकेतांक २२३६१९३६) याखाली रु.२४.८८ कोटी असे एकूण रु.४९.७६ कोटी (अक्षरी रुपये एकोनपन्नास कोटी शहात्तर लक्ष फक्त) इतका उपलब्ध करुन देण्यात आलेला निधी हा गरम ताजा आहार व THR यासाठी समप्रमाणात वितरीत करण्याची दक्षता आयुक्त, एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग अनौपचारिक संदर्भ क्रमांक १४६ / व्यय-६, दिनांक १८.१०.२०१९ अन्वये देण्यात आलेल्या मान्यतेनुसार निर्गमीत करण्यात येत आहे.
# Page 3