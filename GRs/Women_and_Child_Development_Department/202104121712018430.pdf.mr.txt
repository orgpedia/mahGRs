# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक स्वयंसेवी संस्थांना नोंदणी प्रमाणपत्र देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-जेजेए-२०१७/प्र.क्र.५३ (भाग-४) /का-०८
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- १२ एप्रिल २०२१
वाचा : १. महाराष्ट्र राज्य बाल न्याय (मुलांची काळजी व संरक्षण) नियम, २०१८.
२. शासन परिपत्रक समक्रमांक दि.०८ मे, २०१८ व दि.२७/७/२०१८.
३. शासन निर्णय, महिला व बाल विकास विभाग, क्र. जेजेए-२०१७/प्र.क्र.५३ (भाग-२) / का-०८, दि.८/३/२०१९.
४. महिला व बाल विकास विभाग, पत्र क्र. जेजेए-२०१७/प्र.क्र.५३ (भाग-२)/का-०८, दि.८/३/२०१९.
५. शासन निर्णय, महिला व बाल विकास विभाग, क्र. जेजेए-२०१७/प्र.क्र.५३ (भाग-२)/का-०८, दि.६/५/२०२० ६. आयुक्त, महिला व बाल विकास यांचे पत्र क्र.मबाविआ / बावि/का-५/२०-२१/२२५३, दि.२१/०७/२०२० ७. आयुक्त, महिला व बाल विकास यांचे पत्र क्र. मबाविआ / बावि/का-५/२०-२१/३३३८, दि.१/१०/२०२० ८. आयुक्त, महिला व बाल विकास यांचे पत्र क्र.मबाविआ / बावि/का-५/२०-२१/३६२२, दि.२६/१०/२०२०
प्रस्तावना :
बाल न्याय (मुलांची काळजी व संरक्षण) अधिनियम, २०१५ मधील कलम ४१ मध्ये बालकांची काळजी घेणाऱ्या निवासी संस्थांना राज्य शासनाकडून नोंदणी प्रमाणपत्र असणे बंधनकारक करण्यात आले आहे. सदर नोंदणी प्रमाणपत्राचा वैधता कालावधी ५ वर्षे इतका करण्यात आलेला आहे. तसेच, बाल न्याय (मुलांची काळजी व संरक्षण) अधिनियम, २००० व सुधारित अधिनियम, २००६ अंतर्गत देण्यात आलेल्या नोंदणी प्रमाणपत्र अधिनियम, २०१५ अंतर्गत वैध मानण्यात आले आहेत.
२. बाल न्याय (मुलांची काळजी व संरक्षण) अधिनियम, २००० व सुधारित अधिनियम, २००६ मधील तरतुदीनुसार राज्यातील बालकांकरिता कार्यरत असणाऱ्या निवासी संस्थांना या अधिनियमाच्या कलम ३४ (३) अन्वये आयुक्त, महिला व बाल विकास आयुक्तालय, पुणे यांचेमार्फत नोंदणी प्रमाणपत्र देण्यात आली होती. मात्र अधिनियम, २००६ अंतर्गत देण्यात आलेल्या बहुतांश नोंदणी प्रमाणपत्रांमध्ये वैधता कालावधी नमूद नसल्याने महाराष्ट्र राज्य बाल न्याय (मुलांची काळजी
# Page 2
शासन निर्णय क्रमांक: जेजेए-२०१७/प्र.क्र.५३ (भाग-४)/का-०८
व संरक्षण) नियम, २०१८ मधील नियम २२ (ख) नुसार अधिनियम, २००६ अंतर्गत प्राप्त नोंदणी प्रमाणपत्रांचा वैधता कालावधी दि.१३ मार्च, २०१९ पर्यंत वैध ठरविण्यात आलेला आहे.
३. उपरोक्त तरतूद विचारात घेवून संदर्भाधीन क्र. २ येथील परिपत्रकान्वये बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक व कार्यरत स्वयंसेवी संस्थांना नोंदणी प्रमाणपत्रासाठी महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नमूना-२७ मध्ये अर्ज करण्यासाठी ऑनलाईन व ऑफलाईन सुविधा उपलब्ध करण्यात आलेली होती. तसेच प्राप्त अर्जांमधील त्रुटींची पूर्तता करण्यासाठी सर्व संबंधितांना आवश्यक संधी व पुरेसा कालावधी उपलब्ध करुन देण्यात आला होता. महिला व बाल विकास विभागांतर्गत यापूर्वी संदर्भाधीन क्र. ३ येथील शासन निर्णयान्वये एकूण १३१ संस्थांना, संदर्भाधीन क्र. ४ येथील पत्रान्वये एकूण ३७ शासकीय संस्थांना व संदर्भाधीन ५ येथील शासन निर्णयान्वये एकुण २८० संस्थांना नोंदणी प्रमाणपत्र देण्याचा निर्णय घेण्यात आला आहे. आयुक्त, महिला व बाल विकास आयुक्तालय, पुणे यांनी ७ संस्थांचे प्रस्ताव छाननी करून संदर्भाधीन क्र.६, ७ व ८ येथील पत्रान्वये विनानुदानित तत्वावर मान्यतेस्तव सादर केले आहेत. सदर ७ संस्थांच्या नोंदणी प्रमाणपत्र प्रस्तावास मान्यता प्रदान करण्याची बाब शासनाच्या विचाराधीन होती.
शासन निर्णय :
बाल न्याय (मुलांची काळजी व संरक्षण) अधिनियम, २०१५ अंतर्गत बालकांची काळजी घेण्यास इच्छुक स्वयंसेवी संस्थांनी नोंदणी प्रमाणपत्रासाठी केलेले अर्ज व संबंधित संस्थांची प्रत्यक्षातील तपासणीनुसार प्राप्त अहवाल यांच्या अनुषंगाने बाल न्याय (मुलांची काळजी व संरक्षण) अधिनियम, २०१५ मधील कलम ४१ अन्वये “परिशिष्ट-अ” येथे नमूद ७ स्वयंसेवी संस्थांना सदर शासन निर्णयाच्या दिनांकापासून पाच वर्षे कालावधीसाठी नोंदणी प्रमाणपत्र देण्याचा निर्णय घेण्यात येत आहे. प्रत्यक्ष संस्थानिहाय नोंदणी प्रमाणपत्र आयुक्त, महिला व बाल विकास आयुक्तालय, पुणे यांचे स्तरावरुन निर्गमित करण्यात येतील.
२. “परिशिष्ट-अ”मध्ये नमूद सर्व संबंधित संस्थांचे महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील नियम २८ व विशेषत: २८ (६) मधील तरतूदीकडे लक्ष वेधण्यात येत असून सदर नियमाचे अनुपालन करण्याची दक्षता संबंधित संस्थेने घ्यावी.
३. बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ मधील तरतुदीनुसार राज्यात मान्यता दिलेल्या विभाग/ जिल्हा व संस्थेच्या प्रकार निहाय प्रवेशित क्षमता “परिशिष्ट-ब” नुसार राहील.
४. बाल न्याय (मुलांची काळजी व संरक्षण) अधिनियम, २०१५, महाराष्ट्र राज्य बाल न्याय (मुलांची काळजी व संरक्षण) नियम, २०१८ तसेच केंद्र व राज्य शासनाने वेळोवेळी केलेल्या नियमांचे अनुपालन करणे बंधनकारक राहील.
पृष्ठ ४ पैकी २
# Page 3
शासन निर्णय क्रमांक: जेजेए-२०१७/प्र.क्र.५३ (भाग-४)/का-०८
५. बाल न्याय अधिनियम, २००० व सुधारित अधिनियम, २००६ अन्वये मान्यता असलेल्या व या शासन निर्णयाव्दारे नोंदणी प्रमाणपत्र देण्यास मान्यता दिलेल्या संस्थांना शासन स्तरावरून विनाअनुदानित तत्वावर मान्यता प्रदान करण्यात येत आहे. भविष्यात सदर संस्थांकडून कोणत्याही प्रकारच्या अनुदानाची मागणी विचाराधीन घेतली जाणार नाही.
६. संदर्भाधीन क्र.३ व ५ येथील शासन निर्णयान्वये, संदर्भाधीन क्र. ४ वरील पत्रांन्वये व या शासन निर्णयान्वये ज्या संस्थांचे नोंदणी प्रमाणपत्र प्रस्तावास मान्यता प्रदान करण्यात आली आहे त्या संस्थांना आयुक्त, महिला व बाल विकास यांचे स्तरावरून नोंदणी प्रमाणपत्र देण्यात यावे. उर्वरीत सर्व संस्थांचे नोंदणी प्रमाणपत्र रद्द करण्याबाबत व नोंदणी प्रमाणपत्र न मिळालेल्या संस्थांमधील प्रवेशित इतर नोंदणी प्रमाणपत्र असलेल्या मान्यता प्राप्त संस्थामध्ये हस्तांतरीत करण्याबाबत आयुक्त महिला व बाल विकास आयुक्तालय, पुणे यांचे स्तरावरून कार्यवाही करण्यात यावी.
७. बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देण्यात आलेल्या संस्थांची मंजूर प्रवेशित क्षमता व उपस्थित प्रवेशित यांची विभाग, जिल्हा व संस्थानिहाय मासिक माहिती दरमहा १० तारखेपर्यंत आयुक्त, महिला व बाल विकास आयुक्तालय, पुणे यांनी शासनास सादर करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16