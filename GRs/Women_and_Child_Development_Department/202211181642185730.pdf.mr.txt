# Page 1
राज्य दत्तक स्त्रोत प्राधिकरण (State Adoption Resource Authority-SARA) च्या नियामक मंडळाचे गठण करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः दत्तक-२०२२/प्र.क्र.१३५/का-८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २८ नोव्हेंबर, २०२२.
वाचा : १. बाल न्याय (मुलांची काळजी व संरक्षण) अधिनियम, २०१५ व सुधारित २०२१ २. दत्तक नियमन, २०२२ ( Adoption Regulations, २०२२) ३. शासन निर्णय क्र.दत्तक-२०१७/प्र.क्र.१९५/का-८ दि.२१ मार्च, २०१८
प्रस्तावना बाल न्याय मुलांची (काळजी व संरक्षण) अधिनियम, २०१५ च्या तरतूदीं अंतर्गत अनाथ, परित्याग, समर्पित करण्यात आलेल्या बालकांच्या पुर्नवसनासाठी अशी बालके इच्छुक पालकास दत्तक देण्याची तरतूद असून सदर दत्तक प्रकरणाचे नियमन करण्यासाठी केंद्र स्तरावर केंद्रीय दत्तक स्रोत प्राधिकरण (Central Adoption Resource Authority-CARA) व राज्य स्तरावर राज्य दत्तक स्त्रोत प्राधिकरण (State Adoption Resource Authority-SARA) स्थापन करण्याची तरतूद आहे.
त्यानुसार राज्यात दत्तक स्रोत प्राधिकरण तयार करण्यात आले आहे .
२. दत्तक स्त्रोत प्राधिकरणामार्फत दत्तक प्रक्रिया राबविण्यासाठी दत्तक नियमन, २०२२ ची राज्यात अंमलबजावणी करण्यात येत आहे. दत्तक नियमन, २०२२ नियम क्र.३५ (ड) मधील तरतूदीनुसार राज्य दत्तक स्रोत प्राधिकरण ( State Adoption Resource Authority- SARA) च्या नियामक मंडळाचे गठन करण्याची बाब शासनाच्या विचाराधीन होती.
शासन निर्णय : बाल न्याय (मुलांची काळजी व संरक्षण) अधिनियम, २०१५ व सुधारित २०२१ तसेच दत्तक नियमन, २०२२ नियम क्र. ३५ (ड) नुसार खालीलप्रमाणे राज्य दत्तक स्त्रोत प्राधिकरण (State Adoption Resource Authority-SARA) च्या नियामक मंडळाचे गठण करण्यात येत आहे.
----------------------------------------------------------------------------
|  | अक्र. |  |  | पदनाम |  |  | नियामक मंडळावरील सदस्य |  |
| १. | अध्यक्ष | प्रधान सचिव, महिला व बाल विकास, मंत्रालय, मुंबई. |
| २. | सदस्य सचिव | आयुक्त, महिला व बाल विकास आयुक्तालय, महाराष्ट्र राज्य, पुणे. |
----------------------------------------------------------------------------
# Page 2
शासन निर्णय क्रमांक: दत्तक-२०२२/प्र.क्र.१३५/का-८
--------------------------------------------------------------------------------------------------------------------------------------------------------------
|  | अक्र. |  |  | पदनाम |  |  | नियामक मंडळावरील सदस्य |  |
| ३. | सदस्य | सहसंचालक, आरोग्यसेवा, रूग्णालय, (राज्यस्तर) मुंबई. |
| ४. | सदस्य | अध्यक्ष, बाल कल्याण समिती २, मुंबई. |
| ५. | सदस्य | सौ.शोभा उदय जोशी, (प्रकल्प प्रमुख, वात्सल्य ट्रस्ट शिशुगृह, अलिबाग) ५ चिरायू सोसायटी, श्रीराम मंदिराजवळ, ब्राम्हण आळी, ता.अलिबाग, जि.रायगड ४०२ २०१. |
| ६. | सदस्य | श्रीम.स्मिता झनकर, बी ३ ऑलिवर मॅन्शन, पोस्ट ऑफिस लेन, माहिम, मुंबई- ४०० ०१६. |
| ७. | सदस्य | उपसचिव, महाराष्ट्र राज्य विधी सेवा प्राधिकरण, १०५ उच्च न्यायालय, फोर्ट, मुंबई. |
--------------------------------------------------------------------------------------------------------------------------------------------------------------
२. बाल न्याय (मुलांची काळजी व संरक्षण) अधिनियम, २०१५ व सुधारित २०२१ तसेच दत्तक नियमन, २०२२ नियम क्र. ३५ मधील तरतूदीस अधीन राहून राज्य दत्तक स्रोत प्राधिकरण (State Adoption Resource Authority-SARA) च्या नियामक मंडळाने आपली कार्ये व जबाबदाऱ्या पार पाडाव्यात.
३. दत्तक नियमन, २०२२ मधील नियम क्र. ३५ (फ) मधील तरतूदीनुसार दत्तक प्रक्रिया सुलभ करण्याच्या अनुषंगाने त्यामध्ये सुधारणा सुचविणे, इत्यादी कामांचा आढावा घेण्यासाठी राज्य दत्तक स्रोत प्राधिकरण (State Adoption Resource Authority-SARA) च्या नियामक मंडळाची बैठक किमान तीन महिन्यातून एकदा आयोजित करण्याची जबाबदारी सदस्य सचिव तथा आयुक्त, महिला व बाल विकास आयुक्तालय, महाराष्ट्र राज्य, पुणे यांची राहील.
४. नियामक मंडळातील अशासकीय सदस्यांचा कार्यकाल सदर शासन निर्णयाच्या दिनांकापासून तीन वर्षाचा असेल.
# Page 3