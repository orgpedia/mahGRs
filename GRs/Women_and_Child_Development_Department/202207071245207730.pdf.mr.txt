# Page 1
शासन सेवेत नियुक्ती होताना अनाथ प्रवर्गातील उमेदवारांना टंकलेखनाची परीक्षा उत्तीर्ण होण्यासाठी दोन संधी तसेच दोन वर्षे इतकी मुदतवाढ देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक अनाथ-२०२२/प्र.क्र. ८४/का-०३
नवीन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- ०७ जुलै, २०२२
वाचा :-१. महिला व बाल विकास विभाग, शासन निर्णय क्र. अनाथ-२०१८/प्र.क्र. १८२/ का.०३ दि. २३.०८.२०२१.
२. महिला व बाल विकास विभाग, शुध्दीपत्रक क्र. अनाथ-२०१८/प्र.क्र. १८२/का.०३ दि. २६.११.२०२१
३. शासन निर्णय, सामान्य प्रशासन विभाग, क्रमांक: अपंग २०१६/ प्र.क्र.११६/ १६ अ, दिनांक १६ नोव्हेंबर, २०१६.
४.शासन निर्णय, सामान्य प्रशासन विभाग, क्रमांक: संकीर्ण-२०१८/प्र.क्र.१८०/२८, दिनांक १३ जून, २०१९.
प्रस्तावना :
महिला व बाल विकास विभागाकडून अनाथांसाठीचे सुधारीत धोरण तयार करण्यात आले असून अनाथांना शिक्षण व नोकरी यामध्ये एकूण पदांच्या १% आरक्षण देण्यात आले आहे. अनाथ आरक्षणासाठी अर्ज करणाऱ्या उमेदवारास अनुसूचित जाती या प्रवर्गासाठी निश्चित केलेले वय, शैक्षणिक शुल्क, परीक्षा शुल्क, किमान गुणवत्ता पात्रता इत्यादी निकष लागू करण्यात आले आहेत.
तथापि, अनाथांच्या आरक्षणाचे अल्प प्रमाण तसेच त्यांना नोकरीच्या जास्तीत जास्त संधी उपलब्ध होण्याच्या दृष्टीने सहानुभूतीपूर्वक विचार करून, अनाथांना माजी सैनिक व दिव्यांगाच्या धर्तीवर मराठी/इंग्रजी टंकलेखन परीक्षा उत्तीर्ण होण्यासाठी काही अवधी व संधी देण्याची बाब शासनाच्या विचाराधीन होती.
शासन निर्णय : शासन सेवेतील ज्या पदाच्या सेवा प्रवेश नियमांमध्ये टंकलेखनाची परीक्षा (इंग्रजी / मराठी) उत्तीर्ण होण्याची अट असेल, अशा पदांवर अनाथ उमेदवारांना जर नियुक्ती मिळाली, तर त्यांना टंकलेखनाची (इंग्रजी/मराठी) परीक्षा उतीर्ण होण्यासाठी नियुक्तीच्या दिनांकापासून २ वर्षांच्या कालावधीत व २ संधीत सदर परीक्षा उत्तीर्ण होण्यासाठी अवधी व संधी देण्याचा निर्णय शासनाकडून घेण्यात आला आहे.
# Page 2
शासन निर्णय क्रमांकः अनाथ-२०२२/प्र.क्र. ८४/का-०३
२. सदर शासन निर्णय हा सामान्य प्रशासन विभागाच्या सहमतीने निर्गमित करण्यात येत
# Page 3