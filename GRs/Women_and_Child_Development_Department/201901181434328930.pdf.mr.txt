# Page 1
शासकीय निरीक्षणगृह/विशेषगृह(मुलींचे),मुंढवा,पुणे या संस्थेस निरीक्षणगृह/विशेषगृह/बालगृह (मुलींचे) अशी मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्र. बालगृ-२०१८/प्र.क्र.२०८/का ८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १७ जानेवारी, २०१९.
वाचा : १) रिट याचिका क्र. १७६३/२०१८, जिल्हा परिविक्षा व अनुरक्षण संघटना, पुणे वि महाराष्ट्र शासन या याचिकेतील मा. उच्च न्यायालयाचे दि. २२.६.२०१८ चे निर्देश.
२) आयुक्त, महिला व बाल विकास आयुक्तालय, पुणे यांचे पत्र क्र. मबाविआ/बावि/का-५/ २०१८-१९/मुंढवा संस्था/ विशेष निरी. बालगृह/मान्यता/६६७६, दिनांक - २६.११.२०१८.
प्रस्तावना-: रिट याचिका क्र. १७६३/२०१८, जिल्हा परिविक्षा व अनुरक्षण संघटना, पुणे वि. महाराष्ट्र शासन मधील दि. २२.६.२०१८ च्या निर्णयाअन्वये जिल्हा परिविक्षा व अनुरक्षण संघटना, पुणे संस्थेच्या पुणे येथील निरीक्षणगृह/बालगृहातील दाखल प्रवेशितांना इतरत्र दाखल करण्याची बाब विचाराधीन आहे. जिल्हा परिविक्षा व अनुरक्षण संघटना, पुणे यांच्या संस्थेतील मुलींना शासकीय निरीक्षणगृह/ विशेषगृह(मुलींचे),मुंढवा, पुणे येथे दाखल करता येणे शक्य आहे. तथापि, या शासकीय संस्थेस सद्य:स्थितीत निरीक्षणगृह/विशेषगृह अशी मान्यता असून सदर संस्थेस निरीक्षणगृह/विशेषगृह यासह बालगृह अशी मान्यता यावी अशी शिफारस महिला व बाल विकास आयुक्तालयाच्या दि. २६.११.२०१८ च्या पत्रान्वये करण्यात आली आहे.
२. शासकीय निरीक्षणगृह/विशेषगृह (मुलींचे), मुंढवा, पुणे या संस्थेत दाखल मतीमंद प्रवेशितांना शासकीय कृपा महिला वसतीगृह, कर्जत, जि.रायगड येथे दाखल केल्याने मुंढवा येथील संस्थेत सद्य:स्थितीत प्रवेशिता नाहीत.
३. उपरोक्त वस्तुस्थिती व आयुक्तालयाची शिफारस लक्षात घेता, शासकीय निरीक्षणगृह / विशेषगृह (मुलींचे), मुंढवा, पुणे या संस्थेस शासकीय निरीक्षणगृह/विशेषगृह / बालगृह अशी मान्यता देण्याची बाब शासनाच्या विचाराधीन होती.
शासन निर्णय : शासकीय निरीक्षणगृह / विशेषगृह (मुलींचे), मुंढवा, पुणे या संस्थेस शासकीय निरीक्षणगृह/ विशेषगृह / बालगृह (मुलींचे) अशी मान्यता या शासन निर्णयाअन्वये देण्यात येत आहे.
तथापि, सदर संस्थेत निरीक्षणगृह / विशेषगृहांतर्गत प्रवेशित दाखल झाल्यास संबंधितांची निवासव्यवस्था स्वतंत्र राखली जाईल आणि बालगृहातील प्रवेशित व निरीक्षणगृह/विशेषगृहांतील प्रवेशित यांचा संपर्क होणार नाही याची खबरदारी संबंधित संस्थेकडून घेणे आवश्यक राहील.
# Page 2
शासन निर्णय क्रमांकः बालगृ-२०१८/प्र.क्र.२०८/का ८