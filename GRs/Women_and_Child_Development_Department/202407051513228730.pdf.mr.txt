# Page 1
महिला व बाल विकास विभाग ( खुद्द),
मंत्रालय, मुंबई करिता स्वतंत्र नियंत्रक
अधिकारी घोषित करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः आस्था-२०२४/प्र.क्र.१६१/का-१
३ रा मजला, नवीन प्रशासन भवन, हुतात्मा राजगुरू चौक,
मादाम कामा मार्ग, मंत्रालय, मुंबई ४०० ०३२.
तारीख: ५ जूलै, २०२४
प्रस्तावना - महिला व बाल विकास विभाग ( खुद्द ), मंत्रालय, मुंबई करिता एकूण ६८ पदे निर्माण करण्यात
आली आहेत. तसेच महिला व बाल विकास विभाग ( खुद्द ), मंत्रालय, मुंबई करिता स्वतंत्र नियंत्रक अधिकारी
घोषित केलेला नाही. त्यामुळे विभागाचे नियंत्रक अधिकारी पदाचे कामकाज पहण्यासाठी नियुक्त केलेल्या
अधिकाऱ्यांची बदलीस प्रतिबंध अधिनियम, २००५ नुसार मंत्रालयीन विभागात सतत बदली करण्यात येते. सबब
अधिकारी बदलल्यामुळे किंवा कार्यभारात बदल झाल्यामुळे विभागाचे नियंत्रक अधिकारी हे वेळोवेळी नव्याने
घोषित करावे लागत असून सदर प्रक्रीया खुप वेळ खाऊ असून त्यामुळे वेतन विषयक कामकाज तसेच देयके
अदा करणे या कामावर विपरित परिणाम होतो.
सबब, महाराष्ट्र आकस्मिकता खर्च नियम १९६५ च्या क्रमांक १८, २२ तसेच परि. ३ च्या
तरतुदींनुसार महिला व बाल विकास विभाग ( खुद्द ) मधील सर्व राजपत्रित/ अराजपत्रित अधिकारी व कर्मचारी
यांचे वेतन, प्रवासभत्ता अग्रिम, वैद्यकीय खर्च प्रतिपूर्ती, स्वग्राम रजा प्रवास सवलत, आकस्मिकता खर्च,
घरबांधणी अग्रिम, भविष्ट्य निर्वाह निधी परतावा व ना-परतावा इत्यादी सर्व प्रकारच्या देयकांवर नियंत्रण
ठेवण्याकरिता स्वतंत्र नियंत्रक अधिकारी घोषित करण्याची बाब शासनाच्या विचाराधीन होती. याबाबत शासन
आता पुढीलप्रमाणे निर्णय घेत आहे.
शासन निर्णय-
महाराष्ट्र आकस्मिकता खर्च नियम १९६५ च्या क्रमांक १८, २२ तसेच परि. ३ च्या तरतुदींनुसार
महिला व बाल विकास विभाग ( खुद्द ) मधील सर्व राजपत्रित/ अराजपत्रित अधिकारी व कर्मचारी यांचे वेतन,
प्रवासभत्ता अग्रिम, वैद्यकीय खर्च प्रतिपूर्ती, स्वग्राम रजा प्रवास सवलत, आकस्मिकता खर्च, घरबांधणी अग्रिम,
भविष्ट्य निर्वाह निधी परतावा व ना-परतावा इत्यादी सर्व प्रकारच्या देयकांवर नियंत्रण ठेवण्याकरिता महिला व
बाल विकास विभाग ( खुद्द), मंत्रालय, मुंबई करिता सह सचिव/उप सचिव, का-१४ ( रोख शाखा ) गट-अ
( राजपत्रित ) या पदास नियंत्रक अधिकारी घोषित करण्यात येत आहे.
# Page 2
शासन निर्णय क्रमांकः आस्था-२०२४/प्र.क्र.१६१/का-१
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध