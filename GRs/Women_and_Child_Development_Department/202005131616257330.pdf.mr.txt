# Page 1
सन २०२०-२१ या आर्थिक वर्षासाठी एकात्मिक बाल संरक्षण योजनेच्या (ICPS) राज्य हिस्साच्या अर्थसंकल्पीत तरतूदीतून वेतनावरील खर्चाकरिता निधी वितरीत करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक-संकीर्ण-२०२०/प्र.क्र.५२/का-१०
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख-१३ मे, २०२०.
वाचा : १. शासन निर्णय, वित्त विभाग, क्र.अर्थसं-२०२०/प्र.क्र.६५/अर्थ-३, दि.४.५.२०२०.
प्रस्तावना :
महिला व बाल विकास विभागाकडून केंद्र पुरस्कृत एकात्मिक बाल संरक्षण योजनेसाठी सन २०२० २१ करीता केंद्र व राज्य हिस्स्यापोटी अनुक्रमे रू. ७८५०.४२ लक्ष व रु. ५७६०.१० लक्ष असा एकुण रु. १३६१०.५२ लक्ष इतका निधी अर्थसंकल्पीत करण्यात आला असून या अनुषंगाने केंद्र हिस्सा रु.८०.२० कोटी, राज्य हिस्सा रु.४९.११ कोटी, संस्थेचा हिस्सा रु.४.६८ कोटी व फ्लेक्सी फंड रु.१३.४० कोटी असा एकुण रु.१४७.४० कोटी निधीचा प्रस्ताव केंद्रशासनास सादर करण्यात आला आहे. सदर प्रस्तावास केंद्र शासनाकडून मंजूरी अद्याप अप्राप्त असून सदर निधीतून या योजनेअंतर्गत कार्यरत कर्मचाऱ्यांचे वेतन देखील अदा करण्यात येते.
२. देशात सद्यस्थितीत उद्भवलेल्या कोवीड-१९ या संक्रामक रोगाच्या आपत्तीजन्य परीस्थितीमुळे केंद्र शासनाकडून सदर योजनेअंतर्गत निधी मंजूर करून वितरीत करण्यास विलंब होत आहे. परंतू या संक्रामक रोगाच्या काळात देखील या योजनेअंतर्गत कार्यरत बालगृह, निरिक्षण गृह इत्यादी बालकांची काळजी व संरक्षणासाठी कार्यरत संस्थांमध्ये अत्यावश्यक सेवा म्हणून सेवा देत आहेत यास्तव या कर्मचाऱ्यांचे वेतन विहित कालावधीमध्ये करण्यासाठी सन २०२०-२१ करीता एकात्मिक बाल सरंक्षण योजनेअंतर्गत केंद्र शासनास सादर प्रस्ताव दरवर्षीप्रमाणे मंजूर होईल हे ग्राह्य धरून या योजनेअंतर्गत राज्य हिस्सांअंतर्गत वेतन या बाबी करीता अर्थसंकल्पीत निधीच्या २० टक्के निधी आयुक्त, महिला व बाल विकास, पुणे यांना वितरीत करण्याची बाब विचाराधीन होती.
शासन निर्णय :
एकात्मिक बाल संरक्षण योजने करीता राज्य हिस्स्याअंतर्गत मंजूर लेखाशिर्षाखाली ०१ वेतन व ३६ सहाय्यक अनुदाने (वेतन) या उद्दिष्टांकरिता अर्थसंकल्पीत निधीच्या २० टक्के प्रमाणात रू.२५५.०० लक्ष इतका निधी रकाना क्र.४ मध्ये दर्शविल्याप्रमाणे आयुक्त, महिला व बाल विकास, पुणे यांना वितरीत करण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः संकीर्ण-२०२०/प्र.क्र.५१/का-०८.
(रुपये लक्ष)
--------------------------------------------------------------------------------------------------------------------------------------------------------------------
| अ.क्र. | प्रधानशिर्ष/ लेखाशिर्ष/ उद्दिष्ट | अंर्थसंकल्पीत तरतूद | प्रस्तावित वितरण |
| १ | २ | ३ | ४ |
| १ | मागणी क्र. एक्स ०१, २२३५- सामाजिक सुरक्षा व कल्याण, १०२, बाल कल्याण, (१६) शासकीय संस्था, (१६) (०२) एकात्मिक बाल संरक्षण योजना (२२३५ C०१८) ०१, वेतन | ७८६.९८ | १५५.०० |
|  | १९९, अशासकीय संस्थांना सहाय्य, (००) (०२) एकात्मिक बाल संरक्षण योजना (२२३५ C०३६) ३६, सहायक अनुदान (वेतन) | ५१०.९ | १००.०० |
| एकूण | १२९७.८८ | २५५.०० |
--------------------------------------------------------------------------------------------------------------------------------------------------------------------
२. सदर निधी वितरणाकरिता सदस्य सचिव, महाराष्ट्र राज्य बाल संरक्षण सोसायटी, पुणे तथा आयुक्त, महिला व बालविकास आयुक्तालय, पुणे यांना नियंत्रक अधिकारी म्हणून घोषित करण्यात येत आहे.
३. सदर योजनेअंतर्गत उपलब्ध करण्यात आलेल्या निधीच्या खर्चाचे उपयोगिता प्रमाणपत्र विहीत नमुन्यात केंद्र शासनास उपलब्ध करणे आवश्यक आहे. त्यानुसार सदर शासन निर्णयाअन्वये उपलब्ध करण्यात आलेल्या निधीच्या खर्चाचे उपयोगिता प्रमाणपत्र सादर करणेची जबाबदारी नियंत्रक अधिकारी यांची राहील.
४. सदर निधी आहरण व विनियोगाच्या अनुषंगाने केंद्रशासन व राज्यशासनाने वेळोवेळी दिलेल्या सूचना, वित्त विभागाचे निर्देश यांचे अनुपालन होईल याची दक्षता नियंत्रक अधिकारी व आहरण यांची राहील.
५. हा शासन निर्णय वित्त विभागाचे परिपत्रक क्र.अर्थसं-२०२०/प्र.क्र.६४/अर्थ-३, दि. १६ एप्रिल, २०२० अन्वये प्राप्त मान्यतेच्या अनुषंगाने निर्गमित करण्यात येत आहे.
# Page 3