# Page 1
राज्यसेवा परीक्षा -२०२२ च्या अंतिम निकालाच्या
आधारे महाराष्ट्र लोकसेवा आयोगाने शिफारस
केलेल्या महिला व बाल विकास विभागाच्या
अधिनस्त कार्यरत गट-ब (राजपत्रित) संवर्गातील
अधिका-यांच्या एकत्रित परिवीक्षाधीन प्रशिक्षण
कार्यक्रम (सीपीटीपी-११) करिता अधिसंख्य पदे
निर्माण करण्याबाबत..
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०२५/प्र.क्र.४१/का-७ अ
नवीन प्रशासन भवन, ३ रा मजला,
मंत्रालय,मुंबई- ४०० ०३२.
दिनांक:- २९ सप्टेंबर, २०२५.
वाचा :-
१.सामान्य प्रशासन विभाग, शासन निर्णय , क्र.टिआरएन २०१३/प्र.क्र ८४/१३/१२-अ, दि.
२०.१.२०१४,
२.वित्त विभाग, शासन निर्णय , क्र.पदनि २०१६/प्र.क्र.७/१६/वित्तीय सुधारणा-१, दि.२०.२.२०१६,
३.सामान्य प्रशासन विभाग,शासन निर्णय क्र.टिआरएन०५१७/प्र.क्र.३६/सीपीटीपी, दि.२१.७.२०१७,
४.सामान्य प्रशासन विभाग,शासन निर्णय क्र.टिआरएन१११७/प्र.क्र.३६/सीपीटीपी, दि.१९.५.२०२२,
५.सामान्य प्रशासन विभाग,शासन निर्णय क्र.टिआरएन-०४२४/प्र.क्र.३७/प्रशि-१, दि.१.८.२०२५,
६.सामान्य प्रशासन विभाग कार्यालयीन आदेश क्र. टिआरएन-०६२५/प्र.क्र.२६/ प्रशि-३,
दि.१४.८.२०२५.
७.उप आयुक्त(प्रशासन), महिला व बाल विकास आयुक्तालय, पुणे यांचे पत्र
क्र.मबाविआ/आस्था/कार्या१/सीपीटीपी-११/प्र.क्र.३१२/६१२७, दि.१८.९.२०२५.
प्रस्तावना :-
महाराष्ट्र लोकसेवा आयोगामार्फत राज्यसेवा परिक्षेव्दारे नियुक्त होणा-या गट-ब (राजपत्रित)
संवर्गातील पदांसाठी सन २०१४ पासून वनामती, नागपूर या संस्थेमार्फत दोन वर्षाच्या कालावधीसाठी
एकत्रित परिवीक्षाधीन प्रशिक्षण कार्यक्रम वाचा क्र.१ च्या शासन निर्णयानुसार राबविण्यात येत आहे.
त्याअनुषंगाने महिला व बाल विकास विभागाच्या अधिनस्त कार्यरत गट-ब (राजपत्रित) संवर्गामध्ये महाराष्ट्र
लोकसेवा आयोगाकडून राज्यसेवा (मुख्य) परिक्षा २०२२ च्या अंतिम निकालाच्या आधारे निवड झालेल्या व
वाचा क्र.६ च्या आदेशान्वये एकत्रित परिवीक्षाधीन प्रशिक्षण कार्यक्रम (सीपीटीपी-११) मध्ये प्रशिक्षणार्थी
अधिकारी म्हणून नियुक्ती देण्यात आलेल्या एकूण १४ प्रशिक्षणार्थी उमेदवारांपैकी जिल्हा संलग्नता
प्रशिक्षणाकरीता प्रत्यक्ष रुजू झालेल्या ९ परिविक्षाधीन अधिकाऱ्यांकरीता अधिसंख्य पदे निर्माण करण्याची
बाब शासनाच्या विचाराधीन होती.
पृष्ट्ठ ३ पैकी १
# Page 2
शासन निर्णय क्रमांकः मबाआ-२०२५/प्र.क्र.४१/का-७ अ
शासन निर्णय:-
महाराष्ट्र लोकसेवा आयोगाकडून राज्यसेवा (मुख्य) परिक्षा -२०२२ च्या अंतिम निकालाच्या आधारे
निवड झालेल्या व एकत्रित परिवीक्षाधीन प्रशिक्षण कार्यक्रम-११ (सीपीटीपी-११) मध्ये प्रशिक्षणार्थी अधिकारी
म्हणून नियुक्ती देण्यात आलेल्या एकूण १४ प्रशिक्षणार्थी उमेदवारांपैकी जिल्हा संलग्नता प्रशिक्षणाकरीता
प्रत्यक्ष रुजू झालेल्या ९ परिविक्षाधीन अधिकाऱ्यांकरीता महिला व बाल विकास विभागाच्या अधिनस्त
कार्यरत गट-ब (राजपत्रित) या संवर्गातील प्रशिक्षणार्थी अधिकाऱ्यांकरीता ७ व्या वेतन आयोगानुसार एस-
१७ (४७६००-१५११००) या वेतनश्रेणीत वित्त विभागाच्या वाचा क्र.२ च्या शासन निर्णयातील तरतुदीनुसार
तसेच, सामान्य प्रशासन विभागाच्या उपरोक्त वाचा क्र.६ येथील शासन आदेशातील अटी व शतींच्या अधीन
राहून दि.१.९.२०२५ ते दि.३१.८.२०२७ या २ वर्षाच्या कालावधीकरिता एकूण ९ अधिसंख्य पदे निर्माण
करण्याकरिता शासन मंजूरी देण्यात येत आहे.
२. सदर ९ अधिसंख्य पदे आयुक्त, महिला व बाल विकास, महाराष्ट्र राज्य, पुणे यांचे आस्थापनेवर
निर्माण करण्यात येत आहे.
३. सामान्य प्रशासन विभागाच्या वाचा क्र.६ येथील आदेशान्वये एकत्रित परिवीक्षाधीन प्रशिक्षण
कार्यक्रम-११ (सीपीटीपी-११) साठी मार्गदर्शक सूचना निर्गमित केल्या आहेत. त्यानुसार सदर प्रशिक्षणार्थी
अधिकाऱ्यांची सेवार्थ प्रणालीमध्ये नोंदणी करणे, डीसीपीएस क्रमांक मिळविणे, त्यांच्या वेतनासाठी आहरण
व संवितरण अधिकारी नियुक्त करणे, परिवीक्षाधीन अधिकाऱ्यांची सेवा पुस्तके तयार करणे इ. कार्यवाही
प्रशिक्षणाच्या सुरुवातीच्या ४ आठवडयात करण्याच्या सूचना आहेत. सबब, सदर आदेशातील निदेश
विचारात घेऊन आवश्यक कार्यवाही करण्याकरीता उपायुक्त (प्रशासन), महिला व बाल विकास
आयुक्तालय, पुणे यांना नोडल अधिकारी घोषित करण्यात येत आहे.
४. महिला व बाल विकास विभागाच्या अधिनस्त कार्यरत गट-ब (राजपत्रित) संवर्गातील ९ अधिसंख्य
पदांच्या वेतन व भत्ते यावर येणारा खर्च खालील लेखाशीर्षाखाली खर्ची टाकण्यात यावा आणि सन २०२५-
२०२६, २०२६-२०२७ व २०२७-२०२८ या वित्तीय वर्षाच्या मंजूर अनुदानातून भागविण्यात यावा.
मागणी क्रमांक-एक्स-१
२२३५,सामाजिक सुरक्षा व कल्याण ,
०२,समाज कल्याण
००१, संचालन व प्रशासन
०१, महिला व बाल कल्याण संचालनालय
(०१)(०१) महिला व बाल कल्याण संचालनालय (अनिवार्य)
(२२३५-२०७२), ०१-वेतन
५. सदर शासन निर्णय वित्त विभाग, शासन निर्णय क्र.पदनि २०१६/प्र.क्र.७/१६/वित्तीय सुधारणा-१,
दि.२०.२.२०१६ मधील तरतुदीनुसार निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः मबाआ-२०२५/प्र.क्र.४१/का-७ अ
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध