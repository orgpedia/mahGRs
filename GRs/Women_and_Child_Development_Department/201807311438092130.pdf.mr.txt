# Page 1
बाल न्याय (मुलांची काळजी व संरक्षण) अधिनियम, २०१५ अंतर्गत नोंदणी प्रमाणपत्र देणेबाबत (मुदतवाढ देणेबाबत.)
महाराष्ट्र शासन
महिला व बाल विकास विभाग
शासन परिपत्रक क्र. जेजेए-२०१७ / प्र.क्र.५३/का-८
नवीन प्रशासन भवन, ३ रा मजला,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : २७ जुलै, २०१८
संदर्भ : १) महाराष्ट्र राज्य बाल न्याय (मुलांची काळजी व संरक्षण) नियम, २०१८ नियम क्र. २२(१)(ख).
२) समक्रमांकाचे शासन परिपत्रक दि. ०८.०५.२०१८.
३) आयुक्तालयाचे पत्र क्र. मबाविआ/बावि/नो.प्र.प्र./का-५/२०१८-१९/४०२२, दि. ३०.६.२०१८.
परिपत्रक
१. महाराष्ट्र राज्य बाल न्याय (मुलांची काळजी व संरक्षण) नियम, २०१८ दि १३.३.२०१८ च्या अधिसूचनेद्वारे अधिसूचित करण्यात आले आहेत. सदर नियमातील तरतूदी लक्षात घेता, ज्या अशासकीय / स्वयंसेवी संस्था बालकांची काळजी घेणा-या संस्था चालविण्यास इच्छुक आहेत, त्यांना नोंदणी अर्ज करणेसाठी दि. २०.०५.२०१८ पर्यत online सुविधा तसेच Offline पद्धतीने अर्ज करणेबाबत जाहिरातीद्वारे तसेच महिला व बाल विकास विभागाच्या संकेतस्थळावरील परिपत्रकाद्वारे सूचना देण्यात आल्या होत्या.
२. त्यानुसार, आयुक्तालय, महिला व बाल विकास विभाग यांचेकडे राज्यातून एकूण ७१३ online व १८० एवढे offline नोंदणी प्रमाणपत्राबाबत अर्ज प्राप्त झाले आहेत. सदर अर्जांची छाननी आयुक्तालय स्तरावर करण्यात आली असून संदर्भ ३ च्या पत्रान्वये संस्थानिहाय छाननी पत्राची छायांकित प्रत शासनास सादर करण्यात आली आहे.
३. प्राप्त अर्जाच्या छाननी अंती आता पुढील प्रमाणे सुचना सदर परिपत्रकाद्वारे देण्यात येत आहे:
१) आयुक्त, महिला व बाल विकास विभाग यांचेकडील प्राप्त सर्व संस्थानिहाय छाननी पत्राची प्रत महिला व बाल विकास विभागाच्या womenchild.maharashtra.gov.in या संकेतस्थळावर -बातम्या व सूचना॰ ह्या सदराखाली उपलब्ध करण्यात येत आहे.
२) सदर छाननी पत्रात नमुद त्रुटींची पूर्तता करण्यासाठी संबंधित संस्थांना दि. ३०.७.२०१८ पासून २१ कामकाजाचे दिवसापर्यंत (दि.३०.८.२०१८ पर्यंत) मुदतवाढ देण्यात येत आहे. संस्थांना त्रूटी स्वतंत्रपणे कळविण्यात येणार नाहीत. अर्ज केलेल्या सर्व संस्थांनी संबंधीत त्रूटी शासनाच्या संकेतस्थळावर पाहून त्रूटी पुर्तेतेची कार्यवाही करावी.
३) उक्त नमुद कालावधीत संबंधित संस्थांनी आवश्यक त्रुटींची पूर्तता करून पूर्तता अहवाल दि. ३०.८.२०१८ पर्यंत आयुक्त, महिला व बाल विकास आयुक्तालय, पुणे येथे हस्तपोच अथवा पोस्टामार्फत सादर करावा. दि. ३०.८.२०१८ नंतर कोणत्याही संस्थेचा पूर्तता अहवाल स्वीकारला जाणार नाही.
४) याशिवाय यापूर्वी उपलब्ध करण्यात आलेल्या कालावधीत ज्या संस्था अर्ज करू शकल्या नाहीत, अशा इच्छुक असलेल्या संस्था नव्याने ऑनलाईन अर्ज करू शकतील. त्यासाठी विभागाच्या
# Page 2
शासन परिपत्रक क्रमांकः जेजेए-२०१७ / प्र.क्र. ५३/का-८
womenchild.maharashtra.gov.in या संकेतस्थळावर दि. ३०.७.२०१८ ते दि. ३०.८.२०१८ या कालावधीत online सुविधा उपलब्ध करण्यात आली आहे.
५) नवीन अर्ज करणा-या संस्थांनी ऑनलाईन अर्ज केल्यानंतर अर्जाची हार्डकॉपी आयुक्त कार्यालयास दि.३.९.२०१८ पर्यंत सादर करावी.
६) सर्व जिल्हा महिला व बाल विकास अधिकारी यांनी त्यांचे संबंधित जिल्ह्यात सदर परिपत्रकाबाबत आवश्यक प्रसिद्धी त्यांचे स्तरावरून करावी.