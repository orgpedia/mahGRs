# Page 1
सन २०२०-२१ या आर्थिक वर्षात राज्यात बिगर आदिवासी क्षेत्रात अतितीव्र कुपोषित बालकांसाठी ग्राम बाल विकास केिंद्र (VCDC) या योजनेसाठी अर्थसंकल्पीत केलेला निधी वितरीत व खर्च करण्यास मान्यता देण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांकः एबावि-२०२०/प्र.क्र.९३/का-५
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २४ फेब्रुवारी, २०२१.
वाचा :- १) वित्त विभाग, परिपत्रक क्र. अर्थसं-२०२०/प्रक्र.६४/अर्थ-३, दिनांक १६ एप्रिल, २०२०.
२) वित्त विभाग, परिपत्रक क्र. अर्थसं-२०२०/प्रक्र.६५/अर्थ-३, दिनांक ४ मे,२०२०.
३) महिला व बाल विकास विभाग, शासन निर्णय क्रमांक एबावि-२०१६/प्रक्र.३३१/का-५, दिनांक २६.०९.२०१७.
४) शासन निर्णय समक्रमांक, दिनांक २१ ऑक्टोबर, २०२०.
प्रस्तावना : राज्यातील कुपोषणाच्या समस्येवर मात करण्यासाठी बिगर आदिवासी क्षेत्रातील अतितीव्र कुपोषित बालकांसाठी ग्राम बाल विकास केंद्र (VCDC) स्थापन करण्याची योजना संदर्भाधीन क्र.३ येथील दिनांक २६.९.२०१७ च्या शासन निर्णयान्वये सुरु करण्यात आलेली आहे. सदर योजना राबविण्याकरीता सन २०२०-२१ या आर्थिक अर्थसंकल्पीत करण्यात आलेल्या रु.१०.०० कोटी इतक्या निधीपैकी संदर्भाधीन क्र.४, दिनांक २१.१०.२०२० च्या शासन निर्णयान्वये रु.३.३० कोटी इतका निधी वितरीत करण्यात आला आहे. आता सदर योजनेकरीता लागणा-या खर्चासाठी योजनेच्या सन २०२०-२१ च्या मंजूर तरतूदीपैकी उर्वरीत निधी वितरीत करण्याची बाब शासनाच्या विचाराधीन होती. त्यानुषंगाने पुढीलप्रमाणे शासन निर्णय निर्गमित करण्यात येत आहे.
शासन निर्णय : राज्यातील कुपोषणाच्या समस्येवर मात करण्यासाठी स्थापन करण्यात आलेल्या बिगर आदिवासी क्षेत्रातील अतितीव्र कुपोषित बालकांसाठी ग्राम बाल विकास केंद्र (VCDC) या योजनेसाठी सन २०२०-२१ या आर्थिक वर्षात २२३६ पोषण आहार, १०१, विशेष पोषण आहार कार्यक्रम, (०९) अतितीव्र कुपोषित बालकांवर उपचार, (०९) (०१) ग्राम बाल विकास केंद्र (कार्यक्रम),(२२३६१९९२) या लेखाशिर्षाखाली ३१, सहायक अनुदाने (वेतनेतर) याउद्यिष्टाकरीता अर्थसंकल्पीत करण्यात आलेल्या रु. १०.०० कोटी निधीपैकी रु.४,२०,००,०००/- (अक्षरी रुपये चार कोटी,वीस लक्ष फक्त) इतका निधी वितरीत व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः एबावि-२०२०/प्र.क्र.९३/का-५
२. सदर वितरीत करण्यात आलेला निधी शासनाने दिलेल्या मार्गदर्शक सूचनांनुसार खर्च करण्याची व सदर निधीचे उपयोगिता प्रमाणपत्र शासनास सादर करण्याची दक्षता आयुक्त,एकात्मिक बाल विकास सेवा योजना, नवी मुंबई यांनी घ्यावी.
३. सदर शासन निर्णय वित्त विभाग अनौपचारिक संदर्भ क्रमांक २८/२०२१/व्यय-६, दिनांक १८.०२.२०२१ अन्वये देण्यात आलेल्या मान्यतेनुसार निर्गमीत करण्यात येत आहे.