# Page 1
कोवीड-१९ रोगाच्या पार्श्वभूमीवर बालकांच्या काळजी व संरक्षणासाठी कृती दल (Task Force) गठित करणेबाबत.
महाराष्ट्र शासन
महिला व बाल विकास विभाग
शासन पूरकपत्र क्रमांक: संकिर्ण-२०२१/प्र.क्र.६२/का-८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २५ जून, २०२१.
संदर्भ : १) महिला व बाल विकास विभागाचा शासन निर्णय क्र. संकिर्ण -२०२१/प्र.क्र.६२/का-८, दि.७/०५/२०२१ २) आयुक्त, महिला व बाल विकास यांचे पत्र क्र मबाविआ / बावि /अनुदान/का-५/२०२० २१/२५९१, दि. १६/०६/२०२१
प्रस्तावना : मा. सर्वोच्च न्यायालय, नवी दिल्ली येथील न्यायाधीशांच्या बाल न्याय समितीच्या निर्देशानुसार संदर्भ क्र. १ वरील शासन निर्णयान्वये कोवीड-१९ प्रादुर्भावाच्या काळात राज्यातील बालकांची काळजी व संरक्षणाचे काम करणाऱ्या संस्थांमधील बालकांना तसेच कोवीड - १९ मुळे दोन्ही पालक गमावलेल्या बालकांना त्यांचे न्याय्य हक्क मिळवून देवून त्यांचे यथायोग्य संगोपन होण्यासाठी आवश्यक उपाययोजना करण्यासाठी जिल्हा स्तरावर जिल्हाधिकारी यांचे अध्यक्षतेखाली टास्क फोर्स गठित करण्यात आला आहे.
२. सदर टास्क फोर्सचे कामकाज अधिक गतिमान व परिणामकारक होण्यासाठी या टास्क फोर्सच्या सदस्यांमध्ये वाढ करण्याची बाब शासनच्या विचाराधीन होती.
शासन पुरकपत्र: सदर शासन पुरकपत्राद्वारे संदर्भ क्र. १ वरील शासन निर्णयान्वये गठित करण्यात आलेल्या टास्क फोर्स मध्ये पुढील अधिकाऱ्यांचा समावेश करण्यात येत आहे.
--------------------------------------------------------------------------------------
| १) | मुख्य कार्यकारी अधिकारी, जिल्हा परिषद |  | सदस्य |
| २) | शिक्षणाधिकारी, जिल्हा परिषद (प्राथमिक/माध्यमिक),/ शिक्षणाधिकारी नगरपालिका | : | सदस्य |
| ३) |  | मुख्याधिकारी, नगरपालिका/नगरपरिषद |  | सदस्य |
| ४) | चाईल्ड लाईनचे जिल्हास्तरीय प्रतिनिधी |  | सहायक समन्वयक |
--------------------------------------------------------------------------------------
# Page 2
शासन निर्णय क्रमांक: संकिर्ण -२०२१/प्र.क्र.६२/का-८
२. उक्त अधिकाऱ्यांच्या सदर कृती दलामधील कर्तव्य व जबाबदाऱ्या पुढीलप्रमाणे असतील:
१) मुख्य कार्यकारी अधिकारी, जिल्हा परिषद - १) जिल्हा परिषद क्षेत्रातील कोवीड-१९ या आजाराने दोन्ही पालक गमावलेल्या बालकांबाबतची तपशीलवार माहिती समन्वय अधिकाऱ्यास उपलब्ध करून देण्याबाबत संबधितांना निर्देश देणे.
२) कोवीड ८-१९ या आजाराकरीता रूग्णालयात दाखल होतेवेळी या कालावधीमध्ये आपल्या बालकाचा ताबा कोणाकडे द्यावा ही माहिती रूग्णाकडून भरून घेण्याबाबत जिल्हा परिषद क्षेत्रातील सर्व रूग्णालयांना निर्देश देणे.
३) चाईल्ड हेल्प लाईन १०९८ याबाबतचा माहिती फलक जिल्हा परिषद क्षेत्रातील सर्व रुग्णालयात दर्शनी भागात लावण्यात येईल याची दक्षता घेणे.
४) कोवीड १९ या रोगाच्या पार्श्वभूमीवर जिल्हा परिषद क्षेत्रामध्ये कार्यरत असणाऱ्या बालगृहे/ निरिक्षणगृहांकरीता तात्काळ उपचार पुरविण्यासाठी स्वतंत्र वैद्यकिय पथक नियुक्त करणे.
२) शिक्षणाधिकारी: १) कोविड–१९ प्रादुर्भावाच्या कालावधीत आपल्या कार्यक्षेत्रातील दोन्ही पालक गमावलेल्या अथवा दोन्ही पालक रूग्णालयात दाखल असलेल्या पालकांच्या बालकांचा (० ते १८) शिक्षणाचा हक्क अबाधित राहतील यासाठी कार्यवाही करणे
२) कोविड–१९ प्रादुर्भावाच्या कालावधीत सर्व विद्यार्थ्यांशी सर्व शिक्षक ऑनलाईन संपर्कात आहेत, त्यांचे माध्यमातून दोन्ही पालक गमावलेल्या अथवा दोन्ही पालक रूग्णालयात दाखल असलेल्या पालकांच्या मुलांबाबतची सर्व प्रकारची शैक्षणिक माहिती संकलित करून समन्वयक/सदस्य सचिव यांना देणे.
३) मुख्याधिकारी नगरपालिका/नगरपरिषद: १) नगरपालिका/नगरपरिषद क्षेत्रातील कोवीड-१९ या आजाराने दोन्ही पालक गमावलेल्या बालकांबाबतची तपशीलवार माहिती समन्वय अधिकाऱ्यास उपलब्ध करून देण्याबाबत संबधितांना निर्देश देणे.
२) कोवीड-१९ या आजाराकरीता रूग्णालयात दाखल होतेवेळी या कालावधीमध्ये आपल्या बालकाचा ताबा कोणाकडे द्यावा ही माहिती रूग्णाकडून भरून घेण्याबाबत नगरपालिका/नगरपरिषद क्षेत्रातील सर्व रूग्णालयांना निर्देश देणे.
३) चाईल्ड हेल्प लाईन १०९८ याबाबतचा माहिती फलक नगरपालिका/नगरपरिषद क्षेत्रातील सर्व रुग्णालयात दर्शनी भागात लावण्यात येईल याची दक्षता घेणे.
४) कोवीड १९ या रोगाच्या पार्श्वभूमीवर नगरपालिका/नगरपरिषद क्षेत्रामध्ये कार्यरत असणाऱ्या बालगृहे/ निरिक्षणगृहांकरीता तात्काळ उपचार पुरविण्यासाठी स्वतंत्र वैद्यकिय पथक नियुक्त करणे.
पृष्ठ ३ पैकी २
# Page 3
शासन निर्णय क्रमांक: संकिर्ण -२०२१/प्र.क्र.६२/का-८
४) चाईल्ड लाईनचे जिल्हा स्तरीय प्रतिनिधी:
१) केंद्रीय महिला व बाल विकास मंत्रालय व चाईल्ड लाईन इंडीया फाउंडेशन यांचेतील
सन २०११ च्या सामंजस्य करारातील कलम C(6) नुसार चाईल्ड लाईनवर प्राप्त झालेली अनाथ बालकांची माहिती सदस्य सचिवांस उपलब्ध करून देणे.
२) कृती दलाच्या सदस्यांकडून मागण्यात आलेली माहिती त्यांना वेळोवेळी उपलब्ध करुन देणे.
३) समन्वय अधिकाऱ्यांकडून आवश्यकतेप्रमाणे वेळोवेळी देण्यात आलेल्या निर्देशांनुसार कार्यवाही करणे.