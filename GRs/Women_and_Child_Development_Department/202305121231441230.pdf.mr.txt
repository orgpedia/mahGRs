# Page 1
बाल न्याय (मुलांची काळजी व संरक्षण) अधिनियम, २०१५ व सुधारीत अधिनियम, २०२१ अंतर्गत मिशन वात्सल्य अंतर्गत कार्यरत स्वयंसेवी संस्थांच्या सुधारित मान्यतेबाबत.
महाराष्ट्र शासन
महिला व बाल विकास विभाग
शासन निर्णय क्रमांकः रिटपी-२०२२/प्र.क्र.४६/का-०८
नवीन प्रशासन भवन, ३ रा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक- १२ मे, २०२३
संदर्भ : १. बाल न्याय (मुलांची काळजी व संरक्षण) अधिनियम, २०१५ व सुधारित अधिनियम, २०२१ २. महाराष्ट्र राज्य बाल न्याय (मुलांची काळजी व संरक्षण) नियम, २०१८.
३. महिला व बाल विकास विभाग, शासन निर्णय क्र. जेजेए-२०१७/प्र.क्र.५३ (भाग-४)/का-०८, दि.६/५/२०२० ४. आयुक्त, महिला व बाल विकास आयुक्तालय, महाराष्ट्र राज्य पुणे यांचे पत्र क्र.मबाविआ/ बा.वि./का-५/निगृ.बागृ.सुधारित मान्यता/२०२२-२३/पुणे/१२३५ दि.०६/०३/२०२३ ५. उप आयुक्त (बाल विकास), महिला व बाल विकास आयुक्तालय, महाराष्ट्र राज्य पुणे यांचे पत्र क्र.मबाविआ/ बा.वि./ का- ५ / निगृ. बागृ. सुधारित मान्यता / २०२२-२३/ पुणे/ १६९८ दि.३०/०३/२०२३
प्रस्तावना : राज्यात मिशन वात्सल्य या केंद्रपुरस्कृत योजनेंतर्गत ४० स्वयंसेवी संस्था बाल न्याय (मुलांची काळजी व संरक्षण) अधिनियम, २०१५ व महाराष्ट्र राज्य बाल न्याय (मुलांची काळजी व संरक्षण) नियम, २०१८ अन्वये कार्यरत आहेत. सदर संस्थेमधील प्रवेशितांच्या परिपोषण अनुदानाशिवाय या संस्थेतील कर्मचाऱ्यांच्या वेतनाकरीता देखील केंद्र शासनाकडून अनुदान प्राप्त होत असते. तथापि, या सर्व संस्थांना केवळ निरीक्षणगृह मान्यता असल्याने या सर्व संस्थांमध्ये कर्मचाऱ्यांच्या तुलनेत संस्थेमध्ये दाखल प्रवेशितांची संख्या कमी आहे. यास्तव सदरील सर्व संस्थांना निरीक्षणगृह/बालगृह अशी मान्यता देण्याच्या अनुषंगाने या संस्थांच्या प्रवेशित क्षमतेबाबत फेर आढावा घेवून उपलब्ध सोयी सुविधांनुसार सुधारित मान्यता देण्याची बाब शासनाच्या विचाराधीन होती.
शासन निर्णय : बाल न्याय (मुलांची काळजी व संरक्षण) अधिनियम, २०१५ आणि सुधारीत अधिनियम, २०२१ तसेच महाराष्ट्र राज्य बाल न्याय (मुलांची काळजी व संरक्षण) नियम, २०१८ अंतर्गत राज्यात मिशन वात्सल्य या केंद्रपुरस्कृत योजनेंतर्गत बालकांची काळजी व संरक्षणाची गरज असणाऱ्या आणि विधी संघर्षग्रस्त बालकांसाठी कार्यरत परिशिष्ट-अ येथील स्वयंसेवी संस्थांना निरीक्षणगृह / बालगृह अशी मान्यता/सुधारीत मान्यता देण्यात येत आहे.
# Page 2
शासन निर्णय क्रमांक: रिटपी-२०२२/प्र.क्र.४६/का-०८
२. या शासन निर्णयाच्या अनुषंगाने सदर संस्थांना नोंदणी प्रमाणत्र / सुधारीत नोंदणी प्रमाणपत्र निर्गमीत करण्याबाबतची आवश्यक कार्यवाही करण्याची जबाबदारी आयुक्त, महिला व बाल विकास आयुक्तालय, पुणे यांची राहील.
३. सदर संस्थेतील विधीसंघर्षग्रस्त बालके आणि काळजी व संरक्षणाची गरज असणारी बालके यांचा एकमेकांशी संबंध येणार नाही, याची दक्षता संबंधित संस्थेने घ्यावयाची आहे. यामध्ये कसूर झाल्यास संबंधितांवर बाल न्याय (मुलांची काळजी व संरक्षण) अधिनियम, २०१५ आणि सुधारीत अधिनियम, २०२१ तसेच महाराष्ट्र राज्य बाल न्याय (मुलांची काळजी व संरक्षण) नियम, २०१८ अंतर्गत कारवाई करण्यात येईल.
३. राज्यातील सर्व बाल कल्याण समित्यांकडून काळजी व संरक्षणाची गरज असणाऱ्या बालकांना दाखल आदेश देत असताना खालील प्राधान्यक्रमानुसारच दाखल आदेश देण्यात येतील. काही अपरिहार्य कारणास्तव सदरच्या प्राधान्यक्रमानुसार प्रवेशितांना दाखल आदेश देणे बाल कल्याण समितीस शक्य नसल्यास त्याबाबतची कारणे संबंधित प्रवेशिताच्या दाखल आदेशामध्ये सदर कारण नमुद करणे तसेच याबाबतचा मासिक अहवाल आयुक्तालयामार्फत शासनास दहरमाह सादर करणे राज्यातील सर्व बाल कल्याण समितींना बंधनकारक राहील.
।. शासकीय संस्था
॥ मिशन वात्सल्य योजनेंतर्गत कार्यरत संस्था
III. विनाअनुदानीत तत्वावर कार्यरत स्वयंसेवी संस्था
IV. अनुदानीत तत्वावर कार्यरत स्वयंसेवी संस्था
# Page 3
# Page 4
# Page 5
# Page 6