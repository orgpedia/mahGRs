# Page 1
SNA-SPARSH कार्यपध्दतीद्वारे केंद्र पुरस्कृत
योजनांचा निधी वेळेवर वितरीत करण्यासाठी
महाराष्ट्र राज्य सायबर कोषागार करिता
आहरण व संवितरण अधिकारी म्हणून घोषित
करणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक: बीजीटी-२०२५ / प्र.क्र.९ / का.४
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २९ जुलै, २०२५.
वाचा :-
१. वित्त विभाग शासन निर्णय क्रमांक एसएनए-२०२४/प्र.क्र.५१/कोषा-प्रशा-४,
दिनांक १० ऑक्टोबर, २०२४
२. महिला व बाल विकास विभाग शासन निर्णय क्रमांक बी जी टी-२०२५ / प्र.क्र.९ /
का- ४ दिनांक २० मार्च,२०२५
३. वित्त विभागाकडील शासन निर्णय क्रमांक संकीर्ण-२०२४/प्र.क्र.५४/कोषा-प्रशा-४,
दिनांक २३ एप्रिल, २०२५.
प्रस्तावना:
केंद्र पुरस्कृत योजनांचा निधी वितरीत करण्यासाठी SNA-SPARSH (समयोचित प्रणाली
एकीकृत शीघ्र हस्तांतरण ) या कार्यपध्दतीची अंमलबजावणी करण्याचे निदेश केंद्र शासनाने दि. १३
जुलै २०२३ रोजीच्या कार्यालयीन ज्ञापनानुसार दिलेले आहेत.
संदर्भ क्रमांक २ अन्वये आयुक्त, महिला व बाल विकास, पुणे यांना शक्ती सदन (स्वाधार-
उज्वला) सखी निवास (Working Women s Hostel) व महिला सक्षमीकरण केंद्र (State Hub for
Empowerment of Women) या केंद्र पुरस्कृत योजनांसाठी तसेच आयुक्त, एकात्मिक बाल विकास
सेवा योजना, नवी मुंबई यांना प्रधानमंत्री मातृ वंदना योजना (PMMVY) व पाळणा या केंद्र पुरस्कृत
योजनेसाठी SNA (Single Nodal Agency) म्हणून नियुक्त केले आहे.
"SNA-SPARSH" प्रणाली अंतर्गत वित्त विभागाने Single Nodal Account Portal (SNAP)
प्रणाली विकसित केलेली आहे. संदर्भ क्रमांक ३ अन्वये महाराष्ट्र राज्यामध्ये SNA SPARSH
समायोचित प्रणाली एकीकृत शीघ्र हस्तांतरण कार्यपध्दतीद्वारे फक्त केंद्र पुरस्कृत योजनांच्या
अंमलबजावणीसाठी निधी भारतीय रिझव्र्ह बँकेच्या ई-कुबेर प्रणालीच्या माध्यमातून वेळेवर संवितरीत
करण्याच्या मुख्य प्रयोजनार्थ महाराष्ट्र राज्य सायबर कोषागाराची स्थापना करण्यात आली आहे.
# Page 2
सदर शासन निर्णयामधील मुद्दा क्र. ६ अन्वये सायबर कोषागार कार्यालयामार्फत देयके सादर
करण्याकरिता संबंधीत प्रशासकीय विभाग आहरण व संवितरण अधिकारी घोषित करतील असे
नमूद केले आहे. त्यानुसार महिला व बाल विकास विभागामार्फत राबविण्यात येणाऱ्या शक्ती सदन
(स्वाधार-उज्वला), सखी निवास (Working Women s Hostel) , महिला सक्षमीकरण केंद्र (State
Hub For Empowerment of Women) प्रधानमंत्री मातृ वंदना योजना (PMMVY) व पाळणा या केंद्र
पुरस्कृत सायबर कोषागारावर देयके आहरीत करण्याकरीता आहरण व संवितरण अधिकारी घोषित
करण्याची बाब शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय :-
महिला व बाल विकास विभागामार्फत राबविण्यात येणाऱ्या शक्ती सदन (स्वाधार-उज्वला),
सखी निवास (Working Women s Hostel) , व महिला सक्षमीकरण केंद्र (State Hub For
Empowerment of Women) या केंद्र पुरस्कृत योजनांकरिता सायबर कोषागार कार्यालयातून
(कोषागार सांकेतांक-८१०१) देयके आहरीत करण्यासाठी लेखाधिकारी, महिला व बाल विकास, पुणे
यांना आहरण व संवितरण अधिकारी म्हणून घोषित करण्यात येत आहे. तसेच महिला व बाल विकास
विभागामार्फत राबविण्यात येणाऱ्या पाळणा या केंद्र पुरस्कृत योजनेकरिता सायबर कोषागार
कार्यालयातून (कोषागार सांकेतांक-८१०१) देयके आहरीत करण्यासाठी लेखाधिकारी, एकात्मिक
बाल विकास सेवा योजना, नवी मुंबई यांना आहरण व संवितरण अधिकारी म्हणून घोषित करण्यात
येत आहे.
२. हा शासन निर्णय वित्त विभागाच्या अनौपचारिक संदर्भ क्र.२५६/२०२५/को.प्र.५,
दि.१६.०७.२०२५ अन्वये त्या विभागांनी दिलेल्या सहमतीस अनुसरुन निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3