# Page 1
अनाथांच्या १% आरक्षणाच्या धोरणात बदल करणेबाबत.
महाराष्ट्र शासन
महिला व बाल विकास विभाग
शासन शुद्धीपत्रक क्रमांक- अनाथ-२०१८/प्र.क्र.१८२/का-०३
नविन प्रशासन भवन, तिसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक- २६ नोव्हेंबर, २०२१.
वाचा : १) महिला व बाल विकास विभाग शासन निर्णय क्र.संकीर्ण-२०१३/प्र.क्र.१०९/का.०३, दि.०६.०६.२०१६.
२) महिला व बाल विकास विभाग शासन शुध्दीपत्रक क्र.संकीर्ण-२०१३/प्र.क्र.१०९/का-३, दि. ९.५.२०१८.
३) महिला व बाल विकास विभाग शासन निर्णय क्र.अमुजा-२०११/प्र.क्र.२१२/का.०३, दि. ०२.०४.२०१८.
४) महिला व बाल विकास विभाग शासन परिपत्रक क्रमांक-अनाथ-२०१८/प्र.क्र.१८२/का.०३, दि. २०.८.२०१९.
५) मा.राज्यमंत्री (महिला व बाल विकास) यांचे अध्यक्षतेखाली दिनांक २१.१०.२०२० रोजी आयोजित बैठकीचे इतिवृत्त.
६) शासन निर्णय, महिला व बाल विकास विभाग, क्र. अनाथ-२०१८/प्र.क्र.१८२/का-०३ दिनांक - २३.८.२०२१
शासन शुद्धीपत्रक अनाथांना दिव्यांगांच्या धर्तीवर १ टक्के आरक्षण लागू करणे, अनाथांच्या व्याख्येमध्ये बदल करणे,अनाथांची तीन प्रकारामध्ये वर्गवारी करणे, अनाथ प्रमाणपत्र नमून्यात बदल करणे व यानुषंगाने आरक्षणासंबंधीत उपरोक्त वाचा क्र.१ ते ४ मधील शासन निर्णय अधिक्रमीत करून एकच सर्वसमावेशक शासन निर्णय निर्गमीत करण्याची बाब शासनाच्या विचाराधीन होती. त्यानुसार वाचा क्र. ६ येथील शासन निर्णय निर्गमित करण्यात आला आहे. या शासन निर्णयातील
परीच्छेद क्र. १ मध्ये “बाल न्याय (मुलांची काळजी व संरक्षण) अधिनियम, २०१५ अन्वये काळजी व संरक्षणाची गरज असलेल्या अनाथ, निराधार बालकांना संस्थेतून बाहेर पडल्यानंतर जातीचा दाखला नसल्यामुळे विविध शासकीय लाभांपासून वंचित रहावे लागते.
त्यामुळे अनाथ मुलांना राज्य शासनाच्या विविध सवलतींचा लाभ घेता यावा याकरीता खालीलप्रमाणे वर्गीकृत अनाथांना शिक्षण व नोकरी यामध्ये दिव्यांगांच्या धर्तीवर १ टक्का आरक्षण लागू करण्यास मान्यता देण्यात येत आहे.” ऐवजी
“बाल न्याय (मुलांची काळजी व संरक्षण) अधिनियम, २०१५ अन्वये अनाथ, निराधार बालकांना काळजी व संरक्षणाची गरज असल्याने या मुलांना राज्य शासनाच्या विविध सवलतींचा लाभ घेता यावा याकरीता उपरोक्त वाचा मधील क्र. १ ते ४ येथील शासन निर्णय, शुद्धीपत्रक व परीपत्रक अधिक्रमित करून अनाथांना शिक्षण व नोकरी यामध्ये दिव्यांगांच्या धर्तीवर १ टक्का आरक्षण लागू करण्यास मान्यता देण्यात येत आहे. या आरक्षणासाठी अनाथांचे खालीलप्रमाणे वर्गीकरण करण्यात येत आहे.” असे वाचावे.
परीच्छेद २ अटी व शर्तीमधील अट क्र. ३ मध्ये “पदभरती तसेच शैक्षणिक, वसतिगृहे व व्यावसायिक शिक्षण प्रवेशासाठी अनाथ आरक्षण लागू राहील.” ऐवजी
“शासकीय पदभरती तसेच शैक्षणिक संस्था, वसतिगृहे व व्यावसायिक शिक्षण संस्थांमध्ये प्रवेशासाठी अनाथ आरक्षण लागू राहील.” असे वाचावे.
# Page 2
शासन शुद्धीपत्रक क्रमांकः अनाथ-२०१८/प्र.क्र.१८२/का-०३
परीच्छेद २ २ अटी व शर्तीमधील अट क्र. ४ मध्ये “अनाथ पदाची गणना पदभरतीच्या तसेच शैक्षणिक प्रवेशासाठी उपलब्ध पदसंख्येच्या १% राहील.” ऐवजी
“अनाथांसाठी आरक्षित पदे ही पदभरतीसाठी उपलब्ध एकूण पदसंख्येच्या तसेच शैक्षणिक प्रवेशासाठी उपलब्ध एकूण जागांच्या १% इतकी असतील.” असे वाचावे.
परीच्छेद ४ अनाथ प्रमाणपत्रासाठी आवश्यक कागदपत्रे / निकष यांमधील निकष क्रमांक २ मध्ये “"क" प्रवर्गात येणा-या अनाथांचे आई-वडील हयात नसलेबाबत ग्रामसेवक/मुख्याधिकारी/वार्ड अधिकारी किंवा इतर सक्षम अधिकारी यांचेकडून मिळालेला मृत्यु दाखला किंवा तत्सम कागदपत्रे जिल्हा महिला व बाल विकास अधिकारी यांनी विचारात घेवून तो अनाथ असल्याचे प्रमाणित करावे.” ऐवजी
“"क" प्रवर्गात येणा-या अनाथांच्या आई-वडील यांचा ग्रामसेवक/मुख्याधिकारी/वार्ड अधिकारी किंवा सक्षम अधिकारी यांचेकडून मिळालेला मृत्यू दाखला किंवा तत्सम कागदपत्रे तपासून संबंधित अनाथाने वयाची १८ वर्षे पूर्ण करण्यापूर्वी त्याचे/तिचे आई व वडील वारले असल्याचे जिल्हा महिला व बाल विकास अधिकारी यांनी प्रमाणित करावे.” असे वाचावे.
परीच्छेद ६ "क" प्रवर्गातील (संस्थेत कधीही दाखल नसलेले) अनाथ मुलांसाठी प्रमाणपत्र प्राप्त करणेसाठी करावयाच्या अर्जाची कार्यपध्दती मधील मुद्दा क्र. २ मध्ये “"क" प्रवर्गात येणा-या अनाथांचे आई-वडील हयात नसलेबाबत ग्रामसेवक/मुख्याधिकारी / वार्ड अधिकारी किंवा सक्षम अधिकारी यांचेकडून मिळालेला दाखला जिल्हा महिला व बाल विकास अधिकारी यांनी तपासून प्रमाणित करावा.” ऐवजी
“"क" प्रवर्गात येणा-या अनाथांच्या आई-वडील यांचा ग्रामसेवक/मुख्याधिकारी/वार्ड अधिकारी किंवा सक्षम अधिकारी यांचेकडून मिळालेला मृत्यू दाखला किंवा तत्सम कागदपत्रे तपासून संबंधित अनाथाने वयाची १८ वर्षे पूर्ण करण्यापूर्वी त्याचे/तिचे आई व वडील वारले असल्याचे जिल्हा महिला व बाल विकास अधिकारी यांचेकडून प्रमाणित करण्यात येईल.” असे वाचावे.
मुद्दा क्र. ३ च्या सुरूवातीस “अशा प्रकारे प्रमाणित केलेल्या कागदपत्रांसह" हे शब्द समाविष्ट करण्यात येत आहेत.
परीच्छेद क्र. ७. अनाथ प्रमाणपत्र वितरीत करण्याची प्रक्रिया मधील मुद्दा क्र. २ मध्ये “आयुक्त, महिला व बाल विकास यांच्या मार्फत अनाथ प्रमाणपत्रासाठी एक संकेतांक विकसीत करण्यात यावा.
सर्वसाधारणपणे ज्यामध्ये पहिली दोन अक्षरे (MH), महाराष्ट्र राज्य, पुढील दोन अक्षरे ज्या जिल्ह्यातील CWC / JJB आदेशान्वये बालक बालगृहात दाखल झाले आहे ते दर्शविल. संकेतामधील शेवटचा अंक हा अनाथ प्रमाणपत्राचा अनुक्रमांक दर्शविल.
उदा. अहमदनगर (AH) तर पुढील अक्षर (N) हे (NGO) साठी व (G) हे शासकिय बालगृहासाठी दर्शविल. तसेच जिल्ह्यात एकापेक्षा जास्त बाल कल्याण समिती, अस्तित्वात असतील तर १,२,३, असे नमूद करण्यात यावे. कधीही संस्थेत दाखल नसलेल्या बालकांच्या अनाथ प्रमाणपत्रामध्ये (N) आणि (G) ऐवजी (O) असा संकेतांक नमूद करावा.” ऐवजी
“अनाथ प्रमाणपत्रांसाठी पुढीलप्रमाणे संकेतांक विहीत करण्यात येत आहे. यामध्ये पहिली दोन अक्षरे महाराष्ट्र राज्य / पुढील तीन अक्षरे जिल्ह्याची आद्याक्षरे/ ज्या जिल्ह्यातील बाल कल्याण समितीच्या आदेशान्वये बालक बालगृहात दाखल झाले आहे किंवा अन्याथ प्रमाणपत्रासाठी पात्र आहे हे घोषित केले असेल ती बाल कल्याण समिती / पुढील अक्षर बालगृहाचा प्रकार {अक्षर (N) हे (NGO) साठी व (G) हे शासकिय बालगृहासाठी व (O) हे कधीही संस्थेत दाखल नसलेल्या बालकांसाठी) / संकेतामधील शेवटचे चार अंक हे अनाथ प्रमाणपत्राचा अनुक्रमांक दर्शवतील.
पृष्ठ ३ पैकी २
# Page 3
शासन शुद्धीपत्रक क्रमांकः अनाथ-२०१८/प्र.क्र.१८२/का-०३
उदा. पुणे जिल्ह्यातील बाल कल्याण समिती क्र. २ च्या आदेशान्वये मान्यताप्राप्त खाजगी बाल गृहामध्ये दाखल करण्यात आलेल्या ९८व्या बालकाच्या प्रमाणपत्राचा सांकेतांक हा MH/PUN/CWC२/N/००९८ असा असेल.” असे वाचावे.