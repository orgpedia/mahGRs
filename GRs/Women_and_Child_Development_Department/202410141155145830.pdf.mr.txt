# Page 1
महाराष्ट्र राज्य महिला आयोगातील अधिकारी/
कर्मचाऱ्यांना महाराष्ट्र राज्य शासकीय
कर्मचाऱ्यांप्रमाणे सर्व सेवाविषयक लाभ अनुज्ञेय
करण्यास मान्यता देणेबाबत.
महाराष्ट्र शासन
महिला व बाल विकास विभाग
शासन निर्णय क्रमांक- रामआ -२०१८/प्र.क्र.७४/का-१०
नविन प्रशास नभवन, तिसरा मजला,
मादामकामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक- १५ ऑक्टोबर, २०२४.
संदर्भ:-
१.महाराष्ट्र राज्य महिला आयोग, अधिनियम, १९९३,
२.समाजकल्याण, सांस्कृतिक कार्य, क्रीडा विभाग, शासन निर्णय क्र.रामआ १०९३/प्र.क्र.११६/
सुधार-१, दि.१६.०६.१९९३.
३.महिला व बाल कल्याण विभाग, शासन निर्णय क्र.रामआ-१०९६/प्र.क्र.१०१/का-४,
दि.१८.०५.१९९६.
प्रस्तावना :-
महाराष्ट्र राज्य महिला आयोगाची स्थापना महाराष्ट्र राज्य महिला आयोग अधिनियम, १९९३ अन्वये
करण्यात आली आहे. महाराष्ट्र राज्य महिला आयोग ही एक वैधानिक संस्था आहे. आयोगाचे मुख्यालय
मुंबई येथे असून राज्यभर आयोगामार्फत विविध कार्यक्रमांचे आयोजन करण्यात येते. पिडीत महिलांना
त्यांच्या समस्यांचे निराकरण करण्यासाठी तसेच स्त्रियांवर परिणाम करणाऱ्या कायद्यांचे
परिणामकारकरित्या संनियंत्रण व अंमलबजावणी करण्यासाठी व स्त्रियांचा समाजातील दर्जा व प्रतिष्ट्ठा
सुधारणे व उंचावणे या संबंधित असलेल्या सर्व बाबींवर शासनाला सल्ला देण्यासाठी आयोगाची स्थापना
करण्यात आली आहे. महाराष्ट्र राज्य महिला आयोग अधिनियम, १९९३ मधील कलम १० (१) (जे) नुसार
स्त्रियांच्या सामजिक व आर्थिक विकासाच्या नियोजन प्रक्रियेत सहभागी होणे व सल्ला देणे हा आयोगाच्या
स्थापनेमागचा उद्देश आहे.
२. महाराष्ट्र राज्य महिला आयोगातील अधिकारी/ कर्मचारी यांच्या संदर्भातील दि.१६.६.१९९३ व
दि.१८.५.१९९६ च्या शासन निर्णयातील तरतुदी तसेच, महाराष्ट्र राज्य महिला आयोग अधिनियम, १९९३
मधील तरतुदी विचारात घेता, महाराष्ट्र राज्य महिला आयोगातील कर्मचाऱ्यांना राज्य शासकीय
कर्मचाऱ्यांप्रमाणे सर्व सेवाविषयक लाभ अनुज्ञेय असल्याचे दिसून येते. तथापि, त्यानुसार आदेश निर्गमित
झाले नसल्याने सदर कर्मचारी या लाभापासून वंचित आहेत. त्यामुळे महाराष्ट्र राज्य महिला आयोगातील
अधिकारी/ कर्मचाऱ्यांना महाराष्ट्र राज्य शासकीय कर्मचाऱ्यांप्रमाणे सर्व सेवाविषयक लाभ अनुज्ञेय
करण्याची बाब शासनाच्या विचाराधीन होती.
# Page 2
शासननिर्णयक्रमांकःरामआ-२०१८/प्र.क्र.७४/का-१०
शासन निर्णय -
महाराष्ट्र राज्य महिला आयोगातील अधिकारी/ कर्मचारी यांच्या संदर्भातील दि.१६.६.१९९३ व
दि.१८.५.१९९६ च्या शासन निर्णयातील तरतुदी तसेच, महाराष्ट्र राज्य महिला आयोग अधिनियम, १९९३
मधील तरतुदी विचारात घेता, महाराष्ट्र राज्य महिला आयोगातील अधिकारी/ कर्मचाऱ्यांना महाराष्ट्र राज्य
शासकीय कर्मचाऱ्यांप्रमाणे सर्व सेवाविषयक लाभ अनुज्ञेय करण्याच्या अनुषंगाने खालीलप्रमाणे मान्यता
देण्यात येत आहे.
१)महाराष्ट्र राज्य महिला आयोगातील अधिकारी/ कर्मचारी यांच्या संदर्भातील दि.१६.६.१९९३ व
दि.१८.५.१९९६ च्या शासन निर्णयातील तरतुदी तसेच, महाराष्ट्र राज्य महिला आयोग अधिनियम,
१९९३ मधील तरतुदी विचारात घेता, महाराष्ट्र राज्य महिला आयोगातील पदांसाठीच्या शासनाची
मंजूरी असलेल्या तसेच त्या संबंधित आकृतीबंधानुसार पदावर विहित केलेल्या सेवाप्रवेश
नियमानुसार ज्यांची नियुक्ती झाली असेल अशा अधिकारी/ कर्मचाऱ्यांना महाराष्ट्र राज्य शासकीय
कर्मचाऱ्यांप्रमाणे सर्व सेवाविषयक लाभ [महाराष्ट्र नागरी सेवा नियम लागू करणे, दि.०१.११.२००५
पूर्वी नियुक्त झालेल्या कर्मचाऱ्यांना राज्य शासनाच्या धर्तीवर महाराष्ट्र नागरी सेवा (निवृत्तीवेतन)
नियम, १९८२, महाराष्ट्र नागरी सेवा (निवृत्तीवेतनाचे अंशराशीकरण) नियम, १९८४ व महाराष्ट्र
सर्वसाधारण भविष्ट्य निर्वाह निधी नियम, १९९८ व अनुषंगिक नियमाच्या तरतूदी पूर्वलक्षी प्रभावाने
लागू करण्यास मान्यता देण्यात येत आहे.
२) दि.०१.११.२००५ रोजी किंवा त्यानंतर नियुक्त झालेल्या कर्मचाऱ्यांना राष्ट्रीय निवृत्तीवेतन योजना
(NPS) व अनुषंगिक नियमाच्या तरतूदी] लागू करण्यास मान्यता देण्यात येत आहे.
३)महाराष्ट्र राज्य महिला आयोगातील अधिकारी/ कर्मचारी यांना राज्य शासकीय कर्मचाऱ्यांप्रमाणे
सेवाविषयक लाभ अनुज्ञेय केल्यामुळे येणारा आर्थिक भार महाराष्ट्र राज्य महिला आयोगास
उपलब्ध करुन देण्यात येणाऱ्या सहायक अनुदानातून भागविण्यास मान्यता देण्यात येत आहे.
४)महाराष्ट्र राज्य महिला आयोगाच्या अधिकारी/ कर्मचाऱ्यांच्या वेतन/ निवृत्तीवेतनासाठी स्वतंत्र
कस्टमाईज्ड सेवार्थ प्रणाली विकसित करण्यास मान्यता देण्यात येत आहे.
२. सदर शासन निर्णय मा.मंत्रिमंडळाने दिनांक १०.१०.२०२४ रोजीच्या बैठकीत घेतलेल्या निर्णयाच्या
अनुषंगाने निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर उपलब्ध
# Page 3