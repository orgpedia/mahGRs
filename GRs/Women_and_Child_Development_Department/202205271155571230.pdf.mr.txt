# Page 1
सन २०२२-२३ या आर्थिक वर्षाकरिता एकात्मिक बाल विकास सेवा योजनेअंतर्गत कार्यरत अधिकारी / कर्मचारी यांचे वेतन अदा करण्यासाठी निधी वितरीत करण्याबाबत.
महाराष्ट्र शासन
महिला व बाल विकास विभाग
शासन निर्णय क्रमांक: मबाआ-२०२२/प्र.क्र.८५/का-७अ
नवीन प्रशासन भवन, ३ रा मजला,
मंत्रालय, मुंबई- ४०० ०३२.
दिनांक: २३ मे, २०२२.
संदर्भ:-१) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२, २) आयुक्त, एकात्मिक बाल विकास सेवा योजना, नवी मुंबई यांचे दि.०८.०४.२०२२ चे पत्र.
शासन निर्णयः आयुक्त, एकात्मिक बाल विकास सेवा योजना, नवी मुंबई यांच्या अधिनस्त एकात्मिक बाल विकास सेवा योजना ही केंद्र पुरस्कृत योजना राबविण्यात येते. सन २०२२-२३ या आर्थिक वर्षाकरिता मागणी क्रमांक-एक्स-१ मुख्य लेखाशिर्ष २२३६-१९४५ व २२३६-२१७३ अंतर्गत एकात्मिक बाल विकास सेवा योजनेंतर्गत अधिकारी/कर्मचारी यांचे वेतनाकरिता खालील विवरणपत्रातील रकाना क्रमांक- २ मधील लेखशीर्ष/उद्दिष्टाकरिता रकाना क्रमांक-४ प्रमाणे एकूण रुपये २७.५१ कोटी (रुपये सतावीस कोटी एकावण्ण लाख फक्त) इतका निधी वितरित व खर्च करण्यास या शासन निर्णयान्वये मान्यता देण्यात येत आहे.
(रुपये कोटीत)
--------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र | लेखाशिर्ष व बाब | विद्यमान तरतूद २०२२-२३ | प्रस्तावित वितरण |
| १ | २ | ३ | ४ |
| १ | (०८) (०५) अंगणवाडी सेवा (अतिरिक्त राज्य हिस्सा १००%) (कार्यक्रम) (२२३६१९४५) ०१ वेतन | १२.०० | ३.३६ |
|  | (००)(०६) महाराष्ट्र जिल्हा परिषद व पंचायत समिती अधिनियम १९६१ यांच्या कलम १२३ व २६१ अन्वये एकात्मिक बाल विकास सेवा योजनेतंर्गत अंगणवाडी सेवेसाठी जिल्हा परिषदांना आस्थापना अनुदान अतिरिक्त राज्य हिस्सा १००% (२२३६-२१७३), ३६ सहायक अनुदाने(वेतन) | ५७.२८ | २४.१५ |
|  | एकूण | ६९.२८ | २७.५१ |
--------------------------------------------------------------------------------------------------------------------------------------------------------------------------------------------------------------------------------------------------------------
२. सदर निधीसाठी नियंत्रक अधिकारी म्हणून आयुक्त, एकात्मिक बाल विकास सेवा योजना, नवी मुंबई हे राहतील. त्यांच्याकडे हा निधी सुपूर्द करण्यात येत आहे. त्यानुसार आयुक्त, एकात्मिक बाल विकास सेवा योजना, नवी मुंबई यांनी वित्त विभागाच्या संदर्भाधीन परिपत्रकामध्ये नमूद केलेल्या तपासणी सूचीतील बाबींची, केंद्र शासनाच्या मागदर्शक सूचनांचे तसेच यासंदर्भात नियोजन विभाग व वित्त विभागाने निर्गमित केलेल्या मार्गदर्शक सूचना, प्रचलित निकष, वित्तीय अधिकाराचे प्रत्यायोजन यांचे काटेकोर पालन करावे.
# Page 2
शासन निर्णय क्रमांकः मबाआ-२०२२/प्र.क्र.८५/का-७अ