# Page 1
स्थानिक स्वराज्य संस्थांच्या प्राथमिक शाळासाठी वितरीत करण्यात येणाऱ्या सादिल अनुदानाच्या रकमेतून खर्च करावयाच्या बाबींमध्ये सुधारणा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- उमाशा - २०२०/प्र.क्र.१३/एसएम-४,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- २९ नोव्हेंबर, २०२१
वाचा :- (१) शासन निर्णय, शालेय शिक्षण व क्रीडा विभाग, क्र. पीआई-१०९४/७०४(दोन)/प्राशि-१, दिनांक १४ नोव्हेंबर, १९९४.
(२) समक्रमांक, शासन निर्णय, दिनांक ०४ जून, २०२०.
(३) मा. मुख्य सचिव यांच्या अध्यक्षतेखाली दिनांक ११ नोव्हेंबर, २०२१ रोजी झालेल्या बैठकीचे दिनांक २२ नोव्हेंबर, २०२१ चे इतिवृत्त
प्रस्तावना: स्थानिक स्वराज्य संस्थांच्या प्राथमिक शाळासाठी भौतिक, शैक्षणिक सुविधा व दैनंदिन उपयोगाचे साहित्य उपलब्ध करण्यासाठी मागील वर्षाच्या वेतन खर्चाच्या ४ टक्केपर्यंत सादिलवार खर्च करण्यास संदर्भ क्र.(१) येथील शासन निर्णयान्वये मान्यता देण्यात आली आहे. तसेच, सादिलवार खर्च करावयाच्या अनुज्ञेय बाबींच्या यादीमध्ये संदर्भ क्र. (२) येथील शासन निर्णयान्वये सुधारणा करण्यात आली आहे.
श्री.मोहम्मद लियाकत अली अन्सारी यांनी जिल्हा परिषद उर्दू प्राथमिक शाळा, रोजे खुर्द, ता.
कंधार, जि. नांदेड या शाळेकरीता भाडेतत्वावर दिलेल्या कंधार नगर परिषद हद्दीतील मालकीच्या इमारत क्र. ४/१०३ चे दि.१/४/२०१० पासूनचे भाडे थकित असल्याची तक्रार मा. लोकायुक्तांकडे केली आहे. मा. लोकायुक्त यांचेकडे सदर प्रकरणावर झालेल्या सुनावणीच्या वेळी श्री. मोहम्मद लियाकत अली अन्सारी यांच्याप्रमाणे राज्यातील अन्य जिल्हा परिषदांनी प्राथमिक शाळांकरीता घेतलेल्या खाजगी इमारतीच्या/ जागांचे थकित भाड्याची रक्कम अदा करण्याबाबत धोरण निश्चित करण्याच्या सूचना मा. लोकायुक्तांनी दिल्या आहेत. मा. लोकआयुक्त यांनी दिलेल्या निर्देशास अनुसरुन भाडयाच्या इमारतीत सुरु असलेल्या जिल्हा परिषद प्राथमिक शाळांच्या भाडे अदायगीबाबत धोरण ठरविण्यासंदर्भात मा. मुख्य सचिव यांच्या अध्यक्षतेखाली दि. ११ नोव्हेंबर, २०२१ रोजी बैठक आयोजित करण्यात आली होती. सदर बैठकीच्या संदर्भ क्र.(३) येथील इतिवृत्तानुसार सादिलवार खर्च करावयाच्या अनुज्ञेय बाबींच्या यादीमध्ये सुधारणा करण्याची बाब विचाराधीन आहे.
शासन निर्णय : उपरोक्त प्रस्तावनेतील विवेचन विचारात घेता, संदर्भ क्र. (२) येथील शासन निर्णयान्वये सादिलवार अनुदानातून खर्च भागविण्यासाठी अनुज्ञेय करण्यात आलेल्या वस्तु / बाबींच्या यादी मध्ये अ.क्र. (१०) येथे “जिल्हा परिषदेने प्राथमिक शाळांसाठी घेतलेल्या खाजगी इमारती/ जागांच्या भाड्याची रक्कम” ही बाब नव्याने समाविष्ट करण्यात येत आहे.
# Page 2
शासन निर्णय क्रमांकः उमाशा-२०२०/प्र.क्र.१३/एसएम-४
२. उपरोक्त बाबीवर होणारा खर्च “मागणी क्र. ई- २, २२०२ - सर्वसाधारण शिक्षण-०१-प्राथमिक शिक्षण १९६, जिल्हा परिषदांना सहाय्य (०१) प्राथमिक शिक्षणासाठी जिल्हा परिषदांना सहाय्य, (०१)(०१) महाराष्ट्र जिल्हा परिषद व पंचायत समिती अधिनियम १९६१ च्या कलम १८२ अन्वये जिल्हा परिषदांना सप्रयोजन अनुदाने (२२०२-०१७३) ” या लेखाशिर्षाखाली त्या-त्या आर्थिक वर्षात मंजूर तरतूदीतून भागविण्यात यावा.