# Page 1
स्वामी कृपा सोसायटी संचलित स्वामी विद्यामंदिर प्राथमिक शाळा, इंदूरकर वाडा, भोसला वेद शाळेसमोर, महाल, जि. नागपूर या शाळेचे, प्लॉट नं.३२ व ३३, ज्ञानेश्वर नगर, मानेवाडा, जि. नागपूर येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२१८/प्र.क्र.४६९/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १९ जून, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२) माशि - २, दिनांक ३१ जुलै, २०१३.
संदर्भ :- १) विभागीय शिक्षण उपसंचालक, नागपूर विभाग, नागपूर यांचे क्र. शिउसं/ प्राथ/ब/७३९७/१८, दि.२६ जुलै, २०१८ चे पत्र.
२) विभागीय शिक्षण उपसंचालक, नागपूर विभाग, नागपूर यांचे क्र. शिउसं/प्राथ/ब/८१११/१८, दि.२७ ऑगस्ट, २०१८ चे पत्र.
प्रस्तावना : स्वामी कृपा सोसायटी संचलित स्वामी विद्यामंदिर प्राथमिक शाळा, इंदूरकर वाडा, भोसला वेद शाळेसमोर, महाल, जि.नागपूर या मराठी माध्यमाच्या अनुदानित प्राथमिक व उच्च प्राथमिक शाळेचे, प्लॉट नं.३२ व ३३, ज्ञानेश्वर नगर, मानेवाडा, जि. नागपूर येथे स्थलांतर करण्याबाबत संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय : उपरोक्त मराठी माध्यमाच्या अनुदानित प्राथमिक व उच्च प्राथमिक शाळेची सध्याची भाडयाची इमारत जीर्ण व धोकादायक झालेली असल्याने घरमालकाकडून ती रिकामी करण्यासाठी नोटीस बजावण्यात आल्याने, सदर शाळेचे ३० वर्षांच्या भाडेकराराने घेतलेल्या प्रशस्त इमारतीत स्थलांतर प्रस्तावित आहे. सदर शाळेचे वर नमूद ठिकाणी स्थलांतरास खालील अटी व शर्तीवर मान्यता देण्यात येत आहे.: १) स्थलांतरापूर्वी शाळेत कार्यरत असलेल्या आर्हताप्राप्त शिक्षक व शिक्षकेतर कर्मचाऱ्यांना स्थलांतरीत ठिकाणी समायोजित करुन घेण्यात येईल व त्यांच्या सेवाशर्तींत बदल करण्यात येणार नाहीत, याबाबत संस्थेचे अध्यक्ष/सचिवांकडून रु.१००/- च्या स्टँपपेपरवर नोटरी केलेले शपथपत्र घेण्यात यावे.
२) बालकांचा मोफत व सक्तीच्या शिक्षणाचा अधिकार अधिनियम, २००९ नुसार व याबाबत शासनाकडून वेळोवेळी देण्यात येणाऱ्या आदेशानुसार शाळेसाठी पक्की इमारत व आवश्यक सर्व भौतिक सुविधा व शैक्षणिक सुविधा उपलब्ध करुन देण्यात येतील, याबाबत संस्थेचे अध्यक्ष/सचिव यांचेकडून रु.१००/- च्या स्टँपपेपरवर नोटरी केलेले शपथपत्र घेण्यात यावे.
# Page 2
शासन निर्णय क्रमांकः प्राशास्थ ३२१८/प्र.क्र.४६९/एसएम-१ ३) शासन निर्णय, दि.२८/०८/२०१५ मधील संचमान्यतेच्या सुधारीत निकषांनुसार व याबाबत शासनाकडून वेळोवेळी देण्यात येणाऱ्या आदेशानुसार अनुज्ञेय होणाऱ्या पदांइतके शिक्षक/शिक्षकेतर कर्मचारी शाळेत कार्यरत राहतील व त्यापेक्षा जास्त शिक्षक/शिक्षकेतर कर्मचारी कार्यरत राहणार नाहीत, हे संस्थेवर बंधनकारक राहील. तसेच अनुज्ञेय पदांपैकी रिक्त पदे अतिरिक्त कर्मचाऱ्यांकडून भरण्याबाबत शासनाच्या धोरणानुसार कार्यवाही करणे आवश्यक राहील.
४) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, तुकडया, विद्यार्थी इ.
संदर्भात वेळोवेळी विहित करण्यात येणारे अधिनियम, नियम, शासन निर्णय व आदेशांचे पालन करणे संस्थेवर बंधनकारक राहील.
५) सदर शाळा मराठी माध्यमाची अनुदानित प्राथमिक व उच्च प्राथमिक शाळा असल्याने, सध्याच्या ठिकाणच्या जास्तीत जास्त विद्यार्थ्यांचे समायोजन स्थलांतराच्या ठिकाणी करणे आवश्यक राहील.
६) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
७) स्थलांतरीत शाळेच्या बाबतीत मूळ शासन परवानगीच्या व मान्यतेच्या कोणत्याही अटी व शर्तीमध्ये बदल होणार नाही.
८) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. वरील अट क्र. (१) ते (२) ची पूर्तता झाल्यावर, विभागीय शिक्षण उपसंचालक, नागपूर विभाग, नागपूर यांनी सदर शाळेच्या स्थलांतरास मान्यता देण्याबाबत पुढील आवश्यक कार्यवाही ६ आठवडयात पूर्ण करावी व केलेल्या कार्यवाहीबाबत शासनास अवगत करावे.