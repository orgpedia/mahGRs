# Page 1
दहीहंडी उत्सवादरम्यान मानवी मनोरे रचताना दुर्घटनाग्रस्त झालेल्या गोविंदांना आर्थिक सहाय्य करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकीर्ण-३०२२/प्र.क्र.१२६/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : १८ ऑगस्ट, २०२२
वाचा :- १. शासन निर्णय, शालेय शिक्षण व क्रीडा विभाग क्र. विकाक-२८१५/प्र.क्र.०८/क्रीयुसे-१ दिनांक २४ ऑगस्ट, २०१६ २. संचालक, सांस्कृतिक कार्य संचालनालय, मुंबई यांचे दिनांक १७ ऑगस्ट, २०२२ रोजीचे पत्र
प्रस्तावना : राज्यात दरवर्षी दहीहंडी उत्सव मोठ्या प्रमाणावर आयोजित करण्यात येतो. दहीहंडी उत्सव साजरा करतांना मानवी मनोरे रचतांना धोका असल्याचे निरीक्षण न्यायालय, प्रशासन व अन्य संस्थानी वारंवार केलेले आहे. मात्र लोकोत्सव साजरा करण्यासाठी परंपरा जपणे हे महत्त्वाचे असल्याने, अनेक गोविंदा पथक त्यामध्ये सहभागी होतात. दहीहंडी उत्सवात सहभागी होत असताना बऱ्याच वेळेस अपघात / दुर्घटना होतात. काही वेळा पथकातील गोविंदांचा अपघाती मृत्यू अथवा गंभीर दुखापत होऊन जीवाला धोका निर्माण होतो. परिणामी या गोविंदांना व कुटुंबियांना उर्वरित आयुष्य आर्थिक विवंचनेत व्यतीत करावे लागते. यानुषंगाने राज्यात दहीहंडी उत्सवात सहभागी होऊन मानवी मनोरे रचणाऱ्या गोविंदांचा विमा उतरवून त्यांना आर्थिक संरक्षण देण्याची व त्याकरिता शासनाकडून विमा हफ्ता (प्रिमियम) भरण्याची योजना विहीत करण्याची बाब शासन स्तरावरून तपासण्यात येत आहे. तथापि, दहीहंडी उत्सव नजीक असल्याने सदर योजना विहीत करण्याच्या कार्यवाहीसाठी अतिशय कमी कालावधी आहे. त्यामुळे सन २०२२ करिता म्हणजेच दि. १९ ऑगस्ट, २०२२ रोजी होणाऱ्या दहीहंडी उत्सवादरम्यान मानवी मनोरे रचतांना गोविंदा दुर्घटनाग्रस्त झाल्यास त्यांना आर्थिक सहाय्य करण्याची बाब शासनाच्या विचाराधिन होती.
शासन निर्णय :
राज्यात सन २०२२ मध्ये दि.१९ ऑगस्ट,२०२२ रोजी आयोजित करण्यात येणाऱ्या दहीहंडी उत्सवामध्ये सहभागी गोविंदा पथकांकडून मानवी मनोरे रचताना अपघात झाल्यास व त्यामध्ये गोविंदांचा मृत्यु झाल्यास अथवा त्यांना गंभीर दुखापत होऊन अवयव निकामी झाल्यास अशा गोविंदांना/कायदेशीर वारसास मुख्यमंत्री सहाय्यता निधीतून खालील प्रमाणे आर्थिक सहाय्य देण्यास शासनाची मान्यता देण्यात येत आहे:
# Page 2
शासन निर्णय क्रमांकः संकीर्ण-३०२२/प्र.क्र.१२६ / क्रीयुसे-१
१. गोविंदा पथकातील सहभागी खेळाडू प्रत्यक्ष दहीहंडीच्या थरावरुन / मानवी मनोऱ्यावरून पडल्याने मृत्यु पावल्यास त्या खेळाडूच्या कायदेशीर वारसास रुपये १०.०० लक्ष आर्थिक सहाय्य अनुज्ञेय राहील.
२. गोविंदा पथकातील सहभागी खेळाडू प्रत्यक्ष दहीहंडीच्या थरावरुन/मानवी मनोऱ्यावरून पडल्याने त्याचे दोन्ही डोळे अथवा दोन्ही हात अथवा दोन्ही पाय अथवा कोणतेही महत्वाचे दोन अवयव निकामी झाल्यास त्यास रु. ७.५० लक्ष इतके आर्थिक सहाय्य अनुज्ञेय राहील.
३. गोविंदा पथकातील सहभागी खेळाडू प्रत्यक्ष दहीहंडीच्या थरावरुन / मानवी मनोऱ्यावरून पडल्याने त्याचा एक डोळा अथवा एक हात अथवा एक पाय अथवा कोणताही महत्वाचा एक अवयव निकामी झाल्यास अथवा गंभीर इजा झाल्यास त्यास रुपये ५.०० लक्ष इतके आर्थिक अनुज्ञेय राहील.
२. हा आदेश केवळ चालू वर्षासाठी (सन २०२२) लागू राहतील. दहीहंडी उत्सवामध्ये सहभागी होणाऱ्या गोविंदांचा विमा उतरविणे याबाबत निर्णय स्वतंत्रपणे घेण्यात येईल.
३० दहीहंडी उत्सवामध्ये सहभागी गोविंदांना वरील प्रमाणे आर्थिक सहाय्य करण्यासंदर्भात अटी व शर्ती या शासन निर्णयासोबतच्या परिशिष्ट-अ मध्ये नमुद केल्या नुसार राहतील. या शासन निर्णयानुसार आर्थिक सहाय्यास पात्र असणा-या गोविंदांना अर्थ सहाय्य करण्यासंबंधीचा प्रस्ताव सादर करण्याची कार्यपध्दती, अर्जाचे स्वरुप व सहपत्रे याबाबतचे आदेश स्वतंत्रपणे देण्यात येतील.
# Page 3
# Page 4