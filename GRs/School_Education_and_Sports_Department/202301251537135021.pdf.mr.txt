# Page 1
केंद्र पुरस्कृत समग्र शिक्षा ( शिक्षक शिक्षण ) कार्यक्रमासाठी पहिल्या हप्त्याचा (सर्वसाधारण)) निधी वितरीत करणेबाबत.
(केंद्र व राज्य हिस्सा).
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः समग्र-२०२३/प्र.क्र.१ (भाग-१) / एस. डी-१
मादाम कामा मार्ग हुतात्मा राजगुरु चौक
मंत्रालय, मुंबई - ४०० ०३२
दिनांक : २५ जानेवारी, २०२३
वाचा : १) शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४/०४/२०२२ २) केंद्र शासन, शिक्षण मंत्रालय, नवी दिल्ली यांचे आदेश क्रमांक: F.No-७-२/२०२२-IS-१२/IS.१ (GEN), दि. ०६/०१/२०२३ (पत्रे).
३) राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांचे पत्र क्र. मप्राशिप /लेखा-२/१stInst/Sec,/Rec,/(GEN) निधी मागणी/२०२२-२३/१३०, दि.११/०१/२०२३
प्रस्तावना: राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी संदर्भ क्र. ३ येथील पत्रान्वये समग्र शिक्षा (शिक्षक शिक्षण ) कार्यक्रमासाठी केंद्र हिस्सा व राज्य हिस्सा निधी वितरीत करण्याचा प्रस्ताव शासनास सादर केला आहे.
२. समग्र शिक्षा (शिक्षक शिक्षण ) योजनेसाठी केंद्र व राज्य शासनाच्या हिस्स्याचे प्रमाण (केंद्र : राज्य) ६०:४० असे आहे. केंद्र शासनाने दिनांक ०६/०१/२०२३ रोजीच्या आदेशान्वये समग्र शिक्षा योजनेसाठी (शिक्षक शिक्षण ) सर्वसाधारण (General) प्रवर्गाचा घटकासाठी रू.६६,७५,०००/ इतका निधी मंजूर केला आहे. सदर निधीच्या प्रमाणात राज्य हिस्स्याचा निधी रू.४४,५०,०००/ इतका येतो.
३. वित्त विभागाने त्यांच्या दि. १३/०१/२०२३ रोजीच्या ई-मेल अन्वये केंद्र हिस्सा निधी राज्य शासनाच्या एकत्रित निधीत दि.११/०१/२०२३ रोजी जमा झाल्याचे अभिप्राय दिले आहेत.
त्यानुषंगाने निधी वितरीत करण्याची बाब शासनाच्या विचाराधीन होती. याबाबतचा शासन निर्णय खालीलप्रमाणे आहे.
शासन निर्णय
केंद्र शासनाने उपरोक्त प्रमाणे समग्र शिक्षा योजनेसाठी (शिक्षक शिक्षण) उपलब्ध करून दिलेला केंद्र हिस्सा व त्यास समरूप राज्य हिस्सा खालील विवरणपत्रात दर्शविल्याप्रमाणे राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, चर्नी रोड, मुंबई यांचेकडे समग्र शिक्षा योजनेच्या (शिक्षक शिक्षण) या आदेशान्वये सुपूर्द करण्यास मान्यता देण्यात येत आहे.
# Page 2
शासन निर्णय क्रमांकः समग्र-२०२३/प्र.क्र.१(भाग-१)/एस.डी-१
२. समग्र शिक्षा योजनेसाठी (शिक्षक शिक्षण) करावयाच्या उपरोक्त तरतूदींचा लेखाशिर्षनिहाय तपशील खालील प्रमाणे आहे. सदर खर्च खालील विवरणपत्रात दर्शविल्याप्रामणे सन २०२२-२३ या आर्थिक वर्षाच्या अर्थसंकल्पित तरतूदीमधून भागविण्यात यावा.
-------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशिर्ष | सन २०२०-२३ वर्षात सुधारित अर्थसंकल्पित तरतूद | वितरीत तरतूद (रक्कम - रूपये) |
| १ | २ | ३ | ४ |
| १ | "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ - शिक्षक व इतर खर्च, (०१) समग्र शिक्षा अभियान, (०१) (०१) समग्र शिक्षा अभियान (सर्वसाधारण) (केंद्र हिस्सा ६० टक्के), ३१ सहायक अनुदाने (वेतनेत्तर), (२२०२।६२१)" | रु.९०४.१९ कोटी | रू.६६,७५,०००/ |
| २ | "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ - शिक्षक व इतर खर्च, (०१) समग्र शिक्षा अभियान, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेत्तर), (२२०२।६१२)" | रु.५४६.६१ कोटी | रू.४४,५०,०००/ |
|  | एकूण (अ+ब) | रू.१,११,२५,०००/ |
|  | (एक कोटी, अकरा लक्ष, पंचव्वीस हजार फक्त) |
-------------------------------------------------------------------------------------------------------------------------------------------------------------------------------------------------------------------------------------------------------------------
३. शिक्षक शिक्षण (Teachers Education) योजनेसाठीचा केंद्र शासनाने मंजूर केलेला निधी व समरूप राज्य हिस्सा निधीमधून वेतन व वेतन्नेतर खर्चासाठी आवश्यक रक्कम आवश्यकतेप्रमाणे व प्रकल्प मान्यता मंडळाने मंजूर केल्याप्रमाणे संचालक, महाराष्ट्र शैक्षणिक संशोधन व प्रशिक्षण परिषद, पुणे व संबंधित जिल्हा शिक्षण व प्रशिक्षण संस्थेला अदा करण्याची कार्यवाही राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, चर्नी रोड, मुंबई यांनी करावी.
४. समग्र शिक्षा योजनेअंतर्गत प्रथमता राज्य शासनाच्या एकत्रित निधीतून खर्च होणाऱ्या बाबींचा निधी व ज्याची प्रतिपूर्ती केंद्रशासनामार्फत करण्यात येते अशा घटकांचा निधी राज्याच्या एकत्रित निधीत प्रथम प्राध्यान्याने जमा करण्याची कार्यवाही राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, चर्नी रोड, मुंबई करावी.
५. समग्र शिक्षा योजनेमधील सर्व खर्च हा Singe Nodal Account (SNA) मधून करण्यात यावा.
६. वित्त विभाग, शासन निर्णय/परिपत्रक दि.०४/०४/२०२२ मध्ये नमूद केलेल्या सर्व बाबींची पूर्तता होत आहे.
पृष्ठ ३ पैकी २
# Page 3
शासन निर्णय क्रमांकः समग्र-२०२३/प्र.क्र.१(भाग-१)/एस.डी-१
७. सदर शासन निर्णयान्वये वितरीत केलेला निधी केंद्र शासनाचे दि.०६/०१/२०२३ रोजीच्या आदेशामध्ये दिलेल्या निदेशानुसार व सन २०२२-२३ या वर्षाच्या वार्षिक कार्ययोजना व अंदाजपत्रकास प्रकल्प मान्यता मंडळाने (PAB) मंजूर केल्याप्रमाणे समग्र शिक्षा योजनेतील आवर्ती/ अनावर्ती बाबीसाठी खर्च करावा.
८. सदर खर्च वित्त विभाग, शासन निर्णय / परिपत्रक दि. ०४/०४/२०२२ मधील सूचनांनुसार करण्यात यावा. सदर निधी आहरीत करून वितरीत करण्यासाठी अवर सचिव / कक्ष अधिकारी (लेखा/रोखशाखा), शालेय शिक्षण व क्रीडा विभाग, मंत्रालय, यांना “आहरण व संवितरण अधिकारी “ तर सह/उप सचिव, शालेय शिक्षण व क्रीडा विभाग, मंत्रालय यांना “नियंत्रक अधिकारी” म्हणून घोषित करण्यात येत आहे.
९. सदर शासन निर्णय वित्त विभाग, शासन निर्णय/परिपत्रक दि. ०४/०४/२०२२ अन्वये दिलेल्या प्राधिकारानुसार निर्गमित करण्यात येत आहे.