# Page 1
शालेय शिक्षण विभाग (खुद्द) येथे ३० संगणक, ३० प्रिंटर व ३ स्कॅनर खरेदी करण्यास प्रशासकीय व वित्तीय मान्यता देणे.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह- १६२१/प्र.क्र.२८/ संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ११ जूलै, २०२२.
वाचा : १) उद्योग, ऊर्जा व कामगार विभाग, शासन निर्णय दि.२४.०८.२०१७.
२) शालेय शिक्षण व क्रीडा विभागाच्या प्रकल्प अंमलबजावणी समितीच्या दि.०५.१०.२०२१ रोजीची बैठक.
प्रस्तावना :
शालेय शिक्षण व क्रीडा विभागाच्या अधिकारी / कर्मचारी यांना संगणक साहित्य उपलब्ध
करुन देण्यासाठी विभागाकडे सध्या एकही संगणक, प्रिंटर्स व स्कॅनर शिल्लक नाही. कार्यरत
असणारे संगणक देखील वारंवार हँग होतात व अधूनमधून बंद पडतात. त्यामुळे विभागातील विविध
कक्षांकडून प्राप्त मागणीनुसार शालेय शिक्षण विभाग (खुद्द) विभागासाठी आवश्यक असलेले
संगणक, प्रिटर व स्कॅनर खरेदी करण्याच्या प्रस्तावास दि.५.१०.२०२१ रोजीच्या प्रकल्प
अंमलबजावणी समितीच्या बैठकीत मान्यता देण्यात आली आहे. त्यानुषंगाने शासनाच्या विहित
कार्यपध्दतीनुसार नवीन संगणक सामुग्री खरेदी करण्याची बाब शासनाच्या विचाराधीन होती.
शासन निर्णयः
२. प्रकल्प अंमलबजावणी समितीने दिनांक ५ ऑक्टोबर, २०२१ रोजीच्या बैठकीत केलेल्या
शिफारशीनुसार शालेय शिक्षण विभागासाठी (खुद्द) ३० संगणक, ३० प्रिंटर व ३ स्कॅनर (२ स्कॅनर
आयुक्त, शिक्षण यांच्या कार्यालयातील ई-गव्हर्नन्स सेलसाठी व १ स्कॅनर शालेय शिक्षण
विभागासाठी) खरेदी करण्याची याव्दारे प्रशासकीय मान्यता देण्यात येत आहे. तसेच यासाठी
येणाऱ्या रु.३७,५०,०००/-(रुपये सदोतीस लाख पन्नास हजार) खर्चास मान्यता देण्यात येत आहे.
३. सदरचा खर्च मागणी क्रमांक. ई-२, २२०२ सर्वसाधारण शिक्षण, ८० पंचवार्षिक योजनांतर्गत
योजना (०२) (५१) ई-गव्हर्नन्स कार्यक्रम (२२०२ H४५४) ३१ सहायक अनुदाने या लेखाशिर्षातून सन
# Page 2
शासन निर्णय क्रमांकः ईगव्ह-१६२१/प्र.क्र.२८/संगणक
२०२२-२३ च्या उपलब्ध तरतुदीमधुन भागविण्यात यावा. यासाठी विभागातील सहसचिव (प्रशासन),
यांना नियंत्रक अधिकारी व कक्ष अधिकारी (रोखशाखा) यांना आहरण व संवितरण अधिकारी म्हणून
घोषित करण्यात येत आहे.
४. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या वित्त विभागाच्या अनौपचारिक संदर्भ क्र.६७४/२०२२ / व्यय-५, दिनांक ०१.०७.२०२२ अन्वये
प्राप्त मान्यतेनुसार निर्गमित करण्यात येत आहे.