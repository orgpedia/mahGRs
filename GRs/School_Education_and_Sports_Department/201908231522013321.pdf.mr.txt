# Page 1
क्रीडा व युवक सेवा संचालनालयाच्या आस्थापनेवरील क्रीडा मार्गदर्शकांची पदे बाह्यस्रोत यंत्रणेद्वारे (out Sourcing) भरण्यासाठी सुधारित मार्गदर्शक सूचना
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक संक्रीआ-२१०७/प्र.क्र.१९७/भाग-१/क्रीयुसे-२
मंत्रालय विस्तार,मुंबई-४०० ०३२
दिनांक :- २३ ऑगस्ट, २०१९
वाचा:-१. शासन निर्णय,शालेय शिक्षण व क्रीडा विभाग क्रमांक संक्रीआ-२१०७/प्र.क्र.१९७/ क्रीयुसे-२, दिनांक १५ जुलै, २०१०.
२. शासन निर्णय, शालेय शिक्षण व क्रीडा विभाग क्रमांक संक्रीआ-२१०७/प्र.क्र.१९७/ क्रीयुसे-२, दिनांक ०९ डिसेंबर,२०१०.
३. वित्त विभाग, शासन परिपत्रक क्रमांक- पदनि-२०१३/प्र.क्र.११२/१३/वित्तीय सुधारणा १, दिनांक ०२ डिसेंबर, २०१३
प्रस्तावना:
राज्यातील उदयोन्मुख क्रीडापटूंमधून आंतरराष्ट्रीय पदकविजेते खेळाडू घडविण्याच्या दृष्टीने योजना राबविण्यासाठी क्रीडा व युवक सेवा संचालनालयाच्या आस्थापनेवर १५३ क्रीडा मार्गदर्शकांची श्रेणीनिहाय पदे मानधन तत्वावर निर्माण करण्याचा निर्णय दिनांक १५ जुलै,२०१० च्या शासन निर्णयान्वये घेण्यात आलेला आहे. त्यानुसार संदर्भाधीन दिनांक ०९ डिसेंबर,२०१० च्या शासन निर्णयान्वये क्रीडा व युवक सेवा संचालनालयाच्या आस्थापनेवर निर्माण केलेल्या १५३ क्रीडा मार्गदर्शकांची नियुक्ती व इतर बाबी संदर्भातील नियमावली प्रसिद्ध करण्यात आलेली होती. तथापि सदर कार्यपद्धतीनुसार कार्यवाही करावयाची झाल्यास क्रीडा मार्गदर्शकांच्या नियुक्तीस अडचणी निर्माण होत असल्याची बाब शासनाच्या निदर्शनास आली आहे. त्यामुळे संदर्भाधीन दिनांक ०९ डिसेंबर, २०१० च्या शासन निर्णयानुसार प्रसिद्ध करण्यात आलेली नियमावली अधिक्रमित करून सुधारित नियमावली निर्गमित करण्याची बाब शासनाच्या विचाराधीन होती.
शासन निर्णय:
राज्यातील उदयोन्मुख खेळाडूंमधून ऑलिम्पिक तसेच इतर तत्सम आंतरराष्ट्रीय क्रीडा स्पर्धेसाठी पदक विजेते खेळाडू घडविण्याच्या कामी क्रीडा मार्गदर्शकांची अत्यंत महत्वाची भूमिका विचारात घेता, क्रीडा व युवक सेवा संचालनालयाच्या आस्थापनेवर निर्माण केलेल्या १५३ मार्गदर्शकांच्या पदांपैकी ११० क्रीडा मार्गदर्शकांची पदे बाह्यस्रोत यंत्रणेद्वारे (out Sourcing) भरण्यासाठी शासन मान्यता देण्यात येत आहे. त्यासाठी सोबतच्या “परिशिष्ट-अ” मधील सुधारित नियमावलीस शासनाची मान्यता देण्यात येत आहे.
# Page 2
शासन निर्णय क्रमांकः संक्रीआ-२१०७/प्र.क्र.१९७/ भाग-१/क्रीयुसे-२
२. सदरच्या क्रीडा मार्गदर्शकांची मानधनावरील नियुक्ती करण्याकरिता येणारा खर्च "मागणी क्रमांक ई-३,२२०४-क्रीडा व युवक सेवा,१०४-क्रीडा व खेळ,(०९)-खेळाडूंना शिष्यवृत्त्या व पुरस्कार,(०९)(१४) मानधन तत्वावर खास प्रशिक्षकांची नेमणूक करणे (२२०४–५४४८) (कार्यक्रम), ३६ सहायक अनुदाने (वेतन)"या लेखाशिर्षाखाली खर्ची टाकण्यात यावा.
३. सदर शासन निर्णयान्वये संदर्भाधीन दिनांक ०९ डिसेंबर, २०१० चा शासन निर्णय अधिक्रमित करण्यात येत आहे.
# Page 3
# Page 4
# Page 5
# Page 6
# Page 7
# Page 8