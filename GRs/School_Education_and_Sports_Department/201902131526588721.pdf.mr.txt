# Page 1
शिवछत्रपती राज्य क्रीडा जीवनगौरव पुरस्कार, उत्कृष्ट क्रीडा मार्गदर्शक पुरस्कार, जिजामाता राज्य क्रीडा पुरस्कार, शिवछत्रपती राज्य क्रीडा पुरस्कार (खेळाडू, संघटक / कार्यकर्ते), एकलव्य खेळाडू सन २०१७-१८ या वर्षाचे पुरस्कार.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शिछपु २०१९/प्र.क्र.१५/क्रीयुसे-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२,
तारीख: १३ फेब्रुवारी, २०१९
वाचा : १) शासन निर्णय शालेय शिक्षण व क्रीडा विभाग, क्रमांक /राक्रीधो२०१२/प्र.क्र.१५८/१२/ क्रीयुसे-२, दिनांक १६ ऑक्टोबर, २०१७
२) शासन शुध्दीपत्रक, शालेय शिक्षण व क्रीडा विभाग, क्रमांक / राक्रीधो२०१२/प्र.क्र.१५८/१२/ क्रीयुसे-२, दिनांक ८ डिसेंबर, २०१७
३) शासन शुध्दीपत्रक, शालेय शिक्षण व क्रीडा विभाग, क्रमांक / राक्रीधो२०१२/प्र.क्र.१५८/१२/ क्रीयुसे-२, दिनांक २४ ऑक्टोबर,२०१८
४) शासन निर्णय शालेय शिक्षण व क्रीडा विभाग, क्रमांक्र/राक्रीधो२०१२/प्र.क्र.१५८/१२/ क्रीयुसे-२, दिनांक ०६ फेब्रुवारी, २०१९
प्रस्तावना
महाराष्ट्र राज्यातील सर्वोकृष्ट क्रीडापटूंना शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू, संघटक/कार्यकर्ते)/ जिजामाता क्रिडा पुरस्कार, एकलव्य राज्य क्रीडा पुरस्कार व साहसी क्रीडा पुरस्कार या पुरस्कार देण्याबाबतच्या नियमावलीमध्ये सुधारणा करुन उपरोक्त संदर्भ १ ते ३ च्या शासन निर्णयान्वेय सुधारीत नियमावली विहीत करण्यात आलेली आहे. त्याआधारे सन २०१७-१८ या वर्षाच्या पुरस्कारार्थींची निवड करण्यासाठी शासनाने संदर्भाधीन दिनांक ०६ फेब्रुवारी, २०१९ च्या शासन निर्णयान्वये पुरस्कार निवड समिती गठीत केली होती. सदर पुरस्कार निवड समितींच्या शिफारसी विचारात घेवून सन २०१७-१८ या वर्षाचे पुरस्कार वितरीत करण्यास मान्यता देण्याची बाब शासनाच्या विचाराधीन होती व त्याबाबत आता शासनाने खालील प्रमाणे निर्णय घेतलेला आहे.
शासन निर्णय : महाराष्ट्रात राज्यातील जेष्ठ क्रीडापटू, क्रीडा मार्गदर्शक, क्रीडा संघटक/कार्यकर्ते व क्रीडा क्षेत्राशी संबंधित अशा ज्या व्यक्तींना क्रीडा व खेळासाठी आपले सर्वस्व अर्पण करुन महाराष्ट्राच्या क्रीडा जीवनात अतुलनीय असे स्थान संपादिले आहे व ज्यांच्या व्यक्तिमत्वाचा क्रीडा कार्यकर्तुत्वाचा महाराष्ट्राच्या क्रीडा जीवनावर संस्मरणीय असा प्रभाव पडला आहे अशा क्रीडा महर्षीचा शिवछत्रपती राज्य क्रीडा जीवन गौरव पुरस्कार देवून गौरव करण्यात येतो. त्यानुसार परिशिष्ट “ अ” मध्ये दर्शविलेल्या जेष्ठ क्रीडा महर्षींना सन २०१७-१८ या वर्षाचा “ शिवछत्रपती राज्य क्रीडा जीवन गौरव पुरस्कार प्रदान करुन सन्मानित करण्यास शासन मान्यता देत आहे.
# Page 2
शासन निर्णय क्रमांकः शिछपु २०१९/प्र.क्र.१५/क्रीयुसे-२
२. महाराष्ट्राच्या क्रीडा क्षेत्रामध्ये मार्गदर्शनपर अतुलनीय कामगिरी बजावून खेळाडूंना घडवून राष्ट्रीय व आंतरराष्ट्रीय स्तरावर सहभागी होण्यास उद्युक्त केले आहे अशा क्रीडा मार्गदर्शकांचा “ उत्कृष्ट क्रीडा मार्गदर्शक पुरस्कार " देवून गौरव करण्यात येतो. त्यानुसार सोबतच्या परिशिष्ट “ ब ” मध्ये दर्शविलेल्या व्यक्तींना सन २०१७-१८ या वर्षाकरीता “ उत्कृष्ट क्रीडा मार्गदर्शक पुरस्कार ” व महीला मार्गदर्शकांस “ जिजामाता राज्य क्रीडा पुरस्कार " प्रदान करुन सन्मानित करण्यास मान्यता देत आहे.
३. महाराष्ट्र राज्यातील सर्वोत्कृष्ट पुरुष व महिला खेळाडू यांना शिवछत्रपती राज्य क्रीडा पुरस्काराने सन्मानित करण्याच्या दृष्टीने व दिव्यांग खेळाडूंना “ एकलव्य राज्य क्रीडा पुरस्काराने सन्मानित करण्याच्या दृष्टीने सोबतच्या परिशिष्ट “क” मध्ये दर्शविलेल्या पुरुष व महिला खेळाडूंना सन २०१७-१८ या वर्षाचे “ शिवछत्रपती राज्य क्रीडा पुरस्कार (खेळाडू) ” व “ एकलव्य राज्य क्रीडा पुरस्कार (दिव्यांग खेळाडू)” प्रदान करुन सन्मानित करण्यास शासन मान्यता देत आहे.
४. साहसी उपक्रमातील खेळाडूंना तसेच क्रीडा क्षेत्रात विशेष कार्य करणा-या क्रीडा संघटक/कार्यकर्त्यांना सोबतच्या परिशिष्ट " ड" मध्ये दर्शविल्याप्रमाणे सन २०१७-१८ या वर्षासाठी अनुक्रमे “ शिवछत्रपती राज्य साहसी क्रीडा पुरस्कार” व “शिवछत्रपती राज्य क्रीडा संघटक/कार्यकर्ते पुरस्कार” प्रदान करुन सन्मानित करण्यास मान्यता देत आहे.
५. शिवछत्रपती राज्य क्रीडा पुरस्कार सन २०१७-१८ या वर्षाचे प्रदान करण्याच्या दृष्टीने आयुक्त क्रीडा व युवक सेवा, महाराष्ट्र राज्य यांनी पुढील कार्यवाही तात्काळ करावी.
# Page 3
# Page 4
# Page 5
# Page 6
# Page 7