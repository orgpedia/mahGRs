# Page 1
जिल्हा क्रीडा अधिकारी/सहाय्यक संचालक, गट-अ मधील अधिकाऱ्यांच्या नियतकालिक बदल्या...
श्री. घनश्याम राठोड
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः संक्रीआ-१३२३/प्र.क्र.७२/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २८ डिसेंबर, २०२३
संदर्भ - शासन आदेश समक्रमांक दिनांक २३ ऑगस्ट, २०२३ शासन आदेश - महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम २००५ मधील कलम ४ (४) (दोन), ४ (५) व कलम ६ (क) मधील तरतूदींनुसार बदली करण्यास सक्षम असलेल्या प्राधिकाऱ्याच्या मान्यतेनुसार खालील तक्त्यात नमूद क्रीडा व युवक सेवा संचालनालयाच्या आस्थापनेवरील जिल्हा क्रीडा अधिकारी संवर्गातील अधिकाऱ्यांच्या नावासमोर स्तंभ क्रमांक- ४ मध्ये दर्शविलेल्या पदावर बदलीने पदस्थापना करण्यात येत आहे :
----------------------------------------------------------------------------------
| अ.क्र. | नाव | सध्याची पदस्थापना | बदलीनंतरची पदस्थापना |
| १ | श्री.घनश्याम राठोड | जिल्हा क्रीडा अधिकारी, भंडारा | जिल्हा क्रीडा अधिकारी, यवतमाळ |
----------------------------------------------------------------------------------
२. आयुक्त, क्रीडा व युवक सेवा, पुणे यांनी श्री. राठोड त्वरीत नवीन पदस्थापनेच्या ठिकाणी रुजू होतील, याची खातरजमा करावी आणि बदलीच्या पदावर रूजू झाल्याचा अहवाल शासनास सादर करावा.
३. वरील बदली झालेल्या अधिकाऱ्यांनी बदली रद्द करणे अथवा त्यासाठी प्रत्यक्ष अथवा अप्रत्यक्षरित्या दबाव आणून बदली रद्द करण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून त्यांचे विरुध्द शिस्तभंगविषयक कारवाई करण्यात येईल, याची संबंधितांनी नोंद घ्यावी.
४. वरीलप्रमाणे पदस्थापना करण्यात आलेल्या अधिकाऱ्याला पूर्वपरवानगीशिवाय कोणत्याही प्रकारची रजा मंजूर करु नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्याचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोचदेय डाकेने परत करावेत.
# Page 2
शासन आदेश क्रमांकः संक्रीआ-१३२३/प्र.क्र.७२/क्रीयुसे-२
५. तसेच उपरोक्त बदली झालेल्या अधिकाऱ्यांनी बदली अधिनियमानुसार सक्षम प्राधिकाऱ्यांच्या मान्यतेने पारीत केलेल्या आदेशाचे पालन न करणे ही बाब गंभीर स्वरूपाची असून यामुळे पालन न करणारा अधिकारी, म.ना.से. (शिस्त व अपिल) नियम, १९७९ च्या नियम क्र.४ अन्वये निलंबनाच्या कार्यवाहीस पात्र ठरेल.