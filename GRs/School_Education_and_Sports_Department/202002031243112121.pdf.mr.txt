# Page 1
कै.संजय पाटील बहुउद्देशिय सामाजिक, शैक्षणिक व सेवाभावी संस्था, सोलापूर संचलित राजवर्धन विद्यालय, शेळगी, ता.उत्तर सोलापूर, जि. सोलापूर शाळेचे शेळगी, जि. सोलापूर येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२१८/प्र.क्र.४८८/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०३ फेब्रुवारी, २०२०
वाचा : शालेय शिक्षण व क्रीडा विभाग, शासन निर्णय क्रमांक : माशास्थ २०१२/(५९/१२) माशि-२, दिनांक ३१ जुलै, २०१३.
संदर्भ : विभागीय शिक्षण उपसंचालक, पुणे यांचे क्र. शिउसं/प्राथ/२०३/पुवि/२०१८/४३२९, दिनांक ११/०६/२०१८ चे पत्र प्रस्तावना : कै.संजय पाटील बहुउद्देशिय सामाजिक, शैक्षणिक व सेवाभावी संस्था, सोलापूर (मूळ संस्थेचे नाव- वैभव शिक्षण प्रसारक मंडळ, सोलापूर) संचलित राजवर्धन विद्यालय (शाळेचे मूळ नाव - श्री. बिराजदार प्राथमिक विद्यालय,सरस्वतीनगर), शेळगी, ता. उत्तर सोलापूर, जि. सोलापूर या मराठी माध्यमाच्या अनुदानित प्राथमिक शाळेचे, मूळ ठिकाणापासून ६५० मीटर अंतरावर शेळगी, जि. सोलापूर येथे महानगरपालिका क्षेत्रात स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर स्थलांतराबाबत शासन निर्णय, दिनांक ३१ जुलै, २०१३ मधील निकषांची पूर्तता होत नसल्याने, कै. संजय पाटील बहुउद्देशिय सामाजिक, शैक्षणिक व सेवाभावी संस्था, सोलापूर ( मूळ संस्था - वैभव शिक्षण प्रसारक मंडळ, सोलापूर) संचलित राजवर्धन विद्यालय, (शाळेचे मूळ नाव - श्री. बिराजदार प्राथमिक विद्यालय, सरस्वतीनगर) शेळगी, ता. उत्तर सोलापूर, जि. सोलापूर या मराठी माध्यमाच्या अनुदानित प्राथमिक शाळेच्या स्थलांतराचा प्रस्ताव अमान्य करण्यात येत आहे.