# Page 1
शालेय शिक्षण व क्रीडा विभागात ई-गव्हर्नन्स प्रकल्पांतर्गत आरटीई २५ टक्के प्रवेश प्रक्रियेची अंमलबजावणी करण्यासाठी गुगल API सर्व्हिसचे देयक अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:ईगव्ह-१५२०/प्र.क्र.११/संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- २६ जून, २०२०
वाचा : १) आयुक्त, शिक्षण, पुणे यांचे पत्र क्र.आस्था-१४३/आरटीई/२०१९-२०/३१०३, दि.२१.०३.२०१९.
२) प्रकल्प अंमलबजावणी बैठक, दि. २६.१२.२०१९ ३) शासन निर्णय, शालेय शिक्षण विभाग, क्र.ईगव्ह-१५२०/प्र.क्र.११/संगणक, दि. ३ मार्च, २०२०.
४) वित्त विभाग, शासन निर्णय, दि.१३.०३.२०२०.
प्रस्तावना: बालकांचा मोफत व सक्तीच्या शिक्षणाचा अधिकार अधिनियम, २००९ मधील कलम १२ (१) (सी)
नुसार खाजगी विनाअनुदानित शाळांमध्ये प्रवेश स्तरावर २५ टक्के जागा वंचित व दुर्लभ घटकातील
मुला/मुलींसाठी भरण्याची प्रवेश प्रक्रिया राज्यात राबविली जाते. सदरील प्रवेश प्रक्रिया अंतराच्या
निकषावर आधारीत आहे. त्यामुळे गुगल मॅपची API service घ्यावी लागते. त्याकरिता आयुक्त
शिक्षण, पुणे यांनी संदर्भ क्र. १ नुसार प्रस्ताव सादर केला असून, संदर्भ क्र. २ अन्वये गुगल API
सर्व्हिस घेण्याच्या प्रस्तावास मान्यता देण्यात आली आहे. त्याअनुषंगाने संदर्भ क्र. ३ नुसार रु.७.३४
लक्ष एवढी रक्कम अदा करण्यास मान्यताही प्रदान करण्यात आली होती. परंतु वित्त विभागाच्या
(दि.१३.०३.२०२०) संदर्भ क्र. ४ येथील निर्बधांमुळे संदर्भिय देयक भागविण्यात आले नव्हते. सबब,
चालू आर्थिक वर्षात संदर्भ क्र.३ येथील शासन निर्णय अधिक्रमित करण्याची बाब शासनाच्या
विचाराधीन होती.
सबब, शासनाने संदर्भ क्र.३ येथील शासन निर्णय अधिक्रमित करण्याचा निर्णय घेतला आहे.
# Page 2
शासन निर्णय क्रमांकः ईगव्ह-१५२०/प्र.क्र.११/संगणक
शासन निर्णय: २. आरटीई २५ टक्के प्रवेश प्रक्रियेची अंमलबजावणी करण्यासाठी गुगल API सर्व्हिस
घेण्याकरिता रु.७,३३,७००/- (रुपये सात लाख तेहतीस हजार सातशे फक्त) एवढी रक्कम अदा
करण्याच्या प्रस्तावास मान्यता देण्यात येत आहे.
३. सदरचा खर्च मागणी क्रमांक -ई -२, २२०२ सर्वसाधारण शिक्षण, ८० पंचवार्षिक योजनांतर्गत
योजना (०२)(५१) ई-गव्हर्नन्स कार्यक्रम (२२०२४५४) ३१ सहायक अनुदाने या लेखाशिर्षातून सन
२०२०-२१ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य,
पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय,
यांना आहरण व संवितरण अधिकारी म्हणून घोषित करण्यात येत आहे.
४. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या वित्त विभागाच्या अनौपचारिक संदर्भ क्र.२८४/व्यय-५, दिनांक ०४.०६.२०२० अन्वये प्राप्त
मान्यतेनुसार निर्गमित करण्यात येत आहे.
# Page 3