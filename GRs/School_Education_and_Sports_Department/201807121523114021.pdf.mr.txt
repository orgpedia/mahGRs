# Page 1
शिक्षण विभागाच्या (नॉर्मल स्कूल) नावे असलेल्या बुलढाणा येथील जमीनीच्या ताबाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: डायट २०१६/प्र.क्र.४८/२०१६) प्रशिक्षण
मंत्रालय, मुंबई ४०० ०३२,
दिनांक : १२ जुलै, २०१८
प्रस्तावना: सन १९८१ मध्ये शिक्षण व सेवायोजन विभागाचे विभाजन होऊन शालेय शिक्षण व उच्च तंत्र शिक्षण हे दोन विभाग निर्माण करण्यात आले. सदर दोन्ही विभागाकडे चिखली रोड जि. बुलढाणा येथील नजुल शीट नं. १७, प्लॉट नं. १/१ क्षेत्रफळ - ९०५८२ चौ. मी. १७ एकर व भारतीय स्टेट बँक शेजारी नजुल शीट नं. १० ए, प्लॉट नं. ५/१, क्षेत्रफळ - १७९७९.३ चौ. मी. ५ एकर अशी एकूण २२ एकर जागा आहे. या जागेमध्ये जिल्हा शैक्षणिक सातत्यपूर्ण व्यवसायिक विकास संस्था (DIECPD), सराव पाठशाळा अध्यापक महाविद्यालय व वसतिगृह आहे. या संपूर्ण २२ एकर जागेची नोंद "नॉर्मल स्कूलच्या” नावे आहे. चिखली रोड येथील १७ एकर जागेवरील नॉर्मल स्कूलच्या नावे असलेल्या जमीनीवरील इमारतींचे जिल्हा शैक्षणिक सातत्यपूर्ण व्यवसायिक विकास संस्थेला (DIECPD), २/३ व शासकीय अध्यापक महाविद्यालयाला १/३ इमारत देण्यात आली आहे. सदर जागा जिल्हा शैक्षणिक सातत्यपूर्ण व्यवसायिक विकास संस्था, (DIECPD) बुलढाणा, यांच्या अधीनस्त आहे.
तथापि, शिक्षण प्रशिक्षण वर्ग यांची गुणवत्ता व विकास यावर नियंत्रण ठेवण्यासाठी N.C.T.E या मनुष्यबळ विकास मंत्रालयातर्फे स्वतंत्र कक्षाची स्थापना करण्यात आली आहे. मनुष्यबळ विकास मंत्रालयाने सर्व शिक्षण प्रशिक्षण संस्थांवर नियंत्रण ठेवण्यासाठी Q.C.I (Quality Control of India) या संस्थेच्या सहकार्याने प्रतिवर्षी M.A.S (Mandatory Affidavit System) अन्वये विविध घटकांच्या बाबतीत माहिती सादर करणे बंधनकारक केले आहे.
सद्यस्थितीत सदर २२ एकर जागेची मालकी “नॉर्मल स्कूलच्या” नावाने असल्याने संस्थेस Q.C.I मूल्यांकन व श्रेणी प्राप्त करण्यासाठी अडचणी निर्माण होऊ नये म्हणून भारतीय स्टेट बँक शेजारी असलेली शिक्षण विभागाच्या ५ एकर जागेचा ताबा शासकीय अध्यापक महाविद्यालय, बुलढाणा यांना देण्याची बाब शासनाच्या विचाराधीन होती.
शासन निर्णय : भारतीय स्टेट बँक शेजारी असलेली नजुल शीट नं. १० ए, प्लॉट नं. ५/१, क्षेत्रफळ १७९७९.३ चौ. मी. या शिक्षण विभागाच्या (नॉर्मल स्कूल) च्या नावे असलेल्या ५ एकर जागेचा ताबा शासकीय अध्यापक महाविद्यालय, बुलढाणा यांना देण्यास मान्यता देण्यात येत असून सदर जागा उच्च तंत्र शिक्षण विभागाच्या नावे करावी, तसेच शालेय शिक्षण विभागाकडे चिखली रोड येथील
# Page 2
शासन निर्णय क्रमांकः डायट २०१६/प्र.क्र.४८/२०१६) प्रशिक्षण
नजुल शीट नं. १७, प्लॉट नं. १/१ क्षेत्रफळ - ९०५८२ चौ. मी. या १७ एकर जागेची मालकी शिक्षण विभाग “नॉर्मल स्कूलच्या” नावे आहे. सदर जागा “नॉर्मल स्कूल” च्या नावा ऐवजी शालेय शिक्षण विभागाच्या नावावर करण्याबाबत आवश्यक ती कार्यवाही तातडीने करण्यात यावी.