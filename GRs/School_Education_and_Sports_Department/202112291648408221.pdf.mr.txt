# Page 1
सामान्य राज्य सेवा (प्रशासन शाखा) गट-ब मधील अधिकाऱ्यांच्या सर्वसाधारण बदल्यामध्ये अंशत: बदल करण्याबाबत - अधीक्षक
महाराष्ट्र शासन
शालेय शिक्षण व क्रीडा विभाग
शासन आदेश क्रमांक: बदली-३१२१/प्र.क्र.९२/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २९ डिसेंबर, २०२१
वाचा:- शा.शि.व क्री.वि. शासन आदेश क्र. बदली-३१२१/प्र.क्र. ९२/प्रशा-२, दिनांक ०६.०८.२०२१.
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार
पाडताना होणाऱ्या विलंबास प्रतिबंध अधिनियम, २००५ च्या कलम ६ मधील तरतुदीनुसार सक्षम प्राधिकाऱ्यांच्या मान्यतेने अधीक्षक व तत्सम संवर्गातील नियतकालिक बदल्यांचे आदेश दिनांक ०६.०८.२०२१ रोजी निर्गमित करण्यात आले आहेत. त्यामध्ये खालील अधिकाऱ्याच्या
पदस्थापनेत अंशत: बदल करुन सक्षम प्राधिकारी यांच्या लगतपूर्व वरिष्ठ प्राधिकाऱ्यांनी
दिलेल्या मान्यतेनुसार खालीलप्रमाणे सुधारित पदस्थापना करण्यात येत आहे.
----------------------------------------------------------------------------------------------------------------------------------------------------------------------------------------------------------
|  | अ. |  |  | नाव व पदनाम |  |  | दि. ०६.०८.२०२१ |  |  | सुधारीत पदस्थापना |  |  | अभिप्राय |  |
| क्र. |  | अन्वये करण्यात |  |  |
|  |  | आलेली पदस्थापना |  |
|  | १ |  |  | २ |  |  | ३ |  |  | ४ |  |  | ५ |  |
| १ | अवधुत व्यंकटराव गंजेवार, अधीक्षक, शिक्षणाधिकारी (माध्य.), जि.प. नांदेड, जि. नांदेड | अधीक्षक, शालेय पोषण आहार, पं. स. हदगाव, जि. नांदेड | अधीक्षक, शालेय पोषण आहार, पं. स. नांदेड, जि. नांदेड | विनंती नुसार |
----------------------------------------------------------------------------------------------------------------------------------------------------------------------------------------------------------
२. सदर अधिकाऱ्यांनी त्यांच्या नवीन पदाचा पदभार त्वरित स्विकारावा तसेच त्यांनी अनधिकृत रजेवर जाऊ नये. बदली रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची संबंधितांनी नोंद घ्यावी. सदर
अधिकारी नियमित बदलीच्या ठिकाणी रूजू झाले असल्यास उपरोक्त आदेश रद्द समजण्यात यावेत.
# Page 2
शासन आदेश क्रमांकः बदली-३१२१/प्र.क्र.९२/प्रशा-२
३. आयुक्त (शिक्षण) पुणे यांनी या आदेशाप्रमाणे सदर अधिकाऱ्यांना त्यांच्या सध्याच्या पदभारातून तात्काळ कार्यमुक्त करण्याबाबत संबंधित नियंत्रण अधिकाऱ्यांना तातडीने कळवावे व बदली झालेले अधिकारी विहित कालावधीत दिलेल्या पदस्थापनेच्या ठिकाणी रुजू होतील, याची खातरजमा करावी व याबाबतचा अहवाल शासनास सादर करावा.