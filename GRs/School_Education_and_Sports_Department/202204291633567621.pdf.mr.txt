# Page 1
जिल्हा, विभाग व राज्यस्तरावर शिक्षक व शिक्षकेतर कर्मचा-यांसाठी 'संवाद दिन' आयोजित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण-२०२२/प्र.क्र.२०/२२/समन्वय
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२,
दिनांक :- २९ एप्रिल, २०२२
संदर्भ: १) सामान्य प्रशासन विभाग, शासन परिपत्रक क्र. प्रसुधा-२०११/प्र.क्र.१८९/११/१८-अ, दिनांक २६.०९.२०१२
२) शासन निर्णय क्रमांक: तक्रार २०१९/प्र.क्र.७५/टीएनटी ४/दिनांक २९.०८.२०१९
३) शासन शुद्धीपत्रक क्रमांक: तक्रार २०१९/प्र.क्र.७५/टीएनटी ४/दिनांक ०१.१०.२०१९ ४) शासन निर्णय क्रमांक: तक्रार- २०२०/प्र.क्र.५०/एसडी-४/दिनांक २६.०२.२०२०
शालेय शिक्षण विभागाच्या अंतर्गत मान्यता प्राप्त खासगी अनुदानित / विनाअनुदानित / अंशत: अनुदानित शाळेतील शिक्षक व शिक्षकेतर कर्मचाऱ्यांच्या तक्रारीवर कार्यवाही करण्यासाठी संदर्भ क्र. २ व ३ नुसार प्रत्येक विभागीय स्तरावर संबंधीत विभागीय शिक्षण उपसंचालक यांच्या अध्यक्षतेखाली तक्रार निवारण समित्या गठीत करण्यात आल्या आहेत. तसेच संदर्भ क्र. ४ नुसार विद्यार्थी / पालक व शाळा / संस्था यांच्या तक्रारींचे निवारण करण्यासाठी विभागीय अध्यक्ष, महाराष्ट्र राज्य माध्यमिक व उच्च माध्यमिक शिक्षण मंडळ, संबंधीत विभाग यांच्या अध्यक्षतेखाली विभागीय स्तरावर तक्रार निवारण समित्या गठीत करण्यात आल्या आहेत. सदर समित्यांनी संबंधीत घटकांच्या तक्रारीसंदर्भात करावयाची कार्यवाही व अन्य तपशील संदर्भिय शासन निर्णय व शुद्धीपत्रकामध्ये स्पष्ट करण्यात आला आहे. सदर तरतुदींप्रमाणे कार्यवाही यापुढेही सुरू राहील.
तथापि, शालेय शिक्षण विभागाच्या अंतर्गत मान्यताप्राप्त खासगी अनुदानित / विनाअनुदानित / अंशत: अनुदानित शाळेतील शिक्षक व शिक्षकेतर कर्मचाऱ्यांच्या सेवेचे महत्व व त्यामुळे समाजाचे सकारात्मक परिवर्तन होण्यामध्ये त्यांची महत्वपूर्ण भूमिका विचारात घेता, सदर घटकांच्या तक्रारी / अडचणी यांची न्याय भूमिकेतून तत्परतेने सोडवणूक करणे आवश्यक आहे. त्यासाठी संदर्भ क्र. १ मधील लोकशाही दिनाच्या धर्तीवर शालेय शिक्षण विभागामार्फत ‘संवाद दिन' राबवण्याची बाब शासनाच्य विचाराधीन होती.
शासन निर्णय : शालेय शिक्षण विभागाच्या अंतर्गत मान्यता प्राप्त खासगी अनुदानित / विनाअनुदानित / अंशत: अनुदानित शाळेतील शिक्षक व शिक्षकेतर कर्मचाऱ्यांच्या तक्रारीवर कार्यवाही करण्यासाठी जिल्हा, विभाग व राज्यस्तरावर ‘संवाद दिन' आयोजित करण्यात यावा. सर्व स्तरावरील संवाद दिनाच्या कार्यवाहीबाबत पुढीलप्रमाणे मार्गदर्शक तत्वे विहित करणेत येत आहेत.
१. 'संवाद दिन’ जिल्हा, विभाग व राज्यस्तरावर पुढीलप्रमाणे स्वतंत्रपणे राबविण्यात यावा.
# Page 2
शासन निर्णय क्रमांक: संकीर्ण-२०२२/प्र.क्र.२०/२२/समन्वय
संवाद दिन कार्यक्रमाचा दिवस व अध्यक्ष:
-----------------------------------------------------------------------------------------------------------------
|  | अ.नं. |  |  | स्तर |  |  | संवाददिन |  |
|  |  |  | अध्यक्ष |  |  | दिवस |  |
| १ | जिल्हास्तर | शिक्षणाधिकारी (प्राथमिक / माध्यमिक) / शिक्षण निरीक्षक | प्रत्येक महिन्याचा दुसरा सोमवार (दुपार सत्र) |
|  | विभागीय स्तर | विभागीय शिक्षण उपसंचालक | प्रत्येक महिन्याचा तिसरा सोमवार ( दुपार सत्र) |
| ३ | राज्यस्तर | शिक्षण संचालक ( प्राथमिक / माध्यमिक व उच्च माध्यमिक) | प्रत्येक महिन्याचा चौथा सोमवार (दुपार सत्र ) |
-----------------------------------------------------------------------------------------------------------------
वरील प्रमाणे प्रत्येक स्तरावर “संवाद दिन” पाळण्यात येईल. या दिवशी सार्वजनिक सुट्टी असल्यास, त्यानंतर येणारा कामकाजाचा दिवस “संवाद दिन” म्हणून पाळण्यात येईल. सदर दिनाच्या कार्यक्रमाचे अध्यक्ष उपरोक्त नमूद केलेल्या तक्त्याप्रमाणे असतील.
कार्यक्रमाचे स्थळ व वेळ :
वरील तीनही स्तरांवरील “संवाद दिन” कार्यक्रम संबंधित अधिकाऱ्याच्या (अध्यक्ष) मुख्यालयाच्या ठिकाणी दुपारी ०३.०० वाजता आयोजित करण्यात येईल.
अर्ज स्विकृतीचे निकष:
१) अर्ज विहित नमुन्यात असावा. (नमुना प्रपत्र १ अ ते १क) २) तक्रार / निवेदन वैयक्तिक स्वरूपाची असावी.
३) तिनही स्तरांवरील संवाद दिनाकरिता अर्जदाराने अर्ज विहित नमुन्यात किमान १५ दिवस आधी २ प्रतींत पाठविणे आवश्यक राहील.
४) जिल्हास्तरावरील संवाद दिनानंतर १ महिन्याने विभागीय स्तरावरील संवाददिनात अर्ज करता येईल. विभागीय स्तरावरील संवाद दिनानंतर दोन महिन्यांनी राज्यस्तरावरील संवाद दिनात अर्ज करता येईल.
५) संवाद दिनासाठी जिल्हा, विभाग व राज्यस्तरावर स्वतंत्र ई-मेल आय डी तयार करून त्यावर अर्ज स्वीकारण्याची सुविधा उपलब्ध करुन देण्यात यावी.
कोणत्या विषयावरील अर्ज स्विकारले जाणार नाहीत :
तिनही स्तरांवरील संवाद दिनात खालील बाबींशी संबंधित अर्ज स्विकारले जाणार नाहीत :
१) न्यायप्रविष्ट प्रकरणे २) विहित नमुन्यात नसणारे व त्यासोबत आवश्यक त्या कागदपत्रांच्या प्रती न जोडलेले अर्ज ३) अंतिम उत्तर दिलेले आहे / देण्यात येणार आहे अशा प्रकरणी पुन्हा त्याच विषयासंदर्भात केलेले अर्ज ४) वैयक्तिक स्वरूपाची नसलेली तक्रार / निवेदने
पृष्ठ ११ पैकी २
# Page 3
शासन निर्णय क्रमांक: संकीर्ण-२०२२/प्र.क्र.२०/२२/समन्वय
संवाद दिनास कोणकोणत्या अधिकाऱ्यांनी हजर रहावे ? :
--------------------------------------------------------------------------------------------------------------------------------------------------------------------------------
|  | स्तर/ |  |  | जिल्हास्तर |  |  | विभागीय स्तर |  |  | राज्यस्तर |  |
| अ.नं. |  |
|  |  |
| १. | शिक्षणाधिकारी (प्राथमिक / माध्यमिक) / शिक्षण निरीक्षक | विभागीय शिक्षण उपसंचालक | शिक्षण संचालक (प्राथमिक / माध्यमिक व उच्च माध्यमिक) |
| २. | संबंधीत उपशिक्षणाधिकारी (प्राथमिक / माध्यमिक) / शिक्षण उपनिरीक्षक | सहाय्यक शिक्षण संचालक / शिक्षण उपनिरीक्षक | शिक्षण सहसंचालक / उपसंचालक (प्राथमिक/ माध्यमिक व उच्च माध्यमिक) |
| ३. | अधीक्षक | अधीक्षक | अधीक्षक |
| ४. | संबंधीत लिपिक | संबंधीत लिपिक | संबंधीत लिपिक |
--------------------------------------------------------------------------------------------------------------------------------------------------------------------------------
संवाद दिनास उपस्थित राहणा-या शिक्षक व शिक्षकेतर कर्मचा-यांनी वरिष्ठांच्या परवानगीने/रजा मंजूर करून घेवून उपस्थित राहावे.
संवाद दिनातील प्राप्त अर्जाची पोचपावती:
संवाद दिनातील शिक्षक व शिक्षकेतर कर्मचाऱ्यांकडून प्राप्त झालेल्या अर्जाची पोचपावती प्रपत्र २ प्रमाणे देण्यात यावी.
संवाद दिनी प्राप्त निवेदनावर करावयाची कार्यवाही: सर्व स्तरावरील संवाद दिनासाठी अर्ज स्विकृत केल्यानंतर ज्या विषयाशी संबंधित तक्रार आहे त्यांचेकडे संबंधित अर्ज पाठविण्यात येईल व संबंधित घटक सदर अर्जातील विनंतीबाबत केलेल्या कार्यवाहीच्या अहवालासह संवाद दिनी हजर राहतील. सदर अहवाल, अर्जदाराची विनंती, त्याबद्दलचे नियम, कार्यालयाची भुमिका, तरतुदी या बाबींचा विचार करुन “संवाद दिन” प्रमुख योग्य निर्णय देतील.
संवाद दिन कार्यक्रम आढावा :
सर्व स्तरावरील संवाद दिनात प्राप्त अर्जांबाबत तयार करावयाची व पाठवावयाची माहिती यासंबधीची नमुना प्रपत्र ३ अ ते ३ ड मध्ये देण्यात आलेली आहेत.
संवाद दिन कार्यक्रमाचा सविस्तर आढावा अहवाल नमूना प्रपत्र ३ अ ते ३ ड मध्ये ज्या आठवडयात “ संवाद दिन" झाला असेल, त्याच आठवडयात एक स्तर वरिष्ठ अधिकाऱ्यांकडे संवाद दिन - कार्यक्रम अध्यक्ष यांनी लेखी स्वरुपात पाठवावा.
संवाद दिनी प्राप्त निवेदनावर कार्यवाहीचा आढावा प्रत्येक महिनाअखेर खाली नमूद केलेल्या स्तरावर संबंधित अधिका-यांनी घ्यावा व निवेदनावर तत्परतेने कार्यवाही करण्याचे आवश्यक ते निर्देश संबंधितांना द्यावेत.
------------------------------------------------------------------
| आढावा घेणारे अधिकारी | आढाव्याचा स्तर |
| विभागीय शिक्षण उपसंचालक | जिल्हास्तर |
| शिक्षण संचालक (प्राथमिक / माध्यमिक व उच्च माध्यमिक) | विभागीय स्तर |
| आयुक्त, शिक्षण | राज्यस्तर |
------------------------------------------------------------------
पृष्ठ ११ पैकी ३
# Page 4
शासन निर्णय क्रमांक: संकीर्ण-२०२२/प्र.क्र.२०/२२/समन्वय
सर्व स्तरावरील संवाद दिनाचे कामकाज संगणकीकृत करण्यात यावे.
अंतिम उत्तर :
अर्जदाराला अंतिम उत्तर संवाद दिनानंतर शक्य तितक्या लवकर मात्र एक महिन्याच्या आत देण्यात यावे. तथापि, मा. आयुक्त, शिक्षण, शिक्षण आयुक्तालय, महाराष्ट्र राज्य, पुणे यांनी महाराष्ट्र लोकसेवा हक्क अधिनियम, २०१५ च्या कलम ३ मधील पोट कलम (१) अन्वये शालेय शिक्षण विभागाच्या अंतर्गत अधिसूचित केलेल्या सेवांसाठी निर्धारित केलेली कालमर्यादा येथे विचारात घ्यावी.
संवाद दिनासाठी निश्चित केलेल्या स्तरनिहाय अध्यक्षांनी संवाद दिनाकरिताचे सोबत जोडलेल्या विहित नमुन्यातील अर्जाला प्रपत्रासह व्यापक प्रसिध्दी द्यावी. त्यामध्ये या नमुन्यातील अर्जच स्विकारण्यात येईल असेही घोषित करावे. तत्संबंधीचा फलक त्यांच्या कार्यालयाबाहेर लावावा. तसेच या नमुन्याच्या प्रती शिक्षक-शिक्षकेत्तर कर्मचाऱ्यांना विनासायास, विनामूल्य उपलब्ध करुन देण्याची व्यवस्था करावी.
# Page 5
# Page 6
# Page 7
# Page 8
# Page 9
# Page 10
# Page 11