# Page 1
सन २०२१-२२ या आर्थिक वर्षातील सैनिक शाळा, सातारा व चंद्रपूर या सैनिक शाळेतील विद्यार्थ्यांच्या शिष्यवृत्तीकरिता निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : सासैशा-२०२१/प्र.क्र.१०१/एसएम-६
मादाम कामा रोड, हुतात्मा राजगुरू चौक
मंत्रालय, मुंबई ३२.
दिनांक : ११ जानेवारी, २०२२
वाचा :
१) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०६.०४.२०२१ २) शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१ ३) शिक्षण संचालक (माध्यमिक व उच्च माध्यमिक), संचालनालय, पुणे यांचे क्र.सासैशाशि/ २०१९-२०/माध्य-ब/६६८/एस-५/९६९, दिनांक ९/३/२०२१ रोजीचे पत्र.
प्रस्तावना -:
केंद्र शासनाच्या धोरणानुसार सातारा सैनिकी शाळा व चंद्रपूर सैनिक शाळा या दोन सैनिकी शाळांची स्थापना करण्यात आली आहे. महाराष्ट्रातील तळागाळातील व सर्व स्तरावरील गरीब व होतकरू मुलांना राष्ट्रीय संरक्षण प्रबोधिनीच्या माध्यमातून भारतातून सैन्य दलात अधिकारी पदावर संधी मिळावी, हा या शाळेचा मुख्य उद्देश आहे.
सन २०२१-२२ या आर्थिक वर्षाकरिता सैनिक शाळा, सातारा व चंद्रपूर येथील विद्यार्थ्यांच्या शिष्यवृत्तीची रक्कम सैनिक शाळेला रु. ६४,४१,५७५/- इतका निधी वितरीत करण्याची मागणी संदर्भाधीन क्र. (३) येथील पत्रान्वये केलेली आहे. या अनुषंगाने वित्त विभागास प्रस्ताव मान्यतेकरिता सादर केला असता, वित्त विभागाने उपलब्ध अर्थसंकल्पीय तरतूदीच्या ७५% म्हणजेच रु. ३६,३८,२५०/ इतका निधी वितरीत करण्यास मान्यता दिली असून या अनुषंगाने सातारा सैनिकी शाळा व चंद्रपूर सैनिकी शाळा येथील विद्यार्थ्यांच्या शिष्यवृत्ती प्रयोजनार्थ निधी वितरीत करण्याची बाब शासनाच्या विचाराधीन होती.
शासन निर्णय:
सन २०२१-२२ या आर्थिक वर्षाकरिता सातारा व चंद्रपूर सैनिकी शाळा यांनी शिष्यवृत्तीसाठी केलेल्या रकमेची मागणी विचारात घेऊन, ढोबळ मानाने मागणीच्या प्रमाणात उपलब्ध अर्थसंकल्पीय तरतूदीमधून सातारा सैनिकी शाळेस रु. २१,३८,२५०/- व चंद्रपूर सैनिकी शाळेस रु. १५,००,०००/ याप्रमाणे एकूण रु. ३६,३८,२५०/- (रुपये छत्तीस लाख अडतीस हजार दोनशे पन्नास फक्त) इतका निधी वितरीत करण्यास शासनाची मंजूरी देण्यात येत आहे.
# Page 2
शासन निर्णय क्रमांकः सासैशा-२०२१/प्र.क्र.१०१/एसएम-६
२. सदर खर्च “मागणी क्रमांक ई-२, २२०२ - सर्वसाधारण शिक्षण, ०२ माध्यमिक शिक्षण-११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३४ शिष्यवृत्त्या / विद्यावेतने" या लेखाशिर्षातून भागविण्यात यावा.
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, सातारा व शिक्षणाधिकारी (माध्यमिक), जिल्हा परिषद, चंद्रपूर यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे तसेच वित्त विभाग शासन निर्णय क्रमांक अर्थसं-२०२१/प्र.क्र. ४८/ अर्थ - ३, दिनांक २४.०६.२०२१ मध्ये नमूद आदेशांचे काटेकोर पालन करणे आवश्यक राहील.
५. सदर आदेश वित्त विभागाच्या अनौपचारिक संदर्भ क्र. ११२१/२०२१/व्यय-५, दिनांक ०९.१२.२०२१ अन्वये प्राप्त मान्यतेनुसार निर्गमित करण्यात येत आहे.
# Page 3