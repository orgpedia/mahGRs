# Page 1
“महाराष्ट्र राज्य ऑलिम्पिक क्रीडा स्पर्धा” आयोजित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- संकीर्ण १०२२/प्र.क्र.४७/क्रीयुसे-२,
मंत्रालय विस्तार, मुंबई - ४०० ०३२.
दिनांक :- ३० डिसेंबर, २०२२
वाचा – १) शासन निर्णय समक्रमांक दि. २७ मे २०२२ २) आयुक्त क्रीडा व युवक सेवा यांचे क्र.मिऑस्प/शानि.सुधारणा/प्रस्ताव/२०२१-२२ /का-६ दि.२०.०६.२०२२
प्रस्तावना
राज्यात क्रीडामय वातावरण निर्माण करून विविध खेळांना उत्तेजन देण्याच्या दृष्टीने तसेच आंतरराष्ट्रीय, राष्ट्रीय व राज्यस्तरावर आपले नैपुण्य दाखवित असलेल्या खेळाडूंना स्पर्धेत खेळण्याची जास्तीत जास्त संधी प्राप्त व्हावी व राष्ट्रीय खेळ स्पर्धेच्या दृष्टीने खेळाडूंची तयारी व्हावी, याकरिता महाराष्ट्र शासन आणि महाराष्ट्र ऑलिम्पीक असोशिएशन यांच्या संयुक्त विद्यमानाने सन २०२२ या वर्षामध्ये मध्ये शिवछत्रपती क्रीडा संकुल, महाळुंगे-बालेवाडी, पुणे येथे महाराष्ट्र राज्य ऑलपिंक क्रीडा स्पर्धा आयोजन व त्यासाठी निधी मंजूर करण्याचा निर्णय घेण्यात आलेला आहे. आयुक्त, क्रीडा व युवक सेवा यांनी सदर शासन निर्णयामध्ये काही बदल सुचविलेले असून त्यानुसार वाचा येथील क्र. १ येथील दि.२७.०५.२०२२ रोजीचा शासन निर्णय अधिक्रमित करण्यात येत असून, आता खालीलप्रमाणे सुधारित आदेश देण्यात येत आहेत.
शासन निर्णय
राज्यात क्रीडामय वातावरण निर्माण करून विविध खेळांना उत्तेजन देण्याच्या दृष्टीने तसेच आंतरराष्ट्रीय, राष्ट्रीय व राज्यस्तरावर आपले नैपुण्य दाखवित असलेल्या खेळाडूंना स्पर्धेत खेळण्याची जास्तीत जास्त संधी प्राप्त व्हावी व राष्ट्रीय खेळ स्पर्धेच्या दृष्टीने खेळाडूंची तयारी व्हावी यादृष्टीने महाराष्ट्र शासन आणि महाराष्ट्र ऑलिम्पिक असोसिएशन यांच्या संयुक्त विद्यमानाने राज्यात “महाराष्ट्र राज्य ऑलिम्पिक क्रीडा स्पर्धा " या स्पर्धेचे आयोजन करण्यास व त्यासाठी अपेक्षित रु.१९,०७,९४,६००/- एवढ्या अंदाजित खर्चास खालील अटींच्या अधीन राहून शासनाची मंजूरी देण्यात येत आहे.
१) खेळांडूची निवास व्यवस्था,भोजन व्यवस्था या अनुषंगाने २०१४ च्या तुलनेत सन २०२२ मध्ये होणाऱ्या खर्चाचे प्रमाण मोठे असून या खर्चावर मर्यादा ठेवण्याबाबत आयुक्त क्रीडा व युवक सेवा आणि मुख्य स्पर्धा आयोजन समितीने यांनी दक्षता घ्यावी.
२) क्रीडा साहित्य व इतर अनुषंगीक बाबींची खरेदी करण्यास विहित पद्धतीने मान्यता देऊन तो खर्च विहित पद्धतीनेच केला जाईल याची जबाबदारी, आयुक्त क्रीडा व युवक सेवा आणि मुख्य स्पर्धा आयोजन समितीने यांची राहील.
# Page 2
शासन निर्णय क्रमांक: संकीर्ण १०२२/प्र.क्र.४७/क्रीयुसे-२
३) स्पर्धाची जाहिरात, बॅनर, पोस्टर व सुशाभीकरण या अनुषंगाने दर्शविलेला रू १.८० कोटी खर्च जास्त असून तो मर्यादेत ठेवण्याची दक्षता आयुक्त क्रीडा व युवक सेवा आणि मुख्य स्पर्धा आयोजन समिती यांनी घ्यावी.
४) खर्च विहित मार्गाने नियमानुसार करण्याची जबाबदारी आयुक्त क्रीडा व युवक सेवा आणि मुख्य स्पर्धा आयोजन समितीने यांची राहील.
५) स्पर्धेच्या खर्चाचा तपशिल स्पर्धा झाल्यापासून १ महिन्याच्या आत शासनास सादर करणे तसेच स्पर्धेअंती शिल्लक राहणारी रक्कम शासनास समर्पित करणे आवश्यक राहील. ही जबाबदारी मुख्य स्पर्धा आयोजन समिती आणि आयुक्त क्रीडा व युवक सेवा यांची राहील.
२. या स्पर्धेचा बाबनिहाय अंदाजित खर्च सोबतच्या परिशिष्ट-“अ” मध्ये दिला आहे. मुख्य स्पर्धा आयोजन समितीने स्पर्धेसाठी क्रीडा संकुलाची उपलब्धता व अन्य बाबी विचारात घेऊन स्पर्धेचे खेळ प्रकार, कालवधी व तारखा निश्चित करणे आवश्यक राहील.
३.१ महाराष्ट्र राज्य ऑलम्पिक क्रीडा स्पर्धा, २०२२ या शिवछत्रपती क्रीडा संकुल, महाळुंगे बालेवाडी, पुणे तसेच पुणे, मुंबई शहर, जळगांव, नाशीक, औरंगाबाद, अमरावती व नागपूर या जिल्ह्यात विविध ठिकाणी उपलब्ध असलेल्या त्या त्या खेळाच्या सुविधा असतील त्या ठिकाणी आयोजित करण्यात येत असून. या स्पर्धेमध्ये सोबतच्या परिशिष्ट-“ब” मध्ये नमूद केलेल्या एकुण ३२ खेळांचा समावेश राहील. यातील कोणताही खेळ वगळायचा तसेच खेळाडू / मार्गदर्शक / व्यवस्थापक / पंच यांची संख्या आवश्यकतेनुसार कमी अधिक करावयाची असल्यास मुख्य स्पर्धा आयोजन समितीस अधिकार राहतील.
३.२ या स्पर्धेकरिता आवश्यक मनुष्यबळ (पोलिस, आरोग्य, अग्नीशमन, क्रीडा विभाग, अकुशल कामगार, विविध समिती सदस्य) यांची भोजन व्यवस्था करणे.
३.३ महाराष्ट्र राज्य ऑलम्पिक क्रीडा स्पर्धेच्या सुनियोजित व यशस्वी आयोजनासाठी समिती गठीत करण्यासंदर्भातील आदेश दि. ०१.०६.२०२२ रोजीच्या शासन निर्णयान्वये देण्यात आलेले आहेत.
४. “महाराष्ट्र राज्य ऑलिम्पिक क्रीडा स्पर्धा” स्पर्धेचे आर्थिक व्यवहार :
महाराष्ट्र राज्य ऑलिम्पिक क्रीडा स्पर्धा करिता शासनाकडून प्राप्त होणाऱ्या निधीसाठी लेखाधिकारी, क्रीडा व युवक सेवा, महाराष्ट्र राज्य, हे आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य हे नियंत्रक अधिकारी राहतील .
तसेच संबंधित निधी आहरित करून मुख्य स्पर्धा आयोजन समितीच्या बँक खात्यात वर्ग करण्यात यावा. मुख्य स्पर्धा आयोजन समितीचे सदस्य सचिव (उपसंचालक, क्रीडा व युवक सेवा मुख्यालय, पुणे) व महासचिव, महाराष्ट्र ऑलिम्पिक असोसिएशन यांच्या संयुक्त स्वाक्षरीने आर्थिक व्यवहार करण्यास मान्यता देण्यात येत आहे.
५. सदर स्पर्धा राज्यस्तरीय राहतील.
पृष्ठ ९ पैकी २
# Page 3
शासन निर्णय क्रमांक: संकीर्ण १०२२/प्र.क्र.४७/क्रीयुसे-२
६. या स्पर्धेसाठी विविध बाबींवर होणारा खर्च कमीत कमी असावा आणि कोणत्याही परिस्थितीत स्पर्धेसाठी मंजूर तरतूदीच्या मर्यादेत ठेवण्यात यावा. तसेच स्पर्धेसाठी खर्च करताना सर्व वित्तीय नियम / विनिमय / शासन निर्णय इत्यादींचे पालन करणे बंधनकारक राहील.
७. यासाठी होणारा खर्च मुख्य लेखाशिर्ष “२२०४-क्रीडा व युवक सेवा-१०४ क्रीडा व खेळ (०२) (०१) महाराष्ट्र राज्य क्रीडा परिषदेमार्फत क्रीडा संस्थांना सहाय्यक अनुदान -३१ सहाय्यक अनुदाने (२२०४ १९४३)” या लेखाशिर्षाखालील सन २०२२-२३ च्या मंजूर अनुदानातून भागविण्यात यावा.
८. हा शासन निर्णय नियोजन विभागाच्या सहमतीने तसेच वित्त विभागाच्या अनौपचारिक संदर्भ क्रमांक अनौस.क्र.५३२/२०२२/व्यय-५ दि.२६.०५.२०२२ अन्वये प्राप्त झालेल्या त्या विभागाच्या सहमतीने निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9