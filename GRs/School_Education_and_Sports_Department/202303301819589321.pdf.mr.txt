# Page 1
सन २०२२-२३ या आर्थिक वर्षात चंद्रपूर सैनिक शाळेला सहाय्यक अनुदान रु.२,००,००,०००/- (रू.
दोन कोटी फक्त) इतका निधी वितरीत करणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: चंसैशा-२०२३/प्र.क्र. २३/ एसएम-६
मादाम कामा रोड, हुतात्मा राजगुरू चौक
मंत्रालय, मुंबई ४०००३२
दिनांक: ३० मार्च, २०२३
संदर्भ :
१. शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दिनांक ०४.०४.२०२२ २. शिक्षण संचालक, माध्यमिक व उच्च माध्यमिक, पुणे यांचे पत्र क्र. सैचांश/अनुदान/२०२२-२३/ माध्य-ब/एस-५/७०५, दिनांक ०१.०२.२०२३
प्रस्तावना :
चंद्रपूर सैनिक शाळेबाबत केंद्र सरकार (केंद्रीय संरक्षण मंत्रालय) व राज्य शासन यांच्यामध्ये दि. १५ जुन २०१६ रोजी सामंजस्य करार करण्यात आला आहे. सदर सामंजस्य करारातील तरतुदींनुसार प्रस्तुत सैनिक शाळेसाठी प्रतिवर्षी प्रशिक्षण व व्यवस्थापकीय खर्च, आहारभत्ता, शिष्यवृत्ती, जाहिरात खर्च, इमारत देखभाल, नगरपालिका कर, या प्रयोजनार्थ येणा-या आर्थिकभाराची जबाबदारी राज्य शासनाची आहे.
शिक्षण संचालक, माध्यमिक व उच्च माध्यमिक, पुणे यांनी चंद्रपूर सैनिकी शाळेस सन २०२२-२३ या आर्थिक वर्षासाठी वेतनेतर अनुदान रु.रु.५,६५,३३,९५३/- (रू. पाच कोटी पासष्ट लाख तेहतीस हजार नऊशे त्रेपन्न फक्त) इतक्या निधी वितरणाची शिफारस केल्यानुसार सदर निधी वितरीत करण्यास मान्यता देण्याची विनंती वित्त विभागास केली असता, वित्त विभागाने सन २०२२-२३ या आर्थिक वर्षासाठी २२०२०४६९ या लेखाशिर्षांतर्गत रु.२,००,००,००० /- (रू. दोन कोटी फक्त) इतका निधी मंजूर केलेला आहे. त्यास अनुसरून चंद्रपूर सैनिक शाळेला वेतनेतर अनुदानासाठी निधी वितरीत करण्याची बाब शासनाच्या विचाराधीन होती.
शासन निर्णय :
सन २०२२-२३ या आर्थिक वर्षात उपलब्ध अर्थसंकल्पीय तरतूदीमधून चंद्रपूर सैनिक शाळेस सहाय्यक अनुदान (वेतनेतर) रु.२,००,००,०००/- (रू. दोन कोटी फक्त) इतका निधी वितरीत करण्यास शासनाची मंजूरी देण्यात येत आहे.
२. सदर खर्च “मागणी क्रमांक ई-२, २२०२ - सर्वसाधारण शिक्षण, ०२ माध्यमिक शिक्षण - ११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)” या लेखाशिर्षातून भागविण्यात यावा.
# Page 2
शासन निर्णय क्रमांकः चंसैशा-२०२३/प्र.क्र. २३ / एसएम-६ ३. सदर निधी वितरीत करण्यासाठी शिक्षणाधिकारी (माध्यमिक), जिल्हा परिषद, चंद्रपूर यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे तसेच वित्त विभाग शासन परिपत्रक क्रमांक क्र.अर्थसं-२०२२/प्र.क्र.४३/अर्थ-३, दिनांक ०४.०४.२०२२ मध्ये नमूद आदेशांचे काटेकोर पालन करणे आवश्यक राहील.
५. सदर आदेश वित्त विभागाच्या अनौपचारिक संदर्भ क्र. ४१२/२०२३ / व्यय-५, दिनांक ३०.०३.२०२३ अन्वये प्राप्त मान्यतेनुसार निर्गमित करण्यात येत आहे.