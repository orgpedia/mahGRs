# Page 1
शालेय शिक्षण व क्रीडा विभागात ई-गव्हर्नन्स प्रकल्पांतर्गत सरल व शालार्थ प्रणालीसाठी आधार प्रमाणीकरण सेवा सुरु ठेवण्याकरिता विहित केलेले शुल्क अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह- १६२१/प्र.क्र.२६ / संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई - ४०००३२.
दिनांक :- २७ ऑक्टोबर, २०२१
वाचा : १) आयुक्त, शिक्षण, पुणे यांचे पत्र क्र.आशिका/२०२०-२१/ई-गव्ह./१४३/१९४७, दि.६ मे, २०२१.
२) प्रकल्प अंमलबजावणी समितीची बैठक, दि. ५ ऑक्टोबर, २०२१.
प्रस्तावना: सरल प्रणालीतील Student Portal व माध्यान्ह भोजन योजना (MDM) तसेच शालार्थ
प्रणालीसाठी केंद्र शासनाकडील आधारची सेवा घेण्यात आली आहे. त्यानुसार UIDAI सेवा
वापरणाऱ्या सर्व विभागांना अनुज्ञप्ती शुल्क लागू करण्यात आले आहे. तसेच भविष्यातही ही सेवा
घ्यावी लागेल. याबाबत आयुक्त (शिक्षण), पुणे यांनी संदर्भ क्र.१ नुसार प्रस्ताव सादर केला आहे.
त्यानुसार संदर्भ क्र.२ अन्वये प्रकल्प अंमलबजाकवणी समितीने सदर प्रस्तावास मान्यता दिली
आहे. त्याअनुषंगाने ई-गव्हर्नस कार्यक्रमांतर्गत सरल व शालार्थ प्रणालीसाठी आधार प्रमाणीकरण
सेवा `सुरु ठेवण्याकरिता विहित केलेले शुल्क अदा करण्याची बाब शासनाच्या विचाराधीन होती.
शासन निर्णय: सरल व शालार्थ प्रणालीमध्ये आधार प्रमाणीकरण सेवा सुरु ठेवण्याकरिता अनुज्ञप्ती शुल्क
अदा करण्यासाठी रु.३,५४,०००/- (रुपये तीन लाख चौप्पन्न हजार फक्त) वितरीत करण्याच्या
प्रस्तावास मान्यता देण्यात येत आहे.
३. सदरचा खर्च मागणी क्रमांक -ई-२, २२०२ सर्वसाधारण शिक्षण, ८० पंचवार्षिक योजनांतर्गत
योजना (०२)(५१) ई-गव्हर्नन्स कार्यक्रम (२२०२४५४) ३१ सहायक अनुदाने या लेखाशिर्षातून सन
२०२१-२२ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य,
पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय,
यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः ईगव्ह-१६२१/प्र.क्र.२६/संगणक
४. हा शासन निर्णय वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या वित्त विभागाच्या अनौपचारिक संदर्भ क्र. ४७७ / व्यय-५, दिनांक २८.०५.२०२१ अन्वये प्राप्त
मान्यतेनुसार निर्गमित करण्यात येत आहे..