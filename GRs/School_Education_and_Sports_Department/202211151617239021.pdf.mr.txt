# Page 1
राज्यातील राष्ट्रीय क्रीडा स्पर्धेतील पदक प्राप्त खेळाडू व त्यांचे मार्गदर्शक यांना रोख पारितोषिक देऊन गौरविण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :राक्रीधो १२२२/प्र.क्र.११५/क्रीयुसे - २,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०००३२,
दिनांक : १५ नोव्हेंबर, २०२२
वाचा : १. शासन निर्णय, शालेय शिक्षण व क्रीडा विभाग क्रमांक- क्रीडाधो-२०११/प्र.क्र.५५/११/ क्रीयुसे-१, दि.१४ जून,२०१२ २. शासन निर्णय, शालेय शिक्षण व क्रीडा विभाग क्रमांक-क्रीडाधो-२०१२/प्र.क्र.१५८/ १२/क्रीयुसे-२, दि.०५ फ़ेब्रुवारी,२०१४ ३. शासन निर्णय, शालेय शिक्षण व क्रीडा विभाग क्रमांक- राक्रीधो-१२१६/प्र.क्र.५४/१२/ क्रीयुसे-२, दि.०८ जानेवारी,२०१८
प्रस्तावना: राज्यातील क्रीडा संस्कृतीचे संवर्धन, प्रचार, प्रसार व जोपासना करण्यासाठी पोषक वातावरण असणे आवश्यक आहे. याच भूमिकेतून राज्याचे क्रीडा धोरण, २०१२ घोषित करण्यात आले असून, त्याची अंमलबजावणी करण्यास संदर्भ क्र.१ च्या शासन निर्णयान्वये मान्यता देण्यात आलेली आहे. त्यानुसार, राज्याचे नाव उज्ज्वल केलेल्या राज्यातील खेळाडूंना व त्यांच्या मार्गदर्शकांना प्रोत्साहनपर बक्षिसे देऊन त्यांचा गौरव करण्याची योजना संदर्भिय क्र.२ च्या शासन निर्णयान्वये विहीत करण्यात आली आहे. आंतरराष्ट्रीय क्रीडा स्पर्धेत सर्वोत्कृष्ट कामगिरी करण्याची संधी प्राप्त करुन सक्षम बनविण्यासाठी संदर्भाधीन क्र. ३ च्या शासन निर्णयान्वये, राष्ट्रीय क्रीडा स्पर्धेत पदक प्राप्त खेळाडूंना प्रोत्साहन देण्याच्या उद्देशाने बक्षीसाच्या रकमा सुधारीत करण्यास मान्यता देण्यात आली आहे. ३६ व्या राष्ट्रीय क्रीडा स्पर्धा, गुजरात येथे महाराष्ट्र राज्यातील खेळाडूंनी विविध क्रीडा प्रकारांमध्ये उल्लेखीन कार्य करुन महाराष्ट्राचे नाव देशभरात उंचावले आहे. राष्ट्रीय क्रीडा स्पर्धेतील पदक विजेत्या खेळाडूंना इतर राज्यांमार्फ़त भरघोस मदत दिली जाते. त्यामुळे सदर स्पर्धांमध्ये उल्लेखनीय कार्य करुन महाराष्ट्राचे नाव उज्ज्वल करणाऱ्या राज्यातील खेळाडूंना प्रोत्साहन देण्यासाठी राष्ट्रीय क्रीडा स्पर्धेतील प्राविण्यप्राप्त खेळाडूंना देण्यात येणाऱ्या बक्षीसाच्या रकमा सुधारीत करण्याची बाब शासनाच्या विचाराधीन होती.
शासन निर्णय : संदर्भाधीन क्र.०८ जानेवारी, २०१८ च्या शासन निर्णयासोबतच्या परिशिष्ट- अ मधील नियम ३ मध्ये खालीलप्रमाणे बक्षीसाच्या रकमा निर्धारीत करण्यात आल्या आहेत
# Page 2
शासन निर्णय क्रमांकः राक्रीधो १२२२/प्र.क्र.११५/क्रीयुसे-२
---------------------------------------------------------------------------------
| राष्ट्रीय क्रीडा स्पर्धेत संपादन केलेले पदक व रोख पारितोषिके रक्कम (रु. लाख़ात) |
| सुवर्ण पदक | रौप्य पदक | कांस्य पदक |
| खेळाडू | मार्गदर्शक | खेळाडू | मार्गदर्शक | खेळाडू | मार्गदर्शक |
| ५.०० | ०.५० | ३.०० | ०.३० | १.५० | ०.२० |
---------------------------------------------------------------------------------
सदरच्या रकमा आता खालीलप्रमाणे सुधारीत करण्यास शासनाची मान्यता देण्यात येत आहे
--------------------------------------------------------------------------------
| राष्ट्रीय क्रीडा स्पर्धेत संपादन केलेले पदक व रोख पारितोषिके रक्कम (रु. लाखात) |
| सुवर्ण पदक विजेता खेळाडू | रौप्य पदक विजेता खेळाडू | कांस्य पदक विजेता खेळाडू |
| ७.०० | ५.०० | ३.०० |
--------------------------------------------------------------------------------
२. उपरोक्त निर्णय हा ३६ व्या राष्ट्रीय क्रीडा स्पर्धा, गुजरात येथील क्रीडा स्पर्धेमध्ये पदक विजेत्या खेळाडूंच्या व तदनंतर होणाऱ्या राष्ट्रीय क्रीडा स्पर्धेतील पदक विजेत्या खेळाडूस प्रकरणी लागू राहतील. संदर्भाधीन क्र. ३ येथील दि. ०८ जानेवारी, २०१८ येथील शासन निर्णयातील इतर तरतूदी तशाच लागू राहतील.
# Page 3