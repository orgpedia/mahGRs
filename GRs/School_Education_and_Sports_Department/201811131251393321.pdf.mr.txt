# Page 1
शिक्षक प्रशिक्षण या केंद्रपुरस्कृत योजनेंतर्गत सन २०१८-१९ या आर्थिक वर्षातील सर्वसाधारण लेखाशीर्षातंर्गत केंद्र शासनाच्या पहिल्या हप्त्याचा निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः अनुवि- २०१८/प्र.क्र.१०३/प्रशिक्षण
मादाम कामा रोड, हुतात्मा राजगुरु चौक, मंत्रालय,
मुंबई ४०० ०३२.
दिनांक : - १३ नोव्हेंबर, २०१८
वाचा - मनुष्यबळ विकास मंत्रालय, नवी दिल्ली यांचे पत्र क्र. एफ ७.२ /२०१८ - आय एस - १२ (सर्वसाधारण) दिनांक ११ सप्टेंबर, २०१८.
प्रस्तावना - सन २०१८-१९ या आर्थिक वर्षात केंद्र शासनाने शिक्षक प्रशिक्षण या केंद्र पुरस्कृत योजनेंतर्गत सर्वसाधारण लेखाशीर्षातंर्गत दि.११ सप्टेंबर, २०१८ च्या पत्रान्वये पहिला हप्ता रु.११६६.८१ लाख वितरीत केला आहे. त्यानुसार ४०% प्रमाणे राज्य हिस्सा रू.७७७.८७ लाख असा एकूण १९४४.६८ लाख इतका निधी वितरीत करण्याची बाब शासनाच्या विचाराधीन होती.
शासन निर्णय - शिक्षक प्रशिक्षण या केंद्र पुरस्कृत योजने अंतर्गत सर्वसाधारण लेखाशीर्षाखाली केंद्र शासनाने सन २०१८-१९ या आर्थिक वर्षाकरिता पहिला हप्ता रु.११६६.८१ लाख वितरित केलेला आहे. त्याअनूसरुन ४०% प्रमाणे राज्य हिस्सा रू.७७७.८७ लाख असा एकूण १९४४.६८ लाख इतका निधी वितरीत करण्यास मान्यता देण्यात येत आहे.
--------------------------------------------------------------------------------------------------------------------------------------------
| पहिला हप्ता | केंद्र शासनाच्या पत्राचा दिनांक | केंद्र शासनाने वितरीत केलेला निधी | केंद्र शासनाच्या प्रमाणात राज्य हिस्सा | एकूण वितरणासाठी रुपये |
| General Head | दि.११/०९/२०१८ | ११६६.८१ | ७७७.८७ | १९४४.६८ |
--------------------------------------------------------------------------------------------------------------------------------------------
केंद्र शासनाने सन-२०१८-१९ या आर्थिक वर्षासाठी वितरीत केलेल्या पहिल्या हप्त्याकरिता केंद्र हिस्सा रु.११६६.८१ लाख इतका निधी “मागणी क्र. ई- २, २२०२, सर्वसाधारण शिक्षण, ८० सर्वसाधारण, ००३ - प्रशिक्षण, पंचवार्षिक योजनांतर्गत योजना, (०१) (०३) शिक्षकांचे प्रशिक्षण केंद्र पुरस्कृत योजना)(केंद्र हिस्सा) (२२०२३०२९) या लेखाशीर्षातून व राज्य हिस्सा करिता रु. ७७७.८७ लाख इतका निधी मागणी क्र. ई- २, ८० सर्वसाधारण, ००३ - प्रशिक्षण, पंचवार्षिक योजनांतर्गत योजना, (०१) शिक्षकांचे प्रशिक्षण, (०१) (०४ ) शिक्षकांचे प्रशिक्षण केंद्रपुरस्कृत योजना) (राज्य हिस्सा) (२२०२३७८२) सन-२०१८-१९ या आर्थिक वर्षात उपलब्ध असलेल्या तरतूदीतून खर्च करण्यात यावा.
# Page 2
शासन निर्णय क्रमांकः अनुवि- २०१८/प्र.क्र.१०३/प्रशिक्षण
सदर निधी वितरीत करण्यासाठी आयुक्त (शिक्षण), महाराष्ट्र राज्य, पुणे यांना नियंत्रण अधिकारी व संचालक, विद्या प्राधिकरण, पुणे यांना आहरण व संवितरण अधिकारी म्हणून घोषित करण्यात येत आहे. तसेच, ज्या उद्दिष्टासाठी सदर निधी मंजूर करण्यात आला आहे त्याच उद्दिष्टासाठी खर्च करण्यात यावा.
तसेच, सदर शासन निर्णय वित्त विभागाच्या अर्थसं-२०१८/प्र.क्र.६९/अर्थ-३, दि.०२ एप्रिल,
२०१८ च्या परिपत्रकामधील अटी व शर्तींच्या अधीन राहून निर्गमित करण्यात येत आहेत.