# Page 1
राष्ट्रीय छात्रसेनेच्या सर्वोत्कृष्ट छात्र सैनिकांच्या शिष्यवृत्ती पुरस्कारात वाढ करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- राछासे २७१७/प्र.क्र.१५०/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक:- ०६ जुलै, २०१९.
वाचा : १) शालेय शिक्षण विभाग शासन निर्णय क्र. एनसीसी १७९५/२४४/(१८३७/९५)/सा.शि-५ दि. ४ जून,१९९७.
२) क्रीडा व युवक सेवा, पुणे यांचे पत्र क्र. राछासे/शिष्यवृत्ती/२०१२-१३/(१४)/का-५/३९४१ दि. ४ ऑगस्ट, २०१७.
प्रस्तावना : महाराष्ट्र राज्यात राष्ट्रीय छात्रसेनेच्या वरीष्ठ व कनिष्ठ विभागांतील सर्वोत्कृष्ट छात्रसैनिकांना (मुले व मुली) उत्तेजनार्थ शिष्यवृत्ती पुरस्कार प्रदान करण्यांची योजना शासन निर्णय समाजकल्याण, सांस्कृतिक कार्य, क्रीडा व पर्यटन विभाग क्रमांक :- एनसीसी-१९७३/३०६१७-बी, दिनांक २१/१०/१९७४ अन्वये सुरु करण्यांत आली. तद्नंतर कालपरत्वे त्या आदेशात वेळोवेळी सुधारणा करण्यांत आल्या. संदर्भाधीन क्र. १ येथील शासन निर्णयान्वये मंजूर करण्यांत आलेल्या राष्ट्रीय छात्रसेनेतील सर्वोत्कृष्ट छात्रसैनिकांच्या (मुले व मुली) शिष्यवृत्ती पुरस्काराच्या दरात वाढ करण्याची बाब या नस्तीवर विचाराधीन आहे.
शासन निर्णय : राष्ट्रीय छात्रसेनेतील सर्वोत्कृष्ट छात्रसैनिकांच्या शिष्यवृत्ती पुरस्काराच्या दरात खालीलप्रमाणे वाढ करणेसाठी मान्यता देण्यात येत आहे.
------------------------------------------------------------------------------
| अ.क्र. | विभाग | छात्रांची संख्या | प्रचलित दर | सुधारीत दर |
|  | वरीष्ठ विभाग | ३७ मुले ०८ मुली ४५ एकूण | रु.७५०/- प्रत्येकी | रु.१५००/-प्रत्येकी |
|  | कनिष्ठ विभाग | ७३ मुले ०७ मुली ८० एकूण | रु.५००/- प्रत्येकी | रु.१०००/- प्रत्येकी |
|  | एकूण |  |  |  |
------------------------------------------------------------------------------
अ) राष्ट्रीय छात्रसेनेच्या वरीष्ठ विभागातील ३७ मुलांना व ८ मुलींना प्रत्येकी रु. १५००/- या दराने शिष्यवृत्ती पुरस्कार देण्यांत यावेत.
ब) राष्ट्रीय छात्रसेनेच्या कनिष्ठ विभागातील ७३ मुलांना व ७ मुलींना प्रत्येकी रु. १०००/- या दराने शिष्यवृत्ती पुरस्कार देण्यांत यावेत.
# Page 2
शासन निर्णय क्रमांकः राछासे २७१७/प्र.क्र.१५०/क्रीयुसे-३
२. राष्ट्रीय छात्र सेनेतील सर्वोत्कृष्ट छात्रसैनिकांच्या (मुले-मुली) शिष्यवृत्ती-पुरस्कार रकमेमध्ये सुधारित दर सन २०१९-२० या शैक्षणिक वर्षापासून लागू करण्यांत यावेत.
३. १ जून ते ३१ मे या शैक्षणिक वर्षाच्या कालावधीतील राष्ट्रीय छात्र सैनिकांच्या कामगिरींचे मूल्यमापन करुन संबंधितांनी राष्ट्रीय छात्र सैनिकांची (मुले व मुली) शिष्यवृत्ती पुरस्कारासाठी निवड करावी.
४. सर्व राष्ट्रीय छात्रसेनेच्या गटमुख्यालयाच्या गटप्रमुखांनी शिफारशी केल्यानंतर, उपमहासंचालक, राष्ट्रीय छात्रसेना संचालनालय, महाराष्ट्र राज्य, मुंबई यांनी निर्धारीत संख्येच्या मर्यादेत सर्वोत्कृष्ट राष्ट्रीय छात्र सैनिकांची (मुले व मुली) निवड करुन शिष्यवृत्ती पुरस्कार देण्याबाबतचा प्रस्ताव आयुक्त, क्रीडा व युवक सेवा, महाराष्ट्र राज्य, पुणे यांच्यामार्फत शासनास मान्यतेसाठी सादर करावा.
५. याबाबत होणारा खर्च मागणी क्र. ई-३, २२०४-क्रीडा व युवक सेवा-१०२ विद्यार्थ्यांकरीता युवक कल्याण कार्यक्रम (०१)(०१) राष्ट्रीय छात्रसेना, योजनेतर, उपशिर्ष- शिष्यवृत्त्या / विद्यावेतने (२२०४ ००१६-३४) या लेखाशिर्षाखाली त्या त्या वर्षीच्या मंजूर अनुदानातून करण्यांत यावा.
६. हा शासन निर्णय वित्त विभागाच्या सहमतीने त्या विभागाच्या अनौपचारीक संदर्भ क्र ३९८/१९/व्यय-५, दिनांक १७/०६/२०१९ अन्वये निर्गमित करण्यांत येत आहे.