# Page 1
राज्यातील शाळामध्ये ५० टक्के शिक्षक व शिक्षकेत्तर कर्मचारी उपस्थित राहण्याबाबत मार्गदर्शक सूचना.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक : संकीर्ण २०२०/प्र.क्र.८६/एसडी-६
मादम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : - २९ ऑक्टोबर, २०२०
वाचा :- १) शालेय शिक्षण व क्रिडा विभाग, शासन परिपत्रक समक्रमांक; दिनांक १५ जुन, २०२०.
२) शालेय शिक्षण व क्रिडा विभाग, शासन परिपत्रक समक्रमांक; दिनांक २४ जुन, २०२०.
३) शालेय शिक्षण व क्रिडा विभाग, शासन परिपत्रक समक्रमांक; दिनांक २२ जूलै, २०२०.
४) शालेय शिक्षण व क्रिडा विभाग, शासन परिपत्रक समक्रमांक; दिनांक १७ ऑगस्ट, २०२०.
५) महसूल व वन विभाग, आपत्ती व्यवस्थापन, मदत व पुनर्वसन विभाग, परिपत्रक क्र. डीएमयु २०२० / प्र.क्र. ९२/ डीआयएसएम-१, दि. १४.१०.२०२०
पार्श्वभूमी :
या विभागाच्या संदर्भ क्र. ०१ येथील शासन परिपत्रकानुसार राज्यात कोव्हीड- १९ च्या
प्रादूर्भावामुळे उद्भवलेल्या परिस्थितीत राज्यातील शाळा प्रत्यक्षात सुरु करणे शक्य नसल्याने दि.१५ जुन,
२०२० पासून शैक्षणिक वर्ष सुरु करुन स्थानिक परिस्थितीनुसार प्रत्यक्ष शाळा टप्प्या-टप्प्याने सुरु
करण्याबाबत निर्णय घेण्याचे अधिकार संबंधित जिल्हाधिकारी, महानगरपालिका आयुक्त यांच्या सहाय्याने संबंधित शाळा व्यवस्थापन समिती यांना प्रदान करण्यात आले आहेत. त्याचबरोबर शाळांमध्ये
शिक्षकांच्या उपस्थितीबाबत दिनांक २४ जून, २०२० रोजीच्या परीपत्रकान्वये मार्गदर्शक सूचना निर्गमित
करण्यात आल्या आहेत. कोरोनाच्या प्रादुर्भावामुळे विद्यार्थ्यांचे शिक्षण थांबू नये यासाठी वरील संदर्भ
क्रमांक ०३ येथील परिपत्रकान्वये पूर्व प्राथमिक ते इयत्ता १२ वी पर्यंतच्या विद्यार्थ्यासाठी ऑनलाईन शिक्षणाचा कालावधी व शिक्षणाच्या स्वरूपाबाबत मार्गदर्शक सूचना निर्गमित करण्यात आल्या होत्या.
राज्यात Mission Begin Again अंतर्गत राज्यातील सर्व आस्थापना टप्प्या टप्प्याने सुरु करण्यासाठी मार्गदर्शक सूचना (SOP) निर्गमित करण्यात येत आहेत. त्याच धर्तीवर Mission Begin
Again या कार्यक्रमांतर्गत राज्यात विविध प्रकारचे उपक्रम (Activity) सुरु करण्यासाठी महसूल व वन
विभागाने संदर्भाधीन दि. १४.१०.२०२० च्या शासन आदेशानुसार सूचना निर्गमित केल्या आहेत. या Annexure II 4(a)(b) सूचनांनुसार शैक्षणिक सत्राशी संबंधित उपक्रम सुरु करण्यासाठी सहमती दिली असून त्यास अनुलक्षुन सुचना निर्गमित करण्याची बाब शासनाच्या विचाराधीन होती.
# Page 2
शासन परिपत्रक क्रमांकः संकीर्ण २०२०/प्र.क्र.८६/एसडी-६
परिपत्रक:
राज्यातील शाळा, महाविद्यालय, शैक्षणिक संस्था दि. ३१.१०.२०२० पर्यत विद्यार्थ्यांसाठी व
नियमित वर्ग घेण्यासाठी बंद राहतील. मात्र ऑनलाईन/ ऑफलाईन शिक्षण आणि दूरस्थ शिक्षण सुरु
करण्यासाठी मान्यता देण्यात आली आहे.
२. ऑनलाईन/ऑफलाईन शिक्षण / दुरस्थ शिक्षण / Tele-Counselling आणि त्याच्याशी संबंधित
कामकाज करण्यासाठी राज्यातील शासकीय, खाजगी अनुदानित, विना अनुदानित, इत्यादी सर्व
प्रकारच्या शिक्षण संस्थांमार्फत चालविण्यात येणाऱ्या शाळांमधील ५० टक्के शिक्षक व शिक्षकेत्तर
कर्मचारी यांनी ऑनलाईन/ ऑफलाईन / दुरस्थ शिक्षणाशी संबंधित कामांसाठी तात्काळ कामावर रुजू व्हावे.
३. शिक्षक व शिक्षकेत्तर कर्मचाऱ्यांच्या आरोग्य, स्वच्छत्ता व इतर सुरक्षाविषयक उपाययोजनांबाबत
मार्गदर्शक सूचना सोबत जोडलेल्या परिशिष्टामध्ये देण्यात आल्या आहेत. तसेच या विभागाच्या
संदर्भाधीन दिनांक १५ जुन, २०२० रोजीच्या परिपत्रकातील सुचनांचे पालन करण्यात यावे.
# Page 3
# Page 4
# Page 5