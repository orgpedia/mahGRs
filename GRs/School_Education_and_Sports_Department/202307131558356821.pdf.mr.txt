# Page 1
महाराष्ट्र शिक्षण सेवा (शिक्षण सक्षमीकरण शाखा) या संवर्गातील अधिव्याख्याता (गट-ब) या पदावर कार्यरत वयाची ५५ वर्षे पूर्ण करणाऱ्या अधिकाऱ्यांना विभागीय परीक्षेतून सूट देण्याबाबत...
महाराष्ट्र शासन
शालेय शिक्षण व क्रीडा विभाग
शासन आदेश क्र:- संकिर्ण-४०२३/प्र.क्र.१६६/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ जुलै, २०२३
वाचा:- १. शा.शि.व क्री.वि., शासन अधिसूचना क्र. एसएओ-१०११/प्र.क्र.३९/प्रशा-२, दि. २६.०२.२०१८ २. आयुक्त (शिक्षण) कार्यालयाचे पत्र क्र. आशिका/प.सू./२२/आस्था-अ/१०५/३६२८, दि.१६.०६.२०२३
शासन आदेश : महाराष्ट्र शिक्षण सेवा (शिक्षण सक्षमीकरण शाखा) या संवर्गातील प्राचार्य (गट-अ), ज्येष्ठ अधिव्याख्याता (गट-अ), या पदांसाठी विभागीय परीक्षेचे विनियमन करणारे नियम २०१८, दिनांक २६.०२.२०१८ च्या अधिसूचनेन्वये प्रसिध्द करण्यात आले आहेत. सदर नियमातील नियम ४(१)(अ) परंतुकातील तरतूदीनुसार शिक्षण सक्षमीकरण शाखेत कार्यरत असणाऱ्या व वयाची ५५ वर्षे पूर्ण करणाऱ्या खाली नमूद अधिकारी यांना विभागीय परीक्षेतून सूट देण्यात येत आहे.