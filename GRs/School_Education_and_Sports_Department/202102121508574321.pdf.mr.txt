# Page 1
कर्णबधीर विद्यार्थ्यांप्रमाणे सर्व दिव्यांग विद्यार्थ्यांना इ. ११ वी प्रवेशासाठी लागू असणाऱ्या सवलती लागू करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण-२०२०/प्र.क्र.२३६/एसडी-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- १२ फेब्रुवारी, २०२१.
वाचा :
१) शासन पत्र क्रमांक परीक्षा-२०१५/प्र.क्र.१२६/एस.डी.-२ दि. १३ जुलै, २०१५ २) शासन निर्णय क्र. संकीर्ण-२०१५/(११९-अ)/एस.डी.६, दि.०८ जानेवारी, २०१६
प्रस्तावना : संदर्भ क्र.१ येथील दि. १३ जुलै, २०१५ च्या शासनपत्रान्वये कर्णबधीर विद्यार्थ्यांना शिक्षणाच्या
मुख्य प्रवाहात आणण्यासाठी तसेच त्यांचे भावी आयुष्य घडण्याकरिता एटीकेटीच्या सवलतीद्वारे इ. ११ वीस
प्रवेश देण्यास तसेच सदरहू शैक्षणिक वर्षात इ.१० वी चा इंग्रजी हा स्वतंत्रपणे विषय घेऊन उत्तीर्ण होण्यास
मान्यता देण्यात आली आहे.
संदर्भ क्र.२ येथील दि.०८/०१/२०१६ च्या शासननिर्णयानुसार, कला, वाणिज्य, विज्ञान शाखेपैकी,
कोणत्याही शाखेत येणाऱ्या कर्णबधीर, बहुविकलांग, ऑटिस्टिक, अध्ययन अक्षम विद्यार्थ्यांना दोन भाषा व
चार ऐच्छिक विषय अशा सहा विषयांऐवजी एक भाषा व पाच ऐच्छिक विषय घेण्याची परवानगी देण्यात
आली आहे. इ.११ वी प्रवेशाच्या विहित निकषानुसार, इ.११ वी प्रवेशासाठी इ.१० वी अथवा समकक्ष परीक्षा
इंग्रजी विषयासह किमान पाच विषयामध्ये उत्तीर्ण असणे आवश्यक आहे.
कर्णबधीर विद्यार्थ्यांप्रमाणे इतर सर्व दिव्यांग विद्यार्थ्यांना एटीकेटीच्या सवलतीद्वारे इ. ११ वीस प्रवेश
देण्यास तसेच इ.११ वी च्या शैक्षणिक वर्षात इ.१० वी चा इंग्रजी विषय स्वतंत्रपणे (Isolated) घेऊन उत्तीर्ण
होण्यास मान्यता देण्याची बाब शासनाच्या विचाराधीन होती.
शासन निर्णय : कर्णबधीर विद्यार्थ्यांप्रमाणे, अंशत: अंध / पूर्णत: अंध, मतिमंद, अस्थिव्यंग, बहुविकलांग, अध्ययन अक्षम, ऑटिस्टिक (स्वमग्न), सेरेबल पाल्सी, अशा इतर सर्व दिव्यांग विद्यार्थ्यांना एटीकेटीच्या सवलतीद्वारे इ.११ वी स प्रवेश देण्यास तसेच इ.११ वी च्या शैक्षणिक वर्षात इ.१० वी चा इंग्रजी विषय स्वतंत्रपणे (Isolated) घेऊन उत्तीर्ण होण्यास शासनाची मान्यता देण्यात येत आहे.
शिक्षण संचालक (माध्यमिक व उच्च माध्यमिक) व सचिव, महाराष्ट्र राज्य माध्यमिक व उच्च माध्यमिक शिक्षण मंडळ यांनी त्यानुसार आवश्यक कार्यवाही करावी.
# Page 2
शासन निर्णय क्रमांक: संकीर्ण-२०२०/प्र.क्र.२३६/एसडी-२