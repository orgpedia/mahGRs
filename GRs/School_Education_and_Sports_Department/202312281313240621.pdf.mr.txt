# Page 1
श्री. संजय गाढवे, तालुका क्रीडा अधिकारी, अर्धापूर, जिल्हा नांदेड यांच्या बदलीबाबत..
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः संक्रीआ १३२३/प्र.क्र.७२/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ डिसेंबर, २०२३
शासन आदेश -
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन), ४ (५) व कलम ६ (क) मधील तरतूदीनुसार खाली नमूद केलेल्या तालुका क्रीडा अधिकारी यांची प्रशासकीय कारणास्तव बदली करण्यात येत असून, त्यांच्या नावासमोरील स्तंभ-४ मध्ये दर्शविलेल्या ठिकाणी त्यांची बदलीने पदस्थापना करण्यात येत आहे
---------------------------------------------------------------------------------------------------------------
| अ.क्र. | अधिकाऱ्याचे नाव | सध्याची पदस्थापना | बदलीनंतरची पदस्थापना |
| १ | श्री. संजय गाढवे | तालुका क्रीडा अधिकारी, अर्धापूर, जिल्हा नांदेड | तालुका क्रीडा अधिकारी, भोकरदन, जिल्हा जालना |
---------------------------------------------------------------------------------------------------------------
२. आयुक्त, क्रीडा व युवक सेवा, महाराष्ट्र राज्य, पुणे यांनी सदर अधिकाऱ्यांना त्यांच्या सध्याच्या पदभारातून कार्यमुक्त करण्याबाबत संबंधित नियंत्रण अधिकाऱ्यांना तातडीने कळवावे व बदली झालेले कर्मचारी विहित कालावधीत दिलेल्या पदस्थापनेच्या ठिकाणी रुजू होतील याची खातरजमा करावी व याबाबतचा अहवाल शासनास सादर करावा.
३. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम २८ मधील तरतुदीनुसार श्री. गाढवे यांची विनंती बदली असल्याने त्यांना नविन पदस्थापनेच्या पदावर व ठिकाणी रुजू होण्याकरिता पदग्रहण अवधी अनुज्ञेय राहणार नाही तसेच प्रवासभत्ता व इतर अनुषंगिक भत्ते अनुज्ञेय राहणार नाहीत.
४. वरील बदली झालेल्या अधिकाऱ्यांनी बदली रद्द करणे अथवा त्यासाठी प्रत्यक्ष अथवा अप्रत्यक्षरित्या दबाव आणून बदली रद्द करण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून त्यांचे विरुध्द शिस्तभंगविषयक कारवाई करण्यात येईल, याची संबंधितांनी नोंद घ्यावी.
५. वरीलप्रमाणे पदस्थापना करण्यात आलेल्या अधिकाऱ्याला पूर्वपरवानगीशिवाय कोणत्याही प्रकारची रजा मंजूर करु नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्याचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोचदेय डाकेने परत करावेत.
६. तसेच उपरोक्त बदली झालेल्या अधिकाऱ्यांनी बदली अधिनियमानुसार सक्षम प्राधिकाऱ्यांच्या मान्यतेने पारीत केलेल्या आदेशाचे पालन न करणे ही बाब गंभीर स्वरूपाची असून यामुळे पालन न करणारा अधिकारी, म.ना.से. (शिस्त व अपिल) नियम, १९७९ च्या नियम क्र.४ अन्वये निलंबनाच्या कार्यवाहीस पात्र ठरेल.
# Page 2
शासन आदेश क्रमांकः संक्रीआ १३२३/प्र.क्र.७२/क्रीयुसे-२