# Page 1
खेलो इंडिया-क्रीडा विकासासाठी राष्ट्रीय कार्यक्रम या केंद्र पुरस्कृत योजनेची राज्यामध्ये अंमलबजावणी करण्याबाबत
रुपये ५.०० कोटी पेक्षा अधिक किंमतीच्या निविदांना प्रशासकीय मान्यतेचे अधिकार प्रदान करण्याबाबत
महाराष्ट्र शासन
शालेय शिक्षण क्रीडा विभाग
शासन निर्णय क्रमांक: केआयपी- २३१६ / प्र.क्र.८७ /क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : ५ डिसेंबर, २०१८.
वाचा - १) शासन निर्णय, शालेय शिक्षण व क्रीडा विभाग केआयपी-२३१८/ प्र.क्र. १९७ / क्रीयुसे-१, दि. ६ ऑक्टोबर, २०१८.
२) वित्त विभाग, शासन निर्णय क्रमांक विअप्र-२०१३/प्र.क्र. ३० / २०१३ / विनियम, भाग - २, दि. १७/४/२०१५ ३) राज्य मंत्रिमंडळाच्या दिनांक १ नोव्हेंबर, २०१८ रोजीच्या बैठकीचे कार्यवृत्तातील विषय क्रमांक ७
प्रस्तावना "खेलो इंडिया - क्रीडा विकासासाठी राष्ट्रीय कार्यक्रम" ही केंद्र पुरस्कृत योजना दिनांक १६/१०/२०१७ च्या परिपत्रकान्वये संपूर्ण देशात राबविण्याच्या सूचना केंद्रशासनाने दिल्या आहेत.
सदर केंद्र पुरस्कृत योजनेची अंमलबजावणी राज्यामध्ये करण्याबाबत राज्य मंत्रिमंडळाच्या दिनांक १/११/२०१८ रोजीच्या बैठकीत प्रस्ताव मान्यतेसाठी सादर करण्यात आला होता.
तसेच जानेवारी, २०१९ मध्ये खेलो इंडियायोजनेअंतर्गत “ खेलो इंडिया युथ गेम्स-२०१९" स्पर्धांचे आयोजन केंद्र व राज्य शासनाच्या संयुक्त विद्यमाने शिवछत्रपती क्रीडा संकुल, म्हाळुंगे
बालेवाडी, पुणे येथे आयोजन करण्यात येणार असून, सदर स्पर्धांच्या आयोजन व संनियंत्रण करण्याकरीता संदर्भ क्र. १ येथील शासन निर्णयान्वये, समित्या गठीत करण्यात आल्या आहेत.
खेलो इंडिया- क्रीडा विकासासाठी राष्ट्रीय कार्यक्रमाची राज्यात अंमलबजावणी करण्यास राज्य मंत्रिमंडळाने मान्यता दिली आहे. तसेच रु.५.०० कोटी पेक्षा जास्त किंमतीच्या निविदाना प्रशासकीय मान्यता देण्याचे अधिकार खेलो इंडिया युथ गेम्स-२०१९ च्या आयोजन समितीस / आयुक्त, क्रीडा व युवक सेवा यांना देण्याचा प्रस्ताव मा. मंत्रीमंडळाच्या विचाराधीन होता.
# Page 2
शासन निर्णय क्रमांकः केआयपी- २३१६/ प्र.क्र.८७/क्रीयुसे-१,
शासन निर्णय : केंद्र शासनाने सुरु केलेली “खेलो इंडिया-क्रीडा विकासाचा राष्ट्रीय कार्यक्रम” ही योजनेची राज्यात सन २०१८-१९ पासून अंमलबजावणी करण्यास शासनाने मान्यता दिली असून, सदर योजनेअंतर्गत “खेलो इंडिया युथ गेम्स - २०१९” चे पुणे येथे आयोजन करण्यासाठी विविध कामे, निविदाद्वारे खरेदी करणे आवश्यक राहणार आहे. कार्यक्रमाचे नियोजनासाठी अत्यल्प कालावधी शिल्लक असल्याने रु.५.०० कोटी पेक्षा जास्त किमतीच्या प्राप्त होणाऱ्या निविदांना/ कामांना प्रशासकीय मान्यता देण्याचे अधिकार “एक विशेष बाब ” म्हणून आयुक्त, क्रीडा व युवक सेवा, महाराष्ट्र राज्य, पुणे यांना प्रदान करण्यास मान्यता देण्यात येत आहे.