# Page 1
शिवाजी शिक्षण संस्था, लातूर संचालित छत्रपती संभाजी कनिष्ठ महाविद्यालय (कला व वाणिज्य), बावची, ता. रेणापूर, जि. लातूर या कनिष्ठ महाविद्यालयाचे, लातूर, ता. जि. लातूर येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३२१/प्र.क्र.४५३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १६ नोव्हेंबर, २०२१
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/(४०१/२१) एसएम-१, दिनांक २८ जुलै, २०२१.
संदर्भ : विभागीय शिक्षण उपसंचालक, लातूर विभाग लातूर यांचे क्र.शिउसं/ला/कमवि-४/ २०१८-१९/७६३३/३४, दिनांक १८ जून, २०१८ चे पत्र
प्रस्तावना : शिवाजी शिक्षण संस्था, लातूर संचालित संचालित छत्रपती संभाजी कनिष्ठ महाविद्यालय (कला व वाणिज्य), बावची, ता. रेणापूर, जि. लातूर या अंशत: अनुदानित कनिष्ठ महाविद्यालयाचे, (इयत्ता ११ वी ते १२ वी, कला व वाणिज्य ) लातूर, ता. जि. लातूर येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त कनिष्ठ महाविद्यालयाच्या इमारतीलगत राष्ट्रीय महामार्गाचे काम सुरु असल्याने स्थलांतर प्रस्तावित केले आहे. त्यामुळे सदर कनिष्ठ महाविद्यालयाचे वर नमूद ठिकाणी स्थलांतर करण्यास खालील अटी व शर्तीवर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(३) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
# Page 2
शासन निर्णय क्रमांक : माशास्थ ३३२१/प्र.क्र.४५३/एसएम-१ (५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही
प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, लातूर विभाग लातूर यांनी सदर शाळेच्या स्थलांतराबाबत
पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.