# Page 1
केंद्र पुरस्कृत अपंग एकात्म शिक्षण योजनेतील ५८ विशेष शिक्षक यांचे एप्रिल, २०२२ ते ऑक्टोबर, २०२३ या कालावधीतील थकीत वेतन व ७ व्या वेतन आयोगाचा तिसरा व चौथा हप्ता अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- आयईडीएस-२०२१/(प्र.क्र.२२)/एसडी - १
मंत्रालय विस्तार भवन, मुंबई ४०००३२
दिनांक :- ३० नोव्हेंबर, २०२३
संदर्भ : १) शासन निर्णय क्र. आयईडीएस-२०२१/(प्र.क्र.२२)/एसडी-१, दि.२१.१०.२०२२ २) वित्त विभागाचे क्र. अर्थसं-२०२३/प्र.क्र.४०/अर्थ-३, दि. १२.०४.२०२३ चे परिपत्रक ३) वित्त विभागाचे (व्यय) अर्धशासकीय पत्र क्र. अर्थसं-२०२२/प्र.क्र.४३/अर्थ-३, दि.०५.०४.२०२२ ४) शिक्षण संचालक (प्राथमिक), महाराष्ट्र राज्य, पुणे यांचे दि.०७.११.२०२३ रोजीचे पत्र प्रस्तावना :
केंद्र शासनाने सन १९७८ पासून विशेष गरजा असलेल्या अपंग विद्यार्थ्यांना सामान्य मुलांबरोबर सामान्य शाळेत शिक्षण घेता यावे, यासाठी अपंग एकात्म शिक्षण योजना (प्राथमिक स्तर) सुरू केली. सदर योजनेंतर्गत नियुक्त करण्यात आलेल्या तथापि, माध्यमिक युनिटवर कार्यरत असलेल्या विशेष शिक्षकांचे जून, २०१९ ते मार्च, २०२२ या कालावधीतील वेतन संदर्भ-१ येथील शासन निर्णयांन्वये अदा करण्यात आले आहे. तथापि, तदनंतर सदर विशेष शिक्षकांचे एप्रिल, २०२२ ते ऑक्टोबर २०२३ या कालावधीतील वेतन तांत्रिक कारणांमुळे थकीत होते. यास्तव, शिक्षण संचालक (प्राथमिक), महाराष्ट्र राज्य, पुणे यांनी ५८ विशेष शिक्षकांचे एप्रिल, २०२२ ते ऑक्टोबर २०२३ या कालावधीतील थकीत वेतन तसेच ७ व्या वेतन आयोगाचा तिसरा व चौथा हप्ता यांसाठी रू. ९,८१,१३,६३८/- (रूपये नऊ कोटी एक्याऐंशी लक्ष तेरा हजार सहाशे अडतीस फक्त) इतका निधी उपलब्ध करून देण्याची विनंती संदर्भ-४ येथील पत्रान्वये शासनास केली आहे.
२. शिक्षण संचालक (प्राथमिक), महाराष्ट्र राज्य, पुणे यांनी केलेल्या विनंतीच्या अनुषंगाने (२२०२ आय ६१२), ३१-सहायक अनुदाने (वेतनेतर)" या लेखाशीर्षाखाली ५८ विशेष शिक्षकांच्या वेतनापोटी आवश्यक निधी उपलब्ध करून देण्याचा प्रस्ताव नियोजन व वित्त विभाग यांच्या मंजूरीसाठी सादर करण्यात आला होता. नियोजन व वित्त विभागाने दिलेल्या मान्यतेच्या अनुषंगाने रू. ९,८१, १३,६३८/ (रूपये नऊ कोटी एक्याऐंशी लक्ष तेरा हजार सहाशे अडतीस फक्त) एवढा निधी वितरीत करण्याची बाब शासनाच्या विचाराधीन होती. याबाबतचा शासन निर्णय पुढील प्रमाणे आहे..
शासन निर्णय :
शिक्षण संचालक (प्राथमिक), महाराष्ट्र राज्य, पुणे यांनी मागणी केल्यानुसार अपंग एकात्म शिक्षण योजना (प्राथमिक स्तर) योजनेंतर्गत नियुक्त करण्यात आलेल्या तथापि, माध्यमिक युनिटवर कार्यरत असलेल्या ५८ विशेष शिक्षकांचे एप्रिल, २०२२ ते ऑक्टोबर २०२३ या कालावधीतील थकीत वेतन तसेच
# Page 2
शासन निर्णय क्रमांकः आयईडीएस-२०२१/(प्र.क्र.२२)/एसडी-१
७ व्या वेतन आयोगाचा तिसरा व चौथा हप्ता देण्यासाठी एकूण रू. ९,८१,१३,६३८/- (रूपये नऊ कोटी एक्याऐंशी लक्ष तेरा हजार सहाशे अडतीस फक्त) इतके अनुदान वितरीत करण्यास मान्यता प्रदान करण्यात येत आहे.
२. शिक्षण संचालक (प्राथमिक), महाराष्ट्र राज्य, पुणे यांनी थकित वेतनाची रक्कम संबंधीत विशेष शिक्षकांच्या खात्यात जमा करावी, वेतनाची रक्कम संबंधीत शिक्षकाच्याच खात्यात जमा होईल, याची काळजी घ्यावी. ५८ विशेष शिक्षकांची यादी सोबतच्या परिशिष्ट-अ येथे सादर केली आहे. सदर यादीत एखाद्या शिक्षकाचे नाव दुबार आढळून आल्यास अशा प्रकरणी एकदाच वेतन अदा होईल, याची दक्षता घ्यावी. अधिकचे वेतन अदा झाल्याचे निदर्शनास आल्यास तसेच वेतनासंदर्भात तफावत झाल्याचे निदर्शनास आल्यास शिक्षण संचालक (प्राथमिक), महाराष्ट्र राज्य, पुणे यांना जबाबदार धरण्यात येईल
३. परिशिष्ट “अ” मध्ये नमूद विशेष शिक्षकांना कोणत्याही न्यायालयीन प्रकरणाच्या अनुषंगाने एप्रिल, २०२२ ते ऑक्टोबर २०२३ या कालावधीसाठी यापूर्वी वेतन अदा करण्यात आले असल्यास सदर शासन निर्णयातील परिच्छेद १ मध्ये नमूद केल्यानुसार परिगणना करून अनुज्ञेय होणा-या रकमेतून सदर रक्कम समायोजित करून उर्वरीत रक्कम अदा करण्यात यावी.
४. विशेष शिक्षकांना अदा करण्यात आलेल्या वेतनाची वसुली सदर शिक्षकांच्या समायोजनासंदर्भात शासन स्तरावर घेतल्या जाणा-या अंतिम निर्णयाच्या अधीन असेल, अशा आशयाचे बंधपत्र, वेतन अदा करताना संबंधीत विशेष शिक्षकाकडून घेण्यात यावे.
५. उपरोक्तनुसार वेतन अदा केल्यानंतर निधी शिल्लक राहिल्यास त्याबाबतचा अहवाल शासनास सादर करावा. शिल्लक निधीचा विनियोग करण्यापूर्वी शासनाची पूर्वपरवानगी घेण्यात यावी. वितरीत करण्यात आलेल्या निधीचे उपयोगिता प्रमाणपत्र एक महिन्याच्या कालावधीत शासनास सादर करावे.
६. सदर खर्च “मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६- शिक्षक व इतर खर्च, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेतर), (२२०२ आय ६१२)” या लेखाशिर्षाखालील सन २०२३-२४ या वित्तीय वर्षामध्ये उपलब्ध असलेल्या अर्थसंकल्पीय तरतुदीतून भागविण्यात यावा. यासाठी सहसचिव / उपसचिव, शालेय शिक्षण व क्रीडा विभाग यांना “नियंत्रक अधिकारी” व अवर सचिव / कक्ष अधिकारी, रोख/लेखा शाखा, शालेय शिक्षण व क्रीडा विभाग यांना “आहरण व संवितरण अधिकारी” म्हणून घोषित करण्यात येत आहे.
संबधित आहरण व संवितरण अधिकारी यांनी सदर निधी कोषागारातून आहरीत करुन महाराष्ट्र प्राथमिक शिक्षण परिषदेकडे वर्ग करावा. महाराष्ट्र प्राथमिक शिक्षण परिषदेने सदर निधी शिक्षण संचालक (प्राथमिक), महाराष्ट्र राज्य, पुणे यांचेकडे धनादेश अथवा आरटीजीएसद्वारे जमा करावा.
७. वित्त विभाग, शासन परिपत्रक दिनांक १२.४.२०२३ मध्ये नमूद केलेल्या सर्व अटींची पूर्तता होत आहे.
८. सदर प्रकरणी शिक्षण संचालक (प्राथमिक), महाराष्ट्र राज्य, पुणे यांनी तातडीने कार्यवाही करावी व केलेल्या कार्यवाहीचा अहवाल त्यांच्या स्तरावर आढावा घेऊन दर १५ दिवसांनी शासनास सादर करावा.
पृष्ठ ३ पैकी २
# Page 3
शासन निर्णय क्रमांकः आयईडीएस-२०२१/(प्र.क्र.२२)/एसडी-१
९. सदर शासन निर्णय नियोजन विभागाने अनौपचारिक संदर्भ क्र. ३७२/१४७१, दि. ०८.११.२०२३ व वित्त विभागाने अनौपचारिक संदर्भ क्र. ११०१/व्यय-५, दिनांक १७.११.२०२३ अन्वये दिलेल्या सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13