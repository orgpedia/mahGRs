# Page 1
दिनांक १ सप्टेंबर ते १५ सप्टेंबर, २०१८ या कालावधीत "स्वच्छ भारत पंधरवडा " साजरा करणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्र. संकीर्ण-२०१८/प्र.क्र.६०/एस.डी.४
मादाम कामा रोड, हुतात्मा राजगुरु मार्ग,
मंत्रालय, मुंबई- ४०० ०३२.
दिनांक :- १६ ऑगस्ट, २०१८.
संदर्भ- १) केंद्र शासनाचे पत्र क्र.D.O.No.F.२७-१९/२०१७-EE.१६, दि. २१ फेब्रुवारी, २०१८.
प्रस्तावना : मा. पंतप्रधान महोदयांनी २ ऑक्टोबर, २०१९ पर्यंत "स्वच्छ भारत" मोहिमेअंतर्गत "स्वच्छ भारताचे
(Clean India)" ध्येय साध्य करण्याचे ठरविले आहे. त्याअनुषंगाने दि. १ सप्टेंबर ते १५ सप्टेंबर २०१८
हा कालावधी "स्वच्छ भारत पंधरवडा" साजरा करणेबाबत केंद्र शासनाच्या शालेय शिक्षण व साक्षरता
विभागाकडून निदेश देण्यात आले आहेत. “स्वच्छता हे काम नसून ती एक चांगली सवय आहे.” सदर
पंधरवडा राज्यातही साजरा करण्यासाठी शासन सर्व संबंधितांना मार्गदर्शक सूचना व माहिती या
परिपत्रकाव्दारे देत आहे.
शासन परिपत्रक :
*दि. १ सप्टेंबर, २०१८ रोजी सर्व शाळा व शिक्षण संस्थांनी "स्वच्छता शपथ" चे आयोजन करावे.
यामध्ये विद्यार्थी, शिक्षक/कर्मचारी यांनी सहभागी व्हावे.
या पंधरवडयाच्या पहिल्या आठवडयामध्ये शाळा व्यवस्थापन समिती/पालक शिक्षक संघ किंवा
पालक व शिक्षकांमध्ये बैठका आयोजित करुन मुलांमध्ये आणि शिक्षकांमध्ये स्वच्छता आणि स्वच्छतेचे महत्व अधोरेखित करणे, त्याचबरोबर शाळा व घरांमध्ये स्वच्छता व स्वच्छतेसाठी
चांगल्या पध्दतीचा वापर करण्यास प्रोत्साहित करणे आणि त्यांना प्रोत्साहन देणे
* शिक्षकांनी शाळेतील/शैक्षणिक संस्थेतील स्वच्छता विषयक सुविधांची तपासणी करावी.
आवश्यकता भासल्यास अशा सुविधांच्या देखभाल दुरुस्तीसाठी प्रस्ताव/योजना तयार करावी.
जिल्हा / तालुका / पंचायत स्तरावर स्वच्छ व सुव्यवस्थित परिसर व शौचालयांसाठी स्पर्धाचे आयोजन करणे.
* विद्यार्थी, शिक्षक व पालकांसाठी चित्रकला स्पर्धा आयोजित करणे.
* स्वच्छता विषयावर वादविवाद स्पर्धा आयोजित करणे.
: स्वच्छतेच्या जागरुकतेविषयीचे संदेश शाळेच्या/शिक्षण संस्थेच्या संकेतस्थळावर प्रसिध्द करणे व
शेवटी स्वच्छतेविषयीची छायाचित्रे शाळेमध्ये प्रकाशित करावी.
# Page 2
शासन परिपत्रक क्रमांकः संकीर्ण-२०१८/प्र.क्र.६०/एस.डी.४
वरील सहभागी उपक्रमांबरोबरच खालील उपक्रम देखील शिक्षकांनी व शाळा व्यवस्थापनाने
हाती घ्यावेत :
जुन्या अभिलेखांची निंदणी करुन अनावश्यक असलेली कागदपत्रे काढून टाकणे व
नियमानुसार जुन्या फाईल्स/अभिलेख दप्तरी दाखल करणे.
* शाळा परिसरातून सर्व प्रकारचे टाकाऊ सामान जसे मोडके फर्निचर, निरुपयोगी उपकरणे,
नादुरुस्त वाहने नियमाप्रमाणे निर्लेखन करून पूर्णत: काढून टाकावीत.
शिक्षक व विद्यार्थी यांनी स्थानिक लोक प्रतिनिधींसह स्वच्छता पंधरवडयाचा प्रचार जवळील
क्षेत्रांमधील नागरी वस्तीमध्ये करावा.
ओला कचरा/सुका कचरा वेगवेगळा गोळा करण्याविषयी जागरूकता निर्माण करावी. असा कचरा गोळा करण्याविषयीची योजना आखली जावी.
या कार्यक्रमाला चालना व प्रोत्साहन देण्यासाठी व जनसंपर्कासाठी राज्यस्तरावरुन खालील
कार्यक्रम हाती घ्यावेत
स्वच्छता राखण्याबाबत विद्यार्थी / कर्मचारी वर्ग यांना प्रवृत्त करणेबाबत दृकश्राव्य
कार्यक्रमांचे आयोजन करण्यात यावे.
→ विभागाच्या संकेतस्थळावर / वेब बेस पोर्टलवर "स्वच्छ भारत पंधरवडा" साजरा
करण्याबाबतचे ई-बॅनर तयार करुन अपलोड करावेत व सोशल मिडीया, इलेक्ट्रॉनिक्स
व प्रिंट मिडीयाव्दारे देखील यास व्यापक प्रसिध्दी द्यावी.
स्वच्छ भारत पंधरवडयाच्या कालावधीत आयोजित होणा-या शाळा व्यवस्थापन
समितीच्या बैठकीत स्वच्छता या विषयाचा कार्यक्रम पत्रिकेमध्ये समावेश करण्याबाबत
आवश्यक त्या सूचना शाळांना देणे.
स्वच्छ भारत पंधरवडयाच्या कालावधीत दररोज सकाळी शाळांनी स्वच्छतेची शपथ
द्यावी.
→ शाळा व संस्थांमधील स्वच्छता पंधरवडयामध्ये समाजाच्या सहभागाबद्दल अधिक लक्ष
केंद्रीत करुन शाळा व संस्थांनी जवळील परिसरात स्वच्छता व जागरुकता अभियान
हाती घ्यावे.
"स्वच्छ भारत" या वरील गीतांचे प्रसारण करावे.
→ या पंधरवडयाच्या कालावधीत स्वच्छतेवर लक्ष केंद्रीत करण्यासाठी "विद्यार्थी राजदूत
(Student Ambassadors) यांच्या नियुक्त्या करण्यात याव्यात.
पृष्ठ ३ पैकी २
# Page 3
शासन परिपत्रक क्रमांकः संकीर्ण-२०१८/प्र.क्र.६०/एस.डी.४
सदर पंधरवडा साजरा करण्यासाठी जिल्हाधिकारी यांची मदत घेण्यात यावी. कारण
जिल्हाधिकारी हे SSA/RMSA/MDM च्या जिल्हा स्तरीय समितीमध्ये सदस्य सचिव आहेत व
लोकसभा सदस्य हे या समितीचे अध्यक्ष आहेत. पंधरवडा कालावधीत या समितीची बैठक देखील
स्वच्छता पंधरवडयाचा प्रचार व प्रसार करण्यासाठी घेण्यात यावी.
याबाबत राबविण्यात येणारे उपक्रम केंद्र शासनाच्या शालेय शिक्षण व साक्षरता विभागाच्या
"शगुण पोर्टलवर" अपलोड करण्यात यावे.