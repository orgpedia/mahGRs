# Page 1
राज्यातील सैनिकी शाळांमधील आदिवासी विदयार्थ्यासाठी इयत्ता ११ वी व नैसर्गिक वाढीने इ.१२ वी (विज्ञान) अतिरीक्त तुकडी मंजूर करणेबाबत..
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : इसैशा-२०१७/(१३४/१७)/एसएम-६
मादाम कामा रोड, हुतात्मा राजगुरू चौक,
मंत्रालय विस्तार भवन, मुंबई ३२
तारीख: १२ डिसेंबर, २०१९
वाचा -
१) शासन निर्णय, शालेय शिक्षण विभाग, क्रमांक इसैशा १०९५/(२७८/९५)/माशि-८, दिनांक २६ स १९९५ २) शासन निर्णय, शालेय शिक्षण विभाग, क्रमांक इसैशा १००१/(१८५/२००१)/माशि-७, दिनांक ५ जुलै, २००२ ३) शासन निर्णय, शालेय शिक्षण विभाग, क्रमांक इसैशा २००६/प्र.क्र.१२३/माशि-७, दिनांक २४ डिसेंबर, २००७
प्रस्तावना
राज्यात खाजगी व सक्षम स्वयंसेवी संस्थांना माध्यमिक स्तरावर सैनिकी शिक्षण देणा-या शाळा सुरु करण्यास संदर्भाधीन क्र. (१) येथील दिनांक २६ सप्टेंबर, १९९५ च्या शासन निर्णयान्वये परवानगी दिली
आहे. सन १९९६-९७ पासून शासनाने परवानगी दिलेल्या ज्या सैनिकी शाळेमध्ये इयत्ता १० वी पर्यंतचे वर्ग आहेत तेथे इयत्ता ११ वी व नैसर्गिक वाढीने इयत्ता १२ वी चा शास्त्र (विज्ञान) शाखा अभ्यासक्रम सुरु करण्यास संदर्भाधीन क्र.(२) येथील दिनांक ५ जुलै, २००२ च्या शासन निर्णयान्वये परवानगी देण्यात आली आहे. या सैनिकी शाळांमध्ये आदिवासी विद्यार्थ्यांना शिक्षण देण्यासाठी सैनिकी शाळांतील सर्वसाधारण तुकडीस जोडून जादा तुकडी सन २००८-०९ पासून सुरु करण्यास संदर्भाधीन क्र. (३) येथील दि. २४ डिसेंबर, २००७ च्या शासन निर्णयान्वये परवानगी दिलेली आहे.
२. सन २००८-०९ पासून सैनिकी शाळेला जोडून परवानगी दिलेल्या आदिवासी तुकडीतील विदयार्थी नैसर्गिक वाढीने सन २०१४-१५ पासून इयत्ता ११ वी व सन २०१५-१६ मध्ये इयत्ता १२ वी च्या तुकडीत आले आहेत. वर्धमान सैनिकी शाळा (पूर्वीचे नाव राणी लक्ष्मीबाई मुलींची सैनिकी शाळा) वडधामना, ता.
हिंगणा, जि. नागपूर या शाळेस इ. ५ वी पासून आदिवासी मुलींची तुकडी सुरु करण्याकरिता सन २००८-०९ या शैक्षणिक वर्षापासून मान्यता दिली आहे. सदर सैनिकी शाळेत दिनांक २४ डिसेंबर, २००७ च्या शासन निर्णयानुसार ४५ आदिवासी विदयार्थ्यांनींना सन २०१९-२० या शैक्षणिक वर्षापासून सैनिकी शिक्षण देण्याकरीता स्वतंत्र तुकडी देण्याची बाब शासनाच्या विचाराधीन होती.
# Page 2
शासन निर्णय क्रमांकः इसैशा-२०१७/(१३४/१७)/एसएम-६
शासन निर्णय
शाळेतील आदिवासी विद्यार्थ्यांची संख्या लक्षात घेऊन खालील सैनिकी शाळेला सन २०१९-२० पासून इयत्ता ११ वी एक तुकडी व सन २०२०-२१ पासून इयत्ता १२ वी ची १ याप्रमाणे एकूण २ आदिवासी तुकडयांना मान्यता देण्यात येत आहे.
---------------------------------------------------------------------------------------------------------------
| अ.क्र. | शाळेचे नाव | मान्य करण्यात आलेली तुकडी संख्या |
| ११ वी ची तुकडी | १२ वी ची तुकडी |
| १. | वर्धमान सैनिकी शाळा (पूर्वीचे नाव राणी लक्ष्मीबाई मुलींची सैनिकी शाळा) वडधामना, ता. हिंगणा, जि. नागपूर | १ | १ |
---------------------------------------------------------------------------------------------------------------
२. सदर सैनिकी शाळांना परिच्छेद १ प्रमाणे आदिवासी तुकडी (शाखा विज्ञान) सुरू करण्यास खालील अटींच्या अधीन राहून मान्यता देण्यात येत आहे :
१) सदर आदिवासी मुलींच्या तुकडीवरील शिक्षक-शिक्षकेतर पदावरील खर्च हा आदिवासी विकास विभागामार्फत देय राहील तसेच वेतनेतर अनुदान आदिवासी विकास विभागाने द्यावे.
२) आदिवासी विद्यार्थ्यांची पटसंख्या किमान ३० असावी.
३) सैनिकी शाळामंध्ये प्रवेश दिलेल्या सर्व आदिवासी विदयार्थ्यांना उच्च माध्यमिक शिक्षण मंडळाच्या परिक्षेस (इयत्ता १२ वी विज्ञान ) बसता येईल आणि कोणत्याही विदयार्थ्याचे नुकसान होणार नाही याची तसेच राष्ट्रीय प्रबोधिनीच्या परिक्षेला पात्र होतील याची दक्षता संस्थेने/शाळेने घेणे आवश्यक राहील.
४) या सैनिकी शाळांमध्ये भौतिक सुविधा उपलब्ध करुन देण्याची जबाबदारी शैक्षणिक संस्थेची राहील. त्यासाठी कोणतेही वेगळे अनुदान शासनामार्फत देण्यात येणार नाही.
३. संदर्भाधीन क्र. १ व २ येथील शासन निर्णयान्वये विहीत करण्यात आलेल्या अटी व शर्तीची तसेच पटसंख्येच्या निकषांची पूर्तता करण्याच्या अधीन राहून तसेच भौतिक सोयी सुविधांची उपलब्धता विचारात घेऊन सदर सैनिकी शाळेतील आदिवासी तुकडीस मान्यता देण्यात आली आहे. ही बाब संबंधित संस्थेला शिक्षणाधिकारी (माध्यमिक) यांनी कळवावी.
४. सदर शासन निर्णय आदिवासी विकास विभागाच्या अनौपचारीक संदर्भ क्र.१२/का. ११, दिनांक १९.०९.२०१९ व वित्त विभागाच्या अनौपचारीक संदर्भ क्र. ६०१ / व्यय-५, दिनांक ०४.१०.२०१९ अन्वये दिलेल्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः इसैशा-२०१७/(१३४/१७)/एसएम-६