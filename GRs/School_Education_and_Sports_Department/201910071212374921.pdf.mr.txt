# Page 1
शालेय शिक्षण व क्रीडा विभाग (खुद्द) च्या नूतनीकरण झालेल्या दालनांच्या, दुसऱ्या टप्प्यातील विद्युतीकरणाची व वातानुकूलित यंत्रणेच्या खर्चाची रक्कम सार्वजनिक बांधकाम विभागास अदा करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र.नूतनीकरण-२०१७/प्र.क्र.१० भाग- १/नोंदणी शाखा
मादाम कामा रोड, हुतात्मा राजगुरु चौक,
मंत्रालय (विस्तार) मुंबई - ४०० ०३२.
दिनांक :- ५ ऑक्टोबर, २०१९.
वाचा: १. शासनाचा समक्रमांकाचा शासन निर्णय, दि. ३० जून, २०१८ व शासननिर्णय क्र.नूतनीकरण-२०१७/प्र.क्र.१० भाग-१/नोंदणी शाखा, दि. ३० जुलै, २०१८ २. शासन निर्णय, शालेय शिक्षण व क्रीडा विभाग, क्र.नूतनीकरण-२०१७/प्र.क्र.१०/ नोंदणी शाखा, दि.०५ मार्च, २०१९
३. शासन शुद्धीपत्रक, शालेय शिक्षण व क्रीडा विभाग, क्र. नूतनीकरण-२०१७/प्र.क्र.१०/ नोंदणी शाखा, दि. १४ मार्च, २०१९
४. शासननिर्णय क्र.नूतनीकरण-२०१७/प्र.क्र.१० भाग- १/नोंदणी शाखा, ५. दि.१० एप्रिल, २०१९ ६. शासन निर्णय, शालेय शिक्षण व क्रीडा विभाग, अनुवि-४९१८/(४२/१८)/ अर्थसंकल्प, दि.०२ जुलै, २०१८
७. शासन निर्णय, शालेय शिक्षण व क्रीडा विभाग, क्र.नूतनीकरण-२०१७/प्र.क्र.१०/ नोंदणी शाखा, दि.३० सप्टेंबर, २०१९
८. शासन परिपत्रक, सार्वजनिक बांधकाम विभाग, क्रमांक-२०१७/प्र.क्र.११/नियोजन-३, दि.११ एप्रिल, २०१८
९. शासन परिपत्रक, वित्त विभाग, क्रमांक-अर्थसं-२०१८/प्र.क्र.६९/अर्थ-३, दि.०२ एप्रिल, २०१८
८. कार्यकारी अभियंता, इलाखा शहर विभाग, सार्वजनिक बांधकाम विभाग, मुंबई यांचे पत्र क्र.इशवि/प्रशा/द/४५५०, दि.०९.०४.२०१८
९. कार्यकारी अभियंता, दक्षिण विद्युत विभाग, सार्वजनिक बांधकाम विभाग, मुंबई यांचे पत्र जा.क्र./काअ/दमुंविवि/स्विय/१७७१/२०१८, दि.०३.०५.२०१८
# Page 2
शासन निर्णय क्रमांकः नूतनीकरण-२०१७/प्र.क्र.१० भाग-१/नोंदणी शाखा
१०. कार्यकारी अभियंता, इलाखा शहर विभाग, सार्वजनिक बांधकाम विभाग, मुंबई यांचे पत्र क्र. इशवि/प्रशा/द/४५५०, दि.०९.०४.२०१८
११. कार्यकारी अभियंता, दक्षिण विद्युत विभाग, सार्वजनिक बांधकाम विभाग, मुंबई यांचे पत्र जा.क्र./काअ/दमुंविवि/स्विय/११३४/२०१९, दि. १४.०३.२०१९
१२. कार्यकारी अभियंता, दक्षिण विद्युत विभाग, सार्वजनिक बांधकाम विभाग, मुंबई यांचे पत्र जा.क्र./काअ/दमुंविवि/स्विय/३९४०/२०१९, दि.१९.०९.२०१९
१३. कार्यकारी अभियंता, दक्षिण विद्युत विभाग, सार्वजनिक बांधकाम विभाग, मुंबई यांचे पत्र जा.क्र./काअ/दमुंविवि/स्विय/३९३९/२०१९, दि.१९.०९.२०१९
प्रस्तावना : शालेय शिक्षण व क्रीडा विभागाच्या मंत्रालयातील चौथ्या मजल्यावरील विस्तार इमारतीतील दालन क्र. ४१३, ४१५, ४१७,४१९, ४३२, ४३४, ४३६,४३८,४४० व ४४३ तसेच दालन क्र.४४६,४४७ व ४५९ विस्तार येथील अधिकारी व कर्मचाऱ्यांच्या बैठक रचनेचे नूतनीकरण करण्यासाठी स्थापत्य व वातानुकूलन यंत्रणेसाठी संदर्भ क्र.१ येथील दि. ३० जून, २०१८ च्या शासननिर्णयान्वये रु.२,११,५१,२३६ (अक्षरी रुपये दोन कोटी अकरा लक्ष एकावन्न हजार दोनशे छत्तीस मात्र ) तसेच उपरोक्त दालनांच्या विद्युतीकरणांसाठी दि.३० जुलै, २०१८ च्या शासननिर्णयान्वये रु.१६,१४,८८७/- (अक्षरी रुपये सोळा लक्ष चौदा हजार आठशे सत्याऐंशी मात्र) अशा एकूण रु.२,२७,६६,१२३/- (अक्षरी रुपये दोन कोटी सत्तावीस लक्ष सहासष्ट हजार एकशे तेवीस मात्र) इतक्या रकमेस प्रशासकीय मान्यता देण्यात आलेली आहे. त्याचप्रमाणे या मंजूर रकमेतून, स्थापत्य कामाच्या, पहिल्या टप्प्याकरिता, दि.०५ मार्च, २०१९ च्या शासन निर्णयान्वये रु.५२.८७ लक्ष (अक्षरी रुपये बावन्न लक्ष सत्याऐंशी हजार मात्र ) इतकी रक्कम, त्याचप्रमाणे दुसऱ्या टप्प्याकरिता, दि.३० सप्टेंबर, २०१९ च्या शासननिर्णयान्वये रु.५८,६४,२३६/- (अक्षरी रुपये अठ्ठावण्ण लक्ष चौसष्ट हजार दोनशे छत्तीस मात्र) इतकी रक्कम अशी एकूण रुपये १,११,५१,२३६/- (अक्षरी रुपये एक कोटी अकरा लक्ष एकावण्ण हजार दोनशे छत्तीस मात्र) इतकी रक्कम सार्वजनिक बांधकाम विभागास अदा करण्यात आलेली आहे.
उपरोक्त दालनांपैकी दालन क्र.४३२,४३४,४३६,४३८,४४० व ४४३ विस्तार येथील विद्युतीकरणाचे काम पूर्ण झाल्याने, दि. १० एप्रिल, २०१९ च्या शासननिर्णयान्वये या कामाचे रु.९,४८,२७४/-(अक्षरी रुपये नऊ लक्ष अठ्ठेचाळीस हजार दोनशे चौऱ्याहत्तर मात्र ) इतकी रक्कम कार्यकारी अभियंता, दक्षिण मुंबई विद्युत विभाग, सार्वजनिक बांधकाम विभाग, बांधकाम भवन, २५, मर्झबान रोड, फोर्ट, मुंबई- ४०० ००१ यांना अदा करण्यात आलेली आहे.
उपरोक्त सर्व दालनांच्या वातानुकूलन यंत्रणेच्या कामाचे रु.१७,१८,२८९/- (अक्षरी रुपये सतरा लक्ष अठरा हजार दोनशे एकोणनव्वद मात्र) आणि विद्युतीकरण कामाच्या दुसऱ्या टप्प्यातील उर्वरित रक्कम रुपये ६,६६,६१३/- (अक्षरी रुपये सहा लक्ष सहासष्ट हजार सहाशे तेरा मात्र) असे
पृष्ठ ४ पैकी २
# Page 3
शासन निर्णय क्रमांकः नूतनीकरण-२०१७/प्र.क्र.१० भाग-१/नोंदणी शाखा
एकूण रुपये २३,८४,९०२/- (अक्षरी रुपये तेवीस लक्ष चौऱ्याऐंशी हजार नऊशे दोन मात्र) इतकी रक्कम कार्यकारी अभियंता, दक्षिण मुंबई विद्युत विभाग, सार्वजनिक बांधकाम विभाग, बांधकाम भवन, २५, मर्झबान रोड, फोर्ट, मुंबई - ४०० ००१ यांना अदा करण्याची बाब शासनाच्या विचाराधीन होती.
शासन निर्णय : शालेय शिक्षण व क्रीडा विभागाच्या मंत्रालयातील चौथ्या मजल्यावरील विस्तार इमारतीतील दालन क्रमांक ४१३, ४१५, ४१७,४१९, ४३२, ४३४, ४३६,४३८,४४० व ४४३ तसेच दालन क्र.४४६, ४४७ व ४५९ या दालनांच्या वातानुकूलन यंत्रणेच्या कामाचे रु.१७,१८,२८९/ (अक्षरी रुपये सतरा लक्ष अठरा हजार दोनशे एकोणनव्वद मात्र) आणि विद्युतीकरण कामाच्या दुसऱ्या टप्प्यातील उर्वरित रक्कम रुपये ६,६६,६१३ /- (अक्षरी रुपये सहा लक्ष सहासष्ट हजार सहाशे तेरा मात्र) असे एकूण रुपये २३,८४,९०२/- (अक्षरी रुपये तेवीस लक्ष चौऱ्याऐंशी हजार नऊशे दोन मात्र) इतकी रक्कम कार्यकारी अभियंता, दक्षिण मुंबई विद्युत विभाग, सार्वजनिक बांधकाम विभाग, बांधकाम भवन, २५, मर्झबान रोड, फोर्ट, मुंबई - ४०० ००१ यांना अदा करण्यात येत आहे.
याकरिता विभागाच्या आहरण व संवितरण अधिकारी यांनी सदर रक्कम अर्थसंकल्पिय निधी वितरण प्रणालीव्दारे, आहरण व संवितरण अधिकारी, कार्यकारी अभियंता, दक्षिण मुंबई विद्युत विभाग, सार्वजनिक बांधकाम विभाग, बांधकाम भवन, २५, मर्झबान रोड, फोर्ट, मुंबई- ४०० ००१, सांकेतांक क्र.७१०१००३४५६ वर उपलब्ध करुन देण्याची कार्यवाही करावी.
२. सदर खर्च “ मागणी क्रमांक ई-४, ४२०२, शिक्षण, क्रीडा, कला व संस्कृती यावरील भांडवली खर्च, (०१) सर्वसाधारण शिक्षण, २०२ माध्यमिक शिक्षण, (००) (०४), शिक्षण उपसंचालक व शिक्षण विभागाच्या कार्यालय इमारतीचे बांधकाम, ४२०२६२२८ " या लेखाशीर्षाखाली खर्ची टाकण्यात यावा व विभागास मंजूर असलेल्या सन २०१९-२०२० या वर्षाच्या आर्थिक तरतुदीमधून भागविण्यात यावा.
# Page 4