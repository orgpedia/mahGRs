# Page 1
प्रगत शैक्षणिक महाराष्ट्र कार्यक्रमांतर्गत विद्यार्थ्यांच्या शैक्षणिक गुणवत्ता संवर्धनाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः उमाशा-२०१९/प्र.क्र.०४/एस.एम.-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १७ जानेवारी, २०१९
वाचा : १) शालेय शिक्षण व क्रीडा विभाग, शासननिर्णयक्र. पीआरई १०९४/७०४/(दोन)/प्राशि- १, दिनांक १४/११/१९९४ २) शालेय शिक्षण व क्रीडा विभाग, शासन निर्णय क्र. शिकना-२०११/प्र.क्र.११२/प्राशि- १, दिनांक २३/१२/२०११ ३) शालेय शिक्षण व क्रीडा विभाग, शासन निर्णय क्र.शैगुवि-२०१५/(८०/१५)/एसडी-६, दिनांक २२/६/२०१५ ४) उद्योग, उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-|||/उद्योग ४, दिनांक १/१२/२०१६ ५) वित्त विभाग शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक २/४/२०१८ ६) राज्य प्रकल्प संचालक, महाराष्ट्र प्राथमिक शिक्षण परिषद, चर्नी रोड, मुंबई यांच्याकडील पत्र क्रमांक मप्राशिप / समग्रशिक्षा/गुणवत्ता/२०१८-१९/३३७०, दिनांक २४/१२/२०१८
प्रस्तावना : बालकांचा मोफत आणि सक्तीच्या शिक्षणाचा अधिकार अधिनियम, २००९ ची राज्यात एप्रिल २०१० पासून अंमलबजावणी करण्यात येत आहे. राज्यातील ६ ते १४ वयोगटातील प्रत्येक मुलास गुणवत्तापुर्ण शिक्षण प्राप्त करण्याचा अधिकार प्राप्त झालेला आहे. विविध सर्वेक्षण अहवालात सातत्याने मुलांच्या शैक्षणिक गुणवत्तेत घसरण होत असल्याचे दिसून आले. त्याअनुषंगाने राज्यात दिनांक २२ जून, २०१५ च्या शासन निर्णयानूसार “प्रगत शैक्षणिक महाराष्ट्र” कार्यक्रमाची अंमलबजावणी सुरु करण्यात आली.
मुलांच्या शैक्षणिक गुणवत्तेत वाढ करण्यासाठी वर्गातील शैक्षणिक वातावरण उत्साही, मुलांना सतत क्रियाशील ठेवणारे असावयास हवे. मुलांना विचार करण्यास चालना देणारी, त्यांची संशोधक वृती जोपासणारी, नाविन्याची माहिती मिळविण्यास व त्याचा वापर करण्यास प्रवृत्त करणारी, कृतीस वाव मिळवून देणारी विविध संसाधने वर्गात उपलब्ध असावयास हवी. वर्गात फक्त श्रवणावर भर न देता प्रत्यक्ष कृतीच्या माध्यमातून उत्सुकता वाढविण्यास प्रोत्साहन देणाऱ्या आणि विचारास चालना देणाऱ्या उपक्रमाची संधी मुलांना देणे अगत्याचे आहे. जेणेकरून विज्ञान या विषयातील संकल्पनाचे दृढीकरण होण्यास मुलांना मदत होईल, त्यांना स्वनिर्मितीचा आनंद घेता येईल.
# Page 2
शासन निर्णय क्रमांक : उमाशा-२०१९/प्र.क्र.०४/एस.एम.-४ मुलांमधील चौकसपणा व सृजनशील कला गुणांना वाव मिळावा, विज्ञान व गणित विषयाची आवड निर्माण व्हावी, ज्या मुलांचा विशेष कल व प्रतिभा या विषयाकडे आहे त्यांना आणखीन प्रोत्साहन देवून अशा संधी उपलब्ध करून देण्याच्या अनुषंगाने भारत सरकारने दि. ९ जुलै २०१५ रोजी भूतपूर्व राष्ट्रपती डॉ.
ए.पी.जे. अब्दुल कलाम यांच्या हस्ते राष्ट्रीय अविष्कार अभियानाची देशभरात सुरुवात केली आहे.
या कार्यक्रमांतर्गत शाळांमध्ये विज्ञान व गणिताच्या शिक्षणासाठी आवश्यक साहित्य संचासह प्रयोगशाळा, अध्ययन अध्यापन केंद्रे, शैक्षणिक सामुग्री, तंत्रज्ञानाचा वापर या सारखे नाविन्यपूर्ण उपक्रम घ्यावेत असे सूचित करण्यात आले आहे. त्याअनुषंगाने सन २०१८-१९ या आर्थिक वर्षात राज्यात विद्यार्थ्यांसाठी नाविन्यपुर्ण विज्ञान केंद्र उभारण्याची विविध स्थानिक प्राधिकरणे यांनी मागणी केली आहे.
यासाठी आवश्यक आर्थिक तरतूदीचा तपशिल महाराष्ट्र प्राथमिक शिक्षण परिषदेने संदर्भाधीन पत्रान्वये शासनास सादर केलेला आहे. यासाठी सर्व शिक्षा अभियानांतर्गत राष्ट्रीय आविष्कार अभियान व इतर कार्यक्रमामध्ये निधी उपलब्ध असल्याचे कळविले असून राज्यात सर्व तालुक्यांमध्ये असे विद्यार्थ्यांसाठी विज्ञान केंद्र उभारण्यासाठी अतिरिक्त निधी राज्य शासनाने महाराष्ट्र प्राथमिक शिक्षण परिषदेस उपलब्ध करुन देण्यासाठी शासनास संदर्भाधीन पत्रान्वये प्रस्ताव सादर केला आहे. यानुसार निवडक शाळांमध्ये नाविन्यपुर्ण विज्ञान केंद्र उभारण्यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय : १. राज्यातील गट/शहर साधन केंद्र अंतर्गत स्थानिक स्वराज्य संस्थांच्या निवडक शाळांमध्ये विद्यार्थ्यांसाठी नाविन्यपुर्ण विज्ञान केंद्र उभारण्यासाठी रुपये २३ कोटी इतका निधी महाराष्ट्र प्राथमिक शिक्षण परिषदेस उपलब्ध करुन देण्यास सदर आदेशान्वये मान्यता देण्यात येत आहे.
२. राज्य प्रकल्प संचालक, महाराष्ट्र प्राथमिक शिक्षण परिषद यांच्या स्तरावर, उद्योग, उर्जा व कामगार विभागाच्या दिनांक १ डिसेंबर, २०१६ च्या शासन निर्णयातील नमूद तरतुदींचे पालन करुन ई निविदा प्रक्रिया राबवावी. सदरची प्रक्रिया, राज्य प्रकल्प संचालक, महाराष्ट्र प्राथमिक शिक्षण परिषद यांच्या अध्यक्षतेखाली गठीत खरेदी समितीमार्फत पुर्ण करावी.
३. “मागणी क्रमांक ई-२, २२०२, सर्वसाधारण शिक्षण, ०१ - प्राथमिक शिक्षण, १९६, जिल्हा परिषदांना अर्थसहाय्य, (०१) प्राथमिक शिक्षणासाठी जिल्हा परिषदांना सहाय्य (०१) (०१) महाराष्ट्र जिल्हा परिषद व पंचायत समिती अधिनियम, १९६१ याच्या कलम १८२ अन्वये जिल्हा परिषदांना सप्रयोजन अनुदाने (२२०२ ०१७३), ३१ सहाय्यक अनुदाने (वेतनेत्तर)" या लेखाशिर्षांतर्गत अर्थसंकल्पित निधीमधून रुपये २३ कोटी (रुपये तेवीस कोटी फक्त) इतक्या निधीचा विनियोग सदर बाबीसाठी करावा.
४. यासाठी आयुक्त (शिक्षण), महाराष्ट्र राज्य, पुणे यांना “नियंत्रक अधिकारी” आणि लेखाधिकारी, प्राथमिक शिक्षण संचालनालय, पुणे यांना “आहरण व संवितरण अधिकारी” म्हणून घोषित करण्यात येत आहे. नियंत्रक अधिकारी आणि आहरण व संवितरण अधिकारी यांनी सदरचा निधी राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांना विनियोगाकरीता तातडीने उपलब्ध करुन द्यावा.
५. सदरचा शासन निर्णय, वित्त विभागाच्या संदर्भाधीन दिनांक २/४/२०१८ च्या परिपत्रकान्वये असलेल्या मान्यतेच्या अनुषंगाने निर्गमित करण्यात येत आहे. सदर परिपत्रकाच्या परिशिष्टातील अनु.क्र.८ मध्ये नमूद अटींची पुर्तता होत आहे. सदर परिपत्रकाच्या परिशिष्टातील मुद्दा क्रमांक १ ते ७ मधील बाबी या आदेशासाठी लागू नाहीत. सदरचा निधी खर्च करतांना उद्योग विभागाच्या दिनांक १/१२/२०१६ च्या शासन
पृष्ठ ४ पैकी २
# Page 3
शासन निर्णय क्रमांक : उमाशा-२०१९/प्र.क्र.०४/एस.एम.-४ निर्णयाप्रमाणे कार्यवाही करण्यात यावी. सदरचा निधी दिलेल्या उद्देशासाठीच खर्च करण्यात यावा व सदर निधी चालू आर्थिक वर्षातच खर्च होईल याची दक्षता घ्यावी.
६. सदरचा शासन निर्णय वित्तीय अधिकार नियमपुस्तिका १९७८ मधील भाग पहिला उपविभाग-३, अनुक्रमांक-४ परिच्छेद क्र.२७ (२) (ब) नुसार आणि वित्त विभागाच्या क्रमांक अर्थसं-२०१८/ प्र.क्र.६९/अर्थ ३, दिनांक २/४/२०१८ अन्वये विभागाला प्रदान करण्यात आलेल्या वित्तीय अधिकारानुसार निर्गमित करण्यात येत आहे.
# Page 4