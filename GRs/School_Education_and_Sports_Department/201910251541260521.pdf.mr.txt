# Page 1
तालुका क्रीडा अधिकारी, गट - ब या पदावरील नामनिर्देशित अधिकारी श्रीमती विद्या शिरस यांचा परिविक्षाधीन कालावधी संपुष्टात आणण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक:- संकीर्ण १७१८/प्र.क्र.१४५/क्रीयुसे-२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक :- २५ ऑक्टोबर, २०१९
वाचा:-१. शालेय शिक्षण व क्रीडा विभाग, शासन आदेश क्र. संक्रीआ-१००८/प्र.क्र.४११/०८/क्रीयुसे-२, दिनांक ०४ ऑक्टोबर, २०१२ २. सामान्य प्रशासन विभाग,शासन निर्णय क्रमांक :-परिवी-२७१५/प्र.क्र.२०३/आठ, दिनांक २९ फेब्रुवारी, २०१६, ३. सामान्य प्रशासन विभाग,शासन परिपत्रक क्रमांक :-परिवी-२७१५/प्र.क्र.२०३/आठ, दिनांक २५ ऑगस्ट, २०१८, ४. आयुक्त,क्रीडा यांचे पत्र क्र.आस्थाप/वेवाढ/२०१४-१५/१००५१/का-१/७९७, दिनांक ०३ जून,२०१९.
शासन आदेश: उपरोक्त संदर्भाधीन क्रमांक १ च्या शासन निर्णयान्वये श्रीमती विद्या शिरस यांची तालुका क्रीडा अधिकारी,गट ब या पदावर दोन वर्षांच्या परिविक्षाधीन कालावधीकरिता नेमणूक करण्यात आली आहे. सदरचा कालावधी पूर्ण झाल्याने श्रीमती विद्या शिरस यांचा परिविक्षाधीन कालावधी समाप्त करण्याची विनंती संदर्भाधीन क्रमांक ४ च्या पत्रान्वये करण्यात आली आहे.
२. शासन सेवेतील अधिकारी/कर्मचारी यांचा परिविक्षाधीन कालावधी समाप्त करण्यासंदर्भातील संदर्भाधीन क्रमांक २ च्या शासन निर्णयातील अटींची पूर्तता, श्रीमती विद्या शिरस, तालुका क्रीडा अधिकारी यांच्या प्रकरणी होत असल्याने संदर्भाधीन क्रमांक ३ च्या शासन परिपत्रकानुसार प्रदान करण्यात आलेल्या अधिकारांचा वापर करून श्रीमती पल्लवी धात्रक यांचा परिविक्षाधीन कालावधी खाली नमूद केलेल्या दिनांकापासून समाप्त करण्यास शासन मान्यता देत आहे :
----------------------------------------------------------------------------------------------
| अ.क्र. | अधिकाऱ्याचे नाव | सेवेत रुजू होण्याचा दिनांक | परिविक्षाधीन कालावधी समाप्तीचा दिनांक | शेरा |
|  | श्रीमती विद्या शिरस | ०१.१०.२०१४ | ३०.०९.२०१६ |  |
----------------------------------------------------------------------------------------------
# Page 2