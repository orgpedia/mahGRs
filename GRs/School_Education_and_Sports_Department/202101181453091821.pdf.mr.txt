# Page 1
“कायम विनाअनुदान" तत्वावर परवानगी दिलेल्या व अनुदानास पात्र घोषित केलेल्या मान्यताप्राप्त खाजगी व स्वयंसेवी संस्थेच्या पार्थ सैनिकी शाळा, जालना या सैनिकी शाळेतील ५ अतिरीक्त तुकडयांवरील ८ शिक्षक पदांना रु.८,१०,०००/ इतका निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : ईसैशा-२०१७/प्र.क्र.११७/एसएम-६,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- १८ जानेवारी, २०२१
वाचा :- (१) शासन निर्णय, शालेय शिक्षण व क्रीडा विभाग क्रमांक:- ईसैश-१०९५/(२७८/९५)/माशि-७, दिनांक २६ सप्टेंबर, १९९५, (२) शासन निर्णय, शालेय शिक्षण व क्रीडा विभाग क्रमांक:- माशाअ- २००९/५९९/०९/माशि-१, दिनांक २० जुलै, २००९, (३) शासन निर्णय, शालेय शिक्षण व क्रीडा विभाग क्रमांक:- माशाअ- २००९/५९९/०९/माशि-१, दिनांक १५ नोव्हेंबर, २०११, (४) शासन निर्णय,शालेय शिक्षण व क्रीडा विभाग क्रमांक:- संकीर्ण-२०१२/प्र.क्र.१५०/१२/माशि-१, दिनांक १६ जुलै, २०१३, (५) शासन निर्णय,शालेय शिक्षण व क्रीडा विभाग क्रमांक:- माशामु-१५१४/प्र.क्र.१८६/एमएम-४, दिनांक १९ ऑगस्ट,२०१४, (६) शासन निर्णय,शालेय शिक्षण व क्रीडा विभाग क्रमांक:- प्रामाअ-२०१८/ प्र.क्र.७३/एमएम-४, दिनांक ३० मे,२०१८, (७) शासन शुध्दीपत्र,शालेय शिक्षण व क्रीडा विभाग क्रमांक:- माशामु-१५१४/प्र.क्र.१८६/एमएम-४, दिनांक १७ मार्च, २०१८, (८) शासन निर्णय,शालेय शिक्षण व क्रीडा विभाग क्रमांक:- ईसैशा-२०१७/प्र.क्र.११७/एमएम-६, दिनांक २९ जून, २०२०
प्रस्तावना :
राज्यातील जास्तीत जास्त विद्यार्थी राष्ट्रीय संरक्षण प्रबोधिनी (NDA) च्या स्पर्धात्मक परीक्षेत प्रविष्ट होऊन सैन्यदलात भरती व्हावेत व देशाची सेवा करावी व त्याचबरोबर शिस्तप्रिय, आत्मविश्वास पूर्ण सांघिक वृत्ती बाणवून, नेतृत्वभिमुख सैनिक शिक्षणाची सोय माध्यमिक स्तरावर उपलब्ध व्हावी यासाठी सक्षम व स्वयंसेवी संस्थांना राज्यात प्रत्येक जिल्हयात एक अशा सैनिकी शिक्षण देणा-या तीस शाळा सुरु करण्यास व या अनुषंगाने सन १९९६-९७ पासून १००% अनुदानावार सैनिकी शाळा सुरु करण्यास, शासन निर्णय, दिनांक २६ सप्टेंबर,१९९५ अन्वये मान्यता देण्यात आली आहे.
१.२ राज्यातील कायम विना अनुदान तत्वावर मान्यता दिलेल्या व कायम शब्द वगळलेल्या शासन मान्यता प्राप्त खाजगी प्राथमिक व माध्यमिक शाळांच्या मूल्याकंना संदर्भात निकष संदर्भाधीन शासन निर्णय, दिनांक १५
# Page 2
शासन निर्णय क्रमांक: ईसैशा-२०१७/प्र.क्र.११७/एसएम-६
नोव्हेंबर, २०११ आणि दिनांक १६ जुलै, २०१३ अन्वये विहित करण्यात आले आहेत. सदर निकष पूर्ण करणाऱ्या इ. ६ वी ते १० वी च्या ५ अतरिक्ति तुकडया याप्रमाणे मत्स्योदरी शिक्षण संस्था संचलित, पार्थ सैनिकी शाळा, जालना या शाळेतील अतिरीक्त ५ तुकडयांना अनुदानास पात्र घोषीत व या ५ तुकडयांवरील १० शिक्षक पदांना २० टक्के अनुदान शासन निर्णय दिनांक २९ जून, २०२० अन्वये मंजूर केले आहे. सन २०२०-२१ या आर्थिक वर्षात डिसेंबर,२०२० च्या हिवाळी अधिवेशनात पार्थ सैनिकी शाळा, जालना या शाळेमधील ८ कर्मचा-यांसाठी २०% अनुदान रु. ८,१०,०००/- इतक्या रकमेची पुरवणी मागणी सादर करण्यात आला होती. तथापि, वित्त विभागाने यावरील खर्च मंजूर अनुदानातून भागविण्याचे स्पष्ट केले असून त्यासाठी रु.१ हजार रकमेची लाक्षणिक पुरवणी मागणी मान्य केली आहे. त्यानुसार सदर शाळेतील ५ अतिरिक्त तुकडयांवरील ८ शिक्षक पदांना अनुदान देण्यासाठी रु. ८,१०,०००/- इतका निधी वितरीत करण्याची बाब शासनाच्या विचाराधीन होती.
शासन निर्णय : राज्यातील कायम विना अनुदान तत्वावर मान्यता दिलेल्या व कायम शब्द वगळलेल्या शासन मान्यता प्राप्त खाजगी प्राथमिक व माध्यमिक शाळांच्या मूल्यांकना संदर्भात निकष पूर्ण करणाऱ्या इ. ६ वी ते १० वी च्या ५ अतिरिक्त तुकडयां याप्रमाणे मत्स्योदरी शिक्षण संस्था संचलित, पार्थ सैनिकी शाळा, जालना या शाळेतील अतिरीक्त ५ तुकडयांवरील ८ शिक्षक पदांना संदर्भ क्र. ८ येथील शासन निर्णयात नमुद केलेल्या अटी व शर्थीच्या पूर्ततेच्या अधिन राहुन २० टक्के अनुदान उपलब्ध अर्थसंकल्पीय तरतूदीमधून रु. ८,१०,०००/ (रुपये आठ लाख दहा हजार फक्त) इतका निधी सन २०२०-२१ या आर्थिक वर्षात वितरीत करण्यास याद्वारे मान्यता देण्यात येत आहे.
२. सदरचा खर्च सन २०२०-२१ या आर्थिक वर्षात “मागणी क्रमांक ई-२, २२०२- (००)(०३) सैनिक शाळांना सहाय्यक अनुदान, ३६ सहाय्यक अनुदाने (वेतन), (२२०२ ०५०२) या लेखाशीर्षातून खर्ची टाकण्यात येईल. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना “नियंत्रक अधिकारी” तसेच “अधिक्षक वेतन व भविष्य निर्वाह निधी पथक (माध्यमिक) / शिक्षणाधिकारी (माध्यमिक) ” यांना “आहरण व संवितरण अधिकारी” घोषित करण्यात येत आहे, ३. हा शासन निर्णय वित्त विभागाच्या अनौपचारिक संदर्भ क्र.१८/२०२१/व्यय ५, दिनांक ०७.०१.२०२१ अन्वये प्राप्त मान्यतेनुसार निर्गमित करण्यात येत आहे.
# Page 3