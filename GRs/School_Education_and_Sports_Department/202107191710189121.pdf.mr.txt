# Page 1
मौजे उदगीर, तालुका उदगीर, जिल्हा लातूर येथील स.नं.२८७ मधील शासकीय अध्यापक विद्यालय परिसरातील ३००० चौ. मी. मोकळी जागा नगरपरिषद उदगीर यांना सांस्कृतिक सभागृह बांधकामासाठी उपलब्ध करुन देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण २०२१/प्र.क्र.३५/२१/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक: १९ जुलै, २०२१.
वाचा - १) शालेय शिक्षण व क्रीडा विभाग, शासन निर्णय क्रमांक-डायट-४५१७/प्र.क्र.१३/ १७/प्रशिक्षण, दि.१२ जुलै, २०१८.
प्रस्तावना - मौजे उदगीर, तालुका-उदगीर, जिल्हा लातूर येथील स. नं. २८७ मधील शासकीय अध्यापक विद्यालय परिसरातील ३००० चौ. मी. इतकी मोकळी जागा नगरपरिषद उदगीर यांना सांस्कृतिक सभागृह बांधकामासाठी उपलब्ध करुन देणेबाबत नगर परिषद उदगीर यांनी जिल्हाधिकारी, लातूर यांना विनंती केली आहे. सदर पत्रासोबत अ, ब, क, ड जमिनीचा ७/१२ उतारा, तलाठी मंडळ अधिकारी यांचा स्थळपाहणी पंचनामा, उप अधिक्षक भूमी अभिलेख यांचा मोजणी नकाशा सादर करून, सांस्कृतिक सभागृह बांधकामासाठी नगर परिषदेने सदर जागेची मागणी केली आहे.
२. शासकीय अध्यापक विद्यालय, उदगीर, जिल्हा लातूर यांच्या मालकीच्या ३.०९ हेक्टर जागेपैकी १.२० एकर इतकी जागा शासन निर्णय दिनांक १२ जुलै, २०१८ अन्वये अल्पसंख्यांक समाजातील मुलींच्या वसतीगृहासाठी देण्यात आली आहे. सदरच्या जागेवर मुलींच्या वसतीगृहाच्या इमारतीचे बांधकाम अंतिम टप्प्यात आहे. नजिकच्या कालावधीत तेथे मुलींचे वसतीगृह सुरु होईल.
त्यामुळे नगरपरिषद, उदगीर यांनी प्रस्तावित केलेल्या सांस्कृतिक भवनाच्या बांधकामानंतर तेथे भविष्यात सांस्कृतिक कार्यक्रमामुळे शासकीय अध्यापक विद्यालयातील विद्यार्थी व वसतीगृहातील विद्यार्थिनींच्या अध्यापनामध्ये व्यत्यय येऊ नये, म्हणून पुढील अटी व शर्तीच्या अधीन राहून नगर परिषद उदगीर यांना सांस्कृतिक सभागृहाच्या बांधकामासाठी शासकीय अध्यापक विद्यालय, उदगीर, जिल्हा लातूर यांच्या मालकीची ३००० चौ.मी. इतकी मोकळी जागा नगर परिषद उदगीर, जिल्हा लातूर यांना देण्याबाबत पुढीलप्रमाणे निर्णय घेण्यात आला आहे.
# Page 2
शासन निर्णय क्रमांक: संकीर्ण २०२१/प्र.क्र.३५/२१/प्रशा-५
शासन निर्णय मौजे उदगीर, तालुका उदगीर, जिल्हा लातूर येथील स.नं.२८७ मधील शासकीय अध्यापक विद्यालय परिसरातील ३००० चौ.मी. इतकी मोकळी जागा खालील अटी व शर्तीच्या अधीन राहून नगर परिषद उदगीर यांना केवळ सांस्कृतिक भवनाच्या बांधकामाकरिता देण्यात येत आहे :
१. सांस्कृतिक सभागृहाच्या बांधकामासाठी देण्यात आलेल्या जागेची मालकी ही शालेय शिक्षण विभागाची राहील.
२. सांस्कृतिक सभागृह उभारणीसाठी नगरपरिषद उदगीर यांना ३,००० चौ. मी. इतकी जागा देण्यात येत आहे.
३. सदर जागेवर सांस्कृतिक सभागृहाव्यतिरिक्त अन्य कोणतेही बांधकाम नगरपरिषद उदगीर यांनी करू नये.
४. सदर जागेवर सांस्कृतिक सभागृहाव्यतिरिक्त अन्य प्रकारचे बांधकाम केल्याचे आढळून आल्यास ती शर्तभंग समजण्यात येईल.
५. मुलींचे वसतीगृह असणाऱ्या दिशेला आवश्यक तेवढ्या उंचीची भिंत उभारणे अनिवार्य असून, सदर भिंतीचे बांधकाम करण्याची तसेच लगतच्या वसतीगृहातील मुलींना व्यत्यय येणार नाही, याची जबाबदारी नगरपरिषदेची राहील.
६. सदरच्या जागेवरील बांधकाम महाराष्ट्र नगरपंचायत नगरविकास नियम व नगर विकास विभागाच्या नियमानुसार देय असलेल्या क्षेत्रफळापेक्षा जास्त बांधकाम करणे शर्तभंग समजण्यात येईल.
२. वरील अटी व शर्तींचा भंग झाल्यास, नगर परिषद, उदगीर यांना सांस्कृतिक सभागृहासाठी दिलेली जागा काढून घेण्याचे अधिकार शालेय शिक्षण विभागास राहतील.
# Page 3