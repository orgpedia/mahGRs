# Page 1
केंद्र पुरस्कृत समग्र शिक्षा (प्राथमिक शिक्षण. माध्यमिक शिक्षण व शिक्षक शिक्षण) कार्यक्रमासाठी पहिल्या हप्त्याचा (सर्वसाधारण हिस्सा) निधी वितरीत करणेबाबत. (राज्य हिस्सा ).
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- समग्र २०२३ / प्र.क्र.२६१/ एसडी-१
मंत्रालय विस्तार भवन, मुंबई ४०००३२
दिनांक : १६ नोव्हेंबर, २०२३
संदर्भ : १) राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांचे दि. २०.०७.२०२३ व दि. ०३.०८.२०२३ रोजीचे पत्र २) वित्त विभागाचे क्र. अर्थसं-२०२३/प्र.क्र.४०/अर्थ-३, दि. १२.०४.२०२३ चे परिपत्रक ३) - केंद्र शासन, शिक्षण मंत्रालय, नवी दिल्ली यांचे आदेश क्र. F.No-७-२/२०२३-IS-१(GEN), दि.०९.११.२०२३
प्रस्तावना : राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी संदर्भ क्र.१ येथील पत्रान्वये समग्र शिक्षा कार्यक्रमासाठी प्रकल्पाची अंमलबजावणी करण्यास केंद्र शासनाकडून निधी प्राप्त झाला नसल्याने केंद्र शासनाकडून निधी प्राप्त होईपर्यंत सन २०२३-२४ या आर्थिक वर्षात या योजनेच्या आवर्ती खर्चासाठी या योजनेचे राज्य हिस्स्याचे लेखाशिर्ष (२२०२ आय ६१२) ३१ सहायक अनुदाने (वेतनेतर ) मधून राज्य हिस्स्याचा निधी आगावू स्वरुपात वितरीत करण्याची विनंती राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी केली आहे. तथापि, केंद्र शासनाने त्यांच्या उक्त संदर्भाधीन ३ येथील आदेशान्वये समग्र शिक्षा योजनेसाठी सर्वसाधारण घटकासाठी रु.१४२,८६,६५,०००/- इतका निधी (६० टक्के) मंजूर केला आहे. सदर निधीच्या प्रमाणात राज्य हिस्स्याचा रु.९५,२४,४३,३३३/- इतका (४० टक्के) येतो.
नियोजन व वित्त विभागाने दिलेल्या मान्यतेच्या अनुषंगाने राज्य हिस्स्याचा निधी वितरीत करण्याची बाब शासनाच्या विचाराधीन होती. याबाबतचा शासन निर्णय खालीलप्रमाणे आहे.
शासन निर्णय : केंद्र शासनाने उपरोक्त प्रमाणे समग्र शिक्षा योजनेसाठी उपलब्ध करुन दिलेला केंद्र शासनाच्या (६० टक्केच्या प्रमाणात) राज्य हिस्स्याचा (४० टक्के) रु.९५,२४,४३,३३३/- इतका निधी “मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ - शिक्षक व इतर सेवा, (००) (००) (०१) समग्र शिक्षा अभियान (सर्वसाधारण) (राज्य हिस्सा ४० टक्के), (२२०२ आय ६१२)” या लेखाशिर्षाखाली राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, चर्नी रोड, मुंबई यांचेकडे समग्र शिक्षा योजनेच्या अंमलबजावणीसाठी या आदेशान्वये सुपुर्द करण्यास मान्यता देण्यात येत आहे.
२. समग्र शिक्षा योजनेअंतर्गत प्रथमत: राज्य शासनाच्या एकत्रित निधीतून खर्च होणाऱ्या बाबीचा निधी व ज्याची प्रतिपूर्ती केंद्रशासनामार्फत करण्यात येते अशा घटकांचा निधी राज्याच्या एकत्रित
# Page 2
शासन निर्णय क्रमांकः समग्र २०२३/प्र.क्र.२६१/एसडी-१
निधीत प्रथमतः प्राध्यान्याने जमा करण्याची कार्यवाही राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, चर्नी रोड, मुंबई यांनी करावी.
३. समग्र शिक्षा योजनेमधील सर्व खर्च हा Singe Nodal Account (SNA) मधून करण्यात यावा.
४. वित्त विभाग, शासन निर्णय/परिपत्रक दि.१२/०४/२०२३ मध्ये नमूद केलेल्या सर्व बाबींची पूर्तता होत आहे.
५. सदर शासन निर्णयान्वये वितरीत केलेला निधी केंद्र शासनाचे दि. ९/११/२०२३ रोजीच्या आदेशामध्ये दिलेल्या निदेशानुसार व सन २०२३-२४ या वर्षाच्या वार्षिक कार्ययोजना व अंदाजपत्रकास प्रकल्प मान्यता मंडळाने (PAB) मंजूर केल्याप्रमाणे समग्र शिक्षा योजनेतील आवर्ती/अनावर्ती बाबीसाठी खर्च करावा.
६. सदर खर्च विस विभाग, शासन निर्णय/परिपत्रक दि. १२/०४/२०२३ मधील सूचनानुसार करण्यात यावा. सदर निधी आहरीत करून वितरीत करण्यासाठी अवर सचिव/ कक्ष अधिकारी (लेखा/रोखशाखा), शालेय शिक्षण व क्रीडा विभाग, मंत्रालय, यांना "आहरण व संवितरण अधिकारी तर सह / उप सचिव, शालेय शिक्षण व क्रीडा विभाग, मंत्रालय यांना “नियंत्रक अधिकारी" म्हणून घोषित करण्यात येत आहे. सदरचे अनुदान सशर्त अनुदान असून अटी व शर्ती सदर शासन निर्णयामध्ये नमुद केल्याप्रमाणे आहेत. यापूर्वी वितरित करण्यात आलेल्या निधीचे उपयोगिता प्रमाणपत्र सादर करण्यात आले आहेत.
७. सदर शासन निर्णय नियोजन विभाग अनौपचारिक संदर्भ क्र. २७९/१४७१, दि.२२.०८.२०२३ व वित्त विभागाच्या अनौपचारिक संदर्भ क्र. ८३७/व्यय-५, दि. २८.०८.२०२३ अन्वये दिलेल्या मान्यतेच्या अनुषंगाने निर्गमित करण्यात येत आहे.
# Page 3