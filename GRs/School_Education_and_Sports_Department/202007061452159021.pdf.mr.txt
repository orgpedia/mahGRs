# Page 1
शासकीय अधिकारी / कर्मचा-यांना विधि सहाय्य पुरविणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक-न्यायप्र-२०१९/प्र.क्र.१०६/१९/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०६ जुलै, २०२०
वाचा : १) विधि व न्याय विभाग, शासन परिपत्रक क्र.- संकीर्ण-२०११/९३३६/ई-शाखा, दि.२०.१२.२०११ २) विधि व न्याय विभाग, शासन शुध्दीपत्रक क्रमांक - ११९६/संकीर्ण/ई, दि.१८.०७.२०१४ ३) शासन परिपत्रक क्र.न्यायप्र-२०१९/प्र.क्र.१०६/प्रशा-५, दि. २/०१/२०२०
शासन परिपत्रक : आयुक्त (शिक्षण) यांच्या प्रशासकीय नियंत्रणाखालील शिक्षण संचालक अथवा त्यांच्यापेक्षा कनिष्ठ दर्जाच्या अधिका-यांना त्यांनी पार पाडलेल्या शासकीय कामाबद्दल/कार्यालयीन कर्तव्य बजावताना त्यांनी सद्भावनेने केलेल्या कार्यालयीन कामासंदर्भात एखाद्या न्यायालयीन प्रकरणामध्ये नावानिशी अथवा नाव व पदनामासह पक्षकार करण्यात आले असेल, तर त्यांना विधी सहाय्य देण्यासंदर्भात योग्य तो उचित निर्णय घेऊन सरकारी वकील / सहायक सरकारी वकील, शासनाने
मान्य केलेल्या सूचीमधील विशेष समुपदेशी किंवा अ-पॅनेल समुपदेशी, किंवा शासनाचे पॅनेल वर नसलेल्या मात्र, सरकारी वकीलांना देय असलेली वकीली शुल्काइतके शुल्क स्वीकारण्यास तयार असलेल्या खाजगी वकीलांच्या सेवा घेण्याबाबत, संबंधित सरकारी वकील / सहायक सरकारी वकील
यांना, न्यायालयासमोर हजर होण्याच्या सूचना देण्यासाठी विलंब होऊ नये, याकरिता विभागाच्या वतीने आयुक्त (शिक्षण) यांना प्राधिकृत करण्यात आले होते. तथापि, विधि व न्याय विभागाच्या मार्गदर्शनानुसार सदर परिपत्रक अधिक्रमित करण्यात येत आहे.
२. विधि व न्याय विभागाच्या वर नमूद दिनांक २०.१२.२०११ व शुध्दीपत्रक दि.१८.०७.२०१४ नुसार, ज्या प्रकरणांमध्ये अधिकाऱ्यांना नावानिशी प्रतिवादी करण्यात आले असेल अशा प्रकरणामध्ये सरकारी वकीलाचे सहाय्य उपलब्ध करुन घेण्यासाठी प्रस्ताव विभागप्रमुखांच्या मान्यतेसाठी सादर करण्यात यावा.
# Page 2
शासन परिपत्रक क्रमांकः न्यायप्र-२०१९/प्र.क्र.१०६/१९/प्रशा-५