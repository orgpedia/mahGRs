# Page 1
दिनांक २६ सप्टेंबर, १९९५ च्या शासन निर्णयान्वये राबविण्यात आलेल्या सैनिकी शाळांच्या धोरणाचे पुनर्विलोकन करून राज्यातील सैनिकी शाळांकरिता सुधारित धोरणाचा मसुदा तयार करण्याकरीता समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय, क्र. ईसैशा-२०२०/प्र.क्र.३४ / एसएम-६
मंत्रालय विस्तार सदन, मुंबई ४०० ०३२
दिनांक :- ०६ डिसेंबर, २०२२
वाचा : शासन निर्णय, शालेय शिक्षण व क्रीडा विभाग क्रमांक : इसैशा १०९५/(२७८/९५)/माशि-८ दिनांक २६ सप्टेंबर, १९९५ प्रस्तावना : राज्यात प्रत्येक जिल्हयात एक अशा ३० सैनिकी शिक्षण देणाऱ्या शाळा/स्वयंसेवी संस्थांना
१९९६-९७ पासून उघडण्यास संदर्भाधीन दिनांक २६ सप्टेंबर, १९९५ च्या शासन निर्णयान्वये
परवानगी देण्यात आली आहे. या योजनेनुसार खाजगी, सक्षम व स्वयंसेवी संस्थामार्फत
जिल्हयाच्या ठिकाणी मुलांची एक सैनिकी शाळा सुरु करण्याचा व प्रत्येक महसूली विभागात एक
मुलींची सैनिकी शाळा सुरु करणेबाबतचा धोरणात्मक निर्णय शासन स्तरावर घेण्यात आला आहे.
ह्या शाळा संपूर्णत: निवासी शाळा असून सदयस्थितीत राज्यात ३८ अनुदानित सैनिकी शाळा कार्यरत आहेत.
सैनिकी शाळांच्या वाढीव तुकड्यांचा खर्च सतत वाढत असून सैनिकी शाळांच्या कामगिरी (performance) बद्दल प्रश्नचिन्ह असल्यामुळे तसेच एन.डी.ए. मध्ये कमी विद्यार्थी प्रवेशित असल्यामुळे सदर योजनेत एकंदरीत सुधारणा करण्याची गरज आहे. त्या दृष्टीने कामगिरीवर आधारीत अनुदान देण्याचा प्रस्ताव विभागाने मंत्रीमंडळासमोर सादर करावा, असे निर्देश दि. ५ मार्च, २०२० रोजी झालेल्या मा. मंत्रीमंडळाच्या बैठकीमध्ये देण्यात आले आहेत. त्याअनुषंगाने दिनांक २६ सप्टेंबर, १९९५ च्या शासन निर्णयान्वये राबविण्यात आलेल्या सैनिकी शाळांच्या धोरणाचे पुनर्विलोकन करुन राज्यातील सैनिकी शाळांकरीता सुधारित धोरणाचा मसुदा तयार करण्याकरिता समिती गठीत करण्याची बाब शासनाच्या विचाराधीन होती.
शासन निर्णय : १. दिनांक २६ सप्टेंबर, १९९५ च्या शासन निर्णयान्वये राबविण्यात आलेल्या सैनिकी शाळांच्या
धोरणाचे पुनर्विलोकन करून राज्यातील सैनिकी शाळांकरिता सुधारित धोरणाचा मसुदा तयार
# Page 2
शासन निर्णय क्रमांक: ईसैशा-२०२०/प्र.क्र.३४/ एसएम-६
करण्याकरीता संचालक, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे यांच्या अध्यक्षतेखाली खालीलप्रमाणे समिती गठीत करण्यात येत आहे:
---------------------------------------------------------------------------------------------------
| अ.क्र. | पदनाम | समितीमध्ये धारण केलेले पद |
|  | संचालक, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे | अध्यक्ष |
|  | संचालक, माध्यमिक व उच्च माध्यमिक, शिक्षण संचालनालय, महाराष्ट्र राज्य, पुणे | सदस्य |
| ३ | प्राचार्य, सैनिक शाळा, सातारा | सदस्य |
| ४ | आर्मी वेलफेअर सोसायटी, पुणे / राष्ट्रीय संरक्षण प्रबोधिनी, खडकवासला, पुणे यांचे प्रतिनिधी | सदस्य |
| ५ | ब्रिगेडीअर सुधीर सावंत (सेवानिवृत्त), कार्यकारी अध्यक्ष, सैनिकी शाळा असोसिएशन | सदस्य |
| ६ | श्री विश्वनाथ माळी, सचिव, सैनिकी शाळा  |  असोसिएशन | सदस्य |
| ७ | सह संचालक, माध्य. व उच्च माध्यमिक शिक्षण संचालनालय, पुणे | सदस्य सचिव |
---------------------------------------------------------------------------------------------------
२. समितीने खालील मुद्दे विचारात घेऊन सुधारित धोरणाचा मसुदा समितीने तयार करणे अपेक्षित आहे: अ. समितीने राज्यातील सैनिकी शाळांना प्रत्यक्ष भेट देऊन सद्यस्थिती जाणून घ्यावी. तसेच, त्यामध्ये काय सुधारणा करणे आवश्यक आहे याबाबत सूचना द्याव्यात.
ब. सद्यस्थितीतील धोरण हे सुमारे २८ वर्षे पूर्वीचे असून कालसुसंगत धोरण कसे राहील याबाबतचा विचार करावा.
क. केंद्र शासनाने देशात नवीन १०० सैनिकी शाळा पब्लीक प्रायव्हेट पार्टनरशीप (पीपीपी) तत्वावर सुरु करण्याचे धोरण राबविले आहे. राज्याचे सुधारित धोरण तयार करताना सदर धोरणाचे अवलोकन करावे.
ड. राज्यातील सैनिकी शाळेतील जास्तीत जास्त विद्यार्थी एन.डी.ए. मध्ये कसे दाखल होतील याबाबत उपाययोजना सुचवाव्यात.
इ. सैनिकी शाळेतील सद्यस्थितीतील अभ्यासक्रमात बदल करणे आवश्यक आहे किंवा कसे याबाबत सूचना द्याव्यात.
ई. समितीतील अध्यक्ष व सदस्यांनी सूचविलेले इतर मुद्दे.
३. सदर समितीने सुधारित धोरणाचा मसुदा तीन महिन्याच्या मुदतीत शासनास सादर करावा.
पृष्ठ ३ पैकी २
# Page 3
शासन निर्णय क्रमांक: ईसैशा-२०२०/प्र.क्र.३४/ एसएम-६