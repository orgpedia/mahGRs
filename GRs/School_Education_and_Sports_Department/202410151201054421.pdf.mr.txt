# Page 1
श्री.गोविंदेश्वर शिक्षण प्रसारक मंडळ, नांदेड संचालित श्री. गोविंदेश्वर प्राथमिक शाळा, समर्थनगर, नांदेड या शाळेचे अहिल्यादेवी होळकर नगरी, तरोडा (बु.), नांदेड येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३३२१/प्र.क्र.४८९/२१ /एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १५ ऑक्टोबर, २०२४
वाचा :
शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१
दिनांक २८ जुलै, २०२१.
संदर्भ :
विभागीय शिक्षण उपसंचालक, लातूर विभाग, लातूर यांचे जा.क्र.शिउसंला/प्रावि-२/एसव्हीएम/
२०१८-१९/१८३६,दि.२५.०४.२०१९ रोजीचे पत्र.
प्रस्तावना :-
श्री.गोविंदेश्वर शिक्षण प्रसारक मंडळ, नांदेड संचालित श्री. गोविंदेश्वर प्राथमिक शाळा,
समर्थनगर, नांदेड या मराठी माध्यमाच्या अनुदानित प्राथमिक (इ.१ ली ते ७ वी), शाळेचे अहिल्यादेवी
होळकर नगरी, तरोडा (बु.), नांदेड येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव
शासनाच्या विचाराधीन होता.
शासन निर्णय :-
उपरोक्त शाळेची इमारत मालकाने खाली करण्यास कळविल्याने स्थलांतर प्रस्तावित केले
आहे. त्यामुळे सदर शाळेचे उपरोक्त ठिकाणी स्थलांतर करण्यास खालील अटी व शर्तीवर मान्यता
देण्यात येत आहे.:-
(१) सद्यस्थितीत स्थलांतरास तात्पुरती मान्यता देण्यात असून संस्थेने १८ महिन्यांच्या आत विहित
निकषांनुसार सोई सुविधा असणारी इमारती पूर्ण करून भोगवटा प्रमाणपत्र शासनास सादर करणे
अनिवार्य राहील, विहीत कालावधीत या अटीची पूर्तता न केल्यास प्रस्तुत आदेश रद्द समजण्यात
येतील.
(२) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
# Page 2
(३) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत
ठिकाणी कार्यरत राहील.
(४) शासनाकडून शाळा, शिक्षक व शिक्षकेतर कर्मचारी, वेतन/वेतनेतर अनुदान, विद्यार्थी इ.संदर्भात
वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक
राहील.
(५) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शतींमध्ये बदल होणार
नाहीत.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही
प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, लातूर विभाग, लातूर यांनी सदर शाळेच्या स्थलांतराबाबत
पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर