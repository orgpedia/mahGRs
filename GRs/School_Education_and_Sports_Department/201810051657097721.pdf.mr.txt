# Page 1
राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षामधील मान्यता दिलेल्या व कार्यरत असलेल्या शिक्षकांच्या वाढीव पदांना वेतनाची रक्कम प्रदान करण्यास प्रशासकीय मान्यता देण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: एसएसएन २०१७/(प्र.क्र.१५/१७)/टीएनटी-२
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक : ५ ऑक्टोबर, २०१८.
वाचा : १) शासन निर्णय क्रमांक एसएसएन २०१७/(प्र.क्र.१५/१७)/टीएनटी-२, दिनांक ५.२.२०१६ २) शासन निर्णय क्रमांक एसएसएन २०१७/(प्र.क्र.१५/१७)/टीएनटी-२, दिनांक १८.३.२०१६ ३) शिक्षण संचालक (माध्यमिक व उच्च माध्यमिक) म.रा., पुणे यांचे पत्र क्र. उच्च माध्य २४३/२२०२०४७८/पु.मा/१७-१८, दिनांक ५.७.२०१७
प्रस्तावना :
राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षामधील ९२६ शिक्षकांच्या वाढीव पदांना शासन निर्णय क्र. उमाशि -२०१३/प्र.क्र.३१/टीएनटी-३, दिनांक २१.०५.२०१४ अन्वये व शुध्दीपत्रक दिनांक १५.११.२०१४ अन्वये ९ अतिरिक्त अशा एकूण ९३५ वाढीव पदांना मान्यता देण्यात आली आहे. सदर पदांपैकी ३३६ पदांचे वेतन माहे एप्रिल, २०१५ पासून सुरु करणेबाबत आदेश संदर्भाधीन शासन निर्णयान्वये यापूर्वीच निर्गमित करण्यात आले आहेत. त्यानंतर वैयक्तिक मान्यता प्रदान केलेल्या १७१ पदांना वेतन सुरु करण्याकरिता रु.१,००० इतक्या लाक्षणिक पुरवणी मागणीचा प्रस्ताव विधानमंडळाच्या दुस-या पावसाळी अधिवेशनात मंजूर झालेला आहे. सबब, सदर १७१ पदांना वेतन अदा करण्यासाठी रक्कम वितरीत करण्यास मान्यता देण्याची बाब शासनाच्या विचाराधीन होती.
शासन निर्णय:
राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षामधील ९२६ शिक्षकांच्या वाढीव पदांना शासन निर्णय क्र. उमाशि २०१३/प्र.क्र.३१/टीएनटी-३, दिनांक २१.५.२०१४ अन्वये व शुद्धीपत्रक दिनांक १५.११.२०१४ अन्वये ९ अतिरिक्त अशा एकूण ९३५ पदांना (६५८ पूर्णवेळ व २७७ अर्धवेळ) पदांना मान्यता दिलेली आहे. सदर पदांपैकी वैयक्तिक मान्यता प्रदान करण्यात आलेल्या ३३६ पदांना वेतन सुरु करण्यात आलेले आहे.
त्यानंतर वैयक्तिक मान्यता प्रदान केलेल्या १७१ पदांना (१२५ पूर्णवेळ व ४६ अर्धवेळ) वेतनासाठी रूपये ७,४५,९२,०००/- (रूपये सात कोटी पंचेचाळीस लाख ब्याण्णव हजार फक्त) एवढा निधी वितरीत
# Page 2
शासन निर्णय क्रमांकः एसएसएन २०१७/(प्र.क्र.१५/१७)/टीएनटी-२
करण्यास या शासन निर्णयान्वये मान्यता देण्यात येत आहे. सदरहू १७१ पदांसाठी माहे एप्रिल, २०१७ ते
मार्च, २०१८ पर्यंतचे वेतन अनुज्ञेय राहील. यापूर्वीची थकबाकी अनुज्ञेय राहणार नाही.
२. यासाठी येणारा खर्च सन २०१८-१९ या आर्थिक वर्षात “मागणी क्र. ई-२ प्रधान लेखाशिर्ष २२०२
सर्वसाधारण शिक्षण, ०२ माध्यमिक शिक्षण, ११० अशासकीय माध्यमिक शाळांना व कनिष्ठ
महाविद्यालयांना सहाय्य, (००) (००) (०४) अशासकिय कनिष्ठ महाविद्यालयांना सहायक अनुदान (२२०२
०४७८) (अनिवार्य) ३६-सहाय्यक अनुदाने (वेतन)” या लेखाशीर्षाखाली उपलब्ध अनुदानातून भागविण्यात
यावा.
३. सदर शासन निर्णय वित्त विभागाच्या सहमतीने आणि त्या विभागाच्या अनौपचारिक संदर्भ
क्र. ६८९/२०१८/व्यय-५, दिनांक २३.८.२०१८ अन्वये निर्गमित करण्यात येत आहे.