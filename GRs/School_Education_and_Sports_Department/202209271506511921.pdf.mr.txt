# Page 1
राष्ट्रीय छात्र सेना, १ महाराष्ट्र नाविक दल, मुंबई या कार्यालयांच्या शिबिराकरीता निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र:- राछासे-२६२२/प्र.क्र.९१/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- २७ सप्टेंबर, २०२२.
वाचा :
१) आयुक्त, क्रीडा व युवक सेवा संचालनालय, पुणे यांचे पत्र क्र. राछासे/अर्थ प्रशिबिरे/ २०२२-२३ /का-५/३९७९, दि. १९/०९/२०२२ २) वित्त विभाग, शासन निर्णय क्र. विअप्र-२०१३/प्र.क्र.३०/२०१३/ विनियम, भाग-२, दि.१७ एप्रिल, २०१५ प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये
राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व
रचना करण्याच्या दृष्टीने "राष्ट्रीय छात्रसेना कायदा-१९४८" हा अधिनियम करण्यात आला आहे. त्यानुसार
राष्ट्रीय छात्र सेनेमधील छात्रांकरीता प्रशिक्षण शिबिरे असे विविध उपक्रम राबविण्यात येतात. समादेशक
अधिकारी, १ महाराष्ट्र नाविक दल, मुंबई यांचे दिनांक ०२ ते १२ ऑक्टोबर, २०२२ या कालावधीत
विशाखापट्टनम ( आंध्रप्रदेश) येथे होणाऱ्या शिबीराकरीता रू. ३२,८३,२६९/- ( अक्षरी रूपये बत्तीस लक्ष
त्र्याऐंशी हजार, दोनशे एकोणसत्तर फक्त) इतका निधी उपलब्ध करून देण्याची बाब शासनाच्या विचाराधीन
होती.
शासन निर्णय :
समादेशक अधिकारी, १ महाराष्ट्र नाविक दल, मुंबई यांच्या AINSC २०२२ ग्रुप कॅडर, एन.सी.सी.
ग्रुप हेड क्वार्टर, विशाखापट्टनम ( आंध्रप्रदेश ) ) शिबीराकरीता रू. ३२,८३,२६९ / (अक्षरी रूपये बत्तीस लक्ष
त्र्याऐंशी हजार, दोनशे एकोणसत्तर फक्त) इतक्या निधीची प्रशासकीय विभागाच्या मान्यतेने देयके पारित
करण्यास या शासन निर्णयाद्वारे मान्यता देण्यात येत आहे.
२. राष्ट्रीय छात्र सेना, (२२०४ ००१६) - २१, पुरवठा व सामग्री या लेखाशिर्षाखाली या योजनेअंतर्गत
उपलब्ध असलेल्या तरतूदीमधून उक्त खर्च भागविण्यात यावा. उक्त रक्कम कोषागारातून आहरित
करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय
छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण
अधिकारी म्हणून प्राधिकृत करण्यात येत आहे.
# Page 2
शासन निर्णय क्रमांकः राछासे-२६२२/प्र.क्र.९१/क्रीयुसे-३,