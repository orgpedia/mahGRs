# Page 1
विभागीय/जिल्हा/तालुका क्रीडा संकुलासाठी
निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः पुमाप्र-३४२३/ प्र.क्र.१५४/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०६ फेब्रुवारी, २०२४
प्रस्तावना :-
जिल्हा क्रीडा संकुल, बारामती, जि.पुणे, या संकुलाच्या विविध क्रीडा सुविधांकरिता
लेखाशिर्ष २२०४-१८२७, अंतर्गत ३१-सहायक अनुदाने (वेतनेतर) या उद्दीष्ट्टाखाली डिसेंबर
२०२३ च्या हिवाळी अधिवेशनामध्ये रु.१२००.०० लक्ष इतका निधी पुरवणी मागणीद्वारे
अर्थसंकल्पीत करण्यात आला आहे. सदर निधी वितरीत करण्याची बाब शासनाच्या
विचाराधीन होती.
शासन निर्णय
जिल्हा क्रीडा संकुल, बारामती, जि.पुणे, या क्रीडा संकुलाकरिता लेखाशिर्ष २२०४-
१८२७ अंतर्गत ३१-सहायक अनुदाने (वेतनेतर) या उद्दीष्ट्टाखाली डिसेंबर २०२३ च्या हिवाळी
अधिवेशनामध्ये पुरवणी मागणीद्वारे मंजूर झालेला रु.१२००.०० लक्ष निधी विहित
अटी/शर्तीच्या अधिन राहून वितरीत करण्यास मान्यता देण्यात येत आहे.
अटी/शर्ती:-
१)जिल्हा क्रीडा संकुल, बारामती, जि.पुणे येथील क्रीडा सुविधा विकसित
करण्यासाठी मंजूर झालेला निधी बांधकामाच्या प्रगती अहवालानुसार जिल्हा
क्रीडा संकुल समितीस वितरीत करण्याची कार्यवाही करण्यात यावी.
२)सदर क्रीडा सुविधांच्या सुधारीत अंदाजपत्रक व आराखडयांना राज्य क्रीडा विकास
समितीची मान्यता घेण्यात आलेली असल्याबाबत खातरजमा करण्यात यावी.
३)ज्या उद्देशासाठी उपरोक्त निधी/अनुदान मंजूर करण्यात आलेले आहे, त्या
व्यतिरिक्त इतर उद्देशांसाठी खर्च करता येणार नाही. तसेच, निधी अन्य
लेखाशिर्षाखाली वळविता येणार नाही.
४)शासनाने विहित केलेल्या टाईप प्लाननुसार जिल्हा क्रीडा संकुलामध्ये क्रीडा
सुविधांची कामे घेण्यात यावीत. तसेच, बांधकाम विषयक प्रस्तावासंदर्भात
आवश्यक तेथे प्रशासकीय, तांत्रिक तसेच राज्य क्रीडा विकास समितीची मान्यता
घेण्याची कार्यवाही करावी.
५)खर्च झालेल्या निधीचे उपयोगिता प्रमाणपत्र सादर करणे आवश्यक राहील.
# Page 2
शासन निर्णय क्रमांकः पुमाप्र-३४२३/ प्र.क्र.१५४/क्रीयुसे-१,
२. उपरोक्त अटी/शर्तीचे पालन करणे आवश्यक राहील, या अनुषंगाने काही वाद
उद्भवल्यास शासनाचा निर्णय अंतिम राहील.
३. यावर होणारा खर्च, “मागणी क्र.ई-३, लेखाशिर्ष क्र.२२०४, क्रीडा व युवक सेवा, १०४,
क्रीडा व खेळ, योजनांतर्गत योजना, (१६)(०२), क्रीडा संकुलाची स्थापना, ३१ सहाय्यक अनुदाने
(वेतनेतर), संगणक क्र.२२०४-१८२७ याखाली” संगणक क्र.२२०४-१८२७ या लेखाशीर्षाखाली
सन २०२३-२४ या आर्थिक वर्षासाठी मंजूर पूरक मागणी अनुदानातून भागविण्यात यावा.
४. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी
व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित
करण्यात येत आहे.
५. सदर शासन निर्णय, नियोजन विभागाचा अनौ.संदर्भ क्र.३४/१४७१, दि.१९.०१.२०२४ व
वित्त विभागाचा अनौ.संदर्भ क्र.१६२/व्यय-५, दि.०२.०२.२०२४ अन्वये प्राप्त झालेल्या
सहमतीनुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या
# Page 3