# Page 1
ख्वाजा गरीब नवाज अल्पसंख्यांक शिक्षण संस्था, यवतमाळ संचलित ख्वाजा गरीब नवाज कनिष्ठ महाविद्यालय, बाभुळगांव, जि.यवतमाळ या कनिष्ठ महाविद्यालयाचे गार-ए-हिरा बहुउद्देशिय शिक्षण संस्था, दिग्रस, जि.यवतमाळ या संस्थेस हस्तांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशाह ३१२०/प्र.क्र.३०९/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २६ मार्च, २०२०
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/ (२१०/११) माशि-३, दिनांक १७ फेब्रुवारी, २०१२ संदर्भ : विभागीय शिक्षण उपसंचालक, अमरावती विभाग, अमरावती यांचे जा.क्र. एचएससी/७३२१/२०१९, दिनांक २० नोव्हेंबर, २०१९ चे पत्र.
प्रस्तावना : ख्वाजा गरीब नवाज अल्पसंख्यांक शिक्षण संस्था, यवतमाळ संचलित ख्वाजा गरीब नवाज कनिष्ठ महाविद्यालय, बाभुळगांव, ता. बाभुळगांव, जि.यवतमाळ या उर्दू माध्यमाच्या विनाअनुदानित कनिष्ठ महाविद्यालयाचे, गार-ए-हिरा बहुउद्देशिय शिक्षण संस्था, दिग्रस, जि. यवतमाळ या संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर कनिष्ठ महाविद्यालयाचे, गार-ए-हिरा बहुउद्देशिय शिक्षण संस्था, दिग्रस, जि. यवतमाळ या संस्थेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे : (१) हस्तांतर झालेल्या कनिष्ठ महाविद्यालयाची कोणत्याही कारणास्तव किमान पटसंख्येची अट शिथिल केली जाणार नाही.
(२) हस्तांतर झालेल्या कनिष्ठ महाविद्यालयाच्या बाबतीत शासन परवानगीच्या / मान्यतेच्या कोणत्याही अटी व शर्तीमध्ये बदल होणार नाहीत याची खबरदारी घेण्यात यावी.
(३) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(४) सदर हस्तांतर, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११) माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
(५) सदरहू हस्तांतराबाबत शासनाकडे अथवा शिक्षण विभागाच्या क्षेत्रिय अधिकाऱ्यांकडे नव्याने कोणत्याही प्रकारच्या तक्रारी प्राप्त झाल्यास किंवा व्यवस्थापन बदला संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशर्तीचा नवीन संस्थेद्वारा भंग झाल्यास, हस्तांतरण रद्द करण्याचे अधिकार शासनास राहतील.
# Page 2
शासन निर्णय क्रमांक: माशाह ३१२०/प्र.क्र.३०९/एसएम-१ २. विभागीय शिक्षण उपसंचालक, अमरावती विभाग, अमरावती यांनी अनुषंगिक बाबी तपासून शाळेचे हस्तांतराबाबत ४ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.