# Page 1
परेल शिवडी येथील भूखंड सीटीएस क्र.४२९ येथील इमारतीमधील शिक्षण निरीक्षक दक्षिण विभाग, बृहन्मुंबई कार्यालयासाठी देखभाल खर्च व मालमत्ता कर भरण्याकरीता निधी उपलब्ध करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण २०२१/प्र.क्र.३७/२१/प्रशा-५,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक २४ जानेवारी, २०२२
वाचा : १) नगर विकास विभाग, शासन अधिसूचना क्र.टीपीबी ४३०७/५०/प्र.क्र.२८७/ नवि-११, दिनांक ३१ ऑगस्ट, २००९ २) शासन पत्र क्र.माशाज-१४१४/प्र.क्र.३५३/एसएम-१, दिनांक २० नोव्हेंबर, २०१५ ३) विभागीय शिक्षण उपसंचालक, मुंबई यांचे पत्र क्र. शिउसं/२०१५-१६/१८३६-३७ दि.२ डिसेंबर, २०१५ ४) शिक्षण निरीक्षक, दक्षिण विभाग, बृहन्मुंबई कार्यालय यांचे पत्र क्र. शिनि/दवि/ माशि-२/२०१९-२०/३४३, दि.४ फेब्रुवारी, २०२० ५) विभागीय शिक्षण उपसंचालक, मुंबई यांचे पत्र क्र.शिउसं/आस्था-३/शि.नि.द./ इमारत/१६८४, दिनांक २२ डिसेंबर, २०२१ ६) शालेय शिक्षण व क्रीडा विभाग, शासन निर्णय क्र.पुनर्वि २८२१/(४२/२१)/ अर्थसंकल्प, दिनांक ३१ डिसेंबर, २०२१
प्रस्तावना :
परेल शिवडी येथील भूखंड क्र.४२९ व ३/४२९ हे मे.देवांश रिअॅलिटी, दादर यांच्या मालकीचे आहे. तथापि, सदर भूखंड हा शहर विकास आराखड्यामध्ये माध्यमिक शाळेसाठी आरक्षित असल्यामुळे हे आरक्षण वगळण्याबाबत मे. देवांश रिअॅलिटी यांनी शासनास विनंती केली होती. त्यानुसार वाचा क्र.१ येथील दि.३१ ऑगस्ट, २००९ रोजीच्या अधिसूचनेन्वये शाळेचे आरक्षण नगर विकास विभागाने वगळले आहे. तथापि, सदर जागेवर शालेय शिक्षण व क्रीडा विभागास ३ मजली इमारत बांधकाम क्षेत्रफळ ५५०.३२ चौरस मीटर) बांधून शालेय शिक्षण विभागास हस्तांतरीत करण्याच्या अटीवर आरक्षण वगळण्यात आले होते. त्यानुसार मे देवांश रिअॅलिटी यांनी बांधलेल्या इमारतीमधील बी विंगमध्ये ३ मजले व ५ स्टॅक पार्किंग (१० कार पार्किंगची जागा) याचा ताबा घेतल्याचे वाचा येथे नमूद दि.२ डिसेंबर, २०१५ रोजीच्या पत्राव्दारे कळविले होते. तथापि, सदर इमारतीचे देखभाल दुरुस्तीची रु.७,१६,४७४/- इतक्या रकमेची देयके व बृहन्मुंबई महानगरपालिकेचा सन २०१६-१७ ते सन २०२-२१ या कालावधीतील प्रलंबित असलेला
# Page 2
शासन निर्णय क्रमांक: संकीर्ण २०२१/प्र.क्र.३७/२१/प्रशा-५,
कर रु.२५,१६,३८५/- असा एकूण ३२,३२,८५९/- इतका निधी उपलब्ध करुन देण्यासाठी शासनास प्रस्ताव सादर करण्यात आला होता. त्या अनुषंगाने पुढीलप्रमाणे निर्णय घेण्यात येत आहे.
शासन निर्णय :
शिक्षण निरीक्षक, दक्षिण विभाग, बृहन्मुंबई यांच्या अधिनस्त परेल शिवडी येथील भूखंड सीटीएस क्र.४२९ येथील इमारतीचे देखभाल दुरुस्तीचे रु.७,१६,४७४/- इतक्या रकमेची देयके व बृहन्मुंबई महानगरपालिकेचा सन २०१६-१७ ते सन २०२० - २१ या कालावधीतील प्रलंबित असलेला कर भरण्यासाठी रु.२५,१६,३८५/- असा एकूण रु.३२,३२,८५९/- इतक्या निधीची मागणी केली होती. त्या अनुषंगाने वित्त विभागाने दिलेल्या मान्यतेनुसार रु.३२.३२ लाख इतका निधी शिक्षण निरीक्षक, दक्षिण विभाग, बृहन्मुंबई कार्यालयास उपलब्ध करुन देण्यात येत आहे.
२. वाचा येथे नमूद दि. ३१ डिसेंबर, २०२१ रोजीच्या शासन निर्णयान्वये रु.३२,३२,०००/- इतका निधी ई-२, प्रधान लेखाशीर्ष २२०२- सर्वसाधारण शिक्षण (अनिवार्य) या खाली पुनर्वितरणाव्दारे उपलब्ध करुन देण्यात आला असून, त्यामधून सदर खर्च भागविण्यात यावा.
३. यापुढे देखभाल खर्च व मालमत्ता कराचे देयके अदा करण्यासाठी अर्थसंकल्पात तरतूद करण्यासाठी विभागीय शिक्षण उपसंचालक, मुंबई यांनी विहित मार्गाने प्रस्ताव सादर करावा.
४. वित्त विभागाने त्यांच्या अनौपचारिक संदर्भ क्र.९२२/२०२१, दि. १८ ऑक्टोबर, २०२१ अन्वये दिलेल्या मान्यतेस अनुसरुन सदर शासन निर्णय निर्गमित करण्यात येत आहे.
# Page 3