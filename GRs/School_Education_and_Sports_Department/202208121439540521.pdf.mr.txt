# Page 1
राज्य सेवा परीक्षा, २०२० च्या अंतिम निकालाद्वारे महाराष्ट्र लोकसेवा आयोगाकडून निवड झालेल्या उपशिक्षणाधिकारी व तत्सम, गट ब संवर्गातील २३ उमेदवारांच्या एकत्रित परिविक्षाधीन प्रशिक्षण कार्यक्रम-८ (सीपीटीपी-८) कालावधी करीता अधिसंख्य पदे निर्माण करणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय, क्रमांक- ससप्रे-४४२२/प्र.क्र.१७१/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:-१२ ऑगस्ट, २०२२.
संदर्भ : १) शासन निर्णय, सामान्य प्रशासन विभाग क्रमांक- टिआरएन २०१३/प्र.क्र.८४/१३/ १२- अ, दिनांक २० जानेवारी, २०१४
२) शासन निर्णय, सामान्य प्रशासन विभाग क्रमांक- टिआरएन ०२१५/प्र.क्र.२०/१५/१८-ब, दिनांक ७.७.२०१५ ३) शासन निर्णय, सामान्य प्रशासन विभाग क्रमांक- टिआरएन ०३१६/प्र.क्र.३६०/१६/ १८-ब, दिनांक २.०४.२०१६.
४) महाराष्ट्र लोकसेवा आयोगाचे पत्र क्रमांक १४७७ (२)/२०२०/(वीस), दिनांक १०.०६२०.२२.
५) कार्यालयीन आदेश, सामान्य प्रशासन विभाग क्रमांक-टिआरएन-०६२२/प्र.क्र.३८/८४ १३/सीपीटीपी-ब.दिनांक ०१.८.२०२२.
प्रस्तावना :
महाराष्ट्र लोकसेवा आयोगामार्फत राज्यसेवा परीक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील पदांसाठी यशदा, पुणे या संस्थेमार्फत व गट ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उपशिक्षणाधिकारी व तत्सम, गट ब संवर्गामध्ये महाराष्ट्र लोकसेवा आयोगाकडून राज्यसेवा परीक्षा - २०२० च्या अंतिम निकालाच्या आधारे निवड झालेल्या व एकत्रित परिविक्षाधीन प्रशिक्षण कार्यक्रम ८ (CPTP-८) मध्ये प्रशिक्षण घेणाऱ्या उमेदवारांसाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
महाराष्ट्र लोकसेवा आयोगाकडून राज्यसेवा परीक्षा-२०२० च्या अंतिम निकालाच्या आधारे उपशिक्षणाधिकारी व तत्सम, गट-ब ( प्रशासन शाखा) या संवर्गातील पदावर नियुक्तीसाठी निवड झालेल्या २५ उमेदवारांपैकी २३ उमेदवार प्रशिक्षणासाठी वनामती, नागपूर येथे हजर झाले आहेत
२. उक्त एकत्रित परिविक्षाधीन प्रशिक्षण कार्यक्रम -८ अंतर्गत रुजू झालेल्या २३ उमेदवारांसाठी दिनांक २३.०८.२०२२ ते दिनांक २२.०८.२०२४ या कालावधीसाठी २३ अधिसंख्य पदे निर्माण करण्यास शासन मंजूरी देत आहे.
# Page 2
शासन निर्णय क्रमांकः ससप्रे-४४२२/प्र.क्र.१७१/प्रशा-२
३. सदर एकूण २३ अधिसंख्य पदे शालेय शिक्षण व क्रीडा विभागाच्या आस्थापनेवर निर्माण करण्यात येत आहेत.
४. उपशिक्षणाधिकारी व तत्सम, गट ब संवर्गातील सदर २३ अधिसंख्य पदांच्या वेतनावर येणारा खर्च या विभागाच्या “२२०२ सर्वसाधारण शिक्षण-८० सर्वसाधारण ००१ संचालन व प्रशासन (००) (०१) शिक्षण संचालक (२२०२१०९१)”या लेखाशिर्षाखाली खर्ची टाकण्यात यावा.
५. हा शासन निर्णय, वित्त विभागाच्या क्र. पदनि-२०१६/प्र.क. ७/१६/वित्तीय सुधारणा -१ दिनांक २० .०२. २०१६ च्या शासन निर्णयामधील तरतुदीनुसार निर्गमित करण्यात येत आहे.