# Page 1
तालुका क्रीडा अधिकारी, गट ब मधील अधिकाऱ्यांच्या नियतकालिक/ विनंती बदल्यांसंदर्भात.
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः संक्रीआ-१०२०/प्र.क्र.५५/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:२९ जुलै, २०२०
शासन आदेश - महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम २००५ मधील नियम ४ (४) व ४ (५) मधील तरतूदीनुसार बदली करण्यास सक्षम असलेल्या प्राधिकाऱ्याच्या मान्यतेनुसार खालील तक्त्यात नमूद क्रीडा व युवक सेवा संचालयनालयाच्या आस्थापनेवरील तालुका क्रीडा अधिकारी, गट - ब या संगर्वातील अधिकाऱ्यांच्या नावासमोर स्तंभ क्रमांक - ३ मध्ये दर्शविलेल्या पदावर बदलीने पदस्थापना करण्यात येत आहे :
--------------------------------------------------------------------------------------------------------------------------------------------------------------------------
| अ.क्र. | नाव व पदनाम | बदलीनंतरची पदस्थापना | अभिप्राय |
| १ | २ | ३ | ४ |
| १ | श्री सुहास व्हनमाने, तालुका क्रीडा अधिकारी, इंदापूर, जिल्हा पुणे | तालुका क्रीडा अधिकारी, कराड, जिल्हा सातारा | रिक्त पदावर बदलीने |
| २ | श्री सुभाष नावंदे, तालुका क्रीडा अधिकारी, आंबेगाव, जिल्हा पुणे | तालुका क्रीडा अधिकारी, श्रीगोंदा, जिल्हा अहमदनगर | प्रशासकीय कारणास्तव व लोकहितार्थ, रिक्त पदावर बदलीने |
| ३ | श्री आमसिध्द सोलनकर, तालुका क्रीडा अधिकारी, माळशिरस, जिल्हा सोलापूर | तालुका क्रीडा अधिकारी, आंबेगाव, जिल्हा पुणे | श्री नावंदे यांच्या बदलीने रिक्त होणाऱ्या पदावर बदलीने |
--------------------------------------------------------------------------------------------------------------------------------------------------------------------------
२. आयुक्त, क्रीडा व युवक सेवा, पुणे यांनी उपरोक्त नमूद अधिकाऱ्यांना त्यांच्या सध्याच्या पदभारातून तात्काळ कार्यमुक्त करण्याबाबत संबंधित नियंत्रण अधिकाऱ्यांना तातडीने कळवावे व बदली झालेले अधिकारी विहित कालावधीत दिलेल्या पदस्थापनेच्या ठिकाणी रुजू होतील, याची खातरजमा करावी व याबाबतचा अहवाल शासनास सादर करावा.
# Page 2
शासन आदेश क्रमांकः संक्रीआ-१०२०/प्र.क्र.५५/क्रीयुसे-२