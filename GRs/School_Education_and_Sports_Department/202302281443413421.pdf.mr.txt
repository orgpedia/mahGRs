# Page 1
महाराष्ट्र शिक्षण सेवा गट-ब ( प्रशासन शाखा ) मधील विधी अधिकारी संवर्गात कार्यरत अधिकाऱ्यांना महाराष्ट्र शिक्षण सेवा (प्रशासन शाखा) साठीची विभागीय परिक्षा लागू करणेबाबात...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: विभाप - ३३२३ / प्र.क्र ४८ / प्रशा-२
मादाम कामा मार्ग, हुतात्मा राजगुरु चौक
मंत्रालय,मुंबई-४०००३२
दिनांक: २८ फेब्रुवारी, २०२३
प्रस्तावनाः सामान्य प्रशासन विभागाच्या दिनांक ११.०२.२०१४ रोजीच्या अधिसूचनेन्वये
अधिसूचीत केलेल्या सेवाप्रवेश नियमातील तरतूदीनुसार शालेय शिक्षण व क्रीडा विभागाच्या
अखत्यारीतील महाराष्ट्र शिक्षण सेवा गट-ब ( प्रशासन शाखा) मधील विधी अधिकारी
संवर्गातील मंजूर ३ पदे २ वर्षाच्या परिविक्षाधीन कालावधीसाठी सरळसेवेने भरण्यात आली
आहेत. सामान्य प्रशासन विभागाच्या विभागीय परीक्षा नियमानुसार सदर संवर्गासाठी
विभागीय परीक्षा नियम नसल्याने, विधी अधिकारी पदावर कार्यरत अधिकाऱ्यांची विभागीय
परीक्षा घेण्याची कार्यवाही करता येत नाही. परिणामी, त्या अधिकाऱ्यांचा परिविक्षाधीन
कालावधी समाप्त करणे, त्यांच्या नियुक्त्या पुढे चालू ठेवणे, त्यांच्या वेतनवाढी करणे किंवा
त्यांच्या ज्येष्ठतासूच्या तयार करणे इत्यादी प्रशासकीय कामांच्याबाबत सध्या तांत्रिक अडचणी
निर्माण झाल्या आहेत. त्या तात्काळ दूर करणे आवश्यक आहे. त्या अनुषंगाने शासन पुढीलप्रमाणे आदेश देत आहे.
शासन निर्णय :
शालेय शिक्षण व क्रीडा विभागाच्या अखत्यारीतील महाराष्ट्र शिक्षण सेवा गट-अ व
गट-ब ( प्रशासन शाखा) मधील सरळसेवेने नियुक्त करण्यात येणाऱ्या अधिकाऱ्यांना दिनांक
२०.०२.१९८० रोजीच्या अधिसूचनेन्वये लागू असलेली विभागीय परीक्षा महाराष्ट्र शिक्षण सेवा
(प्रशासन शाखा) मधील विधी अधिकारी संवर्गातील अधिकाऱ्यांना या शासन निर्णयान्वये लागू करण्यात येत आहे.
२. विभागीय परीक्षेवर पाठ्यक्रम व कार्यपध्दती सदर अधिसूचनेत विहीत केल्यानुसार असेल
३. ही परीक्षा महाराष्ट्र राज्य परीक्षा परिषद, पुणे यांचेमार्फत घेण्यात येईल.
४. हा शासन निर्णय निर्गमित झाल्याच्या दिनांकापासून लागू होईल.
# Page 2
शासन निर्णय क्रमांकः विभाप-३३२३ /प्र.क्र ४८ / प्रशा-२
५. विधी अधिकारी संवर्गासाठी सुधारीत विभागीय परीक्षा नियम अधिसूचीत
झाल्यानंतर सदरचा शासन निर्णय आपोआप व्यपगत होईल.