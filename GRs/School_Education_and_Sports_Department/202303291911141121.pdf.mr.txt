# Page 1
सन २०२२-२३ या वित्तीय वर्षात राजीव गांधी विद्यार्थी अपघात सानुग्रह अनुदान योजनेंतर्गत निधी वितरित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकीर्ण २०२२/प्र.क्र ९८/एसडी-६
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक: २९ मार्च, २०२३
वाचा १. शासन निर्णय क्रमांक - पीआरई २०११/प्र.क्र. २४९/प्राशि-१; दिनांक ०१.१०.२०१३, २. शालेय शिक्षण व क्रीडा विभाग, शासन निर्णय क्र.संकीर्ण २०२१/प्र.क्र.१५२/एसडी-६, दिनांक २१ जून, २०२१
३. वित्त विभाग शासन निर्णय क्रमांक अर्थसं-२०२२/प्र.क्र.४३ / अर्थ-३, दि. १६ मार्च, २०२३ ४. शालेय शिक्षण व क्रीडा विभाग, शासन निर्णय क्र.संकीर्ण २०२१/प्र.क्र.१३४/एसडी-६, दिनांक १० नोव्हेंबर, २०२१,
५. शालेय शिक्षण व क्रीडा विभाग, शासन निर्णय क्र. संकीर्ण २०२२/प्र.क्र.९८/एसडी-६, दिनांक २५ नोव्हेंबर, २०२२,
६. संचालक, शिक्षण संचालक, (योजना), यांचे पत्र जा.क्र./शिसयो/रागविअत/२०२२ २३ / दि. २१ डिसेंबर, २०२२.
प्रस्तावना -
संदर्भ क्र. ०१ व २ च्या शासन निर्णयानुसार इयत्ता १ ली ते १२ वी पर्यंत शिकणाऱ्या मुला/मुलींना अपघातामुळे क्षतीची नुकसान भरपाई देण्यासाठी “ राजीव गांधी विद्यार्थी अपघात सानुग्रह अनुदान योजना” नियमित स्वरुपात राबविण्यात येत आहे. सदर शासन निर्णयान्वये विद्यार्थ्याचा अपघात झाल्यास अनुज्ञेय सानुग्रह अनुदान व यासाठी आवश्यक कागदपत्रे नमूद करण्यात आली असून याबाबतचे प्रस्ताव निकाली काढण्यासाठी जिल्हास्तरावर जिल्हाधिकारी यांच्या अध्यक्षतेखाली समिती गठित करण्यात आली आहे.
राजीव गांधी विद्यार्थी अपघात सानुग्रह अनुदान योजनेंतर्गत राज्यातील अनुज्ञेय लाभार्थ्यांना अनुदान देण्यासाठी सन २०२२-२३ या वित्तीय वर्षात निधी वितरीत करण्याची बाब शासनाच्या विचाराधीन होती.
शासन निर्णय :
राजीव गांधी विद्यार्थी अपघात सानुग्रह अनुदान या योजनेसाठी रु. १२००.०० लक्ष इतका निधी अर्थसंकल्पित असून सुधारीत अंदाज ८४० लक्ष आहेत त्यापैकी रु. ७७,४७,२७१/- (अक्षरी सत्तेहत्तर लाख सत्तेचाळीस हजार दोनशे एकाहत्तर) इतका निधी वितरीत करण्यास मान्यता देण्यात येत आहे.
२. उपरोक्त संदर्भात होणारा खर्च “मागणी क्र. ०२२२०२ सर्वसाधारण शिक्षण, ८०० इतर खर्च (०६) राज्यातील विद्यार्थ्यांसाठी अपघात विमा योजना (०६)(०२) राज्यातील विद्यार्थ्यांसाठी अपघात विमा योजना (२२०२ ३१०९), कार्यक्रम ३१ सहायक अनुदाने (वेतनेतर)” या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहे, त्याच प्रयोजनासाठी खर्च करण्यात यावे.
# Page 2
शासन निर्णय क्रमांक: संकीर्ण २०२२/प्र.क्र ९८/एसडी-६
३. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/शासन निर्णय वित्तीय नियमावली यांची अंमलबजावणी करुन उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा असेल त्याच वेळी आहरीत करण्यात यावा.
शासन लेख्याबाहेर बँक खात्यात हा निधी ठेवण्यात येऊ नये. संदर्भ क्र.०१ व २ येथील शासन निर्णयामधील अटी व शर्ती लागू राहतील.
४. शासनाच्या सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. यासाठी आयुक्त (शिक्षण), पुणे हे नियंत्रक अधिकारी असल्याने त्यांनी सर्व आहरण व संवितरण अधिकारी असलेल्या जिल्हा शिक्षणाधिकारी (प्राथमिक / माध्यमिक) यांना वित्त विभागाने वेळोवेळी निर्गमित केलेल्या आदेशातील अटींची पूर्तता करून तरतूद वितरीत करण्याची दक्षता घ्यावी.
५. सदर शासन निर्णय, नियोजन विभाग अनौ.स. क्र. ११४७/१४७१, दिनांक २३/०३/२०२३ व वित्त विभाग अनौ.सं. क्र.३७९/व्यय-५, दि.२७/०३/२०२३ अन्वये मिळालेल्या मान्यतेनुसार निर्गमित करण्यात येत आहे.
# Page 3