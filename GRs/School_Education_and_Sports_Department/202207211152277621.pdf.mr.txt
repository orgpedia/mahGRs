# Page 1
शालेय शिक्षण विभागाच्या अधिपत्याखालील क्षेत्रीय कार्यालयातील ५२७६ अस्थायी पदांना दि. १ जुलै, २०२२ ते दि. ३१ ऑगस्ट, २०२२ पर्यंत मुदतवाढ देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण-२०२२/प्र.क्र.१५/२२/प्रशा-५
मंत्रालय, विस्तार भवन, मुंबई -४०० ०३२
दिनांक : २१ जुलै, २०२२.
वाचा १) वित्त विभाग, शासन निर्णय क्र.पदनि-२०१६/प्र.क्र.८/१६/आ.पु.क., दि.२२ फेब्रुवारी, २०२२.
२) शालेय शिक्षण व क्रीडा विभाग, शासन निर्णय क्र. संकीर्ण-२०२२/प्र.क्र.१५/२२/प्रशा-५, दि.१५ मार्च, २०२२.
३) शालेय शिक्षण व क्रीडा विभाग, शासन शुध्दीपत्रक क्र. संकीर्ण-२०२२/प्र.क्र.१५/२२/प्रशा-५, दि. ३० मार्च, २०२२.
४) शालेय शिक्षण व क्रीडा विभाग, शासन निर्णय क्र. संकीर्ण-२०२२/प्र.क्र.१५/२२/प्रशा-५, दि.२५ एप्रिल, २०२२ ५) शालेय शिक्षण व क्रीडा विभाग, शासन निर्णय क्र. संकीर्ण-२०२२/प्र.क्र.१५/२२/प्रशा-५, दि.२४ मे, २०२२.
६) शालेय शिक्षण व क्रीडा विभाग, शासन निर्णय क्र. आढावा२०२२/प्र.क्र.४७/प्रशा-५, दि २२.६.२०२२ ७) आयुक्त (शिक्षण) कार्यालयाचे पत्र क्र. आशिका-२०२२/अस्थायी पदे/मुदतवाढ/ आस्था-ब(१२३)/४०६३, दि. ७ जुलै, २०२२.
८)संचालक, शिक्षण संचालनालय (योजना) यांचे पत्र क्र.अप्रौशि/पुर्नरचना कार्या. निर्मिती/ २०२२/लेखा/५४१, दिनांक ११.७.२०२२ प्रस्तावना : वित्त विभागाच्या संदर्भ क्र.१ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि.०१.०३.२०२२ ते दि.३१.०८.२०२२ पर्यंत मुदतवाढ देण्याचे अधिकार देण्यात आले आहे. उक्त शासन निर्णयास अनुसरुन संदर्भ क्र.५ च्या शासन निर्णयान्वये शालेय शिक्षण विभागाच्या अधिपत्याखालील क्षेत्रिय कार्यालयातील एकूण ५२७६ अस्थायी पदांना दि.१ मे, २०२२ ते दि.३० जून, २०२२ पर्यंत मुदतवाढ देण्यात आली होती.
२. संदर्भ क्र. ६ येथील शासन निर्णयान्वये शिक्षण संचालनालयाची पुनर्रचना करुन शिक्षण संचालनालय (योजना) कार्यालयाची निर्मिती तसेच जिल्हास्तरावर शिक्षणाधिकारी (योजना) कार्यालयाची निर्मिती करण्यात आली आहे. संदर्भ क्र. ८ येथील पत्रान्वये संचालक शिक्षण संचालनालय (योजना) यांनी मा. महालेखापाल मुंबई व नागपूर यांना संचालक, अल्पसंख्याक व प्रौढ शिक्षण संचालनालयाची पुनर्रचना करुन शिक्षण संचालनालय (योजना) कार्यालयाची निर्मिती
# Page 2
शासन निर्णय क्रमांक: संकीर्ण-२०२२/प्र.क्र.१५/२२/प्रशा-५
तसेच जिल्हास्तरावर शिक्षणाधिकारी (योजना) कार्यालयाची निर्मिती करण्यात आली असल्याने आहरण व संवितरण अधिकारी क्रमांकानुसार (DDO Code) पदनामात बदल करण्याची विनंती केली आहे. त्यामुळे प्रस्तुत शासन निर्णयात त्यासंदर्भात कोणतीही सुधारणा केलेली नाही.
संदर्भ क्र.५ च्या शासन निर्णयान्वये देण्यात आलेली मुदतवाढ आता संपली असल्यामुळे आयुक्त, शिक्षण कार्यालयाच्या संदर्भ क्र.७ च्या पत्रान्वये प्रस्तावित केल्यानुसार वित्त विभागाच्या संदर्भ क्र.१ अन्वये प्रशासकीय विभागास प्राप्त झालेल्या अधिकारांचा वापर करुन आयुक्त (शिक्षण) कार्यालयातील व त्यांच्या अधिपत्याखालील सर्व क्षेत्रिय कार्यालयातील एकूण ५२७६ अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय : आयुक्त, (शिक्षण) महाराष्ट्र राज्य, पुणे व त्यांच्या अधिनस्त क्षेत्रीय कार्यालयात अस्तित्वात असलेल्या ५२७६ अस्थायी पदांना या शासन निर्णयान्वये दि. १ जुलै, २०२२ ते दि. ३१ ऑगस्ट, २०२२ पर्यंत एकूण ०२ महिन्यांची मुदतवाढ देण्यास शासन मान्यता देण्यात येत आहे. याबाबतचा आस्थापनानिहाय गोषवारा सोबतच्या विवरणपत्र - “अ” व विवरणपत्र- “ब” मध्ये दर्शविण्यात आलेला आहे.
२. आयुक्त, शिक्षण, महाराष्ट्र राज्य, पुणे यांनी तसेच त्यांच्या अधिनस्त सर्व कार्यालयांनी आणि सर्व विभागीय शिक्षण उपसंचालक कार्यालयांनी अस्थायी पदांची वेतन देयके सादर करतांना, त्यांच्या कार्यालयातील असणा-या पदांचे कार्यालयनिहाय व पदनिहाय विवरणपत्रे सोबत जोडण्याची दक्षता घ्यावी.
३. या अस्थायी पदांवर यापूर्वी ज्या लेखाशिर्षाखाली खर्च करण्यात येत होता, त्याच लेखाशीर्षाखाली खर्च करण्यात यावा आणि तो मंजुर तरतुदीतून भागविण्यात यावा.
४. सदर आदेश, वित्त विभागाच्या शासन निर्णय क्र. पदनि-२०१६/प्र.क्र.८/१६/आ.पु.क., दि. २२ फेब्रुवारी २०२२ अन्वये प्रशासकीय विभागास प्रदान केलेल्या अधिकारान्वये निर्गमित करण्यात येत आहेत.
# Page 3
# Page 4
# Page 5