# Page 1
शालेय शिक्षण व क्रीडा विभागाच्या अखत्यारीतील शिक्षण संचालक पदावर प्रतिनियुक्तीने पदस्थापना देणेबाबत...
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : प्रतिनि-२६२०/प्र.क्र.३९ / प्रशा-२,
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक:- ४ मे, २०२३.
शालेय शिक्षण व क्रीडा विभागाच्या क्षेत्रीय आस्थापनेवारील महाराष्ट्र शिक्षण सेवा गट-अ (प्रशासन शाखा) मधील शिक्षण संचालक पदावरील प्रतिनियुक्तीचा कालावधी तीन वर्षाचा असेल मात्र याबाबत एका वर्षानंतर पुनर्विलोकन करण्यात येईल. खालील अधिकाऱ्यांची नमूद अटी व शर्तीच्या अधीन राहून प्रतिनियुक्तीने नियुक्ती करण्यात येत आहे.
------------------------------------------------------------------------------------------------------------------
|  | नाव व पदनाम | प्रतिनियुक्तीने नियुक्ती दिलेले पद |
| १ | श्री. सं. द. सुर्यवंशी, सहसचिव, सामान्य प्रशासन विभाग | संचालक, माध्यमिक व उच्च माध्यमिक शिक्षण संचालनालय, पुणे. |
| २ | श्री. नंदकुमार चैत्राम बेडसे, अप्पर जिल्हाधिकारी (निवड श्रेणी) | अध्यक्ष, महाराष्ट्र राज्य परीक्षा परिषद, पुणे |
------------------------------------------------------------------------------------------------------------------
अटी व शर्ती :
१) संबंधित अधिकारी हे ज्या तारखेला प्रतिनियुक्तीच्या पदावर रुजू होतील त्या तारखेपासून त्यांच्या प्रतिनियुक्तीच्या सेवेचा प्रारंभ होईल आणि ज्या तारखेला ते आपल्या मूळ शासकीय पदाचा कार्यभार पुन्हा स्विकारतील त्या तारखेला त्यांची प्रतिनियुक्तीवरील सेवा समाप्त होईल.
२) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावण्याचा अधिकार शासन / सक्षम प्राधिकाऱ्यास राहील.
३) जर त्यांची प्रतिनियुक्तीवरील सेवा स्वियेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा स्वियेत्तर नियोक्त्याला राहील. मात्र याप्रमाणे परत पाठविण्यापूर्वी स्वियेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे.
४) संबंधित अधिकारी यांनी मूळ विभागाकडे परत जाण्याचा आपला उद्देश आहे, अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे सेवा परण्यात येतील.
# Page 2
शासन आदेश क्रमांकः प्रतिनि-२६२०/प्र.क्र.३९ / प्रशा-२
५) संबंधित विभागाने प्रतिनियुक्तीच्या पदावर रूजू होण्याकरिता त्वरित कार्यमुक्त करावे.
६) प्रतिनियुक्तीच्या पदावर रुजू झाल्याचा अहवाल संबंधित विभाग व शालेय शिक्षण विभागास सादर करावा.
७) संबंधित अधिकाऱ्यांना प्रतिनियुक्ती भत्ता अनुज्ञेय असणार नाही.
२. सदर शासन आदेश सामान्य प्रशासन विभागाच्या अनौपचारीक संदर्भ क्र.१०७/१४, दिनांक ०७.११.२०२२ नुसार दिलेल्या मान्यतेनुसार काढण्यात येत आहे.
# Page 3