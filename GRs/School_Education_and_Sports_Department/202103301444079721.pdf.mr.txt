# Page 1
श्रीमती जयश्री एस. धायगुडे, तत्कालिन विज्ञान पर्यवेक्षक, शिक्षणाधिकारी (माध्यमिक) जिल्हा परिषद, ठाणे यांच्या खाती अनुज्ञेय रजा शिल्लक नसल्याने त्यांचा वैद्यकीय कारणास्तव अनुपस्थित असलेल्या कालावधीस असाधारण रजा म्हणून मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक-संकीर्ण-२०२०/प्र.क्र. ६६/२०/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ३० मार्च, २०२१.
वाचा - १) वित्त विभाग, शासन निर्णय, क्र. सेनिवे-१००१/१३०/सेवा-४, दि.०२/०६/२००३.
२) विभागीय शिक्षण उपसंचालक, मुंबई विभाग, मुंबई यांचे पत्र क्र. शिउसं/ आस्था-४/रजा(जेएसडी-१)१९०/२०१६/३६०-६१, दि.२७/०२/२०२०.
प्रस्तावना : विभागीय शिक्षण उपसंचालक, मुंबई विभाग, मुंबई यांचे दि.२७/०२/२०२० रोजीच्या पत्रान्वये श्रीमती जयश्री एस. धायगुडे, तत्कालिन विज्ञान पर्यवेक्षक, शिक्षणाधिकारी (माध्यमिक) जिल्हा परिषद, ठाणे यांच्या वैद्यकीय कारणास्तव रजेशिवाय अनुपस्थित असलेला कालावधी भूतलक्षी प्रभावाने असाधारण रजेमध्ये परिवर्तीत करण्याची अट शिथील करण्याबाबतचा प्रस्ताव संदर्भ क्र.२ च्या पत्रान्वये शासनास सादर केला होता. श्रीमती धायगुडे या दि.१९/०८/२०१४ ते दि.०३/११/२०१५ एकूण ४३२ दिवस वैद्यकीय कारणास्तव कार्यालयात अनुपस्थित होत्या. वित्त विभाग, शासन निर्णय, दि.०२/०६/२००३ मधील परिशिष्ट एक, महाराष्ट्र नागरी सेवा (रजा) नियम, १९८१ प्रत्यायोजित केलेले अधिकार नियम क्र. ६३ (६) नुसार रजेशिवाय अनुपस्थित राहिल्याचा पूर्ण कालावधी भूतलक्षी प्रभावाने असाधारण रजेमध्ये परिवर्तित करण्याचा पूर्ण अधिकार नियुक्ती प्राधिकारी यांना आहे. तसेच सदर शासन निर्णयातील शेरा क्र.१ च्या अटीनुसार रजेशिवाय अनुपस्थित राहिल्याचा कालावधीपूर्वी किमान ५ वर्ष इतकी सेवा झालेली असावी, अशी अट नमूद केलेली आहे. यासंदर्भात श्रीमती धायगुडे यांचा सेवा कालावधीस ५ वर्ष पूर्ण न झाल्याने त्यांच्या रजा विशेष बाब म्हणून असाधारण करण्याकरिता वित्त विभागास विनंती करण्यात आली होती. सदरहू प्रस्तावास वित्त विभागाने मान्यता प्रदान केली आहे. यास्तव श्रीमती धायगुडे यांच्या उपरोक्त रजेचा कालावधी असाधारण रजा म्हणून मंजूर करण्याची बाब विचाराधीन होती. त्याअनुषंगाने पुढील आदेश देण्यात येत आहेत.
# Page 2
शासन आदेश क्रमांकः संकीर्ण-२०२०/प्र.क्र.६६/प्रशा-५
शासन आदेश: श्रीमती जयश्री एस. धायगुडे, तत्कालिन विज्ञान पर्यवेक्षक, शिक्षणाधिकारी (माध्यमिक) जिल्हा परिषद, ठाणे यांच्या वैद्यकीय कारणास्तव रजेशिवाय अनुपस्थित असलेला दि.१९/०८/२०१४ ते दि.०३/११/२०१५ एकूण ४३२ दिवसाचा कालावधी असाधारण रजा म्हणून मंजूर करण्यात येत आहे.
२. सदर शासन आदेश वित्त विभाग, शासन निर्णय, दि.०२/०६/२००३ मधील तरतूदीस अनुसरुन व वित्त विभागाच्या अनौपचारिक संदर्भ क्र. १२५/सेवा-६, दि.१८/३/२०२१ अन्वये दिलेल्या मान्यतेस अनुसरुन निर्गमित करण्यात येत आहे.