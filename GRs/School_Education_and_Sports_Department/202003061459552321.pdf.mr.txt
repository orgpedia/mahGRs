# Page 1
आनंदीलाल गणेश पोदार सोसायटी, मुंबई संचलित आर. एन. पोदार शाळा, सेंट अॅन्ड्रयु रोड, सांताक्रुझ (प.), मुंबई - ४०००५४ शाळेचे इमराल्ड बिल्डींग, शामराव विठ्ठल बँकेजवळ, एस.व्ही.रोड, खार (प.), मुंबई-४०००५२ येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२१९/प्र.क्र.४५५/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०६ मार्च, २०२०
वाचा : शालेय शिक्षण व क्रीडा विभाग, शासन निर्णय क्रमांक : माशास्थ २०१२/(५९/१२) माशि-२, दिनांक ३१ जुलै, २०१३.
संदर्भ : विभागीय शिक्षण उपसंचालक, मुंबई विभाग, मुंबई यांचे क्र. शिउसं/माध्य-२/स्थलांतर/७६५/ २०१९/१०७९१-९३, दिनांक ११ जुलै, २०१९ चे पत्र
प्रस्तावना : आनंदीलाल गणेश पोदार सोसायटी, मुंबई संचलित आर. एन. पोदार शाळा, सेंट अॅन्ड्रयु रोड, सांताक्रुझ(प.), मुंबई या सी.बी.एस.ई. बोर्डाच्या इंग्रजी माध्यमाच्या विनाअनुदानित प्राथमिक, उच्च प्राथमिक व माध्यमिक शाळेचे, इमराल्ड बिल्डींग, शामराव विठ्ठल बँकेजवळ, एस. व्ही. रोड, खार (प.), मुंबई - ४०० ०५२ येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची इमारत जीर्ण व धोकादायक झाल्याने शाळेचे इमराल्ड बिल्डींग, शामराव विठ्ठल बँकेजवळ, एस. व्ही. रोड, खार (प.), मुंबई - ४०० ०५२ येथे तात्पुरत्या स्वरूपात स्थलांतर प्रस्तावित केले आहे. सदर शाळेचे वर नमूद ठिकाणी तात्पुरते स्थलांतर करण्यास खालील अटी व शर्तीवर मान्यता देण्यात येत आहे. : (१) सदर शाळेच्या स्थलांतरास पालकांची संमती असल्याची खात्री करण्यात यावी. तसेच शाळेचे पुर्नबांधणीचे काम पूर्ण झाल्यावर शासन मान्यतेने शाळा पुन्हा मूळच्या ठिकाणी सुरू करण्याबाबत रू.१००/- स्टॅम्पपेपरवरील शपथपत्र विभागीय शिक्षण उपसंचालक, मुंबई विभाग, मुंबई यांनी घ्यावे.
(२) सदरचे स्थलांतर अदमासे तीन वर्षांसाठी असेल सबब संस्थेने दरम्यानच्या काळात मूळ ठिकाणी सुयोग्य इमारत बांधणे आवश्यक राहील तसेच मूळ ठिकाणी स्थलांतरीत होण्यापूर्वी शासन मान्यता घेणे बंधनकारक राहील.
(३) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(४) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
# Page 2
शासन निर्णय क्रमांकः प्राशास्थ ३२१९/प्र.क्र.४५५/एसएम-१ (५) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(६) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(७) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, मुंबई विभाग, मुंबई यांनी सदर शाळेच्या स्थलांतराबाबत पुढील कार्यवाही ४ आठवडयात करावी व केलेल्या कार्यवाहीबाबत शासनास अवगत करावे.