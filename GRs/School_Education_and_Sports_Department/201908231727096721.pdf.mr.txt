# Page 1
आर.टी.ई.२५ टक्के प्रवेशांतर्गत अनाथ बालकांचे प्रवेश तसेच सरल डेटाबेस मध्ये अनाथ विद्यार्थ्यांकरिता सुविधा.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक:आरटीई-२०१९/प्र.क्र.१६०/एस.डी.-१
मादाम कामा मार्ग हुतात्मा राजगुरु चौक
मंत्रालय, मुंबई ४०० ०३२
दिनांक : २३ ऑगस्ट, २०१९
वाचा :- शालेय शिक्षण व व क्रीडा विभाग, शासन निर्णय क्र.आरटीई-२०१८/प्र.क्र.३१५/एस.डी.-१, दिनांक १६ जानेवारी, २०१८
शासन परिपत्रक : शासन निर्णय दिनांक १६ जानेवारी, २०१८ नुसार राज्यात आरटीई २५ टक्के प्रवेश प्रक्रिया राबविण्याबाबतची सुधारित कार्यपध्दती निर्धारित केलेली आहे. सदर शासन निर्णयातील ई (४) मधील तरतूदींनुसार अनाथ बालकांबाबत अनाथालयाची कागदपत्रे ग्राह्य धरण्याचे निर्देश दिलेले आहेत.
तथापि, अनाथ बालकांच्या प्रवेशांकरिता इतर कागदपत्रांची मागणी करण्यात येत असल्याची बाब शासनाच्या निदर्शनास आली आहे. सबब, सदर शासन परिपत्रकान्वये खालीलप्रमाणे सूचना देण्यात येत आहेत १) आरटीई २५ टक्के प्रवेशाकरिता बालगृह / अनाथालये मधील विद्यार्थी या संवर्गाचा समावेश करण्यात यावा. तशी सुविधा एन.आय.सी., पुणे यांनी पोर्टलमध्ये उपलब्ध करावी.
२) अनाथ बालकांच्या प्रवेशाकरिता अनाथालयाची / बालसुधारगृहाची कागदपत्रे ग्राह्य धरण्यात यावीत.
३) अनाथ बालकांच्या संदर्भात इतर कागदपत्रे उदा. उत्पन्नाचा दाखला इ. विचारात घेण्यात येवू नयेत.
४) सरल डेटाबेस मध्ये अनाथ विद्यार्थ्यांकरिता खालील सुविधा एन. आय. सी., पुणे यांनी उपलब्ध करावी.
1. विद्यार्थ्यांचा पिता/ आई यांचे नाव माहित नसल्याकारणाने मधले नाव या ठिकाणी NOT KNOWN सुविधा उपलब्ध असावी.
॥. शेवटचे नाव- या ठिकाणी सुध्दा NOT KNOWN सुविधा उपलब्ध असावी.
III. Religion Religion माहिती नसल्याकारणाने Other सोबत NOT KNOWN सुविधा उपलब्ध करुन देण्यात यावी.
IV. Category- Category यामध्ये अनाथ असे नोंदविण्याची सुविधा उपलब्ध असावी.
# Page 2
शासन परिपत्रक क्रमांकः आरटीई-२०१९/प्र.क्र.१६०/एस.डी-१
V. अनाथ मुले शाळेत प्रवेशानंतर दत्तक गेल्यास दत्तक घेणाऱ्या पालकाचे नांव, आडनाव अद्ययावत करण्यासंदर्भात माहिती NEW ENTRY TAB द्वारे उपलब्ध करुन देण्यात यावी.