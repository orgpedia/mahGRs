# Page 1
प्रजासत्ताक दिन सोहळ्यामध्ये सहभागी होणाऱ्या राष्ट्रीय छात्र सेनेच्या छात्रांचा सत्काराकरीता होणाऱ्या खर्चास निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- राछासे २६२१/प्र.क्र.९७/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक :- १८ जानेवारी, २०२२.
वाचा :- १) वित्त विभाग, शासन निर्णय, क्र. अर्थसं-२०२१/प्र.क्र.४८/अर्थ-३, दि. १४ ऑक्टोबर, २०२१ २) क्रीडा व युवक सेवा संचालनालय, पुणे यांचे पत्र क्र. राछासे/आरडीसी/२०२१-२२/ (१४)/का-५/५५७१, दि. २२ ऑक्टोबर, २०२१.
प्रस्तावना : प्रजासत्ताक दिनी दिनांक २६ जानेवारी, २०२२ रोजी राजपथ, नवी दिल्ली येथे पथ संचालनात सहभागी होणाऱ्या महाराष्ट्रातील राष्ट्रीय छात्रसेनेच्या छात्रांचे मनोबल व उत्साह वाढविण्याकरीता आयोजित सत्कार समारंभाकरीता निधी वितरीत करण्याची बाब शासनाच्य विचाराधीन होती.
शासन निर्णय : प्रजासत्ताक दिनी दिनांक २६ जानेवारी, २०२२ रोजी राजपथ, नवी दिल्ली येथे पथ संचालनात सहभागी होणाऱ्या महाराष्ट्रातील राष्ट्रीय छात्रसेनेच्या छात्रांचे मनोबल व उत्साह वाढविण्याकरीता आयोजित सत्कार समारंभाकरीता रु. २६.०० लक्ष (अक्षरी रूपये सव्वीस लक्ष फक्त) इतका निधी वितरीत करण्यास वित्त विभागाने मान्यता दिली आहे. त्यानुसार सदर निधी वितरीत करण्यास व आयुक्त, क्रीडा व युवक सेवा यांच्या अधिनस्त ठेवण्यास या शासन निर्णयान्वये मान्यता देण्यात येत आहे.
२. सदर खर्च "मागणी क्रमांक ई-३, २२२४-क्रीडा व युवक सेवा - १०२, विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्रसेना योजनेतर (२२०४-००१६) - २१ पुरवठा व सामुग्री या लेखाशिर्षाखालील मंजूर तरतुदीमधून भागविण्यात यावा. सदर निधी ज्या प्रयोजनासाठी मंजूर करण्यात आला आहे त्याच प्रयोजनासाठी खर्च करण्यात यावा.
३. कोविड- १९ मुळे उद्भवलेल्या परिस्थितीत केंद्र शासनाकडून तसेच राज्य शासनाकडून देण्यात येणाऱ्या मार्गदर्शक सूचना, आदेश इत्यादीच्या अधिन राहून सदर सत्कार आयोजन करण्यात यावे. तसचे सहभागी छात्रांच्या संख्येत घट झाल्यास त्या प्रमाणात निधी खर्च करण्यात यावा.
४. सदर शासन निर्णय, वित्त विभाग, शासन निर्णय, दि. १४.१०.२०२१ च्या शासन निर्णयातील सूचनांना अनुसरुन निर्गमित करण्यात येत आहे. यासाठी संबंधित कार्यालयाचे समादेशक अधिकारी यांना आंहरण व संवितरण अधिकारी व संबंधित गटप्रमुख, गटमुख्यालय यांना नियंत्रण अधिकारी म्हणून घोषित करण्यात येत आहे.
# Page 2
शासन निर्णय क्रमांकः राछासे २६२१/प्र.क्र.९७/क्रीयुसे-३
५. सदर शासन निर्णय, वित्त विभागाच्या अनौपचारिक संदर्भ क्र.०९/२०२२/व्यय-५, दि. ०६.०१.२०२२ अन्वये निर्गमित करण्यात येत आहे.