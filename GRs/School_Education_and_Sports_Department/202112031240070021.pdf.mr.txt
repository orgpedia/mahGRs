# Page 1
कोविड–१९ विषाणूच्या प्रादुर्भावामुळे आई / वडील, हयात पालक अथवा कायदेशीर पालक / दत्तक पालक गमावलेल्या विद्यार्थ्यांचे परीक्षा शुल्क एक विशेष बाब म्हणून माफ करणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- शैसयो- २०२१/प्र.क्र.८४/ एसडी-५
मंत्रालय विस्तार भवन, मुंबई ४०००३२
दिनांक :- ३ डिसेंबर, २०२१.
संदर्भ : १) सचिव, राज्यमंडळ, (माध्यमिक व उच्च माध्यमिक), महाराष्ट्र राज्य, पुणे यांचे दिनांक २५.११.२०२१ रोजीचे पत्र
प्रस्तावना : महाराष्ट्र राज्यामध्ये कोविड-१९ विषाणूच्या प्रादुर्भावामुळे काही विद्यार्थ्यांनी त्यांचे आई व वडील, हयात पालक अथवा कायदेशीर पालक/दत्तक पालक गमावलेले आहेत. अशा विद्यार्थ्यांना आर्थिक परिस्थितीमुळे माध्यमिक शालान्त प्रमाणपत्र परीक्षा ( इयत्ता १० वी) / उच्च माध्यमिक प्रमाणपत्र परीक्षा (इयत्ता १२ वी) यांचे परीक्षा शुल्क भरण्यामध्ये अडचणी येवू शकतात. त्यामुळे सदर विद्यार्थी मंडळाच्या परीक्षेचे शुल्क भरू न शकल्यामुळे परीक्षेपासून वंचित राहिल्यास त्यांच्या शैक्षणिक प्रगतीमध्ये अडथळा येवून पुढील शैक्षणिक वाटचाल खंडीत होण्याची शक्यता आहे. अशा बाधित विद्यार्थ्यांचे माध्यमिक शालान्त प्रमाणपत्र परीक्षा (इयत्ता १० वी) / उच्च माध्यमिक प्रमाणपत्र परीक्षा (इयत्ता १२ वी) यांचे परीक्षा शुल्क माफ करण्याची बाब शासनाच्या विचाराधीन होती.
शासन निर्णय : राज्यामध्ये कोविड-१९ विषाणूच्या प्रादुर्भावामुळे ज्या विद्यार्थ्यांनी त्यांचे आई व वडील, हयात पालक अथवा कायदेशीर पालक/दत्तक पालक गमावलेले आहेत, अशा बाधित विद्यार्थ्यांचे व्यापक हित विचारात घेता, महाराष्ट्र राज्यातील माध्यमिक व उच्च माध्यमिक शिक्षण मंडळामार्फत सन २०२१-२२ मध्ये आयोजित करण्यात येणा-या माध्यमिक शालान्त प्रमाणपत्र परीक्षा (इयत्ता १० वी) / उच्च माध्यमिक प्रमाणपत्र परीक्षा (इयत्ता १२ वी) या परीक्षेस प्रविष्ट होणा-या नियमित विद्यार्थ्यांचे परीक्षा शुल्क एक विशेष बाब म्हणून माफ करण्यास शासन मान्यता देण्यात येत आहे.
२. यासाठी होणारा खर्च, माध्यमिक व उच्च माध्यमिक शिक्षण मंडळ पुणे यांच्याकडे उपलब्ध असलेल्या निधीतून भागविण्यात यावा.
# Page 2
शासन निर्णय क्रमांकः शैसयो-२०२१/प्र.क्र.८४/ एसडी-५