# Page 1
मा. उच्च न्यायालय, मुंबई, नागपूर खंडपीठ यांनी रिट याचिका क्र. ३६९६/२०१८ व इतर याचिकांप्रकरणी दिनांक २८ एप्रिल, २०२२ रोजी दिलेल्या निर्णयाच्या अनुषंगाने विशेष शिक्षकांच्या थकीत वेतनासाठी निधी वितरीत करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः याचिका-२०२२/प्र.क्र.१०७/एसडी-१
मंत्रालय, चौथा मजला, विस्तार इमारत, हुतात्मा राजगुरू चौक
मादाम कामा मार्ग, मुंबई - ४०० ०३२
तारीख: १ जून, २०२२
वाचा - १) रिट याचिका क्र. ३६९६/२०१८ व इतर याचिकांप्रकरणी मा. उच्च न्यायालय, मुंबई, नागपूर खंडपीठ यांचे दिनांक २८.४.२०२२ चे आदेश २) वित्त विभाग (व्यय) अर्धशासकीय पत्र क्र. अर्थसं-२०२२/प्र.क्र.४३/अर्थ ३, दिनांक ५.४.२०२२ ३) वित्त विभागाचे परिपत्रक क्र. अर्थसं - २०२२/प्र.क्र.४३/अर्थ-३, दिनांक ४.४.२०२२
प्रस्तावना - “समग्र शिक्षा अभियान” या केंद्र पुरस्कृत योजनेंतर्गत “अपंग समावेशित योजना (माध्यमिक स्तर ” व “अपंग एकात्म शिक्षण योजना (प्राथमिक)" या योजनांच्या अंतर्गत नियुक्त झालेल्या एकूण १४२ विशेष शिक्षकांच्या थकित वेतनाप्रकरणी मा. उच्च न्यायालय, मुंबई, नागपूर खंडपीठ यांनी रिट याचिका क्र.
३६९६/२०१८ व इतर याचिकांच्या प्रकरणी संदर्भ-१ अन्वये पुढील निर्णय दिला आहे: "...16. Accordingly, by way of interim order in these petitions, we direct:
(i) That the Respondent State of Maharashtra will forthwith pay to each of the Petitioners Rs. 75,000/- ( rupees seventy- five thousand) per month as an ad hoc payment subject to further orders, adjustment etc, commencing from 1 April 2022 on every 15th day of the month till further orders. The amount shall be credited directly in the accounts of the Petitioners."
२. मा. उच्च न्यायालयाच्या उपरोक्त निर्णयाची अमंलबजावणी करण्यासाठी लेखाशीर्ष (२२०२ आय ६१२) ३१ सहायक अनुदाने (वेतनेतर) या समग्र शिक्षा योजनेच्या राज्य हिश्श्यातून १४२ विशेष शिक्षकांचे एप्रिल व मे या दोन महिन्यांचे थकित वेतन देण्यासाठी आवश्यक निधी उपलब्ध करून देण्याचा प्रस्ताव नियोजन विभाग व वित्त विभाग यांच्या मंजूरीसाठी साठी सादर करण्यात आला होता. नियोजन विभाग व वित्त विभागाने दिलेल्या मान्यतेच्या अनुषंगाने रू.२,१३,००,००० /- (रू. दोन कोटी तेरा लाख) एवढा निधी वितरीत करण्याची बाब शासनाच्या विचाराधीन होती. याबाबतचा शासन निर्णय पुढील प्रमाणे आहे:
# Page 2
शासन निर्णय क्रमांकः याचिका-२०२२/प्र.क्र.१०७/एसडी-१
शासन निर्णय - “अपंग समावेशित शिक्षण योजना (माध्यमिक स्तर)” व “अपंग एकात्म शिक्षण योजना (प्राथमिक)”या योजनांच्या अंतर्गत नियुक्त झालेल्या एकूण १४२ विशेष शिक्षकांचे एप्रिल व मे या दोन महिन्यांचे थकित वेतन देण्यासाठी एकूण रू. २,१३,००,०००/- [रू. दोन कोटी तेरा लाख] (रू. ७५,०००/- प्रति शिक्षक प्रति महिना) इतके अनुदान वितरीत करण्यास मान्यता प्रदान करण्यात येत आहे.
२. शिक्षण संचालक (प्राथमिक), महाराष्ट्र राज्य, पुणे यांनी थकित वेतनाची रक्कम संबंधीत १४२ विशेष शिक्षकांच्या खात्यात जमा करावी. वेतनाची रक्कम संबंधीत शिक्षकाच्याच खात्यात जमा होईल, याची काळजी घ्यावी. १४२ विशेष शिक्षकांची यादी सोबतच्या परिशिष्ट-अ येथे सादर केली आहे. सदर यादीत एखाद्या शिक्षकाचे नाव दुबार आढळून आल्यास अशा प्रकरणी एकदाच वेतन अदा होईल, याची दक्षता घ्यावी. अधिकचे वेतन अदा झाल्याचे निदर्शनास आल्यास शिक्षण संचालक (प्राथमिक), महाराष्ट्र राज्य, पुणे यांना जबाबदार धरण्यात येईल.
३. परिशिष्ट “अ” मध्ये नमूद विशेष शिक्षकांना न्यायालयीन प्रकरणाच्या अनुषंगाने यापूर्वी वेतन अदा करण्यात आले असल्यास सदर शासन निर्णयातील परिच्छेद १ मध्ये नमूद केल्यानुसार परिगणना करून अनुज्ञेय होणा-या रकमेतून सदर रक्कम समायोजित करून उर्वरीत रक्कम अदा करण्यात यावी.
४. उपरोक्तनुसार वेतन अदा केल्यानंतर निधी शिल्लक राहिल्यास त्याबाबतचा अहवाल शासनास सादर करावा. शिल्लक निधीचा विनियोग करण्यापूर्वी शासनाची पूर्वपरवानगी घेण्यात यावी.
५. सदर खर्च "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६- शिक्षक व इतर खर्च, (०१) समग्र शिक्षा अभियान, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेतर), (२२०२ I ६१२)" या लेखाशिर्षाखालील सन २०२२-२३ या वित्तीय वर्षामध्ये उपलब्ध असलेल्या तरतुदीतून भागविण्यात यावा. यासाठी शिक्षण संचालक (प्राथमिक) यांना आहरण व संवितरण अधिकारी आणि आयुक्त (शिक्षण), महाराष्ट्र राज्य, पुणे यांना नियंत्रक अधिकारी घोषित करण्यात येत आहे.
६. वित्त विभाग, शासन परिपत्रक दिनांक ४.४.२०२२ मध्ये नमूद केलेल्या सर्व अटींची पूर्तता होत आहे.
७. सदर प्रकरणी शिक्षण संचालक (प्राथमिक), महाराष्ट्र राज्य, पुणे यांनी तातडीने कार्यवाही करून अनुपालन अहवाल शासनास सादर करावा.
८. सदर शासन निर्णय नियोजन विभागाने अनौपचारिक संदर्भ क्र.१८६/१४७५, दिनांक १२.५.२०२२ व वित्त विभागाने अनौपचारिक संदर्भ क्र. ५२६ / व्यय-५, दिनांक १८.५.२०२२ अन्वये दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः याचिका-२०२२/प्र.क्र.१०७/एसडी-१
# Page 4
# Page 5
# Page 6
# Page 7