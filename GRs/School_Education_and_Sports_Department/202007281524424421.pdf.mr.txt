# Page 1
शिक्षक व शिक्षकेतर कर्मचाऱ्यांना सातव्या वेतन आयोगाच्या थकबाकीचा दुसरा हप्ता अदा करणेबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः वेतन-१०१९/१०५/टीएनटी-३
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
दिनांक : २८ जुलै, २०२०
संदर्भ : १. शासन निर्णय, शालेय शिक्षण व क्रीडा विभाग क्र. वेतन १२१९/प्र.क्र.१९/१९/ टिएनटी- ३, दिनांक २२ फेब्रुवारी, २०१५ २. शासन निर्णय, शालेय शिक्षण व क्रीडा विभाग क्र. वेतन १२१९/प्र.क्र. ८३/१९/टिएनटी-३, दिनांक ३ जुलै, २०१९ ३. शासन निर्णय, शालेय शिक्षण व क्रीडा विभाग क्र. वेतन १२१९/१९/टिएनटी-३, दिनांक ६ ऑगस्ट, २०१९ ४. शासन निर्णय, शालेय शिक्षण व क्रीडा विभाग क्र. वेतन १२१९/१०५/टिएनटी-३, दिनांक १० जानेवारी, २०२० ५. शासन निर्णय, वित्त विभाग क्र. वेपूर-२०१९/प्र.क्र.८/ सेवा- ९, दिनांक २३ जून, २०२० प्रस्तावना -
संदर्भाधीन क्रमांक १, २ आणि ३ येथील शासन निर्णयान्वये राज्यातील मान्यताप्राप्त खाजगी अनुदानित प्राथमिक, माध्यमिक, उच्च माध्यमिक, कनिष्ठ महाविद्यालये, अध्यापक विद्यालये, सैनिकी शाळा यामधील पूर्णवेळ शिक्षक व शिक्षकेतर कर्मचारी, महानगरपालिका, नगरपरिषदा व नगर पंचायती या नागरी स्थानिक स्वराज्य संस्थांमधील माध्यमिक विभागातील शिक्षक व शिक्षकेतर कर्मचारी आणि अर्धवेळ शिक्षक व शिक्षकेतर कर्मचारी यांना सातव्या वेतन आयोगानुसार सुधारित वेतन संरचना लागू करण्यात आलेली आहे. या शिक्षक व शिक्षकेतर कर्मचाऱ्यांना दिनांक १ जानेवारी २०१६ पासून सुधारित वेतन संरचना लागू केल्यामुळे दिनांक १ जानेवारी २०१६ ते दिनांक ३१ डिसेंबर २०१८ या कालावधीमधील अनुज्ञेय थकबाकी सन २०१९-२० या आर्थिक वर्षापासून पुढील ५ वर्षात ५ समान हप्त्यात प्रदान करण्यात येणार आहे. थकबाकी प्रदानाबाबतच्या सविस्तर सूचना संदर्भाधीन क्रमांक ४ च्या शासन निर्णयान्वये देण्यात आलेल्या आहेत.
राज्यात कोवीड-१९ विषाणूच्या साथीमुळे उद्भवलेली समस्या व त्यामुळे राज्याच्या महसूली जमेवर झालेला प्रतिकूल परिणाम विचारात घेऊन राज्य शासकीय कर्मचारी व इतर पात्र कर्मचारी आणि सर्व प्रकारच्या निवृत्तीवेतन धारकांना दिनांक १ जुलै, २०२० रोजी देय असलेल्या हप्त्याचे प्रदान १ वर्ष पुढे ढकलण्याचा निर्णय वित्त विभागाच्या संदर्भ क्र. ५ च्या शासन निर्णयान्वये घेण्यात आलेला
पृष्ठ ३ पैकी १
# Page 2
शासन निर्णय क्रमांकः वेतन १०१९/१०५/टीएनटी-३ आहे. या पार्श्वभूमीवर राज्यातील खाजगी अनुदानित शाळामधील शिक्षक व शिक्षकेतर कर्मचारी यांना दिनांक १ जुलै २०२० रोजी देय असलेला दुसऱ्या हप्त्याचे प्रदान पुढे ढकलण्याची बाब शासनाच्या विचाराधीन होती.
शासन आता असे आदेश देत आहे की, राज्यातील मान्यताप्राप्त खाजगी अनुदानित प्राथमिक, माध्यमिक, उच्च माध्यमिक, कनिष्ठ महाविद्यालये, अध्यापक विद्यालये, सैनिकी शाळा यामधील पूर्णवेळ शिक्षक व शिक्षकेतर कर्मचारी, महानगरपालिका, नगरपरिषदा व नगर पंचायती या नागरी स्थानिक स्वराज्य संस्थांमधील माध्यमिक विभागातील शिक्षक व शिक्षकेतर कर्मचारी आणि अर्धवेळ शिक्षक व शिक्षकेतर कर्मचारी यांना दिनांक १ जुलै २०२० रोजी देय असलेला दुसऱ्या हप्त्याचे प्रदान १ वर्ष पुढे ढकलण्यात येत आहे. सदर हप्ता प्रदान करण्यासंदर्भात स्वतंत्रपणे आदेश निर्गमित करण्यात येतील.
# Page 3