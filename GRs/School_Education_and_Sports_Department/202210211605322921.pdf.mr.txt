# Page 1
"थँक्स अ टिचर" अभियानाच्या प्रसिध्दी खर्च चालू आर्थिक वर्षामध्ये अदा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: शिदिअ २०२०/प्र.क्र.१२८/एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक: २१ ऑक्टोबर, २०२२
वाचा: १) शालेय शिक्षण व क्रीडा विभाग, शासन निर्णय क्रमांक: शिदिअ २०२०/प्र.क्र.१२८/एसडी-६, दि. ३१ ऑगस्ट, २०२०.
२) शालेय शिक्षण व क्रीडा विभागाचे दिनांक २.९.२०२० रोजीचे पत्र.
३) माहिती व जनसंपर्क महासंचालनालयाचे पत्र क्र.वृत्तचित्र (२०२१)/शालेय शिक्षण व क्री.वि.
SM/का-७/१०४९, दि.२५.३.२०२१
प्रस्तावना: कोविड- १९ च्या प्रादुर्भावाच्या काळात विद्यार्थ्यांपर्यंत शिक्षण पोहचविण्यासाठी शिक्षकांनी केलेल्या प्रयत्नांचा सन्मान करण्यासाठी दि. ५ सप्टेंबर, २०२० ते १० सप्टेंबर, २०२० या कालावधीत "थँक्स अ टिचर" हे अभियान राबविण्याचा निर्णय संदर्भ क्र.१ अन्वये घेण्यात आला होता. सदर अभियानास समाज माध्यमांद्वारे प्रसिध्दी देण्यासाठीचा माध्यम आराखडा सादर करणेबाबत व त्यासाठी आवश्यक असल्यास निधीची तरतूद उपलब्ध करून देण्यात येईल असे संदर्भ क्र.२ पत्रान्वये माहिती व जनसंपर्क महासंचालनालस कळविण्यात आले होते.
सदर अभियानाच्या प्रसिध्दीसाठी माहिती जनसंपर्क महासंचालनालयाकडून Digital Social Media web पॅनलमधील मे. पॅक्टिक मिडीया कन्सेप्टस ओपीसी प्रा. लि., पुणे या कंपनीची निवड करण्यात आली होती.
सदर कंपनीने अभियानाच्या प्रसिध्दीसाठी केलेल्या खर्चाचे देयक रू. २,७४,९४०/- अदा करण्याची विनंती संदर्भ क्र.३ अन्वये केली आहे.
तथापि, सदर देयकास १ वर्षाचा कालावधी उलटून गेला असल्याने सदर देयक चालू आर्थिक वर्षामध्ये अदा करण्याकरिता "वित्तीय अधिकार नियम पुस्तिका १९७८, भाग पहिला उपविभाग १, अनुक्रमांक ६, नियम क्रमांक ४० नुसार मान्यता देण्याची बाब शासनाच्या विचाराधीन होती.
शासन निर्णय : २. "थँक्स अ टिचर" या अभियानाच्या प्रसिध्दीसाठीचे रू.२,७४,९४०/- खर्चाचे देयक चालू वर्षात अदा करण्यास शासन निर्णय दि.१७.४.२०१५ मधील वित्तीय अधिकार नियम पुस्तिका १९७८, भाग पहिला उपविभाग १, अनुक्रमांक ६, नियम क्रमांक ४० नुसार मान्यता देण्यात येत आहे.
३. यासाठी सह सचिव ( विद्यार्थी विकास), शालेय शिक्षण व क्रीडा विभाग, मंत्रालय, मुंबई यांना नियंत्रक अधिकारी व कक्ष अधिकारी, लेखा शाखा, शालेय शिक्षण व क्रीडा विभाग, मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांक: शिदिअ २०२०/प्र.क्र.१२८/एसडी-६
४. सदर खर्च मागणी क्रमांक ई-३, २२५१ सचिवालयीन सामाजिक सेवा (२२५१००२४) शालेय शिक्षण व क्रीडा विभाग, २६ जाहिरात व प्रसिध्दी या लेखाशिर्षाखाली खर्ची टाकण्यात यावा.