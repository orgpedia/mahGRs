# Page 1
खेलो इंडिया युथ गेम्स- २०२१, पंचकुला, हरयाणा राज्य, येथील स्पर्धेमधील विजेत्या खेळाडूंना रोख पारितोषिक रक्कम तसेच सन्मान सोहळा कार्यक्रमाच्या खर्चास मंजूरी देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआयपी -२०२२/प्र.क्र.१०१/ क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : : २७ जून, २०२२.
वाचा : १. शासन निर्णय, शालेय शिक्षण व क्रीडा विभाग, केआपी-१९२१/प्र.क्र.२५५/ क्रीयुसे-१, दिनांक ६ मे, २०२२.
२. आयुक्त, क्रीडा व युवक सेवा, महाराष्ट्र राज्य, पुणे यांचे क्र.: खेयुक्री / पविपा / २०२२-२३/ का-४, दिनांक १६ जून, २०२२ चे पत्र
प्रस्तावना: खेलो इंडिया - क्रीडा विकासासाठी राष्ट्रीय कार्यक्रम” ही केंद्र पुरस्कृत योजना दिनांक १६/१०/२०१७ च्या परिपत्रकान्वये संपूर्ण देशात लागू करण्यात आलेली आहे. सदर योजनेनुसार, देशातील युवा खेळाडूंकरिता वार्षिक खेळांच्या स्पर्धेचे आयोजन करण्यात येते. त्यानुसार, दि. ३ ते १३ जून, २०२२ या कालावधीत पंचकुला, हरयाणा येथे चौथी खेलो इंडिया युवा स्पर्धा-२०२१ चे आयोजन करण्यात आले होते. या स्पर्धेत महाराष्ट्र राज्याच्या संघाने ४५ सुवर्ण, ४० रौप्य व ४० कांस्य अशी एकूण १२५ पदके संपादन करून पदक तक्त्यामध्ये देशातील सर्व राज्यांमध्ये व्दितीय क्रमांक प्राप्त केला आहे.
२. गतवर्षीप्रमाणे, या वर्षीही खेलो इंडीया युवा स्पर्धा-२०२१ मधील सुवर्ण पदक विजेत्या खेळाडूंना रु. ३,००,०००/-, रौप्य पदक विजेत्यांना रु.२,००,०००/-, कास्य पदक विजेत्यांना रु. १,००,०००/ याप्रमाणे रोख पारितोषिक, त्याचप्रमाणे सहभागी खेळाडूंना रु.२५०००/- व सन्मानचिन्ह देण्यासाठी, तसेच क्रीडा मार्गदर्शक व व्यवस्थापक यांना सन्मानचिन्ह प्रदान करण्यासाठी सन्मान सोहळा आयोजित करण्याबाबत आयुक्त, क्रीडा व युवक सेवा, पुणे यांनी संदर्भ क्र. २ अन्वये प्रस्तावित केले आहे.
३. सदरहू स्पर्धेतील खेळाडूंना रोख पारितोषिक व सन्मानचिन्ह तसेच क्रीडा मार्गदर्शक व व्यवस्थापक यांना सन्मानचिन्ह प्रदान करण्यासाठी आयोजित करण्यात येणाऱ्या सन्मान सोहळयाकरीता (प्रवास खर्च, अल्पोपहार खर्च, निवास + भोजन खर्च, गौरवचिन्हे व भेटवस्तू खरेदी व सादिल खर्च) एकूण रु. ५,९७,००,०००/- इतका निधी वितरीत करण्याची विनंती केली आहे. त्यानुसार, पदक विजेत्यांना रोख पारितोषिक व सन्मानचिन्ह प्रदान करण्यासाठी सन्मान सोहळा आयोजित करण्यासाठी येणाऱ्या खर्चास मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांक: केआयपी -२०२२/प्र.क्र.१०१/ क्रीयुसे-१
शासन निर्णय : हरयाणा (पंचकुला) येथे आयोजित केलेल्या चौथ्या खेलो इंडीया युवा स्पर्धा-२०२१ राष्ट्रीय स्पर्धेमधील राज्यातील सुवर्ण पदक विजेत्या खेळाडूंना रु.३,००,०००/-, रौप्य पदक विजेत्यांना रु. २,००,०००/-, कास्य पदक विजेत्या खेळाडूंना रु.१,००,०००/- याप्रमाणे वाढीव रोख पारितोषिक व सन्मानचिन्ह तसेच, स्पर्धेसाठी पात्र ठरुन, सहभागी झालेल्या राज्यातील खेळाडूंना रु.२५०००/ प्रोत्साहनपर रोख पारितोषक व सन्मानचिन्ह देण्यास मान्यता देण्यात येत आहे.
तसेच, स्पर्धेतील राज्याचे पदक विजेते खेळाडू व सहभागी खेळाडू यांना रोख पारितोषक व सन्मानचिन्ह तसेच क्रीडा मार्गदर्शक व व्यवस्थापक यांना सन्मानचिन्हे प्रदान करण्याकरिता आयोजित करण्यात येणाऱ्या सन्मान सोहळयाच्या कार्यक्रमाकरिता खालील विवरणपत्रामध्ये दर्शविलेल्या बाबींसाठी येणाऱ्या रु. ५,९७,००,०००/- (रुपये पाच कोटी, सत्त्याण्णव लक्ष फक्त) इतक्या खर्चास याद्वारे मंजूरी देण्यात येत आहे.
खर्चाच्या बाबी
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | खर्चाची बाब | रक्कम रुपये |
| १ | खेलो इंडिया युथ गेम्स- २०२१ मधील पदक विजेते खेळाडूंना तसेच, स्पर्धेत सहभागी खेळाडूंकरीता रोख रक्कमेचे पारितोषिक देणे. | रु.५,१४,७५,०००/ |
| २ | खेलो इंडिया युथ गेम्स-२०२० मधील पदक विजेते खेळाडू, संघ व्यवस्थापक व क्रीडा मार्गदर्शक यांच्या सन्मानार्थ आयोजित करण्यात येणाऱ्या सन्मान सोहळयाच्या कार्यक्रमासाठी स्मृतिचिन्हे व भेटवस्तु खरेदी, गौरव समारंभाचा सदिल खर्च, अल्पोपहार व चहापान खर्च, खेळाडू व व्यवस्थापक, क्रीडा मार्गदर्शक यांचा प्रवास, निवास व भोजनखर्च इ. बाबीवरील खर्च. | रु. ८२,२५,०००/ |
|  | एकूण (१ + २) | रु.५,९७,००,०००/ |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. वरील खर्च सन २०२२-२३ या आर्थिक वर्षाकरिता, मागणी क्र. ई-३, २२०४, क्रीडा व युवक सेवा, १०४, क्रीडा व खेळ, (०५) (०६) शालेय क्रीडा स्पर्धांचे आयोजन (कार्यक्रम ) (२२०४ ५६३५), ३१, सहायक अनुदाने (वेतनेत्तर)” या योजनेअंतर्गत उपलब्ध तरतुदीमधून भागविण्यात येईल.
# Page 3