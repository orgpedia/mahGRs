# Page 1
जवाहर नवोदय विद्यालय, तळोधी (बाळापूर) च्या बांधकामाकरिता १०.६८ हेक्टर वनक्षेत्र वळतीकरणाकरिता निधी वितरीत करण्याबाबत महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : जनोवि-२०२२/प्र.क्र.१३५/एसएम-६
मादाम कामा रोड, हुतात्मा राजगुरू चौक
मंत्रालय विस्तार भवन, मुंबई ३२
दिनांक : १३ फेब्रुवारी, २०२३
वाचा :-१) प्राचार्य, जवाहर नवोदय विद्यालय, तळोधी (बाळापूर), ता. नागभिड, जि. चंद्रपूर यांचे पत्र क्र. ७७५, दिनांक ०८.०३.२०११
२) जिल्हाधिकारी, चंद्रपूर यांचे पत्र क्र. कवि/मशा/जमीन/आर.बी.३/२०२२/८१९, दिनांक २०.०७.२०२२
३) शासन निर्णय शालेय शिक्षण व क्रीडा विभाग क्र. पुनर्वि-२८२२/प्र.क्र.५८/अर्थसंकल्प, दिनांक ०३.०२.२०२३
प्रस्तावना : जवाहर नवोदय विद्यालय, तळोधी (बाळापूर), ता. नागभिड जि. चंद्रपूर. च्या बांधकामाकरीता १०.६८ हेक्टर वनक्षेत्र वळतीकरण करणेकरीता, केंद्र शासनाने तत्वत: मान्यता दिली आहे. सदर वन जमिन वळतीकरणासाठी (१) १०.६८ हेक्टर क्षेत्रासाठी लागणारा खर्च रु. ८१,८६,८१८/-, (२) २१.३६ हेक्टर वनक्षेत्रावर दंडात्मक वनिकरणाकरिता लागणारा खर्च रु. १,६३,७३,६३६/- व (३) १०.६८ हेक्टर वनक्षेत्रासाठी नेट प्रझेंट रु. ६१,९४,४००/ अशी एकुण रु. ३,०७,५४,८५४/- एवढी रकम e-payment portal (https://parivesh.nic.in) चा वापर करुन CAMPA (Adhoc Body of Compensatory Afforestation Fund Management and Planning Authority) कडे भरणे आवश्यक आहे. त्यापैकी रु. ८६,९६,०८३/- एवढी रक्कम प्राचार्य, जवाहर नवोदय विद्यालय, तळोधी (बाळापूर), ता. नागभिड, जि. चंद्रपूर संदर्भ क्र. १ येथील पत्रान्वये भरणा केलेली असून, उर्वरित रक्कम रु.२,२०,५८,७७१/- वितरीत करण्याची बाब शासनाच्या विचाराधीन होती.
शासन निर्णय :
जवाहर नवोदय विद्यालय, तळोधी (बाळापूर), जि. चंद्रपूर चे बांधकामाकरिता आवश्यक १०.६८ हेक्टर वनक्षेत्र वळतीकरणासाठी लागणा-या निधीपैकी उर्वरीत निधी रु. २,२०,५८,७७१/- (रुपये दोन कोटी वीस लाख अठ्ठावण हजार सातशे एकाहत्तर फक्त) वितरीत करण्यास शासनाची मान्यता देण्यात येत आहे.
२. शालेय शिक्षण व क्रीडा विभागाचा संदर्भ क. २ येथील शासन निर्णयान्वये अन्वये लेखाशिर्ष क्र. (२२०२०४३१) मध्ये रु.२,२०,५८,७७१/- इतकी तरतुद पुनर्विनियोजनाद्वारे उपलब्ध करुन देण्यात आली आहे.
३. सदर खर्च “मागणी क्रमांक ई-२, २२०२- सर्वसाधारण शिक्षण, ०२ माध्यमिक शिक्षण-१०९, शासकीय माध्यमिक शाळा, (००) (०२) मुलांसाठी व मुलींसाठी शासकीय माध्यमिक, (०१) शाळा-नवोदय विद्यालय (२२०२०४३१) (कार्याक्रम)" या लेखाशिर्षातून भागविण्यात यावा.
# Page 2
शासन निर्णय क्रमांकः जनोवि-२०२२/प्र.क्र.१३५/एसएम-६
४. सदर निधी वितरीत करण्यासाठी आयुक्त शिक्षण, महाराष्ट्र राज्य, पुणे यांना “नियंत्रक अधिकारी” व शिक्षणाधिकारी (माध्यमिक), जिल्हा परिषद, चंद्रपूर यांना “आहरण व संवितरण अधिकारी” म्हणून घोषित करण्यात येत आहे.
५. सदर शासन निर्णय नियोजन विभागाचा अनौपचारिक संदर्भ क्र. ३६३/१४७१, दिनांक १३.१२.२०२२ व वित्त विभागाच्या अनौपचारीक संदर्भ क्र. १२६७/२०२२/व्यय-५, दिनांक २६.१२.२०२२ अन्वये दिलेल्या सहमतीने निर्गमित करण्यात येत आहे.