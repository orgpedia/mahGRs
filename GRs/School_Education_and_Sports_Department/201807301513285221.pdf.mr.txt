# Page 1
मंत्रालयातील शालेय शिक्षण व क्रीडा विभागाच्या नुतनीकरणातील विद्युतीकरणाच्या अंदाजपत्रकास प्रशासकीय मान्यता प्रदान करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः नुतनीकरण-२०१७/प्र.क्र.१० भाग- १/नोंदणी शाखा, मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
तारीख: ३० जुलै, २०१८.
संदर्भ : १) शासन परिपत्रक, सार्वजनिक बांधकाम विभाग क्रमांक-२०१७/प्र.क्र.११/नियोजन-३ दिनांक ११.०४.२०१८.
२) वित्त विभागाचे शासन परिपत्रक क्रमांक: अर्थसं-२०१८/प्र.क्र.६९/अर्थसंकल्प-३, दिनांक २ एप्रिल, २०१८.
३) कार्यकारी अभियंता, दक्षिण मुंबई विद्युत विभाग, सा.बां.वि, मुंबई यांचे दिनांक ०६/०३/२०१८ चे पत्र जा.क्र./का/दमुंविवि/आस्था-१/६५९/२०१८.
प्रस्तावना : शालेय शिक्षण व क्रीडा विभग, विस्तारित इमारत मंत्रलय, मुंबई येथील विभागाच्या दालन क्र.
४१३,४१५,४१७,४१९,४३२,४३४,४३६,४३८,४४०,४४३,४४६,४४७ व ४५९ या दालनांच्या नुतनीकरणास शासन निर्णय क्र. नूतनीकरण-२०१७/प्र.क्र.१०/नोंदणी शाखा दिनांक ३० जून, २०१८ अन्वये मान्यता देण्यात आली आहे. नुतनीकरणाच्या अंदाजपत्रकास वातानुकूलित यंत्रणेसह यापूर्वीच प्रशासकीय मान्यता देण्यात आलेली आहे. विद्युतीकरणाच्या अंदाजपत्रकास मान्यता देण्याची बाब शासनाच्या विचाराधीन होती.
शासन निर्णय : शालेय शिक्षण व क्रीडा विभाग, विस्तारित इमारत मंत्रालय, मुंबई येथील विभागाच्या दालन क्र.
४१३,४१५,४१७,४१९,४३२,४३४,४३६,४३८,४४०,४४३,४४६,४४७ व ४५९ विस्तार या दालनांच्या विद्युतीकरणाचे नुतनीकरणासाठी रु. १६,१४,८८७/- (अक्षरी रुपये सोळा लक्ष चौदा हजार आठशे सत्याऐशी फक्त) इतक्या रकमेस खालील अटींच्या अधीन राहून मान्यता देण्यात येत आहे.
अ) सदर अंदाजपत्र सार्वजनिक बांधकाम विभागाच्या सक्षम अधिका-यांकडून साक्षांकित करणे आवश्यक आहे.
आ) सदर कामाच्या अनुषंगाने तांत्रिक मंजूरी देताना, वारंवारितेनुसार साहित्याच्या आवश्यक सर्व चाचण्या करून घेण्याची बाब संबंधितांनी विचारात घेणे आवश्यक राहील.
इ) मंजूर राज्य दरसूचीबाह्य बाबींच्या दरास संबंधित अधीक्षक अभियंता यांनी मंजूरी देताना शासन परिपत्रक क्रमांक -२०१७/प्र.क्र.११/नियोजन-३, दिनांक ११.०४.२०७ नुसार कार्यवाही करावी.
# Page 2
शासन निर्णय क्रमांकः नुतनीकरण-२०१७/प्र.क्र.१० भाग-१/नोंदणी शाखा
२. सदर बाबींकरिता होणारा खर्च “मागणी क्रमांक ई-४, ४२०२, शिक्षण, क्रीडा,कला व संस्कृती यावरील भांडवली खर्च, (०१) सर्वसाधारण शिक्षण, २०२ माध्यमिक शिक्षण, ( ००) (०४ ), शिक्षण उपसंचालक व शिक्षण उपसंचालक व शिक्षण विभागाच्या कार्यालय इमारतीचे बांधकाम, (४२०२ ६२२८) या लेखाशीर्षाखाली खर्ची टाकण्यात यावा व विभागास मंजूर असलेल्या सन २०१८-२०१९ या वर्षाच्या आर्थिक तरतुदीमधून भागविण्यात यावा.
याकरिता विभागातील सह/उपसचिव प्रशासन यांना नियंत्रक अधिकारी आणि अवर सचिव/कक्ष अधिकारी (लेखा शाखा )यांना आहरण व संवितरण अधिकारी म्हणून घोषित करण्यात येत आहे.
३. सदर शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनिमय, भाग-२, दिनांक १७ एप्रिल, २०१५ अन्वये वित्तीय अधिकार नियमपुस्तिका १९७८ मधील भाग एक उपविभाग पाच, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ अन्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.