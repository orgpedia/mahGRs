# Page 1
कोव्हिड–१९ संबंधित कर्तव्य बजावत असताना कोरोना विषाणूचा संसर्ग होऊन मृत्यू पावलेल्या कर्मचाऱ्यांच्या कुटूंबियांना विमा कवच / सानुग्रह सहाय्य मंजूर करण्याबाबत.
कै.(श्री.) भूमेश्वर कृष्णाजी तोंडरे, सहा. शिक्षक.
महाराष्ट्र शासन
शालेय शिक्षण व क्रीडा विभाग
शासन ज्ञापन क्रमांक : सहाय्य-२०२१/प्र.क्र.८८/टीएनटी-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२
दिनांक : २२ सप्टेंबर, २०२२
संदर्भ:
१) वित्त विभाग, शासन निर्णय क्र. संकीर्ण २०२०/प्र.क्र. ४/व्यय-९, दिनांक २९.०५.२०२० व दिनांक. १४.१०.२०२०.
२) शालेय शिक्षण व क्रीडा विभागाचे क्रमांक: सहाय्य-२०२०/प्र.क्र.८१/टीएनटी-६, दिनांक ०७.१२.२०२० व दिनांक १६.०३.२०२१ चे पत्र.
३) शिक्षण संचालक (माध्यमिक व उच्च माध्यमिक) यांचे पत्र क्र. कोव्हीड-१९/विमा-कवच / सहाय्य/तोंडरे/टी-७/२१-२२/३५८६, दिनांक २५/१०/२०२१.
४) शिक्षण संचालक (माध्यमिक व उच्च माध्यमिक) यांचे पत्र क्र. कोव्हीड-१९/विमा-कवच/ सहाय्य/चोपडे/टी-७/२१-२२/१९०९, दिनांक २८/०३/२०२२.
ज्ञापन : कै.(श्री.) भूमेश्वर कृष्णाजी तोंडरे, सहा. शिक्षक यांचा कोव्हिड-१९ संबंधित कर्तव्य बजावताना कोव्हिड–१९ मुळे दिनांक २९/०४/२०२१ रोजी मृत्यू झालेला आहे.
२. कै. (श्री.) भूमेश्वर कृष्णाजी तोंडरे, सहा. शिक्षक यांच्या वारसास वित्त विभागाच्या संदर्भ क्र. (१) येथील दिनांक २९.०५.२०२० च्या शासन निर्णयानुसार रु.५० लक्ष रकमेचे सानुग्रह सहाय्य देण्याबाबतचा प्रस्ताव शिक्षण संचालक (माध्यमिक व उच्च माध्यमिक) यांनी संदर्भ क्र. (३) व (४) येथील पत्रान्वये सादर केला आहे.
३. कै. (श्री.) भूमेश्वर कृष्णाजी तोंडरे हे विद्यानिकेतन माध्यमिक विद्यालय, आमगांव, ता. आमगांव, जि. गोंदिया येथे सहा. शिक्षक पदावर दि. १५/०७/१९९८ पासून कार्यरत होते.
४. कै.(श्री.) भूमेश्वर कृष्णाजी तोंडरे हे कोविड १९ विषाणुचा प्रादुर्भाव रोखणेसाठी व प्रतिबंधात्मक उपाययोजना म्हणून ब्रेक द चैन अंतर्गत तालुक्यातील ग्रामीण व शहरी भागातील गृहभेटीद्वारे संशयीत करोना रुग्णांना शोधण्याकरिता कर्तव्यावर असल्याबाबत तहसिलदार तथा तालुका दंडाधिकारी कार्यालय, आमगांव यांनी दि.१७/०९/२०२१ व नोटल अधिकारी, कोविड १९ सर्वेक्षण केंद्र आमगांव यांच्या दि. २६/०७/२०२१ रोजीच्या प्रमाणपत्राद्वारे प्रमाणित केले आहे.
# Page 2
शासन ज्ञापन क्रमांकः सहाय्य-२०२१/प्र.क्र.८८/टीएनटी-६
५. कै.(श्री.) तोंडरे यांचा कोव्हिड–१९ मुळे दिनांक २९/०४/२०२१ रोजी मृत्यू झाल्याचे सहयोग रुग्णालय, गोंदिया यांनी दिलेल्या मृत्यू प्रमाणपत्रावरुन स्पष्ट होते.
६. कै. (श्री.) तोंडरे यांचे मृत्यू प्रमाणपत्र सादर करण्यात आले आहे. मा. दिवाणी न्यायाधिश कनिष्ठ स्तर, आमगांव, जि.गोंदिया यांचे कायदेशिर वारस म्हणून (१) श्रीमती भाग्यश्री भूमेश्वर तोंडरे, (२) कु. हर्षल भूमेश्वर तोंडरे, (३) कु. त्रिवेणी भूमेश्वर तोंडरे यांना औपचारिकपणे घोषित केले आहे.
त्यानुसार कै.(श्री.) भुमेश्वर तोंडरे यांचे कायदेशीर वारस (१) श्रीमती भाग्यश्री भूमेश्वर तोंडरे, (२) कु. हर्षल भूमेश्वर तोंडरे, (३) कु.त्रिवेणी भूमेश्वर तोंडरे यांना एकत्रित रु. ५०.०० लक्ष (रुपये पन्नास लक्ष फक्त) इतक्या रकमेचे सर्वकष वैयक्तिक अपघात विमा कवच / सानुग्रह सहाय्य प्रदान करण्यास वित्त विभागाच्या दिनांक २९/०५/२०२० च्या शासन निर्णयानुसार याद्वारे मंजूरी देण्यात येत आहे.
७. प्रस्तुत प्रस्तावावरील खर्च वित्त विभागाच्या अभिप्रायानुसार तसेच त्यांच्या अनौपचारिक संदर्भ क्र.२०४/२०२१/व्यय ९, दिनांक २७/०५/२०२१ अन्वये खाली नमूद लेखाशीर्षाखाली मंजूर अनुदानातून भागविण्यात येईल.
“मागणी क्रमांक ई-२, (००)(०१) सर्वसाधारण माध्यमिक शाळांना सहायक अनुदान (अनिवार्य), (२२०२०४४२), ३१- सहायक अनुदान (वेतनेतर).”