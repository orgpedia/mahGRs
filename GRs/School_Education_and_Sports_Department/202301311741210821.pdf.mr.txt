# Page 1
शिवछत्रपती क्रीडा पुरस्कार सन २०१९-२०,२०२०-२१ व २०२१-२२ निवड समितीची स्थापना करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शिछपु-२०२०/प्र.क्र.९३/क्रीयुसे २
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : ३१ जानेवारी, २०२३.
वाचा : १. शासन निर्णय, शालेय शिक्षण व क्रीडा विभाग, क्रमांकः शिछपु-२०२०/प्र.क्र.९३/ क्रीयुसे-२, दिनांक १४ डिसेंबर, २०२२.
२. क्रीडा व युवक सेवा संचालनालयाचे पत्र क्र. शिछक्रीपु / समिती / २०२२-२३/का-१४/ ७६६२, दिनांक २० जानेवारी, २०२३.
प्रस्तावना : महाराष्ट्रातील सर्वोत्कृष्ट क्रीडापटू, क्रीडा कार्यकर्ते तसेच महाराष्ट्रातील क्रीडा क्षेत्राच्या प्रगतीसाठी अहर्निश व सेवाभावी वृत्तीने कार्य करणाऱ्या खेळाडू/व्यक्तींना दरवर्षी शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, शिवछत्रपती राज्य क्रीडा पुरस्कार (दिव्यांग खेळाडू) व जिजामाता पुरस्कार देऊन गौरविण्यात येते. या पुरस्कारांच्या सुधारित नियमावलीस उपरोक्त दि.१४.१२.२०२२ च्या शासन निर्णयान्वये मान्यता देण्यात आलेली आहे.
सदर शासन निर्णयामध्ये शिवछत्रपती पुरस्कारार्थीच्या निवडीसाठी राज्यस्तरीय निवड समिती गठीत करण्याची तरतूद आहे. यास्तव सन २०१९-२०, २०२०-२१ व २०२१-२२ या वर्षाची पुरस्कार निवड समिती गठीत करण्याचा प्रस्ताव शासनाच्या विचाराधीन होता. त्याबाबत आता शासनाने खालीलप्रमाणे निर्णय घेतला आहे.
शासन निर्णय : शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, शिवछत्रपती राज्य क्रीडा पुरस्कार (दिव्यांग खेळाडू) व जिजामाता पुरस्कार देण्याकरिता संदर्भ क्र.१ च्या शासन निर्णयातील परिशिष्ट “अ” नियम क्र. ६ मधील तरतुदीनुसार खालीलप्रमाणे निवड समिती गठीत करण्यात येत असून खालील नमूद अशासकीय (तज्ञ) सदस्यांची नियुक्ती करण्यास शासन मान्यता देत आहे. :
-----------------------------------------------------------
| अ.क्र. | सदस्यांचे नाव | पदनाम |
| १. | मा. मंत्री, क्रीडा व युवक कल्याण | अध्यक्ष |
| २. | प्रधान सचिव,शालेय शिक्षण व क्रीडा विभाग | सदस्य |
| ३. | १) श्रीमती शितल महाजन (पद्मश्री पुरस्कारार्थी) | अशासकीय |
-----------------------------------------------------------
# Page 2
शासन निर्णय क्रमांक: शिछपु-२०२०/प्र.क्र.९३ / क्रीयुसे २
---------------------------------------------------------------------------------------------------------------------------------------------------------------------------------------
|  | २) श्री. कमलेश मेहता (अर्जुन पुरस्कारार्थी) ३) श्रीम. सुमा शिरुर (अर्जुन परस्कारार्थी) ४) श्री. काका पवार (अर्जुन परस्कारार्थी) ५) श्रीम. कविता राऊत (ऑलिंम्पिक खेळाडू) | सदस्य (तज्ञ) |
| ४. | महाराष्ट्र ऑलिम्पिक व पॅरा ऑलिम्पिक असोसिएशन यांचा प्रत्येकी एक प्रतिनिधी | अशासकीय सदस्य |
| ५. | आयुक्त, क्रीडा व युवक सेवा, महाराष्ट्र राज्य, पुणे | सदस्य सचिव |
---------------------------------------------------------------------------------------------------------------------------------------------------------------------------------------
२. निवड समितीच्या अशासकीय सदस्यांची नियुक्ती पुढील तीन वर्षाकरीता राहील. उपरोक्त सदस्यांना शासन निर्णय, वित्त विभाग, दिनांक २४.०५.२०१२ नुसार बैठक भत्ता तसेच शासन निर्णय, वित्त विभाग दिनांक ०३.०३.२०१० च्या परिच्छेद १२ मधील तरतूदीनुसार प्रवासभत्ता व दैनिक भत्ता अनुज्ञेय राहील. सदर खर्च हा शिवछत्रपती क्रीडापीठ, बालेवाडी, पुणे येथील जमा निधीतून भागविण्यात यावा.
३. आयुक्त, क्रीडा व युवक सेवा, पुणे तथा सदस्य सचिव, पुरस्कार निवड समिती यांनी समितीची बैठक आयोजित करण्याबाबत आवश्यक ती पुढील कार्यवाही तात्काळ करावी.