# Page 1
प्रजासत्ताक दिन शिबीर व पंतप्रधान रॅलीसाठी निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : राछासे-२६२२/प्र.क्र.१०९/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक:- १७ नोव्हेंबर, २०२२
वाचा :- १) वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम,भाग-२, दि. १७ एप्रिल, २०१५ २) वित्त विभाग, शासन निर्णय क्र. अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ ३) क्रीडा व युवक सेवा, पुणे यांचे पत्र क्र. राछासे/आरडीसी/२०२२-२३/(१४)/का-५/४४९७, दि. २७ ऑक्टोबर, २०२२.
प्रस्तावना :
शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये
राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व
रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे. राष्ट्रीय
छात्र सेनेमधील छात्रांकरीता प्रशिक्षण, शिबिरे असे विविध उपक्रम राबविण्यात येतात. याअंतर्गत जानेवारी,
२०२३ मध्ये नवी दिल्ली येथे होणाऱ्या प्रजासत्ताक दिन शिबिर व पंतप्रधान रॅलीमध्ये सहभागी होणाऱ्या खाली
नमूद युनिटमधील छात्रांकरीता आयोजित शिबिरांकरीता अपेक्षित खर्चासाठी रु.०१,३७,०२,१६०/- (अक्षरी
रूपये एक कोटी सदतीस लक्ष, दोन हजार एकशे साठ फक्त) इतका निधी मंजूर व वितरीत करण्याची बाब
शासनाच्या विचाराधीन होती.
शासन निर्णय :
महाराष्ट्रातील राष्ट्रीय छात्रसेना कार्यालयांना जानेवारी २०२३ मध्ये नवी दिल्ली येथे होणाऱ्या
प्रजासत्ताक दिन शिबीर व पंतप्रधान रॅलीसाठी आयोजित शिबीरांकरीता मंजूर रक्कम अदा करणेसाठी सन
२०२२ - २३ या कालावधीत प्रस्तुत उपक्रमाच्या अंमलबजावणीकरिता अर्थसंकल्पीत करण्यात आलेल्या
निधीपैकी रु. १,३७,०२,१६०/- (अक्षरी रूपये एक कोटी सदतीस लक्ष, दोन हजार एकशे साठ फक्त.) इतक्या
रकमेचा निधी वितरीत करण्यास मान्यता देण्यात येत आहे.
# Page 2
शासन निर्णय क्रमांकः राछासे-२६२२/प्र.क्र.१०९/क्रीयुसे-३
२. सदर शिबीरांमध्ये सहभागी पथक, कालावधी व त्याकरीता येणाऱ्या खर्चाचा बाबनिहाय तपशिल खालीलप्रमाणे सादर करण्यात येत आहे :
------------------------------------------------------------------------------------------------------------------------------------------
| अ. क्र. | कार्यालयाचे नाव | शिबीराचे नाव व शिबीर कालावधी | सहभागी होणारे एकूण अधिकारी व विद्यार्थी | मंजूर करावयाची रक्कम रूपये |
| १ | ३८ महाराष्ट्र बटालियन राष्ट्रीय छाञ सेना, सोलापूर | आरडीसी प्रजासत्ताक दिन शिबीर व पंतप्रधान रॅली सोहळा - २०२३ | २+११६=११८ | रु.१,३७,०२,१६०/ |
| एकूण रक्कम |  | रु.१,३७,०२,१६०/ |
| (रुपये एक कोटी सदतीस लक्ष दोन हजार एकशे साठ फक्त ) |  |
------------------------------------------------------------------------------------------------------------------------------------------
३. उपरोक्त होणारा खर्च "मागणी क्रमांक ई-३, २२२४ क्रीडा व युवक सेवा - १०२, विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्रसेना योजनेतर (२२०४-००१६)-२१ पुरवठा व सामुग्री या लेखाशिर्षाखालील मंजूर तरतुदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे.
४. उक्त रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, ३८ महाराष्ट्र बटालियन, राष्ट्रीय छात्र सेना, सोलापूर यांना प्राधिकृत करण्यात येत आहे.
तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.
५. सदर शासन निर्णय, उपरोक्त लेखाशिर्षांतर्गत त्यावर्षी मंजूर करण्यांत आलेल्या तरतुदीपेक्षा जास्त निधी खर्च होणार नाही या अटीच्या अधीन राहून, तसेच वित्त विभागाच्या अनौपचारिक संदर्भ क्रमांक १०५६/व्यय-५, दि. ०७/११/२०२२ अन्वये मिळालेल्या सहमतीने निर्गमित करण्यात येत आहे.
# Page 3