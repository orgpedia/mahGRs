# Page 1
महात्मा फुले ग्रामीण विकास सेवाभावी संस्था, सोनवळा, ता.जळकोट, जिलातूर . संचलित डॉ. बाबासाहेब आंबेडकर प्राथमिक शाळा, कंधार, ता.कंधार, जि.नांदेड या शाळेचे, मातोश्री मुक्ताई प्रतिष्ठान, बहाद्दरपुरा, ता. कंधार, जि. नांदेड या संस्थेस हस्तांतरण करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशाह ३०१७/प्र.क्र.२३५/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०१ ऑगस्ट, २०१८
वाचा :- शिक्षण व क्रीडा विभाग, शासन निर्णय क्रमांकः माशाह २०११/(२१०/११) माशि-३, दिनांक १७ फेब्रुवारी, २०१२.
संदर्भ :- विभागीय शिक्षण उपसंचालक, लातूर विभाग, लातूर यांचे जा.क्र.शिउसला/प्रावि-२/२०१७-१८/ ११५०८/१०, दिनांक २३ ऑगस्ट, २०१७ चे पत्र.
प्रस्तावना : महात्मा फुले ग्रामीण विकास सेवाभावी संस्था, सोनवळा, ता.जळकोट, जि. लातूर संचलित डॉ.बाबासाहेब आंबेडकर प्राथमिक शाळा, कंधार, ता. कंधार, जि. नांदेड या इंग्रजी माध्यमाच्या स्वयंअर्थसहाय्यित प्राथमिक शाळेचे, मातोश्री मुक्ताई प्रतिष्ठान, बहाद्दरपुरा, ता. कंधार, जि.नांदेड या संस्थेस हस्तांतरण करण्याचा संदर्भाधीन पत्रान्वये प्राप्त झालेला सदर प्रस्ताव शासनाच्या विचाराधीन होता.
शासन निर्णय : सदर शाळा विषयाधीन संस्थेस हस्तांतर करण्यास खालील नमूद अटी व शर्तीवर मान्यता देण्याचा निर्णय शासनाने घेतला आहे :
(१) सदर शाळेचा यु-डायस क्रमांक कार्यान्वित करुन घेणे व शाळेची तपशिलवार माहिती यु डायस व सरल ऑनलाईन प्रणालीवर भरणे संस्थेवर बंधनकारक राहील.
(२) सदर शाळा स्वयंअर्थसहाय्यित इंग्रजी माध्यमाची प्राथमिक शाळा असल्याने शाळेतील शिक्षक/ शिक्षकेतर कर्मचाऱ्यांचे संपूर्ण आर्थिक दायित्व संस्थेवर राहील.
(३) ज्या अटींवर सदर शाळेस स्वयंअर्थसहाय्यित तत्वावर मान्यता देण्यात आलेली आहे, त्या सर्व अटीं शाळेचे हस्तांतरण झाल्यांनंतरही संस्थेस व शाळेस लागू राहतील.
(४) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथिल केली जाणार नाही.
(५) बालकांचा मोफत व सक्तीच्या शिक्षणाचा अधिकार अधिनियम, २००९ नुसार व शाळेसाठी शासनाकडून वेळोवेळी देण्यात येणाऱ्या आदेशांनुसार शाळेसाठी पक्की इमारत, सर्व भौतिक सुविधा व शैक्षणिक सुविधा उपलब्ध करुन देण्यात येतील, याबाबत नवीन संस्थेचे अध्यक्ष /सचिव यांचे रु.१००/- च्या स्टँप पेपरवर नोटरी केलेले शपथपत्र सादर करणे आवश्यक राहील.
# Page 2
शासन निर्णय क्रमांकः प्राशाह ३०१७/प्र.क्र.२३५/एसएम-१
(६) हस्तांतरणास संमती दिलेल्या अर्हताप्राप्त शिक्षक/ शिक्षकेतर कर्मचाऱ्यांना सामावून घेण्यात येईल व त्यांच्या सेवाशर्तीमध्ये बदल होणार नाही, याबाबत नवीन संस्थेचे अध्यक्ष/सचिव यांचे रु.१००/- च्या स्टँप पेपरवर नोटरी केलेले शपथपत्र सादर करणे आवश्यक राहील.
(७) व्यवस्थापन बदल झालेल्या शाळेच्या बाबतीत शासन परवानगीच्या/मान्यतेच्या कोणत्याही अटी व शर्तीमध्ये बदल होणार नाही याची खबरदारी घेण्यात यावी.
(८) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(९) सदर व्यवस्थापन बदल, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११) माशि - ३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
(१०) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी प्राप्त झाल्यास किंवा व्यवस्थापन बदल संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/ शिक्षकेतर कर्मचाऱ्यांच्या सेवाशर्तीचा नवीन संस्थेद्वारा भंग झाल्यास, हस्तांतरण रद्द करण्याचे अधिकार शासनास राहतील.
२. वरील अट क्र.(५) व (६) ची पूर्तता झाल्यावर विभागीय शिक्षण उपसंचालक, लातूर विभाग, लातूर यांनी सर्व बाबी तपासून आणि आवश्यक अन्य अटींचा समावेश करुन, शाळेच्या व्यवस्थापन बदलाबाबत आवश्यक पुढील कार्यवाही करावी व केलेल्या कार्यवाहीबाबत शासनास अवगत करावे.