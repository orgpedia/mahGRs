# Page 1
कोरोना वायरसच्या संक्रमणामुळे Lockdown करण्यात आलेल्या कालावधीमध्ये शाळेची फी जमा करण्यातून सूट देणेबाबत.
महाराष्ट्र शासन
शालेय शिक्षण व क्रिडा विभाग
शासन परिपत्रक क्रमांकः संकीर्ण-२०२०/प्र.क्र.३३/एस.एम.६,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: ३० मार्च, २०२०.
परिपत्रक
राज्यातील कोरोना आजाराच्या फैलावामुळे "Lockdown" जाहीर करण्यात आला आहे. राज्य शासनाने दिनांक १४ एप्रिल, २०२० पर्यंत संपूर्ण राज्यात बंदी (Lockdown) लागू करण्यात आली असून, सर्व नागरिकांना घरामध्येच राहण्याच्या सूचना दिलेल्या आहेत आणि कोवीड - १९ कोरोना या आजाराचे संक्रमण होणार नाही याची काळजी घेण्याच्या सूचना राज्य शासनाने दिलेल्या आहेत.
२. बऱ्याच पालकांनी या बंदीच्या कालावधीमध्ये शाळेची फी जमा करण्याचा कालावधी चालू वर्षाकरिता तसेच आगामी वर्षाकरिता म्हणजेच सन २०१९-२०२० व सन २०२०-२०२१ वाढवून देण्याची विनंती राज्य शासनास केलेली आहे. राज्यातील कोरोना साथीची सद्याची परिस्थिती, संपूर्ण हालचालीवर घालण्यात आलेली बंदी, पर्यायाने नागरिकांना जाणवणारी पैशाची उपलब्धतता याबाबी विचारात घेता सर्व बोर्डाच्या, सर्व व्यवस्थापनाच्या शाळांना विनंती करण्यात येते की, विद्यार्थी आणि पालकांकडून शाळेची चालू वर्षाची व आगामी वर्षाची फी गोळा करतांना सहानुभूती दाखविणे आवश्यक राहील. Lockdown च्या कालावधीमध्ये सदर फी जमा करण्याबाबत सक्ती करण्यात येऊ नये. Lockdown कालावधी संपल्यानंतर
शाळेची फी जमा करण्याबाबतच्या सूचना संबंधितांना देण्याची कार्यवाही करावी.
# Page 2