# Page 1
नवीन “परिभाषित अंशदान निवृत्तीवेतन योजना” लागू असलेल्या कर्मचाऱ्यांच्या सहाव्या वेतन आयोगाची थकबाकी स्तर २ मध्ये जमा करण्याबाबतची कार्यपध्दती
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: अंनियो-३४१८/प्र.क्र.२२/टिएनटी- ६
मादाम कामा रोड, हुतात्मा राजगुरु चौक, मंत्रालय,
मुंबई ४०० ०३२,
तारीख: २१ जून, २०१९
वाचा - १. वित्त विभाग, शासन निर्णय क्र.अंनियो-१००५/१२६/सेवा-४, दिनांक ३१/१०/२००५.
२. वित्त विभाग, शासन निर्णय क्र.अंनियो-१००७/१८/सेवा-४, दिनांक ७/७/२००७.
३. वित्त विभाग, परिपत्रक क्र. वेपूर -१२०९/प्र.क्र.६९/सेवा-९, दिनांक २९/४/२००९.
४. शालेय शिक्षण व क्रीडा विभाग, शासन निर्णय क्र.अंनियो-१००६/(२३/०६) माशि-२, दिनांक २९/११/२०१०.
५. वित्त विभाग, शासन निर्णय क्र. अंनियो-१०१०/प्र.क्र.६७/सेवा-४, दिनांक १४/१२/२०१०.
६. वित्त विभाग, परिपत्रक क्र. अंनियो-१०१०/प्र.क्र.६७/सेवा-४, दिनांक १६/११/२०१२.
७. शालेय शिक्षण व क्रीडा विभाग, शासन निर्णय क्र. अंनियो ३४१६/प्र.क्र.८६/१६/टीएनटी-६, दिनांक २०/१२/२०१७.
प्रस्तावना संदर्भाधिन क्र. १ येथील शासन निर्णयान्वये दिनांक १ नोव्हेंबर, २००५ रोजी किंवा त्यानंतर नियुक्त होणाऱ्या कर्मचाऱ्यांसाठी नवीन परिभाषित अंशदान निवृत्तीवेतन योजना अंमलात आली आहे. या योजनेच्या अंमलबजावणीची कार्यपध्दती संदर्भाधिन क्र. २ येथील शासन निर्णयान्वये ठरविण्यात आली आहे. ज्या शासकीय कर्मचाऱ्यांना नवीन परिभाषित अंशदान निवृत्तीवेतन योजना लागू आहे, अशा कर्मचाऱ्यांना सहाव्या वेतन आयोगाच्या अंमलबजावणीमुळे दि.१/१/२००६ ते दि.३१/३/२००९ पर्यंतच्या कालावधीतील सुधारित वेतनाच्या थकबाकीची रक्कम त्यांच्या नवीन परिभाषित अंशदान निवृत्तीवेतन योजनेच्या खात्यात जमा करण्याचा सूचना संदर्भाधिन क्र. ३ च्या परिपत्रकातील परि.१५.२ अन्वये देण्यात आल्या आहेत. नवीन “परिभाषित अंशदान निवृत्तीवेतन योजना” लागू असलेल्या कर्मचाऱ्यांच्या सहाव्या वेतन आयोगाची थकबाकी स्तर - २ मध्ये जमा करण्याबाबतची कार्यपध्दती संदर्भाधिन क्र. ५ अन्वये निश्चित केलेली आहे.
नवीन “परिभाषित अंशदान निवृत्तीवेतन योजना” लागू असलेल्या कर्मचाऱ्यांच्या सहाव्या वेतन आयोगाच्या थकबाकीवरील व्याज व नियमित मासिक अंशदानावरील व्याज जमा करण्याबाबत संदर्भाधिन क्र. ६ अन्वये सूचना दिलेल्या आहेत.
राज्यातील मान्यता प्राप्त खाजगी अनुदानित प्राथमिक, माध्यमिक / उच्च माध्यमिक व अध्यापक विद्यालयातील १००% अनुदानित पदावरील शिक्षक व शिक्षकेत्तर कर्मचाऱ्यांसाठी परिभाषित अंशदान निवृत्तीवेतन योजनेच्या अंमलबजावणीची कार्यपद्धती संदर्भाधीन क्र.४ येथील शासन निर्णयान्वये ठरविण्यात
# Page 2
शासन निर्णय क्रमांकः अंनियो-३४१८/प्र.क्र.२२/टिएनटी - ६
आली आहे. राज्यातील जिल्हा परिषदेच्या शाळेतील शिक्षक व मान्यता प्राप्त खाजगी अनुदानित प्राथमिक, माध्यमिक / उच्च माध्यमिक व अध्यापक विद्यालयातील १००% अनुदानित पदावरील शिक्षक व व शिक्षकेत्तर कर्मचाऱ्यांसाठी नवीन “परिभाषित अंशदान निवृत्तीवेतन योजना” लागू असलेल्या कर्मचाऱ्यांच्या सहाव्या वेतन आयोगाची थकबाकी स्तर - २ मध्ये जमा करण्याबाबतची कार्यपध्दती निर्गमित करण्याची बाब शासनाच्या विचाराधीन होती.
शासन निर्णय - राज्यातील जिल्हा परिषदेच्या शाळेतील शिक्षक व मान्यता प्राप्त खाजगी अनुदानित प्राथमिक, माध्यमिक /उच्च माध्यमिक व अध्यापक विद्यालयातील १००% अनुदानित पदावरील शिक्षक व शिक्षकेत्तर कर्मचाऱ्यांसाठी नवीन “परिभाषित अंशदान निवृत्तीवेतन योजना” लागू असलेल्या कर्मचाऱ्यांच्या सहाव्या वेतन आयोगाच्या अंमलबजावणीमुळे दि.१/१/२००६ ते दि.३१/३/२००९ पर्यंतच्या कालावधीतील सुधारित वेतनाच्या थकबाकीची रक्कम स्तर -२ मध्ये जमा करण्याबाबतची कार्यपध्दती खालीलप्रमाणे विहित करण्यात येत आहे.
१) परिभाषित अंशदान निवृत्तीवेतन योजनेंतर्गत स्तर २ कार्यान्वित करण्यात येत असून त्यामध्ये पुढील आदेश होईपर्यंत केवळ कर्मचाऱ्यांच्या दि.१/१/२००६ ते दि.३१/३/२००९ पर्यंतच्या कालावधीतील सुधारित वेतनाच्या थकबाकीची रक्कम व त्यावरील व्याजाची रक्कम जमा करण्यात येईल.
२) थकबाकीची रक्कम सन २००९-१० पासून स्तर-२ मध्ये जमा करण्याबाबतची कार्यवाही शासन परिपत्रक, वित्त विभाग क्र. वेपूर - १२०९/प्र.क्र.६९/सेवा-९, दिनांक २९/४/२००९ मधील परि.१५.१ (क) व परि. १५.३ मधील सूचनांप्रमाणे करण्यात यावी. तसेच थकबाकीची रक्कम प्रत्यक्षात कोणत्याही दिनांकास जमा केली असली तरी, ज्यावर्षी थकबाकीची रक्कम जमा करावयाची आहे, त्या वर्षाच्या १ जून पासून त्यावर व्याज देय राहील. जमा झालेली रक्कम ठरवून दिलेल्या कालावधीनंतर काढण्याकरिताच्या कार्यपध्दतीचे आदेश स्वतंत्ररित्या निर्गमित करण्यात येतील.
३) दि.१/१/२००६ ते दि. ३१/३/२००९ या कालावधीत सेवात्याग केलेल्या/ मृत्यू पावलेल्या कर्मचाऱ्यांना थकबाकी अनुज्ञेय असल्यास त्याप्रकरणी शासन परिपत्रक वित्त विभाग क्र. वेपूर - १२०९/प्र.क्र.६९/सेवा-९, दिनांक २९/४/२००९ मधील परि.१५.१ (ड) (ई) व (फ) मधील सूचनांप्रमाणे व शासन निर्णय शासन शालेय शिक्षण व क्रीडा विभाग क्र.अंनियो ३४१६/प्र.क्र.८६/१६/टिएनटी-६, दिनांक २०/१२/२०१७ सोबतच्या जोडपत्र १ नुसार कार्यवाही करण्यात यावी.
४) स्तर-२ मध्ये जमा होणाऱ्या रक्कमेचे लेखांकन व इतर कार्यपध्दतीबाबत उपराज्य अभिलेख देखभाल अभिकरण ( शालेय शिक्षण ), महाराष्ट्र राज्य, मुंबई यांचे नियंत्रण असेल. उपराज्य अभिलेख देखभाल अभिकरणाकडून संबंधित कर्मचाऱ्यांना त्यांच्या आहरण व संवितरण अधिकाऱ्यांमार्फत प्रत्येक वित्तीय वर्षाच्या अखेरीस वार्षिक विवरणपत्र पाठविण्यात येईल.
पृष्ठ ४ पैकी २
# Page 3
शासन निर्णय क्रमांकः अंनियो-३४१८/प्र.क्र.२२/टिएनटी - ६
५) आहरण व संवितरण अधिकाऱ्यांनी वेतन देयकासोबत परिभाषित अंशदान निवृत्तीवेतन योजनेखाली करण्यात आलेल्या वजातीची अनुसूची जोडताना स्तर १ व स्तर २ खाली जमा होणाऱ्या रकमा कर्मचाऱ्यांच्या नावासमोर स्वतंत्रपणे दर्शविणे आवश्यक आहे. या करिता परिभाषित अंशदान निवृत्तीवेतन योजना शालार्थ प्रणालीत स्तर-२ मध्ये जमा होणाऱ्या रकमेची अनुसूची तयार करण्याबाबत उपलब्ध असलेल्या कार्यपध्दतीचा वापर करण्यात यावा.
६) परिभाषित अंशदान निवृत्तीवेतन योजनेमधील स्तर - २ मध्ये जमा होणारी रक्कम व त्यावरील व्याजाची रक्कम खालील लेखाशीर्षाखाली जमा करण्यात यावी.:
i) ८३४२ - इतर ठेवी, ११७ - शासकीय कर्मचाऱ्यांकरिता परिभाषित अंशदान निवृत्ती वेतन योजना, (०३) परिभाषित अंशदान निवृत्ती वेतन योजना,
(०३)(११) मान्यताप्राप्त व अनुदानित खाजगी प्राथमिक शाळेतील शिक्षक व शिक्षकेतर कर्मचाऱ्यांचे अंशदान स्तर -२
(८३४२ ५४७३)
ii) ८३४२ - इतर ठेवी, ११७ - शासकीय कर्मचाऱ्यांकरिता परिभाषित अंशदान निवृत्ती वेतन योजना, (०३) परिभाषित अंशदान निवृत्ती वेतन योजना,
(०३)(१२) मान्यताप्राप्त व अनुदानित खाजगी माध्यमिक व उच्च माध्यमिक शाळा, अध्यापक विद्यालयातील शिक्षक व शिक्षकेतर कर्मचाऱ्यांचे अंशदान स्तर -२ (८३४२ ५४८२)
iii) ८३४२ - इतर ठेवी, ११७ - शासकीय कर्मचाऱ्यांकरिता परिभाषित अंशदान निवृत्ती वेतन योजना, (०३) परिभाषित अंशदान निवृत्ती वेतन योजना,
(०३) (१३) जिल्हा परिषदेच्या प्राथमिक व माध्यमिक शाळेतील शिक्षक व शिक्षकेतर कर्मचाऱ्यांचे अंशदान स्तर - २
(८३४२ ५४९१)
२. सदर शासन निर्णय वित्त विभागाच्या सहमतीने व अनौपचारिक संदर्भ क्र.२५/१९/सेवा-४, दिनांक ११/२/२०१९ अन्वये निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः अंनियो-३४१८/प्र.क्र.२२/टिएनटी - ६