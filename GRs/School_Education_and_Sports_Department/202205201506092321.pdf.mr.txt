# Page 1
शाळा न्यायाधिकरण पुनर्रचना महाराष्ट्र शासन
शालेय शिक्षण व क्रीडा विभाग
शासन निर्णय क्र. आढावा-२०२१/प्र.क्र.१३९/२१/प्रशा-५
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई ४०० ०३२
दिनांक : २० मे, २०२२
वाचा :- शालेय शिक्षण व क्रीडा विभाग, शासन अधिसूचना क्र.एसटीआर-२०२१/प्र.क्र.१३९/ प्रशा-५, दिनांक २० मे, २०२२
शासन निर्णय - वाचा येथील दि.२० मे, २०२२ रोजीच्या अधिसूचनेव्दारे शाळा न्यायाधिकरणांची पुनर्रचना करुन राज्यात ८ शाळा न्यायाधिकरणांची स्थापना करण्यात आली आहे.
२. मुंबई विभागाकरीता शाळा न्यायाधिकरण हे सीबीडी बेलापूर, नवी मुंबई येथे राहील. यापूर्वी अस्तित्त्वात असलेले मुंबई, चंद्रपूर व सोलापूर येथील ३ शाळा न्यायाधिकरणे बंद करण्यात येत आहेत.
बंद करण्यात आलेल्या न्यायाधिकरणामधील अभिलेख ताब्यात घेऊन, ते संबंधित शाळा न्यायाधिकरणाकडे वर्ग करण्याची कार्यवाही संबंधित विभागीय शिक्षण उपसंचालक यांनी करावी. बंद करण्यात आलेल्या ३ शाळा न्यायाधिकरणांमधील पीठासीन अधिका-यांच्या सेवा मा. उच्च न्यायालयाकडे वर्ग करण्याबाबत अवर सचिव, प्रशा-२, शालेय शिक्षण व क्रीडा विभाग यांनी आवश्यक ती कार्यवाही करावी. तद्नंतर सदर ३ शाळा न्यायाधिकरणांमधील गट क व गट ड कर्मचा-यांची विभागातील समकक्ष रिक्त पदावर बदली करण्याची कार्यवाही संबंधित विभागीय शिक्षण उपसंचालक यांनी करावी.
# Page 2