# Page 1
इयत्ता ११ वी १२ वी सुधारीत विषय योजना व मूल्यमापन योजना.
महाराष्ट्र शासन,
शालेय शिक्षण व क्रीडा विभाग,
शासन शुध्दीपत्रक क्रमांक-अभ्यास-२११८/प्र.क्र.२४३/एसडी-४
मादाम कामा मार्ग, हुतात्मा राजगुरु चौक,
मंत्रालय,मुंबई-४०००३२.
दिनांक : ११ नोव्हेंबर, २०१९.
वाचा :- शासन निर्णय क्रमांक: संकीर्ण-२०१९/प्र.क्र.२४३/एसडी-४,दिनांक ०८ ऑगस्ट,२०१९.
शुध्दीपत्रक : सन २०१९-२० या वर्षापासून इयत्ता ११ वी साठी व सन २०२०-२१ पासून इयत्ता १२ वी करीता सुधारीत विषय योजना व सुधारीत मुल्यमापन योजना संदर्भाधिन दिनांक ०८ ऑगस्ट, २०१९ च्या शासन निर्णयान्वये निश्चित करण्यात आल्या आहेत. सदर शासन निर्णयात या शुध्दीपत्रकाद्वारे पुढीलप्रमाणे सुधारणा करण्यात येत आहे :
१. Annexure-C मध्ये 'पर्यावरण शास्त्र व जलसुरक्षा' या विषयात प्रश्नपत्रिका - ३० गुण व वार्षिक कार्य २० गुण असे एकूण ५० गुण नमूद केले आहे. त्याऐवजी प्रकल्प-३० गुण व सेमिनार/जर्नल कार्य - २० गुण, एकूण ५० गुण असे वाचावे. प्रकल्प कार्य व सेमिनार / जर्नल कार्य याबाबत मूल्यमापन योजना मंडळाने यापूर्वी जाहिर केल्याप्रमाणे राहिल, मात्र सदर विषयासाठी प्राप्त गुणांचे A,B,C,D श्रेणीत रूपांतर करण्यात येईल. 'D' श्रेणी अनुत्तीर्ण दर्शवेल.
२. भौतिकशास्त्र,रसायनशास्त्र व जीवशास्त्र या विषयांच्या प्रात्यक्षिक परीक्षांच्या बाबतीत सहामाही व वार्षिक परीक्षा अशा दोन्ही परीक्षांचा उल्लेख आहे. वरील संदर्भीय शासन निर्णयानुसार सहामाही (सत्र-१ च्या) परीक्षेसाठी प्रात्यक्षिक परीक्षा असणार नाही. मात्र ३० गुणांच्या वार्षिक प्रात्यक्षिक परीक्षेबाबतच्या मूल्यमापन योजनेत बदल राहणार नाही. या तिन्ही विषयांसाठी बालभारतीने तयार केलेल्या प्रात्यक्षिक माहिती पुस्तीका वापरावी. जर्नल संदर्भात जर्नल निवडीचा निर्णय संबंधित उच्च माध्यमिक शाळा/कनिष्ठ महाविद्यालय यांनी आपल्या स्तरावरून घ्यावा.
३. वरील संदर्भीय शासन निर्णयातील Annexure-B मधील, i) विषय क्र.५६ ' कलेचा इतिहास आणि रसग्रहन' (History of Arts and Appreciation) ii) विषय क्र.५७ भारतीय संगीताचा इतिहास व विकास (History and development of Indian music)
या विषयांच्या संदर्भात विषय निवडीबाबतच्या तरतुदी रद्द करण्यात येत आहेत. या दोन विषयांसाठी विषययोजना, मूल्यमापन योजना व अनुषंगिक सर्व तरतुदी प्रचलित पध्दती प्रमाणे सुरू राहतील.
iii) गृहविज्ञान (Home Science) विषयांची सोय असलेल्या कनिष्ठ महाविद्यालय/उच्च माध्यमिक विद्यालयांमध्ये प्रवेश घेतलेल्या विद्यार्थ्यांना गट "क" मधील गृहविज्ञान अंतर्गत देण्यात
# Page 2
शासन शुध्दिपत्रक क्रमांकःसंकीर्ण-२०१९/प्र.क्र.२४९/एसडी-४
आलेल्या वस्त्रशास्त्र, अन्नशास्त्र व तंत्रज्ञान, गृहव्यवस्थापन, बालविकास या चार विषयांपैकी कोणतेही दोन विषय घेण्याचे स्वातंत्र्य राहील. उर्वरीत दोन विषय हे गट "ब" मधून घ्यावेत.