# Page 1
परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : अंनियो-२०१८/प्र.क्र.१४४/टिएनटी ६
हुतात्मा राजगुरू चौक, मादाम कामा मार्ग,
वित्त विभाग, मंत्रालय, मुंबई - ४०० ०३२.
तारीख: २० ऑगस्ट, २०१९.
वाचा - १) शासन निर्णय वित्त विभाग क्रमांकः अंनियो १००५/प्र.क्र.१२६/सेवा-४, दिनांक ३१ ऑक्टोबर, २००५.
२) शासन निर्णय वित्त विभाग क्रमांकः अंनिया १००७/प्र.क्र.१८/सेवा-४, दिनांक ७ जुलै, २००७ ३) शासन परिपत्रक वित्त विभाग क्रमांकः अंनियो १००९/प्र.क्र.३२/सेवा-४, दिनांक १८ ऑगस्ट, २००९ ४) शासन निर्णय वित्त विभाग क्रमांकः अंनियो १००९/प्र.क्र.१/सेवा-४, दिनांक १२ नोव्हेंबर, २०१० ५) शासन निर्णय शालेय शिक्षण व क्रीडा विभाग क्रमांकः अंनियो १००६/(२३/६)/माशि २, दिनांक २९ नोव्हेंबर, २०१० ६) शासन निर्णय शालेय शिक्षण व क्रीडा विभाग क्रमांकः एसएसएन २०१२/(१५४/१२)/माशि २, दिनांक ५ फेब्रुवारी, २०१३ ७) शासन निर्णय वित्त विभाग क्रमांकः अंनियो-२०१२/प्र.क्र.९६/सेवा-४, दि.२७.०८.२०१४ ८) शासन निर्णय शालेय शिक्षण व क्रीडा विभाग क्र. अंनियो ३४१६/प्र.क्र.८६/१६/टीएनटी-६, दिनांक २० डिसेंबर, २०१७ ९) शासन निर्णय वित्त विभाग क्रमांकः अंनियो-२०१७/प्र.क्र.२९/सेवा ४, दिनांक २९ सप्टेंबर, २०१८
प्रस्तावना : दिनांक १ नोव्हेंबर, २००५ रोजी किंवा त्यानंतर नियुक्त होणा-या कर्मचा-यांसाठी नवीन परिभाषित अंशदान निवृत्तीवेतन योजना संदर्भाधीन क्रमांक १ येथील शासन निर्णयान्वये अंमलात आली आहे. या योजनेच्या अंमलबजावणीची कार्यपध्दती संदर्भाधीन क्रमांक २ येथील शासन
निर्णयान्वये ठरविण्यात आली आहे. राज्यातील मान्यता प्राप्त खाजगी अनुदानित प्राथमिक, माध्यमिक /उच्च माध्यमिक व अध्यापक विद्यालयातील १००% अनुदानित पदावरील शिक्षक व शिक्षकेत्तर कर्मचाऱ्यांसाठी परिभाषित अंशदान निवृत्तीवेतन योजनेच्या अंमलबजावणीची कार्यपद्धती संदर्भाधीन क्र.५ येथील शासन निर्णयान्वये ठरविण्यात आली आहे. तसेच संदर्भाधीन क्र.६ येथील शासन निर्णयान्वये जिल्हा परिषदेकडील शिक्षण विभागात शिक्षकांसाठी नवीन परिभाषित अंशदान निवृत्तीवेतन योजना लागू करण्यात आली आहे.
सदर योजना केंद्राच्या धर्तीवर राष्ट्रीय निवृत्तीवेतन योजनेत संदर्भाधीन क्रमांक ७ येथील शासन निर्णय अन्वये समाविष्ट केलेली आहे. त्याचप्रमाणे जिल्हा परिषदा, मान्यता प्राप्त खाजगी अनुदानित प्राथमिक, माध्यमिक, उच्च माध्यमिक व अध्यापक विद्यालयातील शिक्षक व शिक्षकेत्तर कर्मचाऱ्यांना लागू असलेली परिभाषित अंशदान निवृत्तीवेतन योजना (DCPS) केंद्राच्या राष्ट्रीय निवृत्तीवेतन योजनेत (NPS) समाविष्ट करुन योजनेबाबतच्या (स्तर१) अंमलबजावणीची कार्यपद्धती
# Page 2
शासन निर्णय क्रमांकः अंनियो-२०१८/प्र.क्र.१४४/टिएनटी ६
करण्याचे काम अंतिम टप्पात आहे. त्यामुळे लवकरच राष्ट्रीय निवृत्तीवेतन योजना कार्यान्वित होणार आहे. परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत संदर्भाधीन क्र.९ अन्वये शासकीय कर्मचाऱ्यांसाठी निर्णय घेण्यात आला आहे. सदर तरतूद राज्यातील मान्यता प्राप्त वाजगी अनुदानित प्राथमिक, माध्यमिक / उच्च माध्यमि व अध्यापक विद्यालयातील १००% अनुदानित पदावरील शिक्षक व शिक्षकेत्तर कर्मचारी तसेच जिल्हा परिषदेकडील शिक्षण विभागातील शिक्षक व शिक्षकेत्तर पदावर काम करणाऱ्या कर्मचाऱ्यांसाठी लागू करण्याची बाब शासनाच्या विचाराधीन होती.
शासन निर्णय - दिनांक ०१.११.२००५ रोजी व त्यानंतर सेवेत नियुक्त झालेला राज्यातील जिल्हा परिषदेच्या शिक्षकांना व मान्यता प्राप्त खाजगी १००% अनुदानित पदावरील प्राथमिक, माध्यमिक, उच्च माध्यमिक व अध्यापक विद्यालयातील शिक्षक / शिक्षकेत्तर कर्मचारी जो परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेचा सदस्य आहे असा कर्मचारी १० वर्षे सेवा होण्यापूर्वी सेवेत असतांना मृत्यु पावल्यास, त्याने नामनिर्देशित केलेल्या व्यक्तीस, नामनिर्देशन केले नसल्यास त्याच्या कायदेशीर वारसास सानुग्रह अनुदान रु.१० लक्ष अधिक कर्मचाऱ्याच्या खाती जमा असलेली संचित रक्कम देण्याचा निर्णय शासनाने घेतला आहे.
२. दिनांक ०१.११.२००५ रोजी व त्यानंतर सेवेत नियुक्त झालेला शिक्षक व शिक्षकेतर कर्मचारी जर परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेचा सदस्य होण्यास पात्र असेल, परंतु त्याचे खाते उघडण्याची जबाबदारी ज्या कार्यालयाची आहे, त्या कार्यालयांनी ती पार पाडली नसेल किंवा सदर कर्मचाऱ्याचा दोष नसतांना काही अपरिहार्य कारणास्तव त्याचे खाते उघडले गेले नसेल अशा कर्मचाऱ्याच्या नामनिर्देशित व्यक्तीस, नामनिर्देशन केले नसल्यास त्याच्या कायदेशीर वारसास देखील रु.१० लक्ष इतके सानुग्रह अनुदान अनुज्ञेय राहील. मात्र अशा प्रकरणांना मान्यता देण्यापूर्वी वित्त विभागाची सहमती घेणे आवश्यक असेल.
३. या शासन निर्णयान्वये अनुज्ञेय ठरणारे सानुग्रह अनुदान मंजूरीचे अधिकार अप्पर मुख्य सचिव / प्रधान सचिव / सचिव, शालेय शिक्षण व क्रीडा विभाग, मंत्रालय, मुंबई, यांना राहतील. त्यांना हे अधिकार त्यांच्या दुय्यम अधिकाऱ्यास प्रत्यार्पित करता येणार नाहीत.
४. सदर योजनेची कार्यपध्दती सोबत जोडलेल्या “जोडपत्र” व परिशिष्ट क्रमांक १ ते २ प्रमाणे अंमलात आणावी.
५. या प्रयोजनार्थ येणारा खर्च पुढील लेखाशीर्षाखाली नमुद केलेल्या तरतूदीतून करण्यात यावा.
मागणी क्र.जी-६ २०७१ - निवृत्तीवेतन व इतर सेवानिवृत्ती लाभ ०१ नागरी १०३, अनुकंपा भत्ते (००)(०७)-परिभाषित अंशदान / राष्ट्रीय निवृत्तीवेतन योजनेंतर्गत सानुग्रह अनुदान जिल्हा परिषद व अनुदानित शाळा (२०७१०७४९)
पृष्ठ ७ पैकी २
# Page 3
शासन निर्णय क्रमांकः अंनियो-२०१८/प्र.क्र.१४४/टिएनटी ६
# Page 4
# Page 5
# Page 6
# Page 7