# Page 1
राज्यातील सर्व खाजगी अनुदानित, विनाअनुदानित अंशत: अनुदानित व तुकडयांवर दिनांक १ नोव्हेंबर, २००५ पूर्वी नियुक्त झालेल्या सर्व शिक्षक व शिक्षकेतर कर्मचाऱ्यांना अद्याप जुनी पेन्शन योजना लागू करण्याबाबत अभ्यास करण्यासाठी संयुक्त समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: अंनियो- ३४१९/प्र.क्र.४३ / टिएनटी- ६
मादाम कामा रोड, हुतात्मा राजगुरु चौक, मंत्रालय,
मुंबई ४०० ०३२,
तारीख: २४ जुलै, २०१९
प्रस्तावना – मा. सभापती, महाराष्ट्र विधानमंडळ सचिवालय यांनी राज्यातील सर्व अनुदानित, विनाअनुदानित, अंशत: अनुदानित पदांवर व तुकडयांवर दिनांक १ नोव्हेंबर, २००५ पूर्वी नियुक्त झालेल्या सर्व शिक्षक व शिक्षकेतर कर्मचाऱ्यांना जुनी पेन्शन योजना लागू करण्याबाबत चर्चा करण्यासाठी दिनांक २६/६/२०१९ रोजी बैठक आयोजित केली होती. सदर बैठकीत मा. सभापती, महाराष्ट्र विधानमंडळ सचिवालय यांनी शिक्षण विभाग, वित्त विभाग व विधी व न्याय विभागाचे सचिव यांची एक संयुक्त समिती गठीत करण्याचे निर्देश दिले. त्यानुसार संयुक्त समिती गठीत करण्याबाबतची बाब शासनाच्या विचाराधीन होती.
शासन निर्णय -
राज्यातील सर्व अनुदानित, विनाअनुदानित, अंशत: अनुदानित पदांवर व तुकडयांवर दिनांक १ नोव्हेंबर, २००५ पूर्वी नियुक्त झालेल्या सर्व शिक्षक व शिक्षकेतर कर्मचाऱ्यांना जुनी पेन्शन योजना लागू करण्याबाबत अभ्यास करण्यासाठी एक संयुक्त समिती गठीत करण्यात येत आहे. सदर समिती खालीलप्रमाणे असेल.
--------------------------------------------------------------------
| अ.क्र. | पदनाम |  |
| १ | अपर मुख्य सचिव (शालेय शिक्षण) | अध्यक्ष |
| २ | प्रधान सचिव (लेखा व कोषागारे) | सदस्य |
| ३ | प्रधान सचिव (विधी व न्याय विभाग) | सदस्य |
| ४ | आयुक्त (शिक्षण), महाराष्ट्र राज्य, पुणे | सदस्य |
| ५ | संचालक (प्राथमिक), महाराष्ट्र राज्य, पुणे | सदस्य |
| ६ | संचालक (माध्यमिक व उच्च माध्यमिक), महाराष्ट्र राज्य, पुणे, | सदस्य |
| ७ | संचालक (विद्यापरिषद), महाराष्ट्र राज्य, पुणे | सदस्य |
| ८ | उप सचिव (टीएनटी), शालेय शिक्षण विभाग | सदस्य सचिव |
--------------------------------------------------------------------
# Page 2
शासन निर्णय क्रमांकः अंनियो- ३४१९/प्र.क्र.४३/टिएनटी - ६
२. सदर संयुक्त समिती खालील बाबींचा अभ्यास करुन तीन महिन्यांच्या आत शासनास शिफारस करेल.
i. राज्यातील अनुदानित, विनाअनुदानित, अंशत: अनुदानित पदावरील शिक्षक व शिक्षकेतर
कर्मचाऱ्यांच्या नियुक्ती दिनांक व टप्पा अनुदान प्राप्त झाल्याचा दिनांक विचारात घेऊन त्यांना निवृत्तीवेतन
योजना/अन्य उपाययोजना सुचविणे,
ii. महाराष्ट्र खाजगी शाळांतील कर्मचारी (सेवेच्या शर्ती) विनियमन अधिनियम, १९७७ मधील
तरतुदी व दिनांक २९/११/२०१० रोजीच्या शासन निर्णयाच्या संदर्भातील कार्यपध्दती तपासणे.
iii. न्यायालयीन निर्णयाच्या अनुषंगाने शासनाच्या भूमिकेबाबत मा. महाधिवक्त्यांच्या मतानुसार
कार्यवाही करणे.
# Page 3