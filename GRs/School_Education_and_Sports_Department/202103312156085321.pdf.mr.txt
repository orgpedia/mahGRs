# Page 1
विभागीय क्रीडा संकुल, कोकण विभाग, माणगांव, रायगड क्रीडा संकुलासाठी निधी वितरित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रिडायो-२३२१/प्र.क्र.१०६/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ३१ मार्च २०२१.
वाचा : १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र.राक्रीधो २००३/प्र.क्र.११/क्रीयुसे-१, दिनांक २६ मार्च, २००३.
२) शासन निर्णय, शालेय शिक्षण व क्रीडा विभाग क्र. राक्रीधो २००९ / (प्र.क्र.२५/०९)/ क्रीयुसे-१, दिनांक २१ मार्च, २००९.
३) आयुक्त, क्रीडा व युवक सेवा, पुणे यांचे पत्र क्र. विजिक्रीसं/निमा/निवि/का-९/८२३३, दिनांक १९ मार्च, २०१९.
४) मा. मंत्री (क्रीडा व युवक कल्याण ) यांच्या अध्यक्षतेखाली दिनांक ०९ मार्च, २०२१ रोजी संपन्न झालेल्या राज्य क्रीडा विकास समितीच्या बैठकीतील निर्णय.
५) शालेय शिक्षण व क्रीडा विभाग, शासन निर्णय क्र. विक्रीसं-१९२१/प्र.क्र.९२/क्रीयुसे-१, दिनांक २६ मार्च, २०२१ प्रस्तावना : राज्याचे क्रीडा धोरण २००१ अंतर्गत तालुका स्तरावर तालुका क्रीडा संकुल यामध्ये विविध खेळाच्या किमान सुविधा उपलब्ध करुन देणे, जिल्हा स्तरावर जिल्हा क्रीडा संकुलांतर्गत राष्ट्रीय दर्जाच्या क्रीडा सुविधा उपलब्ध करुन देणे, त्याचप्रमाणे विभागीय स्तरावर विभागीय क्रीडा संकुलांतर्गत आंतरराष्ट्रीय दर्जाच्या क्रीडा सुविधा उभारण्याची योजना संदर्भ क्र. (१) येथील दिनांक २६ मार्च, २००३ च्या शासन निर्णयान्वये कार्यान्वित करण्यात आली आहे. संदर्भ क्र. (२) येथील दिनांक २१ मार्च, २००९ च्या शासन निर्णयानुसार तालुका क्रीडा संकुलाची बांधकाम अनुदान मर्यादा रु.२५.०० लक्ष वरुन रु.१००.०० लक्ष, जिल्हा क्रीडा संकुलाची बांधकाम अनुदान मर्यादा रु.४००.०० लक्ष वरुन रु.८००.०० लक्ष व विभागीय क्रीडा संकुलाची बांधकाम अनुदान मर्यादा रु.१६००.०० लक्ष वरुन रु.२४००.०० लक्ष एवढी करण्यात आली आहे.
२. सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र.राक्रीधो २००३/प्र.क्र.११/क्रीयुसे-१, शासन निर्णय, दिनांक २६ मार्च, २००३ अन्वये महाराष्ट्र राज्याच्या क्रीडा धोरण-२००१ अंतर्गत प्रचलित योजनांमध्ये योग्य सुधारणा करणे, धोरणांतर्गत अभिप्रेत असलेल्या असलेल्या योजनांना मान्यता देणे, क्रीडा सुविधा निर्माण करणे तसेच क्रीडा योजनांच्या अंमलबजावणीचा आढावा घेणे याकरीता मा. मंत्री (क्रीडा) यांचे अध्यक्षतेखाली राज्यस्तरीय क्रीडा विकास समितीची स्थापना करण्यात आली आहे.
# Page 2
शासन निर्णय क्रमांकः क्रिडायो-२३२१/प्र.क्र.१०६/क्रीयुसे-१,
३. महाराष्ट्र राज्याच्या क्रीडा धोरण-२००१ च्या अनुषंगाने घेण्यात आलेल्या निर्णयाची अंमलबजावणी करणे, महाराष्ट्र स्पोर्टस् इन्फ्रास्ट्रक्चर डेव्हलेपमेंट प्लॅन तयार करणे, मार्गदर्शक तत्वे तयार करणे, राज्यामध्ये विविध क्रीडा सुविधा निर्माण करणे व त्याचे नियोजन व संनियंत्रण करणे, तालुका/जिल्हा / विभागीय क्रीडा संकुल त्याचप्रमाणे प्रादेशिक क्रीडा केंद्र उभारण्याच्या दृष्टीने उपाययोजना करणे, प्रकल्पाकरीता निधी व शासकीय जमीन उपलब्ध करून देणे, प्रचलित योजनांमध्ये बदल करणे, राज्यातील क्रीडा प्रस्ताव अर्थसहाय्य करा, बांधा-हस्तांतर, बांधा-वापरा हस्तांतर करा, बांधा व अन्य खाजगी गुंतवणुकीद्वारे प्रकल्प तयार करण्यास चालना देणे, संपूर्ण क्रीडा यंत्रणेची संनियंत्रण करणे ही समितीची कार्यकक्षा आहे. या समितीस नियोजन व वित्त विभागाचे प्रशासकीय व वित्तीय अधिकार प्रदान करण्यात आले आहेत.
४. मा.मंत्री (क्रीडा) यांच्या अध्यक्षतेखाली राज्य क्रीडा विकास समितीच्या दिनांक ०९ मार्च, २०२१ रोजी संपन्न झालेल्या बैठकीत विभागीय क्रीडा संकुल, कोकण विभाग हे नवी मुंबई ऐवजी माणगांव, रायगड येथे उभारण्याबाबत निर्णय झाला. त्यास अनुसरुन, संदर्भ क्र. (५) येथील शासन निर्णयान्वये विभागीय क्रीडा संकुल, कोकण विभाग हे माणगांव, जि. रायगड येथे उभारण्यास व त्यासाठी निधी उपलब्ध करण्यास प्रशासकीय मान्यता देण्यात आली आहे. त्यास अनुसरुन विभागीय क्रीडा संकुल, कोकण विभाग, माणगांव, जि. रायगड या करीता निधी वितरीत करण्यास मान्यता देण्याची बाब शासनाच्या विचाराधीन होती.
शासन निर्णय:
क्रीडा संकुलांची स्थापना या कार्यक्रमांतर्गत योजनेकरीता सन २०२०-२१ या वर्षाकरीता अर्थसंकल्पीय तरतूदीनुसार रु. ४५००.०० लक्ष इतकी तरतूद उपलब्ध करुन देण्यात आली आहे.
तसेच, शिवछत्रपती क्रीडा संकुल, म्हाळूंगे- बालेवाडी, पुणे येथे ऑलिम्पिक भवन बांधण्यासाठी रु.४४५५.०० लक्ष इतकी तरतूद पावसाळी अधिवेशनामध्ये पुरवणी मागणीद्वारे उपलब्ध करुन घेण्यात आली आहे. आर्थिक वर्ष २०२०-२१ च्या सुधारीत अंदाजानुसार क्रीडा संकुलाची स्थापना या कार्यक्रमासाठी (२२०४-१८२७) या लेखाशिर्षाखाली एकूण रु.८९५५.०० लक्ष इतकी तरतूद उपलब्ध आहे.
२. सदर उपलब्ध तरतूदीमधून, विभागीय क्रीडा संकुल, कोकण विभाग, माणगांव, जि. रायगड करीता रु.२४०.०० लक्ष (रुपये दोन कोटी चाळीस लक्ष फक्त) एवढी तरतूद वितरीत करुन सदर तरतूद जिल्हा क्रीडा अधिकारी, रायगड यांच्या अधिनस्त ठेवण्यास याद्वारे मान्यता देण्यात येत आहे.
३. आर्थिक वर्ष २०२०-२१ मध्ये क्रीडा संकुलांची स्थापना या योजनेंतर्गत कार्यक्रमाकरीता उपलब्ध रु.८९५५.०० लक्ष इतक्या तरतुदी मधून सदर निधी वितरीत करण्यात यावा.
पृष्ठ ४ पैकी २
# Page 3
शासन निर्णय क्रमांकः क्रिडायो-२३२१/प्र.क्र.१०६/क्रीयुसे-१,
। उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
॥॥. सदरचा निधी ज्या प्रयोजनाकरिता / बाबींकरिता मंजूर केला आहे, त्याच बाबींकरीता खर्च करण्यात यावा.
४. उपरोक्त बाबींवर होणारा खर्च “मागणी क्रमांक ई-३, २२०४, क्रीडा व युवक सेवा, १०४, क्रीडा व खेळ, (१६) क्रीडा संकुल, (१६) (०२) क्रीडा संकुलांची स्थापना (कार्यक्रम), (२२०४ १८२७), ३१, सहाय्यक अनुदाने (वेतनेतर)” या लेखाशीर्षाखाली आर्थिक वर्ष २०२०-२१ करीता उपलब्ध तरतूदीतून भागविण्यात यावा.
५. शासन परिपत्रक, वित्त विभाग दिनांक १६.०४.२०२० व शासन निर्णय, वित्त विभाग, दिनांक ०४.०५.२०२० मधील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. प्रस्तुत प्रकरणी वित्त विभाग, शासन परिपत्रकाच्या परिशिष्टातील अनुक्रमांक ९ मध्ये नमूद अटींची पूर्तता होत आहे. सदर परिपत्रकाच्या परिशिष्टातील अन्य बाबी सदर आदेशास लागू नाहीत.
५. विभागीय क्रीडा संकुल, कोकण विभाग, माणगांव करीता मंजूर करण्यात आलेला निधी कोषागारातून आहंरीत करण्याकरीता जिल्हा क्रीडा अधिकारी, रायगड यांना आहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे. याबाबतचे देयक जिल्हा क्रीडा अधिकारी, रायगड यांना कोषागारात सादर करून, आर. टी. जी. एस. प्रणाली द्वारे विभागीय क्रीडा संकुल समिती, कोकण विभाग (ता. माणगाव, जि.
रायगड) यांचेकडे वर्ग करण्यात यावे.
६. सदरचा शासन निर्णय, नियोजन विभागाच्या अनौपचारिक संदर्भ क्र. १७१/१४७१, दिनांक ३१/०३/२०२१ व वित्त विभागाच्या अनौपचारिक संदर्भ क्र. ३८७/२०२१/व्यय-५, दिनांक ३१/०३/२०२१ अन्वये दिलेल्या मान्यतेनुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः क्रिडायो-२३२१/प्र.क्र.१०६/क्रीयुसे-१,