# Page 1
स्वयंसिध्दा - महिलांकरीता स्वसंरक्षण प्रशिक्षण कार्यक्रम निधी वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : स्वंसियो-२०१८/प्र.क्र. १४०/क्रीयुसे-३ मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक :- ५ मार्च, २०१९.
वाचा : १) शालेय शिक्षण व क्रीडा विभाग, शासन निर्णय क्र. स्वंसियो-२०१८/प्र.क्र. १४०/क्रीयुसे -३, दि. ०५/११/२०१८.
२) वित्त विभाग, शासन परिपत्रक क्र. अर्थसं-२०१८/प्र.क्र.६९/अर्थ-३, दि. २५ जानेवारी, २०१९.
३) क्रीडा व युवक सेवा, पुणे यांचे पत्र क्रमांक निधी प्रस्ताव / योजना-१८७२/२०१८-१९/ का-१०/६४०२ दि. २१/२/२०१९.
प्रस्तावना : महाराष्ट्र राज्याचे क्रीडा धोरण २००१ अंतर्गत खेळाद्वारे सर्वासाठी सुदृढता या कार्यक्रमा सोबतच स्वसंरक्षण ही काळाची गरज बनली आहे. ही बाब लक्षात घेऊन राज्यामध्ये विद्यार्थीनी, गृहिणी तसेच नोकरी / व्यवसाय करणाऱ्या महिला यांना स्वयंसिध्दा या योजनेंतर्गत स्वसंरक्षणाचे प्रशिक्षण देणे त्याचप्रमाणे त्यांचे सबलीकरण करण्याच्या दृष्टिने त्यांचा सर्वांगीण विकास करण्यासाठी प्रशिक्षण कार्यक्रम राबविण्याकरिता सन २०१८-१९ या आर्थिक वर्षासाठी अर्थसंकल्पिय तरतूद रु.२१.०० लक्ष मधून वित्त विभागाच्या दि. २/४/२०१८ च्या शासन परिपत्रकानुसार ७० % च्या मर्यादेत रु.१४.७० लक्ष इतक्या निधीच्या वितरणास शासन निर्णय क्र.स्वंसियो-२०१८/प्र.क्र.१४०/क्रीयुसे-३ दि.०५ नोव्हेंबर, २०१८ अन्वये प्रशासकीय मान्यता देण्यात आली आहे. उर्वरीत १०% च्या मर्यादेतील रु.२.१० लक्ष (रु.दोन लक्ष दहा हजार फक्त) इतका निधी वितरीत करण्याची बाब या नस्तीच्या विचाराधीन होती.
शासन निर्णय : राज्यामध्ये विद्यार्थीनी, गृहिणी तसेच नोकरी / व्यवसाय करणाऱ्या महिला यांना स्वयंसिध्दा या योजनेंतर्गत स्वसंरक्षणाचे प्रशिक्षण देण्याबरोबरच त्यांचे सबलीकरण करण्याच्या दृष्टिने त्यांचा सर्वांगिण विकास करण्यासाठी प्रशिक्षण कार्यक्रम राबविण्याकरिता सन २०१८-१९ या वर्षाकरीता अर्थसंकल्पित तरतूद रु.२१.०० लक्ष पैकी वित्त विभागाच्या दि.२/४/२०१८ च्या शासन परिपत्रकास अनुसरुन ७० % च्या मर्यादेत रु.१४.७० लक्ष इतका निधी वितरीत करण्यात आला आहे. उर्वरीत १०% च्या मर्यादेतील रु.२.१० लक्ष (रु.दोन लक्ष दहा हजार फक्त) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च " मागणी क्र. ई-३, २२०४ क्रीडा व युवक सेवा-१०४ क्रीडा व खेळ (०९)(०५) स्वयंसिध्दा महिलांकरिता स्वसंरक्षण प्रशिक्षण (कार्यक्रम) ३१, सहाय्यक अनुदाने (वेतनेतर) संगणक क्रमांक (२२०४-१८७२) या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः स्वंसियो-२०१८/प्र.क्र. १४०/क्रीयुसे -३
३. वित्त विभागाच्या संदर्भाधिन दि. २५/१/२०१९ च्या परिपत्रकातील सूचनांनुसार उपरोक्त तरतूद खर्च करण्याबाबतची कार्यवाही करण्यात यावी. यासाठी संबंधित विभागीय उपसंचालक, क्रीडा व युवक सेवा व संबंधित जिल्हा क्रीडा अधिकारी यांना आहरण व संवितरण अधिकारी तसेच आयुक्त (क्रीडा) यांना नियंत्रक अधिकारी म्हणून घोषित करण्यात येत आहे.
४. सदरचा शासन निर्णय वित्त विभागाच्या दि.०२.०४.२०१८ च्या परिपत्रकातील सूचनांना अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमुद अटींची पूर्तता होत आहे. सदर परिपत्रकाच्या परिशिष्टातील मुद्दा क्र.१,२,३,४,५,६ व ७ मधील बाबी सदर आदेशास लागू नाहीत.