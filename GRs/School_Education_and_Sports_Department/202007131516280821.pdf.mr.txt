# Page 1
माननीय सर्वोच्च न्यायालयाने सिव्हिल अपिल क्र.
८९२८/२०१५ व इतर याचिका यामध्ये दिनांक ०६ जुलै,२०१७ रोजी दिलेल्या निर्णयाची राज्यात अंमलबजावणी करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक-ईएसटी-३९१९/प्र.क्र.२६२/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक:- १३ जुलै,२०२०
संदर्भ :- १) सामान्य प्रशासन विभाग शासन निर्णय क्रमांक- बीसीसी२०१८/प्र.क्र.३०८/१६-ब दिनांक २१ डिसेंबर, २०१९ २) आयुक्त (शिक्षण), महाराष्ट्र राज्य पुणे, यांचे पत्र क्र.संकिर्ण-२०१९/अ.ज.माहिती/ आस्था ब (१२३), दिनांक २४.१२.२०१९ ३) आयुक्त (शिक्षण), महाराष्ट्र राज्य पुणे, यांचे पत्र क्र.संकिर्ण-२०१९/आस्था ब (१२३), १२०६, दिनांक २४.१२.२०१९
प्रस्तावना :
माननीय सर्वोच्च न्यायालयाने सिव्हिल अपिल क्र. ८९२८/२०१५ (चेअरमन ॲन्ड मॅनेजिंग डायरेक्टर, एफसीआय आणि इतर विरुध्द जगदिश बालाराम बहिरा व इतर ) व इतर याचिका यामध्ये दि.
६ जुलै,२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला आहे. माननीय उच्च न्यायालय, मुंबई खंडपीठ नागपूर यांनी रिट याचिका क्र. ३१४०/२००८ मध्ये दिनांक २८.०९.२०१८ च्या आदेशान्वये माननीय सर्वोच्च न्यायालयाच्या आदेशानुसार दिनांक ३१.१२.२०१९ पर्यंत कार्यवाही करण्याचे आदेश दिले आहेत. मा. उच्च न्यायालयाचे सदर आदेश विचारात घेता, मा. सर्वोच्च न्यायालयाच्या निर्णयाची या विभागाच्या अधिपत्याखाली आयुक्त शिक्षण व त्याच्या अधिनस्त कार्यालयात अंमलबजावणीसाठी अधिसंख्य पदे निर्माण करण्याची बाब शासनाच्या विचाराधीन होती
शासन निर्णय :
मा. सर्वोच्च न्यायालयाने सिव्हिल अपिल क्र.८९२८/२०१५ व इतर याचिका मध्ये दिनांक ०६ जुलै, २०१७ रोजी दिलेल्या निर्णयन्वये या विभागाच्या अधिपत्याखालील आयुक्त शिक्षण व त्यांच्या अधिनस्त कार्यालयाच्या आस्थापनेवर अनुसूचित जमातीचे जात प्रमाणपत्र अवैध ठरलेले अधीक्षक, सामान्य राज्य सेवा, गट-ब ( प्रशासन शाखा) मधील १ पद अधिसंख्य पद म्हणून निर्माण करण्यास मान्यता देण्यात येत आहे.
# Page 2
शासन निर्णय क्रमांकः ईएसटी-३९१९/प्र.क्र.२६२/प्रशा-२
--------------------------------------------------------------------------------------------
| अ.क्र. | अधिकाऱ्याचे नांव | गट | निर्माण करावयाचे अधिसंख्य पदाचे पदनाम | आस्थापना |
| १. | श्री. होमराव गोविंदा डेकाटे | ब | अधिक्षक (सारासे) | आयुक्त (शिक्षण), महाराष्ट्र राज्य, पुणे. |
--------------------------------------------------------------------------------------------
२. अनुसुचित जमातीचे जात वैधता प्रमाणपत्र सादर न केल्याच्या कारणास्तव अधिसंख्य पदावर सेवा वर्ग करण्यात येणाऱ्या अधिकारी व कर्मचाऱ्यांना मानवतावादी दृष्टीकोनातून तसेच प्रशासनाची होणारी अडचण दूर करण्यासाठी तात्पुरत्या स्वरुपात ह्या शासन निर्णयाच्या दिनांकापासून ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते, त्या दिनांकापर्यत यापैकी जे आधी घडेल तोपर्यत अधिसंख्य पदावर नेमणूक देण्यात येत आहे. याबाबत आवश्यक ती कार्यवाही आयुक्त (शिक्षण), महाराष्ट्र राज्य, पुणे यांनी तात्काळ करावी.
३. सदर अधिसंख्य पदाच्या वेतनाव येणारा खर्च संबंधित कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
४. हा शासन निर्णय, सामान्य प्रशासन विभागाच्या क्र. बीसीसी२०१८/प्र.क्र.३०८/१६-ब दिनांक २१.१२.२०१९ च्या शासन निर्णयामधील तरतुदीनुसार व वित्त विभाग अनौपचारीक संदर्भ क्र.१८/आपुक
दिनांक ०४.०१.२०२० अन्वये निर्गमित करण्यात येत आहे.
# Page 3