# Page 1
अपंग एकात्म शिक्षण योजना (प्राथमिक स्तर) अंतर्गत विशेष शिक्षकांच्या वेतनासाठी सन २०१७ पासूनचे थकित वेतन अदा करण्याकरीता निधी वितरीत
करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः आयईडीएस-२०१६/(प्र.क्र.२१/१६)/टिएनटी-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १९ ऑगस्ट, २०१९
वाचा : शासन निर्णय, शालेय शिक्षण व क्रीडा विभाग, क्रमांक आयईडीएस-२०१६/(प्र.क्र.२१/१६)/टिएनटी-५, दिनांक १९ ऑक्टोबर, २०१६.
प्रस्तावना : केंद्र शासनाने सन १९७८ पासून विशेष गरजा असलेल्या अपंग विद्यार्थ्याना सामान्य मुलांबरोबर सामान्य शाळेत शिक्षण घेता यावे म्हणून अपंग एकात्म शिक्षण योजना (प्राथमिक स्तर) सुरु करण्यात आली.
सदर योजनेंतर्गत नियुक्ती असलेल्या व माध्यमिक शाळेतील युनिटवर कार्यरत असलेल्या ७१ विशेष शिक्षकांचे काही तांत्रिक कारणांमुळे अनुदान उपलब्ध न झाल्याने वेतन थकीत होते. सदर थकीत वेतन अदा करण्यासाठी तरतुद उपलब्ध करुन देण्याची बाब शासनाच्या विचाराधीन होती.
शासन निर्णय :
अपंग एकात्म शिक्षण योजना (प्राथमिक स्तर) अंतर्गत कार्यरत असलेल्या सोबतच्या विवरणपत्र " अ मध्ये दर्शविलेल्या ७१ विशेष शिक्षकांचे माहे मार्च, २०१७ ते माहे मे, २०१९ या कालावधीतील थकीत वेतनावरील खर्च भागविण्यासाठी रुपये ४.४० कोटी (अक्षरी चार कोटी चाळीस लक्ष फक्त) इतके अनुदान मंजूर करण्यात येत आहे.
२. सदर विशेष शिक्षकांना वेतन अदा करताना शिक्षण संचालक (प्राथमिक), महाराष्ट्र राज्य, पुणे यांनी पुढील कार्यवाही करावी :
अ) माहे मार्च, २०१७ ते माहे मे, २०१९ या कालावधीकरिता विशेष शिक्षकांना प्रतिमाह होणा-या अनुज्ञेय वेतनाच्या केवळ ४०% वेतन अदा करण्यात यावे.
सदर विशेष शिक्षकांच्या नियुक्ती / मान्यता संदर्भातील सर्व बाबींची खात्री करावी. वेतन कालावधीमध्ये युनिट सुरु होते किंवा कसे तसेच वेतन कालावधीमध्ये त्यांनी काम केले आहे किंवा कसे याची खात्री करुन केवळ काम केलेल्या कालावधीचे वरील २ (अ) मध्ये नमुद केल्यानुसार वेतन अदा करावे.
# Page 2
शासन निर्णय क्रमांकः आयईडीएस-२०१६/(प्र.क्र.२१/१६)/टिएनटी-५
विशेष शिक्षकांना न्यायालयीन प्रकरणाच्या अनुषंगाने यापूर्वी वेतन अदा करण्यात आलेले असल्यास वरील २ (अ) मध्ये नमुद केल्यानुसार परिगणना केल्या अंती अनुज्ञेय होणा-या रक्कमेतून सदर रक्कम समायोजित करुन उर्वरीत रक्कम अदा करण्यात यावी.
क) माहे मार्च, २०१७ ते माहे मे, २०१९ या कालावधीकरिता वरील २ (अ) मध्ये नमुद केल्यानुसार वेतन अदा केल्या अंती निधी शिल्लक राहिल्यास त्याबाबतचा अहवाल शासनास सादर करावा.
शिल्लक निधीचा विनियोग करणापूर्वी शासनाची पूर्वपरवानगी घेण्यात यावी.
ड) विशेष शिक्षकांना कोणत्याही कालावधीतील वेतन दोनदा अदा होणार नाही याची दक्षता घ्यावी. जादा वेतन अदा झाल्यास शिक्षण संचालक (प्राथमिक), महाराष्ट्र राज्य, पुणे यांना जबाबदार धरण्यात येईल.
ई) अदा करण्यात आलेल्या वेतनाबाबतचा अहवाल एक महिन्यात शासनास सादर करावा.
३. सदर खर्च मागणी क्रमांक लेखाशीर्ष " ई-२, २२०२-सर्वसाधारण शिक्षण,०१ प्राथमिक शिक्षण, १०६ शिक्षक आणि इतर सेवा, (००) (००)(०१) समग्र शिक्षा अभियान, २२०२आय ६१२, सर्वसाधारण, राज्य हिस्सा ४० टक्के, कार्यक्रम, ३६ सहायक अनुदाने (वेतन) " या लेखाशिर्षाखालील सन २०१९-२० या वित्तीय वर्षामध्ये उपलब्ध असलेल्या तरतुदीतून भागविण्यात यावा. यासाठी शिक्षण संचालक (प्राथमिक) यांना आहरण व संवितरण अधिकारी आणि आयुक्त (शिक्षण), महाराष्ट्र राज्य, पुणे यांना नियंत्रक अधिकारी घोषित करण्यात येत आहे.
४. सदर शासन निर्णय नियोजन विभागाच्या अनौपचारिक संदर्भ क्रमांक १३४/१४७१, दिनांक १८.०६.२०१९ व वित्त विभागाच्या अनौपचारिक संदर्भ क्रमांक ४९०/१९/व्यय-५, दिनांक २९.०७.२०१९ अन्वये
दिलेल्या मान्यतेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7