# Page 1
अर्जित रजेचे रोखीकरण सुधारित वेतन संरचनेनुसार करणेबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन-१२२१/प्र.क्र.११६/टिएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०४/०५/२०२२.
वाचा :-१) महाराष्ट्र खाजगी शाळेतील कर्मचारी (सेवेच्या शर्ती), नियमावली १९८१ २) वित्त विभाग, शासन निर्णय क्रमांक : अरजा-२४०१/८/सेवा-९, दि. १५/०१/२००१ ३) शालेय शिक्षण विभाग, शासन निर्णय क्र: एसएसएन १०००/(३३८/२००१)/माशि-२, दि. ९/४/२००१ ३) वित्त विभाग, शासन निर्णय क्र. अरजा- २००९/प्र.क्र.२१/सेवा-६, दि. २७/८/२००९ ४) वित्त विभाग, शासन पूरकपत्र क्रमांक: अरजा-२००९/प्र.क्र.२१/सेवा-६, दि. १०/११/२००९ ५) शालेय शिक्षण व क्रीडा विभाग, शासन निर्णय क्रमांक: एसएसएन-१००९/ (३९२/०९)/माशि-२, दि. १०/१२/२०१० ६) वित्त विभाग, शासन अधिसूचना क्र: वेपुर-२०१९/प्र.क्र.१/सेवा-९, दि. ३०/०१/२०१९ ७) वित्त विभाग, शासन निर्णय क्रमांक: अरजा-२०१९/प्र.क्र.१२/सेवा-६, दि. २४/०५/२०१९
प्रस्तावना :
वित्त विभागाने संदर्भाधिन क्र. २ येथील शासन निर्णयान्वये अर्जित रजेचे रोखीकरण करण्याची २४० दिवसांची मर्यादा ३०० दिवसांपर्यंत वाढविली असून, सदर आदेश संदर्भाधिन क्र. ३ येथील शासन निर्णयान्वये राज्यातील खाजगी मान्यताप्राप्त प्राथमिक, माध्यमिक, उच्च माध्यमिक व अध्यापक विद्यालयातील शिक्षक/शिक्षकेतर कर्मचारी यांना लागू करण्यात आले आहेत. तसेच संदर्भाधिन क्र. ६ येथील अधिसूचनेन्वये वित्त विभागाने दि. १ जानेवारी, २०१६ पासून सुधारित वेतन संरचना लागू करण्याबाबत महाराष्ट्र नागरी सेवा (सुधारित वेतन) नियम, २०१८ अधिसूचित केले असून, त्यानूसार राज्यातील खाजगी मान्यताप्राप्त प्राथमिक, माध्यमिक, उच्च माध्यमिक शाळा व अध्यापक विद्यालयातील शिक्षक व शिक्षकेतर कर्मचारी यांना दि. १/१/२०१६ पासून सुधारित वेतन संरचना लागू करण्यात आली आहे. सुधारित वेतन संरचना लागू झाल्यानंतर वित्त विभाग, शासन निर्णय दि. २४/०५/२०१९ अन्वये दि. १/१/२०१६ रोजी किंवा त्यानंतर सेवानिवृत्त/निधन झालेल्या / होणा-या शासकीय कर्मचा-यांच्या खाती जमा असलेल्या अर्जित रजेच्या रोखीकरणाच्या परिगणनेसाठी ग्राहय धरावयाच्या वेतनाच्या अनुषंगाने तसेच अर्जित रजा रोखीकरणाच्या कार्यवाहीबाबत शासन निर्णय निर्गमित करण्यात आला आहे. त्याआधारे राज्यातील खाजगी मान्यताप्राप्त शाळांमधील शिक्षक व शिक्षकेतर कर्मचारी ज्यांना अर्जित रजा देय आहे अशा कर्मचा-यांच्या अर्जित रजा रोखीकरणाबाबत शासन निर्णय निर्गमित करण्याची बाब शासनाच्या विचाराधिन होती.
# Page 2
शासन निर्णय क्रमांकः वेतन-१२२१/प्र.क्र.११६/टिएनटी-३
शासन निर्णय :
दि. १ जानेवारी, २०१६ रोजी किंवा त्यानंतर सेवानिवृत्त/शासन सेवेत असताना निधन झालेल्या/ होणा-या तसेच वरील संदर्भ क्र. २ येथील शासन निर्णयातील परिच्छेद क्र. २ (२) व परिच्छेद क्र. ३ मध्ये नमूद केलेल्या प्रकरणी, खाजगी मान्यताप्राप्त शाळांमधील शिक्षक व शिक्षकेतर कर्मचारी ज्यांना अर्जित रजा देय आहे अशा कर्मचा-यांच्या अर्जित रजा रोखीकरणाच्या परिगणनेसाठी "वेतन" या संज्ञेचा अर्थ, हा उपरोक्त संदर्भ क्रमांक ६ येथील अधिसूचनेतील नियम क्रमांक ३ (१२) अन्वये अंमलात आलेल्या मूळ वेतनाच्या व्याख्येनुसार राहील.
२. तसेच उपरोक्त नमूद परिच्छेद-२ मध्ये नमूद अर्जित रजा देय असलेल्या कर्मचा-यांचे बाबतीत सुधारित वेतन संरचनेतील वेतन विचारात घेऊन त्यांना नियमाप्रमाणे अनुज्ञेय असलेल्या शिल्लक अर्जित रजेच्या संबंधातील रजा वेतनाची सममूल्य रोख रक्कम, एका ठोक रकमेत रोखीने प्रदान करण्यात यावी. जर संबंधित कर्मचारी दिनांक १/१/२०१६ ते दि. ३१/१/२०१९ या कालावधीत असुधारीत वेतन संरचनेतील वेतनाच्या आधारे शिल्लक अर्जित रजेच्या रोख सममूल्याची रक्कम यापूर्वी अदा केलेली असल्यास, त्यांना या शासन निर्णयाच्या अनुषंगाने फरकाची रक्कम ठोक रकमेद्वारे रोखीने प्रदान करण्यात यावी.
३. सदर शासन निर्णय वित्त विभाग, अनौपचारिक संदर्भ क्र.७६/२२/सेवा-६, दिनांक ०६/०४/२०२२ च्या सहमतीने निर्गमित करण्यात येत आहे.
# Page 3