# Page 1
शिवछत्रपती क्रीडा पुरस्कार सन २०१७-१८ निवड समितीची स्थापना करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शिछपु २०१९/प्र.क्र.१५/क्रीयुसे २
हुतात्मा राजगुरु चौक, मादाम कामा रोड
मंत्रालय, मुंबई ४०० ०३२.
तारीख : ०६ फेब्रुवारी, २०१९.
वाचा : १. शासन निर्णय, शालेय शिक्षण व क्रीडा विभाग, क्रमांक: राक्रीधो २०१२/प्र.क्र.१५८/१२/ क्रीयुसे २, दिनांक १६ ऑक्टोबर, २०१७.
२. क्रीडा व युवकसेवा संचालनालयाचे पत्र क्र. क्रीयुसे / शिछक्रीपु /का-१४/२०१८-१९/ दिनांक ०१ फेब्रुवारी, २०१९.
प्रस्तावना : महाराष्ट्रातील सर्वोत्कृष्ट क्रीडापटू, क्रीडा कार्यकर्ते तसेच महाराष्ट्रातील क्रीडा क्षेत्राच्या प्रगतीसाठी अहर्निश व सेवाभावी वृत्तीने कार्य करणाऱ्या खेळाडू/व्यक्तींना दरवर्षी शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, एकलव्य राज्य क्रीडा पुरस्कार (दिव्यांग खेळाडू) व उत्कृष्ट क्रीडा संघटक/ कार्यकर्ते व जिजामाता पुरस्कार देऊन गौरविण्यात येते. या पुरस्कारांच्या सुधारित नियमावलीस उपरोक्त दि.१६.१०.२०१७ च्या शासन निर्णयान्वये मान्यता देण्यात आलेली आहे. सदर शासन निर्णयामध्ये शिवछत्रपती पुरस्कारार्थींच्या निवडीसाठी निवड समित्या गठीत करण्याची तरतूद आहे. यास्तव सन २०१७-१८ या वर्षाच्या पुरस्कार निवड समित्या गठीत करण्याचा प्रस्ताव शासनाच्या विचाराधीन होता व त्याबाबत आता शासनाने खालीलप्रमाणे निर्णय घेतला आहे.
शासन निर्णय: शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, एकलव्य राज्य क्रीडा पुरस्कार (दिव्यांग खेळाडू) व उत्कृष्ट क्रीडा संघटक/ कार्यकर्ते व जिजामाता पुरस्कार देण्याकरिता संदर्भ क्र. ०१ च्या शासन निर्ण्यान्वये निवड समिती गठीत करण्यात आली आहे. सदर निवड समिती मध्ये खालील तज्ज्ञाची नियुक्ती करण्यास शासन मान्यता देत आहे: अ. अशासकीय सदस्य:
------------------------------------------------
| अ.क्र. | नाव | प्राप्त पुरस्कार |
| १. | श्री. धनराज पिल्ले | पद्मश्री पुरस्कारार्थी |
| २. | श्री. प्रभाकर वैद्य | पद्मश्री पुरस्कारार्थी |
| ३. | श्रीमती रचिता मिस्त्री | अर्जुन पुरस्कारार्थी |
------------------------------------------------
# Page 2
शासन निर्णय क्रमांकः शिछपु २०१९/प्र.क्र.१५/क्रीयुसे २
ब. निमंत्रीत सदस्य
----------------------------------------------------------
| अ.क्र. | नाव | प्राप्त पुरस्कार |
| १. | श्री. प्रदिप गंधे | शिवछत्रपती पुरस्कारार्थी |
| २. | डॉ. हितेंद्र चंद्रकांत महाजन | शिवछत्रपती पुरस्कारार्थी |
----------------------------------------------------------
२. निवड समितीच्या अशासकीय सदस्यांची नियुक्ती पुढिल तीन वर्षाकरीता राहील. उपरोक्त सदस्यांना शासन निर्णय, वित्त विभाग दिनांक २४.०५.२०१२ नुसार बैठक भत्ता तसेच शासन निर्णय, वित्त विभाग दिनांक ०३.०३.२०१० च्या परिच्छेद १२ मधील तरतूदीनुसार प्रवासभत्ता व दैनिक भत्ता अनुज्ञेय राहील. सदर खर्च हा शिवछत्रपती क्रीडापीठ, बालेवाडी, पुणे येथील जमा निधीतून भागविण्यात यावा.
३. आयुक्त,क्रीडा व युवक सेवा, पुणे तथा सदस्य सचिव, पुरस्कार निवड समिती यांनी समितीची बैठक आयोजित करण्याबाबत आवश्यक ती पुढील कार्यवाही तात्काळ करावी.