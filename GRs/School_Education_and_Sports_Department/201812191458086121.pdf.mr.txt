# Page 1
ओम शिक्षण संस्था, सुभाषनगर, किनवट, जि. नांदेड संचलित सावित्रीबाई फुले स्वतंत्र कनिष्ठ महाविद्यालय, शिवणी, ता.किनवट, जि.नांदेड या कनिष्ठ महाविद्यालयाचे बेल्लोरी ( धानोरा) ता.किनवट, जि. नांदेड येथे केलेल्या स्थलांतरास कार्योत्तर मान्यतेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः न्यायाप्र १३१६/प्र.क्र.४१८/एसएम - १
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १९ डिसेंबर, २०१८
वाचा : शालेय शिक्षण व क्रीडा विभाग, शासन निर्णय क्र. माशास्थ २०१२/(५९/१२) माशि-२, दि. ३१ जुलै,२०१३.
संदर्भ : १) विभागीय शिक्षण उपसंचालक, लातूर यांचे क्र.शिउसला/कमवि/एमडीपी/१४९९८/१५०००/ २०१५-१६, दि.२१ सप्टेंबर, २०१५ चे पत्र २) शासनाचे पत्र क्र.न्यायाप्र १३१६/प्र.क्र.४१८/एस एम-१, दिनांक ९ जून, २०१७ ३) मा. उच्च न्यायालय, औरंगाबाद खंडपीठाने रिट याचिका क्रमांक ३३५/२०११ मध्ये दिनांक ४ ऑगस्ट, २०१७ चे पत्र.
४) विभागीय शिक्षण उपसंचालक, लातूर यांचे क्र. शिउसला/कमवि-४/१०६९०/९२/२०१७-१८ दि. ४ ऑगस्ट, २०१७ चे पत्र
प्रस्तावना : ओम एज्युकेशन सोसायटी, सुभाषनगर, किनवट, जि. नांदेड संचलित सावित्रीबाई फुले स्वतंत्र कनिष्ठ महाविद्यालय (कला शाखा), शिवणी, ता.किनवट, जि. नांदेड या मराठी माध्यमाच्या विनाअनुदानित कनिष्ठ महाविद्यालय शासन मान्यतेशिवाय सन २०१०-११ पासून बेल्लोरी (धानोरा) ता.किनवट, जि.नांदेड येथे स्थलांतर करण्यात आले. याबाबत संस्थेने मा. उच्च न्यायालय, औरंगाबाद खंडपीठ येथे दाखल केलेल्या रिट याचिका क्रमांक ३३५/२०११ मध्ये यावर शासनाने निर्णय घेण्याचे निदेश दिले. त्यानुसार संदर्भाधीन क्रमांक (४) येथील पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर प्रकरणी स्थलांतराबाबत विहीत निकषांची पूर्तता होत नाही, तसेच स्थलांतराच्या ठिकाणी शाळेसाठी पक्की इमारत व आवश्यक सुविधा उपलब्ध नाहीत. यास्तव ओम शिक्षण संस्था, नांदेड संचलित सावित्रीबाई फुले स्वतंत्र कनिष्ठ महाविद्यालय शिवणी, ता.किनवट, जि.नांदेड या कनिष्ठ महाविद्यालयाचे बेल्लोरी (धानोरा) ता.किनवट, जि. नांदेड येथे केलेल्या स्थलांतरास कार्योत्तर मान्यता प्रदान करण्याचा प्रस्ताव अमान्य करण्यात येत आहे.
# Page 2
शासन निर्णय क्रमांकः न्यायाप्र १३१६/प्र.क्र.४१८/एसएम-१