# Page 1
कुलगुरु, आंतरराष्ट्रीय क्रीडा विद्यापीठ, महाराष्ट्र, पुणे यांच्या कार्यालयीन कामकाजासाठी खाजगी वाहन भाडे तत्वावर उपलब्ध करुन घेण्यास मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: आंक्रीवि- ३१२३/प्र.क्र.९२/२३/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४००००१,
दिनांक: १८ सप्टेंबर, २०२३
वाचा:
१) वित्त विभाग, शासन निर्णय क्रमांक: विअप्र-२०१३/प्र.क्र.३०/२०१३/ विनियम / भाग-२, दिनांक १७ एप्रिल, २०१५.
२) वित्त विभाग, शासन निर्णय क्रमांक: वाहन २०१०/प्र.क्र.४१/१०/विनियम, दि. २८ जुलै, २०२०.
३) सामान्य प्रशासन विभाग, शासन निर्णय क्रमांक, शापसे- ३४२२/प्र.क्र.७८/का.३१, दिनांक ०१ जून, २०२३.
४) कुलगुरु, आंतरराष्ट्रीय क्रीडा विद्यापीठ, महाराष्ट्र, पुणे यांचे क्र.आंक्रीविम/कुइअवाउ/२०२३ २४/का-११, दिनांक २४ जुलै, २०२३ रोजीचे पत्र.
प्रस्तावना:
शिवछत्रपती क्रीडा संकुल, म्हाळुंगे-बालेवाडी, पुणे येथे सन २०२० चा महाराष्ट्र अधिनियम क्र.३५ दिनांक २ डिसेंबर, २०२० अन्वये आंतरराष्ट्रीय क्रीडा विद्यापीठाची स्थापना करण्यात आलेली आहे. सदर विद्यापीठ कार्यान्वित करण्याबाबत दिनांक १९.१०.२०२१ अन्वये अध्यादेश निर्गमित करण्यात आला आहे. विद्यापीठाचे कामकाज सुरु करण्याकरीता श्री. ओम प्रकाश बकोरीया (भाप्रसे), यांची शासन अधिसूचना, दिनांक ११.०५.२०२३ अन्वये आंतरराष्ट्रीय क्रीडा विद्यापीठाचे प्रथम कुलगुरु म्हणून नेमणुक करण्यात आलेली आहे. आंततराराष्ट्रीय क्रीडा विद्यापीठाच्या कार्यान्वयनासाठी व आवश्यक कामकाजाकरिता कुलगुरुंना वाहनाची आवश्यकता आहे.
महाराष्ट्र आंतरराष्ट्रीय क्रीडा विद्यापीठ अधिनियम, २०२० अंतर्गत प्रकरण-तीन, कलम, १२ (९) नुसार आंतरराष्ट्रीय क्रीडा विद्यापीठाच्या कुलगुरूंना राज्य शासनाने निर्धारित केल्यानुसार वेतन व भत्ते, मोफत सुसज्ज निवासस्थान, मोटारगाडी, तिचे परिरक्षण, दुरुस्ती व इंधन खर्चासह शोफरची मोफत सेवा अनुज्ञेय ठरविण्यात आलेली आहे. त्याअनुषंगाने कुलगुरु, आंतरराष्ट्रीय क्रीडा विद्यापीठ
# Page 2
शासन निर्णय क्रमांकः आंक्रीवि- ३१२३/प्र.क्र.९२/२३/क्रीयुसे-१
यांनी संदर्भ क्र.५ अन्वये नियमित वाहन खरेदीची कार्यवाही पूर्ण होईपर्यंतच्या कालावधीसाठी वाहन भाडयाने घेण्यास व त्याअनुषंगाने येणाऱ्या खर्चास मान्यता देण्याची विनंती केली आहे. आंतरराष्ट्रीय क्रीडा विद्यापीठाच्या दैनदिन कामकाजाकरीता वाहनाची आवश्यकता असल्याने, संदर्भ क्र.३ येथील सामान्य प्रशासन विभागाच्या दिनांक ०१ जून, २०२३ रोजीच्या शासन निर्णयातील तरतूदीनुसार विहित कार्यपद्धतीचा अवलंब करुन, आंतरराष्ट्रीय क्रीडा विद्यापीठाचे कुलगुरुंसाठी एक (०१) खाजगी वाहन भाडेतत्वावर घेण्यास मान्यता देण्याची व त्याअनुषंगाने येणाऱ्या वार्षिक खर्चास मंजूरी देण्याची बाब शासनाच्या विचाराधीन होती.
शासन निर्णय:
आंतरराष्ट्रीय क्रीडा विद्यापीठ, महाराष्ट्र, पुणे या विद्यापीठाचे प्रथम कुलगुरूंच्या दैनदिन कामकाजाकरीता संदर्भ क्र. ३ येथील दिनांक ०१ जून, २०२३ रोजीच्या शासन निर्णयामधील तरतूदीनुसार विहित कार्यपद्धतीचा अवलंब करुन, खालील परिशिष्टातील तपशिलानुसार खाजगी पुरवठादाराकडून वाहन भाडेतत्वावर घेण्यास व त्याअनुषंगाने प्रतिमाह रु. ७५,०००/- इतक्या खर्चास याद्वारे मान्यता देण्यात येत आहे.
परिशिष्ट
----------------------------------------------------------------------------------------------
| अ.क्र. | विद्यापीठ प्राधिकारी | वाहनाचा प्रकार | प्रतिमाह खर्च |
| १ | कुलगुरु | होंडा सिटी/टोयोटा अल्टिस/व्हेर्ना/व्हींटो (१२ तास/१२० कि.मी.प्रति दिवस) | रु.७५,०००/ |
----------------------------------------------------------------------------------------------
(अक्षरी रुपये पंचाहत्तर हजार फक्त)
२. उपरोक्त वाहनाच्या भाड्यापोटी येणारा दरमहा रुपये ७५,०००/- इतका खर्च सन २०२३-२४ या आर्थिक वर्षासाठी मागणी क्र. ई-३, मुख्य लेखाशिर्ष, २२०४, (४१) आंतरराष्ट्रीय क्रीडा विद्यापीठ, (४१)(०१) आंतरराष्ट्रीय क्रीडा विद्यापीठ, महाराष्ट्र राज्य, पुणे सहाय्यक अनुदाने (कार्यक्रम), ५०, इतर खर्च या लेखाशिर्षाखाली खर्ची टाकण्यात यावा व त्यामधून भागविण्यात यावा.
३. आंतरराष्ट्रीय क्रीडा विद्यापीठ, महाराष्ट्र, पुणे या क्रीडा विद्यापीठासाठी नवीन वाहन खरेदीचा प्रस्ताव लवकरच शासनास सादर करण्यात येईल, या अटीच्या अधिन राहून सदर मान्यता प्रदान करण्यात येत आहे. या प्रमाणे खरेदीव्दारे वाहन उपलब्ध झाल्यास भाडेतत्वावरील वाहनाचा करार संपुष्टात आणण्यात येईल. १ महिन्यांपेक्षा कमी कालावधी करीता प्रति दिन १२ तास व १२० किमी.
पृष्ठ ३ पैकी २
# Page 3
शासन निर्णय क्रमांकः आंक्रीवि- ३१२३/प्र.क्र.९२/२३/क्रीयुसे-१
साठी रु.३५००/- या प्रमाणे भाडे आकारणी करण्यात यावी. मात्र, भाडे आकारणी ही वरील परिशिष्टातील प्रतिमाह रकमेच्या मर्यादेतच करण्यात यावी.
४. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रण अधिकारी म्हणून घोषित करण्यात येत आहे.
वरीलप्रमाणे आहरीत केलेली रक्कम कुलगुरु, आंतरराष्ट्रीय क्रीडा विद्यापीठ, महाराष्ट्र, पुणे यांच्या अधिनस्त ठेवण्यास याद्वारे मान्यता देण्यात येत आहे.
५. वरीलप्रमाणे मंजूर केलेला निधी, वित्त विभाग, शासन परिपत्रक, दिनांक १२.०४.२०२३ अन्वये दिलेले निर्देश व शासनाने यासंदर्भात वेळोवेळी दिलेल्या आदेशांनुसार वितरीत करण्यात यावा.
६. सदर आदेश, वित्त विभाग, शासन निर्णय, दिनांक १७.०४.२०१५ अन्वये, व वित्तीय अधिकार नियमपुस्तिका, १९७८, भाग- पहिला, उपविभाग- दोन, अनुक्रमांक - १३, नियम क्र.६० व ६१ अन्वये प्रशासकीय विभागास प्रदान केलेल्या वित्तीय अधिकारांनुसार निर्गमित करण्यात येत आहेत.