# Page 1
महाराष्ट्र शिक्षण सेवा (शिक्षण सक्षमीकरण शाखा) मधील प्राचार्य, गट अ, जिल्हा शिक्षण व प्रशिक्षण संस्था या संवर्गातील सरळसेवा कोटयातील पदांवर महाराष्ट्र लोकसेवा आयोगाने शिफारस केलेल्या उमेदवारास नियुक्ती देण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक: ससेप्र ४४१७/प्र.क्र.४१/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २४ ऑगस्ट, २०२०
वाचा:- १. महाराष्ट्र लोकसेवा आयोगाचे पत्र क्र.१५(३)(३)/१०८०दहा, दिनांक ३०.१.२०१७ २. शा.शि व क्री. विभाग शासन आदेश क्र. ससेप्र ४४१७/प्र.क्र.४१/प्रशा-२, दिनांक १२.०७.२०१७
शासन आदेश
महाराष्ट्र शिक्षण सेवा (शिक्षण सक्षमीकरण शाखा ) मधील प्राचार्य, गट-अ, जिल्हा शिक्षण
व प्रशिक्षण संस्था या संवर्गातील सरळसेवेच्या कोटयातील रिक्त असलेल्या पदांकरीता महाराष्ट्र
लोकसेवा आयोगाने संदर्भाधीन पत्रान्वये एकूण ०२ उमेदवारांची शासनास शिफारस केलेली आहे.
सदर शिफारशीस अनुसरून वाचा येथे नमूद दिनांक १२.०७.२०१७ रोजीच्या शासन आदेशान्वये डॉ. रमेश आप्पाण्णा होसकोटी या उमेदवारास जिल्हा शिक्षण व प्रशिक्षण संस्थेमधील प्राचार्य
पदावर नियुक्ती देण्यात आली आहे. मात्र, श्री. मंगेश घोगरे यांनी जातवैधता प्रमाणपत्र सादर केले
नसल्यामुळे त्यांचे नियुक्तीचे आदेश निर्गमित करण्यात आले नव्हते. श्री. मंगेश घोगरे यांनी दिनांक
३१.०७.२०१७ च्या अर्जान्वये जात वैधता प्रमाणपत्र शासनास सादर केले आहे.
२. दरम्यान श्री. रमेश गो. चौधरी यांनी शासनाकडे श्री. मंगेश घोगरे हे पाच वर्षे अनुभवाची
अट पूर्ण करीत नसल्याबाबत तक्रार केली होती. सदर तक्रारीच्या अनुषंगाने दिनांक २२.०८.२०१७
च्या शासन पत्रान्वये आयोगाकडून अभिप्राय मागविण्यात आले होते. महाराष्ट्र लोकसेवा आयोगाने
श्री. घोगरे यांनी दोन वेळा अर्ज केला असून, दुसऱ्या जाहिरातीनुसार अनुभव ५ वर्षे ९ दिवस पूर्ण झाल्यामुळे त्यांची मुलाखत घेतली आहे, असे स्पष्ट केले आहे. दरम्यान श्री. रमेश गो. चौधरी यांनी
महाराष्ट्र लोकसेवा आयोगाने श्री. मंगेश घोगरे यांची जिल्हा शिक्षण व प्रशिक्षण संस्थेच्या प्राचार्य पदी
केलेल्या शिफारशी विरुध्द मा. महाराष्ट्र प्रशासकीय न्यायाधिकरणाच्या औरंगाबाद खंडपीठ,
# Page 2
शासन आदेश क्रमांकः ससेप्र ४४१७/प्र.क्र.४१/प्रशा-२
औरंगाबाद येथे मूळ अर्ज क्र.५७७/२०१७ दाखल केला आहे. त्यामध्ये मा. न्यायाधिकरणाने अद्याप कोणतेही स्थगिती आदेश दिलेले नाहीत.
३. आयुक्त (शिक्षण) यांनी त्यांच्या दिनांक ०६.०६.२०१८ च्या पत्रान्वये श्री. रमेश चौधरी यांनी
मा. न्यायाधिकरण औरंगाबाद येथे दाखल केलेल्या मूळ अर्ज क्र. ५७७/२०१७ मध्ये श्री. मंगेश घोगरे
यांनी सादर केलेल्या शैक्षणिक अर्हता व अनुभव प्रमाणपत्राच्या अनुषंगाने उपस्थितीत केलेल्या
आक्षेपाच्या अनुषंगाने डॉ. आय. सी.शेख, प्राचार्य, जि.शै.सा.व्या. वि. संस्था, रत्नागिरी व डॉ. व्ही.बी.
सलगर, वरिष्ठ अधिव्याख्याता, जि. शै.सा.व्या. वि. संस्था, सांगली यांनी दिनांक १६.०४.२०१७ चे
त्यांचे चौकशी अहवाल त्यांच्या अभिप्रायासह व उपसचिव, शिवाजी विद्यापीठ, कोल्हापूर यांच्या दिनांक ११.०४.२०१८ च्या पत्रासह शासनास सादर केला आहे.
श्री. मंगेश घोगरे, यांच्या शैक्षणिक अर्हता व अनुभव प्रमाणपत्राची चौकशी समितीने सविस्तर
तपासणीमध्ये प्रस्तुत माहिती व उपलब्ध करण्यात आलेल्या कागदपत्रांवरुन समितीने पुढील प्रमाणे अभिप्राय सादर केले आहेत :
(अ) उपलब्ध कागदपत्रांच्या तपासणी अंती असे दिसून येते की, श्री. मंगेश घोगरे यांनी
धारण केलेली एम.फील व पीएचडी पदवी विद्यापीठ अनुदान आयोग व शिवाजी
विद्यापीठाच्या नियमावलीच्या अधीन राहून प्राप्त केलेली आहे. तसेच या काळात
धारण केलेला अनुभव सुध्दा विद्यापीठ अनुदान आयोग व शिवाजी विद्यापीठाच्या
नियमावली नुसार धारण केला आहे.
(आ) या वरुन असे दिसून येते की, एम. फील व पीएच. डी पदवी सेवा कालावधीमध्ये
घेतली असेल तर, पदवीच्या कालावधी सेवेमधून वजा करावा असा शिवाजी
विद्यापीठामध्ये कोणताही नियम नाही. त्यामुळे श्री. मंगेश घोगरे यांनी धारण केलेली
शैक्षणिक अर्हता व अनुभव प्रमाणपत्र तपासणी केलेल्या कागदपत्रावरुन योग्य आहे.
चौकशी समितीच्या अहवालाच्या अनुषंगाने श्री. मंगेश घोगरे यांनी पी.एच.डी/एम. फिल
पदवी शिवाजी विद्यापिठातून केली आहे तेव्हा तो कालावधी अध्यापनाचा समजता येईल काय ?
याबाबत उच्च व तंत्र शिक्षण विभागाकडून अभिप्राय घेण्यात आले असता, उच्च व तंत्र शिक्षण
विभागाने याबाबत पुढील प्रमाणे अभिप्राय दिले आहेत
पृष्ठ ९ पैकी २
# Page 3
शासन आदेश क्रमांकः ससेप्र ४४१७/प्र.क्र.४१/प्रशा-२
महाराष्ट्र राज्यामध्ये पीएच.डी पदवी संपादन करण्यासाठी व्यतित केलेला कालावधी हा
अध्यापनाचा अनुभव म्हणून ग्राह्य धरता येणार नाही.”
५. उच्च व तंत्र शिक्षण विभागाने दिलेल्या अभिप्रायाच्या चौकशी समितीस पुन्हा एकदा
याबाबत स्वयंस्पष्ट अभिप्राय देण्याबाबत कळविले असता, चौकशी समितीने उच्च व तंत्र शिक्षण
विभागाच्या अभिप्रायाच्या अनुषंगाने चौकशी पुढील प्रमाणे अहवाल सादर केला आहे :
विद्यापीठ अनुदान आयोगाच्या दिनांक ०१.०३.२०१६ च्या पत्रामध्ये खालील प्रमाणे नमूद करणेत आले आहे.
"The Period of Active Service Spent on Pursuing Research Degree i.e.for Acquaring Ph. D. Digree simultaneously without taking any kind of leave may be counted as teaching experience for the purpose of direct recuirtment/promotion to the post of Associate Professor and above."
“तथापि पिद्यापीठ अनुदान आयोगाचे पत्रान्वये केलेली शिफारस राज्य शासनामार्फत
स्वीकृत करण्यात आलेली नाही, असे उच्च व शिक्षण विभागाच्या टिपणी अन्वये निदर्शनास येते.
तेव्हां शालेय शिक्षण विभाग व उच्च शिक्षण विभाग यांच्यामधील अनुभव व पदभरतीबाबतचे नियम
भिन्न स्वरुपाचे असल्यामुळे आपण आपल्यास्तरावरुन निर्णय घ्यावा.” असे अभिप्राय कुलसचिव,
शिवाजी विद्यापीठ, कोल्हापूर यांनी दिले आहेत.
विद्यापीठ अनुदान आयोगाकडील किंवा कोणत्याही शिखर संस्थेने काढलेली अधिसूचना,
परिपत्रक, पत्र हे राज्य शासनाने स्वीकृत केल्याशिवाय राज्यातील सर्व विद्यापीठे, महाविद्यालये
यांना लागू करता येत नाही. सबब जोपर्यंत विद्यापीठ अनुदान आयोगाचे दिनांक ०१.०३.२०१६ चे
पत्र राज्य शासन स्वीकृत करत नाही तोपर्यंत सदरचे आदेश राज्यातील सर्व विद्यापीठ,
महाविद्यालये यांना लागू नाही.
उपलब्ध अधिकृत कागदपत्रातील अभिप्रयानुसार असे दिसून येते की, श्री. घोगरे यांनी
धारण केलेली शैक्षणिक अर्हता योग्य आहे. परंतु, अनुभवाच्या बाबतीत विद्यापीठ अनुदान आयोगाने
दिनांक ०१.०३.२०१६ रोजी जारी केलेले पत्र राज्य शासन जोपर्यंत स्वीकृत करत नाही तोपर्यंत
श्री. मंगेश घोगरे यांचा अनुभव ग्राह्य धरता येणार नाही.
पृष्ठ ९ पैकी ३
# Page 4
शासन आदेश क्रमांकः ससेप्र ४४१७/प्र.क्र.४१/प्रशा-२
६. उक्त परिच्छेदात नमूद वस्तुस्थिती व उच्च व तंत्र शिक्षण विभागाने नोंदविलेले अभिप्राय व
त्यावरील चौकशी समितीने नोंदविलेले अभिप्रायाच्या अनुषंगाने श्री. मंगेश घोगरे यांनी महाराष्ट्र
शिक्षण सेवा (शिक्षण सक्षमीकरण शाखा) मधील प्राचार्य, गट-अ पदासाठी सादर केलेला अनुभव हा
ग्राह्य धरता येणार नाही. या निष्कर्षाप्रत येऊन, महाराष्ट्र लोकसेवा आयोगाने केलेल्या शिफारशी
नुसार श्री. घोगरे यांची महाराष्ट्र शिक्षण सेवा (शिक्षण सक्षमीकरण शाखा) मधील प्राचार्य, गट-अ,
जिल्हा शिक्षण व प्रशिक्षण संस्था या पदासाठी केलेली शिफारस शासनाच्या दिनांक १९.१०.२०१९
रोजीच्या पत्रान्वये रद्द करण्याबाबत महाराष्ट्र लोकसेवा आयोगास कळविण्यात आले. महाराष्ट्र
लोकसेवा आयोगाने त्यांच्या दिनांक ०५.१२.२०१९ रोजीच्या पत्रान्वये कळविले आहे की, शिफारस
पत्रातील परिच्छेद ५ मध्ये नमूद केल्यानुसार शिफारस करण्यात आलेल्या उमेदवारांच्या
पदासाठीच्या पात्रतेच्या संदर्भातील प्रमाणपत्राच्या सत्यासत्यतेबाबत शासनामार्फत पडताळणी
केल्यानंतरच आणि उमेदवार सर्व दृष्टीने पात्र ठरल्यासच उमेदवारांना नियुक्ती देणे / नियुक्ती
नाकारणे, याबाबतचा निर्णय शासन स्तरावर घेणे आवश्यक आहे. त्यानुषंगाने श्री. मंगेश भगवान
घोगरे हे प्राचार्य, जिल्हा शिक्षण व प्रशिक्षण संस्था या पदाकरीता अनुभव पडताळणीअंती अपात्र
ठरत असल्यास त्यांना नियुक्ती न देण्याबाबतचा निर्णय शासनस्तरावर घेण्यात यावा.
७. श्री. मंगेश घोगरे यांनी त्यांच्या दिनांक २९.११.२०१९ रोजीच्या विनंती अर्जान्वये श्री. रमेश
गोकुळ चौधरी यांनी मा. प्रशासकीय न्यायाधिकरण, औरंगाबाद येथे दाखल केलेला दावा हा
वैयक्तिक आकस व लाभापोटी दाखल केला असून, त्याचा अंतिम निर्णय लागण्यापूर्वी शासनाने
दिनांक १९.१०.२०१९ रोजीच्या पत्रान्वये श्री. घोगरे यांची झालेली शिफारस रद्द करण्याबाबत
घेतलेला निर्णय एकतर्फी व त्यांच्यावर अन्याय करणारा आहे. एकाच समितीने दोन वेगवेगळे
चौकशी अहवाल शासनास सादर केले आहेत. सबब, यासाठी दुसरी समिती नेमून समितीसमोर श्री.
घोगरे यांना त्यांची बाजू मांडण्याची संधी देण्याची विनंती केली आहे.
८. उक्त वस्तुस्थिती व श्री. घोगरे यांनी त्यांच्या विनंती अर्जात घेलेल्या आक्षेपाच्या अनुषंगाने
सदर प्रकरणी साकल्याने विचार करुन त्यावर अभिप्राय देण्याची विनंती उच्च व तंत्र शिक्षण
विभागास पुन्हा एकदा करण्यात आली. त्यावर उच्च व तंत्र शिक्षण विभागाने पुढील प्रमाणे अभिप्राय
दिले आहेत.
पृष्ठ ९ पैकी ४
# Page 5
शासन आदेश क्रमांकः ससेप्र ४४१७/प्र.क्र.४१/प्रशा-२
उच्च व तंत्र शिक्षण विभागाच्या दिनांक ०२.०८.२०१८ च्या टिपणीतील विद्यापीठ अनुदान
आयोगाला अपेक्षित संदर्भ विचारात न घेता सदर अभिप्रायामधील केवळ दोन ओळी विचारात घेवून
त्याचे विश्लेषण केल्याचे दिसून येते (पृ. ३७-३८/टि. वि. परिच्छेद क्र. ६) सबब विभागाचे पृ.
२३/टि.वि. वरील अभिप्राय विचारात घेण्यात येवू नये. त्याऐवजी सुधारीत अभिप्राय उच्च व तंत्र
शिक्षण विभागाने पुढीलप्रमाणे नमूद केले आहे -
१) विद्यापीठ अनुदान आयोगाच्या दि. १.३.२०१६ च्या पत्रामध्ये खालीलप्रमाणे नमूद केलेले
आहे.
२) “The Period of Active Service Spent on Pursuing Research Degree i.e.for Acquaring Ph. D. Digree simultaneously without taking any kind of leave may be counted as teaching experience for the purpose of direct recuirtment/promotion to the post of Associate Professor and above.” (प्रत
सोबत जोडली आहे.)
३) विद्यापीठ अनुदान आयोगाच्या उक्त १.३.२०१६ च्या पत्रामधील तरतूदींचा गैरअर्थ
काढून अध्यापन करीत असताना पी.एच.डी. पदवी संपादन केली म्हणून अध्यापनाचा व
पी.एच.डी. संपादन करण्यासाठी लागलेला कालावधी वेगवेगळा / दोनदा परिगणित
केला जावू नये म्हणून सदरील तरतूद उच्च व तंत्र विभागाने स्विकृत केलेली नाही.
तसेच विद्यापीठ अनुदान आयोगाकडून विहित केलेल्या शैक्षणिक अर्हता/पात्रता,
अनुभव व इतर अटी शर्ती या अकृषी विद्यापीठे व सलंग्नीत अशासकीय अनुदानीत वरिष्ठ
महाविद्यालयांना राज्य शासनाकडून लागू केल्या जातात. अनुभव ग्राह्य धरण्याबाबतच्या
सामान्य प्रशासन विभागाच्या देखिल काही मार्गदर्शक सूचना / धोरण / निर्णय असू
शकतात, त्यामुळे प्रकरणी सामान्य प्रशासन विभागाचे देखिल अभिप्राय घेणे उचित ठरेल.
९. उच्च व तंत्र शिक्षण विभागाच्या अभिप्रायांच्या अनुषंगाने सामान्य प्रशासन विभागास प्रकरण
सादर करण्यात आले असता, सामान्य प्रशासन विभागाने नमूद केले आहे की, शालेय शिक्षण
विभागाचे जिल्हा शिक्षण प्रशिक्षण संस्थेमधील प्राचार्य, महाराष्ट्र शिक्षण सेवा ( शिक्षण प्रशिक्षण
शाखा) या पदाचे दिनांक ०५.०१.१९९९ रोजीच्या सेवा प्रवेश नियमातील नियम ३ खंड (ब) उपखंड
(दोन ) व (तीन) येथे नामनिदर्शनाने नियुक्तीसाठी नमूद केलेली शैक्षणिक अर्हता व अनुभव तसेच
पृष्ठ ९ पैकी ५
# Page 6
शासन आदेश क्रमांक: ससेप्र ४४१७/प्र.क्र.४१/प्रशा-२
महाराष्ट्र लोकसेवा आयोगाने त्यांच्या दिनांक ६.०४.२०१७ रोजीच्या पत्रान्वये केलेले स्पष्टीकरण
विचारात घेता श्री.मंगेश भगवान घोगरे हे महाराष्ट्र शिक्षण सेवा (शिक्षण सक्षमीकरण शाखा) मधील
प्राचार्य, गट-अ संवर्गात नामनिदर्शनाने नियुक्तीसाठी सेवा प्रवेश नियमात विहित केलेली
अनुभवनाची अर्हता धारण करीत असल्याचे स्पष्ट होते. पृष्ठ ७६१/पवि वरील अनुभवाचे प्रमाणपत्र
ग्राहय धरण्यास विभागाला अडचण नसल्यास श्री. घोगरे यांच्या पीएचडी करतानाचा अध्यपनाचा
अनुभव ग्राहय धरण्यास हरकत नसावी”
१०. उच्च व तंत्र शिक्षण विभाग व सामान्य प्रशासन विभागाने दिलेले अभिप्राय व प्रकरणाची
संपूर्ण वस्तुस्थिती विचारात घेता, श्री. रमेश गोकुळ चौधरी यांनी महाराष्ट्र प्रशासकीय
न्यायाधिकरण, औरंगाबाद येथे दाखल केलेल्या मूळ अर्ज क्र.५७७/२०१७ मध्ये मा. न्यायाधिकरणाने
अद्याप अंतिम निर्णय दिलेला नाही. तसेच स्थगितीबाबत अंतरिम आदेश देण्यात आलेले नाहीत.
सबब, मूळ अर्ज क्र. ५७७/२०१७ मध्ये मा न्यायाधिकरण, औरंगाबाद यांच्या अंतिम निर्णयाच्या अधिन
राहून श्री.मंगेश भगवान घोगरे, यांना महाराष्ट्र शिक्षण सेवा, गट-अ ( प्रशिक्षण शाखा), मधील
प्राचार्य, जिल्हा शिक्षण प्रशिक्षण संस्था या पदावर सरळसेवेने पदस्थापना देण्यासाठी विभागास
कोणतीच अडचण नाही. सबब, महाराष्ट्र लोकसेवा आयोगाने वाचा (१) येथे नमूद दिनांक
३०.०१.२०१७ रोजीच्या पत्रान्वये केलेल्या शिफारशीस अनुसरून श्री. मंगेश भगवान घोगरे या
उमेदवारांस वेतन बँड रू.१५६००-३९१०० (ग्रेड वेतन रू.६६००/-) ( ६ वा वेतन आयोग) या वेतन
संरचनेतील प्राचार्य या संवर्गातील स्तंभ क्र.(६) मध्ये नमूद पदावर नियुक्ती देण्यात येत आहे.
---------------------------------------------------------------------------------------------------------------------------------------------------------------------------
| अ. क्र. | उमेदवाराचे नांव | म.लो. आ. चा गुणवत्ता  |  क्रमांक | प्रवर्गा करीता शिफारस  |  | दि.२८.४.२०१५ च्या अधिसूचनेन्वये वाटप  |  करण्यात आलेला महसूली विभाग | नियुक्तीनंतरची पदस्थापना |
| १ | २ | ३ | ४ | ५ | ६ |
| १ | श्री. मंगेश भगवान घोगरे, मु. पो. नांदखेड, पो. खिरपूरी बु., ता. बाळापूर, जि. अकोला. | १ | इ.मा.व | नागपूर | प्राचार्य, जिल्हा शिक्षण प्रशिक्षण संस्था, वर्धा |
---------------------------------------------------------------------------------------------------------------------------------------------------------------------------
११. सदर पदस्थापना खालील अटी व शर्तीच्या अधीन राहून देण्यात येत आहे.
१) राज्याच्या प्रशिक्षण धोरणाच्या अनुषंगाने सदर उमेदवारांना विहीत पायाभूत प्रशिक्षण पूर्ण
पृष्ठ ९ पैकी ६
# Page 7
शासन आदेश क्रमांकः ससेप्र ४४१७/प्र.क्र.४१/प्रशा-२
करणे आवश्यक राहील. सदर प्रशिक्षण संचालक, राज्य शैक्षणिक संशोधन व प्रशिक्षण
परिषद, महाराष्ट्र, पुणे यांचेमार्फत आयोजित करण्यात येईल. तसेच सदर प्रशिक्षणाचा
कालावधी व रूपरेषा ठरविण्याचे अधिकार संचालक, राज्य शैक्षणिक संशोधन व प्रशिक्षण
परिषद, महाराष्ट्र, पुणे यांना राहतील.
२) सदर नियुक्ती देण्यात आलेल्या उमेदवाराचा परिविक्षा कालावधी दोन वर्षाचा राहील. सदर
उमेदवारांची पहिली वेतनवाढ त्यांच्या एक वर्षाचा परिविक्षा कालावधी पूर्ण झाल्यानंतर व
त्यानंतरची वेतनवाढ त्यांनी परिविक्षा कालावधी पूर्ण केल्यानंतर देण्यात येईल.
३) परिविक्षा कालावधीत सदर उमेदवारांना प्रचलित नियमाप्रमाणे आवश्यक असणारी विभागीय
परीक्षा उत्तीर्ण होणे आवश्यक राहील. तसेच परिविक्षा कालावधी समाधानकारकरित्या पूर्ण करणे आवश्यक राहील. परिविक्षा कालावधीत त्यांनी कामाचा अपेक्षित दर्जा प्राप्त न केल्यास
किंवा विहीत विभागीय परीक्षा उत्तीर्ण न केल्यास कोणतीही पूर्वसूचना न देता, त्यांच्या सेवा समाप्त करण्यात येतील.
४) उपरोक्त उमेदवार यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या
परीक्षा उत्तीर्ण होण्यापासून सूट मिळाली नसल्यास त्या परीक्षा विहीत मुदतीत उत्तीर्ण होणे
आवश्यक राहील. तसे न झाल्यास संबंधित उमेदवारांचे वेतनवाढ रोखून ठेवण्यात येईल.
५) महाराष्ट्र नागरी सेवा (जेष्ठतेचे विनियमन) नियमावली, १९८२ व त्यामध्ये वेळोवेळी करण्यात
येणाऱ्या सुधारणांच्या अधिनतेने सदर उमेदवारांची जेष्ठता राहील. सदर उमेदवारांनी
त्यांच्या नियुक्तीच्या पदावर आदेशाच्या दिनांकापासून एक महिन्याच्या आत रुजू व्हावयाचे
आहे. काही अपरिहार्य कारणास्तव त्यांना रुजू होण्यास मुदतवाढ हवी असल्यास तसे
सकारण लेखी कळवून मुदतवाढ घेणे आवश्यक आहे. महाराष्ट्र लोकसेवा आयोगाने
शिफारस केलेल्या गुणवत्ता क्रमांकानुसार त्यांना जेष्ठता मिळणार नाही व ते हजर होतील
त्या दिनांकापासून त्यांची जेष्ठता धरण्यात येईल.
६) वित्त विभागाचे शासन निर्णय क्र अंनियो-१००५/१२६/सेवा-४, दिनांक ३१ ऑक्टोबर २००५
नुसाप परिभाषित अंशदान निवृत्ती वेतन योजनेतील तरतुदी सदर उमेदवारांना लागू
राहतील. तसेच दिनांक १ नोव्हेंबर २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्यांबाबत वित्त विभागाचे शासन परिपत्रक क्र. अंनियो पृष्ठ ९ पैकी ७
# Page 8
शासन आदेश क्रमांक: ससेप्र ४४१७/प्र.क्र.४१/प्रशा-२
१००५/१२६/ सेवा-४, दिनांक १८ ऑगस्ट, २००९ मधील तरतुदी सदर उमेदवारांना लागू राहतील.
७) महाराष्ट्र लोकसेवा आयोगाने शिफारस केलेल्या श्री. मंगेश भगवान घोगरे (म.लो.आ.क्र.१)
यांनी जात वैधता प्रमाणपत्र शासनास सादर केलेले आहे. त्यांच्या अनुभवासंदर्भात प्राप्त
तक्रारीवर चौकशी करण्यासाठी जो वेळ लागला आहे, त्यामध्ये श्री. घोगरे यांचा दोष
नसल्यामुळे, त्यांची जेष्ठता महाराष्ट्र लोकसेवा आयोगाच्या गुणवत्ता क्रमांकानुसार अबाधित
राहील.
८) संबंधित उमेदवारांनी त्यांच्या शैक्षणिक अर्हतेबाबत व इतर आवश्यक प्रमाणपत्राच्या मूळ प्रती तपासणीकरीता व साक्षांकित प्रतींचा संच पदस्थापना स्विकारण्याच्या वेळी संबंधित कार्यालय
प्रमुख/ नियंत्रण अधिकारी यांच्याकडे सादर कराव्यात आणि कार्यालय प्रमुख/ नियंत्रण अधिकारी यांनी प्रमाणपत्रांची तपासणी करून संबंधित उमेदवाराला रुजू करून घ्यावे.
९) महाराष्ट्र लोकसेवा आयोगाने संबंधित उमेदवारांनी सादर केलेली सर्व कागदपत्रे संबंधित
सक्षम यंत्रणेमार्फत तपासण्याच्या सूचना केलेल्या आहेत. त्यामुळे तपासणीअंती उमेदवारांनी
सादर केलेली कागदपत्रे खोटी अथवा बनावट आढळल्यास त्यांच्या सेवा कुठलीही पूर्व सूचना न देता तात्काळ संपुष्टात आणण्यात येतील.
१०) संबंधित उमेदवारांनी या आदेशाच्या दिनांकापासून ३० दिवसात नियुक्तीच्या पदावर रुजू
व्हावे. विहीत कालमर्यादेत रुजू न होणाऱ्या उमेदवारांना सदर नियुक्तीमध्ये स्वारस्य
नसल्याचे समजण्यात येईल आणि सदर नियुक्तीकरीता संबंधित उमेदवारांचा हक्क
आपोआप संपुष्टात येईल.
११) महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व
पदोन्नतीने नियुक्तीसाठी महसूली विभाग वाटप नियम, २०१५ मधील नियम क्र.८(१)(अ) नुसार
वरील उमेदवारांची ज्या महसूली विभागात नियुक्ती झाली आहे, त्या विभागात किमान सहा
वर्षे इतका सेवा कालावधी पूर्ण करणे आवश्यक राहील.
१२) शासकीय सेवेत रुजू झाल्यानंतर ज्या उमेदवारांना शासकीय सेवेचा राजीनामा द्यावयाचा
असल्यास त्यांनी एक महिन्याची पूर्वसूचना शासनास देणे आवश्यक राहील अन्यथा त्यांना
एक महिन्याचे वेतन शासनाकडे जमा करावे लागेल.
पृष्ठ ९ पैकी ८
# Page 9
शासन आदेश क्रमांकः ससेप्र ४४१७/प्र.क्र.४१/प्रशा-२
१३) उपरोक्त उमेदवारांना नियुक्तीच्या ठिकाणी उपस्थित राहण्यासाठी प्रवास भत्ता देण्यात
येणार नाही.
१४) वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिकाऱ्यांना लागू
असलेले प्रचलित नागरी सेवा विषयक सर्वसाधारण नियम सदर उमेदवारांना लागू राहतील.
१२. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व याबाबतचा
अहवाल संबंधित कार्यालय प्रमुखांनी आयुक्तांमार्फत शासनास सादर करावा.