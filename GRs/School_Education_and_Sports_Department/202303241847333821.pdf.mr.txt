# Page 1
सबा मायनॉरिटीज एज्युकेशनल अॅण्ड वेलफेअर सोसायटी, अमरावती संचालित परमवीरचक्र शहीद अब्दुल हमीद उच्च प्राथमिक शाळा, भोसा रोड, यवतमाळ या शाळेचे, अमरावती येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३३२२/प्र.क्र.४३५/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २४ मार्च, २०२३
वाचा : शालेय शिक्षण व क्रीडा विभाग, शासन निर्णय क्रमांक: माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, अमरावती विभाग, अमरावती यांचे जा.क्र.
शिउसं/प्राथ/क/२०१८/२०२२, दिनांक १७.०३.२०२२
प्रस्तावना : सबा मायनॉरिटीज एज्युकेशनल अॅण्ड वेलफेअर सोसायटी, छाया नगर, अमरावती संचालित परमवीरचक्र शहीद अब्दुल हमीद उच्च प्राथमिक शाळा, भोसा रोड, यवतमाळ या उर्दू माध्यमाच्या अनुदानित प्राथमिक शाळेचे (इयत्ता १ ली ते ७ वी), वॉर्ड नं.२५, गुलिस्ता नगर, यास्मिन नगर, फेज कॉलनी,उस्मान नगर, ता. जि. अमरावती येथे स्थलांतरास मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची भाड्याची इमारत जीर्ण व अपुरी असल्याने, वॉर्ड नं. २५, गुलिस्ता नगर, यास्मिन नगर, फेज कॉलनी, उस्मान नगर, ता. जि. अमरावती येथे स्थलांतर प्रस्तावित केले आहे. त्यामुळे सदर शाळेचे उपरोक्त ठिकाणी स्थलांतर करण्यास खालील अटी व शर्तीवर मान्यता देण्यात येत आहे.
(१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
# Page 2
शासन निर्णय क्रमांकः प्राशास्थ ३३२२/प्र.क्र.४३५/एसएम-१
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, अमरावती विभाग, अमरावती यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.