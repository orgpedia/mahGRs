# Page 1
जिल्ह्यात अनधिकृत शाळा सुरू झाल्यास संबंधित शिक्षणाधिकारी यांच्यावर व्यक्तीगत जबाबदारी निश्चित करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः एसएफएस-१०२३/प्र.क्र.९२८/एसएम-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- १८ डिसेंबर, २०२३
प्रस्तावना :
महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ व महाराष्ट्र स्वयंअर्थसहाय्यित शाळा (स्थापना व विनियमन) नियम, २०२० अंतर्गत स्वयंअर्थसहाय्यित तत्वावर नवीन शाळा स्थापन करणे तसेच विद्यमान शाळेचा दर्जावाढ करण्यासाठी कार्यपध्दती निश्चित करण्यात आली आहे. परंतु, अनेक संस्थानी शासनाची मान्यता न घेता अनधिकृतपणे शाळा सुरू केल्याचे निर्दशनास आले आहे. अशा अनधिकृतपणे सुरु असलेल्या शाळांमध्ये शिक्षण घेणाऱ्या विद्यार्थांचे शैक्षणिक नुकसान होते. सबब, विद्यार्थांचे शैक्षणिक हित विचारात घेता भविष्यात यापुढे अनधिकृत शाळा सुरू होऊ नयेत याकरीता सूचना निर्गमित करण्याची बाब शासनाच्या विचाराधीन होती.
शासन निर्णय:
“यापुढे राज्यातील कोणत्याही भागात नवीन अनधिकृत शाळा सुरू झाल्यास संबंधित शिक्षणाधिकारी यांना व्यक्तीश: जबाबदार धरण्यात येईल व संबंधित शिक्षणाधिकारी यांचेविरुद्ध शिस्तभंगाची कारवाई करण्यात येईल.”