# Page 1
अधिकृत आंतरराष्ट्रीय स्पर्धेत सहभागी होणाऱ्या होतकरु खेळाडूंना प्रशिक्षण व इतर बाबींसाठी आर्थिक सहाय्य देण्यास निधी वितरणास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : क्रीडाधो-३२२२/प्र.क्र.७४/क्रीयुसे-३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : २८ डिसेंबर, २०२२.
वाचा: १) शालेय शिक्षण व क्रीडा विभाग, शासन निर्णय क्र. क्रीडाधो ३११३/प्र.क्र.२९/क्रीयुसे-३, दि. २८/०४/२०१४ २) शालेय शिक्षण व क्रीडा विभाग, शासन निर्णय क्र. क्रीडाधो ३२१७/प्र.क्र.१२२/क्रीयुसे-३, दि. ०७/१०/२०१७.
३) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि. ०४/०४/२०२२ ४) आयुक्त, क्रीडा व युवक सेवा, पुणे यांचे पत्र क्रमांक आंखेआस/राष्ट्रकुल स्पर्धा/ शिफारस/ २०२२-२३/का-६/३२७५, दि.०४/०८/२०२२.
५) आयुक्त, क्रीडा व युवक सेवा, पुणे यांचे पत्र क्रमांक आंखेआस/राष्ट्रकुलस्पर्धा/शिफारस / २०२२-२३/का-६/३३२६, दि.०३/०८/२०२२.
प्रस्तावना : महाराष्ट्र राज्यातील खेळाडूंनी आंतरराष्ट्रीय स्तरावर दर्जेदार कामगिरी करुन पदक विजेते
खेळाडू तयार व्हावेत तसेच राज्यातील खेळाडूंना अधिकृत आंतरराष्ट्रीय स्पर्धेत भाग घेण्यासाठी प्रोत्साहन
मिळावे व अत्युत्कृष्ट कामगिरी करण्याकरिता आवश्यक असलेले तज्ञ क्रीडा प्रशिक्षकांचे मार्गदर्शन, स्पर्धापूर्व
प्रशिक्षण, प्रवास खर्च, उपकरणे-क्रीडा साहित्य, इ. उपलब्ध करता यावेत यासाठी आर्थिक सहाय्य
करण्याची योजना संदर्भ क्र.(१) येथील शासन निर्णय, दि. २८ एप्रिल, २०१४ अन्वये लागू केली आहे.
सन २०२२-२३ या कालावधीत प्रस्तुत योजनेच्या अंमलबजावणीकरिता रु.१५०.०० लक्ष इतकी तरतूद
अर्थसंकल्पीत करण्यात आली आहे. यासंदर्भात संदर्भाधीन क्र. (४) येथील पत्रान्वये सादर केलेल्या
प्रस्तावातील १० खेळाडूंना प्रत्येकी रू. ५.०० लक्ष तसेच संदर्भाधीन क्र. (५) येथील पत्रान्वये सादर केलेल्या
प्रस्तावातील एका खेळाडूस रू. २.०० लक्ष अशा एकूण ११ खेळाडूंना एकूण रू. ५२.०० लक्ष (अक्षरी रूपये
बावन्न लक्ष फक्त,) इतकी आर्थिक सहाय्य करण्यासाठी निधी वितरणास मान्यता देण्याची बाब शासनाच्या
विचाराधीन होती.
शासन निर्णय : सन २०२२-२३ या आर्थिक वर्षाकरीता राज्यातील खेळाडूंना अधिकृत आंतरराष्ट्रीय स्पर्धेत भाग
घेऊन अत्युत्कृष्ट कामगिरी करण्याकरिता प्रोत्साहन मिळावे. तसेच, याअनुषंगाने येणाऱ्या इतर बाबी
# Page 2
शासन निर्णय क्रमांकः क्रीडाधो-३२२२/प्र.क्र.७४/क्रीयुसे -३
विचारात घेऊन त्यांना आर्थिक सहाय्य करता यावे, यासाठी या शासन निर्णयासोबत जोडलेल्या
“परिशिष्ट-अ” मधील ११ खेळाडूंकरीता अर्थसहाय्य करण्यासाठी रू. ५२.०० लक्ष /- (अक्षरी रुपये बावन्न
लक्ष ) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त
ठेवण्यास याद्वारे मान्यता देण्यात येत आहे.
२. याकरीता होणारा खर्च "मागणी क्रमांक : ई-३, २२०४ क्रीडा व युवक सेवा- -१०४, (०८)(०४)
आंतरराष्ट्रीय क्रीडापटूंना प्रशिक्षण, खेळाचे सामान, मार्गदर्शन शुल्क इत्यादींसाठी सहाय्य (कार्यक्रम )
(२२०४ ५६५३) ३१ सहायक अनुदाने (वेतनेतर)” या लेखाशिर्षाखालील मंजूर तरतूदीमधून भागविण्यात
यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात
यावे.
३. वित्त विभागाच्या संदर्भाधीन दि.०४.०४.२०२२ च्या परिपत्रकातील सूचनांनुसार उपरोक्त तरतूद
खर्च करण्याबाबतची कार्यवाही करण्यात यावी. यासाठी संबंधित जिल्हा क्रिडा अधिकारी तसेच,
लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त (क्रीडा व युवक
सेवा) यांना नियंत्रक अधिकारी म्हणून घोषित करण्यात येत आहे.
४. सदर शासन निर्णय नियोजन विभागाच्या सहमतीने व वित्त विभागाच्या अनौपचारिक संदर्भ क्रमांक
११२९/२०२२/व्यय-५, दि. २१/११/२०२२ अन्वये मिळालेल्या सहमतीने निर्गमित करण्यात येत आहे.
# Page 3
# Page 4