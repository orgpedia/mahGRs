# Page 1
मागासवर्गीय सर्वोदय बहुउद्देशिय शिक्षण संस्था, वर्धा संचलित साऊथ वेस्ट पॉईंट स्कूल, सोमलवाडा, जि.नागपूर या शाळेचे, प्लॉट नं.३७७ व ४००, पारडी, मौ.बिडगांव, नागेश्वर नगर, जि. नागपूर येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२१८/प्र.क्र.४६०/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : : १९ जून, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२) माशि - २, दिनांक ३१ जुलै, २०१३.
संदर्भ :- विभागीय शिक्षण उपसंचालक, नागपूर विभाग, नागपूर यांचे क्रमांक/प्राथ/ब/७४३३/२०१८, दिनांक २७ जुलै, २०१८ चे पत्र
प्रस्तावना : मागासवर्गीय सर्वोदय बहुउद्देशिय शिक्षण संस्था, वर्धा संचलित साऊथ वेस्ट पॉईंट स्कूल, सोमलवाडा, जि.नागपूर या इंग्रजी माध्यमाच्या कायम विनाअनुदानित प्राथमिक शाळेचे, प्लॉट नं.३७७ व ४००, पारडी, मौ.बिडगांव, नागेश्वर नगर, जि. नागपूर येथे स्थलांतर करण्याबाबत संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय : उपरोक्त इंग्रजी माध्यमाच्या शाळेची सध्याची इमारत जीर्ण होऊन मोडकळीस आलेली असल्याने ३० वर्षांच्या भाडेकराराने घेतलेल्या प्रशस्त इमारतीत शाळेचे स्थलांतर होत आहे. सदर शाळेचे वर नमूद ठिकाणी स्थलांतरास खालील अटी व शर्तीवर मान्यता देण्यात येत आहे. : १) शाळेतील विद्यार्थ्यांचे आधार क्रमांक व अन्य माहिती सरल ऑनलाइन प्रणालीवर भरणे आवश्यक राहील.
२) शाळा स्थलांतराबाबत तक्रार नसल्याची तसेच शाळेतील सर्व विद्यार्थ्यांचे समायोजन करण्यात आल्याची खात्री करण्यात यावी.
३) शाळेत कार्यरत असलेल्या आर्हताप्राप्त शिक्षक व शिक्षकेतर कर्मचाऱ्यांना स्थलांतरीत ठिकाणी समायोजित करुन घेण्यात येईल व त्यांच्या सेवाशर्तीत बदल करण्यात येणार नाहीत, याबाबत संस्थेचे अध्यक्ष/सचिवांकडून रु.१००/- च्या स्टँपपेपरवर नोटरी केलेले शपथपत्र घेण्यात यावे.
४) बालकांचा मोफत व सक्तीच्या शिक्षणाचा अधिकार अधिनियम, २००९ नुसार व याबाबत शासनाकडून वेळोवेळी देण्यात येणाऱ्या आदेशानुसार शाळेसाठी पक्की इमारत व आवश्यक सर्व भौतिक सुविधा व शैक्षणिक सुविधा उपलब्ध करुन देण्यात येतील, याबाबत संस्थेचे अध्यक्ष/सचिव यांचेकडून रु.१००/- च्या स्टँपपेपरवर नोटरी केलेले शपथपत्र घेण्यात यावे.
# Page 2
शासन निर्णय क्रमांकः प्राशास्थ ३२१८/प्र.क्र.४६०/एसएम-१ ५) शासनाकडून शाळा, शिक्षक/ शिक्षकेतर कर्मचारी, वेतन/वेतनेत्तर अनुदान, तुकडया, विद्यार्थी इ.
संदर्भात वेळोवेळी विहित करण्यात येणारे अधिनियम, नियम, शासन निर्णय व आदेशांचे पालन करणे संस्थेवर बंधनकारक राहील.
६) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
७) स्थलांतरीत शाळेच्या बाबतीत मूळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाही.
८) सदर शाळा मुळ ठिकाणी अनुदानाच्या ज्या तत्वावर आहे, त्याच तत्वावर स्थलांतरीत ठिकाणी कार्यरत राहील.
९) सदर शाळा ही इंग्रजी माध्यमाची कायम विनाअनुदानित तत्वावरील असल्याने त्यामध्ये कार्यरत शिक्षक/शिक्षकेतर कर्मचाऱ्यांचे संपूर्ण दायित्व संस्थेवर राहील.
१०) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. वरील अट क्र.(१) ते (४) ची पूर्तता झाल्यावर, विभागीय शिक्षण उपसंचालक, नागपूर विभाग, नागपूर यांनी सदर शाळेच्या स्थलांतरास मान्यता देण्याबाबत पुढील आवश्यक कार्यवाही ६ आठवडयात पूर्ण करावी व केलेल्या कार्यवाहीबाबत शासनास अवगत करावे.