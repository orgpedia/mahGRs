# Page 1
राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शिक्षक व शिक्षकेत्तर कर्मचाऱ्यांचे माहे मार्च, २०२० पर्यंतचे वेतन ऑफलाईन पध्दतीने वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन १२१८/प्र.क्र.२८/१८/टीएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १४ फेब्रुवारी, २०२०
वाचा : १) शासन निर्णय क्र. वेतन १२१८/प्र.क्र.२८/१८, टिएनटी-३, दि. १८/०७/२०१९
२) शासन शुद्धीपत्रक क्र. वेतन १२१८/प्र.क्र.२८/१८, टिएनटी-३, दि.१/१०/२०१९
प्रस्तावना :
संदर्भाधीन शासन निर्णय दि. १८.७.२०१९ व दि. १.१०.२०१९ अन्वये, दि. १ जुलै, २०१६ व २ जुलै, २०१६ च्या शासन निर्णयान्वये अनुदानासाठी पात्र घोषित केलेल्या एकूण, ८९७० शिक्षक / शिक्षकेतर कर्मचाऱ्यांचे,दि. १३.३.२०१८ च्या शासन निर्णयानुसार वैयक्तिक मान्यता दिलेल्या २७६ शिक्षकांचे व उच्च माध्यमिक शाळामधील पुरवणी मागणीद्वारे मान्य केलेल्या १७१ शिक्षकांचे आणि दि. ६ फेब्रुवारी,२०१९ च्या शासन निर्णयान्वये राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षातील उच्चस्तरीय समितीने मान्यता दिलेल्या १००० पदापैकी व्यापगत केलेल्या ४२८ पदापैकी पुनरूज्जिवित केलेल्या ६८ पदे तसेच शासन निर्णय दि. १९ सप्टेंबर २०१६ अन्वये अनुदानास पात्र घोषित केलेल्या १६२८ शाळा, २४५२ तुकड्यावरील १९२४७ शिक्षक व शिक्षकेतर कर्मचारी यांना अनुदान मंजूर केले असून त्यापैकी १२६६ शाळा व १६८० तुकड्यामधील प्रत्यक्ष अनुदान उपलब्ध करून दिलेल्या शिक्षक व शिक्षकेतर कर्मचाऱ्यांना शालार्थ क्रमाक दिलेला नसल्यामुळे अशा शिक्षक व शिक्षकेतर कर्मचाऱ्यांचे डिसेंबर २०१९ पर्यंतचे वेतन ऑफलाईन पद्धतीन अदा करण्यास मंजूरी देण्यात आलेली आहे.
तथापि, उपरोक्त कर्मचाऱ्यापैकी बऱ्याच कर्मचाऱ्यांना अद्याप शालार्थ क्रमांक मिळालेले नसल्याने, तसेच थकीत देयके (अग्रीम व प्रतिपुर्ती) इ. देयके शालार्थ प्रणालीमधून अदा करण्याची सुविधा अद्याप उपलब्ध नसल्याने व महाआयटीकडून थकीत वेतन देयके अदा करण्यासाठीची सुविधा उपलब्ध करून देण्यासाठी वेळ लागणार असल्याने, तसेच मा. न्यायालयीन प्रकरणे व लोकायुक्त
पृष्ठ ३ पैकी १
# Page 2
शासन निर्णय क्रमांकः वेतन १२१८/प्र.क्र.२८/१८/टीएनटी-३ प्रकरणातील उपरोक्त देयकांची संख्या जास्त असल्याने अशा थकीत देयके तसेच उपरोक्त परिच्छेदात नमूद केल्यानुसार शालार्थ क्रमांक मिळाले नसलेल्या शिक्षक व शिक्षकेतर कर्मचारी यांचे मार्च २०२० पर्यंतचे वेतन ऑफलाईन पद्धतीने अदा करण्यास मान्यता देण्याची बाब शासनाच्या विचाराधीन होती.
शासन निर्णय :
राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील खालील नमूद शिक्षक / शिक्षकेत्तर कर्मचारी ज्यांना अद्याप शालार्थ क्रमांक मिळालेला नाही अशा शिक्षक व शिक्षकेतर कर्मचाऱ्यांना मार्च, २०२० पर्यंतचे नियमित व थकीत वेतन ऑफलाईन पध्दतीने अदा करण्यास मान्यता देण्यात येत आहे. त्यामध्ये खालील प्रकारच्या देयकांचा समावेश राहील.
१) दि. १३.३.२०१८ च्या शासन निर्णयान्वये वैयक्तिक मान्यता दिलेल्या २७६ शिक्षकांचे व उच्च माध्यमिक शाळामधील पुरवणी मागणीद्वारे मान्य केलेल्या १७१ शिक्षकांचे वेतन.
२) दिनांक ६ फेब्रुवारी २०१९ रोजीच्या शासन निर्णयान्वये राज्यातील खाजगी अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षातील उच्चस्तरीय समितीने मान्यता दिलेल्या १००० पदापैकी व्यपगत केलेल्या ४२८ पदापैकी पुनरूज्जिवित केलेल्या ६८ पदांचे वेतन.
३) दि. १ जुलै,२०१६ व दि. २ जुलै २०१६ च्या शासन निर्णयान्वये अनुदानासाठी पात्र घोषित केलेल्या एकूण ८९७० शिक्षक/ शिक्षकेतर कर्मचाऱ्यांचे वेतन.
४) शासन निर्णय दि. १९ सप्टेंबर, २०१६ अन्वये अनुदानास पात्र घोषित केलेल्या १६२८ शाळा, २४५२ तुकड्यावरील १९२४७ शिक्षक शिक्षकेतर कर्मचारी यांना अनुदान मंजूर केले असून त्यापैकी १२६६ शाळा व १६८० तुकड्यावरील प्रत्यक्ष अनुदान उपलब्ध करून देण्यात आलेल्या शिक्षक व शिक्षकेतर कर्मचारी यांचे वेतन.
२. सद्यस्थितीत शालार्थ प्रणालीमधून शिक्षक-शिक्षकेतर कर्मचाऱ्यांचे थकीत वेतन देयके वैद्यकीय देयके (अग्रीम व प्रतिपुर्ती) इ. देयके शालार्थ प्रणालीमधून अदा करण्याची सुविधा उपलब्ध नाही, त्यामुळे सदर थकीत वेतन देयके, वैद्यकीय देयके (अग्रीम व प्रतिपुर्ती ) इ. देयके मार्च २०२० पर्यंत ऑफलाईन पद्धतीने अदा करण्यास मान्यता देण्यात येत आहे. शिक्षक व शिक्षकेतर कर्मचाऱ्यांच्या
थकीत वेतनाबाबतचे, तसेच मा. लोक आयुक्त प्रकरणे, न्यायालयीन प्रकरणे मान्यतेचे प्रशासकीय आदेश शिक्षण संचालक (प्राथमिक / माध्यमिक व उच्च माध्यमिक), आयुक्त (शिक्षण) अथवा शालेय पृष्ठ ३ पैकी २
# Page 3
शासन निर्णय क्रमांक: वेतन १२१८/प्र.क्र.२८/१८/टीएनटी-३ शिक्षण व क्रीडा विभाग, मंत्रालय, मुंबई यांच्याकडून एप्रिल २०१९ ते मार्च २०२० या कालावधीत निर्गमित झालेले असावेत.
३. सदरचा शासन निर्णय वित्त विभागाच्या अनौपचारिक संदर्भ क्र. ३६/कोषा प्रशा-५, दिनांक ०५.०२.२०१९ च्या मान्यतेने निर्गमित करण्यात येत आहे.