# Page 1
समग्र शिक्षा योजना व शालेय पोषण आहार योजनेचे खाते खाजगी बँकेमध्ये उघडण्यास परवानगी देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः समग्र-२०२१/प्र.क्र.११२/एस.डी-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक: १७/०६/२०२१
संदर्भ :
१) राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, मुंबई यांचे पत्र क्र.समग्र शिक्षा/लेखा/२०२१-४५५, दिनांक १०/०२/२०२१ २) शासन निर्णय, वित्त विभाग क्र. संकीर्ण-२०२०/प्र.क्र.५१/२०/कोषा.प्रशा.५, दि.०३/०३/२०२१ ३) केंद्र शासनाच्या वित्त व व्यय मंत्रालय, पी.एफ. एम. एस. विभाग, यांचे आदेश क्र.एफ.नो.१(१३) पी.एफ.एम.एस./एफ.सी.डी./ २०२०, दिनांक २३ मार्च, २०२१ ४) शासन निर्णय, वित्त विभाग, क्र.संकीर्ण-२०२०/प्र.क्र.५१/२०/कोषा.प्रशा.५, दि.२०/०५/२०२१ ५) केंद्र शासनाच्या शालेय शिक्षण व साक्षरता मंत्रालयाचे आदेश क्र. डी. ओ. नो. ९-१/२०२१ डेस्क (एमडीएम)दनिक ३१ मे, २०२१, प्रस्तावना:
सर्व शिक्षा अभियान, राष्ट्रीय माध्यमिक शिक्षा अभियान व शिक्षक शिक्षण या तीनही योजनांचे एकत्रिकरण करुन सन २०१८-१९ पासून समग्र शिक्षा ही केंद्र पुरस्कृत योजना सुरु करण्यात आली आहे. समग्र शिक्षा योजना ही महाराष्ट्र प्राथमिक शिक्षण परिषद, मुंबई यांचेमार्फत चालविली जाते. सर्व विद्यार्थ्यांना गुणवत्तापूर्ण शिक्षण देणे, अध्ययन निष्पत्ती वाढविणे, सर्व स्तरावर समता व समावेशित शिक्षण मिळण्याची खात्री करणे, ही या योजनेची उद्दिष्टे आहेत.
या योजनेची उद्दिष्टे पूर्ण करण्यासाठी भारत सरकार द्वारा अंमलबजावणी आराखडा देण्यात आलेला आहे. या योजनेत केंद्र शासनाचा निधी ६० टक्के व राज्य शासनाचा निधी ४० टक्के इतका आहे. या योजनेंतर्गत उपलब्ध होणारे अनुदान राज्य स्तरावरून जिल्हा (DPO/URC) तालुका (BRC/CRC) शाळा (SMC/SDMC) स्तरापर्यंत वितरित होत असते.
केंद्र शासनाच्या संदर्भ क्रमांक ३ येथील दिनांक २३ मार्च, २०२१ रोजीच्या आदेशान्वये केंद्र पुरस्कृत योजने अंतर्गत प्राप्त होणाऱ्या निधीचे व्यवस्थापन सींगल नोडल ऐजेन्सी मार्फत पीएफएमएस प्रणाली चा वापर करून करण्याचे निर्देश आहेत. तसेच शालेय पोषण आहार योजने अंतर्गत प्राप्त होणाऱ्या निधीचे व्यवस्थापन सींगल नोडल ऐजेन्सी मार्फत पीएफएमएस प्रणाली चा वापर करून करण्याचे निर्देश उपरोक्त संदर्भ क्रमांक ५ येथील दिनांक ३१ मे, २०२१ च्या केंद्र शासनाच्या आदेशान्वये दिलेले आहेत.
# Page 2
शासन निर्णय क्रमांक समग्र-२०२१/प्र.क्र.११२/एस.डी-१ केंद्र शासनाच्या उपरोक्त आदेशानुसार समग्र शिक्षा योजना व शालेय पोषण आहार योजना या केंद्र पुरस्कृत योजनांची परिणामकारक व गतिमान अंमलबजावणी करण्याच्या दृष्टीने खाजगी बँकांच्या मदतीने संगणकीय तंत्रज्ञान आधारित प्रणाली / सेवा वापरण्यासाठी निधी खाजगी बँकाच्या खात्यामध्ये ठेवण्यास परवानगी देण्याचा प्रस्ताव वित्त विभागास सादर करण्यात आला होता व त्यास वित्त विभागाने मंजुरी दिली होती. त्यानुषंगाने समग्र शिक्षा योजना व शालेय पोषण आहार योजना या केंद्र पुरस्कृत या योजनांचा निधी खाजगी बँकाच्या खात्यामध्ये ठेवण्यास परवानगी देण्याची बाब शासनाच्या विचाराधीन होती. याबाबतचा शासन निर्णय खालीलप्रमाणे आहे.
शासन निर्णय
केंद्र पुरस्कृत समग्र शिक्षा व शालेय पोषण आहार योजना यांचे खाते आयसीआयसीआय या खाजगी बँकेत उघडण्यास खालील अटीच्या अधीन राहून परवानगी देण्यात येत आहे. याबाबत राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, मुंबई हे समग्र शिक्षा योजनेकरिता व शिक्षण संचालक (प्राथमिक) महाराष्ट्र राज्य, पुणे हे शालेय पोषण आहार योजनेकरिता सिंगल नोडल एजन्सी म्हणून काम पाहतील.
१) कोणतेही अतिरिक्त शुल्क खाजगी बँके मार्फत आकारण्यात येणार नाही २) T+१ पेक्षा जास्त कालावधी साठी बँकेमध्ये निधी पडून राहणार नाही.
३) बॅकेने महिनाभरात झालेल्या व्यवहारांची माहिती दरमहा शालेय शिक्षण व वित्त विभागास सादर करावी.
४) राज्य प्रकल्प संचालक, समग्र शिक्षा, महाराष्ट्र प्राथमिक शिक्षण परिषद, मुंबई व शिक्षण संचालक (प्राथमिक), प्राथमिक शिक्षण संचालनालय, महाराष्ट्र राज्य, पुणे यांनी संबंधित बँकेशी करारनामा करावा.
५) केंद्र पुरस्कृत समग्र शिक्षा व शालेय पोषण आहार योजना या योजनांचे खाते ज्या बँकांमध्ये आहे त्या बँक खात्याचे विभागाच्या चार्टट अकाऊंट मार्फत ऑडीट करून शिल्लक रक्कम त्वरीत नवीन बँक खात्यात जमा करावी.
२. सदर शासन निर्णय वित्त विभागाच्या अनौपचारिक संदर्भ क्र.१०६/२०२१/कोषा. प्रशा.५, दिनांक ०७/०६/२०२१ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3