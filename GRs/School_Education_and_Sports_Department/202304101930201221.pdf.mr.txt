# Page 1
ज्ञानवैभव शिक्षण संस्था, परळी (वै.) जि. बीड, संचालित भगवान महावीर प्राथमिक शाळा मुकुंदवाडी, औरंगाबाद या शाळेचे, व्यंकटेश नगर, जाधववाडी, औरंगाबाद येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२१८/प्र.क्र.४३४/१८/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १० एप्रिल, २०२३
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, औरंगाबाद विभाग, औरंगाबाद यांचे जा.क्र. शिउस / प्राथ-१/ स्थलां/२०१७-१८/३२९८/९९, दिनांक १६.११.२०१७
प्रस्तावना : ज्ञानवैभव शिक्षण संस्था, परळी (वै.) जि. बीड (नविन संस्था - राजमाता जिजाऊ बहुउद्देशिय संस्था, सिल्लोड, जि. औरंगाबाद) संचालित भगवान महावीर प्राथमिक शाळा, मेनरोड मुकुंदवाडी, जि.
औरंगाबाद या विनाअनुदानित मराठी प्राथमिक व उच्च प्राथमिक शाळेचे, व्यंकटेश नगर, जाधववाडी, जि.औरंगाबाद येथे स्थलांतरास मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची इमारत जीर्ण व जुनी झाल्यामुळे, व्यंकटेश नगर, जाधववाडी, जि.औरंगाबाद येथे स्थलांतर प्रस्तावित केले आहे. सदर शाळेचे उपरोक्त ठिकाणी स्थलांतर करण्यास खालील अटी व शर्तीवर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
# Page 2
शासन निर्णय क्रमांकः प्राशास्थ ३२१८/प्र.क्र.४३४/१८/एसएम-१
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, औरंगाबाद विभाग, औरंगाबाद यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.