# Page 1
प्रजासत्ताक दिन सोहळ्यामध्ये सहभागी होणाऱ्या राष्ट्रीय छात्र सेनेच्या छात्रांचा सत्कार सोहळा करीता होणाऱ्या खर्चास निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- राछासे २६२२/प्र.क्र.११९/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक : १६ डिसेंबर, २०२२.
वाचा :- १) वित्त विभाग, शासन निर्णय क्र. विअप्र-२०१३/प्र.क्र. ३०/२०१३ / विनियम, भाग-२, दि. १७ एप्रिल, २०१५ २) वित्त विभाग, शासन निर्णय क्र. अर्थसं - २०२२/प्र.क्र.४३/अर्थ-३, दि. ०४ एप्रिल, २०२२ ३) क्रीडा व युवक सेवा, पुणे यांचे पत्र क्र. राछासे/पोस्ट आरडीसी/२०२२-२३/(१४) /का-५/४६९७, दि. ११ नोव्हेंबर, २०२२.
प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन
१९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून
राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना कायदा, १९४८" हा
अधिनियम करण्यात आला आहे. राष्ट्रीय छात्र सेनेमधील छात्रांकरीता प्रशिक्षण, शिबिरे असे विविध
उपक्रम राबविण्यात येतात. त्याअंतर्गत राजपथ, नवी दिल्ली येथे दिनांक २६ जानेवारी, २०२३
रोजी प्रजासत्ताक दिन व पंतप्रधान रॅलीमध्ये पथसंचालनात सहभागी झालेल्या महाराष्ट्रातील
राष्ट्रीय छात्र सेनेच्या छात्रांचे मनोबल व उत्साह वाढविण्याकरीता आयोजित सत्कार
समारंभाकरीता निधी वितरीत करण्याची बाब शासनाच्या विचाराधीन होती.
शासन निर्णय :
दिनांक २६ जानेवारी, २०२३ रोजी प्रजासत्ताक दिनी राजपथ, नवी दिल्ली येथे पथ
संचालनात सहभागी होणाऱ्या महाराष्ट्रातील राष्ट्रीय छात्र सेनेच्या छात्रांचे मनोबल व उत्साह
वाढविण्याकरीता आयोजित सत्कार समारंभाकरीता रु. ३४.०० लक्ष ( अक्षरी रूपये चवतीस
लक्ष फक्त) इतका निधी वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः राछासे २६२२/प्र.क्र.११९/क्रीयुसे-३
२. सदर खर्च "मागणी क्रमांक ई-३, २२२४ - क्रीडा व युवक सेवा - १०२, विद्यार्थ्यांसाठी
युवक कल्याण कार्यक्रम (०१)(०१) राष्ट्रीय छात्रसेना योजनेतर (२२०४-००१६)-२१ पुरवठा व
सामुग्री या लेखाशिर्षाखालील मंजूर तरतुदीमधून भागविण्यात यावा. सदर निधी ज्या
प्रयोजनासाठी मंजूर करण्यात आला आहे त्याच प्रयोजनासाठी खर्च करण्यात यावा.
३. सदर शासन निर्णय, वित्त विभाग, शासन निर्णय, दि. ०४.०४.२०२२ च्या शासन
निर्णयातील सूचनांना अनुसरुन निर्गमित करण्यात येत आहे. यासाठी कार्यालयाचे समादेशक
अधिकारी, ३ महाराष्ट्र बटालियन, राष्ट्रीय छात्र सेना, मुंबई यांना आंहरण व संवितरण
अधिकारी व संबंधित गटप्रमुख, गटमुख्यालय यांना नियंत्रण अधिकारी म्हणून घोषित करण्यात
येत आहे.
# Page 3