# Page 1
राज्य शैक्षणिक तंत्रज्ञान संस्था (बालचित्रवाणी), पुणे यांच्याकडील स्थावर मालमत्ता बालभारती संस्थेस वर्ग करणेबाबत.....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः बालभ-२०१८/११३/एस.डी.३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २१ मे, २०१८
वाचा - १) शासन निर्णय क्रमांकः बालचित्र-२०१६/(१०२/१६)/एस.डी.६, दि. ३१ मे, २०१७ २) शासन निर्णय क्र. इटीसी-१०८३/६२३१६/(८५/८३)/माशि-४, दि. ०३/०९/१९८३
प्रस्तावना -
तंत्रज्ञानात झालेली प्रगती, तंत्रज्ञानाची सहजगत्या उपलब्धता, शिक्षकांची तंत्रज्ञान वापराची स्वयंप्रेरणा त्याआधारे राज्यात खूप मोठ्या प्रमाणावर शाळा डिजिटल झाल्या आहेत.
बालभारती मार्फत नवीन निर्माण होणाऱ्या पाठ्यपुस्तकांमध्ये QR Code या तंत्रज्ञानाचा वापर करण्यात येत आहे. या तंत्रज्ञानामुळे मोफत स्वरुपात पाठ्यांशनिहाय व्हिडीओ उपलब्ध होत आहेत.
उपरोक्त सर्व परिस्थिती विचारात घेवून राज्य शैक्षणिक तंत्रज्ञान संस्था, पुणे (बालचित्रवाणी) ही संस्था बंद करुन ई-बालभारती ही संस्था नव्याने स्थापन करण्याचा निर्णय शासनाने दि. ३१ मे, २०१७ च्या शासन निर्णयान्वये घेतला आहे. सदर शासन निर्णयामध्ये बालचित्रवाणी या संस्थेची सर्व स्थावर, जंगम मालमत्ता संस्थेच्या सर्व रेकॉर्डसह बालभारती या संस्थेकडे वर्ग करण्याची कार्यवाही प्रशासकीय अधिकारी यांनी करावी, असे नमूद केले आहे.
शालेय शिक्षण विभागाच्या भांबुर्डा, शिवाजीनगर, पुणे येथील नगर भू-मापन क्रमांक १७३-बी/१ शीट नं. ८३२ मधील एकूण क्षेत्रफळ ६७,८७८.६६ चौ.मी एवढे असून यापैकी बालचित्रवाणी या संस्थेस अंदाजे २०,००० चौ. मी एवढी जागा शासन निर्णय दि. ०३/०९/१९८३ अन्वये दिलेली आहे.
बालचित्रवाणी या संस्थेची सर्व स्थावर, जंगम मालमत्ता बालभारती या संस्थेकडे वर्ग करण्याचा निर्णय झाला असल्याने बालचित्रवाणी या संस्थेस दिलेली सदर जागा बालभारती या संस्थेकडे वर्ग करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात आला आहे.
शासन निर्णय शालेय शिक्षण विभागाच्या भांबुर्डा, शिवाजीनगर, पुणे येथील नगर भू-मापन क्रमांक १७३ बी/१ शीट नं. ८३२ मधील एकूण क्षेत्रफळापैकी बालचित्रवाणी या संस्थेस शासन निर्णय दि. ०३/०९/१९८३ अन्वये दिलेली अंदाजे २०,००० चौ.मी एवढी जागा महाराष्ट्र राज्य पाठ्यपुस्तक मंडळ (बालभारती ) यांच्याकडे वर्ग करण्यात यावी. सदर जागेचे मालमत्ता पत्रक महसूल प्रशासनाकडून महाराष्ट्र राज्य पाठ्यपुस्तक मंडळ (बालभारती) यांच्या नावे करण्यासाठी आवश्यक ती कार्यवाही संचालक, महाराष्ट्र राज्य पाठ्यपुस्तक मंडळ (बालभारती) यांनी करावी.
# Page 2
शासन निर्णय क्रमांकः बालभ-२०१८/११३/एस.डी.३