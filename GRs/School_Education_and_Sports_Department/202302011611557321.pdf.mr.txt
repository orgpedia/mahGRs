# Page 1
शिक्षणाधिकारी (योजना) जि.प. वाशिम / हिंगोली / गोंदिया/नंदुरबार/पालघर कार्यालयांसाठी कार्यालय प्रमुख तसेच आहरण व संवितरण अधिकारी घोषित करणेबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईएसटी-३९२२/प्र.क्र.१७०/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ३० जानेवारी, २०२३.
वाचा: १. वित्त विभाग शासन निर्णय क्र. विअप्र-१०.०८/प्र.क्र.७०/२००८/विनियम, दिनांक १५.०५.२००९
२. वित्त विभाग शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दिनांक १७.०४.२०१५
३. शालेय शिक्षण व क्रीडा विभाग, शा.नि.क्र. ईएसटी-३९२२/प्र.क्र.१७०/प्रशा-२ दिनांक २४.०६.२०२२.
४. शालेय शिक्षण व क्रीडा विभाग शा.नि.क्र.आढावा-२०२२/प्र.क्र.४७/प्रशा-५, दिनांक २२.०६.२०२२
प्रस्तावना : - शालेय शिक्षण व क्रीडा विभागाच्या दिनांक २२.०६.२०२२ रोजीच्या शासन निर्णयान्वये अल्पसंख्याक व प्रौढ शिक्षण संचालनालयाची पुनर्रचना करुन शिक्षण संचालनालय (योजना) कार्यालयाची निर्मिती करण्यात आली आहे. तसेच जिल्हास्तरीय शिक्षणाधिकारी (निरंतर) कार्यालयाची पुनर्रचना करुन जिल्हास्तरावर शिक्षणाधिकारी (योजना) कार्यालयाची निर्मिती करण्यात आली आहे. त्यामध्ये वाशिम, हिंगोली, गोंदिया, नंदुरबार व पालघर जिल्ह्यात शिक्षणाधिकार (निरंतर) चे कार्यालय नसल्यामुळे उक्त जिल्ह्यामध्ये शिक्षणाधिकारी (योजना) कार्यालयाची नविन निर्मिती करण्यात आली आहे. नवनिर्मित कार्यालयामध्ये प्रशासकीय व आर्थिक बाबी हाताळण्यासाठी “कार्यालय प्रमुख” व “आहरण व संवितरण अधिकारी” घोषित करण्याची बाब विचाराधीन होती.
शासन निर्णय : शालेय शिक्षण व क्रीडा विभागाच्या दिनाक २४.०६.२०२२ रोजीच्या शासन निर्णयान्वये शालेय शिक्षण व क्रीडा विभागाच्या अखत्यारीतील क्षेत्रिय स्तरावरील कार्यालयांना प्रमुखाना वित्तीय अधिकार नियम पुस्तिका १९७८, भाग- पहिला, उप विभाग एक ते पाच मध्ये दिनांक १७.०४.२०१५ रोजी करण्यात आलेल्या सुधारणांच्या अनुषंगाने विभागीय प्रमुख, प्रादेशिक कार्यालय प्रमख व कार्यालय प्रमुख म्हणून घोषित करण्यात आले आहे. आता दिनांक २२.०६.२०२२ रोजीच्या शासन निर्णयान्वये अल्पसंख्याक व प्रौढ शिक्षण संचालनालयाची तसेच शिक्षणाधिकारी (निरंतर शिक्षण) जि.प. कार्यालयांची पुनर्रचना करण्यात आल्यामुळे सदर
# Page 2
शासन निर्णय क्रमांक: ईएसटी-३९२२/प्र.क्र.१७०/प्रशा-२
पुनर्रचीत व नवनिर्मित कार्यालयातील प्रशासकीय बाबी व वित्तीय बाबींकरीता पुढील प्रमाणे प्रादेशिक कार्यालय प्रमुख व कार्यालय प्रमुख घोषित करण्यात येत आहेत.
---------------------------------------------------------------
| अ.क्र. | पदनाम/कार्यालय | म्हणून घोषित करणे. |
| १. | संचालक, शिक्षण संचालनालय (योजना) | प्रादेशिक कार्यालय प्रमुख |
| २. | शिक्षणाधिकारी (योजना) सर्व जि.प. | कार्यालय प्रमुख |
---------------------------------------------------------------
२. तसेच, महाराष्ट्र कोषागार नियम, १९६८ मधील नियम क्र. १५६ मधील तरतुदीनुसार खाली कोष्टकात नमूद नवनिर्मित शिक्षणाधिकारी (योजना) कार्यालयातील खाली नमूद अधिकाऱ्यांना “आहरण व संवितरण अधिकारी” म्हणून घोषित करण्यात येत आहे.
-------------------------------------------------------------------------------
| अ.क्र. | कार्यालय | आहरण व संवितरण अधिकारी म्हणून घोषित करणे. |
| १. | शिक्षणाधिकारी (योजना) जि.प. वाशिम | शिक्षणाधिकारी (योजना), जि.प. वाशिम |
| २. | शिक्षणाधिकारी (योजना) जि.प. हिंगोली | शिक्षणाधिकारी (योजना), जि.प. हिंगोली |
| ३ | शिक्षणाधिकारी (योजना) जि.प. गोंदिया | शिक्षणाधिकारी (योजना), जि.प. गोंदिया |
| ४. | शिक्षणाधिकारी (योजना) जि.प. नंदुरबार | शिक्षणाधिकारी (योजना), जि.प. नंदुरबार |
| ५. | शिक्षणाधिकारी (योजना) जि.प. पालघर | शिक्षणाधिकारी (योजना), जि.प. पालघर |
-------------------------------------------------------------------------------
# Page 3