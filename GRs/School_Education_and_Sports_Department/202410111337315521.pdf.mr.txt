# Page 1
कोव्हिड-१९ संबंधित कर्तव्य बजावत असताना
कोरोना विषाणूचा संसर्ग होऊन मृत्यू पावलेल्या
कर्मचाऱ्यांच्या कुटूंबियांना विमा कवच/सानुग्रह
सहाय्य मंजूर करण्याबाबत.
कै. (श्री.) रामचंद्र रमेश चोपडे, सह. शिक्षक
महाराष्ट्र शासन
शालेय शिक्षण व क्रीडा विभाग
शासन ज्ञापन क्रमांक : सहाय्य-२०२३/प्र.क्र.५४/टीएनटी-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२
दिनांक : ११ ऑक्टोबर, २०२४
संदर्भ :-
१)वित्त विभाग, शासन निर्णय क्र. संकीर्ण २०२०/प्र.क्र.४/व्यय-९,
दिनांक २९.०५.२०२०, दिनांक. १४.१०.२०२० व दिनांक १४.०५.२०२१
२)शालेय शिक्षण व क्रीडा विभागाचे क्रमांक: सहाय्य-२०२०/प्र.क्र.८१/टीएनटी-६,
दिनांक ०७.१२.२०२० व दिनांक १६.०३.२०२१ चे पत्र.
३)शिक्षण उपसंचालक (माध्यमिक व उच्च माध्यमिक), पुणे यांचे पत्र क्र.
शिसंमा/२०२३/टि-७/कोव्हिड-१९/विमाकवच/सहाय्य/आर.आर.चोपडे/
३५१२,३१२१, दि. १०/०७/२०२३ व दिनांक १८/०६/२०२४
ज्ञापन :-
कै.(श्री.) रामचंद्र रमेश चोपडे, सहा.शिक्षक, मोतीलाल तेजमल संचेती विद्यालय, देवधाबा,
ता.मलकापूर,जि.बुलढाणा यांचा कोव्हिड-१९ संबंधित कर्तव्य बजावताना कोव्हिड-१९ मुळे दिनांक
१३/०४/२०२१ रोजी मृत्यू झालेला आहे.
२. कै.(श्री.) चोपडे, यांच्या वारसास वित्त विभागाच्या संदर्भ क्र. (१) येथील दिनांक
२९.०५.२०२० च्या शासन निर्णयानुसार रु.५०.०० लक्ष रकमेचे सानुग्रह सहाय्य देण्याबाबतचा
प्रस्ताव शिक्षण उपसंचालक (माध्यमिक व उच्च माध्यमिक) यांनी संदर्भ क्र. (३) येथील पत्रांन्वये
सादर केला आहे.
३. कोरोना विषाणू संचारबंदी कालावधीत तांदूळ व धान्यादी वस्तु यापासून कोणताही विद्यार्थी
वंचीत राहू नये याकरिता श्री. चोपडे यांची शिक्षणाधिकारी (प्राथमिक), जिल्हा परिषद बुलढाणा
यांच्या दिनांक १२/०३/२०२१ रोजीच्या आदेशानुसार मुख्याध्यापक, मोतीलाल तेजमल संचेती
विद्यालय, देवधाबा, ता.मलकापूर, जि.बुलढाणा यांनी दि.१५.०३.२०२१ च्या पत्रान्वये नियुक्ती
करण्यात आली होती
# Page 2
४. कै. (श्री.) चोपडे यांना कर्तव्यावर असताना दि. २३/०३/२०२१ रोजी कोव्हिड-१९ विषाणूची
लागण झाली. दिनांक १३/०४/२०२१ रोजी कै. (श्री.) चोपडे यांचा कोव्हिड-१९ लागण होऊन मृत्यु
झाल्याचे वैद्यकीय प्रमाणपत्र फॉर्म क्र. ४ द्वारे वैद्यकीय अधिक्षक, अपेक्स हॉस्पीटल, औरंगाबाद
यांनी प्रमाणित केले आहे
५. शिक्षणाधिकारी (प्राथमिक), जिल्हा परिषद बुलढाणा यांच्या दिनांक १२/०३/२०२१ च्या
आदेशानुसार कै.(श्री.) रामचंद्र रमेश चोपडे, सहा.शिक्षक, मोतीलाल तेजमल संचेती विद्यालय,
देवधाबा, ता.मलकापूर, जि.बुलढाणा येथे कार्यरत होते व त्यांचेकडे शालेय पोषण आहार
खातेप्रमुख म्हणून पदभार होता, शालेय पोषण आहाराचे तांदुळ व धान्य इत्यादी वाटप करत
असताना दिनांक २३/०३/२०२१ रोजी कोरोना बाधित झाले. दिनांक २०/०३/२०२१ रोजी ते शाळेत
हजर होते. दिनांक २३/०३/२०१ रोजीचा त्यांचा कोव्हिड-१९ चाचणी अहवाल पॉझीटीव्ह आला
असून त्याच दिवशी ते इस्पितळात दाखल झाले होते. दिनांक २३/०३/२०२१ रोजी कोव्हिड-१९ ची
लागण होवून निधन झाले आहे. उक्त नमूद बाबी तसेच, शासन निर्णय वित्त विभाग, दिनांक
२९/०५/२०२० नुसार दवाखान्यात दाखल होण्याच्या १४ दिवस अगोदर कर्तव्यावर हजर
असल्याबाबत तहसिलदार तथा तालुका दंडाधिकारी, मलकापूर जि. बुलढाणा यांनी प्रमाणित केले
आहे.
६. कै. (श्री.) चोपडे यांचा दिनांक १३/०४/२०२१ रोजी मृत्यु झाल्याबाबत निबंधक, (जन्म, मृत्यु)
नगरपालिका, मलकापूर यांनी मृत्यु प्रमाणपत्र सादर केले आहे.
७. मा. सह दिवाणी न्यायाधिश कनिष्ट्ठ स्तर, मलकापूर यांनी कै. (श्री.) चोपडे यांचे कायदेशीर
वारस म्हणून (१) श्रीमती विजया रामचंद्र चोपडे (२) श्रीमती पायल रामचंद्र चोपडे (३) श्री.प्रणव
रामचंद्र चोपडे यांना घोषित केले आहे.
८. कै.(श्री.) रामचंद्र रमेश चोपडे, सहा.शिक्षक, मोतीलाल तेजमल संचेती विद्यालय, देवधाबा,
ता.मलकापूर,जि.बुलढाणा यांना २२०२-०४४२ या लेखाशिर्षातून मासिक वेतन अदा करण्यात येत
असल्याचे शिक्षणाधिकारी (माध्यमिक), जिल्हा परिषद, बुलढाणा यांनी प्रमाणित केले आहे.
९. तहसिलदार तथा तालुका दंडाधिकारी, मलकापूर जि. बुलढाणा व वैद्यकीय अधिक्षक,
अपेक्स हॉस्पीटल, औरंगाबाद यांनी प्रमाणित केल्यानुसार तसेच, मा. सह दिवाणी न्यायाधिश
कनिष्ट्ठ स्तर, मलकापूर यांनी कै. (श्री.) चोपडे यांचे कायदेशीर वारस म्हणून (१) श्रीमती विजया
रामचंद्र चोपडे (२) श्रीमती पायल रामचंद्र चोपडे (३) श्री.प्रणव रामचंद्र चोपडे यांना घोषित
केल्यानुसार यांना एकत्रित रु.५० लक्ष (रुपये पन्नास लक्ष फक्त) इतक्या रकमेचे सर्वकष वैयक्तिक
अपघात विमा कवच /सानुग्रह सहाय्य प्रदान करण्यास वित्त विभागाच्या दिनांक २९/०५/२०२० च्या
शासन निर्णयानुसार याद्वारे मंजूरी देण्यात येत आहे.
# Page 3
१०. प्रस्तुत प्रस्तावावरील खर्च वित्त विभागाच्या अभिप्रायानुसार तसेच त्यांच्या अनौपचारिक
संदर्भ क्र.१११७/व्यय-५, दि. ०४/१०/२०२४ अन्वये खाली नमूद लेखाशीर्षाखाली मंजूर
अनुदानातून भागविण्यात येईल.
“मागणी क्रमांक ई-२, (००)(०१) सर्वसाधारण शाळांना सहायक अनुदान
अनिवार्य (२२०२ ०४४२), ३१, सहायक अनुदाने (वेतनेतर).”
११. सदर निधी वितरित करण्यासाठी आयुक्त (शिक्षण), पुणे यांना नियंत्रक अधिकारी
म्हणून घोषित करण्यात येत आहे.
१२. सदर शासन ज्ञापन, महाराष्ट्र शासनाच्या www.maharashtra.gov.in या