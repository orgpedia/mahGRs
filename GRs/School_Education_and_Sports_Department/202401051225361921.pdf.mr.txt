# Page 1
महाराष्ट्राचे आराध्य दैवत छत्रपती शिवाजी
महाराज यांचे सरसेनापती प्रतापराव गुजर आणि त्यांचे सहा मावळे यांनी बहलोलखान
विरुध्द जो पराक्रम केला त्याचे चित्रीकरण
असलेला मराठी चित्रपट “रावरंभा”
राज्यातील शाळांमधील विद्यार्थ्यांना दाखविण्यास परवानगी देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-२०२३/प्र.क्र.७७/प्रशिक्षण
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
तारीख: - ०५ जानेवारी, २०२४
वाचा
१.शशिकांत पवार प्रॉडक्शन, सातारा, यांचे दि. १८.१०.२०२३ चे पत्र.
२.क्र.संकीर्ण-२०२०/प्र.क्र.२५/प्रशिक्षण, दि.०५.०३.२०२० चे पत्र.
३.संचालक राज्य शैक्षणिक संशोधन व प्रशिक्षण परिषद, महाराष्ट्र, पुणे यांचे पत्र
जा.क्र.राशैसंवप्रपम/प्रमा/”रावरंभा”चित्रपटअहवाल/२०२३-२४/०६१३१, दि.२०.१०.२०२३.
शासन निर्णय शशिकांत पवार प्रॉडक्शन, सातारा यांनी "रावरंभा" हा मराठी चित्रपट राज्यातील शाळांमधून
दाखविण्यास परवानगी देण्याची संदर्भाधीन दिनांक १८/१०/२०२३ च्या पत्रान्वये विनंती केली आहे. त्यानुसार
संदर्भ क्र .३ येथील पत्रान्वये नमुद कार्यवाहीकरिता गठीत परिक्षण समितीचा अहवाल प्राप्त झाला आहे.
महाराष्ट्राचे आराध्य दैवत छत्रपती शिवाजी महाराज यांचे सरसेनापती प्रतापराव गुजर आणि त्यांचे
सहा मावळे यांनी १५००० सैन्यासह आलेल्या बहलोलखान विरुध्द जो पराक्रम केला त्याचे चित्रीकरण
असलेला “रावरंभा” हा ऐतिहासिकदृष्ट्टया चांगल्याप्रकारे मांडणीद्वारे निर्मित केलेला मराठी चित्रपट असून, राज्यातील शाळांमध्ये विद्यार्थ्यांना दाखविल्यास इतिहासातील वीरगाथा या माध्यमातून अनुभवता येणार आहे.
सदर मराठी चित्रपटास राज्यातील शाळांमधील विद्यार्थी/विद्यार्थीनींना दाखविण्यास खालील अटी व शर्तीच्या
अधीन राहून शैक्षणिक वर्ष सन २०२३-२४ व २०२४-२५ या दोन वर्षापुरती परवानगी देण्यात येत आहे.
अटी:-
१) “रावरंभा” हा चित्रपट राज्यातील शाळांमधील फक्त १० वर्ष वयोगटापुढील विद्यार्थ्यांनाच दाखविण्यास
परवानगी देण्यात येत आहे .
२) सदर चित्रपट पाहण्याची कोणत्याही विद्यार्थ्यांना सक्ती करण्यात येणार नाही.
३) विद्यार्थ्यांच्या शैक्षणिक अभ्यासक्रमात कोणताही अडथळा येणार नाही याची योग्य ती दक्षता घेण्यात
यावी.
# Page 2
शासन निर्णय क्रमांकः संकीर्ण-२०२३/प्र.क्र.७७/प्रशिक्षण
४) या शासन परवानगीच्या आधारे सदर चित्रपट दाखविण्याबाबत इतर दुसऱ्या कोणत्याही संस्थेबरोबर
निर्माता, शशिकांत पवार प्रॉडक्शन, सातारा यांना करार करता येणार नाही किंवा प्रतिनिधी नेमता
येणार नाही व तशी परवानगी त्यांना राहणार नाही.
५) सदरहू चित्रपट पहाण्यास इच्छुक विद्यार्थ्यांकडून रुपये २०/- (रुपये वीस फक्त) पेक्षा जास्त शुल्क
आकारता येणार नाही.
६) हा चित्रपट शाळांमधून दाखविताना कोणत्याही प्रकारचा वाद उद्धभवल्यास किंवा तक्रारी प्राप्त
झाल्यास सदर संस्थेस दिलेली परवानगी तात्काळ रद्द करण्यात येईल.
७) सदर चित्रपट दाखविण्याची परवानगी शैक्षणिक वर्ष २०२३-२४ व २०२४-२५ या दोन वर्षापुरतीच
मर्यादित राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर