# Page 1
महाराष्ट्र राज्य शैक्षणिक संशोधन व प्रशिक्षण परिषद, पुणे या कार्यालयाच्या बांधकाम दुरुस्ती खर्चासाठी अनुदान देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय : क्रमांकः डायट-२०१९/प्र.क्र.५/ प्रशिक्षण.
मंत्रालय, मुंबई ४०००३२
दिनांक: २७ मार्च, २०१९
प्रस्तावना : महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे या कार्यालयाच्या इमारतीचे नूतनीकरण व दुरुस्तीच्या कामांना दिनांक १३ फेब्रुवारी, २०१९ च्या शासन निर्णयानुसार रु. १,०८,२३,०००/- (एक कोटी आठ लाख तेवीस हजार ) इतक्या रकमेस प्रशासकीय मान्यता दिलेली आहे. तसेच दिनांक १४ मार्च, २०१९ च्या शासन निर्णयानुसार अर्थसंकल्प शाखेने रु. ५५,११,०००/- इतका निधी उपलब्ध करून दिलेला आहे उर्वरीत रु.५४,११,७१९/- (चौपन्न लाख अकरा हजार सातशे एकोणीस) इतका निधी संचालक, महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे यांना वितरीत करण्याची बाब शासनाच्या विचाराधीन होती.
शासन निर्णय : महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे या कार्यालयाच्या इमारतीचे नूतनीकरण व दुरुस्तीच्या कामांना रु. ५४,११,७१९/- इतका निधी संचालक, महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे यांना वितरीत करण्यास मान्यता देत आहे.
सन २०१८-१९ मध्ये रु. ५४,११,७१९/- इतका निधी मागणी क्र. ई-४, ४२०२, शिक्षण, कला क्रीडा व संस्कृती यावरील भांडवली खर्च - २०२, माध्यमिक शिक्षण ५३, मोठी बांधकामे (००) (०४) शिक्षण उपसंचालक, व शिक्षण विभागाच्या कार्यालय इमारतींचे बांधकाम (४२०२६२२८) या लेखाशीर्षा खाली उपलब्ध असलेल्या तरतुदीतून खर्च करण्यात यावा. यासाठी आयुक्त (शिक्षण), महाराष्ट्र राज्य, पुणे यांना नियंत्रण अधिकारी व संचालक, विद्या प्राधिकरण, पुणे यांना आहरण व संवितरण अधिकारी म्हणून घोषित करण्यात येत आहे. तसेच, ज्या उद्दिष्टांसाठी सदर निधी मंजूर करण्यात आला आहे त्याच उद्दिष्टांसाठी खर्च करण्यात यावा.
सदर शासन परिपत्रक वित्त विभागाच्या अर्थसं-२०१८/प्र.क्र.६९/अर्थ-३, दि. ०२ एप्रिल, २०१८ च्या परिपत्रकामधील अटी व शर्तींच्या अधीन राहून निर्गमित करण्यात येत आहेत.
# Page 2
शासन निर्णय क्रमांकः डायट-२०१९/प्र.क्र.५/ प्रशिक्षण.