# Page 1
महाराष्ट्र शिक्षण सेवा (प्रशासन शाखा) गट-ब मधील अधीक्षक संवर्गातील अधिकाऱ्यांना महाराष्ट्र शिक्षण सेवा (प्रशासन शाखा) प्रशासन अधिकारी गट-अ या पदावर निव्वळ तात्पुरत्या स्वरूपात पदोन्नती- निवडसूची २०२१-२२.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : बिंदुना ३०२१/प्र.क्र.६५/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २६ मे, २०२२
शासन आदेश - महाराष्ट्र शिक्षण सेवा (प्रशासन शाखा) गट-ब मधील कार्यरत असणाऱ्या खालील नमूद कर्मचाऱ्यांना शासनाने मान्य केलेल्या महाराष्ट्र शिक्षण सेवा (प्रशासन शाखा) गट-अ निवडसूचीनुसार प्रशासन अधिकारी (गट-अ ) या पदावर (वेतन श्रेणी S-२० : रू.५६१००-१७७५००) अशा सुधारित वेतन संरचनेत सेवाज्येष्ठतेनुसार रिक्त असलेल्या पदांवर खालील अटीच्या अधीन राहून तात्पुरती पदोन्नती देण्याचा निर्णय शासनाने घेतला आहे:
-----------------------------------------------------------------------------------------------------------------------
| अ.क्र. | ज्ये. क्र. | अधिकाऱ्यांचे नांव | जात प्रवर्ग | पदस्थापनेचे ठिकाण |
|  | ३ | श्री. मनोजकुमार ह. उबरहंडे | खुला | प्रशासन अधिकारी प्राथमिक शिक्षण संचालनालय,महाराट्र राज्य, पुणे. |
| ४ | ५ | श्री. श्रीधर शं. शिंत्रे | खुला | प्रशासन अधिकारी, माध्यमिक व उच्च माध्यमिक शिक्षण संचालनालय, महाराष्ट्र राज्य, पुणे. |
-----------------------------------------------------------------------------------------------------------------------
२. श्री राजमोहन हरीप्रसाद शर्मा, अधीक्षक वेतन व भविष्य निर्वाह निधी पथक (माध्यमिक) यांच्यावर शासन आदेश दिनांक ३१.८.२०२० नुसार श्री शर्मा त्यांच्याविरुध्द सिध्द झालेल्या दोषारोपांचे स्वरुप विचारात घेऊन “ श्री शर्मा यांची नजीकची वेतन वाढ पुढील वेतन वाढीवर परिणाम न करता एक वर्षा करिता रोखून धरण्यात यावी” अशी शास्ती लावण्यात आली असून दिनांक जुलै २०२१ ची वेतन वाढीवर परिणाम न करता रोखून धरण्यात आलेली आहे. सबब, शास्तीची पूर्तता जुलै २०२२ मध्ये पूर्ण होत आहे. यास्तव सामान्य प्रशासन विभागाच्या दिनांक १५.१२.२०१७ रोजीचा शासन तरतूदीनुसार श्री राजमोहन हरीप्रसाद शर्मा त्यांच्या पदोन्नतीचे आदेश जुलै २०२२ मध्ये शास्तीचा अंमल संपल्यानंतर निर्गमित करण्यात येतील.
३. सदर पदोन्नती ही मा. सर्वोच्च न्यायालयात प्रलंबित असलेल्या विशेष अनुमती याचिका २८३०६/ २०१७ च्या अंतिम निकालाच्या अधिन राहून पदोन्नतीच्या कोटयातील सर्व रिक्त पदे दिनांक २५.०५.२००४ स्थित सेवा ज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभाग /१६-ब
# Page 2
शासन आदेश क्रमांकः बिंदुना ३०२१/प्र.क्र.६५/प्रशा-२
कार्यासनाच्या दिनांक ०७.०५.२०२१ च्या शासन निर्णयानुसार दिलेल्या सूचनांनुसार देण्यात येत आहेत.
तसेच दिनांक ०७.०५.२०२१ च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधिन राहून तसेच रिट पिटीशन स्टॅप नंबर १०८७६/२०२१ व रिट पिटीशन स्टॅप नं १०८७८/२०२१ मध्ये मा. उच्च न्यायालय, मुंबई यांनी दिनांक २५.०५.२०२१ रोजी दिलेल्या निर्णयानुसार सदर रिट याचिकेत होणाऱ्या अंतिम निर्णयाच्या अधिन राहून केवळ तात्पुरत्या स्वरुपात देण्यात येत आहे.
४. सदर पदोन्नती निव्वळ तात्पुरत्या स्वरुपात असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
५. तात्पुरत्या निवडसूचीतील सेवाज्येष्ठतेनुसार पात्र असलेल्या तथापि, पदोन्नती नाकारलेल्या अधिकाऱ्यांच्या पदोन्नतीसंदर्भात सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्याची दक्षता घ्यावी.
६. सदर पदोन्नतीनुसार संबंधित अधिकाऱ्यास देण्यात आलेली पदस्थापना सामान्य प्रशासन विभाग, अधिसूचना दि. १४.०७.२०२१ मधील विभागीय संवर्ग वाटपाच्या तरतूदीनुसार करण्यात आली आहे.
७. सामान्य प्रशासन विभागाच्या दिनांक १५.१२.२०१७ च्या शासन निर्णयातील तरतूदीनुसार वरील दोन अधिकाऱ्यांपैकी शिस्तभंग विषयक कार्यवाही सुरू झाली असल्यास अथवा फौजदारी प्रकरण न्यायालयात प्रलंबित असल्यास अथवा विभागीय चौकशी प्रकरणांत दोषी आढळल्यास अशा अधिकाऱ्यास पदोन्नतीने पदस्थापनेच्या ठिकाणी पदस्थापना देण्यात येऊ नये.
८. आयुक्त (शिक्षण), पुणे यांनी संबंधित अधिकाऱ्यांस पदोन्नतीच्या ठिकाणी रुजू होण्याकरीता तात्काळ कार्यमुक्त करण्याची कार्यवाही करावी. तसेच संबंधित अधिकारी यांनी पदोन्नती आदेश निर्गमित झाल्याच्या दिनांकापासून ३० दिवसाच्या आत पदोन्नतीच्या पदावर रुजू व्हावे व संबंधित अधिकारी रुजू झाल्याचा दिनांक आयुक्त (शिक्षण) यांनी शासनास कळवावा.
# Page 3