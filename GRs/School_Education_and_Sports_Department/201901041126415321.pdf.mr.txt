# Page 1
क्रीडा व युवक सेवा संचालनालयाच्या अधिपत्याखालील जिल्हा क्रीडा अधिकारी (गट-अ) व तालुका क्रीडा अधिकारी (गट-ब, राजपत्रित) पदावर अत्युच्च गुणवत्ताधारक खेळाडूंना पदस्थापना देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः खेआक्ष १५१७/प्र.क्र.१५१/क्रीयुसे-२,
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई - ३२
तारीख: ०४ जानेवारी, २०१९
वाचा - १. शालेय शिक्षण व क्रीडा विभाग, शा.नि.क्र.खेआस-२०१०/(प्र.क्र.२७२)/क्रीयुसे-२, दिनांक ०९ डिसेंबर, २०१०.
२. शालेय शिक्षण व क्रीडा विभाग, शा.नि.क्र. खेआस-२०११/(प्र.क्र.६)/क्रीयुसे-२, दिनांक २१ मे, २०११.
३. शालेय शिक्षण व क्रीडा विभाग, शा.नि.क्र.खेआस-२०११/(प्र.क्र.६/११)/क्रीयुसे-२, दिनांक १० एप्रिल, २०१३.
४. शालेय शिक्षण व क्रीडा विभाग, शा.नि.क्र.खेआक्ष-१५१५/प्र.क्र.७१/क्रीयुसे-२, दिनांक ०१ ऑक्टोबर, २०१५.
५. शालेय शिक्षण व क्रीडा विभाग, शा.नि.क्र.खेआक्ष-१५१७/प्र.क्र.१५१/क्रीयुसे-२, दिनांक ०५ सप्टेंबर, २०१८.
६. शालेय शिक्षण व क्रीडा विभाग, शा.नि.क्र.खेआक्ष-१५१७/प्र.क्र.१५१/क्रीयुसे-२, दिनांक २६ सप्टेंबर, २०१८.
प्रस्तावना
राज्याचे नाव उज्ज्वल केलेल्या अत्युच्च गुणवत्ताधारक खेळाडूंना शासन सेवेत थेट नियुक्ती मिळण्याबाबत मा. मुख्य सचिवांच्या अध्यक्षतेखालील समितीच्या पार पडलेल्या दि.१४.३.२०१८ च्या बैठकीतील शिफारशी अंतिम करण्यासाठी मा. मुख्यमंत्री महोदयाच्या अध्यक्षतेखाली समितीची दि.०३.०८.२०१८ रोजी बैठक पार पडली. सदर बैठकीत घेण्यात आलेल्या निर्णयांच्या अनुषंगाने अत्युच्च गुणवत्ताधारक खेळाडूंना शासन सेवेत थेट नियुक्ती देण्याचा निर्णय संदर्भाधीन क्रमांक ५ व ६ च्या शासन निर्णयान्वये घेण्यात आला आहे. सदर शासन निर्णयानुसार क्रीडा व युवक सेवा संचालनालयाच्या आस्थापनेवरील जिल्हा क्रीडा अधिकारी (गट-अ ) व तालुका क्रीडा अधिकारी (गट-ब, राजपत्रित) या पदावर थेट नियुक्तीसाठी मान्य झालेल्या अत्युच्च गुणवत्ताधारक खेळाडूंच्याबाबतीत, महाराष्ट्र शासकीय गट-अ व गट-ब (राजपत्रित व अराजपत्रित) पदांवर
# Page 2
शासन निर्णय क्रमांकः खेआक्ष १५१७/प्र.क्र.१५१/क्रीयुसे-२
सरळसेवेने व पदोन्नतीने नियुक्तीसाठी महसूली विभाग वाटप नियमामधून सूट देऊन त्यांच्या पदस्थापनेचे आदेश निर्गमित करण्याची बाब शासनाच्या विचाराधीन होती.
शासन निर्णय - क्रीडा व युवक सेवा संचालनालयाच्या आस्थापनेवरील जिल्हा क्रीडा अधिकारी, गट-अ (वेतनश्रेणी रुपये १५६००-३९१०० + ग्रेड पे रुपये ५४००) या पदावरील सरळसेवेने भरावयाच्या रिक्त पदावर श्रीमती लतिका माने यांना थेट नियुक्ती देऊन, त्यांची पदस्थापना जिल्हा क्रीडा अधिकारी, वर्धा या पदावर करण्यात यावी.
२. क्रीडा व युवक सेवा संचालनालयाच्या आस्थापनेवरील तालुका क्रीडा अधिकारी, गट-ब (वेतनश्रेणी रुपये ९३००-३४८०० + ग्रेड पे रुपये ४४००) या पदावरील सरळसेवेने भरावयाच्या रिक्त पदावर थेट नियुक्ती देऊन, त्यांना खाली नमूद केल्याप्रमाणे पदस्थापना देण्यात यावी :
----------------------------------------------------------
| अ.क्र. | अधिकाऱ्याचे नाव | पदस्थापनेचे ठिकाण |
| १. | कु. जयलक्ष्मी सारीकोंडा | ता. अहेरी, जि. गडचिरोली |
| २. | कु. सारिका सुधाकर काळे | ता. तुळजापूर, जि. उस्मानाबाद |
| ३. | कु. सुप्रिया भालचंद्र गाढवे | ता. गेवराई, जि. बीड |
| ४. | कु. संजिवनी बाबुराव जाधव | ता. साक्री, जि. धुळे |
| ५. | श्री. मार्क धरमाई | ता. मुक्ताईनगर, जि. जळगाव |
| ६. | श्री. प्रकाश तुकाराम मोहारे | ता. संगमनेर, जि. अहमदनगर |
| ७. | श्री. सचिन आनंदा चव्हाण | ता. राधानगरी, जि. कोल्हापूर |
| ८. | श्री. सुकांत इंदूकांत कदम | ता. वाळवा, जि. सांगली |
| ९. | श्री. विजय सदाशिव शिंदे | ता. वेंगुर्ला, जि. सिंधुदूर्ग |
| १०.  |  | श्रीमती भक्ती आंब्रे | ता. कल्याण, जि. ठाणे |
| ११. | कु. अंकिता अशोक मयेकर | ता. पेण, जि. रायगड |
| १२. | कु. सायली उदय जाधव | ता. अंबरनाथ, जि. ठाणे |
| १३.  |  | कु. रुही सतिश शिंगाडे | ता. खेड, जि. रत्नागिरी |
----------------------------------------------------------
३. सदर नियुक्ती खालील अटींच्या अधीन राहील :
]. सदर उमेदवारांची नेमणूक झाल्यानंतर ते ज्या दिवशी सदर पदावर हजर होतील त्या दिवसापासून त्यांचा दोन वर्षाचा परिविक्षाधीन कालावधी राहील. परिविक्षाधीन
पृष्ठ ५ पैकी २
# Page 3
शासन निर्णय क्रमांकः खेआक्ष १५१७/प्र.क्र.१५१/क्रीयुसे-२
कालावधीत प्रशिक्षणाचा कालावधी अंतर्भूत राहील. या प्रशिक्षण कार्यक्रमामध्ये परिविक्षाधीन अधिकाऱ्यांकरिता संचालक, यशवंतराव चव्हाण अॅकॅडमी ऑफ डेव्हलपमेंट अॅडमिनीस्ट्रेशन (यशदा), राजभवन कॉम्पलेक्स, बाणेर रोड, पुणे व अन्य प्रशिक्षण संस्था येथे आयोजित करण्यात येणाऱ्या प्रशिक्षण कार्यक्रमाचाही समावेश आहे.
Il. उमेदवारांना संबंधित पदाची कर्तव्ये व जबाबदाऱ्या काटेकोरपणे पार पाडाव्या लागतील.
III. शासनाने विहित केलेल्या हिंदी / मराठी या भाषा परीक्षा विहित मुदतीत उत्तीर्ण कराव्या लागतील किंवा सदर परिक्षा उत्तीर्ण होण्यातून सूट मिळवावी लागेल.
IV. परिविक्षाधीन कालावधीत अधिकाऱ्याने कामाचा अपेक्षित दर्जा प्राप्त न केल्यास आणि त्यांचे काम किंवा वर्तणूक अयोग्य आढळल्यास त्यांना सेवेतून कमी करण्यात येईल.
V. सदर उमेदवार विभागीय परिक्षा उत्तीर्ण न झाल्यास आणि / किंवा त्यांनी प्रशिक्षण समाधानकारकरित्या पूर्ण न केल्यास तसेच त्यांची वर्तणूक असमाधानकारक किंवा संबंधित पदाच्या शोभेशी न आढळल्यास त्यांची नियुक्ती रद्द होण्यास पात्र ठरतील.
VI. शासन निर्णय, सामान्य प्रशासन विभाग, क्रमांक- प्रशिक्षण-२०००/प्र.क्र.६१/२००१/३९, दिनांक १९ मार्च, २००३ च्या तरतूदीनुसार उमेदवारांनी संगणक हाताळणे/वापराबाबतचे शासन मान्यताप्राप्त प्रमाणपत्र नियुक्तीच्या दिनांकापासून दोन वर्षाच्या आत विभाग प्रमुखाकडे सादर करणे अनिवार्य राहील.
VII. उमेदवारांनी त्यांच्या जात प्रमाणपत्राची वैधता संबंधित जात पडताळणी समितीकडून या आदेशाच्या दिनांकापासून सहा महिन्याच्या आत करून घेणे आवश्यक राहील.
VIII. शासन निर्णय, वित्त विभाग क्रमांक-अंनियो-१००५/१२६/सेवा-४, दिनांक ३१ ऑक्टोबर, २००५ नुसार परिभाषित अंशदान निवृत्ती वेतन योजनेतील तरतूदी सदर उमेदवारांस लागू राहतील. तसेच दिनांक १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचाऱ्यांबाबत शासन परिपत्रक, वित्त विभाग, क्रमांक अंनियो-१००५/१२६/सेवा-४, दिनांक १८ ऑगस्ट, २००९ मधील तरतूदी देखील सदर उमेदवारास लागू राहतील.
IX. उमेदवारांनी हा शासन निर्णय प्राप्त झाल्यापासून एक महिन्याच्या कालावधीत त्यांच्या नेमणूकाच्या पदावर रूजू व्हावे. त्याकरीता त्यांनी आयुक्त, क्रीडा व युवक सेवा, महाराष्ट्र राज्य, पुणे यांच्याशी संपर्क साधावा. त्यांना शासन सेवेमध्ये रूजू होण्याकरीता दिलेला
पृष्ठ ५ पैकी ३
# Page 4
शासन निर्णय क्रमांकः खेआक्ष १५१७/प्र.क्र.१५१/क्रीयुसे-२
सदर एक महिन्याचा कालावधी अपवादात्मक परिस्थितीशिवाय वाढवून देण्यात येणार नाही.
X. शासकीय सेवेत रूजू झाल्यानंतर उमेदवारास जर शासकीय सेवेचा राजीनामा द्यावयाचा असेल तर त्याने एक महिन्याची पूर्वसूचना शासनास देणे आवश्यक राहील अथवा एक महिन्याचे वेतन शासनाकडे जमा करणे आवश्यक राहील.
XI. उपरोक्त नमुद अधिकाऱ्यांना नियुक्ती देताना प्रथम त्यांच्या मूळ जात प्रवर्गात बिंदू रिक्त आहे किंवा कसे याबाबत प्रथम तपासणी करावी. तपासणीअंती अधिकाऱ्याच्या मूळ जात प्रवर्गात बिंदू रिक्त नसल्याचे आढळून आल्यास त्याची नियुक्ती खुल्या प्रवर्गातील रिक्त बिंदूवर करावी.
XII. वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिपत्याखालील राज्य सेवा अधिकाऱ्यांना जे सेवाविषयक नियम लागू आहेत ते उमेदवारास लागू होतील.
XIII. या पदांच्या वेतनासाठी होणारा खर्च मागणी क्रमांक-ई-३ “२२०४, क्रीडा व युवक सेवा ००१ संचालन व प्रशासन (००)(०१) क्रीडा व युवक सेवा संचालनालय (२२०४ १३७१)०१ वेतन” या लेखाशिर्षाखालील उपलब्ध तरतूदीतून करण्यात यावा.
# Page 5