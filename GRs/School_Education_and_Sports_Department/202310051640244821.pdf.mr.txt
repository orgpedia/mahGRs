# Page 1
शिवछत्रपती क्रीडा संकुल, म्हाळुंगे, बालेवाडी, जि. पुणे येथील क्रीडा संकुलाच्या जागेत ऑलिम्पिक भवन बांधकामास नव्याने प्रशासकीय मान्यता देणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडासू-३०२०/प्र.क्र.३५/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०५ ऑक्टोबर, २०२३
वाचा: १. समक्रमांकाचा शासन निर्णय दि.२७ मार्च,२०२० २. शालेय शिक्षण व क्रीडा विभाग, शासन निर्णय क्र. क्रीडासू-३०२०/प्र.क्र.४३/क्रीयुसे-१,२७ मार्च,२०२० ३. शालेय शिक्षण व क्रीडा विभाग, शासन निर्णय क्र. पुमाप्र-३०२०/प्र.क्र.२१८/क्रीयुसे-१,१४ जानेवारी, २०२१ ४. शालेय शिक्षण व क्रीडा विभाग, शासन निर्णय क्र. पुमाप्र-३०२०/प्र.क्र.२१८/क्रीयुसे-१,२५ मार्च,२०२१ ५. शिवछत्रपती क्रीडा संकुल, पुणे संदर्भातील उच्चस्तर धोरण समितीची बैठक दि. २२.६.२०२३ ६. समक्रमांकाचे शासनपत्र दि.३०.६.२०२३.
७. समक्रमांकाचा शासननिर्णय दि.२.८.२०२३ ८. आयुक्त, क्रीडा व युवक सेवा यांचे पत्र क्र. शिक्रीपी/ऑभउ/२०२३/का-११/२९७६, दि.८.९.२०२३ ९. मुख्य सचिव यांच्या अध्यक्षतेखालील उच्चाधिकार सचिव समितीच्या दि.१२.९.२०२३ रोजीच्या बैठकीचे इतिवृत्त.
प्रस्तावना: शिवछत्रपती क्रीडा संकुलातील जागेमध्ये ऑलिंपिक भवन उभारणी करण्यासंदर्भात रु.४४.७० कोटी रकमेच्या प्रकल्पास यापुर्वी मुख्य सचिव यांच्या अध्यक्षतेखालील उच्चाधिकार सचिव समितीच्या दि.४, मार्च २०२० रोजीच्या बैठकीत मान्यता प्रदान केलेली आहे. त्यानुसार दि.२७. मार्च २०२० च्या शासन निर्णयान्वये ऑलिंपिक भवन इमारत बांधकामास अटी व शर्तीच्या अधिन राहून प्रशासकीय मान्यता प्रदान करण्यात आलेली आहे. तसेच याकरीता एकूण रु.४४.७० कोटी एवढा निधी वितरीत करण्यात आलेला आहे.
दरम्यान शिवछत्रपती क्रीडा संकुल, पुणे संदर्भातील उच्चस्तर धोरण समितीच्या दि. २२.६.२०२३ रोजीच्या बैठकीत या प्रकल्पाबाबत आढावा घेण्यात आला. बैठकीतील निर्देशाच्या अनुषंगाने शासनपत्र दि.३०.६.२०२३ अन्वये आयुक्त, क्रीडा यांना सदर प्रकल्पाचे सविस्तर आराखडे व अंदाजपत्रके सादर करण्याचे निर्देश देण्यात आले होते. त्याचबरोबर मा.मंत्री, क्रीडा व युवक कल्याण यांचे अध्यक्षतेखाली दि.१७.७.२०२३ रोजीच्या आढावा बैठकीतही ऑलिंपिक भवन बांधकाम प्रकल्पाचा आढावा घेण्यात आला. सदर बैठकांतील निर्देशाच्या अनुषंगाने ऑलिंपिक भवन प्रकल्पाचे बांधकाम करण्यासाठी सार्वजनिक बांधकाम विभागास कार्यन्वयन यंत्रणा म्हणून नियुक्त करण्यास संदर्भ क्र.७ येथील शासन निर्णय दि.२.८.२०२३ अन्वये मान्यता देण्यात आलेली आहे.
# Page 2
शासन निर्णय क्रमांक क्रीडासू-३०२०/प्र.क्र.३५/क्रीयुसे-१
याअनुषंगाने सार्वजनिक बांधकाम विभागाने नव्याने सन २०२२-२३ च्या दरसूचीनुसार तयार केलेले ऑलिंपिक भवन प्रकल्पाचे सविस्तर अंदाजपत्रक व आराखडे आयुक्त, क्रीडा यांनी सदंर्भ क्र. ८ येथील दि.८.९.२०२३ च्या पत्रान्वये सादर करण्यात आले. यानुसार मूळ रू. ४४.७० कोटीची प्रशासकीय मान्यता रद्द करणे व नवीन प्रस्तावास मान्यता घेणे याबाबतचा प्रस्ताव सार्वजनिक बांधकाम विभागामार्फत मुख्य सचिव यांच्या अध्यक्षतेखालील उच्चस्तर धोरण समितीच्या मान्यतेस्तव सादर करण्यात आला होता. उच्च स्तर धोरण समितीने आपल्या दि.१२.९.२०२३ रोजीच्या बैठकीत त्या प्रस्तावास मान्यता दिली असून त्यानुसार मूळ र.४४.७० कोटीची प्रशासकीय मान्यता रद्द करून नव्याने प्रशासकीय मान्यता देण्याची बाब शासनाच्या विचाराधीन होती.
शासन निर्णय: सदर शासन निर्णयान्वये संदर्भ क्र.१ येथील दि.२७.०३.२०२० रोजीचा शासन निर्णय अधिक्रमित करण्यात येत असून,पर्यायाने त्यानुषंगाने त्यानुसार रू.४४.७० कोटी इतक्या खर्चाच्या अंदाजपत्रकास दिलेली प्रशासकीय मान्यता रद्द करण्यात येत आहे.
२. शिवछत्रपती क्रीडा संकुल, म्हाळुंगे-बालेवाडी, पुणे येथील क्रीडा संकुलामध्ये ऑलिम्पिक भवन बांधकामाच्या रू.७२.७८ कोटी ( अक्षरी रूपये बाहत्तर कोटी अठ्याहत्तर लक्ष फक्त) इतक्या खर्चाच्या अंदाजपत्रकास खालील अटी व शर्तींच्या अधीन राहून नव्याने प्रशासकीय मान्यता प्रदान करण्यात येत आहे.:
१) सदर प्रकल्पाच्या बांधकामाबाबतची कार्यवाही तसेच इमारत पुर्ण झाल्यानंतर महाराष्ट्र ऑलिंपिक असोसिएशन, संलग्न संस्था व इतर कार्यालये यांना त्यामधील जागा भाडेतत्वावर उपलब्ध करून देण्याबाबतचा उचीत करारनामा व इतर अनुषंगिक कार्यवाही या बाबी आयुक्त, क्रीडा व युवक सेवा, महाराष्ट्र राज्य, पुणे यांच्या देखरेख व नियंत्रणाखाली करण्यात याव्यात.
२) ऑलिंपिंक भवनचे बांधकाम पूर्ण झाल्यावर महाराष्ट्र ऑलिंपिक असोशिएशन व त्यांच्या संलग्न संस्थांना त्यांचे कार्यालय व अनुषंगिक बाबी सुरू करण्यासाठी त्यामधील जागा विनाभाडे तत्वावर उपलब्ध करुन देण्यासाठी सविस्तर व विहीत प्रस्ताव मुख्य सचिव यांच्या अध्यक्षतेखालील उच्चाधिकार सचिव समितीच्या मान्यतेसाठी स्वतंत्रपणे सादर करण्यात यावा.
३) ऑलिंपिक भवन देखभाल, दैनंदिन कामकाज यावर आयुक्त, क्रीडा व युवक सेवा यांचे नियंत्रण राहील. ऑलिंपिक भवन मधील भाडेतत्वावर दिलेली कार्यालये, ऑलिंपिक म्युझियम मधील उत्पन्न शिवछत्रपती क्रीडा संकुल, पुणे येथील सुविधा आरक्षणापोटी जमा होणाऱ्या खात्यात जमा करण्यात यावे. ऑलिंपिक भवन इमारती मधून मिळणाऱ्या उत्पन्नाबाबत व त्याच्या विनियोगाबाबत आयुक्त, क्रीडा व युवक सेवा यांचे नियंत्रण राहील.
४) प्रस्तावित ऑलिंपिक भवन मध्ये आंतरराष्ट्रीय ऑलिंपिक कमिटी यांच्या अधिपत्याखालील ऑलिपिक फाऊंडेशन फॉर कल्चर अॅण्ड हेरिटेज व भारतीय ऑलिंपिक असोसिएशन यांचे सहयोगाने आंतरराष्ट्रीय स्तरावरचे ऑलिंपिक म्युझियम व इतर अनुषंगिक व्यवस्था निर्माण करण्यात याव्यात.
याबाबतचे नियमित व्यवस्थापन,दैनंदिन कार्यान्वयन व देखभाल दुरूस्ती याबाबत आवश्यक मानके निश्चित करावीत. तसेच त्याबाबत आवश्यक करारनामा करण्यात यावा.
पृष्ठ ४ पैकी २
# Page 3
शासन निर्णय क्रमांक क्रीडासू-३०२०/प्र.क्र.३५/क्रीयुसे-१
५) ऑलिंपिक भवन इमारतीच्या देखभाल दुरूस्ती बाबत आवश्यक ती मानके निश्चित करण्यात यावीत.
६) संदर्भ क्र.२ ते ५ व अ.क्र.७ येथील शासननिर्णयांतील तरतुदी लागू राहतील.
७) सदर ऑलिम्पिक भवनाच्या बांधकामाबाबतच्या प्रगती अहवालानुसार निधी वितरणाबाबत कार्यवाही करण्यात यावी.
८)उपरोक्त अटी व शर्तीचे पालन करणे बंधनकारक राहील. या अनुषंगाने काही वाद उद्भवल्यास शासनाचा निर्णय अंतिम राहील.
३. यावर होणारा खर्च, “मागणी क्रमांक ई-३, प्रधान लेखाशिर्ष २२०४, क्रीडा व युवक सेवा, १०४,क्रीडा व खेळ, (१६) (०२) क्रीडा संकुलांची स्थापना, (२२०४ १८२७), ३१, सहाय्यक अनुदाने (वेतनेतर)” या लेखाशिर्षाखालील तरतूदीतून भागविण्यात यावा. यासाठी निधी वितरणाचे आदेश स्वतंत्रपणे निर्गमित करण्यात येतील.
४. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
# Page 4