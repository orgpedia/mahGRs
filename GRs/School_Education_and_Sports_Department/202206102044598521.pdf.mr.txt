# Page 1
राज्यातील प्राथमिक, माध्यमिक व उच्च माध्यमिक शाळांचे सन २०२२-२३ शैक्षणिक वर्ष सुरु करणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांकः संकीर्ण-२०२२/प्र.क्र.१०३/एस.डी.-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १० जून, २०२२.
वाचा :- १) शासन परिपत्रक क्रमांक संकीर्ण-२०२२/प्र.क्र.५८/एसडी-४, दिनांक ११ एप्रिल,२०२२.
२) आयुक्त (शिक्षण),महाराष्ट्र राज्य, पुणे यांचे दिनांक ०९ जून,२०२२ चे पत्र.
शासन परिपत्रक: संदर्भ क्र.१ च्या शासन परिपत्रकानुसार संपूर्ण राज्यातील शाळांच्या कालावधीमध्ये एकवाक्यता व सुसंगती आणण्यासाठी आगामी शैक्षणिक वर्ष २०२२-२३ मध्ये शाळा सुरु करण्याबाबत निर्देश निर्गमित केलेले आहेत.
२. त्यानुसार शैक्षणिक वर्ष २०२२-२३ मध्ये दुसरा सोमवार दि. १३ जून २०२२ रोजी शाळा सुरु करण्यात येतील तसेच जून महिन्यातील विदर्भाचे तापमान विचारात घेता तेथील शाळा चौथा सोमवार दि. २७ जून २०२२ रोजी सुरु होतील. याअनुषंगाने पुढीलप्रमाणे सूचना देण्यात येत आहेत.
१) दि.१३ जून २०२२ ते १४ जून २०२२ रोजी शाळेतील सर्व शिक्षक आणि शिक्षकेतर कर्मचाऱ्यांनी उपस्थित राहून शाळेची स्वच्छता करणे, शाळेचे सौंदर्यीकरण करणे, शिक्षक व शिक्षकेतर कर्मचाऱ्यांचे कोविड-१९ प्रार्दुभाव तसेच आरोग्यविषयक बाबीचे अनुषंगाने उद्बोधन करणे याचे आयोजन करण्यात यावे. दि. १५ जून २०२२ पासून विद्यार्थ्यांना प्रत्यक्षात शाळेत येण्याच्या सूचना निर्गमित करण्यात याव्यात तसेच विदर्भातील शाळांबाबत दि. २७ जून २०२२ ते २८ जून २०२२ रोजी शाळेतील सर्व शिक्षक आणि शिक्षकेतर कर्मचाऱ्यांनी उपस्थित राहून शाळेची स्वच्छता करणे, शाळेचे सौंदर्यीकरण करणे, शिक्षक व शिक्षकेतर कर्मचाऱ्यांचे कोविड-१९ चा प्रार्दुभाव तसेच आरोग्यविषयक बाबीचे अनुषंगाने उद्बोधन करणे याचे आयोजन करण्यात यावे. दि. २९ जून २०२२ पासून विद्यार्थ्यांना प्रत्यक्षात शाळेत येण्याच्या सूचना निर्गमित करण्यात याव्यात.
२) शालेय शिक्षक वृंद व इतर कर्मचारी यांनी कोवीड-१९ प्रतिबंधात्मक लसीकरणाच्या दोन्ही मात्रा व त्यानंतरची बुस्टर मात्रा ( Precaution Dose ) घेण्यासाठी विभागाच्या स्तरावर आवश्यक कार्यवाही करावी.
३) वयोगट १२ वर्षे व त्यापुढील विद्यार्थ्यांचे कोवीड-१९ प्रतिबंधात्मक लसीकरणाची व्याप्ती वाढविण्यावर भर द्यावा.
४) कोवीड योग्य वर्तन ( Covid appropriate behavior ) चे शाळा व शालेय परिसरात पालन होईल याबाबत शालेय प्रशासनाने दक्षता घ्यावी.
५) ज्या विद्यार्थ्यांना ताप किंवा इतर कोवीड सदृष्य लक्षणे आढळल्यास अश्या पाल्यांना शाळेत न पाठविण्याबाबत संबंधित पालकांना शाळा प्रशासनाने सूचना द्याव्यात व शाळेत उपस्थित विद्यार्थ्यांपैकी ज्या विद्यार्थ्यामध्ये ताप किंवा इतर कोवीड सदृष्य लक्षणे आढळल्यास अश्या विद्यार्थ्याचे शालेय स्तरावर तात्काळ विलगिकरण करण्यासाठीची
# Page 2
शासन परिपत्रक क्रमांकः संकीर्ण-२०२२/प्र.क्र.१०३/एस.डी.-४
व्यवस्था शालेय प्रशासनाने करावी, कोवीड सदृष्य लक्षणे आढळलेल्या विद्यार्थ्यांची तात्काळ रॅपीड अॅन्टीजन टेस्ट किंवा आरटीपीसीआर टेस्ट करण्यात यावी.
६) ज्या विद्यार्थ्यांची कोवीड-१९ चाचणी पॉझीटीव्ह आली असेल त्या विद्यार्थ्यांच्या निकट संपर्कात असलेल्या विद्यार्थ्यांची सुध्दा रॅपीड अॅन्टीजन टेस्ट किंवा आरटीपीसीआर टेस्ट करण्याबाबत शालेय प्रशासनाने कार्यवाही करावी.
७) कोविड परिस्थितीमध्ये शालेय शिक्षण विभागाकडून, आरोग्य विभागाकडून स्थानिक आपत्ती कक्षाकडून वेळोवेळी निर्देश / सूचना निर्गमित करण्यात आलेल्या आहेत तसेच यापुढे करण्यात आल्यास त्यांचे काटेकोरपणे पालन होईल याची दक्षता घ्यावी.
८) शाळा पूर्व तयारीमध्ये स्थानिक प्रशासनाने विद्यार्थ्यांचे स्वास्थ्य व सुरक्षितता कशी चांगली राखता येईल याकडे जातीने लक्ष द्यावे.
९) शाळेमध्ये येणाऱ्या मुलांचे / पालकांचे कोविड- १९ प्रार्दुभावाच्या अनुषंगाने प्रबोधन / उद्बोधन करण्यात यावे.
३. सदर आदेश सार्वजनिक आरोग्य विभागाच्या सहमतीने निर्गमित करण्यात येत आहेत.