# Page 1
शालेय पोषण आहार योजनेबाबत मुख्याध्यापकांवरील जबाबदारी कमी करण्याबाबत शुध्दीपत्रक.....
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्रमांकः शापोआ-२०१८/प्र.क्र.१९६/एस.डी.-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २६ ऑक्टोबर, २०१८
संदर्भ : शालेय शिक्षण व क्रीडा विभाग, शासन परिपत्रक क्रमांक शापोआ-२०१२ / प्र.क्र.४६३/ एस.डी.३, दि. २६ फेब्रुवारी, २०१४
शुध्दीपत्रक :
शालेय पोषण आहार योजनेच्या अंमलबजावणीमध्ये शासनाने संदर्भाधिन दि. २६ फेब्रुवारी, २०१४ च्या परिपत्रकांन्वये शालेय पोषण आहार योजनेबाबत मुख्याध्यापकांवरील जबाबदारी कमी करण्याबाबत उपाययोजना / तरतूदी करण्यात आल्या आहेत. सदर शासन निर्णयामध्ये अनुक्रमांक ५ मध्ये आहाराची चव घेण्याबाबत जबाबदारी निश्चित करण्यात आली आहे.
यामध्ये खालीलप्रमाणे सुधारणा करण्यात येत आहे.
आहाराची चव प्रथम आहार तयार करणारा स्वयंपाकी नंतर शाळा व्यवस्थापन समिती सदस्य किंवा त्यांचे प्रतिनिधी व त्यानंतर मुख्याध्यापक / योजनेशी संबंधित शिक्षक या तीन स्तरावर घेवून त्याची नोंद चव नोंद वहीमध्ये घेण्यात यावी." याऐवजी
" आहाराची चव (i) शाळा व्यवस्थापन समिती सदस्य, किंवा त्यांचे प्रतिनिधी (उपस्थित असल्यास) किंवा (ii) मुख्याध्यापक / योजनेशी संबंधित शिक्षक, यांपैकी एकाने घ्यावी व त्याप्रमाणे नोंद चव नोंद वहीमध्ये घेण्यात यावी", असे वाचावे.
सदरप्रमाणे केलेल्या सुधारणानुसार शाळास्तरावर देण्यात येणाऱ्या चव नोंदवहीमधील नोंदी रकान्यात आवश्यक ते बदल शिक्षण संचालक (प्राथ.) यांनी करावेत.
# Page 2
शासन शुध्दीपत्रक क्रमांकः शापोआ-२०१८/प्र.क्र.१९६/एस.डी.-३