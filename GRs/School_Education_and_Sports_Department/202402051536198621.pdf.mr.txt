# Page 1
समग्र शिक्षा अंतर्गत व्यवस्थापन व कार्यकमातंर्गत
करार पध्दतीने सद्यस्थितीत कार्यरत कर्मचाऱ्यांच्या
मानधनात १० टक्के वाढीतील फरकाची रक्कम
वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:-समग्र-२०२२/प्र.क्र. २८९/एसडी-१
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक:- ०५ फेब्रुवारी, २०२४.
संदर्भ:-
१)राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांचे पत्र क्रमांक-
मप्राशिप/ सशि/प्रशा/१०% वाढ/ २०२२-२३/३४९५, दि. २८.१२.२०२३.
२)शासन निर्णय, समक्रमांक, दि. १८.०९.२०२३.
प्रस्तावना:-
सर्व शिक्षा अभियानाची अंमलबजावणी सन २०००-२००१ पासून देशभरात झाली. शालेय शिक्षण व क्रीडा
विभागाच्या दिनांक १८.१.२००२ च्या शासन निर्णयान्वये सर्व शिक्षा अभियानाची अंमलबजावणी राज्यात करण्याचा निर्णय घेण्यात आला व सदर अभियानाच्या अंमलबजावणीची जबाबदारी महाराष्ट्र प्राथमिक शिक्षण परिषद, मुंबई यांच्याकडे सोपविण्यात आली. सदर संस्था ही "सोसायटीज रजिस्रेशन अॅक्ट, १८६० व मुंबई विश्वस्त अधिनियम
१९५० अन्वये पंजीकृत करण्यात आली आहे.
२) सर्व शिक्षा अभियानाची अंमलबजावणीच्या दृष्ट्टीने मानव संसाधन विकास मंत्रालय, नवी दिल्ली यांनी निर्गमित
केलेल्या मॅन्युअल ऑन फायनान्शिअल मॅनेजमेंट अॅन्ड प्रोक्युअरमेंट २००४ मधील नियम ३७ (मॅनेजमेंट कॉस्ट) अन्वये सर्व शिक्षा अभियानांतर्गत पदांना मंजूरी देताना नवीन पदनिर्मिती करू नये तसेच निर्माण केलेली पदे केवळ
कंत्राटी अथवा प्रतिनियुक्तीने भरण्यात यावीत. सदर पदे भरल्यामुळे सोसायटी अथवा राज्य शासनावर कायमस्वरूपी दायित्व येता कामा नये, असे नमूद केले आहे.
३) मानव संसाधन विकास मंत्रालय, नवी दिल्ली यांच्या उपरोक्त नमूद मार्गदर्शक सूचनांच्या आधारे प्रकल्पाच्या
प्रभावी अंमलबजावणीसाठी महाराष्ट्र प्राथमिक शिक्षण परिषद सेवा नियमावली, १९९४ नुसार व्यवस्थापनांतर्गत मंजूर असलेल्या पदांपैकी काही पदे प्रतिनियुक्तीने तर काही पदे करार/कंत्राटी पद्धतीने भरण्यात आली आहेत.
सदर पदे कंत्राटी/ प्रतिनियुक्तीने भरतांना महाराष्ट्र प्राथमिक शिक्षण परिषद सेवा नियमावली, १९९४ मध्ये नमूद केलेल्या विहित प्रक्रियेचा अवलंब करण्यात आला आहे. तसेच नमूद कार्यपद्धतीनुसार करार पद्धतीने नियुक्ती देण्यात आलेल्या कर्मचा-यांच्या सेवा, दर सहा महिन्यांनी एक दिवसाचा खंड देऊन सुरू ठेवण्यात आल्या आहेत.
सदर कंत्राटी कर्मचा-यांना केंद्र शासनाने मंजूर केलेल्या एकक दराने मानधन अनुज्ञेय आहे.
४) सन २०२२-२३ या आर्थिक वर्षाकरिता समग्र शिक्षा योजनेंतर्गत सन २०२२-२३ या शैक्षणिक वर्षात कार्यक्रम व
व्यवस्थापनांतर्गत मंजूर कार्यरत कर्मचा-यांच्या मानधनात १०% वाढ करण्यास कार्यकारी समितीने मान्यता दिली आहे.
# Page 2
शासन निर्णय क्रमांकः समग्र-२०२२/प्र.क्र. २८९/एसडी-१
५) कार्यकारी समितीने दिलेल्या मान्यतेनुसार सदर कंत्राटी कर्मचा-यांच्या मानधन वाढीचा प्रस्ताव केंद्रशासनास
सादर करण्यात आला असता केंद्र शासनाने सदर प्रस्ताव अमान्य केला आहे. तसेच सन २०२०-२१ मध्ये प्रकल्प
मान्यता मंडळाने निश्चित केलेल्या मानधनात वाढ होणार नाही. यास्तव, सदर कंत्राटी कर्मचा-यांच्या मानधनात
होणाऱ्या वाढीचा आर्थिक भार राज्य शासनाने स्वतंत्ररित्या उचलावा, असे नमूद केले आहे.
६) उपरोक्तनुसार, समग्र शिक्षा, महाराष्ट्र प्राथमिक शिक्षण परिषद अंतर्गत कार्यरत कंत्राटी कर्मचारी यांच्या
सध्याच्या मानधनात १० टक्के वाढ करण्यास राज्य शासनाने शासन निर्णय दि.१८.०९.२०२३ अन्वये शासन
निर्णयाच्या दिनांकापासून शासन मान्यता देण्यात आली आहे. त्यानुसार, राज्य प्रकल्प संचालक, महाराष्ट्र
प्राथमिक शिक्षण परिषद, मुंबई यांनी दि.२८.१२.२०२३ रोजीच्या पत्रान्वये करार पध्दतीने सद्यस्थितीत कार्यरत
कर्मचाऱ्यांच्या मानधनात १० टक्के वाढीमुळे होणाऱ्या फरकाची अंदाजित रक्कम रू. १०,८३,१९,७३७/- इतका
निधी आवश्यक असल्याने सदर निधी (२२०२ आय ६१२) या लेखाशिर्षाखाली सन २०२३-२४ या आर्थिक वर्षातील
उपलब्ध निधीतून उपलब्ध करून देण्याची विनंती केली आहे. त्यानुषंगाने निधी वितरीत करण्याची बाब
शासनाच्या विचाराधिन होती.
शासन निर्णय:-
१. समग्र शिक्षा अंतर्गत व्यवस्थापन व कार्यकमातंर्गत करार पध्दतीने सद्यस्थितीत कार्यरत कर्मचाऱ्यांच्या
मानधनात १० टक्के वाढ करण्यात आलेली आहे. सदर वाढीकरीता फरकाची रक्कम रू. १०,८३,१९,७३७/-
इतका निधी वितरीत करण्यास शासन मान्यता देण्यात येत आहे.
२. उपरोक्त प्रमाणे उपलब्ध करुन दिलेला निधी खालील विवरणपत्रात दर्शविल्याप्रमाणे राज्य प्रकल्प
संचालक, महाराष्ट्र प्राथमिक शिक्षण परिषद, मुंबई यांच्याकडे सदर विवरणपत्रातील स्तंभ क्र. ४ येथील वितरीत
करावयाची तरतूद स्तंभ क्र. २ येथील लेखाशिर्षाकरिता मंजूर असलेल्या तरतूदीतून खर्च करण्यात यावी.
-----------------------------------------------------------------------------------------------------------------------------------------------------------------------------------------------------------
| क्र. | अ.लेखाशिर्ष | सन २०२३-२४ या वर्षात अर्थसंकल्पिय तरतूद | वितरीत करावयाची तरतूद |
| १ | २ | ३ | ४ |
| १ | मागणी क्र. ई-२, २२०२ सर्वसाधारण शिक्षण, ०१ प्राथमिक शिक्षण, १०६ शिक्षक व इतर सेवा, (००) (००) (०१) समग्र शिक्षा अभियान (सर्वसाधारण) (२२०२ आय ६१२) (राज्य हिस्सा ४० टक्के) | ८७४,४७,७३,०००/- | १०,८३,१९,७३७/- |
-----------------------------------------------------------------------------------------------------------------------------------------------------------------------------------------------------------
३. उपरोक्तनुसार मानधन अदा केल्यानंतर निधी शिल्लक राहिल्यास त्याबाबतचा अहवाल शासनास सादर
करावा. शिल्लक निधीचा विनियोग करण्यापुर्वी शासनाची पुर्वमान्यता घेण्यात यावी. वितरीत करण्यात आलेल्या
निधीचे उपयोगिता प्रमाणपत्र एक महिन्याच्या कालावधीत शासनास सादर करावे.
४. सदर निधी राज्य प्रकल्प संचालक, महाराष्ट्र राज्य प्राथमिक परिषद, मुंबई यांचेकडे सुपूर्त करण्यात येत
आहे. सदर निधी आहरीत करुन वितरीत करण्यासाठी अवर सचिव/ कक्ष अधिकारी (रोख शाखा/ लेखा शाखा),
शालेय शिक्षण व क्रीडा विभाग, मंत्रालय, मुंबई यांना “आहरण व संवितरण अधिकारी” तर सह सचिव/ उप सचिव,
शालेय शिक्षण व क्रीडा विभाग, मंत्रालय, मुंबई यांना “नियंत्रक अधिकारी” म्हणून घोषित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः समग्र-२०२२/प्र.क्र. २८९/एसडी-१
संबंधित आहरण व संवितरण अधिकारी यांनी निधी कोषागारातून आहरीत करुन समग्र शिक्षा यांच्या बँक खात्यात
जमा करावा.
५. वित्त विभाग, शासन निर्णय/परिपत्रक दि.१२.०४.२०२३ मध्ये नमूद केलेल्या सर्व अटींची पूर्तता होत आहे.
सदरचे अनुदान सशर्त अनुदान असून त्याकरीताच्या अटी व शर्ती या शासन निर्णयात नमूद केल्या आहेत.
६. सदर शासन निर्णय नियोजन विभागाने अनौपचारिक संदर्भ क्र. १८/१४७१, दि. ०८.०१.२०२४ व वित्त
विभागाने अनौपचारिक संदर्भ क्र. ९८/ व्यय-५, दि. २३.०१.२०२४ अन्वये दिलेल्या मान्यतेनुसार निर्गमित करण्यात
येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध