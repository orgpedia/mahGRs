# Page 1
सातारा सैनिकी शाळेला सन २०१७-१८ ते सन २०१९-२० या आर्थिक वर्षाच्या अंदाजपत्रकीय तूटीच्या पूर्ततेसाठी अनुदान मंजूर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः सासैशा-२०२१/प्र.क्र.१३५/एसएम-६
मादाम कामा रोड, हुतात्मा राजगुरू चौक,
मंत्रालय, मुंबई ३२
तारीख: १८ ऑक्टोबर २०२१
वाचा : १) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०६.०४.२०२१ २) शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१ ३) प्राचार्य, सातारा सैनिक स्कूल यांचे पत्र .क्र. १४१/एस/ए/११४, दिनांक १६.०६.२०२१
प्रस्तावना:
सन २०१७–१८ ते सन २०१९-२० या आर्थिक वर्षाकरिता आलेली अंदाजपत्रकीय तूट भरुन काढण्यासाठी सातारा सैनिक शाळेला रु.६,२४,९४,८१९/- (रुपये सहा कोटी चोवीस लाख चौऱ्याण्णव हजार आठशे एकोणीस फक्त) इतका निधी वितरीत करण्याची मागणी संदर्भाधीन क्र. (३) येथील पत्रान्वये केलेली आहे.
या अनुषंगाने वित्त विभागास प्रस्ताव मान्यतेकरिता सादर केला असता, वित्त विभागाने उपलब्ध आर्थिक तरतूदीच्या १०% म्हणजेच रु.६५,००,०००/- इतका निधी वितरीत करण्यास मान्यता दिली असून सातारा सैनिकी शाळेस अंदाजपत्रकीय तूट या प्रयोजनार्थ निधी वितरीत करण्याची बाब शासनाच्या विचाराधीन होती.
शासन निर्णय : सातारा सैनिक शाळेला सन २०१७-१८ ते सन २०१९-२० या वर्षाकरिता आलेली अंदाजपत्रकीय तूट भरुन काढण्यासाठी रु.६५,००,०००/- (रुपये पासष्ट लाख फक्त) इतका निधी वितरीत करण्यास शासनाची मंजूरी देण्यात येत आहे.
२. सदर खर्च “मागणी क्रमांक ई-२, २२०२- सर्वसाधारण शिक्षण, ०२ माध्यमिक शिक्षण-११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)" या लेखाशिर्षातून भागविण्यात यावा.
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, सातारा यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे तसेच वित्त विभाग शासन निर्णय क्रमांक अर्थसं-२०२१/प्र.क्र. ४८/अर्थ-३, दिनांक २४.०६.२०२१ मध्ये नमूद आदेशांचे काटेकोर पालन करणे आवश्यक राहील.
५. सदर आदेश वित्त विभागाच्या अनौपचारिक संदर्भ क्र. ८०९/२०२१/व्यय-५, दिनांक ०३.०९.२०२१ अन्वये प्राप्त मान्यतेनुसार निर्गमित करण्यात येत आहे.
# Page 2
शासन निर्णय क्रमांकः सासैशा-२०२१/प्र.क्र.१३५/एसएम-६