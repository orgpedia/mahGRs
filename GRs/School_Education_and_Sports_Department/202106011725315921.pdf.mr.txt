# Page 1
राष्ट्रीय छात्रसेना कार्यालयातील गट-क व गट-ड संवर्गातील कर्मचाऱ्यांना पदोन्नती देण्यासाठी विभागीय पदोन्नती समिती गठित करण्याबाबत..
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : राछासे-२६२१/प्र.क्र.५४/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०००३२
दिनांक : ०१ जून, २०२१
वाचा: १) शिक्षण व सेवायोजन विभाग, शा.नि.क्र. एनसीसी-१५८६-(२५९/८७)/साशि-०५, दि.०९.०९.१९८७ २) सामान्य प्रशासन विभाग, शा.नि.क्र.एसआरव्ही-२०१८/प्र.क्र.१५९/कार्यासन-१२, दि. ०१.०८.२०१९ ३) क्रीडा व युवक सेवा संचालनालयाचे पत्र क्र. आस्थाप/राछासे/पदो.स.ग./२०२१/का-५/८२६९, दि. २३.०३.२०२१
प्रस्तावना: राष्ट्रीय छात्रसेना कार्यालयातील शासनाच्या दुय्यम सेवांमध्ये नागरी कर्मचाऱ्यांची नियुक्ती करण्यासाठी प्रादेशिक निवड समिती तसेच क्रीडा संचालनालयांतर्गत असलेल्या विभागांसाठी विभागीय पदोन्नती समिती संदर्भाधिन क्र. १ येथील शासन निर्णयान्वये स्थापन करण्यात आली आहे. सामान्य प्रशासन विभागाच्या संदर्भ क्र. २ येथील शासन निर्णयान्वये राज्य शासकीय अधिकारी कर्मचारी यांना पदोन्नती देण्याकरीता अनुसरावयाच्या कार्यवाहीबाबत एकत्रित मार्गदर्शक तत्वे विहित केली असून पदोन्नती समितीची रचना करताना अनुसरावयाची मार्गदर्शक तत्वे देखील विहित करण्यात आली आहेत. सदर मार्गदर्शक तत्वे विचारात घेऊन, संदर्भाधिन क्र. १ येथील आदेशात अंशत: बदल करुन, राष्ट्रीय छात्रसेना कार्यालयातील गट-क व गट-ड संवर्गातील पदे पदोन्नतीने भरण्याकरीता, विभागीय पदोन्नती समितीची रचना सुधारित करण्याची बाब शासनाच्या विचाराधिन होती.
शासन निर्णय: राष्ट्रीय छात्रसेना कार्यालयातील गट-क व गट-ड संवर्गातील पदांवर पदोन्नतीने नियुक्ती देण्यासाठी विभागीय पदोन्नती समितीची रचना खालीलप्रमाणे राहील:
----------------------------------------------------------------------------------------------------------------------------------------------------------------------------
| अ.क्र. | पदनाम | अध्यक्ष/सदस्य |
| १ | विभागीय उपसंचालक, क्रीडा व युवक सेवा | अध्यक्ष |
| २ | संबंधित गटप्रमुख, गट मुख्यालय, राष्ट्रीय छात्रसेना | सदस्य |
| ३ | संबंधित विभागातील मागासवर्गीय जिल्हा क्रीडा अधिकारी त्या विभागात मागासवर्गीय जिल्हा क्रीडा अधिकारी उपलब्ध नसल्यास त्या विभागातील मागासवर्गीय तालुका क्रीडा अधिकारी | सदस्य |
| ४ | संबंधित विभागातील कार्यालयीन अधिक्षक | सदस्य सचिव |
----------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः राछासे-२६२१/प्र.क्र.५४/क्रीयुसे-३
२. राष्ट्रीय छात्रसेनेच्या कार्यालयांतील गट-क व गट-ड कर्मचाऱ्यांच्या पदोन्नतीसंदर्भात वरीलप्रमाणे प्रत्येक विभागासाठी (Division साठी) विभागीय पदोन्नती समिती राहील. या विभागीय पदोन्नती समितीमधील अ.क्र. ३ येथील सदस्याची तसेच अ.क्र. ४ येथील सदस्य सचिवांची नियुक्ती / निवड समितीच्या अध्यक्षांनी करणे आवश्यक राहील.
३. हे आदेश तात्काळ अंमलात येतील.