# Page 1
स्वयंसिध्दा - महिलांकरीता स्वसंरक्षण प्रशिक्षण कार्यक्रम
निधी वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : स्वंसियो-२०१८/प्र.क्र.१४०/क्रीयुसे-३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- ०५ नोव्हेंबर, २०१८.
वाचा :
१) शालेय शिक्षण व क्रीडा विभाग, शासन निर्णय क्र. राक्रीधो २००२/
प्र.क्र.१३२/क्रीयुसे-१,दि.२०/६/२००३.
२) वित्त विभाग, शासन परिपत्रक क्र. अर्थसं - २०१८/प्र.क्र.६९/अर्थ-३, दि.२ एप्रिल, २०१८.
३) क्रीडा व युवक सेवा पुणे यांचे पत्र क्रमांक निधी प्रस्ताव/योजना-१८७२/२०१८-१९/का-१०/ १६१४ दि. १४/५/२०१८.
प्रस्तावना : महाराष्ट्र राज्याचे क्रीडा धोरण २००१ अंतर्गत खेळाद्वारे सर्वासाठी सुदृढता या कार्यक्रमा सोबतच स्वसंरक्षण ही काळाची गरज बनली आहे. ही बाब लक्षात घेऊन राज्यामध्ये विद्यार्थीनी, गृहिणी तसेच नोकरी / व्यवसाय करणाऱ्या महिला यांना स्वयंसिध्दा या योजनेंतर्गत स्वसंरक्षणाचे प्रशिक्षण देणे त्याचप्रमाणे त्यांचे सबलीकरण करण्याच्या दृष्टिने त्यांचा सर्वांगीण विकास करण्यासाठी प्रशिक्षण कार्यक्रम राबविण्याकरिता उपरोक्त शासन निर्णय दि. २०/६/२००३ अन्वये आर्थिक सहाय्य देण्यात येते. सदर दि.२०/६/२००३ चा शासन निर्णय सुधारित करण्याची कार्यवाही सुरु असून तोपर्यंत प्रचलित शासन निर्णयाच्या अनुषंगाने सन २०१८-१९ या आर्थिक वर्षासाठी अर्थसंकल्पिय तरतूद रु.२१.०० लक्ष मधून वित्त विभागाच्या दि. २/४/२०१८ च्या शासन परिपत्रकानुसार ७० % च्या मर्यादेत रु.१४.७० लक्ष इतका निधीच्या वितरणास मान्यता देण्याची बाब या नस्तीवर विचाराधीन होती.
शासन निर्णय : राज्यामध्ये विद्यार्थीनी, गृहिणी तसेच नोकरी / व्यवसाय करणाऱ्या महिला यांना स्वयंसिध्दा या योजनेंतर्गत स्वसंरक्षणाचे प्रशिक्षण देण्याबरोबरच त्यांचे सबलीकरण करण्याच्या दृष्टिने त्यांचा सर्वांगिण विकास करण्यासाठी प्रशिक्षण कार्यक्रम राबविण्याकरिता सन २०१८-१९ या वर्षाकरीता अर्थसंकल्पित तरतूद रु.२१.०० लक्ष पैकी वित्त विभागाच्या दि.२/४/२०१८ च्या शासन परिपत्रकास अनुसरुन ७० % च्या मर्यादेत रु.१४.७० लक्ष इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च " मागणी क्र. ई-३, २२०४ क्रीडा व युवक सेवा - १०४ क्रीडा व खेळ (०९)(०५) स्वयंसिध्दा महिलांकरिता स्वसंरक्षण प्रशिक्षण कार्यक्रम) ३१, सहाय्यक अनुदाने (वेतनेतर) संगणक क्रमांक (२२०४-१८७२) या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः स्वंसियो-२०१८/प्र.क्र.१४०/क्रीयुसे -३
३. वित्त विभागाच्या दि.२/४/२०१८ च्या शासन परिपत्रकानुसार खालील बाबी नमूद करण्यात येत आहेत.
३.१. वित्त विभागाच्या सदर परिपत्रकान्वये निधी वितरणाचे अधिकार विभागास आहेत.
३.२. यापूर्वी वितरीत केलेल्या अनुदानापैकी ७५% पेक्षा अधिक खर्च झाला आहे.
३.३. ज्या लेखाशिर्षाखाली अनुदान वितरीत करण्यात येत आहे त्या लेखाशिर्षातंर्गत गतवर्षापूर्वीचे संक्षिप्त देयक प्रलंबित नाही.
४. वित्त विभागाच्या संदर्भाधिन दि. २/४/२०१८ च्या परिपत्रकातील सूचनांनुसार उपरोक्त तरतूद खर्च करण्याबाबतची कार्यवाही करण्यात यावी. यासाठी लेखाधिकारी, क्रीडा व युवक सेवा, पुणे यांना आंहरण व संवितरण अधिकारी तर आयुक्त (क्रीडा) यांना नियंत्रक अधिकारी म्हणून घोषित करण्यात येत आहे.