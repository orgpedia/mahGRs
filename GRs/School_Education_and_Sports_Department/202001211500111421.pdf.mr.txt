# Page 1
२६ जानेवारी, २०२० पासून राज्यातील सर्व शाळांमध्ये ‘सार्वभौमत्व संविधानाचे जनहित सर्वांचे' हा उपक्रम सुरु करण्याबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांकः संकिर्ण-२०२०/प्र.क्र.११/एस.डी.-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २१ जानेवारी, २०२०
संदर्भ :- शासन निर्णय क्रमांक संकीर्ण-२०१२/(४५८/१२)/प्राशि-५, दिनांक ४ फेब्रुवारी,२०१३.
शासन परिपत्रक:
भारताची राज्यघटना दिनांक २६ नोव्हेंबर, १९४९ रोजी स्वीकारण्यात आली. या निमित्ताने प्रत्येक वर्षी २६
नोव्हेंबर हा दिवस संविधान दिन म्हणून साजरा केला जातो. हे संविधान दिनांक २६ जानेवारी, १९५० पासून अंमलात
आले असून भारतीय संविधानाची पुरेशी माहिती नागरिकांना असणे आवश्यक आहे.
२. भारतीय राज्य घटनेतील मुलतत्त्वांची व्याप्ती व सर्व समावेशकता सर्व नागरिकांना समजावी आणि
त्याचबरोबर घटनेतील न्याय, स्वातंत्र्य, समानता व बंधुता ही मुलतत्वे समाज मनावर कोरली जावीत यासाठी
संविधानाचा परिपूर्ण परिचय विद्यार्थ्यांना होणे आवश्यक आहे. भारतीय संविधानातील मुलतत्त्वे,संवैधानिक हक्क आणि
कर्तव्ये स्वतंत्र भारताच्या नागरिकांना संस्कारित करणारे आहेत. या वयातील मुलांच्या संस्कारक्षम मनात याची
रुजवणूक झाल्यास जबाबदार, सुजाण व सुसंस्कृत नागरिक घडविण्यास मदत होईल. त्याविषयीची सुरुवात शालेय
जीवनापासून होणे अभिप्रेत आहे यासाठी शाळांमध्ये दररोज परिपाठाच्या वेळी संविधानाच्या उद्देशिकेचे (Preamble)
समुह वाचन करण्यात यावे असा निर्णय संदर्भाकित दिनांक ४ फेब्रुवारी, २०१३ च्या शासन निर्णयान्वये घेण्यात आलेला
आहे. तथापि त्या शासन निर्णयाची अंमलबजावणी होत नसल्याचे निदर्शनास आले आहे. त्यामुळे राज्यातील सर्व
प्राथमिक व माध्यमिक शाळांमध्ये 'सार्वभौमत्व संविधानाचे जनहित सर्वांचे' या उपक्रमाच्या अंतर्गत दररोज
परिपाठाच्या वेळी संविधानाच्या उद्देशिकेचे (Preamble) समुह वाचन करण्यात यावे. सदर उपक्रमाची सुरुवात दिनांक
२६ जानेवारी,२०२० पासून करण्यात यावी.
३. याबाबत मा.आयुक्त (शिक्षण) यांनी सर्व क्षेत्रीय अधिकाऱ्यांकडून नियतकालिक आढावा घ्यावा.
# Page 2
शासन परिपत्रक क्रमांकः संकिर्ण-२०२०/प्र.क्र.११/एस.डी.-४