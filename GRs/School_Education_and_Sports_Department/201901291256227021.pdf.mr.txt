# Page 1
राष्ट्रीय छात्रसेना योजना
राष्ट्रीय छात्रसेनेच्या वरिष्ठ व कनिष्ठ विभागातील अंशकालीन अधिकाऱ्यांच्या नेमणूका करण्यासाठी निवड मंडळाची पुनर्रचना करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- राछासे- २६१४/प्र.क्र.८२/क्रीयुसे -३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- २८ जानेवारी, २०१९.
वाचा :- १) शालेय शिक्षण व क्रीडा, शासन निर्णय क्र.एनसीसी-२००९/प्र.क्र.०७/माशि-७, दि.२८ मे, २००९.
२) क्रीडा व युवक सेवा, महाराष्ट्र राज्य, पुणे यांचे पत्र क्र.राछासे/नियुक्ती/ २०१३-१४/(३२)/का-५/३२५२, दि. १६ ऑगस्ट, २०१८.
प्रस्तावना : राष्ट्रीय छात्रसेनेच्या वरिष्ठ व कनिष्ठ विभागातील अंशकालीन अधिकाऱ्यांच्या नेमणूका करण्यासाठी स्थापन केलेल्या निवड मंडळाची पुनर्रचना करण्याची बाब सदर नस्तीवर विचाराधीन होती.
शासन निर्णय : शालेय शिक्षण व क्रीडा विभाग, शासन निर्णय क्र.एनसीसी-२००९/प्र.क्र.०७/माशि-७, दि.२८ मे, २००९ अन्वये राज्यातील राष्ट्रीय छात्रसेना योजनेच्या वरिष्ठ व कनिष्ठ विभागातील भूदल, हवाईदल व नौदल या तिन्ही दलांसाठी अंशकालीन अधिकाऱ्यांच्या नेमणूका करण्यासाठी स्थापित झालेल्या निवड मंडळाची पुनर्रचना करण्याच्या अनुषंगाने अंशकालीन अधिकाऱ्यांच्या नेमणूका करण्यासाठी निवड मंडळाची पुनर्रचना खालीलप्रमाणे करण्यास शासन मान्यता देण्यात येत आहे : निवड मंडळाची रचना :
-----------------------------------------------------------------------------------------------------------------------
| अ.क्र. | निवड मंडळावरील सदस्यांचे नाव व पदनाम | सदस्यत्व |
| १ | सहसंचालक, क्रीडा व युवक सेवा, महाराष्ट्र राज्य, पुणे | अध्यक्ष |
| २ | मा.अतिरिक्त महासंचालक, राष्ट्रीय छात्रसेना, मुंबई यांचे कार्यालयातील उपसंचालक किंवा त्या दर्जाचा अधिकारी | सदस्य-सचिव |
| ३ | मा.अपर मुख्य सचिव, शालेय शिक्षण व क्रीडा विभाग, मंत्रालय यांचा प्रतिनिधी | सदस्य |
| ४ | सेना अधिकारी (भूदल) | सदस्य |
| ५ | सेना अधिकारी (हवाईदल) | सदस्य |
| ६ | सेना अधिकारी (नौदल) | सदस्य |
| ७ | अशासकीय सदस्य (आयुक्त, क्रीडा व युवक सेवा,म.रा. पुणे यांचे मान्यतेने) | सदस्य (०३) |
-----------------------------------------------------------------------------------------------------------------------
# Page 2
शासन निर्णय क्रमांकः राछासे- २६१४/प्र.क्र.८२ / क्रीयुसे -३
निवड मंडळाकरिताचे निकष : (१) सदर निवड मंडळाचा कालावधी ५ वर्षे अथवा नवीन निवड मंडळ पुनर्स्थापित होईपर्यंत यापैकी जे उशीरा असेल तोपर्यंत राहील. ५ वर्षाचा कालावधी पूर्ण होण्यापूर्वी किंवा आवश्यकतेनुसार योग्य वेळी सहसंचालक, क्रीडा व युवक सेवा, महाराष्ट्र राज्य, पुणे यांना निवड मंडळाची पुनर्रचना करण्याचा प्रस्ताव शासनास सादर करावा.
(२) अंशकालीन अधिकाऱ्यांच्या रिक्त जागा भरण्यासाठी एकाच ठिकाणी मुलाखती घेतल्याने सुसूत्रता व भरती प्रक्रियेमध्ये सुलभता येण्याच्या दृष्टीने सदर मुलाखती पुणे येथे घेण्यास सहसंचालक, क्रीडा व युवक सेवा, महाराष्ट्र राज्य, पुणे यांना मान्यता देण्यात येत आहे.
(३) सदर निवड मंडळाच्या कामकाजासाठी उपस्थित राहणाऱ्या अशासकीय सदस्यांना वित्त विभाग, शासन निर्णय क्र.प्रवास-१०१०/प्र.क्र.२/सेवा-५, दि. ३ मार्च, २०१० मधील मुद्या क्र.१२ मध्ये नमूद केल्याप्रमाणे प्रवासभत्ता व दैनिक भत्ता अनुज्ञेय राहील. त्यामुळे बैठकीसाठी वेगळयाने मानधन अनुज्ञेय राहणार नाही.
(४) अशासकीय सदस्यांच्या प्रवास भत्ता देयकावर प्रती स्वाक्षरी करण्यासाठी आहरण व संवितरण अधिकारी, क्रीडा व युवक सेवा, महाराष्ट्र राज्य, पुणे यांना प्राधिकृत करण्यात येत आहे.
(५) सदर निवड मंडळावरील संबंधित सदस्यांच्या दैनिक भत्त्यावर आणि प्रवास भत्त्यावर होणारा खर्च "मागणी क्रमांक : ई-३, २२०४ - क्रीडा व युवक सेवा- १०२, विद्यार्थ्यांसाठी युवक कल्याण कार्यक्रम, (०१)(०१) राष्ट्रीय छात्रसेना योजनेत्तर संगणक क्र. (२२०४००१६) ११, देशातंर्गत प्रवास खर्च या लेखाशीर्षाखालील मंजूर तरतूदीमधून भागविण्यात यावा.
# Page 3