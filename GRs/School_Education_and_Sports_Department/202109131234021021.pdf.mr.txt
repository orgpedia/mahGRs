# Page 1
सन २०२० - २१ अखिल भारतीय नागरी सेवा स्पर्धेत सहभागासाठी निधी वितरण.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : अभानासे ३८२१/प्र.क्र. ९२/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
तारीख : ०९ सप्टेंबर, २०२१
वाचा : १. केंद्रीय नागरी सेवा, सांस्कृतीक कार्य आणि क्रिडा मंडह क्र.५९/०२/२०१९-२०/सीसीएससीएसबी यांचे दि.१३.०८.२०२१ चे पत्र.
२. उपसंचालक क्रिडा व युवा सेवा, मुंबई विभाग, मुंबई यांचे दि.३ सप्टेंबर २०२१ चे पत्र.
प्रस्तावाना : दर वर्षी राष्ट्रीय स्तरावर सुमारे १५ खेळांसाठी अखिल भारतीय नागरी सेवा स्पर्धांचे देशातल्या विविध
राज्यात आयोजन करण्यात येते. सदर स्पर्धेत महाराष्ट्राचा संघ सहभागी होण्यासाठी शासनाच्या वतीने अनुदान
देण्यात येते. सन २०२०-२१ या वर्षामध्ये अखिल भारतीय नागरी सेवा राष्ट्रीय क्रीडा स्पर्धांमध्ये राज्याचे संघ
सहभागी झाले आहेत. सदर संघाच्या सहभागासाठी आवश्यक खर्च उपलब्ध करुन देण्यासाठी शासन मान्यता
देण्यात येते. चालु आर्थिक वर्षात यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय :
सन २०२०-२१ या वर्षामधील अखिल भारतीय नागरी सेवा स्पर्धामध्ये सहभाग या योजनेसाठी, रु. १६.००
लक्ष (रुपये सोळा लक्ष फक्त) इतका निधी सन २०२१-२२ या अर्थिक वर्षातील तरतुदीमधून वितरीत करण्यास व
सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याव्दारे मान्यता देण्यात येत आहे.
२. उपरोक्त बाबी संदर्भात होणारा खर्च “मागणी क्र. ०३ “ २२०४-क्रीडा व युवक सेवा- १०४ क्रीडा व खेळ,
(०६) (०२) अखिल भारतीय नागरी सेवा स्पर्धेत सहभाग” (२२०४ १९८१) ३१ सहायक अनुदाने” या
लेखाशिर्षाखालील मंजूर तरतूदीमधून भागविण्यात यावा. सदर अनुदान ज्या प्रयोजनासाठी मंजूर करण्यात आले
आहे त्याच प्रयोजनासाठी खर्च करण्यात यावे.
i. उपरोक्त निधी मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी
आंहरीत करावा. शासन लेख्याबाहेर बँक खात्यात हा निधी ठेवू नये.
ii. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय
वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त
तरतूद वितरीत करण्यास मान्यता देण्यात येत आहे.
# Page 2
शासन निर्णय क्रमांकः अभानासे ३८२१/प्र. क्र. ९२/क्रीयुसे-२
३. शासनाच्या सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत
उपसंचालक/जिल्हा क्रीडा अधिकारी / लेखाधिकारी, क्रीडा व युवक सेवा, पुणे यांना आंहरण व संवितरण
अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
४. सचिवालय जिमखाना यांच्याकडून स्पर्धेचा अहवाल, बाबनिहाय प्रत्यक्ष झालेल्या खर्चाचा तपशील,
विनियोग प्रमाणपत्र, परिक्षित लेखा विवरणपत्र व मंजूरी आदेशातील सर्व अटींची पूर्तता करण्याच्या अटीवर
उरोक्त संदर्भावरील सर्व शासन निर्णयातील विवरणपत्र “ब” प्रमाणे खर्चास मंजूरी देण्यात येत आहे.
५. वित्त विभागाच्या वित्तीय अधिकार नियम पुस्तिका, १९७८ भाग पहिला, उपविभाग एक, अ. क्र. ५, नियम क्र.
३९ (ब) (२) नुसार प्रशासकीय विभागाला दिलेल्या अधिकार अन्वये सदर शासन निर्णय निर्गमित करण्यात येत आहे.
६. सदर शासन निर्णय वित्त विभागाच्या अनौपचारीक संदर्भ क्र. अनौ.सं.क्र. ८२२/२०२१/व्यय-५,
दि. ०९ सप्टेंबर, २०२१ अन्वये निर्गमित करण्यात येत आहे.
# Page 3