# Page 1
दिनांक १७ ऑक्टोबर, २०१६ च्या शासन निर्णयामधील नियम क्र. ३ मधील टिप क्र. २ वगळणेबाबत
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्र. संकीर्ण २०२१/प्र.क्र. ९८/प्रशिक्षण
मंत्रालय विस्तार भवन, मुंबई ४०० ०३२
दिनांक २८ एप्रिल, २०२२
वाचा: १. शालेय शिक्षण व क्रीडा विभाग, शासन निर्णय क्र. डायट ४५१६/(४०/१६)/प्रशिक्षण, दि. १७ ऑक्टोबर,२०१६.
२. मा.आयुक्त शिक्षण यांच्या अध्यक्षतेखाली दि.०३.०९.२०२१ रोजी झालेल्या समन्वय समितीच्या बैठकीचे इतिवृत्त ३. संचालक,महाराष्ट्र राज्य,पाठयपुस्तक निर्मिती व अभ्यासक्रम संशोधन मंडळ (बालभारती), पुणे यांचे दिनांक २०.१२.२०२१ चे पत्र ४. संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे यांचे दिनांक २१.१२.२०२१ चे पत्र
शासन निर्णय :
दिनांक १७ ऑक्टोंबर,२०१६ च्या विद्याप्राधिकरणाची पुनर्रचना या शासन निर्णयातील नियम क्र. ३ मधील २ नुसार बालभारतीच्या विद्या शाखेतील सर्व लोक विद्या प्राधिकरणामध्ये योग्य पदांवर पदस्थापित केले जातील. हे लोक सेवानिवृत्त होईपर्यंत विद्याप्राधिकरणामध्ये कार्य करतील. त्यांचे वेतन व भत्ते बालभारती कडूनच अदा केले जातील. हे लोक सेवानिवृत्त होईपर्यंत ज्या पदावर कार्य करतील ती पदे विद्याप्राधिकरणामार्फत इतर मार्गांनी भरली जाणार नाहीत असा निर्णय घेण्यात आला आहे.
तथापि, उपरोक्त शासन निर्णयातील आदेशानुसार बालभारती कार्यालयातील विद्या शाखेतील लोक विद्याप्राधिकरणामध्ये कार्यरत नाहीत व या बाबीची अंमलबजावणी झालेली नाही.
त्यानुषंगाने मा. आयुक्त शिक्षण यांच्या अध्यक्षतेखाली दि.०३.०९.२०२१ रोजीच्या समन्वय समितीच्या बैठकीत झालेला निर्णय विचारात घेऊन उपरोक्त दिनांक १७ ऑक्टोबर, २०१६ च्या शासन निर्णयातील नियम क्रमांक ३ मधील टिप २ वगळण्यात येत आहे. त्यामुळे विद्या शाखेतील सर्व पदे पूर्वीप्रमाणेच बालभारतीमध्ये रहातील.
# Page 2
शासन शुध्दीपत्रक क्रमांकः संकीर्ण २०२१/प्र.क्र. ९८/प्रशिक्षण