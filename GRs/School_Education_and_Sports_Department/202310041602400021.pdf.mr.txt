# Page 1
शालेय शिक्षण व क्रीडा विभागाच्या अखत्यारीतील महाराष्ट्र शिक्षण सेवा (शिक्षण सक्षमीकरण शाखा) गट-अ वरिष्ठ अधिव्याख्याता पदावर सरळसेवेने नियुक्ती देण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः नियुक्ती-३५२३/प्र.क्र.१४५/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ४ ऑक्टोबर, २०२३
वाचा :- १) महाराष्ट्र लोकसेवा आयोग पत्र क्र.एसएसआर-०९२३/प्र.क्र.८१/२०२३/ अठ्ठावीस, दि. ३० मे, २०२३.
प्रस्तावना: श्री. राहूल दत्तात्रय बर्वे यांनी महाराष्ट्र लोकसेवा आयोगाने शिक्षण सक्षमीकरण
शाखेतील वरिष्ठ अधिव्याख्याता पदावर केलेल्या शिफारशी व दिनांक २७.०३.२०१७
रोजीच्या शासन निर्णयान्वये केलेल्या नियुक्तींच्या विरोधात महाराष्ट्र प्रशासकीय
न्यायाधिकरण, मुंबई येथे मूळ अर्ज क्र. १२०९/२०१६ दाखल केला आहे.
गुणवत्ताक्रमानुसार श्री. सायगुंडे विजयकुमार सोपानराव ( भ.ज.(क)) यांचे
अराखीव (सर्वसाधारण) या जागेवर शिफारस करुन त्याअनुषंगाने दि.२७.०३.२०१७
रोजीच्या शासन आदेशाव्दारे त्याची नियुक्ती झाली होती. तथापि, त्यांची शिफरस व
नियुक्तीस गुणवत्ता यादीतील उमेदवार श्री. राहुल दत्तात्रय बर्वे यांनी आक्षेप घेऊन
मा.न्यायाधिकरण, मुंबई येथे मुळ अर्ज क्र.१२०९/२०१६ दाखल केला होता. परंतु
शिफारसपात्र ठरलेले श्री. सायगुंडे विजयकुमार सोपानराव हे स्थानिक स्वराज्य संस्थेत
शिक्षक म्हणून सेवेत असल्यामुळे ते ते महाराष्ट्र शासकीय सेवेती कर्मचारी ठरत नाहीत.
त्यामुळे श्री. सायगुंडे यांना वयोमर्यादेतील सुट देता येत नसल्यामुळे त्यांचा खुल्या
प्रवर्गातील नियुक्तीसाठी विचार न करता त्यांचा उपलब्ध पदसंख्या आणि आरक्षण
विचारात घेता अराखीव (सर्वसाधारण) ऐवजी भ.ज.(क) (सर्वसाधारण) पदावर
गुणवतेनुसार नियुक्तीसाठी विचार करण्यात आला. त्यामुळे रिक्त झालेल्या अराखीव
(सर्वसाधारण) प्रवर्गातील पदावर गुणवत्तेनुसार अर्जदार श्री. राहुल दत्तात्रय बर्वे यांची
# Page 2
शासन आदेश क्रमांकः नियुक्ती-३५२३/प्र.क्र.१४५/प्रशा-२
शिफारस करण्याचे आदेश देवून मूळ अर्ज मा. महाराष्ट्र प्रशासकीय न्यायाधिकरणाने
दि.२४.०२.२०२३ रोजी “Partly Allowed” या सदराखाली निकाली काढण्यात आला
आहे.
मा.न्यायाधिकरणाच्या आदेशाच्या अनुषंगाने, महाराष्ट्र लोकसेवा आयोगाने
त्यांच्या संदर्भ क्र.१ अन्वये श्री. राहूल दत्तात्रय बर्वे यांची महाराष्ट्र शिक्षण सेवा (शिक्षण
सक्षमिकरण शाखा) गट-अ मधील वरिष्ठ अधिव्याख्याता पदावर सरळसेवेने
नियुक्तीसाठी शिफारस केली आहे.
महाराष्ट्र लोकसेवा आयोगाने केलेल्या शिफारशीच्या अनुषंगाने श्री. राहुल
दत्तात्रय बर्वे यांच्या कागदपत्रांची पडताळणी करण्यात आली आहे. तसेच त्यांनी
शारिरीक तपासणी करून वैद्यकीय प्रमाणपत्र सादर केले आहे. सदर उमेदवाराचा
वर्तणुक व चारित्र्य पडताळणी अहवाल प्राप्त झाला आहे. त्याअनुषंगाने शासन पुढील
प्रमाणे निर्णय घेत आहे.
शासन आदेश शालेय शिक्षण व क्रीडा विभागाच्या अखत्यारीतील महाराष्ट्र शिक्षण सेवा गट-अ (शिक्षण सक्षमीकरण शाखा) वरिष्ठ अधिव्याख्याता या संवर्गातील सरळसेवेच्या कोट्यातील खुल्या प्रवार्गातील रिक्त असलेल्या पदावर महाराष्ट्र लोकसेवा आयोगामार्फत निवड करण्यात आली आहे. सदर पदाचे वेतन पे बॅन्ड - रु. एस-२० : ५६१००-१७७५०० अशा सुधारित वेतन संरचनेत वरिष्ठ अधिव्याख्याता या संवर्गात खालील नमुद उमेदवारास तात्पुरत्या स्वरुपात नियुक्ती करण्यात येत आहे.
-------------------------------------------------------------------------------
| अ.क्र. | उमेदवाराचे नांव | प्रवर्ग | नियुक्तीचे ठिकाण |
| १ | श्री.राहुल दत्तात्रय बर्वे | खुला | जिल्हा शिक्षण व प्रशिक्षण संस्था, रत्नागिरी |
-------------------------------------------------------------------------------
२. सदर पदस्थापना खालील अटी व शर्तीच्या अधीन राहून देण्यात येत आहे.
१. सदरची नियुक्ती ही दोन वर्षासाठी एकत्रित परिविक्षाधीन प्रशिक्षण कार्यक्रम अंतर्गत करण्यात येत आहे.
२. सदर नियुक्ती देण्यात आलेल्या उमेदवारांचा परिविक्षा कालावधी दोन वर्षाचा राहील. सदर उमेदवारांची पहिली वेतनवाढ त्यांच्या एक वर्षाचा परिविक्षा कालावधी पूर्ण झाल्यानंतर व त्यानंतरची वेतनवाढ त्यांनी परिविक्षा कालावधी पूर्ण केल्यानंतर देण्यात येईल.
पृष्ठ ५ पैकी २
# Page 3
शासन आदेश क्रमांकः नियुक्ती-३५२३/प्र.क्र.१४५/प्रशा-२
३. परिविक्षाधीन कालावधीत सदर उमेदवारांना प्रचलित नियमाप्रमाणे आवश्यक असणारी विभागीय परीक्षा उत्तीर्ण होणे आवश्यक राहील. तसेच परिविक्षाधीन
कालावधी समाधानकारकरित्या पूर्ण करणे आवश्यक राहील. परिविक्षाधीन कालावधीत त्यांनी कामाचा अपेक्षित दर्जा प्राप्त न केल्यास किंवा विहीत विभागीय परीक्षा उत्तीर्ण न केल्यास कोणतीही पूर्वसूचना न देता, त्यांच्या सेवा समाप्त करण्यात येतील.
४. उपरोक्त उमेदवार यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा विहीत मुदतीत उत्तीर्ण होणे आवश्यक राहील. तसे न झाल्यास संबंधित उमेदवारांचे वेतनवाढ रोखून ठेवण्यात येईल.
५. महाराष्ट्र नागरी सेवा (ज्येष्ठतेचे विनियम) नियमावली, १९८२ व त्यामध्ये वेळोवेळी करण्यात येणाऱ्या सुधारणांच्या अधिनतेने सदर उमेदवारांची ज्येष्ठता राहील. सदर उमेदवारांनी त्यांच्या नियुक्तीच्या पदावर आदेशाच्या दिनांकापासून एक महिन्याच्या आत रुजू व्हायचे आहे. काही अपरिहार्य कारणास्तव त्यांना रुजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक आहे.
६. वित्त विभागाचे शासन निर्णय क्र. अंनियो-१००५/१२६/सेवा-४, दिनांक ३१ ऑक्टोबर
२००५ नुसार परिभाषित अंशदान निवृत्ती वेतन योजनेतील तरतुदी सदर उमेदवारांना लागू राहतील. तसेच दिनांक १ नोव्हेंबर २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्यांबाबत वित्त विभागाचे शासन परिपत्रक क्र.अंनियो-१००५/१२६/ सेवा-४, दिनांक १८ ऑगस्ट, २००९ मधील तरतुदी सदर उमेदवारांना लागू राहतील.
७. महाराष्ट्र लोकसेवा आयोगाने संबंधित उमेदवारांनी सादर केलेली सर्व कागदपत्रे संबंधित सक्षम यंत्रणेमार्फत तपासण्याच्या सूचना केलेल्या आहेत. त्यामुळे तपासणीअंती उमेदवारांनी सादर केलेली कागदपत्रे खोटी अथवा बनावट आढळल्यास त्यांच्या सेवा कुठलीही पूर्व सूचना न देता तात्काळ संपुष्टात आणण्यात येतील.
८. संबंधित उमेदवारांनी या आदेशाच्या दिनांकापासून ३० दिवसात नियुक्तीच्या पदावर रुजू व्हावे. विहीत कालमर्यादेत रुजू न होणाऱ्या उमेदवारांना सदर नियुक्तीमध्ये स्वारस्य नसल्याचे समजण्यात येईल आणि सदर नियुक्तीकरीता संबंधित उमेदवारांचा हक्क आपोआप संपुष्टात येईल.
पृष्ठ ५ पैकी ३
# Page 4
शासन आदेश क्रमांकः नियुक्ती-३५२३/प्र.क्र.१४५/प्रशा-२
९. शासकीय सेवेत रुजू झाल्यानंतर ज्या उमेदवारांना शासकीय सेवेचा राजीनामा द्यावयाचा असल्यास त्यांनी एक महिन्याची पूर्वसूचना शासनास देणे आवश्यक राहील अन्यथा त्यांना एक महिन्याचे वेतन शासनाकडे जमा करावे लागेल.
१०. उपरोक्त उमेदवारांना नियुक्तीच्या ठिकाणी उपस्थित राहण्यासाठी प्रवास भत्ता देण्यात येणार नाही.
११.वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिकाऱ्यांना लागू असलेले प्रचलित नागरी सेवा विषयक सर्वसाधारण नियम सदर उमेदवारांना लागू राहतील.
३. हे आदेश प्राप्त होताच संबंधित उमेदवाराने आयुक्त (शिक्षण), पुणे यांच्याकडे हजर व्हावे व तसा अहवाल आयुक्त (शिक्षण) यांनी शासनास सादर करावा.
# Page 5