# Page 1
राष्ट्रीय छात्रसेना, गट मुख्यालय, मुंबई येथील कार्यालयीन इमारतीची दुरुस्तीनंतर विद्युत संच मांडणीचे नुतनीकरण करण्यासाठी निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र:- राछासे-२६२१/प्र.क्र. ६३/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक :- १० मे, २०२२.
वाचा : १) शालेय शिक्षण व क्रीडा विभाग, शासन निर्णय, क्र.राछासे २६२१/प्र.क्र.६३/क्रीयुसे-३, दि. ०७/०९/२०२१ २) शालेय शिक्षण व क्रीडा विभाग, शासन निर्णय, क्र.राछासे २६२१/प्र.क्र.६३/क्रीयुसे-३, दि. ०५/१०/२०२१ ३) आयुक्त, क्रीडा व युवक सेवा संचालनालय, पुणे यांच्या कार्यालयाचे पत्र क्र. राछासे / इमारतदुरुस्ती/२०२१-२२/का-५/१०२२, दि.०२/०३/२०२२ ४) शालेय शिक्षण व क्रीडा विभाग, शासन निर्णय, क्र.राछासे-२६२१/प्र.क्र.६३/क्रीयुसे-३, दि. २२/०३/२०२२ ५) वित्त विभाग, शासन परिपत्रक क्रमांक अर्थसं-२०२२/प्र.क्र.४३/अर्थ-३, दि. ०४ एप्रिल, २०२२
प्रस्तावना :
राष्ट्रीय छात्रसेना, गट मुख्यालय, मुंबई-ब येथील कार्यालयीन इमारतीची दुरुस्ती सार्वजनिक बांधकाम विभागाकडून तातडीने करून घेण्यासाठी रू. २७,३३,८२०/- ( अक्षरी रूपये सत्तावीस लक्ष तेहत्तीस हजार आठशे वीस फक्त) इतका निधी संदर्भाधिन क्रमांक (२) च्या शासन निर्णयान्वये वितरीत करण्यात आला आहे.
आयुक्त, क्रीडा व युवक सेवा, पुणे यांनी संदर्भाधिन क्र. (३) च्या प्रस्तावाअन्वये राष्ट्रीय छात्र सेना, गट मुख्यालय, मुंबई-ब येथील कार्यालयीन इमारतीची दुरुस्तीचे काम झाल्यानंतर विद्युत संच मांडणीचे नुतनीकरण करण्यासाठी रू. ८,९८,४९७/- ( अक्षरी रूपये आठ लक्ष अठ्ठयान्नव हजार चारशे सत्त्यान्नव फक्त ) इतका निधी वितरीत करण्याची विनंती केली आहे. त्याअनुषंगाने राष्ट्रीय छात्र सेना, गट मुख्यालय, मुंबई-ब येथील विद्युत संच मांडणीचे नुतनीकरण करण्यासाठी रू.८,९८, ४९७/- (अक्षरी रूपये आठ लक्ष अठ्ठयान्नव हजार चारशे सत्त्यान्नव फक्त) इतका निधी वितरीत करण्यास मान्यता देण्याची बाब शासनाच्या विचाराधिन होती.
शासन निर्णय : राष्ट्रीय छात्रसेना, गट मुख्यालय, मुंबई - ब येथील कार्यालयीन इमारतीच्या दुरुस्तीचे काम झाल्यानंतर विद्युत संच मांडणीचे नुतनीकरण करण्यासाठी रू. ८,९८,४९७/- (अक्षरी रूपये आठ लक्ष अठ्ठयान्नव हजार चारशे सत्त्यान्नव फक्त) इतक्या रकमेस मागणी क्र- ई, ०४, ४२०२, शिक्षण, क्रीडा, कला व संस्कृती यांवरील भांडवली खर्च, ०१, सर्वसाधारण शिक्षण, २०२, माध्यमिक शिक्षण, ०० (०४) शिक्षण उप संचालक व शिक्षण विभागाच्या कार्यालय इमारतीचे बांधकाम (४२०२ ६२२८) ५३ मोठी बांधकामे या उद्दीष्टाखाली मंजूर केलेल्या अर्थसंकल्पिय तरतूदीपैकी रू.८,९८,४९७/- (अक्षरी रूपये आठ लक्ष अठ्ठयान्नव हजार चारशे सत्त्यान्नव फक्त) इतका निधी वितरीत करण्यास वित्त विभागाने मान्यता दिली आहे. त्यानुसार सन २०२२-२३ च्या मंजूर
# Page 2
शासन निर्णय क्रमांकः राछासे-२६२१/प्र.क्र. ६३ / क्रीयुसे-३,
तरतूदीमधून संदर्भ क्रमांक ५ अन्वयेच्या शासन निर्णयामधील अटी व शर्तीच्या अधीन राहून निधी वितरीत करण्यास व सदर निधी आयुक्त, क्रीडा व युवक सेवा, पुणे यांच्या अधिनस्त ठेवण्यास शासन मान्यता देत आहे.
२. सदर विद्युत संच मांडणीचे नुतनीकरण करण्यासाठी होणारा खर्च, मागणी क्र- ई ०४, ४२०२, शिक्षण, क्रीडा, कला व संस्कृती यांवरील भांडवली खर्च, ०१, सर्वसाधारण शिक्षण, २०२, माध्यमिक शिक्षण, ०० (०४) शिक्षण उप संचालक व शिक्षण विभागाच्या कार्यालय इमारतीचे बांधकाम (४२०२ ६२२८) ५३ मोठी बांधकामे या लेखाशिर्षातर्गंत सन २०२२-२३ च्या मंजूर तरतूदीमधून भागविण्यात यावा.
३. याकरीता संबंधित कार्यालयाचे गट प्रमुख, राष्ट्रीय छात्रसेना, गट मुख्यालय, मुंबई-ब यांना आहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
४. सदर शासन निर्णय, वित्त विभागाच्या संमतीने तसेच वित्त विभागाच्या अनौपचारिक संदर्भ क्रमांक ४६६/२०२२/व्यय-५, दि. २२.०४.२०२२ अन्वये मिळालेल्या सहमतीने निर्गमित करण्यात येत आहे.