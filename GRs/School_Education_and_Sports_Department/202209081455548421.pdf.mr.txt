# Page 1
शालेय शिक्षण विभागाच्या अधिपत्याखालील क्षेत्रीय कार्यालयातील ५२७६ अस्थायी पदांना दि. १ सप्टेंबर, २०२२ ते दि. २८ फेब्रुवारी, २०२३ पर्यंत मुदतवाढ देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण-२०२२/प्र.क्र.१५/२२/प्रशा-५
मंत्रालय, विस्तार भवन, मुंबई - ४०० ०३२
दिनांक : ८ सप्टेंबर, २०२२.
वाचा १) शालेय शिक्षण व क्रीडा विभागाचे पत्र क्र. संकीर्ण-२०२२/प्र.क्र.१५/२२/प्रशा-५, दिनांक १०.३.२०२२ २) शालेय शिक्षण व क्रीडा विभाग, शासन निर्णय क्र. संकीर्ण-२०२२/प्र.क्र.१५/२२/प्रशा-५, दि. २१ जुलै, २०२२.
३) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि. १८ ऑगस्ट, २०२२.
४) आयुक्त (शिक्षण) कार्यालयाचे पत्र क्र. आशिका-२०२२/अस्थायी पदे/मुदतवाढ/ आस्था-ब (१२३)/ ५२४५, दि. २९ ऑगस्ट, २०२२.
प्रस्तावना : वित्त विभागाच्या संदर्भ क्र. २ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि.०१.०९.२०२२ ते दि.२८.०२.२०२३ पर्यंत मुदतवाढ देण्याचे अधिकार देण्यात आले आहेत. यापूर्वी संदर्भाधीन क्र.१ च्या शासन निर्णयान्वये शालेय शिक्षण विभागाच्या अधिपत्याखालील क्षेत्रिय कार्यालयातील एकूण ५२७६ अस्थायी पदांना दि. १ जुलै, २०२२ ते दि.३१ ऑगस्ट, २०२२ पर्यंत मुदतवाढ देण्यात आली होती. याबाबतचा आस्थापनानिहाय गोषवारा शासन निर्णयासोबतच्या विवरणपत्र- “अ” मध्ये दर्शविण्यात आला होता.
सदर मुदत आता संपली असल्यामुळे आयुक्त, शिक्षण कार्यालयाच्या संदर्भ क्र.३ च्या पत्रान्वये प्रस्तावित केल्यानुसार वित्त विभागाच्या संदर्भ क्र.२ अन्वये प्रशासकीय विभागास प्राप्त झालेल्या अधिकारांचा वापर करुन आयुक्त (शिक्षण) कार्यालयातील व त्यांच्या अधिपत्याखालील सर्व क्षेत्रिय कार्यालयातील एकूण ५२७६ अस्थायी पदांना मुदतवाढ देण्याबाबतची बाब शासनाच्या विचाराधीन होती. सन २००३ च्या आकृतीबंधानुसार व त्यानंतर निर्माण झालेली पदे तसेच काही पदे एका आस्थापनेवरुन अन्य आस्थापनेवर वर्ग करण्याचे निर्णय घेण्यात आले आहेत. त्यानुसार मुदतवाढ देण्याबाबतचा प्रस्ताव दिसून येत नाही. तसेच दिनांक १०.३.२०२२ रोजीच्या पत्रान्वये मागविण्यात आलेली माहिती अद्याप अप्राप्त आहे. तथापि, अधिकारी व कर्मचाऱ्यांच्या वेतनाचा प्रश्न होऊ नये, याकरीता अस्थायी पदांना मुदतवाढ देण्याची बाब विचाराधीन आहे. त्याअनुषंगाने पुढीलप्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०२२/प्र.क्र.१५/२२/प्रशा-५
शासन निर्णय : आयुक्त, (शिक्षण) महाराष्ट्र राज्य, पुणे व त्यांच्या अधिनस्त क्षेत्रीय कार्यालयात अस्तित्वात असलेल्या ५२७६ अस्थायी पदांना या शासन निर्णयान्वये दि. १ सप्टेंबर, २०२२ ते दि. २८ फेब्रुवारी,२०२३ पर्यंत एकूण ०६ महिन्यांची मुदतवाढ देण्यास शासन मान्यता देण्यात येत आहे.
याबाबतचा आस्थापनानिहाय गोषवारा सोबतच्या विवरणपत्र- “अ” व विवरणपत्र- “ब” मध्ये दर्शविण्यात आलेला आहे.
२. आयुक्त, शिक्षण, महाराष्ट्र राज्य, पुणे यांनी तसेच त्यांच्या अधिनस्त सर्व कार्यालयांनी आणि सर्व विभागीय शिक्षण उपसंचालक कार्यालयांनी अस्थायी पदांची वेतनदेयके सादर करतांना, त्यांच्या कार्यालयातील असणा-या पदांचे कार्यालयनिहाय व पदनिहाय विवरणपत्रे सोबत जोडण्याची दक्षता घ्यावी.
३. या अस्थायी पदांवर यापूर्वी ज्या लेखाशिर्षाखाली खर्च करण्यात येत होता, त्याच लेखाशीर्षाखाली खर्च करण्यात यावा आणि तो मंजुर तरतुदीतून भागविण्यात यावा.
४. सदर आदेश, वित्त विभागाच्या शासन निर्णय क्र. पदनि-२०१६/प्र.क्र.८/१६/आ.पु.क., दि. १८ ऑगस्ट,२०२२ अन्वये प्रशासकीय विभागास प्रदान केलेल्या अधिकारान्वये निर्गमित करण्यात येत आहेत.
# Page 3
# Page 4
# Page 5