# Page 1
श्रमिक विद्यापीठ, नागपूर येथील आस्थापनेवर
कर्मचाऱ्यांना सहाव्या वेतन आयोगानुसार
सुधारित वेतनश्रेणी लागू करणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र.संकीर्ण-२४१६/प्र.क्र.१९२/१६/प्रशा-५.
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक:- १८मार्च, २०२४.
वाचा:- १) शालेय शिक्षण व क्रीडा विभाग, शासन निर्णय क्र.श्रविपी-१०९८/(प्र.क्र.४९/९८)/
साशि- १, दिनांक ०६.०१.२००८.
२) शालेय शिक्षण व क्रीडा विभाग, शासन निर्णय क्र.श्रविपी-०९८/(प्र.क्र.४९/९८)/
साशि-१, दिनांक ०७.०१.२००९.
३) शालेय शिक्षण व क्रीडा विभाग, शासन निर्णय क्र.श्रविपी-१०९८/ (प्र.क्र.११२/९८) /
साशि-१, दिनांक ०५.०२.२००९.
४) मा.महाराष्ट्र प्रशासकीय न्यायाधिकरण, नागपूर खंडपीठ, नागपूर येथे दाखल मूळ अर्ज
क्र.५३४/२००८.
५) शिक्षण संचालक (योजना),म.रा. पुणे यांचे पत्र क्र.शिसंयो श्रमिक विद्यापीठ/२०२२/
कार्या-५/८०७, दिनांक १६.०९.२०२२.
प्रस्तावना:-
केंद्र शासनाच्या मार्गदर्शक तत्तवांनुसार, उद्योग, ऊर्जा व कामगार विभागाच्या दि.१६ मार्च, १९६८
च्या शासन निर्णयान्वये कामगार समाज शिक्षण संस्था, नागपूर या संस्थेची स्थापना करण्यात आली. ही योजना
दि.११ मे, १९७७ च्या शासन निर्णयान्वये सन १९७७-७८ पासून शिक्षण व सेवायोजन विभागाकडे हस्तांतरीत
करण्यात आली. शासन निर्णय दि.१९ जून, १९८४ अन्वये सदर योजनेचे श्रमिक विद्यापीठ, नागपूर या संस्थेत
रुपांतर करण्यात आले. तसेच, मुंबई सार्वजनिक विश्वस्त अधिनियम, १९५० अन्वये सदर संस्था नोंदणीकृत
करण्यात आली आहे. या संस्थेचे श्रमिक विद्यापीठामध्ये रुपांतर करताना समाज शिक्षण संस्थेच्या
आस्थापनेवरील निर्माण करण्यात आलेल्या पदांना शासकीय कर्मचाऱ्यांना अनुज्ञेय असणारे वेतन व भत्ते लागू
केले होते. त्यानुसार सदर संस्र्थ् ोतील कर्मचाऱ्यांना वेळोवेळी बडकस आयोग, भोळे आयोग, ४ र्थ्या वेतन
आयोगानुसार सुधारित केलेल्या वेतनश्रेण्या लागू केलेल्या आहेत.
२. या संस्थेस केंद्राकडून मिळणारे १०० टक्के अनुदान १९९९ पासून बंद करण्यात आले असल्याने
कर्मचाऱ्यांच्या वेतनावरील खर्च राज्य शासनाकडून भागविण्यात येत होता. तसेच, श्रमिक विद्यापीठाच्या
कर्मचाऱ्यांना पाचव्या वेतन आयोगानुसार सुधारित वेतनश्रेणी व थकबाकी प्रदान करण्यास शासन निर्णय,
दि.०५.०२.२००९ अन्वये मान्यता देण्यात आलेली आहे. मा.महाराष्ट्र प्रशासकीय न्यायाधिकरण, खंडपीठ
नागपूर येथे दाखल मूळ अर्ज क्र.५३४/२००८ मधील दि.२६.०८.२०१५ रोजीचे आदेश, अवमान याचिका क्र.
३९४/२०१६, दिवाणी अर्ज क्र.१००/२०१६मधील दि.०१.१२.२०१८रोजीचे आदेश, अवमान याचिका
क्र.८९८/२०१६ व अर्ज क्र.२३५/२०१६ मधील दि.०६.१०.२०१६ रोजीचे आदेशानुसार तसेच शिक्षण संचालक
(योजना) यांच्या दि.१६.०९.२०२२ रोजीच्या पत्रान्वये प्राप्त झालेल्या प्रस्तावानुसार सदर कर्मचाऱ्यांना सहाव्या
वेतन आयोगाच्या शिफारशी लागू करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२४१६/प्र.क्र.१९२/१६/प्रशा-५.
शासन निर्णय:-
श्रमिक विद्यापीठ, नागपूर या संस्थेतील दि.०१.०१.२००६ पासून कार्यरत असलेल्या व
तद्नंतर सेवानिवृत्त झालेल्या खाली नमूद केलेल्या संवर्गातील कर्मचाऱ्यांना सहाव्या वेतन आयोगानुसार
पुढीलप्रमाणे सुधारित वेतनश्रेणी लागू करण्यास शासन मान्यता देण्यात येत आहे:-
-------------------------------------------------------------------------------------
| क्र. | अ.संवर्ग | पाचव्या वेतन आयोगानुसार वेतनश्रेणी | सहाव्या वेतन आयोगानुसार वेतनश्रेणी |
| १ | अधीक्षक/लेखापाल | रु. ५०००-८०००/- | पे बॅन्ड९३००-३४८०० ग्रेड वेतन ४२०० |
| २ | लघुटंकलेखक | रु.४०००-६०००/- | पे बॅन्ड५२००-२०२०० ग्रेड वेतन २४०० |
| ३ | शिपाई | रु.२५५०-३२००/- | पे बॅन्ड ४४४०-७४४० ग्रेड वेतन १३०० |
-------------------------------------------------------------------------------------
२. उपरोक्त तपशिलात नमूद केल्याप्रमाणे देय ठरणाऱ्या सुधारित वेतनश्रेणीनुसार श्रमिक विद्यापीठ,
नागपूर येथील कार्यरत ०३ संवर्गातील कर्मचाऱ्यांच्या वेतनाच्या थकबाकीचे देय लाभ वितरीत करण्यास
मान्यता देण्यात येत आहे.
३. “मागणी क्र.ई-२, ८००, इतर खर्च (००) (०१) महाराष्ट्र जिल्हा परिषद व पंचायत समिती अधिनियम, १९६१
च्या कलम १८२ अन्वये जिल्हा परिषदांना सप्रयोजन अनुदाने (इतर प्रौढ शिक्षण कार्यक्रम) (अनिवार्य)
२२०२०९८८-०१-वेतन” या लेखाशीर्षाखाली संबंधित वित्तीय वर्षासाठी मंजुर केलेल्या तरतूदीतून भागविण्यात
यावा.
४. सदर शासन निर्णय वित्त विभाग अनौपचारिक संदर्भ क्र.११४८/व्यय-५, दिनांक ०८.०२.२०२४ अन्वये
निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध