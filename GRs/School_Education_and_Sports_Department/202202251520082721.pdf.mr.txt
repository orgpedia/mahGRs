# Page 1
इयत्ता ११ वी १२ सुधारीत विषय योजना व मूल्यमापन योजना.
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्र. संकीर्ण-२०२१/प्र.क्र.१२१/एसडी-४.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ फेब्रुवारी, २०२२.
वाचा : - १. शासन निर्णय क्र.संकीर्ण २०१९/प्र.क्र. (२४३/१९)/एसडी-४, दि. ८ ऑगस्ट, २०१९ २. शासन शुद्धीपत्रक क्र.अभ्यास-२११८/प्र.क्र.२४३/एसडी-४, दि. ११ नोव्हेंबर,२०१९ ३. शासन निर्णय क्र. संकीर्ण-२०२१/प्र. क्र. ९/एसडी-४, दि. १८ जानेवारी, २०२१ ४. शासन निर्णय क्र. संकीर्ण-२०२०/प्र.क्र.२०२/एसडी-४, दि. २० ऑक्टोबर,२०२१
प्रस्तावना :
शालेय शिक्षण विभागाच्या उपरोक्त संदर्भ क्र. १ मधील दि. ८ ऑगस्ट, २०१९ च्या शासन निर्णयानुसार इयत्ता ११ वी व इयत्ता १२ वी करिता सुधारित विषययोजना व सुधारित मूल्यमापन योजना निश्चित करण्यात आलेली आहे. त्यामध्ये संदर्भ क्र. २ मधील शासन शुध्दीपत्रक व संदर्भ क्र. ३ व ४ मधील शासन निर्णयाद्वारे वेळोवेळी दुरुस्ती करण्यात आलेली आहे. कनिष्ठ महाविद्यालयातील विविध घटकांची मागणी विचारात घेऊन १) विज्ञान शाखेसाठी Group C मधून वगळण्यात आलेल्या शिक्षणशास्त्र विषयास प्रविष्ट विद्यार्थ्यांना सन २०२२ च्या उच्च माध्यमिक प्रमाणपत्र ( इयत्ता १२ वी ) परीक्षेस बसण्याची संधी देणे २) Group B व Group C मधून घ्यावयाच्या वैकल्पिक विषयांच्या संख्येच्या मर्यादांचा फेरविचार करणे इ. बाबी शासनाच्या विचाराधीन होत्या.
शासन निर्णय :
या अनुषंगाने इयत्ता ११ वी व इयत्ता १२ वी च्या विषययोजनेमध्ये पुढीलप्रमाणे सुधारणा करण्यात येत आहेत.
कला व वाणिज्य शाखांसाठी -
१) विषययोजनेत कला शाखेसाठी शिक्षणशास्त्र हा विषय Group C मध्येच समाविष्ट असेल.
२) कला व वाणिज्य शाखांसाठी आठ विषयांची निवड करताना Group A मधील चार विषय पूर्वीप्रमाणे अनिवार्य असतील.
३) उर्वरित चार वैकल्पिक विषयांची निवड करताना Group B मधून किमान दोन विषय निवडावे लागतील आणि
# Page 2
शासन शुध्दीपत्रक क्रमांकः संकीर्ण-२०२१/प्र.क्र.१२१/एसडी-४
४) उर्वरित दोन विषयांसाठी Group B मधून शून्य, एक किंवा दोन आणि Group C मधून शून्य, एक किंवा दोन या मर्यादेत Group B व Group C मधून एकूण दोन विषयांची निवड करता येईल.
विज्ञान शाखेसाठी -
विज्ञान शाखेसाठी शिक्षणशास्त्र हा विषय Group C मधून वगळण्यात आलेला आहे, परंतु विद्यार्थ्याचे शैक्षणिक हित विचारात घेता ज्या विद्यार्थ्यांनी पूर्वीच्या विषय योजनेनुसार विषयांची निवड केलेली आहे त्यांचे शैक्षणिक वर्ष वाया जावू नये म्हणून विज्ञान शाखेसाठी Group C मधून वगळण्यात आलेल्या शिक्षणशास्त्र विषयास प्रविष्ट विद्यार्थ्यांना सन २०२२ च्या उच्च माध्यमिक प्रमाणपत्र (इयत्ता १२ वी) परीक्षेस बसण्याची एकमेव संधी देण्यात येत आहे. तथापि सदर परीक्षेमध्ये शिक्षणशास्त्र विषयात विद्यार्थी उत्तीर्ण न झाल्यास त्या विद्यार्थ्यांना पूर्वीच्या विषययोजनेनुसार तोच विषय घेऊन परीक्षेस प्रविष्ट होता येईल.
शैक्षणिक वर्ष सन २०२१-२२ पासून इयत्ता ११ वी व शैक्षणिक वर्ष सन २०२२-२३ पासून इयत्ता १२ वी साठी अशी सवलत देय असणार नाही.
# Page 3