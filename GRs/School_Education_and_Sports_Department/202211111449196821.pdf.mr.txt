# Page 1
राष्ट्रीय छात्र सेना, २ महाराष्ट्र नाविक दल, रत्नागिरी येथील कार्यालयाच्या शिबिराकरीता निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र:- राछासे-२६२२/प्र.क्र.११६/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक :- ११ नोव्हेंबर, २०२२.
वाचा : १) आयुक्त, क्रीडा व युवक सेवा संचालनालय, पुणे यांचे पत्र क्र. एनसीसी/प्रशिबिरे / २०२२ २३/ का-५/४६६८, दि. १०/११/२०२२ २) वित्त विभाग, शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५
प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे.
राष्ट्रीय छात्र सेनेमधील छात्रांकरीता प्रशिक्षण, शिबिरे असे विविध उपक्रम राबविण्यात येतात.
२ महाराष्ट्र नाविक दल, रत्नागिरी ( मेनू - २३) या कार्यालयांतर्गत दि. १५ नोव्हेंबर, २०२२ ते दि. २४ नोव्हेंबर, २०२२ या कालावधीत १० दिवसाचे शिबीराचे आयोजन करण्यात आले आहे. सदर शिबीराकरीता रू. १३,९४,०५७/- इतका निधी उपलब्ध करून देण्याची बाब शासनाच्या विचाराधीन होती.
शासन निर्णय : राष्ट्रीय छात्र सेना कार्यालय २ महाराष्ट्र नाविक दल, रत्नागिरी (मेनू-२३) या कार्यालयांतर्गत दि.
१५ नोव्हेंबर, २०२२ ते दि. २४ नोव्हेंबर, २०२२ या कालावधीत १० दिवसाचे शिबीराचे आयोजन करण्यात आले आहे. सदर शिबीराकरीता होणाऱ्या रू. १३,९४,०५७/- (अक्षरी रूपये तेरा लक्ष, चौऱ्यांन्नव हजार, सत्तावन्न फक्त) इतक्या खर्चास शासन मान्यता देण्यात येत आहे.
२. राष्ट्रीय छात्र सेना, मागणी क्रमांक - ई - ३, २२०४, क्रीडा व युवक सेवा, १०२, विद्यार्थ्यांसाठी युवक कल्याण कार्यक्रम (०१) विद्यार्थ्यांसाठी युवक कल्याण कार्यक्रम (०१) (०१) राष्ट्रीय छात्र सेना (२२०४ ००१६) २१ “पुरवठा व सामुग्री” या उपलेखाशीर्षामध्ये उपलब्ध असलेल्या तरतूदीमधून उक्त खर्च भागविण्यात यावा. उक्त रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.
# Page 2
शासन निर्णय क्रमांकः राछासे-२६२२/प्र.क्र.११६ / क्रीयुसे-३