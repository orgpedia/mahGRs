# Page 1
शालेय पोषण आहार योजनेसाठी निधी वितरण (सन २०२०-२१) सर्वसाधारण लेखाशिर्ष
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०२०/प्र.क्र.१००/एस.डी.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०८ जानेवारी, २०२१
वाचा:
१) वित्त विभागाचे परिपत्रक क्र. अर्थसं-२०२०/प्र.क्र.६४/अर्थ-३, दि. १६ एप्रिल,२०२० २) केंद्र शासनाचे आदेश क्र. प्र. क्र. ३ / २०२०- Desk (MDM) दि. २३ एप्रिल, २०२० ३) वित्त विभाग, शासन निर्णय क्र. अर्थसं-२०२०/प्र.क्र.६५/अर्थ- ३, दि. ०४ मे, २०२०
४) केंद्र शासनाचे आदेश क्र. प्र. क्र. ३/२०२०-Desk (MDM) दि.०९जून, २०२० ५) शासन निर्णय क्रमांक: शापोआ-२०२०/प्र.क्र.१००/एस.डी.३ दि. ११ ऑगस्ट, २०२०
६) शासन निर्णय क्रमांक: शापोआ-२०२०/प्र.क्र.१००/एस.डी.३ दि.२० ऑक्टोबर, २०२०
७) केंद्र शासनाचे आदेश क्र. प्र.क्र.३-४/२०२०-Desk (MDM) दि. २७ नोव्हेंबर, २०२०
८) केंद्र शासनाचे आदेश क्र. प्र. क्र.३-४/२०२०-Desk (MDM) दि.११ डिसेंबर, २०२०
प्रस्तावना :
शालेय पोषण आहार योजनेंतर्गत केंद्र शासनाने संदर्भाधिन दि. २३ एप्रिल, २०२० रोजीच्या आदेशान्वये
पहिल्या टप्प्यातील केंद्र हिस्स्याचा तदर्थ निधी रु.७७५०.४९ लक्ष व संदर्भाधिन दि. ९ जून, २०२० रोजीच्या
आदेशान्वये रु.१५५००.९७ लक्ष निधी वितरित केला आहे. सदर निधी सर्वसाधारण, अनुसूचित जाती उपयोजना व
अनुसूचित जमाती उपयोजना या घटकांतर्गत उपलब्ध करुन दिलेला आहे. केंद्र शासनाने वितरित केलेल्या
निधीपैकी सर्वसाधारण घटकांतर्गत केंद्र हिस्सा व राज्य हिस्सा मिळून रु.२७५०० लक्ष इतका निधी संदर्भाधिन क्र. ५
व संदर्भाधिन क्र.६ च्या शासन निर्णयान्वये वितरीत करण्यात आला आहे.
सध्यस्थितीत केंद्र शासनाने दि. २७ नोव्हेंबर, २०२० च्या आदेशान्वये उन्हाळी सुट्टीमध्ये विद्यार्थ्यांना शालेय
पोषण आहार योजनेचा लाभ देण्यासाठी मंजूर करण्यात आलेल्या निधीपैकी सर्वसाधारण लेखाशिर्षांतर्गत केंद्र
हिस्स्याचा रु.९४४४.६० लक्ष इतका निधी वितरीत केला आहे. तसेच, केंद्र शासनाने दि. ११ डिसेंबर, २०२० रोजीच्या
आदेशान्वये पहिल्या हप्त्यामधील उर्वरित निधीपैकी सर्वसाधारण लेखाशिर्षातंर्गत केंद्र हिस्स्याचा रु.९१२६.५४ लक्ष
निधी वितरीत केला आहे. सदर निधी व दि. २३ एप्रिल, २०२० व दि. ०९ जून, २०२० मधील आदेशान्वये प्राप्त
# Page 2
शासन निर्णय क्रमांकः शापोआ-२०२०/प्र.क्र.१००/एस.डी. ३
झालेला निधीपैकी अवितरीत असलेला रु.८९६.७४ लक्ष निधी असा एकूण रु.१९४६७.८८ लक्ष केंद्र हिस्स्याचा निधी
व त्यास समरुप राज्य हिस्स्याचा रु.१२९७८.५९ कोटी निधी वितरीत करण्यास मान्यता देण्याचा प्रस्ताव वित्त
विभागास सादर करण्यात आला होता.
वित्त विभागाने संदर्भाधिन शासन निर्णय दि.०४ मे, २०२० मधील तरतुदीच्या अनुषंगाने सध्यस्थितीत
सर्वसाधारण लेखाशिर्षांतर्गत अर्थसंकल्पिय असलेल्या तरतूदीपैकी केंद्र हिस्सा ३५ टक्के व राज्य हिस्सा ४५ टक्के
निधी वितरीत करण्यास मान्यता दिली आहे. प्रस्तुत निधीमधून केंद्र शासनाने वितरीत केलेला केंद्र हिस्स्याचा
रु.१९४६७.८८ लक्ष व त्यास समरुप राज्य हिस्स्याचा रु.१२९७८.५९ लक्ष असा एकूण रु.३२४४६.४७ लक्ष निधी
वितरीत करण्याची बाब शासनाच्या विचाराधीन होती.
शासन निर्णय:
शालेय पोषण आहार योजनेसाठी केंद्र हिस्सा व राज्य हिस्सा मिळून सर्वसाधारण लेखाशिर्षातंर्गत
पुढीलप्रमाणे रु.३२४४६.४७ लक्ष (रुपये तीनशे चोवीस कोटी, सेहचाळीस लक्ष, सतेचाळीस हजार फक्त) निधी
लेखाशिर्षनिहाय वितरीत करण्यास मान्यता देण्यात येत आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशिर्ष | अर्थसंकल्पित तरतूद | वितरीत करण्यास मान्यता देण्यात येत असलेला निधी |
| १. | मागणी क्रमांक ई-२,२२०२, सर्वसाधारण शिक्षण, ०१- प्राथमिक शिक्षण, (०१) (१५) मुंबई महानगरपालिका क्षेत्राव्यतिरिक्त इतर क्षेत्रात शालेय पोषण आहार कार्यक्रम ( केंद्र पुरस्कृत योजना) (केंद्र हिस्सा) (२२०२ ३८०६), ३१ सहायक अनुदाने (वेतनेत्तर)  |  | रु.११००००.०० लक्ष | रु. १९४६७.८८ लक्ष |
| २. | मागणी क्रमांक ई-२,२२०२, सर्वसाधारण  |  शिक्षण, ०१- प्राथमिक शिक्षण, (०१) (१६) मुंबई महानगरपालिका क्षेत्राव्यतिरिक्त इतर क्षेत्रात शालेय पोषण आहार कार्यक्रम ( केंद्र पुरस्कृत योजना) (राज्य हिस्सा) (२२०२ ३८१५), ३१ सहायक अनुदाने (वेतनेत्तर)” | रु.५५०००.०० लक्ष | रु. १२९७८.५९ लक्ष |
| एकूण | रु. १६५०००.०० लक्ष | रु.३२४४६.४७ लक्ष |
-------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः शापोआ-२०२०/प्र.क्र.१००/एस.डी.३
२. प्रस्तुत शासन निर्णय वित्त विभागाच्या संदर्भाधिन दि. १६ एप्रिल, २०२० रोजीच्या परिपत्रकास व
दि.०४ मे, २०२० रोजीच्या शासन निर्णयास अनुसरुन निर्गमित करण्यात येत आहे. सदर परिपत्रकातील
परिच्छेद ६ ते १० मधील अटींची तसेच, परिपत्रकाच्या परिशिष्टातील अनुक्रमांक ८ मध्ये नमूद अटींची
पूर्तता होत आहे. प्रस्तुत परिपत्रकातील परिच्छेद क्र.१,२,३,५,६ व ७ मधील बाबी या आदेशासाठी लागू
नाही. परिशिष्टातील मुद्दा क्र. ०४ नुसार केंद्र शासनाचा निधी प्रत्यक्षात जमा झाल्याबाबतचा ई-मेल वित्त
विभागाकडून प्राप्त झाला आहे. प्रस्तुतप्रमाणे निधी वितरणास वित्त विभागाने अनौपचारिक संदर्भ
क्र.६९०१/२०२० / व्यय-५, दि.२३/१२/२०२० अन्वये मान्यता दिली आहे. सदर निधीचा विनियोग वित्त
विभागाच्या संदर्भाधीन दि.१६ एप्रिल, २०२० च्या परिपत्रकातील सूचनांनुसार करण्यात यावा.
# Page 4