# Page 1
मौजे औंध, ता.खटाव जि.सातारा येथे तालुका क्रीडा संकुलातंर्गत कुस्ती संकुल उभारण्यास प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- क्रीडासू-१४२४/प्र.क्र. ६५/क्रीयुसे-१
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक. १४ मार्च, २०२४
वाचा : १) शासन निर्णय, शालेय शिक्षण व क्रीडा विभाग, क्र.राक्रीधो- २००९/प्र.क्र.२५/०९/क्रीयुसे- १, दि.२१ मार्च २००९ २) शासन निर्णय, शालेय शिक्षण व क्रीडा विभाग, क्र.राक्रीधो-२०१९/प्र.क्र.९२/क्रीयुसे- १, दि.२३ मार्च २०२२ ३) आयुक्त, क्रीडा व युवक सेवा,महाराष्ट्र राज्य,पुणे यांचे पत्र क्र.क्रीसं/कुस्ती/औंध २०२३-२४ /का-९/५६४२,दि.२७.०२.२०२४ प्रस्तावना :
मौजे औंध, ता.खटाव, जि.सातारा, येथे कुस्ती संकुल उभारण्यासंदर्भातील प्रस्ताव
संदर्भ क्र.३ येथील दि.२७.०२.२०२४ च्या पत्रान्वये शासनास सादर करण्यात आला आहे.
ता.खटाव, जि.सातारा येथे तालुका क्रीडा संकुलासाठी वडूज येथे सवे क्र. ३८४ मध्ये ४ हेक्टर
जागा प्राप्त आहे. सदर ठिकाणी तालुका संकुल उभारणीच्या रू २८१.११ लक्षच्या
अंदाजपत्रकास मान्यता दिली असून संदर्भ क्र.१ येथील दि.२१.०३.२००९ च्या शासन
निर्णयान्वये अनुज्ञेय अनुदान मर्यादेनुसार रु.१००.०० लक्ष इतके अनुदान वितरीत करण्यात
आले आहे. सदर ठिकाणी ४०० मी. धावनपथ, बॅडमिंटन हॉल, प्रशासकीय इमारत इत्यादी
क्रीडा सुविधा उपलब्ध केल्या आहेत. संदर्भ क्र.२ येथील शासन निर्णय दि.२३.०२.२०२२ नुसार
क्रीडा संकुलाच्या अनुदान मर्यादेत वाढ करण्यात आली असून क्रीडा संकुलाचे सुधारित टाईप
प्लॅन विहित करण्यात आले आहेत. त्यानुसार यापूर्वी मान्यता दिलेल्या व बांधकाम पूर्ण
झालेल्या/ प्रगतीपथावर असलेल्या तालुका क्रीडा संकुलास रू.३००.००लक्ष इतके अनुदान
अनुज्ञेय आहे. सदर टाईप प्लॅन मधील अ.क्र.३ नुसार स्थानिक लोकप्रिय खेळाच्या सुविधा
उपलब्ध करता येतात. मौजे औंध, ता. खटाव येथे कुस्ती संकुल उभारणीकरिता ग्रामपंचायत
औंध ता.खटाव व राजा भगवंतराय विद्यालय व ज्युनिअर कॉलेज औंध यांच्याशी संपर्क साधून
जागा प्राप्त करून घेण्याची कार्यवाही सुरू आहे. यानुषंगाने कुस्ती संकुल उभारणीसाठी ढोबळ
अंदाजपत्रक संदर्भ क्र.३ येथील दि.२७.०२.२०२४च्या पत्रान्वये सादर करण्यात आले आहे.
त्यानुसार मौजे औंध ता.खटाव येथे कुस्ती संकुल उभारणीस तत्वत: प्रशासकीय मान्यता
देण्याची बाब शासनाच्या विचाराधीन होती.
# Page 2
शासन निर्णय क्रमांकः क्रीडासू-१४२४/प्र.क्र. ६५/क्रीयुसे-१
शासन निर्णय :
मौजे औंध ता.खटाव येथे कुस्ती संकुल उभारणीस तत्वत: प्रशासकीय मान्यता
देण्यात येत आहे. यासाठीच्या अटी व शर्ती खालील प्रमाणे राहतील :-
१.सदर कुस्ती संकुलाच्या उभारणीसाठी आवश्यक असणारी जागा विनामोबदला संबधित
तालुका क्रीडा संकुलाच्या नावे हस्तांतरित होणे आवश्यक आहे.
२.अ.क्र.१ प्रमाणे कार्यवाही झाल्यावर सदर कुस्ती संकुल उभारणीसाठीचे सविस्तर
अंदाजपत्रक क्रीडा संकुल समिती, खटाव जि.सातारा यांना सादर करून समितीची
प्रथमत: मान्यता घेणे आवश्यक राहील.
३.सदर प्रस्तावास राज्य क्रीडा विकास समितीची मान्यता आवश्यक राहील.
४.सदर कुस्ती संकुल स्वतंत्र जागेवर उभारण्यात येत असल्याने तालुका क्रीडा संकुल,
खटाव, जि.सातारा येथे कुस्ती संकुल उभारण्याची आवश्यकता राहणार नाही.
५. तालुका क्रीडा संकुलासाठीच्या अनुज्ञेय अनुदान मर्यादेमध्ये या कुस्ती संकुलासाठी
मंजूर होणारे अनुदान विचारात घेण्यात येईल.
६.संदर्भाधिन शासन निर्णय दि.२३.३.२०२२ मधील संबधित अटी शतींची पुर्तता करणे
आवश्यक राहील.
३. सदर शासन निर्णय महाराष्ट्र शासनाच्या www.maharashtra.gov.in या
# Page 3