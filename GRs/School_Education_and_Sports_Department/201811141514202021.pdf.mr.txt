# Page 1
जिल्हा परिषदेकडे प्रतिनियुक्तीने कार्यरत असलेल्या शालेय शिक्षण विभागाच्या अधिपत्याखालील कर्मचाऱ्यांचे वेतन सेवार्थ
प्रणालीमधून अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक: संकीर्ण २४१५/प्र.क्र.३२/१५/प्रशा-५
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक :- १४ नोव्हेंबर, २०१८
वाचा:- १. शासन निर्णय क्रमांक. राप्रौशि/-२०००-(१२४/२०००)/ साशी-२ दि. २३ नोव्हेंबर, २०००
२. शासन निर्णय, ग्रा.वि.व पं.रा. विभाग, क्र. सेवार्थ२०१२/प्र.क्र.१५६/आस्था-११, दिनांक १९.११.२०१२
प्रस्तावना : शालेय शिक्षण विभागाकडील प्रौढ शिक्षण (निरंतर शिक्षण ) ही योजना जिल्हा परिषदेकडे हस्तांतरीत करण्यात आलेली आहे. सदर योजनेच्या अंमलबजावणी करीता शिक्षणाधिकारी (निरंतर शिक्षण) कार्यालयातील गट 'क' व गट 'ड' चे आकृतीबंधामध्ये मंजूर असलेले शासकीय कर्मचारी प्रतिनियुक्तीने जिल्हा परिषदेकडे काम करत आहेत. त्यांचे सनियंत्रक अधिकारी मुख्य कार्यकारी अधिकारी जिल्हा परिषद हे आहेत. त्यामुळे शिक्षणाधिकारी (निरंतर शिक्षण) कार्यालयातील गट -क व गट -ड च्या शासकीय कर्मचाऱ्यांचे वेतनाचा खर्च व इतर खर्चाबाबत मुख्य लेखा व वित्त अधिकारी हे आहरण व संवितरण अधिकारी म्हणून काम पाहत आहेत. या खर्चासाठी शालेय शिक्षण विभागाकडून अनुदान जिल्हा परिषदांना देण्यात येते.
२. या विभागांतर्गतच्या शासकीय कर्मचाऱ्यांच्या वेतन व भत्ते यांची देयके “सेवार्थ” वेतन प्रणालीद्वारे अदा करण्यात येतात. त्याचप्रमाणे ग्राम विकास विभागाच्या अधिपत्याखालील जिल्हा परिषद कर्मचाऱ्यांच्या वेतन व भत्ते यांची देयके “पंचायत राज सेवार्थ” प्रणाली द्वारे अदा केली जातात.
३. आतापर्यंत जिल्हा परिषदेमध्ये प्रतिनियुक्तीने कार्यरत असणाऱ्या शिक्षणाधिकारी (निरंतर शिक्षण) कार्यालयातील कर्मचाऱ्यांची वेतन देयके "off-line” पध्दतीने जिल्हा परिषदेच्या वित्त
विभागाकडून पारित करून वितरित करण्यात येत होती. तथापि आता जिल्हा परिषदेतील कर्मचाऱ्यांची वेतन व भत्यांची देयके पंचायत राज सेवार्थ या संगणकीकृत प्रणालीद्वारे करण्याचा निर्णय ग्रामविकास विभागने घेतलेला असून, केवळ संगणकीय प्रणालीद्वारे कर्मचाऱ्यांचे वेतन अदा
# Page 2
शासन आदेश क्रमांकः संकीर्ण २४१५/प्र.क्र.३२/१५/प्रशा-५
करण्याच्या वित्त विभागाच्या सूचनांनुसार कोषागार कार्यालयाद्वारे प्रचलित “off-line” पध्दतीने देयक स्वीकारण्यास नकार दिलेला आहे. त्यामुळे जिल्हा परिषदेकडे प्रतिनियुक्तीने / बदलीने कार्यरत असणाऱ्या शिक्षणाधिकारी (निरंतर शिक्षण) कार्यालयातील गट -क व गट -ड संवर्गातील कर्मचाऱ्याची वेतन व भत्ते यांची देयके अदा करण्यामध्ये अडचणी निर्माण झालेल्या आहेत.
४सद्य:स्थितीत ग्राम विकास विभागाच्या पंचायत राज सेवार्थ प्रणालीमध्ये जिल्हा परिषदेमध्ये .
प्रतिनियुक्तीने कार्यरत असलेल्या या विभागाच्या कर्मचाऱ्यांच्या वेतनासंदर्भात कोणतीही सुविधा उपलब्ध नाही. तसेच सेवार्थ प्रणालीमधून पंचायत राज सेवार्थ प्रणालीमध्ये पद हस्तांतरीत करण्याची कोणतीही तांत्रिक सोय सद्य:स्थितीत उपलब्ध नाही. सेवार्थ व पंचायत राज सेवार्थ या दोन्ही प्रणाली पुर्णत: वेगळया असल्याने बदलीने/ पदोन्नतीने हजर झालेल्या कर्मचाऱ्यांचे वेतन व भत्ते याबाबतची देयके अदा करताना तसेच त्यांचे वेतनातून DCPS व इतर संबंधित रकमा कपात करण्यामध्ये अनेक तांत्रिक अडचणी निर्माण होतील. त्यामुळे ज्याप्रमाणे शिक्षणाधिकारी (निरंतर), जिल्हा परिषद, सर्व कार्यालयातील गट -अ व गट -ब च्या अधिकाऱ्यांचे वेतनाबाबत अनुदान उपलब्ध करुन सेवार्थ मध्ये देयके तयार करून जिल्हा कोषागाराकडून आहरित करण्याची कार्यवाही केली जाते. त्याप्रमाणे जिल्हा परिषदेकडे या विभागातील प्रतिनियुक्तीने कार्यरत असणाऱ्या ( पदोन्नतीने / बदलीने हजर झालेल्या) कर्मचाऱ्यांच्या वेतन व भत्त्यांच्या बाबतीत देखील सेवार्थ प्रणालीमधून देयक आहरित करण्यास मान्यता देण्याची बाब शासनाच्या विचाराधीन होती.
शासन आदेश : राज्यातील सर्व जिल्हा परिषदांमधील शिक्षणाधिकारी (निरंतर शिक्षण) कार्यालयातील गट -अ व गट –ब मधील अधिकाऱ्यांच्या वेतनाबाबत जसे अनुदान उपलब्ध करुन सेवार्थ मध्ये देयके तयार करुन जिल्हा कोषागाराकडून आहरित करण्याची कार्यवाही केली जाते. त्याप्रमाणेच जिल्हा परिषदेकडे या विभागातील प्रतिनियुक्तीने कार्यरत असणाऱ्या गट क व गट ड संवर्गातील सर्व (पदोन्नतीने/बदलीने हजर झालेल्या) कर्मचाऱ्यांचे वेतन व भत्त्यांच्या बाबतीत देखील सेवार्थ प्रणालीमधून देयके आहरित करण्यास मान्यता देण्यात येत आहे.
२. प्रस्तुत शासन आदेश ग्राम विकास विभागाच्या व वित्त विभागच्या मान्यतेने निर्गमित करण्यात येत आहे. वित्त विभागाचा अनौपचारिक संदर्भ क्र. १७/कोषा-४ दिनांक २१-०६-२०१८ अन्वये निर्गमित करण्यात येत आहे.
पृष्ठ ३ पैकी २
# Page 3
शासन आदेश क्रमांक: संकीर्ण २४१५/प्र.क्र.३२/१५/प्रशा-५