# Page 1
अतिरिक्त नवीन तुकडीस मान्यता देण्याचे अधिकार केवळ राज्य
शासनास असल्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः उमातू-२०२२/प्र.क्र.३०३/एसएम-५
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई-३२
दिनांक : १५.१२.२०२२
वाचा १) शासनपत्र, क्रमांक एचएससी-१७९६/५४९५४/(११००)/उमाशि-१ दि.१२.०३.१९९८
२) शासन अधिसूचना, महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२, क्र. संकीर्ण-२०११/प्र.क्र.२३९/माशि-१, दि.१९.०१.२०१३
३) शासन निर्णय क्रमांक एसएसएन-२०१५/प्र.क्र.१६/१५/टिएनटी-२, दि.२८.०८.२०१५
प्रस्तावना : संदर्भ क्र.२ येथील अधिसूचनेद्वारे राज्यामध्ये महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ लागू झाला आहे. शासनाकडून अनुदानित / अंशत: अनुदानित/ विनाअनुदानित/ कायम विनाअनुदानित महाविद्यालयांना इयत्ता ११ वी ची अतिरिक्त तुकडी स्वयंअर्थसहाय्यित तत्वावरच मंजूर करण्यात येते. संदर्भ क्र.१ येथील शासनपत्रान्वये इयत्ता १२ वी नैसर्गिक वाढीचे वर्ग मंजूर करण्याचे अधिकार विभागीय शिक्षण उपसंचालकांना प्रदान करण्यात आले आहेत. त्यानुसार नैसर्गिक वाढीने इयत्ता १२ वी ची तुकडी मंजूर करण्याची कार्यवाही विभागीय शिक्षण उपसंचालक यांच्याकडून करण्यात येते. शासन निर्णय दि.२८.०८.२०१५ नुसार इयत्ता १ ली ते १० वी च्या वर्गांना नैसर्गिक वाढ बंद केली आहे. त्यामुळे अनुदानित/अंशत: अनुदानित /विनाअनुदानित/कायम विनाअनुदानित महाविद्यालयांना इयत्ता १२ वी ची तुकडी शासनस्तरावरुन मंजूर करण्याची बाब शासनाच्या विचाराधीन आहे.
शासन निर्णय संदर्भ क्र.१ येथील शासनपत्र दि.१२.०३.१९९८ रद्द करण्यात येत आहे.
या शासन निर्णयाच्या दिनांकापासून महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ अन्वये मान्यता देण्यात आलेली कनिष्ठ महाविद्यालये वगळून इतर कनिष्ठ महाविद्यालयांना तुकडीवाढ मंजूर करण्याचे अधिकार केवळ राज्य शासनास राहतील.
# Page 2