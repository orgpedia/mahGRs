# Page 1
२०२१-२२ चे क्रांतीज्योती सावित्रीमाई फुले राज्य शिक्षक गुणगौरव पुरस्कार वितरण कार्यक्रमाच्या दिनांकाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- पीटीसी-२०२२/प्र.क्र.८५/टीएनटी-४
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक :- ३० डिसेंबर, २०२२
वाचा : - समक्रमांकाचा शासन निर्णय दिनांक २९ डिसेंबर, २०२२
शासन निर्णय : वाचा येथील समक्रमांकाच्या शासन निर्णय दिनांक २९ डिसेंबर, २०२२ अन्वये सन २०२१ २२ चे क्रांतीज्योती सावित्रीमाई फुले राज्य शिक्षक गुणगौरव पुरस्कार घोषित करण्यात आले असून पुरस्कार वितरण कार्यक्रम दि.०३ जानेवारी, २०२३ रोजी सावित्रीबाई फुले यांच्या जयंती दिनी मुंबई येथे होणार आहे असे नमूद करण्यात आले आहे.
२. भारत निर्वाचन आयोगाने दिनांक २९ डिसेंबर, २०२२ रोजी महाराष्ट्र विधानपरिषदेच्या पदवीधर मतदारसंघाच्या दोन व शिक्षक मतदारसंघाच्या तीन जागांसाठी निवडणूक कार्यक्रम जाहीर केला असून तात्काळ आदर्श आचारसंहिता लागू केली आहे. त्यामुळे दि.०३ जानेवारी, २०२३ रोजी सावित्रीबाई फुले यांच्या जयंती दिनी मुंबई येथे होणारा सन २०२१-२२ चा क्रांतीज्योती सावित्रीमाई फुले राज्य शिक्षक गुणगौरव पुरस्कार वितरणाचा कार्यक्रम स्थगित करण्यात आला आहे. पुरस्कार वितरण कार्यक्रमाचा दिनांक अथावकाश कळविण्यात येईल.
# Page 2