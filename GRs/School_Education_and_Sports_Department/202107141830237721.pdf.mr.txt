# Page 1
कायम विनाअनुदान तत्वावर मान्यता दिलेल्या व कायम शब्द वगळलेल्या (इंग्रजी माध्यम व्यतिरिक्त) खाजगी उच्च माध्यमिक शाळांना अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दिपत्र क्रमांक : उमाशा-२०२१/प्र.क्र.१८/एसएम-४
मंत्रालय, विस्तार भवन, मुंबई ४०० ०३२.
दिनांक : १४ जुलै, २०२१.
वाचा :- शालेय शिक्षण व क्रीडा विभाग, शासन निर्णय, समक्रमांक, दिनांक १५ फेब्रुवारी, २०२१
शासन शुध्दिपत्र :
संदर्भाघीन शासन निर्णयान्वये “कायम विनाअनुदान तत्वावर मान्यता दिलेल्या व कायम शब्द वगळलेल्या (इंग्रजी माध्यम व्यतिरिक्त) खाजगी उच्च माध्यमिक शाळांमधील शिक्षकांना (पूर्णवेळ/ अर्धवेळ) व शिक्षकेतर पदांना २० टक्के अनुदानास पात्र असलेल्या “प्रपत्र-अ” मधील १३३७ उच्च माध्यामिक शाळा/ कनिष्ठ महाविद्यालये/ ज्यादा तुकड्या/ अतिरिक्त शाखांमधील ७८०० पूर्णवेळ शिक्षक, २७२ अर्धवेळ शिक्षक व ७४८ शिक्षकेतर पदांना अशा एकूण ८८२० शिक्षक पदांना (पूर्णवेळ/ अर्धवेळ) व शिक्षकेतर पदांना दि.०१ नोव्हेंबर, २०२० पासून २० टक्के अनुदानासाठी पात्र घोषित करण्यात आले आहे.
२. सदर शासन निर्णयातील परिच्छेद ६ नंतर परिच्छेद क्र.७ व ८ पुढील प्रमाणे समाविष्ट करण्यात येत आहे : ७. उपरोक्त शासन निर्णयान्वये सरसकट २० टक्के अनुदानासाठी पात्र घोषित करण्यात आलेल्या एकूण ८८२० शिक्षक (पूर्णवेळ/अर्धवेळ) /शिक्षकेतर पदांवरील विद्यमान वेतनमानानुसार होणारा वार्षिक आवर्ती खर्च रु.१२०५६.१६ लक्ष इतका आहे. सदर खर्च “ मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय (००)(०७) अशासकीय कनिष्ठ महाविद्यालयांना सहायक अनुदान (अनिवार्य) (२२०२-०५११), ३६-सहायक अनुदान (वेतन)" या लेखाशिर्षाखाली त्या त्या वर्षी मंजूर अनुदानातून भागविण्यात यावा.
८. सदर शासन निर्णय वित्त विभागाचा अनौपचारिक संदर्भ क्र.६२५/२०२१/व्यय-५, दिनांक ०७ जुलै, २०२१ अन्वये दिलेल्या कार्योत्तर मान्यतेनुसार निर्गमित करण्यात येत आहे.
# Page 2