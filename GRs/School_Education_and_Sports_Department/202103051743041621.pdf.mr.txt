# Page 1
महाराष्ट्र शैक्षणिक संस्था ( शुल्क विनियमन) अधिनियमामध्ये सुधारणा सुचविण्यासाठी सह सचिव, शालेय शिक्षण विभाग यांचे अध्यक्षतेखाली समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शारौशु-२०२१/प्र.क्र.३९/२१/एसएम-६
मादाम कामा रोड, मंत्रालय, विस्तार भवन
मुंबई-४०००३२
दिनांक :- ०५ मार्च २०२१
वाचा : १) महाराष्ट्र शैक्षणिक संस्था (शुल्क विनियमन) अधिनियम, २०११, दिनांक २१ मार्च, २०१४ २) महाराष्ट्र शैक्षणिक संस्था (शुल्क विनियमन) नियम-२०१६ ३) महाराष्ट्र शैक्षणिक संस्था (शुल्क विनियमन) (सुधारणा) अधिनियम, २०१८, दि. २६ ऑगस्ट २०१९.
प्रस्तावना :
खाजगी शाळांमधील शुल्काबाबत शासनाने महाराष्ट्र शैक्षणिक संस्था (शुल्क विनियमन) अधिनियम-२०११ व महाराष्ट्र शैक्षणिक संस्था (शुल्क विनियमन) नियम-२०१६ तसेच महाराष्ट्र शैक्षणिक संस्था ( शुल्क विनियमन) (सुधारणा) अधिनियम, २०१८ तयार केलेले आहेत तथापि सदर अधिनियामांची/नियमाची अंमलबजावणी करताना प्रशासकीय स्तरावर अडचणी येतात. तसेच शाळेतील शुल्काबाबत पालकांच्या सातत्याने तक्रारी शासनाकडे प्राप्त होत आहेत त्यास अनुसरुन महाराष्ट्र शैक्षणिक संस्था (शुल्क विनियमन) अधिनियमामध्ये सुधारणा करण्याची बाब शासनाच्या विचाराधीन होती.
शासन निर्णय : महाराष्ट्र शैक्षणिक संस्था ( शुल्क विनियमन) अधिनियमांमध्ये / नियमामध्ये सुधारणा सुचविण्यासाठी खालील प्रमाणे समिती गठीत करण्यात येत आहे
---------------------------------------------------------------------------------------
| अ.क्र. | नांव | अध्यक्ष/सदस्य |
| १. | श्री इम्तियाज काझी, सहसचिव, शालेय शिक्षण व क्रीडा विभाग, मंत्रालय, मुंबई. | अध्यक्ष |
| २. | श्री दिनकर पाटील, संचालक बालभारती. | सदस्य |
| ३. | श्री गोपाल तुंगार, सहसचिव विधी शालेय शिक्षण व क्रीडा विभाग, मंत्रालय, मुंबई. | सदस्य |
| ४. | श्री स.ब. वाघोले, सहसचिव विधी व न्याय विभाग, मंत्रालय, मुंबई. | सदस्य |
| ५. | श्री दिनकर टेमकर, सहसंचालक, प्राथमिक शिक्षण संचालनालय. | सदस्य |
| ६. | श्री बी.बी.चव्हाण, शिक्षणाधिकारी (माध्यमिक), औरंगाबाद. | सदस्य |
| ७. | श्री रझाक नाईकवाडे, शिक्षण उपनिरीक्षक, मुंबई. | सदस्य |
| ८. | श्री दयानंद कोकरे, वरिष्ठ लेखा परीक्षक, सोलापूर. | सदस्य |
| ९. | श्री श्रीधर शिंत्रे, अधीक्षक, शिक्षण आयुक्तालय, पुणे. | सदस्य सचिव |
---------------------------------------------------------------------------------------
०२. सदर समितीची कार्यकक्षा खालील प्रमाणे राहील
# Page 2
शासन निर्णय क्रमांकः शाशैशु-२०२१/प्र.क्र.३९/२१/एसएम-६
१) महाराष्ट्र शैक्षणिक संस्था ( शुल्क विनियमन) अधिनियम-२०११ व महाराष्ट्र शैक्षणिक संस्था (शुल्क विनियमन) नियम-२०१६ यामध्ये सुधारणा सुचविणे अथवा नवीन अधिनियम प्रस्तावित करणे.
२) इतर राज्यातील फी बाबत अधिनियम व नियम यांचा अभ्यास करुन राज्यासाठी सुसंगत धोरण सुचविणे.
३) पालकांच्या तक्रारींच्या स्वरुपांचा अभ्यास करणे व तक्रारींचे निराकरण करण्याची पध्दत सुचविणे.
४) या पूर्वी श्री व्ही.जी.पळशीकर समितीने शासनास सादर केलेल्या अहवालाचा अभ्यास करुन सुधारणा सुचविणे.
५) स्वयंअर्थसहाय्यीत शाळा संबंधित नियम, कॅपिटेशन फी अॅक्ट, अल्पसंख्यांक शैक्षणिक संस्था इत्यादीबाबत न्यायालयीन निर्णय, कायदे व नियम इत्यादींचा अभ्यास करुन सुसुत्रता ठरविण्यासाठी उपाययोजना सुचविणे.
०३. समितीने आवश्यकतेप्रमाणे बैठकीचे आयोजन करावे, पालक, संस्थाचालक व सेवाभावी संस्था यांच्याकडील सुचना विचारात घ्यावेत. आवश्यकतेनुसार त्यांच्याबरोबर चर्चा करावी व सर्वसमावेशक अहवाल तयार करुन शासनास तीन महिन्यात सादर करावा. समितीस आवश्यकतेप्रमाणे निमंत्रित सदस्य घेता येतील तसेच या क्षेत्रातील तज्ञांचा सल्ला घेता येईल.
०४. हे आदेश तात्काळ परिणामाने अंमलात येतील.
# Page 3