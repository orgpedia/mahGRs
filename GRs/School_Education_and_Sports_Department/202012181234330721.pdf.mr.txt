# Page 1
सम्यक विचार समिती गठित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः अंनियो ३४२०/प्र.क्र.३७/टिएनटी-६
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
तारीख: १८ डिसेंबर, २०२०.
वाचा १) शासन निर्णय शालेय शिक्षण व क्रीडा विभाग, क्रमांक : अंनियो ३४१९/प्र.क्र.४३/टिएनटी ६, दि.२४/०७/२०१९.
प्रस्तावना - मा. सभापती, महाराष्ट्र विधानमंडळ सचिवालय यांनी दिलेल्या निदेशानुसार, राज्यातील शाळांमध्ये अनुदानित, विनाअनुदानित, अंशत: अनुदानित पदांवर व तुकडयांवर दिनांक १ नोव्हेंबर, २००५ पूर्वी नियुक्त झालेल्या सर्व शिक्षक व शिक्षकेतर कर्मचाऱ्यांना जुनी पेन्शन योजना लागू करण्याबाबत अभ्यास करण्यासाठी, संयुक्त समिती संदर्भाधीन शासन निर्णयान्वये गठीत करण्यात आली होती. परिभाषित अंशदायी निवृत्तीवेतन योजना लागू असलेल्या कर्मचाऱ्यांपैकी, सेवानिवृत्त झालेल्या तसेच काही वर्षे सेवा शिल्लक असलेल्या मात्र परिभाषित अंशदायी निवृत्तीवेतन योजनेत कपात न झालेल्या शिक्षक व व शिक्षकेतर कर्मचाऱ्यांबाबत धोरणात्मक निर्णय घेण्याकरिता प्रस्ताव वित्त विभागास सादर करण्याचे निर्देश शासनाने दिले आहेत. याप्रमाणे कार्यवाही करण्यासाठी सखोल प्रस्ताव तयार करणे आवश्यक आहे. सबब, याबाबत निर्णय घेण्यासाठी “सम्यक विचार समिती” गठित करण्याची बाब शासनाच्या विचाराधीन होती.
शासन निर्णय - परिभाषित अंशदायी निवृत्तीवेतन योजना लागू असलेल्या कर्मचाऱ्यांपैकी सेवानिवृत्त झालेल्या तसेच काही वर्षे सेवा शिल्लक असलेल्या मात्र परिभाषित अंशदायी निवृत्तीवेतन योजनेत कपात न झालेल्या शिक्षक व शिक्षकेतर कर्मचाऱ्यांबाबत वित्त विभागास सादर करावयाच्या प्रस्तावाचे स्वरुप ठरविण्यासाठी पुढीलप्रमाणे “सम्यक विचार समिती” नियुक्त करण्यात येत आहे.
--------------------------------------------------------------------
| अ.क्र. | पदनाम |  |
|  | आयुक्त (शिक्षण), महाराष्ट्र राज्य, पुणे | अध्यक्ष |
| २ | संचालक (प्राथमिक), महाराष्ट्र राज्य, पुणे | सदस्य |
| ३ | संचालक (माध्यमिक व उच्च माध्यमिक), महाराष्ट्र राज्य, पुणे, | सदस्य |
| ४ | संचालक (विद्यापरिषद), महाराष्ट्र राज्य, पुणे | सदस्य |
| ५ | उप सचिव (टिएनटी -६), मंत्रालय, मुंबई | सदस्य |
| ६ | सह संचालक, आयुक्त (शिक्षण) | सदस्य सचिव |
--------------------------------------------------------------------
पृष्ठ २ पैकी १
# Page 2
शासन निर्णय क्रमांकः अंनियो ३४२०/प्र.क्र.३७/टिएनटी-६
२. सदर सम्यक विचार समितीने, परिभाषित अंशदायी निवृत्ती वेतन योजना लागू असलेल्या कर्मचाऱ्यांपैकी सेवानिवृत्त झालेल्या तसेच काही वर्षे सेवा शिल्लक असलेल्या मात्र परिभाषित अंशदायी निवृत्तीवेतन योजनेत कपात न झालेल्या शिक्षक व शिक्षकेत्तर कर्मचाऱ्यांबाबत धोरणात्मक निर्णय घेण्यासाठीच्या प्रस्तावित योजनेचे स्वरुप योजनेच्या मसुद्यासह शासनास सादर करावे.
३. अध्यक्ष, सम्यक विचार समिती हे समितीच्या आवश्यकतेनुसार शासकीय/अशासकीय सदस्यांना आमंत्रित करु शकतील.