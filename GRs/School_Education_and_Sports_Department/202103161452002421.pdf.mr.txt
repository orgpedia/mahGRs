# Page 1
राज्यातील अनुदानित अशासकीय माध्यमिक शाळांतील तसेच उच्च माध्यमिक स्तरावरील शिक्षक व शिक्षकेतर कर्मचा-यांच्या पाल्यांना शिक्षणाच्या सर्व स्तरावर (इ. १ ली ते पदव्युत्तर स्तर) विहित दराने अर्थसहाय्य.
महाराष्ट्र शासन
शालेय शिक्षण व क्रीडा विभाग
शासन निर्णय क्र. एफईडी-२०२०/प्र.क्र.४५/एसडी-५
मंत्रालय (विस्तार), दालन क्र. ४१५,
मादाम कामा रोड, हुतात्मा राजगुरु चौक
मुंबई -४०० ०३२.
दिनांक –१६ मार्च, २०२१
वाचा : (१) शासन निर्णय, शालेय शिक्षण विभाग, क्र. एफईडी-१०९५/५४७८३/(१७७९/९५)/साशि-५.
दिनांक १९.०८.१९९५ (२) शिक्षण संचालक (माध्यमिक व उच्च माध्यमिक), महाराष्ट्र राज्य, पुणे यांचे परिपत्रक क्र.
शिष्यवृत्ती - १/११०/२००२-०३/२१ ई, दिनांक २४.०१.२००३.
(३) शिक्षण संचालक (माध्यमिक व उच्च माध्यमिक), महाराष्ट्र राज्य पुणे यांचे पत्र क्र.
शिसंमा/शै.सवलती/ए-४/१३८१, दिनांक २२.०४.२०२० (४) शिक्षण संचालक (माध्यमिक व उच्च माध्यमिक), महाराष्ट्र राज्य पुणे यांचे पत्र क्र.
शिष्य/२०२०/शै. प्रति.पू/ए-४/खान/रुघवानी/१९६८, दिनांक २१.०९.२०२०
प्रस्तावना : राज्यातील अनुदानित अशासकीय माध्यमिक शाळांतील तसेच उच्च माध्यमिक स्तरावरील पूर्णवेळ शिक्षक व शिक्षकेतर कर्मचा-यांच्या फक्त दोन पाल्यांना प्राथमिक शिक्षकांच्या पाल्यांप्रमाणे शिक्षणाच्या सर्व स्तरावर (इयत्ता १ ली ते पदव्युत्तर स्तर) सन १९९५-९६ या शैक्षणिक वर्षापासून “नि:शुल्क” शिक्षण देणेबाबत संदर्भ क्र. (१) येथील शासन निर्णयान्वये मंजूरी देण्यात आली आहे. तसेच लेखाशीर्षात “मोफत शिक्षण” असा शब्द प्रयोग करण्यात आला आहे. सदर योजनेत व शीर्षकात “नि:शुल्क” या शब्दाचा चुकीने प्रयोग केला गेला आहे असे दिसते. त्यामुळे शिक्षकांच्या पाल्यांमध्ये सदर योजनेबाबत गैरसमज निर्माण झालेला दिसतो. या शासन निर्णयासोबतच्या परिशिष्टात नमूद केलेल्या अटी, तरतूदी व नियमांच्या अधीन राहून सदर मंजूरी देण्यात आली आहे. सदर नियमांमधील नियम क्र.
(५) मध्ये “निशुल्क” शिक्षण सवलत पात्रतेसाठी अटी निश्चित करण्यात आल्या आहेत. त्यामधील नियम क्र. ५ (२) मध्ये व्यावसायिक अभ्यासक्रमाबाबत ही सवलत मान्यताप्राप्त संस्थेतील “फ्री सीट” मध्ये प्रवेश घेतलेल्या विद्यार्थ्यांनाच प्रमाणित की पुरतीच अनुज्ञेय राहील अशी तरतूद आहे व या योजनेस पात्र विद्यार्थ्यांना नियमातील अटीनुसार शिक्षण संचालक (माध्यमिक व उच्च माध्यमिक), यांच्या संदर्भ क्र. (२) येथील पत्रामध्ये विविध व्यावसायिक अभ्यासक्रमाकरिता रु. ३०००/- ते रु. ८०००/- या प्रमाणे विहित दराने लाभ देण्यात येईल असे स्पष्ट निर्देश आहेत. याचा अर्थ की, सदर सवलत “नि:शुल्क” किंवा “मोफत” शिक्षणाची नसून, ठराविक शासकीय दराप्रमाणे शुल्कात सवलत देण्याची आहे.
असे असूनही काही लाभार्थी न्यायालयात गेल्यामुळे शासनावर अकारण अधिक खर्चाचा भार पडत असल्याचे निदर्शनास आले आहे. त्यामुळे या योजनेस अनुसरुन अपेक्षित खर्चापेक्षा जादा खर्च होऊन त्याचा प्रचंड बोजा शासनावर येणार आहे. सदर योजना ही पूर्ण/सर्व फी माफीबाबत किंवा प्रतिपूर्तीबाबत
# Page 2
शासन निर्णय क्रमांक: एफईडी-२०२०/प्र.क्र.४५/एसडी-५
नसून केवळ काही प्रमाणात शैक्षणिक अर्थसहाय्य देणेबाबत आहे. म्हणून योजनेच्या नावात /शीर्षकात व योजनेच्या मूळ स्वरुपात जी तफावत निर्माण झाली ती दूर करणे आवश्यक आहे. या बाबी सुस्पष्ट होण्याच्या दृष्टीकोनातून शासन निर्णय दिनांक १९.०८.१९९५ मधील योजनेच्या नावामध्ये सुधारणा करण्याची बाब शासनाच्या विचाराधीन होती.
शासन निर्णय -: शासन निर्णय दि. १९.०८.१९९५ मध्ये पुढीलप्रमाणे दुरुस्ती व सुधारणा करण्यात येत आहे.
शासन निर्णय दि. १९.०८.१९९५ मध्ये सदर योजनेचे शीर्षक पुढीलप्रमाणे आहे :
शीर्षक :- “ राज्यातील अनुदानित माध्यमिक / उच्च माध्यमिक शिक्षक व शिक्षकेतर कर्मचा-यांच्या पाल्यांना शिक्षणाच्या सर्व स्तरावर ( इ. १ ली ते पदव्युत्तर स्तर) नि:शुल्क शिक्षण देण्याबाबत.”
सदर शीर्षकामध्ये पुढीलप्रमाणे सुधारणा करण्यात येत आहे :
सुधारित शीर्षक :-“ राज्यातील अनुदानित माध्यमिक/ उच्च माध्यमिक शिक्षक व शिक्षकेतर कर्मचा-यांच्या पाल्यांना शिक्षणाच्या सर्व स्तरावर (इ. १ ली ते पदव्युत्तर स्तर) विहित दराने शैक्षणिक अर्थसहाय्य.
तसेच शासन निर्णय दिनांक १९.०८.१९९५ मध्ये, त्यामधील नियम, अटी व शर्ती, त्यासोबतच्या परिशिष्टामध्ये आणि त्यास अनुसरुन लेखाशीर्षामध्ये ज्या-ज्या ठिकाणी “नि:शुल्क शिक्षण” किंवा “मोफत शिक्षण” हा शब्द आला आहे त्या-त्या ठिकाणी “विहित दराने शैक्षणिक अर्थसहाय्य” असे वाचण्यात यावे.
विविध व्यावसायिक अभ्यासक्रमांना विहित केलेल्या दराएवढे अर्थसहाय्य मिळण्यास विद्यार्थी पात्र राहतील. कोणत्याही परिस्थितीत जादाचे अर्थसहाय्य मंजूर करण्यात येणार नाही.
सुधारित शासन निर्णयासोबत परिशिष्ट “अ” येथे जोडण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12