# Page 1
शालेय शिक्षण विभागाच्या नियंत्रणाखील संस्थांचे विलिनीकरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः डायट २०१८/प्र.क्र. ७४/प्रशिक्षण.
मंत्रालय, मुंबई ४०० ०३२
दिनांक: २३ ऑगस्ट, २०१८
प्रस्तावना: शैक्षणिक गुणवत्ता वाढविण्याकरिता व प्रशासकीय कामकाज सुरळीत करण्यासाठी शालेय
शिक्षण विभागाच्या नियंत्रणाखाली काही संस्थांची दिनांक १७ ऑक्टोबर, २०१६ च्या शासन निर्णयान्वये
पुनर्रचना करण्यात आली असून सदर संस्थांमधील अधिकारी / कर्मचाऱ्यांचे समायोजन करण्यात
आलेले आहे. उर्वरीत संस्थांची अन्य पुनर्रचित संस्थांमध्ये विलिनीकरण करण्याची बाब शासनाच्या
विचाराधीन होती.
शासन निर्णय :
महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे या संस्थेची
दिनांक १७ ऑक्टोबर, २०१६ च्या शासन निर्णयान्वये पुनर्रचना करण्यात आली असून शालेय शिक्षण
विभागाच्या नियंत्रणाखालील काही संस्थांचे पुनर्रचना व विलिनीकरण करण्यात आलेले आहे. आता
व्यवसाय मार्गदर्शन व निवड संस्थां मुंबई यांची ७ विभागीय कार्यालये व इतर दोन संस्थांचे खालील
विवरण पत्रात दर्शविल्या प्रमाणे संबंधित प्रादेशिक विद्या प्राधिकरणामध्ये व संबंधित जिल्ह्याच्या जिल्हा
शैक्षणिक सातत्यपूर्ण व्यावसायिक विकास संस्था (DIECPD) मध्ये विलिनीकरण करण्यात येत आहे.
------------------------------------------------------------------------------------------------------------------------------
| अ.क्र. | विलिनीकरण करावयाच्या संस्थेचे नाव  |  | विलिनीकरण करण्यात आलेल्या संस्थेचे नाव |
|  | विभागीय व्यवसाय मार्गदर्शन व निवड  |  संस्था, पुणे | महाराष्ट्र राज्य शैक्षणिक संशोधन व प्रशिक्षण परिषद, पुणे |
|  | विभागीय व्यवसाय मार्गदर्शन व निवड संस्था, नाशिक | प्रादेशिक विद्या प्राधिकरण, नाशिक |
| ३ | विभागीय व्यवसाय मार्गदर्शन व निवड संस्था, कोल्हापूर | जिल्हा शैक्षणिक सातत्यपूर्ण व्यवसायिक विकास संस्था, (DIECPD) कोल्हापूर |
------------------------------------------------------------------------------------------------------------------------------
# Page 2
शासन निर्णय क्रमांकः डायट २०१८/प्र.क्र. ७४/प्रशिक्षण
----------------------------------------------------------------------------------------------------------------------
| ४ | विभागीय व्यवसाय मार्गदर्शन व निवड संस्था, औरंगाबाद | प्रादेशिक विद्या प्राधिकरण, औरंगाबाद |
| ५ | विभागीय व्यवसाय मार्गदर्शन व निवड संस्था, अमरावती | प्रादेशिक विद्या प्राधिकरण, अमरावती |
| ६ | विभागीय व्यवसाय मार्गदर्शन व निवड संस्था, नागपूर | प्रादेशिक विद्या प्राधिकरण, नागपूर |
| ७ | विभागीय व्यवसाय मार्गदर्शन व निवड संस्था, लातूर | जिल्हा शैक्षणिक सातत्यपूर्ण व्यवसायिक विकास संस्था, (DIECPD) लातूर |
| ८ | शैक्षणिक तंत्रज्ञान कक्ष, वरळी, मुंबई | प्रादेशिक विद्या प्राधिकरण, मुंबई |
|  | महाराष्ट्र राज्य दृकश्रवण शिक्षण संस्था पुणे. | महाराष्ट्र राज्य शैक्षणिक संशोधन व प्रशिक्षण परिषद, पुणे |
----------------------------------------------------------------------------------------------------------------------
वरील विवरण पत्रात दर्शविल्यानुसार व्यवसाय मार्गदर्शन व निवड संस्थेचे ७ विभागीय कार्यालयांचे संबंधित प्रादेशिक विद्या प्राधिकरणामध्ये अथवा संबंधित जिल्ह्याच्या जिल्हा शैक्षणिक
सातत्यपूर्ण व्यावसायिक विकास संस्थेमध्ये (DIECPD) विलिनीकरण करण्यात येत आहे. त्याचप्रमाणे शैक्षणिक तंत्रज्ञान कक्ष, वरळी, मुंबई या संस्थेचे विलिनीकरण प्रादेशिक विद्या प्राधिकरण, मुंबई मध्ये व महाराष्ट्र राज्य दृकश्रवण शिक्षण संस्था, पुणे या संस्थेचे महाराष्ट्र राज्य शैक्षणिक संशोधन व प्रशिक्षण परिषद, पुणे यामधील IT विभागात विलिनीकरण करण्यात येत आहे.
या संस्थांमध्ये कार्यरत कर्मचारी / अधिकारी यांचे समायोजन प्रादेशिक विद्या प्राधिकरण /
जिल्हा शैक्षणिक सातत्यपूर्ण व्यवसाय विकास संस्था (DIECPD) व विभागीय शिक्षण उपसंचालक यांच्या कार्यालयामध्ये समकक्ष पदावर करण्यात यावे.
# Page 3