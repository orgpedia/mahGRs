# Page 1
नागपूर येथील विभागीय क्रीडा संकुलास शिवछत्रपती
क्रीडा संकुल, बालेवाडी, पुणेच्या धर्तीवर राज्यस्तरीय
क्रीडा संकुलाचा दर्जा देण्याबाबत प्राप्त सुधारीत अंदाजपत्रकास प्रशासकीय व वित्तीय मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडाधो-२०२४/प्र.क्र.५९/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १३ मार्च, २०२४
वाचा :- १.शासन निर्णय, सामाजिक न्याय व क्रीडा विभाग क्रमांक-राक्रीधो-२००३/(प्र.क्र.११/०३)/क्रीयुसे-१,
दिनांक २६ मार्च,२००३.
२.शासन निर्णय, शालेय शिक्षण व क्रीडा विभाग क्रमांक-राक्रीधो-२००९/(प्र.क्र.२५/०९)/क्रीयुसे-१,
दिनांक २१ मार्च,२००९.
३.शासन निर्णय, शालेय शिक्षण व क्रीडा विभाग क्रमांक-राक्रीधो-२०१९/प्र.क्र.९२/क्रीयुसे-१,
दिनांक २३ मार्च, २०२२.
४.आयुक्त, क्रीडा व युवक सेवा, पुणे यांचे पत्र क्र.विक्रीसं/ढोअंआ/प्रमा/२०२३-२४/क-९/५२१४, दिनांक ०२ फेब्रुवारी, २०२४.
प्रस्तावना :-
महाराष्ट्र राज्य क्रीडा धोरण, २००१ अन्वये महाराष्ट्र इन्फ्रास्रक्चर डेव्हलपमेंट प्लॅन अंतर्गत राज्यात
आंतरराष्ट्रीय, राष्ट्रीय दर्जाच्या पायाभूत क्रीडा सुविधा निर्माण करण्याचे धोरण निश्चित करण्यात आले. त्यानुसार संदर्भ
क्र. १ येथील दि.२६.०३.२००३ रोजीच्या शासन निर्णयान्वये तालुका/जिल्हा/विभागीय क्रीडा संकुलाची अनुदान मर्यादा
निश्चित करण्यात आली. त्यानंतर शासन निर्णय, दि.२१.०३.२००९ व दि.२३.०३.२०२२ अन्वये त्यामध्ये वेळोवेळी सुधारणा
करण्यात आली आहे.
संदर्भ क्र.१ येथील शासन निर्णय, दिनांक २६.०३.२००३ अन्वये मा.मंत्री (क्रीडा) यांचे अध्यक्षतेखाली राज्य क्रीडा
विकास समितीची स्थापना करण्यात आली आहे. सदर समितीस मा.मंत्रीमंडळाने मान्यता दिलेल्या अनुदान मर्यादेत
विभागीय/जिल्हा/तालुका क्रीडा संकुलांना प्रशासकीय व वित्तीय मान्यता देण्याचे अधिकार प्रदान केले आहेत.
नागपूर राज्याची उपराजधानी असून, विदर्भातील खेळाडूंना सद्य:स्थितीत आंतरराष्ट्रीय दर्जाच्या क्रीडा सुविधा
उपलब्ध नाहीत. शिवछत्रपती क्रीडा संकुल, बालेवाडी, पुणेच्या धर्तीवर विदर्भातील खेळाडू, प्रशिक्षक यांना आंतरराष्ट्रीय
दर्जाच्या क्रीडा सुविधा उपलब्ध व्हाव्यात व तेथे आंतरराष्ट्रीय व राष्ट्रीय स्तरावरील क्रीडास्पर्धा आयोजित करता याव्यात,
यादृष्ट्टीने नागपूर येथील विभागीय क्रीडा संकुलाचे अद्ययावतीकरण व नुतनीकरण करुन त्यास राज्यस्तरीय क्रीडा
संकुलाचा दर्जा देण्याचे विचाराधीन होते. त्यादृष्ट्टीने नागपूर विभागीय क्रीडा संकुल अद्ययावत करण्यासंदर्भात सन २०२३-
२४ च्या अर्थसंकल्पीय भाषणामध्ये घोषणा करण्यात आलेली आहे. त्याअनुषंगाने विभागीय क्रीडा संकुल, नागपूर येथील
कामांसाठी क्रीडा संचालनालयाकडून संदर्भ क्र.४ अन्वये प्राप्त झालेल्या सुधारीत अंदाजपत्रकास प्रशासकीय व वित्तीय
मान्यता देणे व सदर संकुलास राज्यस्तरीय क्रीडा संकुलाचा दर्जा देण्याची बाब शासनाच्या विचाराधीन होती.
# Page 2
शासन निर्णय क्रमांकः क्रीडाधो-२०२४/प्र.क्र.५९/क्रीयुसे-१,
शासन निर्णय:-
नागपूर विभागीय क्रीडा संकुलासाठी यापूर्वी रु.६३.२० कोटी इतका निधी राज्य योजना तसेच जिल्हा नियोजन
समितीअंतर्गत क्रीडांगण विकास योजनेतून देण्यात आलेला आहे. उक्त संदर्भ क्र.३ येथील शासन निर्णयातील
तरतूदीनुसार नागपूर विभागीय क्रीडा संकुलाकरिता रु.५४.०० कोटी इतके अनुदान अनुज्ञेय आहे. शिवछत्रपती क्रीडा
संकुल, बालेवाडी, पुणेच्या धर्तीवर नागपूर येथील विभागीय क्रीडा संकुलाचे अद्ययावतीकरण व नुतनीकरण करुन, त्यास
राज्यस्तरीय क्रीडा संकुलाचा दर्जा देण्यात येत आहे.
२. सदर राज्यस्तरीय क्रीडा संकुलासाठी प्राप्त झालेल्या एकूण रु.७४६.९९ कोटीच्या सुधारीत अंदाजपत्रकास एक
विशेष बाब म्हणून पुढील अटीच्या अधीन राहून मान्यता देण्यात येत आहे:-
क)नागपूर येथील राज्यस्तरीय क्रीडा संकुलाच्या नियंत्रण व संचालनाबाबत प्रशासकीय आदेश स्वतंत्रपणे काढण्यात
येतील.
ख) राज्यस्तरीय क्रीडा संकुल, नागपूरसाठी यापूर्वी वितरीत केलेला रु.६३.२० कोटी निधी वगळून उर्वरित
रु.६८३.७९ कोटी इतका निधी टप्प्याटप्प्याने वितरीत करण्यात यावा.
ग)सुधारीत अंदाजपत्रकात अंतर्भूत असलेल्या विविध कामांपैकी इमारत बांधकामे व क्रीडा सुविधांबाबत प्रस्ताव
उच्चस्तरीय सचिव समितीची मान्यता घेऊन विहित कार्यपद्धतीचा अवलंब करुन पुढील कार्यवाही करण्यात
यावी.
३. उपरोक्त संदर्भात होणारा खर्च मागणी क्र.ई-३, लेखाशिर्ष क्र.२२०४, क्रीडा व युवक सेवा, १०४ क्रीडा व खेळ,
योजनांतर्गत योजना, (१६)(०२), क्रीडा संकुलांची स्थापना (कार्यक्रम), ३१ सहाय्यक अनुदाने (वेतनेतर), संगणक क्र.२२०४-
१८२७, ३१ सहाय्यक अनुदाने (वेतनेतर) या लेखाशीर्षाखालील उपलब्ध तरतूदीतून भागविण्यात यावा.
४. सदरचा शासन निर्णय, नियोजन विभागाच्या अनौपचारिक संदर्भ क्र.१४१ /१४७१, दिनांक ०५.०३.२०२४ व वित्त
विभागाच्या अनौपचारिक संदर्भ क्र.३६३ /व्यय-५,दिनांक ११.०३.२०२४ अन्वये दिलेल्या सहमतीनुसार तसेच
मा.मंत्रीमंडळाच्या दिनांक २५.०२.२०२४ रोजीच्या बैठकीत दिलेल्या मान्यतेनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला
# Page 3