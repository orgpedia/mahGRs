# Page 1
“कायम विनाअनुदान" तत्वावर तत्वावर मान्यता दिलेल्या व “कायम" शब्द वगळण्यात आलेल्या ( इंग्रजी माध्यम वगळून) उच्च माध्यमिक शाळा/ निष्ठ महाविद्यालये/जादा तुकडया/ अतिरिक्त शाखा अनुदानास पात्र घोषित करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक : उमाशा-२०१९/(प्र.क्र.५९)/२०१९)/एसएम-४, हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई ४०० ०३२.
दिनांक : १३ सप्टेंबर, २०१९.
वाचा :- (१) शासन निर्णय, शालेय शिक्षण व क्रीडा विभाग, क्रमांक एचएससी १८११/(४३१/११)/एसएम -३, दिनांक २६ फेब्रुवारी, २०१४,
(२) शासन निर्णय, शालेय शिक्षण व क्रीडा विभाग, क्रमांक एचएससी १८११/(४३१/११)/एसएम-३, दिनांक ४ जून, २०१४,
(३) शासन निर्णय, शालेय शिक्षण व क्रीडा विभाग, क्रमांक धोरण १०१४/प्र.क्र.१४१/एसएम-३, दिनांक १४ ऑगस्ट, २०१४,
(४) आयुक्त (शिक्षण) यांचे कार्यालयाचे पत्र क्र. उच्च माध्य.२४३/मूल्यांकन १४-१५/१७/१४-१५/२०१८/३४११, दिनांक २६ जून, २०१८,
(५) आयुक्त (शिक्षण) यांचे कार्यालयाचे पत्र क्र. उच्च माध्य.२४३/मूल्यांकन १४-१५/२०१८/३९७६, दिनांक २४ जूलै, २०१८,
(६) आयुक्त (शिक्षण) यांचे कार्यालयाचे पत्र क्र. आशिका/१८-१९/मूल्यांकन आस्था क्र.१४४/५७०१, दिनांक २२ ऑक्टोबर, २०१८,
(७) आयुक्त (शिक्षण) यांचे कार्यालयाचे पत्र क्र. उच्च माध्य.२४३/मूल्यांकन १४-१५/२०१८/६५०९, दिनांक २९ नोव्हेंबर, २०१८,
(८) आयुक्त (शिक्षण) यांचे कार्यालयाचे पत्र क्र. उच्च माध्य.२४३/मूल्यांकन १४-१५/२०१८/६८६६, दिनांक १५ डिसेंबर, २०१८,
(९) आयुक्त (शिक्षण) यांचे कार्यालयाचे पत्र क्र. उच्च माध्य.२४३/मूल्यांकन १४-१५/२०१९/६६५, दिनांक २५ जानेवारी, २०१९,
(१०) आयुक्त (शिक्षण) यांचे कार्यालयाचे पत्र क्र. उच्च माध्य.२४३/ मूल्यांकन १४-१५/२०१९/३४४८, दिनांक ४ जून, २०१९, (११) आयुक्त (शिक्षण) यांचे कार्यालयाचे पत्र क्र. उच्च माध्य.२४३/ मूल्यांकन/ १४-१५/२०१९/३६६२, दिनांक १४ जून, २०१९.
# Page 2
शासन निर्णय क्रमांकः उमाशा-२०१९/(प्र.क्र.५९)/२०१९)/एसएम-४,
प्रस्तावना : राज्याची आर्थिक परिस्थिती विचारात घेऊन, दि. २४ नोव्हेंबर, २००१ च्या मंत्रिमंडळ बैठकीमध्ये राज्यात नवीन शाळांना परवानगी देतांना "कायम विनाअनुदान" तत्वावर परवानगी देण्याचा निर्णय घेण्यात आला होता. त्यापूर्वी देखील काही शाळांना “कायम विनाअनुदान” तत्वावर परवानगी देण्यात आलेली आहे. सदर शाळा भविष्यात कधीही शासनाकडे अनुदानाची मागणी करणार नाहीत अशा आशयाचे हमीपत्र लिहून घेऊनच सदर शाळांना परवानगी देण्यात आली होती. तथापि, सदर शाळांच्या परवानगी आदेशातील कायम शब्द वगळण्याची मागणी सर्व संबंधित घटकांकडून व लोकप्रतिनिधींकडून वारंवार शासनाकडे करण्यात येत होती. सदर मागणी विचारात घेऊन, राज्यातील उच्च माध्यमिक शाळा/कनिष्ठ महाविद्यालये व वर्ग तुकडया यांचा “कायम” शब्द संदर्भाधीन क्र. (१) येथील दिनांक २६ फेब्रुवारी, २०१४ च्या शासन निर्णयान्वये वगळण्यात आला.
२. सदर उच्च माध्यमिक शाळा/कनिष्ठ महाविद्यालये व वर्ग तुकडयांना अनुदान सूत्र लागू करण्यासाठी, मूल्यांकनाचे निकष संदर्भाधीन क्र. (२) येथील शासन निर्णय, दि. ४ जून, २०१४ अन्वये निश्चित करण्यात आले. त्यानंतर संदर्भाधीन क्र. (३) येथील शासन निर्णय, दिनांक १४ ऑगस्ट, २०१४ अन्वये मूल्यांकनाच्या निकषांमध्ये काही सुधारणा करण्यात आल्या.
३. मुल्यांकनाबाबतच्या शासन निर्णय, दिनांक ४ जून, २०१४ व दिनांक १४ ऑगस्ट, २०१४ नुसार उच्च माध्यमिक शाळांचे ऑनलाईन/ऑफलाईन प्रणालीद्वारे मुल्यांकन करुन पात्र ठरलेल्या उच्च माध्यमिक शाळा/कनिष्ठ महाविद्यालये/जादा तुकडया/अतिरिक्त शाखांचे प्रस्ताव तसेच मुल्यांकनात आढळून आलेल्या त्रुटींची पूर्तता केलेले प्रस्ताव, आयुक्त (शिक्षण) महाराष्ट्र राज्य, पुणे यांचे स्तरावर तपासणी / छाननी करून संदर्भाधीन क्र. (४ ते ११) येथील पत्रान्वये शासनास सादर झालेले आहेत. याबाबत मंत्रिमंडळाच्या दिनांक २८ ऑगस्ट, २०१९ च्या बैठकीतील निर्णयानुसार, उच्च माध्यमिक शाळा / कनिष्ठ महाविद्यालये / जादा तुकडया/अतिरिक्त शाखा अनुदानासाठी पात्र घोषित करण्याची बाब शासनाच्या विचाराधीन होती.
शासन निर्णय:- या शासन निर्णयासोबतच्या "प्रपत्रामध्ये नमूद केलेल्या १६५६ उच्च माध्यमिक शाळा/कनिष्ठ महाविद्यालये, ५२३ तुकडया व १९२९ अतिरिक्त शाखांवरील ९०९७ शिक्षक/शिक्षकेत्तर पदांना दिनांक १ एप्रिल २०१९ पासून खालील अटी व शर्तीच्या अधीन राहून अनुदानासाठी पात्र घोषित करण्यात येत आहे : अटी व शर्ती : १) सदर उच्च माध्यमिक शाळा/कनिष्ठ महाविद्यालये/जादा तुकडया/अतिरिक्त शाखांबाबत शासन निर्णय, दिनांक ४ जून, २०१४ व दिनांक १४ ऑगस्ट, २०१४ मधील सर्व निकष व अटींची पूर्तता करणे आवश्यक आहे.
पृष्ठ ६ पैकी २
# Page 3
शासन निर्णय क्रमांकः उमाशा-२०१९/(प्र.क्र.५९)/२०१९)/एसएम-४,
२) अनुदानास पात्र घोषित केलेल्या उच्च माध्यमिक शाळा/कनिष्ठ महाविद्यालये व वर्ग/तुकडयांना खालील अटींची/कागदपत्रांची तपासणी व पूर्तता करण्याच्या अधीन राहून पात्र ठरविण्यात येत आहे: (२.१) शाळेस मान्यतेबाबत शासनाचे आदेश, (२.२) जादा तुकडीस / अतिरिक्त शाखेस मान्यतेबाबत शासनाचे आदेश अथवा शासनाची कार्योत्तर मान्यता घेण्याची अट शासन पत्र दिनांक १ डिसेंबर, २०१८ नुसार शिथील करण्यात आली असावी.
(२.३) तुकडी/अतिरिक्त शाखेचे ज्या दिनांकास मुल्यांकन केले आहे त्यादिवशी तुकडीस / अतिरिक्त शाखेस मान्यता मिळाल्यापासून ४ वर्ष पूर्ण झाली असावीत.
(२.४) शाळा मूळ मान्यता दिलेल्या ठिकाणी सुरु आहे, (२.५) शाळेचे स्थलांतर झाले असल्यास शाळेच्या स्थलांतरास शासन मान्यतेचे आदेश,
(२.६) शाळेचे हस्तांतर झाले असल्यास शाळेच्या हस्तांतरास शासन मान्यतेचे आदेश,
(२.७) शाळेस जिल्हास्तरीय मुल्यांकन समितीने मुल्यांकनात पात्र केले असावे, (२. ८) सदर शाळेचा युडायस क्रमांक व त्याअनुषंगाने भरलेली माहिती योग्य आहे.
सदर उच्च माध्यमिक शाळा/कनिष्ठ महाविद्यालये/जादा तुकडया/अतिरिक्त शाखांपैकीज्यांची वरील सर्व बाबींनुसार यापूर्वीच तपासणी होऊन पूर्तता झाली असेल, त्यांच्या बाबतीत पून्हा तपासणी करण्याची आवश्यकता नाही.
३) सदर उच्च माध्यमिक शाळा/कनिष्ठ महाविद्यालये/जादा तुकडया/अतिरिक्त शाखांचे सन २०१७-२०१८ च्या संचमान्यतेनुसार मंजूर असलेली शिक्षक व शिक्षकेतर पदे अनुदानास पात्र राहतील. तथापि, सन २०१८-२०१९ च्या संचमान्यतेमध्ये मंजूर पदे कमी झाली असल्यास किंवा वाढली असल्यास तेवढया पदांना अनुदान अनुज्ञेय राहील.
४) ज्या जादा तुकडयांना / अतिरिक्त शाखा यांना अद्याप अनुदानास पात्र घोषित केलेले नाही, अशा जादा तुकडया/अतिरिक्त शाखांवरील पदे संचमान्यतेत समाविष्ट असली तरी सदर पदे विचारात घेता येणार नाहीत.
५) सदर शाळांमधील विद्यार्थी, शिक्षक व शिक्षकेत्तर कर्मचारी यांची उपस्थिती “बायोमेट्रिक" प्रणाली द्वारे नोंदविण्यात येत असल्याची खात्री करावी.
६) सदर शाळांमध्ये शेवटच्या वर्गातील विद्यार्थी पटसंख्या किमान ३० असावी तसेच डोंगराळ व दुर्गम भागातील शाळांमध्ये शेवटच्या वर्गातील विद्यार्थी पटसंख्या किमान २० असावी.
७) मूल्यांकनात शाळांमध्ये विद्यार्थी पटसंख्या विहित निकषापेक्षा कमी असल्यास किंवा शाळा/तुकडी/अतिरिक्त शाखेचे वय मूल्यांकनाच्या वेळेस निकषापेक्षा कमी असल्यास व त्यामुळे शाळा/तुकडी/अतिरिक्त शाखा अपात्र ठरत असेल, अशा शाळांबाबत शासन पत्र, शासन पत्र, क्रमांक प्रामाअ-२०१९/प्र.क्र.४३/१९/एसमए -४, दिनांक ९ ऑगस्ट, २०१९ नुसार
पृष्ठ ६ पैकी ३
# Page 4
शासन निर्णय क्रमांकः उमाशा-२०१९/(प्र.क्र.५९)/२०१९)/एसएम-४,
सन २०१७-२०१८ किंवा २०१८-२०१९ मधील शेवटच्या वर्गातील विद्यार्थी पटसंख्या तसेच शाळा/तुकडी/अतिरिक्त शाखेचे वय ग्राहय धरुन तपासणी करण्यात यावी. तथापि सदर वर्षात जर किमान विद्यार्थी पटसंख्येचा निकष किंवा वयाचा निकष पूर्ण होत नसेल तर अशा शाळा/ जादा तुकडया/अतिरिक्त शाखा अनुदानास पात्र राहणार नाहीत.
८) शासन निर्णय, दिनांक ४ जून, २०१४ मधील निकषांप्रमाणे शाळा जरी अनुदानास पात्र ठरत असली तरी शिक्षक व शिक्षकेत्तर कर्मचा-यांच्या पद भरती संदर्भात "आरक्षण धोरणाचे" पालन केलेले नसेल अशा शाळांना अनुदान अनुज्ञेय राहणार नाही.
९) शाळेमधील सर्व शिक्षकांच्या आधारकार्डसह वैयक्तिक मान्यतेचे आदेश "सरल" प्रणालीत भरणे आवश्यक राहील.
१०) सर्व शिक्षक व शिक्षकेत्तर कर्मचा-यांना "राष्ट्रीय निवृत्तीवेतन योजनेत" समाविष्ट होणे बंधनकारक राहील.
११) सदरहू शाळांमधील सध्या रिक्त असलेल्या व भविष्यात रिक्त होणाऱ्या पदांवरील शिक्षक भरती सेवाप्रवेश विषयक प्रचलित नियमानुसार करणे बंधनकारक राहील.
१२) सर्व शाळांचे जिल्हा शैक्षणिक प्रणालीवरील ( यु-डायस ) क्रमांक आणि संबंधित शाळेत शिकत असलेल्या सर्व विद्यार्थ्यांचे "आधारकार्ड" असणे आवश्यक आहे. आधार क्रमांकाच्या आधारे विद्यार्थी संख्या ग्राहय धरण्यात येईल.
२० शैक्षणिक गुणवत्ता :- उच्च माध्यमिक शाळेच्या इयत्ता १२ वी च्या वर्गांचा सलग तीन वर्षांपैकी किमान १ वर्ष निकाल १०० टक्के असावा.
३. या शासन निर्णयान्वये अनुदानास पात्र घोषित केलेल्या १६५६ उच्च माध्यमिक शाळा/कनिष्ठ महाविद्यालये, ५२३ तुकडया व १९२९ अतिरिक्त शाखांना २० टक्के अनुदान मंजूर करण्यासाठी आगामी विधीमंडळ अधिवेशनात पुरवणी मागणीद्वारे निधी मंजूर झाल्यावर प्रत्यक्ष अनुदान मंजूरीचे आदेश काढण्यात येतील.
४. अनुदान मंजूरी करण्यासाठी पुरवणी मागणीचा प्रस्ताव वित्त विभागास सादर करण्यापूर्वी सदर उच्च माध्यमिक शाळा / कनिष्ठ महाविद्यालये, अतिरिक्त शाखांबाबत वरीलप्रमाणे सर्व बाबींची तपासणी करुन निकष / कागदपत्रे पूर्ततेचा स्पष्ट अहवाल शिक्षण संचालक (माध्यमिक व उच्च माध्यमिक) यांनी शासनास सादर करणे आवश्यक राहील. सदर तपासणी केलेल्या शाळा / तुकडयांपैकी काहींची (Random) तपासणी वित्त विभागाकडून करण्यात येईल. वित्त विभागाच्या तपासणी मध्ये शाळा / तुकडया/ अतिरिक्त शाखा अपात्र आढळल्यास त्यास पात्र ठरविणा-या संबंधित अधिकारी / कर्मचारी यांचे विरुध्द कडक कारवाई करण्यात येईल.
निकष पूर्तता तसेच कागदपत्रांची पूर्तता करणा-या शाळा/तुकडया/अतिरिक्त शाखांना प्रत्यक्ष अनुदान मंजूरीबाबत उचित कार्यवाही शासनस्तरावरुन करण्यात येईल.
पृष्ठ ६ पैकी ४
# Page 5
शासन निर्णय क्रमांकः उमाशा-२०१९/(प्र.क्र.५९)/२०१९)/एसएम-४,
५. क्षेत्रिय कार्यालयाची जबाबदारी : ५.१ सदर शासन निर्णयासोबतच्या यादीतील उच्च माध्यमिक शाळा/कनिष्ठ महाविद्यालये / जादा तुकडया/ अतिरिक्त शाखांबाबत परिच्छेद (२) मधील अटी व शर्तींची पूर्तता होत असल्याबाबत तसेच सर्व कागदपत्रांआधारे पडताळणी झाल्याबाबत शिक्षण संचालक (माध्यमिक व उच्च माध्यमिक) यांनी प्रमाणित करुन त्याप्रमाणे सर्व संबंधित शिक्षणाधिकारी (माध्यमिक) यांना कळविणे आवश्यक राहील.
५.२ प्रत्यक्ष अनुदान वितरीत करण्यापूर्वी "सरल" प्रणालीनुसार सर्व माहितीची सत्यता पडताळणीची संयुक्तिक जबाबदारी शिक्षणाधिकारी (माध्यमिक) व संबंधित विभागीय शिक्षण उपसंचालक यांची राहील.
५.३ या शाळांमध्ये संचमान्यतेनुसार शिक्षक व शिक्षकेतर पदे रिक्त असल्यास, शासकीय व खाजगी अनुदानित उच्च माध्यमिक शाळांमध्ये अतिरिक्त ठरलेल्या शिक्षक व शिक्षकेतर कर्मचा-यांना समायोजनाने सामावून घेण्यासंदर्भातील शासनाच्या प्रचलित धोरणानुसार समायोजनाने पदे भरणे बंधनकारक राहील.
६. शासनाचा स्वेच्छाधिकार :- शाळा अनुदानासाठी पात्र म्हणून घोषित झाली म्हणजे त्या शाळेस अनुदानाचा हक्क प्राप्त होत नाही. अनुदानास पात्र घोषित केलेल्या शाळांना अनुदान मंजूर करणे हा शासनाचा "स्वेच्छाधिकार" असून निधीच्या उपलब्धतेनुसार शासन निकषपात्र शाळांना अनुदान मंजूर करण्याचा निर्णय घेईल. सदर अनुदान हे भूतलक्षी प्रभावाने लागू केले जाणार नाही. तसेच, शाळांना विनाअनुदान तत्वावर कोणत्याही शैक्षणिक वर्षात मान्यता दिलेली असली तरी, राज्याची आर्थिक स्थिती, वेळोवेळी उपलब्ध होणारी आर्थिक संसाधने, राज्याच्या गरजा व त्यांचा प्राधान्यक्रम विचारात घेऊन, शासन अनुदानाच्या सूत्रात बदल करील व ज्या शाळांना अनुदान मंजूर करण्यात आलेले नाही, त्या शाळांना जेव्हा अनुदान मंजूर करावयाचे असेल त्यावेळचे अनुदान सूत्र त्यांना लागू राहील, ही बाब पुन्हा सर्व संबंधितांच्या निदर्शनास आणण्यात येत आहे.
७. हा शासन निर्णय वित्त विभागाच्या अनौपचारिक संदर्भ क्रमांक-५४५/१९/व्यय-५, दिनांक २७ ऑगस्ट, २०१९ नुसार निर्गमित करण्यात येत आहे.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97
# Page 98
# Page 99
# Page 100
# Page 101
# Page 102
# Page 103
# Page 104
# Page 105
# Page 106
# Page 107
# Page 108
# Page 109
# Page 110
# Page 111
# Page 112
# Page 113
# Page 114
# Page 115
# Page 116
# Page 117
# Page 118
# Page 119
# Page 120
# Page 121
# Page 122
# Page 123
# Page 124
# Page 125
# Page 126
# Page 127
# Page 128
# Page 129
# Page 130
# Page 131
# Page 132
# Page 133
# Page 134
# Page 135
# Page 136
# Page 137
# Page 138
# Page 139
# Page 140
# Page 141
# Page 142
# Page 143
# Page 144
# Page 145
# Page 146
# Page 147
# Page 148
# Page 149
# Page 150
# Page 151
# Page 152
# Page 153
# Page 154
# Page 155
# Page 156
# Page 157
# Page 158
# Page 159
# Page 160
# Page 161
# Page 162
# Page 163
# Page 164
# Page 165
# Page 166
# Page 167
# Page 168
# Page 169
# Page 170
# Page 171
# Page 172
# Page 173
# Page 174
# Page 175
# Page 176