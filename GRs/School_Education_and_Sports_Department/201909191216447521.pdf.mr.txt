# Page 1
लिटील स्टार बहुउद्देशिय संस्था, नागपूर संचलित मातोश्री इंग्रजी प्राथमिक शाळा, नंदनवन, जि.नागपूर शाळेचे प्रेमनगर, नवापूरा, जि.नागपूर येथे केलेल्या स्थलांतरास कार्योत्तर मान्यतेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३२१८/प्र.क्र.४७४/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १९ सप्टेंबर, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२)माशि-२, दिनांक ३१ जुलै, २०१३.
संदर्भ :- विभागीय शिक्षण उपसंचालक, नागपूर विभाग, नागपूर यांचे क्र.प्राथ/ब/३३१/२०१७, दिनांक ९ जानेवारी, २०१८ चे पत्र.
प्रस्तावना : लिटील स्टार बहुउद्देशिय संस्था, नागपूर संचलित मातोश्री इंग्रजी प्राथमिक शाळा, नंदनवन, जि.नागपूर या इंग्रजी माध्यमाच्या कायम विनाअनुदानित प्राथमिक शाळेचे, प्रेमनगर, नवापूर, जि.नागपूर येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेचे अपुऱ्या इमारतीमधून स्वयंपूर्ण इमारतीमध्ये स्थलांतर प्रस्तावित केले आहे.
सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे. : (१) सदर शाळा स्थलांतरापूर्वी सुरू होती तसेच स्थलांतरानंतर बंद पडलेली नाही अथवा शाळेची मान्यता रद्द करण्यात आलेली नाही याबाबत तसेच संस्थेने वैध कार्यकारी मंडळातील सर्व सदस्यांच्या संमतीने (स्वाक्षरीसहीत) स्थलांतर मंजूरीबाबत ठराव पारित केला असल्याबाबत शिक्षणाधिकारी (प्राथमिक), जिल्हा परिषद, नागपूर यांनी खात्री करणे आवश्यक राहील.
(२) शाळेच्या स्थलांतराच्या ठिकाणी इमारत मालकाबरोबर भाडेकरार करुन कालावधी, भाडयाची रक्कम इ. तपशिलासह नोटराईज्ड करणे तसेच शाळेच्या विद्यार्थी व शिक्षकांचा संपूर्ण तपशिल ऑनलाईन प्रणाली व यु-डायस प्रणालीवर भरणे संस्थेस बंधनकारक राहील.
(३) स्थलांतरापूर्वी कार्यरत असलेल्या अर्हताप्राप्त शिक्षक/ शिक्षकेतर कर्मचाऱ्यांना स्थलांतरित ठिकाणी समायोजित करून घेण्यात आले आहे व स्थलांतराबाबत त्यांची काहीही तक्रार/ आक्षेप नाहीत, याबाबत संस्थेच्या अध्यक्ष / सचिवांचे रू.१००/- च्या स्टॅम्पपेपरवर नोटरी केलेले शपथपत्र सादर करणे आवश्यक राहील.
(४) बालकांचा मोफत व सक्तीच्या शिक्षणाचा अधिकार अधिनियम, २००९ नुसार व याबाबत शासनाकडून वेळोवेळी देण्यात येणाऱ्या आदेशानुसार स्थलांतराच्या ठिकाणी शाळेसाठी पक्की इमारत
# Page 2
शासन निर्णय क्रमांकः माशास्थ ३२१८/प्र.क्र.४७४/एसएम-१
व सर्व भौतिक सुविधा आणि शैक्षणिक सुविधा उपलब्ध करून देण्यात येतील, याबाबत संस्थेच्या अध्यक्ष/सचिवांचे रू.१००/- च्या स्टॅम्पपेपरवर नोटरी केलेले शपथपत्र सादर करणे आवश्यक राहील.
(५) शासनाकडून शाळा, शिक्षक व शिक्षकेतर कर्मचारी, वेतन/वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(६) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
(७) स्थलांतरीत शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तीमध्ये बदल होणार नाहीत.
(८) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(९) शाळेचे यापुढे शासनाच्या पूर्वमान्यतेशिवाय स्थलांतर करण्यात येणार नाही, याबाबत दक्षता घेण्याबाबत संस्थेस स्पष्ट करण्यात यावे.
(१०) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नागपूर विभाग, नागपूर यांनी सदर शाळेच्या स्थलांतरास मान्यता देण्याबाबत ४ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.