# Page 1
राज्यातील सर्व सैनिकी शाळांमधून शिक्षण घेतलेल्या विदयार्थ्यांमधून किती विदयार्थी सैन्यात भरती झाले याचा आढावा घेण्यासाठी सचिवस्तरीय समिती गठीत करण्याबाबत महाराष्ट्र शासन,
शालेय शिक्षण व क्रीडा विभाग,
शासन निर्णय क्र. इसैशा २०१८/प्र.क्र.११५/ एसएम-६
मंत्रालय विस्तार सदन, मुंबई ४०० ०३२
दिनांक :- ११ ऑक्टोबर, २०१८
वाचा : १) शासन निर्णय, शालेय शिक्षण व क्रीडा विभाग क्रमांक : इसैशा १०९५/(२७८/९५)/माशि-८ दिनांक २६ सप्टेंबर, १९९५ २) शासन निर्णय, शालेय शिक्षण व क्रीडा विभाग क्रमांक : इसैशा २०१५/१३८/एसएम ६, दिनांक ९ डिसेंबर, २०१५ प्रस्तावना : १.१ राज्यात सैनिकी शिक्षण देणाऱ्या प्रत्येक जिल्हयात एक याप्रमाणे एकूण ३० सैनिकी शाळा स्वयंसेवी संस्थांना सन १९९६-९७ पासून सुरु करण्यास संदर्भाधीन क्र. १ येथील दिनांक २६ सप्टेंबर, १९९५ च्या शासन निर्णयान्वये परवानगी देण्यात आली आहे. या योजनेनुसार खाजगी, सक्षम व स्वयंसेवी संस्थामार्फत जिल्हयाच्या ठिकाणी मुलांची एक सैनिकी शाळा सुरु करण्याचा व प्रत्येक महसूली विभागात एक मुलींची सैनिकी शाळा सुरु करण्याचा निर्णय शासन स्तरावर घेण्यात आला आहे. ह्या शाळा संपूर्णत: निवासी शाळा असून सदयस्थितीत राज्यात ३९ अनुदानित व ३ विनाअनुदानित सैनिकी शाळा आहेत.
१.२ राज्य मंत्रीमंडळाच्या दिनांक २९.५.२०१८ च्या बैठकीत दिलेल्या निदेशानुसार राज्यातील सैनिकी शाळांमधून आतापर्यंत शिक्षण घेतलेल्या विदयार्थ्यांपैकी किती विदयार्थी सैनिक म्हणून सैन्यात भरती झाले आहेत याबाबत आढावा घेण्यासाठी सचिवस्तरीय समिती नेमण्याची बाब शासनाच्या विचाराधीन होती.
शासन निर्णय :
२. राज्यातील सैनिकी शाळांमधून आतापर्यंत शिक्षण घेतलेल्या विदयार्थ्यांपैकी किती विदयार्थी सैनिक म्हणून भरती झाले आहेत याचा आढावा घेण्यासाठी खालीलप्रमाणे समिती गठीत करण्यात येत आहे.
३. समितीची रचना खालीलप्रमाणे राहील:
--------------------------------------------------------------------
| अ.क्र. | समितीमधील सदस्य | समितीमध्ये धारण केलेले पद |
| १. | अपर मुख्य सचिव, शालेय शिक्षण व क्रिडा विभाग | अध्यक्ष |
| २. | आयुक्त (शिक्षण)महाराष्ट्र राज्य, पुणे | सदस्य |
| ३. | संचालक (माध्यमिक व उच्च माध्यमिक), शिक्षण संचालनालय, पुणे | सदस्य |
--------------------------------------------------------------------
# Page 2
शासन निर्णय क्रमांक: चंसैशा-२०१८/प्र.क्र.११४/एसएम-६
--------------------------------------------
| ४. | विभागीय शिक्षण उप संचालक | सदस्य |
| ५. | दोन शिक्षण अधिकारी | सदस्य |
| ६. | सह/उप सचिव (शाळा व्यवस्थापन) | सदस्य सचिव |
--------------------------------------------
या समितीची कार्यकक्षा व कालावधी खालील प्रमाणे आहे: १) राज्यातील खाजगी स्वयंसेवी अनुषंगाने सैनिकी शाळांचे कामकाज/कामगिरी.
२) या शाळांच्या कामकाज व कामगिरीत सुधारणेबाबत शासनास शिफारशी करणे.
सदर समितीचा कार्यकाल आदेशाच्या दिनांकापासून ६ (सहा) महिन्यांचा राहील.