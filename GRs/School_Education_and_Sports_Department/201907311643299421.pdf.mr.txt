# Page 1
शिक्षणाधिकारी व तत्सम, गट-अ, महाराष्ट्र शिक्षण सेवा (प्रशासन शाखा) मधील अधिकाऱ्यांच्या बदल्यांबाबत मा. महाराष्ट्र प्रशासकीय न्यायाधिकरण, मुंबई यांनी दिलेल्या अंतरिम आदेशानुसार कार्यवाहीबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः बदली ३११९/प्र.क्र.४३/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ३० जुलै, २०१९
वाचा:- १. शा.शि.व क्री. वि., शासन निर्णय क्र.ईएसटी-३९१७/प्र.क्र.४६ / प्रशा-२, दिनांक १७/०३/२०१७ २. शा.शि. व क्री.वि., शासन आदेश क्र. बदली ३११९/प्र.क्र.४३/प्रशा-२, दिनांक ४/०६/२०१९ ३. शा.शि. व क्री.वि., शासन आदेश क्र. बदली ३११९/प्र.क्र.४३/प्रशा-२, दिनांक २६/०७/२०१९ ४. मा.महाराष्ट्र प्रशासकीय न्यायाधिकरण, मुंबई यांचे मूळ अर्ज क्र.७३६/२०१९ मधील दि.२९/७/२०१९ रोजीचे अंतरिम आदेश
शासन आदेश
श्रीमती मीना दत्तात्रय शेंडकर यांची दि.४/०६/२०१९ रोजीच्या आदेशान्वये शिक्षणाधिकारी,
म.न.पा. बृहन्मुंबई या पदावर बदली करण्यात आली होती. त्यामध्ये दि.२६/७/२०१९ रोजीच्या आदेशान्वये बदल करण्याबाबत शासनाने निर्णय घेतला. वाचा येथे नमूद दि.२६/७/२०१९ रोजीच्या आदेशान्वये श्रीमती मीना दत्तात्रय शेंडकर यांची बदली शिक्षणाधिकारी (माध्यमिक), जि. प. ठाणे या
पदावर करण्यात आली आहे. त्यामुळे शिक्षणाधिकारी (माध्यमिक), जि.प. ठाणे या पदावर कार्यरत असलेले श्री. शेषराव बडे यांची शिक्षणाधिकारी (निरंतर शिक्षण), जि.प. ठाणे येथे रिक्त असलेल्या
पदावर वाचा येथे नमूद दि.२६/७/२०१९ रोजीच्या आदेशान्वये बदली करण्यात आली आहे. त्यामुळे
श्री. शेषराव बडे यांनी मा.महाराष्ट्र प्रशासकीय न्यायाधिकरण, मुंबई येथे मूळ अर्ज क्र.७३६/२०१९ दाखल केला. सदर प्रकरणी दि.२९/७/२०१९ रोजी सुनावणी होऊन मा. न्यायाधिकरणाने श्री. बडे यांना त्यांच्या पदावर फेर नियुक्ती (repost) करण्याबाबत अंतिम आदेश पारित केले आहेत. त्या अनुषंगाने श्री. शेषराव बडे यांनी शिक्षणाधिकारी (माध्यमिक) ठाणे या पदावर तात्काळ रुजू व्हावे.
२. मा.न्यायाधिकरणाने श्रीमती मीना शेंडकर यांच्या बाबतीत पुढीलप्रमाणे आदेश दिले आहेत : The respondent No.1 is directed to issue appropriate order about the posting of Respondent No.2 in view of interim relief granted by this Tribunal.
# Page 2
शासन आदेश क्रमांक: बदली ३११९/प्र.क्र.४३/प्रशा-२
३. मा.न्यायाधिकरणाचे सदर आदेश विचारात घेता, शासनाने दि.४.०६.२०१९ रोजीच्या बदली आदेशान्वये श्रीमती मीना शेंडकर यांची शिक्षणाधिकारी, म.न.पा. बृहन्मुंबई येथे बदली करण्यात आली
आहे. त्यामुळे श्रीमती शेंडकर यांनी सदर पदावर तात्काळ रुजू व्हावे.
४. सदर अधिकाऱ्यांनी त्यांच्या नवीन पदाचा पदभार त्वरित स्विकारावा तसेच त्यांनी अनधिकृत रजेवर जाऊ नये. बदली रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची संबंधितांनी नोंद घ्यावी.
५. आयुक्त (शिक्षण) पुणे यांनी या आदेशाप्रमाणे तात्काळ कार्यवाही करण्याबाबत संबंधित नियंत्रण अधिकाऱ्यांना तातडीने कळवावे व बदली झालेले अधिकारी विहित कालावधीत दिलेल्या
पदस्थापनेच्या ठिकाणी रुजू होतील, याची खातरजमा करावी व याबाबतचा अहवाल शासनास सादर करावा.