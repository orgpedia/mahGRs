# Page 1
आंतरराष्ट्रीय क्रीडा विद्यापीठ, महाराष्ट्र अधिनियम तयार करण्यासाठी समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-३०२०/प्र.क.५६ / क्रीयुसे-१
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
तारीख: २२ एप्रिल, २०२०.
प्रस्तावना - कोणत्याही देशाची प्रगती ही केवळ आर्थिक विकासाच्या कसोटीवर मोजली जात नाही, तर ती आता शिक्षण, आरोग्य, रोजगार अशा निकषांच्या आधारे मोजली जाते. त्यामध्येही शिक्षणास सर्वाधिक महत्व देण्यात आलेले आहे. क्रीडा हा शिक्षणाचा अभिन्न भाग आहे. कोणत्याही देशाची प्रगती ही सर्वाधिक प्रमाणात त्या देशाच्या क्रीडेसह शैक्षणिक गुणवत्तेवर अवलंबून आहे. म्हणूनच क्रीडा हा राष्ट्राचा मानबिंदू मानून, आंतरराष्ट्रीय संस्थांनी राष्ट्राच्या विकासाची काही नवीन मानके निश्चित केली आहेत. त्यापैकी महत्वाचा निकष म्हणजे मानवी विकास निर्देशांक (Human Development Index) सदर आंतरराष्ट्रीय क्रीडा विद्यापीठ महाराष्ट्र सुरु करण्याचे प्रस्तावित आहे.
आंतरराष्ट्रीय क्रीडा विद्यापीठ महाराष्ट्र तयारीबाबत मा. मंत्री( पशुसंवर्धन दुग्ध व्यवसाय विकास व क्रीडा व युवक कल्याण ) यांच्या अध्यक्षतेखाली दि. ०२.०३.२०२० रोजी बैठक संपन्न झाली. सदर बैठकीत आंतरराष्ट्रीय क्रीडा विद्यापीठ महाराष्ट्र अधिनियम व आवश्यक सूचना करण्यासाठी समिती गठीत करण्याबाबत मा. मंत्री महोदय यांनी निर्देश दिलेले आहेत.
शासन निर्णय -
आंतरराष्ट्रीय क्रीडा विद्यापीठ महाराष्ट्र अधिनियम व आवश्यक सूचना करण्यासाठी शासन स्तरावर खालील प्रमाणे समिती गठीत करण्यात येत आहे.
१. मा. डॉ. विजय खोले, माजी कुलगुरू, मुंबई विद्यापीठ अध्यक्ष २. मा. डॉ. माणिकराव साळुंखे, माजी कुलगुरू, शिवाजी विद्यापीठ, कोल्हापूर सदस्य ३. मा. अपर मुख्य सचिव, शालेय शिक्षण व क्रीडा, मंत्रालय, मुंबई - सदस्य ४. मा.आयुक्त, क्रीडा व युवक सेवा, पुणे सदस्य ५. मा. डॉ. अनिल कर्णिक, मुंबई विद्यापीठ सदस्य ६. मा. डॉ. विजय तायडे, मुंबई विद्यापीठ - सदस्य ७. मा. श्री. निलेश कुलकर्णी, आंतरराष्ट्रीय खेळाडू - सदस्य ८. श्री. वाघोले, प्रारुपकार-नि-सहसचिव, विधी व न्याय विभाग, मंत्रालय, मुंबई - सदस्य ९. उपसचिव, ( क्रीडा) शालेय शिक्षण व क्रीडा विभाग, मंत्रालय, मुंबई सदस्य सचिव
समितीची कार्यकक्षा आंतरराष्ट्रीय क्रीडा विद्यापीठ महाराष्ट्र अधिनियम याचे प्रारूप तयार करणे, क्रीडा विद्यापीठ अनुषंगाने आवश्यक बाबीच्या शिफारशी करणे, क्रीडा विद्यापीठ अंतर्गत अभ्यासक्रम सुरू करण्याबाबत कोर्सेस सुचविणे इत्यादी.
# Page 2
शासन निर्णय क्रमांकः संकीर्ण-३०२०/प्र.क.५६ / क्रीयुसे-१
३. सदर समितीची बैठक महिन्यातून एकदा बोलविण्यात यावी, तसेच समितीने याबाबतचे प्रारुप/ अहवाल तीन महिन्यात शासनास सादर करावा.