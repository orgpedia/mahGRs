# Page 1
राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते सन २०१०-११ या वर्षातील उच्चस्तरीय समितीने मान्यता दिलेल्या १००० पदांपैकी व्यपगत केलेल्या ४२८ पदांपैकी पुनरुज्जिवीत केलेल्या २११ पदांची महाविद्यालय व प्रवर्गनिहाय माहिती.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: एसएसएन २०१७/(प्र.क्र.१५/१७)/टीएनटी-२
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक : ११ जुलै, २०२३.
वाचा:- १.वित्त विभाग शासन निर्णय क्रमांक पदनि-२०१८/प्र.क्र.२९/आ.पु.क, दिनांक ९.४.२०१८ २.वित्त विभाग शासन निर्णय क्रमांक पदनि-२०१८/प्र.क्र.२९/आ.पु.क, दिनांक २५.०४.२०२३
३.शिक्षण संचालक (माध्यमिक व उच्च माध्यमिक) यांचे पत्र क्र. उमाशि/ २४३ / वाढीव पदे/ (२०१८-१९)/२०१९/४८/५६, दि.१८.०७.२०१९ ४. शिक्षण संचालक (माध्यमिक व उच्च माध्यमिक) यांचे पत्र क्र. शिक्षकेतर/टी-२/वाढीव पदे / २०२२/३५२९, दिनांक २६.०५.२०२२
प्रस्तावना : राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते सन २०१०-११ या वर्षामधील ९३५ शिक्षकांच्या वाढीव पदांना शालेय शिक्षण व क्रीडा विभागाच्या शासन निर्णय दि.२१.०५.२०१४ आणि दि. २६.११.२०१४ अन्वये मान्यता देण्यात आली होती. तथापि संदर्भाधीन क्र. १ च्या शासन निर्णयान्वये त्यापैकी सहा महिन्यापेक्षा अधिक कालावधीसाठी रिक्त असलेली ४२८ पदे व्यपगत करण्यात आली होती. वित्त विभागाच्या शासन
निर्णयान्वये व्यपगत करण्यात आलेल्या उपरोक्त पदांपैकी २१४ पदांना पुनरुज्जिवीत करण्यास वित्त विभागाने संदर्भाधीन क्र. २ च्या शासन निर्णयान्वये मान्यता दिली आहे. वित्त विभागाने सदर शासन निर्णयामधील परिच्छेद क्र. २ मध्ये शालेय शिक्षण विभागाने पुनरुज्जिवीत केलेल्या २१४ पदांना मान्यता देतांना महाविद्यालय, विषय व प्रवर्गनिहाय शासन निर्णय निर्गमित करण्याबाबत
नमूद केले आहे. त्यानुषंगाने शिक्षण संचालक (माध्यमिक व उच्च माध्यमिक) म.रा., पुणे यांनी संदर्भाधीन क्र. ३ आणि संदर्भाधिन क्र ४ च्या पत्रान्वये सादर केलेल्या यादीतील व्यपगत केलेल्या एकूण २११ पदांच्या ( पूर्णवेळ १४८ व अर्धवेळ ६३ ) महाविद्यालय, विषय व प्रवर्गनिहाय माहितीच्या अनुषंगाने शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः एसएसएन २०१७/(प्र.क्र.१५/१७)/टीएनटी-२
शासन निर्णय:
राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते सन २०१०-११ या वर्षामधील शासन निर्णय दि. २१.०५.२०१४ आणि दि. २६.११.२०१४ अन्वये यापूर्वी मान्यता दिलेल्या ९३५ पदांपैकी व्यपगत करण्यात आलेल्या ४२८ पदांपैकी २१४ पदे संदर्भाधीन क्र.२ च्या शासन निर्णयान्वये पुनरुज्जिवीत करण्यात आली आहेत. वित्त विभागाच्या संदर्भाधीन क्र. २ च्या शासन निर्णयामधील परिच्छेद २ मधील तरतुदीच्या अनुषंगाने पुनरुज्जिवीत केलेल्या २१४ पदांपैकी २११ पदांची (पूर्णवेळ १४८ व अर्धवेळ ६३ ) महाविद्यालय, विषय व प्रवर्गनिहाय यादी सोबतच्या परिशिष्टामध्ये जोडण्यात आली आहे. सदर २११ (पूर्णवेळ १४८ व अर्धवेळ ६३) पदांना पुढील अटी व शर्तीनुसार मान्यता देण्यात येत आहे.
अ) शिक्षण संचालक (माध्यमिक व उच्च माध्यमिक) यांच्याकडून प्राप्त झालेल्या प्रस्तावामधील यापूर्वीच्या शासन निर्णय दि. २१.०५.२०१४ आणि दि. २६.११.२०१४ च्या शासन निर्णयान्वये मान्यता दिलेली तथापि वित्त विभाग शासन निर्णय दि. ०९.०४.२०१८ नुसार व्यपगत करण्यात आलेली पदेच पुनरुज्जिवित करावयाची आहेत.
आ) उपरोक्त प्रमाणे पुनरुज्जिवित करण्यात आलेल्या पदांवर नियुक्त शिक्षकांना वैयक्तिक मान्यता प्रदान करण्यापूर्वी सदर शिक्षकांची नियुक्ती वैध पध्दतीने झालेली असून संबंधित पद हे त्याच संस्थेतील त्याच विषयासाठीचे पूर्वी व्यपगत करण्यात आलेल्या पदांपैकी असल्याबाबतची काटेकोर तपासणी शिक्षण संचालकांच्या स्तरावरुन शिक्षण संचालकांनी करावी.
इ) पुनरुज्जिवित करण्यात आलेल्या पदांना वैयक्तिक मान्यता प्रदान केल्यानंतर वैयक्तीक मान्यतेच्या दिनांकापासून वेतन देय होईल. पदांच्या नियुक्ती दिनांकापासून वेतन देय होणार नाही. तसेच त्यापूर्वीच्या कालावधीतील कुठलीही थकवाकी त्यांना अनुज्ञेय होणार नाही.
ई) पुनरुज्जिवित करण्यात आलेल्या रिक्त पदांवर म्हणजेच ज्या पदांवर अद्याप पर्यत नियुक्ती करण्यात आलेली नाही अशी पदे पवित्र प्रणाली च्या अनुषंगाने निर्गमित शासन निर्णयातील तरतूदीनुसार भरण्यात यावीत.
उ) पुनरुज्जिवित करण्यात आलेल्या रिक्त पदांवर नियुक्त्या देतांना बिंदुनामावली व आरक्षण इ. साठी विहीत केलेल्या सर्वसाधारण नियमांचे पालन करण्यात यावे.
२. सदरचा शासन निर्णय वित्त विभागाने संदर्भ क्र. २ येथे नमूद केलेल्या शासन निर्णयामध्ये दिलेल्या सूचनांच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एसएसएन २०१७/(प्र.क्र.१५/१७)/टीएनटी-२
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12