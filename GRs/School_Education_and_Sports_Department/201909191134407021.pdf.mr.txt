# Page 1
सन २०१९-२० करीता राज्यातील विभागीय / जिल्हा क्रीडा संकुलांसाठी निधी वितरित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-२६१९/प्र.क्र. १०२ / क्रीयुसे - १,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २० सप्टेंबर, २०१९.
वाचा : १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र.राक्रीधो २००३/प्र.क्र.११/क्रीयुसे-१, दिनांक २६ मार्च, २००३.
२) शासन निर्णय, शालेय शिक्षण व क्रीडा विभाग क्र.राक्रीधो २००९/(प्र.क्र.२५/०९)/ क्रीयुसे-१, दिनांक २१ मार्च, २००९.
३) वित्त विभाग शासन परिपत्रक क्रमांक अर्थस-२०१९/प्र.क्र.९२/ अर्थ-३, दि. ८/७/२०१९.
४) सहाय्यक संचालक, क्रीडा व युवक सेवा, पुणे यांचे पत्र क्र. क्रिसंविजि/निमा/निवि/२०१९-२०/ का-९/११७२, दिनांक ११/७/२०१९.
प्रस्तावना : राज्याचे क्रीडा धोरण २००१ अंतर्गत तालुका स्तरावर तालुका क्रीडा संकुल यामध्ये विविध खेळाच्या किमान सुविधा उपलब्ध करुन देणे, जिल्हा स्तरावर जिल्हा क्रीडा संकुलांतर्गत राष्ट्रीय दर्जाच्या क्रीडा सुविधा उपलब्ध करुन देणे, त्याचप्रमाणे विभागीय स्तरावर विभागीय क्रीडा संकुलांतर्गत आंतरराष्ट्रीय दर्जाच्या क्रीडा सुविधा उभारण्याची योजना दिनांक २६ मार्च, २००३ च्या शासन निर्णयान्वये कार्यान्वित करण्यात आली आहे.
दिनांक २१ मार्च, २००९ च्या शासन निर्णयानुसार तालुका क्रीडा संकुलाची अनुदान मर्यादा रु.२५.०० लक्षवरुन रु.१.०० कोटी, जिल्हा क्रीडा संकुलाची अनुदान मर्यादा रु.४.०० कोटीवरुन रु.८.०० कोटी व विभागीय क्रीडा संकुलाची अनुदान मर्यादा रु.१६.०० कोटीवरुन रु.२४.०० कोटी एवढी करण्यात आली आहे.
२. शासन निर्णय दिनांक २६.०३.२००३ अन्वये राज्य क्रीडा विकास समितीची स्थापना करण्यात आली आहे. सदर समितीस विभागीय / जिल्हा / तालुका क्रीडा संकुलातील विविध क्रीडा सुविधांसाठी तांत्रिक, प्रशासकीय व वित्तीय मान्यता देण्याचे अधिकार आहेत. सदर राज्य क्रीडा विकास समितीच्या दिनांक ०२.११.२०१८ रोजी झालेल्या बैठकीत घेण्यात आलेल्या निर्णयानुसार क्रीडा संचालनालयाच्या दिनांक ०५.१२.२०१८ च्या पत्रान्वये जिल्हा क्रीडा संकुल, गोंदियाच्या रु.२१८१.८८ लक्ष दिनांक १९.१२.२०१८ च्या पत्रान्वये विभागीय क्रीडा संकुल, नागपूरच्या वाढीव रु. २४२०.०० लक्षच्या सुधारित अंदाजपत्रक व आराखडयास प्रशासकीय तांत्रिक मान्यता दिली आहे. तसेच गारखेडा, औरंगाबाद येथील सुतगिरणीच्या कामगारांची देणी/दायित्व अदा करण्यासाठी रु. ४९३.७६ लक्ष इतका निधीची मागणी करण्यात आली आहे.
३. जुलै, २०१९ च्या (पावसाळी अधिवेशनामध्ये सन २०१९-२० या आर्थिक वर्षाकरीता विभागीय क्रिडा संकूल, नागपूर, जिल्हा क्रीडा संकूल, गोंदिया व गारखेडा सुतगिरणीचे देणीदारांची देणी / दायित्व अदा करण्याकरीता करीता (लेखाशिर्ष २२०४१८२७) पुरवणी मागणीद्वारे रु.७७०.९४ लक्ष अतिरिक्त निधी मंजूर केला आहे.
# Page 2
शासन निर्णय क्रमांकः क्रीडायो-२६१९/प्र.क्र. १०२/क्रीयुसे-१
४. त्यानुसार क्रीडा व युवक संचालनालयाच्या संदर्भाधीन क्र.४ च्या पत्रान्वये रु.७७०.९४ लक्ष इतकी तरतूद वितरीत करण्याची विनंती करण्यात आली आहे. तथापि, मूळ अर्थसंकल्पित निधीमधून वितरीत निधी पैकी खर्च निरंक आहे, पुरवणी मागणी वितरणाची आवश्यकता दिसून येत नाही, असे वित्त विभागाने अभिप्राय दिले आहेत. त्याप्रमाणे जिल्हा क्रीडा संकुलांसाठी सन २०१९-२० या आर्थिक वर्षामध्ये अर्थसंकल्पित करण्यात आलेली तरतूद वितरीत करण्यास मान्यता देण्याची बाब शासनाच्या विचाराधीन होती.
शासन निर्णय:
क्रीडा संकुलांची स्थापना या कार्यक्रमांतर्गत योजनेकरीता सन २०१९-२० या वर्षाकरिता अर्थसंकल्पीत
केलेल्या तरतूदीपैकी रु.७७०.९३६ लक्ष (रुपये सात कोटी सत्तर लाख त्र्याण्णव हजार सहाशे फक्त) इतकी
तरतूद खालील विवरणामध्ये दर्शविल्यानुसार वितरीत करण्यास व आयुक्त, क्रीडा व युवक सेवा, महाराष्ट्र
राज्य, पुणे यांच्या अधिनस्त ठेवण्यास शासन या आदेशाद्वारे मान्यता देत आहे. सदरचा निधी ज्या
प्रयोजनाकरिता / बाबींकरिता मंजूर केला आहे. त्याच बाबींकरिता खर्च करण्यात यावा.
-----------------------------------------------------------------------
| अ.क्र. | क्रीडा संकुल समिती | मंजूर निधी (रु.लाखात) |
| १ | विभागीय क्रीडा संकुल, नागपूर | २२४.०० |
| २ | जिल्हा क्रीडा संकुल समिती, गोंदिया | ५३.१७६ |
| ३ | गारखेडा सुतगिरणीचे देणीदारांची देणी/ दायित्व अदा करण्याकरीता | ४९३.७६ |
| एकूण | ७७०.९३६ |
-----------------------------------------------------------------------
२. सन २०१९-२० मध्ये क्रीडा संकुलांची स्थापना याकरीता अर्थसंकल्पित करण्यात आलेल्या रु. ४२२९.८४ लक्ष एवढया तरतुदी मधून सदर निधी वितरीत करण्यात यावा.
।. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. उपरोक्त संदर्भात होणारा खर्च मागणी क्रमांक ई-३, प्रधान लेखाशीर्ष २२०४, क्रीडा व युवक सेवा, १०४, क्रीडा व खेळ, (१६) (०२) क्रीडा संकुलांची स्थापना, (२२०४ १८२७), ३१, सहाय्यक अनुदाने (वेतनेतर) या लेखाशीर्षाखालील या वर्षाच्या उपलब्ध तरतूदीतून करण्यात यावा.
४. वित्त विभाग दिनांक ८/७/२०१९ च्या परिपत्रकातील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधित विभागीय उपसंचालक, क्रीडा व युवक सेवा / जिल्हा क्रीडा अधिकारी यांना आहंरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः क्रीडायो-२६१९/प्र.क्र. १०२/क्रीयुसे-१
५. सदरचा शासन निर्णय वित्त विभागाच्या दिनांक ८/७/२०१९ च्या परिपत्रकातील सूचनांना अनुसरुन निर्गमित करण्यात येत आहे.