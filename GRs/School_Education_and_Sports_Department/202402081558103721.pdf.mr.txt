# Page 1
मॉडर्न शिक्षण प्रसारक मंडळ, गेवराई, जि.बीड
संचालित इंदिरा गांधी उर्दू कन्या उच्च
माध्यमिक विद्यालय, उस्मानपूरा, छत्रपती
संभाजीनगर या शाळेचे, जनता शिक्षण प्रसारक
मंडळ, जि.बुलढाणा या संस्थेस व्यवस्थापन
हस्तांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशाह-३१२३/प्र.क्र.३७४/२३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०८ फेब्रुवारी, २०२४
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/(२१०/११)/माशि-३
दिनांक १७ फेब्रुवारी, २०१२
संदर्भ : विभागीय शिक्षण उपसंचालक, छत्रपती संभाजीनगर विभाग, छत्रपती संभाजीनगर यांचे
जा.क्र.शिउसं/कमवी/२/३/हस्तांतरण/२०२१-२०२२/४८७१, दि.२०.०९.२०२१ चे पत्र.
प्रस्तावना :
मॉडर्न शिक्षण प्रसारक मंडळ गेवराई, जि.बीड संचालित इंदिरा गांधी उर्दू कन्या उच्च माध्यमिक
विद्यालय, उस्मानपुरा, शहानूरवाडी छत्रपती संभाजीनगर या उर्दू माध्यमाच्या अनुदानित उच्च माध्यमिक (इयत्ता
११ ती ते १२ वी, कला-शाखा) शाळेचे, जनता शिक्षण प्रसारक मंडळ, बुलढाणा जि.बुलढाणा या संस्थेस
व्यवस्थापन हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय :
सदर शाळेचे व्यवस्थापन जनता शिक्षण प्रसारक मंडळ, बुलढाणा जि.बुलढाणा या संस्थेकडे
हस्तांतरीत करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे :-
(१) व्यवस्थापन बदल झालेल्या शाळेची किमान पटसंख्येची अट कोणत्याही कारणास्तव शिथिल केली जाणार
नाही.
(२) व्यवस्थापन बदल झालेल्या शाळेच्या बाबतीत शासन परवानगीच्या/मान्यतेच्या कोणत्याही अटी व शर्तीमध्ये
बदल होणार नाहीत याची खबरदारी घेण्यात यावी.
(३) शासनाकडून शाळा, शिक्षक/ शिक्षकेतर कर्मचारी, वेतन/वेतनेत्तर अनुदान, विद्यार्थी इ. बाबत वेळोवेळी
विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(४) सदर व्यवस्थापन बदल, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११)
माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
(५) सदर व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे नव्याने तक्रारी
प्राप्त झाल्यास किंवा व्यवस्थापन बदला संदर्भातील अटी व शर्तीचा भंग झाल्याचे निदर्शनास आल्यास किंवा
व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशतींचा नवीन संस्थेद्वारा भंग
झाल्यास, हस्तांतर रद्द करण्याचे अधिकार शासनास राहतील.
# Page 2
शासन निर्णय क्रमांक : माशाह-३१२३/प्र.क्र.३७४/२३/एसएम-१
२. विभागीय शिक्षण उपसंचालक, छत्रपती संभाजीनगर विभाग, छत्रपती संभाजीनगर यांनी सर्व बाबी
तपासून व वरील अटी/शतीं व्यतिरिक्त आवश्यक अटींचा समावेश करून, शाळेचे व्यवस्थापन बदलाबाबत
पुढील कार्यवाही १५ दिवसांत करावी व त्याबाबत शासनास अवगत करावे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध