# Page 1
बृहन्महाराष्ट्र मंडळ, उत्तर अमेरिका
यांचेशी झालेल्या सामंजस्य कराराची
अमंलबजावणी करण्यासाठी शालेय
शिक्षण विभागांतर्गत कार्यालयाची
जबाबदारी निश्चित करणे व समन्वय
समिती स्थापन करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकिर्ण-२०२४/प्र.क्र.४३/एसडी-४
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
दिनाक:- २९ जानेवारी, २०२४
प्रस्तावना:-
समृद्ध वारसा लाभलेल्या विविध भारतीय भाषांचा विकास करणे, हे भाषिक तत्तवावरील राज्यांची
पुनर्रचना करण्यामागचे मुलभूत तत्तवज्ञान आहे. भाषिक तत्तवानुसार मराठी भाषा ही महाराष्ट्र राज्याची
राजभाषा असून (महाराष्ट्र राजभाषा अधिनियम १९६४) ती एक प्राचीन विकसित भाषा आहे. मराठी भाषेने
राज्याला सांस्कृतिक, सामाजिक ओळख निर्माण करून दिली असून त्या भाषेचे जतन व विकास करण्यासाठी
राज्य वचनबद्ध आहे. विविध क्षेत्रात मराठीचा होणारा वापर अधिकाधिक गुणवत्तापूर्ण होण्याच्या दृष्ट्टीकोनातून
राज्यामध्ये केंद्र शासन कार्यालये, राज्य शासन कार्यालये, न्यायालयीन कामकाज व दैनंदीन व्यवहार यामध्ये
मराठी भाषेचा वापर करण्यात येत आहे.
याचबरोबर परदेशी विद्यार्थ्यांना भारतीय संस्कृतीची ओळख व्हावी आणि मराठी भाषा समजावी,
टिकून राहावी तसेच मराठी भाषेचा प्रचार व्हावा यासाठी अनेक संस्था, मंडळ प्रयत्नशील आहेत. बृहन्महाराष्ट्र
मंडळ, उत्तर अमेरिका हे तेथील इयत्ता पहिली ते पाचवी च्या वर्गातील विद्यार्थ्यांना मराठी भाषा शिकविणे,
परीक्षा घेणे व मराठी भाषा विषयाची प्रमाणपत्र देणे याबाबत मागील सुमारे नऊ वर्षापासून काम करीत आहे.
भाषा व संस्कृतीच्या क्षेत्रात मराठी भाषेची अभिवृध्दी करण्याच्या दृष्ट्टीने बृहन्महाराष्ट्र मंडळ, उत्तर अमेरिका
यांचेशी दिनांक २७.०१.२०२३ रोजी सामंजस्य करार करण्यात आला आहे. सदर सामंजस्य कराराची
अमंलबजावणी करण्यासाठी शालेय शिक्षण विभागांतर्गत कार्यालयाची जबाबदारी निश्चित करणे व समन्वय
समिती स्थापन करण्याची बाब शासनाच्या विचारधीन होती.
शासन निर्णय :-
परदेशातील विद्यार्थ्यांना मराठी भाषा समजावी, टिकून राहावी,मराठी भाषेचा प्रचार व्हावा यासाठी
उत्तर अमेरिका येथील मराठी भाषा शिकण्याची आवड असणाऱ्या मुलांचा शोध घेणे, त्यांची माहिती संकलित
करणे, पाठ्यपुस्तक पुरवणे, अध्यापन करणे,परीक्षा घेण्याकरिता यंत्रणा निर्माण करणे, इयत्ता १ ली ते ५ वी
च्या विद्यार्थ्यांची परीक्षा घेणे, प्रश्नपत्रिकांची पडताळणी करून प्राप्त श्रेणी नुसार इयत्ता पाचवीच्या विद्यार्थ्यांना
राज्य बोर्डामार्फत प्राप्त करून घेणे व प्रमाणपत्राचे वाटप करणे इत्यादी बाबी सुलभ होण्यासाठी दृष्ट्टीने
# Page 2
शासन निर्णय क्रमांकः संकिर्ण-२०२४/प्र.क्र.४३/एसडी-४
बृहन्महाराष्ट्र मंडळ,उत्तर अमेरिका आणि शालेय शिक्षण विभाग, महाराष्ट्र शासन यांच्यामध्ये दिनांक
२७.०१.२०२३ रोजी सामंजस्य करार करण्यात आला आहे. सदर सामंजस्य कराराची अमंलबजावणी
करण्यासाठी शालेय शिक्षण विभागांतर्गत विविध कार्यालयाची जबाबदारी निश्चित करण्यास व समन्वय समिती
स्थापन करण्यास शासन मान्यता देण्यात येत आहे.
२. वरील नमूद सामजस्य कराराची अमंलबजावणी करण्यासाठी शालेय शिक्षण विभागांतर्गत असणाऱ्या
विविध कार्यालयांची जबाबदारी खालील प्रमाणे निश्चित करण्यात येत आहे.
अ) बृहन्महाराष्ट्र मंडळ,उत्तर अमेरिका यांचे मार्फत मराठी भाषा शिकत असणाऱ्या इयत्ता १ ली ते ५
वी विद्यार्थ्यांसाठी महाराष्ट्र राज्य पाठ्यपुस्तक निर्मिती व अभ्यासक्रम संशोधन मंडळ, पुणे
(बालभारती) यांचे मार्फत पाठ्यपुस्तकांचा पुरवठा करण्यात येईल.
ब) बृहन्महाराष्ट्र मंडळ, उत्तर अमेरिका यांना स्थानिक गरजेनुसार आवश्यक असल्यास
पाठ्यपुस्तकांमध्ये २०% पयंत बदल करून देण्याचे अधिकार महाराष्ट्र राज्य पाठ्यपुस्तक निर्मिती व
अभ्यासक्रम संशोधन मंडळ,पुणे (बालभारती) यांना राहतील.
क) राज्य शैक्षणिक संशोधन व प्रशिक्षण परिषद, महाराष्ट्र ,पुणे यांचे मार्फत प्रश्नपत्रिका तयार करणे
तसेच आवश्यकतेनुसार बृन्हमहाराष्ट्र मंडळ,उत्तर अमेरिका यांच्या शिक्षकांना प्रशिक्षण देण्याची
जबाबदारी राहील.
ड) बृहन्महाराष्ट्र मंडळ,उत्तर अमेरिका यांच्या शाळेतील इयत्ता ५ तील विद्यार्थ्यांना प्रमाणपत्र
देण्याची जबाबदारी महाराष्ट्र राज्य माध्यमिक व उच्च माध्यमिक शिक्षण मंडळ,पुणे यांची राहील.
३. बृहन्महाराष्ट्र मंडळ, उत्तर अमेरिका यांच्यामार्फत चालविल्या जात असलेल्या शाळेमधील
विद्यार्थ्यांमध्ये प्रसार करणे, त्यांना अभ्यासक्रम, पुस्तक उपलब्ध करून देणे, परीक्षा घेणे, प्रमाणपत्र देणे इत्यादी
कामकाजाचा नियमित आढावा घेणे ,सनियंत्रण करणे व त्यानुसार आवश्यक नियोजन करणे व योग्य निर्णय
घेणे यासाठी खालील प्रमाणे समन्वय समिती गठीत करण्यात येत आहे.
समन्वय समिती :-
------------------------------------------------------------------------------------
| अ.क्र. | समितीतील पद | अधिकाऱ्याचे पदनाम व कार्यालय |
| १ | अध्यक्ष | संचालक,राज्य शैक्षणिक संशोधन व प्रशिक्षण परिषद, महाराष्ट्र ,पुणे |
| २ | सदस्य | अध्यक्ष, महाराष्ट्र राज्य माध्यमिक व उच्च माध्यमिक शिक्षण मंडळ,पुणे |
| ३ | सदस्य | संचालक,महाराष्ट्र राज्य पाठ्यपुस्तक निर्मिती व अभ्यासक्रम संशोधन मंडळ,पुणे |
| ४ | सदस्य | संचालक, राज्य मराठी विकास संस्था |
| ५ | सदस्य | अध्यक्ष, बृहन्महाराष्ट्र मंडळ,उत्तर अमेरिका |
| ६ | सदस्य | सदस्य, बृहन्महाराष्ट्र मंडळ,उत्तर अमेरिका |
| ७ | सदस्य | प्रमुख स्वंयसेवक, बृहन्महाराष्ट्र मंडळ,उत्तर अमेरिका |
| ८ | सदस्य | स्वंयसेवक, बृहन्महाराष्ट्र मंडळ,उत्तर अमेरिका |
| ९ | सदस्य सचिव | उप संचालक, राज्य शैक्षणिक संशोधन व प्रशिक्षण परिषद,महाराष्ट्र ,पुणे |
------------------------------------------------------------------------------------
पृष्ट्ठ ३ पैकी २
# Page 3
शासन निर्णय क्रमांकः संकिर्ण-२०२४/प्र.क्र.४३/एसडी-४
४. समन्वय समितीची कार्य
--------------------------------------------------------------------------------
| एक महिन्यातून एकदा online बैठक घेण्यात येईल आणि सदर बैठकीत प्रगतीचा व केलेल्या |
| कामकाजाचा आढावा घेण्यात येईल. |
--------------------------------------------------------------------------------
---------------------------------------------------------------------------------
| ब) उपक्रमाची उद्दिष्ट्टे साधण्यासाठी गरजेनुसार चर्चासत्राचे आयोजन करण्यात येईल. |
| क) |
---------------------------------------------------------------------------------
मान्यतेने समन्वय समितीचे असतील.
----------------------------
| ५. सदर उपक्रमाबाबत संचालक, |
| साधतील. |
----------------------------
---------------------------------------------------------------------------------------
| ६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेतांक २०२४०१२९१९०८४५१२२१ असा आहे. हा शासन निर्णय डिजिटल |
| स्वाक्षरीने साक्षांकित करून काढण्यात येत आहे. |
---------------------------------------------------------------------------------------
महारष्ट्र राज्यपाल यांच्या आदेशानुसार व नावाने,
( इ. मु. काझी )
सह सचिव महाराष्ट्र शासन
प्रत:
१.मा. राज्यपाल यांचे प्रधान सचिव, राजभवन, मुंबई,
२.मा. मुख्यमंत्री यांचे अपर मुख्य सचिव, मंत्रालय, मुंबई,
३.मा. उपमुख्यमंत्री यांचे खाजगी सचिव, मंत्रालय, मुंबई,
४.मा. अध्यक्ष, विधानसभा, महाराष्ट्र, मुंबई,
५.मा. सभापती, विधानपरिषद, महाराष्ट्र, मुंबई,
६.मा. मंत्री,शालेय शिक्षण यांचे खाजगी, मंत्रालय, मुंबई-३२.
७.प्रधान सचिव, शालेय शिक्षण व क्रीडा विभाग, मंत्रालय, मुंबई-३२.
-------------------------------------------
| ८. आयुक्त (शिक्षण),महाराष्ट्र राज्य ,पुणे |
| ९. |
-------------------------------------------
१०. अध्यक्ष, महाराष्ट्र राज्य माध्यमिक व उच्च माध्यमिक शिक्षण मंडळ ,पुणे
११. महाराष्ट्र राज्य पाठ्यपुस्तक निर्मिती व अभ्यासक्रम संशोधन मंडळ, बालभारती, पुणे
१२ संचालक, राज्य मराठी विकास संस्था
१३. निवड नस्ती (एसडी-४)
पृष्ट्ठ ३ पैकी ३