# Page 1
क्रीडा विद्यापीठ छत्रपती संभाजीनगर अधिनियम तयार करण्यासाठी समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: आंक्रीवि-३५२३/प्र.क्र.४५/क्रीयुसे-१
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
दिनांक: २ नोव्हेंबर, २०२३.
प्रस्तावना
क्रीडा क्षेत्राचा शाश्वत विकासासाठी पुरक घटकांचा सर्वंकष विचार करणे आवश्यक असून जागतिक स्तरावर क्रीडा विषयक संशोधने, प्रगती पाहता नियोजनबध्द क्रीडा विकासाचे कार्य हाती घेणे आवश्यक आहे.
क्रीडा विषयक कामगिरी उंचावणे, क्रीडा क्षेत्रात आंतरराष्ट्रीय स्तरावर उपलब्ध असलेली विविध क्षेत्रे विचारात घेऊन नोकरीच्या संधी, क्रीडा तंत्रज्ञान, क्रीडा वैद्यकशास्त्र, तरुण वर्गास क्रीडा क्षेत्रात येण्यास प्रोत्साहन मिळावे, राज्यात क्रीडा प्रशिक्षक, खेळाडू निर्माण व्हावेत, क्रीडा क्षेत्रासाठी आवश्यक तांत्रिक मनुष्यबळ निर्माण करण्यासाठी “क्रीडा विद्यापीठ छत्रपती संभाजीनगर, महाराष्ट्र" स्थापन करण्याचे प्रस्तावित आहे.
छत्रपती संभाजीनगर येथे क्रीडा विद्यापीठ स्थापन करण्याबाबत मा. मंत्री, क्रीडा व युवक कल्याण यांच्या अध्यक्षतेखाली दि.१३.०६.२०२३ रोजी बैठक आयोजित करण्यात आली होती. सदर बैठकीत क्रीडा
विद्यापीठ छत्रपती संभाजीनगर अधिनियम तयार करणे व आवश्यक सूचना करण्यासाठी समिती गठीत करण्याबाबत मा.मंत्री महोदय यांनी निर्देश दिलेले आहेत.
शासन निर्णय क्रीडा विद्यापीठ छत्रपती संभाजीनगर, महाराष्ट्र अधिनियम तयार करणे व आवश्यक सूचना करण्यासाठी शासन स्तरावर खालील प्रमाणे समिती गठीत करण्यात येत आहे.
-------------------------------------------------------------------------------------------------------------------------------------
| १ | डॉ.माणिकराव साळुंखे, माजी कुलगुरु, शिवाजी विद्यापीठ, कोल्हापूर | अध्यक्ष |
| २ | डॉ.संजीव सोनवणे, कुलगुरु, यशवंतराव चव्हाण महाराष्ट्र मुक्त विद्यापीठ, नाशिक | सदस्य |
| ३ | श्री.ओमप्रकाश बकोरिया, कुलगुरु, आंतरराष्ट्रीय क्रीडा विद्यापीठ महाराष्ट्र तथा  |  आयुक्त, समाजिक न्याय, महाराष्ट्र राज्य,पुणे | सदस्य |
| ४ | आयुक्त, क्रीडा व युवक सेवा संचालनालय, महाराष्ट्र राज्य, पुणे | सदस्य |
| ५ | डॉ.अनिल कर्णिक, Ex-Professor and Head, Department of Chemistry,  |  University of Mumbai | सदस्य |
| ६ | श्रीमती अंजली भागवत, राजीव गांधी खेलरत्न पुरस्कारार्थी | सदस्य |
|  | प्रा.डॉ.मकरंद जोशी, एम. एस. एम. कॉलेज ऑफ फिजीकल एज्युकेशन औरंगाबाद | सदस्य |
|  | श्री.सतिश ब. वाघोले, प्रधान सचिव (विधीविधान) विधी व न्याय विभाग, मंत्रालय, मुंबई. | सदस्य |
|  | सह संचालक, क्रीडा व युवक सेवा संचालनालय, महाराष्ट्र राज्य, पुणे | सदस्य सचिव |
-------------------------------------------------------------------------------------------------------------------------------------
# Page 2
शासन निर्णय क्रमांक: आंक्रीवि-३५२३/प्र.क्र.४५ / क्रीयुसे-१
२. समितीची कार्यकक्षा पुढीलप्रमाणे राहील: क्रीडा विद्यापीठ छत्रपती संभाजीनगर, महाराष्ट्र अधिनियमाचे प्रारुप तयार करणे, क्रीडा विद्यापीठाच्या अनुषंगाने आवश्यक बाबींच्या शिफारशी करणे, क्रीडा विद्यापीठ अंतर्गत अभ्यासक्रम सुरु करण्याबाबत शिफारस करणे इत्यादी.
३. सदर समितीची बैठक महिन्यातून किमान एकदा बोलविण्यात यावी, तसेच समितीने याबाबत प्रारुप/अहवाल तीन महिन्यात शासनास सादर करावा.