# Page 1
शालार्थ प्रणालित नवीन नाव समाविष्ट करण्यासाठी स्थापन करण्यात आलेला विशेष कृती दल संपुष्टात आणणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. शालार्थ १११८/प्र.क्र.३०/१८/टीएनटी-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक :- २० मार्च, २०१९
संदर्भ :-१) शासनाचा समक्रमांक दिनांक २८.२.२०१८ रोजीचा शासन निर्णय.
२) आयुक्त शिक्षण, शिक्षण आयुक्तालय, पुणे यांचे क्र. शिआ/२०१८/विकृद/बैठक/ आस्था क १४४/१४५२, दिनांक ९.३.२०१८ रोजीचे पत्र.
३) शासनाचे समक्रमांक दिनांक २२.५.२०१८ रोजीचे शासन शुध्दीपत्रक
४) आयुक्त शिक्षण, शिक्षण आयुक्तालय, पुणे यांचे क्र. आशिका/शालार्थ/विकृद/ आस्था क्र.१४४/१२२२, दिनांक १८.२.२०१९ रोजीचे पत्र.
प्रस्तावना :
शासनाच्या संदर्भाधीन क्र. १ च्या शासन निर्णयान्वये शालार्थ प्रणालीत नवीन नावे समाविष्ट
करण्यासाठी आयुक्त शिक्षण, पुणे यांच्या अध्यक्षतेखाली विशेष कृती दल स्थापन करण्यात आले होते.
तसेच कृती दलाने मंजूरी दिलेल्या प्रकरणाना शिक्षण संचालक (प्राथमिक/माध्यमिक व उच्च माध्यमिक), पुणे यांनी मान्यता द्यावयाची होती. शालार्थ प्रणालीत नाव समाविष्ट करण्याची प्रकरणे मोठया प्रमाणात प्रलंबित राहिल्याने शासनाच्या दिनांक २२.५.२०१८ च्या शुध्दीपत्रकान्वये सदरचे प्रस्ताव ४ शिक्षण संचालकांकडे विभागून देण्यात आले होते. सदरचे प्रस्ताव निकाली निघाल्याने आता विशेष कृती दलाची आवश्यकता नसल्याचे आयुक्त शिक्षण यांनी कळविले आहे. तसेच शालार्थ क्रमांक देण्याबाबतचे अधिकार विभागीय शिक्षण उपसंचालक यांचे स्तरावर देण्याबाबत उचित निर्णय घ्यावा, असेही प्रस्तावित केले आहे. यासंदर्भात निर्णय घेण्याची बाब शासनाच्या विचाराधीन होती.
शासन निर्णय :
शालार्थ प्रणालीत नवीन नाव समाविष्ट करण्याबाबतची प्रलंबित प्रकरणे निकाली निघाल्यामुळे शासन निर्णय दिनांक २८.२.२०१८ अन्वये गठीत केलेले विशेष कृती दल या निर्णयान्वये संपुष्टात आणण्यात येत आहे. यापुढे शालार्थ प्रणालीमध्ये नाव समाविष्ट करण्याबाबत खालील प्रमाणे कार्यवाही करण्यात यावी. :
१. शिक्षणाधिकारी / शिक्षण निरीक्षक यांनी दिलेल्या वैयक्तिक मान्यतेबाबत त्याच विभागातील विभागीय शिक्षण उपसंचालक हे शालार्थ प्रणाली मध्ये नाव समाविष्ट करण्याबाबत निर्णय घेतील.
# Page 2
शासन निर्णय क्रमांक: शालार्थ १११८/प्र.क्र.३०/१८/टीएनटी-३
२. विभागीय शिक्षण उपसंचालक यांनी दिलेल्या वैयक्तिक मान्यतेच्या अनुषंगाने विभागीय अध्यक्ष, महाराष्ट्र राज्य माध्यमिक व उच्च माध्यमिक विभागीय शिक्षण मंडळ (सह संचालक दर्जाचे) हे शालार्थ प्रणाली मध्ये नाव समाविष्ट करण्याबाबत निर्णय घेतील.
३. पवित्र पोर्टल द्वारे नियुक्त होणाऱ्या शिक्षकाचे नाव संबंधीत जिल्हयातील शिक्षणाधिकारी / शिक्षण निरीक्षक (प्राथमिक/माध्यमिक) हे शालार्थ प्रणाली मध्ये समाविष्ट करतील.