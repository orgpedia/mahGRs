# Page 1
महाराष्ट्र आंतरराष्ट्रीय ग्रँडमास्टर ओपन बुध्दिबळ स्पर्धा २०२३ या स्पर्धेसाठी निधी उपलब्ध करून देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण १७२३/प्र.क्र.६८/क्रीयुसे-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ३० मे, २०२३.
वाचा: १. समाजकल्याण सांस्कृतिक कार्य व क्रीडा विभाग शासन निर्णय क्र.राक्रीधो १०९६/ प्र.क्र.३३०/क्रीयुसे-१, दि.३१.०७.१९९७ २. शालेय शिक्षण व क्रीडा विभाग शासन निर्णय क्र. संकीर्ण १७२२ / प्र.क्र.४६ (भाग-१) / क्रीयुसे-२, दि.०३.०६.२०२२ ३. आयुक्त, क्रीडा व युवक सेवा, पुणे यांचा प्रस्ताव क्र.मराक्रीप/चेस/स्प.अ.सहाय्य / प्रस्ताव/२०२३-२४/का-६/५४४, दि.१०.०५.२०२३
प्रस्तावना: महाराष्ट्र राज्यात क्रीडा व खेळाच्या विकासासाठी विविध स्तरावर कार्यरत असलेल्या पंजीबध्द संस्था/संघटनांना शासनातर्फे राज्य क्रीडा परिषदेच्या निधीतून अधिकृत राज्य/ राष्ट्रीय/ आंतरराष्ट्रीय स्पर्धा आयोजनाकरिता आर्थिक सहाय्य करण्याची योजना संदर्भ क्र.१ च्या शासन निर्णयान्वये कार्यरत आहे. संदर्भाधिन शासन निर्णय दि. ०३.०६.२०२२ अन्वये महाराष्ट्र बुध्दीबळ संघटना यांचेमार्फत दि.३१.०५.२०२२ ते दि.०८.०६.२०२२ या कालावधीत पुणे येथे आयोजित ग्रॅन्ड मास्टर चेस स्पर्धा, २०२२ या स्पर्धेच्या आयोजनासाठी निधी उपलब्ध करून देण्यात आलेला होता.
आता महाराष्ट्र बुध्दीबळ संघटना यांचेमार्फत २ री महाराष्ट्र आंतरराष्ट्रीय ग्रँडमास्टर ओपन बुध्दिबळ स्पर्धा-२०२३ दि.०१.०६.२०२३ ते दि.०९.०६.२०२३ या कालावधीत आयोजित करण्यात येत असून सदर स्पर्धेचे आयोजनाकरीता निधी उपलब्ध करून देण्याची बाब शासनाच्या विचाराधीन आहे.
शासन निर्णय: महाराष्ट्र बुध्दीबळ संघटना यांचेमार्फत दि.०१.०६.२०२३ ते दि.०९.०६.२०२३ या कालावधीत आयोजित करण्यात येत असलेल्या २ री महाराष्ट्र आंतरराष्ट्रीय ग्रँडमास्टर ओपन बुध्दिबळ स्पर्धा २०२३ या स्पर्धेचे आयोजनासाठी रू.२००.०० लक्ष (रूपये दोन कोटी फक्त) इतकी रक्कम देण्यास मान्यता देण्यात येत आहे. तसेच सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. सदर देयक कोषागारात सादर करून रु.२००.०० लक्ष (रुपये दोन कोटी फक्त) इतक्या रकमेचा धनादेश महाराष्ट्र बुध्दीबळ संघटना (Maharashtra Chess Association) या संघटनेच्या नावाने काढून त्यांना तो पोचपावती घेऊन द्यावा.
# Page 2
शासन निर्णय क्रमांकः संकीर्ण १७२३/प्र.क्र.६८/क्रीयुसे-२
२. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/ नियम / शासन निर्णय / वित्तीय नियमावली करण्याच्या अधीन राहून उपरोक्त तरतूद खालील अटींच्या अधीन राहून वितरीत करण्यास मान्यता देण्यात येत आहे.
१. सदर स्पर्धाकरीता आवश्यक बाबींची खरेदी करण्यास विहित पध्दतीने मान्यता देऊन तो खर्च विहित पध्दतीनेच केला जाईल याची जबाबदारी विभागाची राहील.
२. खर्च विहित मार्गाने नियमानुसार करण्याची जबाबदारी विभागाची राहील.
३. स्पर्धेअंती शिल्लक रक्कम शासनास तातडीने परत करण्यात यावी.
४. खर्चाची उपयोगिता प्रमाणपत्रे स्पर्धेनंतर तात्काळ सादर करण्यात यावीत.
३. वित्त विभागाने वेळोवेळी दिलेल्या मार्गदर्शक सूचनांनुसार वरील निधी खर्च करण्याबाबतची कार्यवाही करण्यात यावी. यासाठी संबंधित उप संचालक व लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त, क्रीडा व युवक सेवा, पुणे यांना नियंत्रक अधिकारी म्हणून घोषित करण्यात येत आहे.
४. सदर शासन निर्णय नियोजन विभाग अनौपचारीक संदर्भ क्र. १९९/१४७१, दि.२३.०५.२०२३ आणि वित्त विभाग अनौपचारीक संदर्भ क्र. अनौस ५२८/व्यय-५, दि.२६.०५.२०२३ अन्वये दिलेल्या सहमतीने निर्गमित करण्यात येत आहे.
# Page 3