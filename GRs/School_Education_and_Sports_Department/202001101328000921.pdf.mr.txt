# Page 1
शिक्षक व शिक्षकेतर कर्मचाऱ्यांना दि. १.१.२०१६ ते ३१.१२.२०१८ या कालावधीमधील सातव्या वेतन आयोगानुसार सुधारित वेतनाची अनुज्ञेय थकबाकी अदा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: वेतन- १२१९/प्र.क्र.१०५/टिएनटी-३
मंत्रालय, मुंबई ४०० ०३२
दिनांक- १० जानेवारी, २०२०
वाचा : १. शासन अधिसूचना, वित्त विभाग, क्रमांक: वेपुर-२०१९/प्र.क्र. १ /सेवा-९, दि. ३० जानेवारी, २०१९ २. शासन परिपत्रक, वित्त विभाग क्रमांक: वेपुर - २०१९/प्र. क्र. ८/सेवा-९, दि. २० फेब्रुवारी, २०१९ ३. शासन निर्णय, शालेय शिक्षण व क्रीडा विभाग क्र. वेतन १२१९/प्र.क्र.१९/१९६/टिएनटी-३ दि. २२ फेब्रुवारी २०१९ ४. शासन परिपत्रक, वित्त विभाग क्रमांक: वेपुर - २०१९/प्र. क्र. ८/सेवा-९, दि. ३० मे, २०१९ ५. शासन निर्णय, शालेय शिक्षण व क्रीडा विभाग क्र. वेतन १२१९/प्र.क्र.८३/टिएनटी-३ दि. ०३ जुलै २०१९ ६. शासन निर्णय, शालेय शिक्षण व क्रीडा विभाग क्र. वेतन १२१९/प्र.क्र.१९/१९/ टिएनटी- ३, दि. ०६ ऑगस्ट २०१९
प्रस्तावना:
खाजगी अनुदानित प्राथमिक, माध्यमिक, उच्च माध्यमिक, कनिष्ठ महाविद्यालये, अध्यापक विद्यालये व सैनिकी शाळांमधील पूर्णवेळ शिक्षक-शिक्षकेतर कर्मचारी, राज्यातील महानगरपालिका, नगरपरिषदा व नगरपंचायती या नागरी स्थानिक स्वराज्य संस्थामधील माध्यमिक विभागामधील शिक्षक व शिक्षकेतर कर्मचारी आणि अर्धवेळ शिक्षक/शिक्षकेतर कर्मचाऱ्यांसाठी संदर्भ क्र. ३, ५ आणि ६ च्या शासन निर्णयान्वये सातव्या वेतन आयोगानुसार सुधारित वेतन संरचना लागू करण्यात आलेली आहे. भविष्य निर्वाह निधी योजना लागू असलेल्या कर्मचाऱ्यांना वेतनाची अनुज्ञेय थकबाकी अदा करण्यासंदर्भात वित्त विभागाच्या संदर्भ क्र. २ च्या परिपत्रकान्वये स्पष्टिकरणात्मक सूचना निर्गमित करण्यात आलेल्या आहेत. तसेच राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू असलेल्या शासकीय कर्मचाऱ्यांना भविष्य निर्वाह निधी योजना लागू नसल्याने, अशा कर्मचाऱ्यांच्या बाबतीत वेतनाची अनुज्ञेय थकबाकी अदा करण्याबाबत वित्त विभागाच्या संदर्भ क्र. ४ च्या परिपत्रकान्वये सूचना निर्गमित करण्यात आलेल्या आहेत.
या विभागाच्या अखत्यारित येणाऱ्या खाजगी अनुदानित प्राथमिक, माध्यमिक, उच्च माध्यमिक शाळा, कनिष्ठ महाविद्यालये, अध्यापक विद्यालये व सैनिकी शाळा, नगरपालिका व महानगरपालिका या नागरी स्थानिक स्वराज्य संस्थामधील माध्यमिक विभागामधील पूर्णवेळ शिक्षक / शिक्षकेतर कर्मचारी ज्यांना भविष्य निर्वाह निधी योजना, राष्ट्रीय निवृत्तिवेतन योजना
# Page 2
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक- १० जानेवारी, २०२०
अथवा परिभाषित अंशदायी निवृत्तिवेतन योजना लागू आहे. तसेच अर्धवेळ शिक्षक व शिक्षकेतर आणि अंशत: अनुदानित शाळांमधील/पदावरील शिक्षक व शिक्षकेतर कर्मचारी ज्यांना राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू नाही, अशा शिक्षक व शिक्षकेतर कर्मचाऱ्यांच्या बाबतीत सुधारित वेतन संरचनेनुसार वेतनाची अनुज्ञेय थकबाकी अदा करण्याची बाब शासनाच्या विचाराधीन होती.
शासन निर्णय :
भविष्य निर्वाह निधी योजना, राष्ट्रीय निवृत्तिवेतन योजना / परिभाषित अंशदायी निवृत्तिवेतन योजना लागू असलेल्या व भविष्य निर्वाह निधी योजना तसेच राष्ट्रीय निवृत्तिवेतन योजना/परिभाषित अंशदायी निवृत्तिवेतन योजना लागू नसलेल्या खाजगी अनुदानित प्राथमिक, माध्यमिक, उच्च माध्यमिक शाळा, कनिष्ठ महाविद्यालये, अध्यापक विद्यालये, सैनिकी शाळा, नगरपालिका व महानगरपालिका या नागरी स्थानिक स्वराज्य संस्थामधील माध्यमिक विभागामधील शिक्षक व शिक्षकेतर कर्मचारी ज्यांना शासन निर्णय दि. २२ फेब्रुवारी, २०१९, दि. ३ जुलै, २०१९ आणि ६ ऑगस्ट, २०१९ अन्वये ७ व्या वेतन आयोगानुसार सुधारित वेतन संरचना लागू केली आहे, त्यांना दिनांक १ जानेवारी, २०१६ ते दिनांक ३१ डिसेंबर, २०१८ पर्यंतच्या कालावधीतील सुधारित वेतन संरचनेतील वेतनाची अनुज्ञेय थकबाकी, आर्थिक वर्ष २०१९ - २०२० पासून खालीलप्रमाणे अदा करण्यात यावी : वेतनाची थकबाकी प्रदान करण्याची पध्दती:
१. सुधारित वेतन संरचनेतील वेतन दि. १ जानेवारी, २०१९ पासून रोखीने देय आहे. भविष्य निर्वाह निधी योजना लागू असलेल्या शिक्षक व शिक्षकेतर कर्मचाऱ्यांना दि. १.१.२०१६ ते दि.
३१.१२.२०१८ या कालावधीमधील अनुज्ञेय वेतनाची थकबाकी, आर्थिक वर्ष २०१९ - २० पासून पुढील ५ वर्षांत ५ समान हप्त्यात संबंधित शिक्षक / शिक्षकेतर कर्मचाऱ्याच्या भविष्य निर्वाह निधी खात्यात जमा करावयाची आहे. या संदर्भातील तपशिलवार कार्यपद्धती खालीलप्रमाणे विहित करण्यात येत आहे
(अ) दिनांक १ जानेवारी, २०१६ ते ३१ डिसेंबर, २०१८ पर्यंतच्या कालावधीसाठी ज्या प्रकरणी शिक्षक व शिक्षकेतर कर्मचाऱ्याने भविष्य निर्वाह निधी खात्यामध्ये अगोदरच
दिलेली नियमित वर्गणी सुधारित वेतन संरचनेत निश्चित केलेल्या वेतनाच्या आधारे भविष्य निर्वाह निधी नियमांनुसार विहित केलेल्या किमान वर्गणीपेक्षा कमी पडत असेल तर ती थकबाकीच्या रकमेतून वसूल करण्यात यावी.
(ब) भविष्य निर्वाह निधी खात्यात जमा करावयाच्या थकबाकीची निव्वळ रक्कम खालीलप्रमाणे रकमा वजा/समायोजित करुन काढण्यात यावी:
]. वेतनाच्या सुधारित रकमेवर देय असलेली व्यवसाय कराच्या थकबाकीची रक्कम ;
पृष्ठ ९ पैकी २
# Page 3
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
||. शासकीय निवासस्थानामध्ये राहणाऱ्या शिक्षक व शिक्षकेतर कर्मचाऱ्यांच्या बाबतीत सुधारित वेतनावर देय असणाऱ्या अनुज्ञप्ती शुल्काची रक्कम ;
III. दिनांक १ जानेवारी, २०१६ ते ३१ डिसेंबर, २०१८ या कालावधीत शिक्षक व शिक्षकेतर कर्मचाऱ्याकडून काही शासकीय येणे असल्यास तीचे समायोजन ;
(क) वेतनाच्या थकबाकीच्या जमा रकमेचा हिशेब ठेवण्यासाठी शिक्षक व शिक्षकेतर कर्मचाऱ्यांना वेगळा खाते क्रमांक देण्यात येणार नाही. यासाठी वर्गणीदारास देण्यात आलेला पूर्वीचाच भविष्य निर्वाह निधी खाते क्रमांक उपयोगात आणला जाईल. ही रक्कम प्रत्यक्ष जमा केल्यापासून २ वर्षापर्यंत काढून घेता येणार नसल्यामुळे या रकमांचा हिशोब नियमित भविष्य निर्वाह निधी खात्यापासून वेगळा ठेवण्यात येईल.
उदा.- जर थकबाकीचा पहिला हप्ता (सन २०१९ साठी) मार्च,२०२० मध्ये भविष्य निर्वाह निधीत जमा करण्यात आला असेल तर ती रक्कम काढून घेण्याचा प्रतिबंधीत कालावधी दिनांक २८ फेब्रुवारी, २०२२ रोजी संपुष्टात येईल आणि सन २०२० पासून थकबाकीचा हप्ता जुलै २०२० मध्ये भविष्य निर्वाह निधीत जमा करण्यात आला असेल तर ती रक्कम काढून घेण्याचा प्रतिबंधीत कालावधी दिनांक ३० जून, २०२२ रोजी संपुष्टात येईल आणि नंतर जमा करण्यात येणाऱ्या हप्त्यांच्या बाबतीत देखील अशीच कार्यपध्दती राहील.
(ड) दिनांक १ जानेवारी, २०१६ ते दिनांक ३१ डिसेंबर, २०१८ या कालावधीत सेवानिवृत्ति अथवा अन्य कोणत्याही कारणास्तव ज्या शिक्षक व शिक्षकेतर कर्मचाऱ्यांच्या सेवा समाप्त झाल्या असतील, अशा कर्मचाऱ्यांना दिनांक १ जानेवारी, २०१६ पासून ते सेवेत असलेल्या दिनांकपर्यंतच्या कालावधीतील वेतनाची थकबाकी अनुज्ञेय असल्यास, सदर थकबाकी, वरील खंड (अ) व (ब) मध्ये नमूद केलेल्या रकमा वजा / समायोजित करुन पाच समान हप्त्यांत पाच वर्षात रोखीने अदा करण्यात यावी.
(इ) थकबाकीचा एक अथवा अधिक हप्ते भविष्य निर्वाह निधी खात्यात जमा केल्यानंतर सेवानिवृत्ति अथवा अन्य कारणास्तव सेवा समाप्त झालेल्या कर्मचाऱ्यांच्या बाबतीत, थकबाकीची जमा झालेली रक्कम त्यांच्या नेहमीच्या भविष्य निर्वाह निधी वर्गणीच्या
रकमेसोबत प्रचलित कार्यपद्धती नुसार अदा करणेत यावी. अशा प्रकरणी भविष्य निर्वाह निधीमध्ये जमा करावयाच्या बाकी असलेल्या हप्त्यांची रक्कम (असल्यास), वरील खंड (अ) व (ब) मध्ये नमूद कलेल्या रकमा वजा / समायोजित करून समान हप्त्यात उर्वरित वर्षांत रोखीने अदा करण्यात यावी.
पृष्ठ ९ पैकी ३
# Page 4
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
(फ) दिनांक १ जानेवारी, २०१६ ते दिनांक ३१ डिसेंबर, २०१८ या कालावधीत मृत्यू झालेल्या शिक्षक व शिक्षकेतर कर्मचाऱ्याच्या बाबतीत त्याच्या मृत्यूच्या दिनांकपर्यंतच्या कालावधीतील वेतनाच्या थकबाकीची रक्कम अनुज्ञेय असल्यास, वरील खंड (ब) मध्ये नमूद केलेल्या रकमा वजा / समायोजित करुन एकाच हप्त्यात त्याच्या अवलंबिताना रोखीने अदा करण्यात यावी. त्याचप्रमाणे थकबाकीचे एक किंवा अधिक हप्ते भविष्य निर्वाह निधी खात्यात जमा केल्यानंतर मृत्यु पावलेल्या कर्मचाऱ्यांच्या बाबतीत भविष्य निर्वाह निधीत जमा केलेली रक्कम त्याच्या नेहमीच्या भविष्य निर्वाह निधी वर्गणीच्या रकमेसोबत प्रचलित कार्यपध्दतीनुसार अदा करण्यात यावी व जमा करावयाच्या बाकी असलेल्या हप्त्याची/हप्त्यांची रक्कमही त्याच्या
अवलंबितांना वरील, खंड (ब) मध्ये नमूद केलेल्या रकमा वजा/समायोजित करुन एकाच हप्त्यात रोखीने अदा करण्यात यावी.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| उदा.- दि. १ जानेवारी, २०१६ ते दि. ३१ डिसेंबर, २०१८ या कालावधीतील थकबाकीची रक्कम भविष्य निर्वाह निधी खात्यात जमा करणे |
|  | थकबाकीची रक्कम | रुपये ३,००,०००/ |
|  | वरील खंड (अ) व (ब) नुसार वजा करावयाची रक्कम | समजा, रुपये २५,०००/ |
|  | थकबाकीची उर्वरित रक्कम (अ.क्र. १ (-) अ.क्र. २ ) | २,७५,०००/ |
| ४ | वार्षिक हप्त्याची रक्कम (अ.क्र. ३ ÷ ५ हप्ते | रुपये ५५,०००/ |
| ५ | रुपये ५५,०००/- ही थकबाकीच्या हप्त्याची रक्कम सन २०१९ ते २०२३ या पाच वर्षात सन २०१९-२० या आर्थिक वर्षात निधी उपलब्धतेनुसार मार्च २०२० पर्यंत आणि २०२० पासून दरवर्षी दिनांक १ जुलै रोजी भविष्य निर्वाह निधी खात्यामध्ये जमा करण्यात यावी. |
|  |  | एखादा कर्मचारी थकबाकीचे दोन हप्ते भविष्य निर्वाह निधी खात्यामध्ये जमा केल्यानंतर समजा ऑक्टोबर, २०२० मध्ये सेवानिवृत्त झाला तर, भविष्य निर्वाह निधी खात्यामध्ये जमा करावयाचे बाकी असलेले थकबाकीचे तीन हप्ते सन २०२१, २०२२ व २०२३ या वर्षात रोखीने अदा करण्यात यावेत. अशा प्रकरणी भविष्य निर्वाह निधी खात्यामध्ये अगोदरच जमा केलेली रक्कम सेवानिवृत्ती वेळेस त्यांना देय असलेल्या भविष्य निर्वाह निधीतील अन्य रकमेबरोबरच प्रचलीत कार्यपध्दतीनुसार अदा करण्यात यावी. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू असलेल्या खाजगी अनुदानित प्राथमिक, माध्यमिक, उच्च माध्यमिक शाळा, कनिष्ठ महाविद्यालये, अध्यापक विद्यालये, सैनिकी शाळा, नगरपालिका व महानगरपालिका या नागरी स्थानिक स्वराज्य संस्थामधील माध्यमिक विभागामधील पूर्णवेळ शिक्षक व शिक्षकेतर कर्मचाऱ्यांना भविष्य निर्वाह निधी योजना लागू नसल्याने दिनांक १ जानेवारी, २०१६ ते दिनांक ३१ डिसेंबर, २०१८ पर्यंतच्या कालावधीतील सुधारित वेतन संरचनेतील वेतनाची अनुज्ञेय पृष्ठ ९ पैकी ४
# Page 5
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
थकबाकी, आर्थिक वर्ष २०१९-२०२० पासून पुढील ५ वर्षांत ५ समान हप्त्यांत पुढे नमूद केल्याप्रमाणे रोखीने अदा करण्यात यावी:
(अ) दिनांक १ जानेवारी, २०१६ ते ३१ डिसेंबर, २०१८ पर्यंतच्या कालावधीसाठी ज्या प्रकरणी शिक्षक व शिक्षकेतर कर्मचाऱ्याने परिभाषिक अंशदायी निवृत्तिवेतन खात्यामध्ये अगोदर (असुधारित वेतनानुसार) दिलेली नियमित वर्गणी, सुधारित वेतन संरचनेत निश्चित केलेले वेतन विचारात घेता नियमांनुसार विहित केलेल्या किमान वर्गणीपेक्षा कमी पडत असेल तर, ती थकबाकीच्या रकमेतून वसूल करून त्यावरील शासनाच्या उचित अंशदानासह अशी रक्कम स्तर १ खात्यामध्ये जमा करण्यात यावी.
(ब) उर्वरीत रोखीने द्यावयाच्या थकबाकीची निव्वळ रक्कम खालीलप्रमाणे सर्व शासकीय देय रकमा वजा/समायोजित करुन काढण्यात यावी :
i. वेतनाच्या सुधारित रकमेवर देय असलेली व्यवसाय कराच्या थकबाकीची रक्कम;
ii. शासकीय निवासस्थानामध्ये राहणाऱ्या शिक्षक व शिक्षकेतर कर्मचाऱ्यांच्या बाबतीत सुधारित वेतनावर देय असणाऱ्या अनुज्ञप्ती शुल्काची रक्कम; iii. दिनांक १ जानेवारी, २०१६ ते ३१ डिसेंबर, २०१८ या कालावधीत शासकीय कर्मचाऱ्याकडून काही शासकीय येणे असल्यास तीचे समायोजन;
(क) दिनांक १ जानेवारी, २०१६ ते दिनांक ३१ डिसेंबर, २०१८ या कालावधीत सेवानिवृत्ति अथवा अन्य कोणत्याही कारणास्तव ज्या शिक्षक / शिक्षकेतर कर्मचाऱ्यांच्या सेवा समाप्त झाल्या असतील, अशा कर्मचाऱ्यांना दिनांक १ जानेवारी, २०१६ पासून ते सेवेत असलेल्या दिनांकापर्यंतच्या कालावधीतील वेतनाची थकबाकी अनुज्ञेय असल्यास, सदर थकबाकी, वरील खंड (अ) व (ब) मध्ये नमूद केलेल्या रकमा वजा / समायोजित करुन पाच समान हप्त्यांत पाच वर्षांत रोखीने अदा करण्यात यावी.
(ड) थकबाकीचा एक हप्ता अथवा अधिक हप्ते रोखीने अदा केल्यानंतर सेवानिवृत्ति अथवा अन्य कारणास्तव सेवा समाप्त झालेल्या शिक्षक / शिक्षकेतर कर्मचाऱ्यांच्या बाबतीत, अदा करावयाच्या बाकी असलेल्या हप्त्यांची रक्कम (अनुज्ञेय असल्यास), वरील खंड (अ) व (ब) मध्ये नमूद केलेल्या रकमा वजा / समायोजित करुन समान हप्त्यात उर्वरित वर्षांत रोखीने अदा करण्यात यावी.
(इ) दिनांक १ जानेवारी, २०१६ ते ३१ डिसेंबर, २०१८ या कालावधीत मृत्यू झालेल्या शिक्षक / शिक्षकेतर कर्मचाऱ्याच्या बाबतीत त्याच्या मृत्यूच्या दिनांकापर्यंतच्या कालावधीतील वेतनाच्या थकबाकीची रक्कम अनुज्ञेय असल्यास, वरील खंड ( अ ) आणि (ब) मध्ये नमूद केलेल्या रकमा वजा / समायोजित करुन एकाच हप्त्यात त्याच्या अवलंबितांना रोखीने अदा करण्यात यावी. त्याचप्रमाणे थकबाकीचे एक किंवा अधिक हप्ते रोखीने अदा केल्यानंतर मृत्यू पावलेल्या कर्मचाऱ्यांच्या बाबतीत
पृष्ठ ९ पैकी ५
# Page 6
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
अदा करावयाच्या बाकी असलेल्या हप्त्याची/हप्त्यांची रक्कमही त्याच्या अवलंबितांना वरील, खंड (अ) आणि (ब) मध्ये नमूद केलेल्या रकमा वजा / समायोजित करुन एकाच हप्त्यात रोखीने अदा करण्यात यावी.
३. अर्धवेळ शिक्षक/शिक्षकेतर व अंशत: अनुदानित शाळामधील/पदावरील शिक्षक व शिक्षकेतर कर्मचारी ज्यांना राष्ट्रीय निवृत्तिवेतन योजना, परिभाषित अंशदायी निवृत्तिवेतन योजना अथवा भविष्य निर्वाह निधी योजना लागू नाही, अशा शिक्षक व शिक्षकेतर कर्मचाऱ्यांच्या बाबतीत वरील खंड (ब) मध्ये नमूद केलेल्या रकमा वजा / समायोजित करुन पाच समान हप्त्यांत पाच वर्षांत रोखीने अदा करण्यात यावी. तसेच वरील उप परिच्छेद (क), (ड) आणि (इ) मधील तरतुदी या कर्मचाऱ्यांनादेखील लागू राहतील.
४. उपरोक्त (२) व (३) येथील शिक्षक व शिक्षकेतर कर्मचाऱ्यांना थकबाकी अदा करण्यासंदर्भातील उदाहरण पुढीलप्रमाणे आहे. :
----------------------------------------------------------------------------------------------------------------------------------------------------------------------------------------------------------------------------------------------------------------------------
| उदा.- दि. १ जानेवारी, २०१६ ते दि. ३१ डिसेंबर, २०१८ या कालावधीतील थकबाकीची रक्कम अदा करणे |
| १. | थकबाकीची रक्कम | रुपये ४,००,०००/ |
| २. | वरील खंड (अ) व (ब) नुसार वजा करायाची रक्कम | समजा, रुपये ५०,०००/ |
| ३. | थकबाकीची उर्वरित रक्कम [अ.क्र. १ (-) अ.क्र.२] | ३,५०,०००/ |
| ४ॐ . | वार्षिक हप्त्याची रक्कम (अ.क्र. ३ ÷ ५ वर्षे) | रुपये ७०,०००/ |
| ५. | रुपये ७०,०००/- ही थकबाकीच्या हप्त्याची रक्कम सन २०१९ ते २०२३ या पाच वर्षांत - सन २०१९ - २० या आर्थिक वर्षात निधी उपलब्धतेनुसार मार्च २०२० पर्यंत आणि सन २०२० पासून दरवर्षी दिनांक १ जुलै रोजी रोखीने अदा करण्यात यावी. |
| ६. | एखादा शिक्षक व शिक्षकेतर कर्मचारी थकबाकीचे दोन हप्ते रोखीने अदा केल्यानंतर उदा. ऑक्टोबर, २०२० मध्ये सेवानिवृत्त झाला / अथवा त्याच्या सेवा समाप्त झाल्या तर त्याला अदा करावयाचे बाकी असलेले थकबाकीचे तीन हप्ते सन २०२१, २०२२ व २०२३ या वर्षांत रोखीने अदा करण्यात यावेत. |
----------------------------------------------------------------------------------------------------------------------------------------------------------------------------------------------------------------------------------------------------------------------------
५. आहरण व संवितरण अधिकाऱ्यांनी थकबाकीच्या हप्त्याची रक्कम भविष्य निर्वाह निधी योजना लागू असलेल्या शिक्षक व शिक्षकेतर कर्मचाऱ्यांच्या भविष्य निर्वाह निधी खात्यामध्ये कर्मचारी सन २०१९-२० या आर्थिक वर्षात निधी उपलब्धतेनुसार मार्च २०२० पर्यंत तर सन २०२० पासून दरवर्षी दिनांक १ जुलै रोजी जमा करावी. तर राष्ट्रीय निवृत्ति वेतन योजना अथवा परिभाषित अंशदायी निवृत्तिवेतन योजना असलेले आणि अर्धवेळ शिक्षक / शिक्षकेतर व अंशत: अनुदानित शाळामधील / पदावरील शिक्षक व शिक्षकेतर कर्मचारी ज्यांना राष्ट्रीय निवृत्तिवेतन योजना, परिभाषित अंशदायी निवृत्तिवेतन योजना अथवा भविष्य निर्वाह निधी योजना लागू नाही यांचे बाबतीत सन २०१९-२० या आर्थिक वर्षात निधी उपलब्धतेनुसार मार्च
पृष्ठ ९ पैकी ६
# Page 7
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
२०२० पर्यंत तर सन २०२० पासून दरवर्षी दिनांक १ जुलै रोजी रोखीने अदा करावी.
थकबाकीची रक्कम सन २०१९ - २० या आर्थिक वर्षात निधी उपलब्धतेनुसार मार्च २०२० पर्यंत तर २०२० पासून संबंधित वर्षात दिनांक १ जुलै रोजी अदा केली जाईल याची विभागप्रमुख / कार्यालय प्रमुखांनी दक्षता घ्यावी. या संदर्भात विलंब झाल्यास त्याची गंभीर दखल घेण्यात येईल.
भविष्य निर्वाह निधी खात्यामध्ये त्या त्या वर्षी जमा करावायची थकबाकीची रक्कम प्रत्यक्षात कोणत्याही दिनांकास जमा केली असली तरी, त्या वर्षाच्या १ जुलै पासून त्या रकमेवर व्याज देय राहील.
६. या शिक्षक/ शिक्षकेतर कर्मचाऱ्यांना सुधारित वेतन संरचना मंजूर केल्यामुळे होणारा अतिरिक्त खर्च संबंधित शिक्षक / शिक्षकेतर कर्मचाऱ्यांच्या वेतन व भत्त्यावरील खर्च ज्या लेखाशीर्षाखाली खर्ची घालण्यात येतो, त्याच लेखाशीर्षाखाली खर्ची घालण्यात यावा व त्याखालील मंजूर अनुदानातून भागविण्यात यावा. सर्व विभाग प्रमुखांनी आपले अर्थसंकल्पीय अंदाज तयार करताना या बाबीवर येणारा अतिरिक्त खर्च विचारात घ्यावा.
७. वेतनाच्या थकबाकीच्या हप्त्याची रक्कम सन २०१९-२० या आर्थिक वर्षात निधी उपलब्धतेनुसार मार्च २०२० पर्यंत व त्यापुढील वर्षाच्या जून महिन्याच्या मासिक वेतन देयकाबरोबर काढण्यात यावी. आहरण व संवितरण अधिकाऱ्यांनी ज्यांचे वेतन आस्थापना देयकावर काढण्यात येते, अशा शिक्षक / शिक्षकेतर कर्मचाऱ्यांच्या बाबतीत त्या वेतन देयकात संबंधित वर्षाच्या थकबाकीच्या रकमेची एक वेगळी बाब म्हणून मागणी करावी. आणि भविष्य निर्वाह निधी योजना लागू असलेल्या शिक्षक / शिक्षकेतर कर्मचाऱ्याच्या भविष्य निर्वाह निधी खात्यामध्ये त्याच्या मासिक वर्गणीबरोबर वेगळी जमा करण्यात यावी. वेतन देयकाला जोडलेल्या विवरणपत्रात भविष्य निर्वाह निधी खात्यामध्ये जमा करावयाच्या थकबाकीच्या रकमेसह थकबाकीचा हप्ता क्रमांक स्पष्टपणे लाल शाईने दाखवावा.. बदली झालेल्या शिक्षक / शिक्षकेतर कर्मचाऱ्यांच्या बाबतीत, भविष्य निर्वाह निधी खात्यामध्ये जमा करावाच्या संबंधित वर्षाच्या थकबाकीच्या हप्त्याची रक्कम, कर्मचारी संबधित वर्षाच्या दिनांक १ जून रोजी कार्यरत असलेल्या कार्यालायाने काढावी. अन्य कार्यालयात प्रतिनियुक्तीवर असलेल्या शिक्षक / शिक्षकेतर कर्मचाऱ्यांच्या बाबतीत प्रतिनियुक्तीवर जाण्यापूर्वी तो ज्या कार्यालयात कार्यरत होता, त्या कार्यालयाने किंवा यथास्थिती विभाग प्रमुख, कार्यालय प्रमुख अशा त्याच्या आस्थापनाविषयक बाबी हाताळण्यास सक्षम अधिकाऱ्यांनी थकबाकीच्या हप्त्याची रक्कम भविष्य निर्वाह निधी खात्यामध्ये जमा करण्याबाबतची कार्यवाही करावी. तर राष्ट्रीय निवृत्ति वेतन योजना अथवा परिभाषित अंशदायी निवृत्तिवेतन योजना असलेले आणि अर्धवेळ शिक्षक / शिक्षकेतर व अंशत: अनुदानित शाळामधील / पदावरील शिक्षक व व शिक्षकेतर कर्मचारी ज्यांना राष्ट्रीय निवृत्तिवेतन योजना, परिभाषित अंशदायी निवृत्तिवेतन योजना अथवा भविष्य निर्वाह निधी योजना लागू नाही त्यांचे बाबतीत वेतनाच्या थकबाकीच्या हप्त्याची रक्कम सन २०१९-२० या आर्थिक वर्षात निधी उपलब्धतेनुसार मार्च २०२० पर्यंत व त्यापुढील वर्षाच्या जून महिन्याच्या मासिक वेतन देयकाबरोबर काढण्यात यावी. आहरण व संवितरण अधिकाऱ्यांनी ज्यांचे वेतन आस्थापना देयकावर काढण्यात येते. अशा शिक्षक / शिक्षकेतर कर्मचाऱ्यांच्या बाबतीत त्या
पृष्ठ ९ पैकी ७
# Page 8
शासन निर्णय क्रमांक: वेतन -१२१९/प्र.क्र.१०५/टिएनटी -३, दिनांक - १० जानेवारी, २०२०
वेतन देयकात संबंधित वर्षाच्या थकबाकीच्या रकमेची एक वेगळी बाब म्हणून मागणी करावी.
वेतन देयकाला जोडलेल्या विवरणपत्रात रोखीने अदा करावायाच्या थकबाकीच्या रकमेसह थकबाकीचा हप्ता क्रमांक स्पष्टपणे लाल शाईने दाखवावा. बदली झालेल्या व प्रतिनियुक्तीवर असलेल्या शिक्षक/शिक्षकेतर कर्मचाऱ्याच्या बाबतीत थकबाकीची रक्कम रोखीने अदा करताना भविष्य निधी योजना लागू असलेल्या कर्मचाऱ्याप्रमाणे उपरोक्त नमूद केल्यानुसार कार्यपद्धतीचा अवलंब करण्यात यावा.
८. पूर्व तपासणीच्या अभावी काही थकबाकी चुकीने परिगणित होण्याची शक्यता आहे आणि ती अतिप्रदान म्हणून ठरल्यास त्याची नंतर वसुली करावी लागेल. यासाठी प्रत्येक कर्मचाऱ्याला त्याच्या सुधारित वेतन संरचनेत वेतननिश्चिती करण्यापूर्वी महाराष्ट्र नागरी सेवा (सुधारित वेतन) नियम, २०१९ सोबतच्या जोडपत्र - चार अनुसार असे लेखी वचनपत्र द्यावे लागेल की, वेतनाच्या निश्चितीमुळे काही जास्त रक्कम जमा झाली असे आढळून आल्यास ती भविष्यात देय होणाऱ्या रकमेशी समायोजित करुन अथवा इतर प्रकारे शासनास परत करील.
९. सर्व विभाग प्रमुख/ कार्यालय प्रमुखांनी या शासन निर्णयातील सूचना सर्व शिक्षक / शिक्षकेतर कर्मचाऱ्यांच्या निर्दशनास आणाव्यात.
१०. सदर शासन निर्णय, वित्त विभागाच्या अनौपचारिक संदर्भ क्रमांक-४४१/२०१९/सेवा-९, दिनांक २५ ऑक्टोबर, २०१९ अन्वये दिलेल्या सहमतीने निर्गमित करण्यात येत आहे.
# Page 9