# Page 1
प्रत्येक जिल्हयात जिल्हा स्तरावर " बहुउद्देशिय संगणक केंद्र" स्थापन करण्याकरिता रु.६००९.३३ लक्ष इतक्या खर्चास मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: इगर्व्ह-१५२१/प्र.क्र.१३/संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई - ४०० ०३२.
दिनांक :- २७ ऑक्टोंबर, २०२३
वाचा : उच्चस्तरीय सचिव समितीची (HPC) दि ०५ सप्टेंबर, २०२३ रोजी झालेल्या बैठकीचे इतिवृत्त.
प्रस्तावना: केंद्र शासनाने राष्ट्रीय शैक्षणिक धोरण, २०२० संपूर्ण देशात लागू केले आहे. सदर धोरणानुसार राज्यातील शिक्षण क्षेत्रात जास्तीत जास्त तंत्रज्ञानाचा अधिकाधिक वापर होण्याकरीता तसेच ऑनलाईन शिक्षण, ऑनलाईन प्रशिक्षण ऑनलाईन मुल्यमापन या बाबींकरीता डिजीटल पायाभुत सुविधा निर्माण करणे आवश्यक असल्याने विभागाने इ-वाचनालय व अभ्यासिका राज्यातील प्रत्येक जिल्ह्यात स्थापन करणे आवश्यक आहे. सबब, राज्यातील प्रत्येक जिल्ह्यात ५० ते १५० संगणक आसन क्षमता असणारे “बहूउद्देशीय संगणक केंद्र” स्थापन करण्याचा प्रस्ताव शासनाच्या विचाराधीन आहे.
शासन निर्णय:
राज्यातील शिक्षण क्षेत्रात जास्तीत जास्त तंत्रज्ञानाचा अधिकाधीक वापर होण्याकरीता तसेच ऑनलाईन शिक्षण, ऑनलाईन प्रशिक्षण ऑनलाईन मुल्यमापन या बाबींकरीता डिजीटल पायाभुत सुविधा निर्माण करण्याच्या हेतूने राज्यातील प्रत्येक जिल्ह्यात ५० ते १५० संगणक आसन क्षमता असणारे इ-वाचनालय व अभ्यासिका “बहुउद्देशिय संगणक केंद्र" स्थापन करण्याकरिता व त्यासाठीच्या रु.६००९.३३ लक्ष इतक्या खर्चास प्रशासकीय शासन मान्यता देण्यात येत आहे.
२. सदरच्या एकूण रु. ६००९.३३ लक्ष पैकी रु.४९९८.३३ लक्ष इतका खर्च मागणी क्रमांक ई-२, २२०२ सर्वसाधारण शिक्षण, ८०-सर्वसाधारण पंचवार्षिक योजनांतर्गत योजना (०२) (५१) ई-गव्हर्नन्स कार्यक्रम (२२०२H४५४) ३१ सहाय्यक अनुदाने या लेखाशिर्षातून सन २०२३-२४ च्या उपलब्ध तरतुदीमधून भागविण्यात यावा व उर्वरित १०११.०० लक्ष निधी STAR (Strengthing Teaching Learing and Results for state Project) या प्रकल्पाच्या सन २०२३-२४ करीता मंजूर तरतुदीमधून भागविण्यात यावा. उच्चस्तरीय सचिव समितीने दिलेल्या मान्यतेनूसार या प्रकल्पाच्या अंमलबजावणीची जबाबदारी राज्य प्रकल्प संचालक, महाराष्ट्र प्राथमिक शिक्षण परिषद यांच्यावर सोपविण्यात येत आहे. सदर प्रकल्पासाठी ई-गव्हर्नन्स कार्यक्रम (२२०२H४५४) ३१ सहाय्यक अनुदाने अंतर्गत रु.४९९८.३३ लक्ष इतकी तरतूद महाराष्ट्र प्राथमिक शिक्षण परिषद यांना वर्ग करण्यात येईल.
# Page 2
शासन निर्णय क्रमांकः इगर्व्ह-१५२१/प्र.क्र.१३/संगणक
३. हा शासन निर्णय वित्त विभागाच्या अनौपचारिक संदर्भ क्र. १००२ / व्यय-५, दिनांक ०३ ऑक्टोंबर, २०२२ अन्वये व मा. मुख्य सचिव यांच्या अध्यक्षतेखालील उच्चाधिकार समितीने दिलेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या WWW.maharashtra.gov.in या संकेतस्थळावर उपलब्ध करण्यात आला असून त्याचा संकेताक २०२३१०२७१२३१४८३०२१ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
VIVEK
GULABRAO cb1318374f8764a2da64d548a5, postal Code= 400032, SAPKAL
(विवेक सपकाळ )
कार्यासन अधिकारी, महाराष्ट्र शासन प्रत: १) अ.मु.स. वित्त विभाग, यांचे स्वीय सहाय्यक, मंत्रालय, मुंबई.
२) प्रधान सचिव, शालेय शिक्षण व क्रीडा विभाग यांचे स्वीय सहायक, मंत्रालय, मुंबई.
३) प्रधान सचिव, माहिती व तंत्रज्ञान विभाग, मंत्रालय, मुंबई ४) आयुक्त, शिक्षण, महाराष्ट्र राज्य, पुणे.
५) आयुक्त, क्रीडा व युवक सेवा, महाराष्ट्र राज्य, पुणे ६) संचालक, माध्यमिक व उच्च माध्यमिक, महाराष्ट्र राज्य, पुणे ७) महालेखापाल(लेखापरिक्षा), महाराष्ट्र, मुंबई/नागपूर१/२.
८) महालेखापाल (लेखा व अनुज्ञेयता), महाराष्ट्र, मुंबई/नागपूर१/२.
९) जिल्हा कोषागार अधिकारी, पुणे १०) निवडनस्ती/संगणक कार्यासन
पृष्ठ २ पैकी २