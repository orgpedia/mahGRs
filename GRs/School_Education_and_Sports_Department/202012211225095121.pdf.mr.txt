# Page 1
सन २०२०-२१ या आर्थिक वर्षात स्थानिक स्वराज्य संस्थांच्या शाळांना सादिल अनुदान वितरीत करण्यास प्रशासकीय मंजूरी देण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- सादिल-२०२०/प्र.क्र. ६०/ एसएम-४
मादाम कामा मार्ग, हुतात्मा चौक,
मंत्रालय, मुंबई-४०० ०३२
दिनांक :- २१ डिसेंबर, २०२०.
वाचा :-१) शासन निर्णय शालेय शिक्षण विभाग क्रमांक पीआरई- १०९४/७०४/(दोन)/प्राशि-१, दिनांक १४ नोव्हेंबर, १९९४.
२) शासन निर्णय शालेय शिक्षण व क्रीडा विभाग क्रमांक उमाशा - २०२० / प्र.क्र. १३ / एमएम-४, दिनांक ४ जून, २०२० ३) शासन परिपत्रक क्र. संकीर्ण २०२०/प्र.क्र. ८६/एसडी-६, दिनांक १५ जून, २०२०.
प्रस्तावना संदर्भ क्रमांक १ येथील शासन निर्णयान्वये, स्थानिक स्वराज्य संस्थांच्या शाळांना त्यांचा किरकोळ खर्च भागविण्यासाठी चौथ्या वेतन आयोगाच्या अनुज्ञेय वेतनाच्या आधारे मागील वर्षाच्या वेतन खर्चाच्या ४ टक्के सादिलवार अनुदान मंजूर करण्यात येते. तसेच संदर्भ क्र. २ अन्वये, सादिल अनुदानाच्या रकमेतून खर्च करण्याकरीता अनुज्ञेय बाबीमध्ये सुधारणा करण्यात आली आहे.
मात्र, अनेक जिल्हा परिषदांकडून सादिल अनुदानाचे निर्धारण करुन अखर्चित रक्कम शासन जमा करण्याची कार्यवाही होत नसल्यामुळे अशा जिल्हा परिषदांना सादिल अनुदानाची रक्कम वितरीत केली जात नाही.
तथापि, कोविड–१९ विषाणूच्या पार्श्वभूमीवर निर्माण झालेल्या परिस्थितीत राज्यात व देशात लॉकडाऊन करण्यात आला होता. सध्या अनलॉकची प्रक्रीया सुरु असून, राज्यातील शाळा टप्प्याटप्प्याने सुरु करण्यासंदर्भात दिनांक १५ जून, २०२० च्या शासन परिपत्रकान्वये सविस्तर सूचना निर्गमित करण्यात आल्या आहेत. त्यानुसार, शाळा सुरु करण्यापूर्वी करावयाची तयारी, शाळेची व स्वच्छतागृहाची स्वच्छता, शाळा सुरु केलयानंतर घ्यावयाची दक्षता, विद्यार्थ्यांची गर्दी होऊ नये म्हणून करावयाचे नियोजन इ. आवश्यक कार्यवाही करण्याकरता शाळांना निधी उपलब्ध करणे आवश्यक आहे.
मा. उपमुख्यमंत्री (वित्त व नियोजन ) यांचेकडे मा. मंत्री ( शालेय शिक्षण) यांचेसमवेत झालेल्या बैठकीत दिलेल्या निर्देशानुसार, कोविड-१९ च्या प्रादुर्भावाची परिस्थिती विचारात घेता, शाळा सुरु करण्याची पूर्वतयारी करण्याकरीता सादील अनुदानाकरीता लेखाशिर्ष २२०२०१७३ या खाली सन २०२०-२१ करीता १०० टक्के निधी वितरणास विशेष बाब म्हणून सहमती देण्यात आली आहे.
त्यानुसार, जिल्हा परिषद शाळांसाठी सादिल अनुदान वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: सादिल-२०२०/प्र.क्र. ६०/एसएम-४
शासन निर्णय
शासन निर्णय, दिनांक १४ नोव्हेंबर, १९९४ मधील तरतूदीनुसार सन २०१९-२० या आर्थिक वर्षात स्थानिक स्वराज्य संस्थांच्या शाळांना किरकोळ खर्च भागविण्यासाठी २२०२०१७३ या लेखाशिर्षाखाली उपलब्ध तरतूदीतून रु. ४४०५.४३ लक्ष (रुपये चव्वेचाळीस कोटी पाच लाख त्रेचाळीस हजार फक्त) इतका निधी वितरीत करण्यास प्रशासकीय मंजूरी देण्यात येत आहे.
२. सदर खर्च “मागणी क्र. ई- २, २२०२ - सर्वसाधारण शिक्षण - ०१ - प्राथमिक शिक्षण १०३ - प्राथमिक शिक्षणासाठी स्थानिक संस्थांना सहाय्य-१०३ (एक) (ए) (एक) महाराष्ट्र जिल्हा परिषद व पंचायत समिती अधिनियम १९६१ च्या कलम १८२ अन्वये जिल्हा परिषदांना सप्रयोजन अनुदाने (२२०२०१७३) या लेखाशिर्षाखाली सन २०२०-२१ या आर्थिक वर्षात उपलब्ध निधीतून खर्ची टाकण्यात यावा.
३. सदर निधी ज्या प्रयोजनासाठी मंजूर करण्यात आला आहे, त्याच प्रयोजनावर खर्ची टाकण्यात यावा.
४. सदर निधी वितरीत करण्यापूर्वी त्यांचेकडून पूर्वी वितरीत केलेल्या अनुदानाच्या खर्चाची उपायोगिता प्रमाणपत्रे विभागाने प्राप्त करावीत. शक्यतो यापूर्वी दिलेलया अनुदानाचा विनियोग पूर्ण झाल्याशिवाय पुढील अनुदान वितरीत करण्यात येऊ नये.
५. कोषागार अधिकाऱ्यांनी सहायक अनुदानामधून निधी आहरित करण्यासाठी सादर केलेल्या देयकासोबत संस्थेचे लगतच्या मागील महिन्यातील बँक अकाऊंट स्टेंटमेंट ची प्रत जोडलेली नसल्यास देयक पारित करु नये.
६. सदर शासन निर्णय, वित्त विभागाच्या मान्यतेने व अनौपचारिक संदर्भ क्र. ६४५/२०२०/व्यय-५, दिनांक ७/१२/२०२० अन्वये निर्गमित करण्यात येत आहे.
# Page 3