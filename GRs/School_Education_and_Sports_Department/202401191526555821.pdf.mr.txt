# Page 1
सोलापूर जिल्हा परिषद अंतर्गत मराठी
माध्यमाच्या ०३ व उर्दु माध्यमाच्या ०३ नवीन
शाळांना मान्यता देण्याबाबत....
महाराष्ट्र शासन
शालेय शिक्षण व क्रिडा विभाग
शासन निर्णय क्रमांकः एसएफएस-१०२२/प्र.क्र.६८४/एसएम- २
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- १९ जानेवारी, २०२४
वाचा -
१) आयुक्त, शिक्षण, महाराष्ट्र राज्य, पुणे यांचे पत्र क्र. प्राशिसं/टे-३०१/२०२४/६३१,
दि.१७.०१.२०२४ चे पत्र.
२) मुख्य कार्यकारी अधिकारी, जिल्हा परिषद, सोलापूर यांचे पत्र क्र. जिपसो/शि.वि.प्रा/कार्या-
१०/५४/२०२४, दि. १७.०१.२०२४ चे पत्र.
प्रस्तावना :-
सोलापूर शहारातील विविध भागात असलेल्या झोपडपटटयांमधून व जुन्या गावठाण भागातील
भाडेतत्वावर रहाणा-या असंघटीत कामगाराकरीता रे-नगर फेडरेशन या संस्थेची स्थापना करण्यात
आली आहे. या फेडरेशनच्या वतीने कामगारांच्या ३०,००० गृहनिर्माण योजनेचा प्रस्ताव मा. केद्र व
राज्य शासनाकडे प्रधानमंत्री आवास योजनेअंतर्गत मान्यतेस्तव सादर करुन त्यास राज्य शासनाच्या
(SLSMC) दि. १६.०३.२०१६ च्या दुस-या बैठकीत व केंद्र शासनाच्या (CSMS) दि. २४.०७.२०१७ च्या
२४ व्या बैठकीत अंतिम मंजूरी मिळालेली आहे. सद्य:स्थितीत रे नगर फेडरेशन मौजे कुंभारी येथील
१५००० घरकुलांमध्ये वास्तव करण्यास येणा-या असंघटीत कामगारांच्या पाल्यांसाठी शैक्षणिक
व्यवस्था करणे आवश्यक आहे. सबब, सदर असंघटीत कामगारांच्या अंदाजे २२६० मुलांच्या शैक्षणिक
सोयीकरीता ०३ मराठी माध्यमाच्या व ०३ उर्दु माध्यमाच्या शाळांची निर्मिती करणे आवश्यक असल्याने
त्यानुषंगाने सोलापूर जिल्हा परिषद अंतर्गत मराठी माध्यमाच्या ०३ शाळांना व उर्दु माध्यमाच्या ०३
शाळांना नवीन शाळा मान्यता देण्याबाबतचा प्रस्ताव संदर्भ क्र. (१) अन्वये शासनास प्राप्त झाला आहे.
सदर शाळांच्या बांधकामासाठी समग्र अंतर्गत सन २०२४-२५ मध्ये निधी प्रस्तावित करण्यात आला
आहे. यानुषंगाने, प्रस्तूत ०६ नवीन शाळांना मान्यता देण्याची बाब शासनाच्या विचाराधीन होती.
शासन निर्णय :- \ सोलापूर शहारातील रे नगर फेडरेशन मौजे कुंभारी येथील १५००० घरकुलांमध्ये वास्तव
करण्यास येणा-या असंघटीत कामगारांच्या पाल्यांसाठी सोलापूर जिल्हा परिषद अंतर्गत मराठी
माध्यमाच्या ०३ शाळां व उर्दु माध्यमाच्या ०३ शाळा अशा एकूण ०६ नवीन प्राथमिक शाळांना खालील
अटींच्या अधीन राहून मान्यता देण्यात येत आहे.
# Page 2
शासन निर्णय क्रमांकः एसएफएस-१०२२/प्र.क्र.६८४/एसएम- २
अटी व शर्ती :-
I.सदर शाळांमधील आवश्यक शिक्षकांची पदे जिल्यातील अतिरिक्त ठरलेल्या
शिक्षकांमधून समायोजनाने भरण्याची जबाबदारी मुख्य कार्यकारी अधिकारी, जिल्हा
परिषद, सोलापूर यांची राहील.
II.सदर प्राथमिक शाळेस जोडुन माध्यमिक ते उच्च माध्यमिक दर्जावाढ करण्याकरीता
आवश्यक व यापुढे येणाऱ्या कोणत्याही खर्चाकरिता, राज्य शासनाकडून प्रत्यक्ष अथवा
अप्रत्यक्ष असे कोणतेही वित्तीय सहाय्य / अनुदान उपलब्ध करुन देण्यात येणार नाही.
III.शाळांबाबतचे शासनाचे प्रचलित धोरण व निकष यांचे पालन करणे तसेच RTE
Act, २००९ नूसार शाळेमध्ये आवश्यक वर्गखोल्या, सर्व भौतिक व शैक्षणिक सुविधा
उपलब्ध करुन देणे अनिवार्य राहील.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर