# Page 1
नियतकालिक मूल्यांकन चाचणी (PAT) साठी
राज्य हिस्सामधून निधी उपलब्ध करुन
देणेबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण- २०२५/प्र.क्र.५३/एसडी-६
मादाम कामा मार्ग, हुतात्मा राजगुरू चौक
मंत्रालय, मुंबई ० ४००३२
दिनांक:- २६ सप्टेंबर, २०२५
संदर्भ : - १) शालेय शिक्षण व क्रिडा विभाग, शासन निर्णय क्र. शैगुवि-२०१५/(८०/१५)/एसडी-६,
दि.२२ जून, २०१५
२) समग्र शिक्षा अंतर्गत मंजूर PAB मिटींगचे इतिवृत्त, दि.०५ मे, २०२५
३) वित्त विभागाचे परिपत्रक क्र. अर्थसं-२०२५/प्र.क्र.४४/अर्थ-३, दि.०७.०४.२०२५
४) संचालक, राज्य शैक्षणिक संशोधन व प्रशिक्षण परिषद, पुणे यांचे दि.२८.०६.२०२५
चे पत्र.
प्रस्तावना -:
शासन निर्णय दि.२२.०६.२०१५ नुसार प्रगत शैक्षणिक महाराष्ट्र कार्यक्रमाची राज्यात
अंमलबजावणी करण्याचा निर्णय घेण्यात आला आहे. सदर शासन निर्णयानुसार राज्यातील सर्व
व्यवस्थापनाच्या सर्व माध्यमाच्या मान्यताप्राप्त शाळांमधून इयत्ता पहिली ते आठवीतील सर्व
विद्यार्थ्यांसाठी प्रथम भाषा व गणित या विषयाच्या शैक्षणिक प्रगती चाचण्यांचे आयोजन करण्याबाबत
निर्णय घेण्यात आला आहे. तसेच यासाठी आवश्यक तरतूद राज्य शासनामार्फत उपलब्ध करुन देण्यात
येईल असे नमूद करण्यात आले आहे. सन २०२३-२४ पासून सदर मूल्यमापन चाचण्यांचे नियमितपणे
आयोजन करण्यात येत आहे. नियतकालिक मूल्यांकन चाचणी (PAT) अंतर्गत राज्यस्तरावरून तीन
चाचण्याचे आयोजन करण्यात येत आहे. राष्ट्रीय संपादणूक सवेक्षण, राज्य संपादणूक सवेक्षण या मध्ये
अध्ययन निष्ट्पत्तीवर आधारित (Competency Based Assessment) मूल्यांकन करण्यात येते. सदर
सवेक्षणामधील विद्यार्थी संपादणूक वाढविण्याकरिता राज्यस्तरावरून सराव घेण्यात येतो. प्रत्येक
विद्यार्थ्र्याने इयत्तानिहाय अपेक्षित अध्ययन संपादणूक प्राप्त केली आहे किंवा नाही याची पडताळणी
होऊन अध्ययन अध्यापन प्रक्रिया सुलभ होण्यास या चाचणीमुळे शिक्षकांना मदत होते. चाचण्यांचा मुख्य
उद्देश विद्यार्थ्यांनी अध्ययन निष्ट्पत्ती किती प्रमाणात प्राप्त केलेल्या आहेत हे शिक्षकांनी लक्षात घेऊन
गरजेनुरूप अध्ययन अध्यापन प्रक्रियेत मुलभूत सुधारणा करणे व कृती-कार्यक्रमाची अंमलबजावणी करणे
हा आहे.
# Page 2
२. सन २०२३-२४ पासून PAT चाचणी STARS या केंद्र पुस्कृत योजनेमधून मंजूर केंद्र हिश्श्याचा
निधी तसेच त्यास समरुप राज्य हिस्स्यांचा निधी व आवश्यक अतिरिक्त निधी राज्य शासनाच्या अन्य
योजनांमधून उपलब्ध करुन देण्यात आला आहे. सन २०२५-२६ मध्ये “PAT चाचणी” हा उपक्रम केंद्र
शासनाच्या सूचनेप्रमाणे समग्र शिक्षा योजनेमध्ये समाविष्ट्ट करण्यात आला आहे. सदर PAT
चाचण्यांसाठी केंद्र शासनाकडून मंजूर निधी व्यतिरिक्त रु.३०.१६०६३ कोटी इतका अतिरिक्त निधी
उपलब्ध करुन देण्याची विनंती संचालक, राज्य शैक्षणिक संशोधन व प्रशिक्षण परिषद यांनी संदर्भ क्र.४
येथील पत्रान्वये केली आहे. सदर रु. ३०.१६०६३ कोटी निधी समग्र शिक्षा योजनेच्या राज्य हिस्स्यातून
उपलब्ध करुन देण्याची बाब शासनाच्या विचाराधीन होती.
शासन निर्णय -:
नियतकालिक मूल्यांकन चाचणी (PAT) साठी रु.३०,१६,०६,३००/- (अक्षरी रुपये तीस कोटी
सोळा लाख सहा हजार तीनशे फक्त) इतका निधी “समग्र शिक्षा” योजनेच्या राज्य हिस्स्यातून वितरीत
करण्यास याद्वारे मान्यता देण्यात येत आहे.
२. सदर खर्च मागणी क्रमांक ई-२, २२०२, सर्वसाधारण शिक्षण, ०१, प्राथमिक शिक्षण, १०६, शिक्षक
व इतर सेवा, (००) (००) (०१) समग्र शिक्षा अभियान (सर्वसाधारण) (राज्य हिस्सा ४० %) (२२०२ आय ६१२),
३१-सहायक अनुदाने (वेतनेतर) या लेखाशिर्षाखाली सन २०२५-२६ या वित्तीय वर्षामध्ये उपलब्ध
असलेल्या अर्थसंकल्पीय तरतूदीतून भागविण्यात यावा.
३. सदर अनुदान हे सशर्त अनुदान असून याबाबतच्या अटी व शर्ती या शासन निर्णयात नमूद केल्या
आहेत.
४. यासाठी सह / उप सचिव, शालेय शिक्षण क्रिडा विभाग, मंत्रालय, मुंबई यांना नियंत्रक अधिकारी
व अवर सचिव/ कक्ष अधिकारी (रोख/लेखा शाखा), शालेय शिक्षण व क्रिडा विभाग, मंत्रालय, मुंबई यांना
आहरण व संवितरण अधिकारी तर म्हणून घोषित करण्यात येत आहे. सदर निधी कोषागारातून आहरीत
करुन राज्य प्रकल्प संचालक, महाराष्ट्र प्राथमिक शिक्षण परिषद यांच्या अधिनस्थ संबंधित SNA खात्यात
जमा करावा. राज्य प्रकल्प संचालक, महाराष्ट्र प्राथमिक शिक्षण परिषद यांनी सदर निधी संचालक,
राज्य शैक्षणिक, संशोधन व प्रशिक्षण परिषद, पुणे यांना वर्ग करण्यात यावा.
५. वित्त विभागाच्या शासन परिपत्रक दि.०७.०४.२०२५ मध्ये नमूद केलेल्या सर्व अटींची पूर्तता होत
आहे.
६. सदरचा शासन निर्णय वित्त विभागाच्या अनौ.सं.क्र.५८५४/व्यय-५, दि.१९.०९.२०२५ अन्वये प्राप्त
झालेल्या सहमतीनुसार निर्गमित करण्यात येत आहे.
# Page 3
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर