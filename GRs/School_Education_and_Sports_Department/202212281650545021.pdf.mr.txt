# Page 1
युवा महोत्सवाचे आयोजनाकरीता निधी मंजूर व वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- निवियो-२०२२/प्र.क्र.१२२/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक :- २८ डिसेंबर, २०२२.
वाचा : १. शालेय शिक्षण व क्रीडा विभाग, शासन निर्णय, क्रमांक : युकयो-२०१२/प्र.क्र.६७/ क्रीयुसे-३, दिनांक ०६ जानेवारी, २०१४ २. वित्त विभाग, शासन निर्णय क्रमांक : अर्थसं-२०२२/प्र.क्र.४३/अर्थ-३, दि. ४ एप्रिल, २०२२ ३. क्रीडा व युवक सेवा, पुणे यांचे पत्र क्र. युकयो/युवामहो/२२-२३/का-१०, दि. १६ नोव्हेंबर, २०२२.
प्रस्तावना : महाराष्ट्रातील संस्कृती व परंपरा जतन करण्यासाठी राज्यातील युवांना जिल्हा, विभाग व
राज्य स्तरावरील महोत्सवांमध्ये सहभागी होण्याची संधी मिळावी यासाठी संदर्भाधिन क्र. (१) येथील
शासन निर्णय, दिनांक ०६ जानेवारी, २०१४ अन्वये राज्यात युवा महोत्सवाचे आयोजन करण्यात
येते व त्याकरीता निधी उपलब्ध करून देण्यात येतो. तसेच विहित प्रक्रीयेद्वारे निवड झालेला
राज्याचा प्रतिनिधी संघास राष्ट्रीय युवा महोत्सवासाठी सहभागी होण्याची संधी उपलब्ध होते. सन
२०२२-२३ या आर्थिक वर्षासाठी युवा महोत्सवाचे आयोजन याकरीता रू. २५.०० कोटी इतका निधी
अर्थसंकल्पीत करण्यात आला असून सदर निधीतून रू.५०.०० लक्ष इतका निधी वितरीत
करण्याची बाब शासनाच्या विचाराधीन होती.
शासन निर्णय :
महाराष्ट्रातील संस्कृती व परंपरा जतन करण्यासाठी राज्यातील युवांना जिल्हा, विभाग व
राज्य स्तरावरील महोत्सवांमध्ये सहभागी होण्याची संधी मिळावी तसेच विहित प्रक्रीयेद्वारे निवड
झालेला राज्याचा प्रतिनिधी संघास राष्ट्रीय युवा महोत्सवामध्ये सहभागी होण्याची संधी उपलब्ध
होण्याकरीता सन २०२२-२३ या आर्थिक वर्षात रू.५०.०० लक्ष ( अक्षरी रूपये पंन्नास लक्ष फक्त)
इतका निधी वितरीत करण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः निवियो-२०२२/प्र.क्र.१२२/क्रीयुसे-३
सदरहू वितरीत करण्यात येणाऱ्या निधीचा तपशिल खालीलप्रमाणे आहे :
----------------------------------------------------------------------------------------------------------------------------
| अ.क्र. | खर्च करावयाची बाब | वितरीत करावयाचा निधी | एकूण निधी |
| १. | जिल्हास्तर (३५ जिल्हे ) | रू.७५,००० × ३५ | रू.२६,२५,०००/ |
| २. | विभागस्तर ( ८ विभाग) | रू.१,२५,००० x ८ | रू.१०,००,०००/ |
| ३. | राज्यस्तर आयोजन व राष्ट्रीय स्तरावर राज्याचा प्रतिनिधीक संघ पाठविण्याकरीता येणारा खर्च | रू. १३,७५,००० x १ | रू. १३,७५,०००/ |
|  | एकूण | रू.५०,००,०००/ |
----------------------------------------------------------------------------------------------------------------------------
२. सदर खर्च "मागणी क्रमांक ई-३, २२२४- क्रीडा व युवक सेवा - १०३, (१०) (१२) युवा
धोरणांतर्गत युवक महोत्सवाचे आयोजन ( कार्यक्रम ) ( २२०४५५८२) ३१, सहाय्यक अनुदाने
(वेतनेत्तर) या लेखाशिर्षाखालील सन २०२२-२३ च्या मंजूर तरतुदीमधून भागविण्यात यावा. सदर
निधी ज्या प्रयोजनासाठी मंजूर करण्यात आला आहे त्याच प्रयोजनासाठी खर्च करण्यात यावा.
३. सदर वित्त विभाग, शासन निर्णय, दि. ०४ एप्रिल, २०२२ मधील सूचनांना अनुसरुन
निर्गमित करण्यात येत आहे. याकरीता संबंधित विभागीय उपसंचालक/ जिल्हा क्रीडा अधिकारी
यांना आंहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रण अधिकारी
म्हणून घोषित करण्यात येत आहे. संबंधित लेखाशिर्षांतर्गत यावर्षी करण्यांत आलेल्या मंजूर
तरतुदीच्या अर्थसंकल्पिय निधीपेक्षा जास्त खर्च होणार नाही या अटीच्या अधीन राहून, हा निधी
वितरित करण्यात येत आहे.
# Page 3