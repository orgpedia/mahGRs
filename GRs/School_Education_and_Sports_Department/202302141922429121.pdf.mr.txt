# Page 1
शालेय शिक्षण व क्रीडा विभागातील दालन क्रमांक ४२१ च्या (नोंदणी शाखा) नूतनीकरणासाठी येणाऱ्या खर्चाच्या अंदाजपत्रकास प्रशासकीय मान्यता देण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : नूतनी-२०२२/प्र.क्र.६/नोंदणी शाखा
मंत्रालय (विस्तार), दालन क्र.४२१,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १४ फेब्रुवारी, २०२३
वाचा :- १. शासन निर्णय वित्त विभाग क्रमांक विअप्र-२०१३/प्र.क्र.३०/२०१३/विनिमय, भाग-२ दिनांक १७ एप्रिल, २०१५ व दिनांक २०.०९.२०१९
२. कार्यकारी अभियंता, इलाखा शहर विभाग, सार्वजनिक बांधकाम विभाग, मुंबई यांचे पत्र क्रमांक : इशवि/प्रशा/द./६१९९, दिनांक १७.०६.२०२२
३. कार्यकारी अभियंता (विद्युत), दक्षिण मुंबई विद्युत विभाग, सार्वजनिक बांधकाम विभाग, मुंबई यांचे पत्र क्रमांक : काअ/दमुंविवि/स्वीस/२९७८/२०२२, दिनांक ३.०८.२०२२
४. कार्यकारी अभियंता (विद्युत), दक्षिण मुंबई विद्युत विभाग, सार्वजनिक बांधकाम विभाग, मुंबई यांचे पत्र क्रमांक : काअ/दमुंविवि/स्वीस/५२०/२०२३, दिनांक २३.०१.२०२३
शासन निर्णय :
शालेय शिक्षण व क्रीडा विभागाच्या मंत्रालय विस्तारीत इमारतीमध्ये चौथ्या मजल्यावर दालन क्रमांक ४२१ मध्ये विभागाची नोंदणी शाखा कार्यरत आहे. नोंदणी शाखेमधील अधिकारी / कर्मचारी यांची बसण्याची व्यवस्था योग्य (Proper) नसल्याने, त्यांच्या बसण्यासाठी व्यवस्था व फर्निचर नव्याने करण्याची आवश्यकता आहे. सबब, सदर जागेचे नूतनीकरण करण्याकरिता स्थापत्य कामे व फर्निचर इत्यादी कामासाठी, कार्यकारी अभियंता, इलाखा शहर विभाग, सार्वजनिक बांधकाम विभाग, मुंबई यांनी तयार केलेला अधिकारी व कर्मचाऱ्यांच्या बसण्याच्या आसन व्यवस्थेसाठी रू.३६,५०,३१९/- (अक्षरी रूपये छत्तीस लाख पन्नास हजार तीनशे एकोणीस फक्त) एवढ्या खर्चाचे अंदाजपत्रक, तसेच त्याअनुषंगाने करण्यात येणाऱ्या विद्युतीकरणासाठी येणारा रू.५,४८,४५३/- (अक्षरी रूपये पाच लाख अठ्ठेचाळीस हजार चारशे त्रेपन्न फक्त) एवढ्या खर्चाचे अंदाजपत्रक कार्यकारी अभियंता (विद्युत), दक्षिण मुंबई विद्युत विभाग, सार्वजनिक बांधकाम विभाग, मुंबई यांनी सादर केले आहेत.
२. या शासन निर्णयान्वये, मंत्रालय विस्तार इमारतीमधील नोंदणी शाखेतील अधिकारी व कर्मचाऱ्यांसाठी वाटप करण्यात आलेले दालन क्रमांक ४२१ (विस्तार इमारत) या दालनाचे नूतनीकरण करण्यासाठी स्थापत्य काम व फर्निचरसाठी येणारा खर्च रू.३६,५०,३१९/- (अक्षरी रूपये छत्तीस लाख पन्नास हजार तीनशे एकोणीस फक्त) इतक्या रकमेस तसेच विद्युतीकरणासाठी येणारा खर्च रू.५,४८,४५३/- (अक्षरी रूपये पाच लाख अठ्ठेचाळीस हजार चारशे त्रेपन्न फक्त) असे एकूण
# Page 2
शासन निर्णय क्रमांकः नूतनी-२०२२/प्र.क्र.६/नोंदणी शाखा
रू.४१,९८,७७२/- (अक्षरी रूपये एक्केचाळीस लाख अठ्ठयाण्णव हजार सातशे बाहत्तर फक्त) इतक्या रकमेस प्रशासकीय मान्यता देण्यात येत आहे.
३. या प्रयोजनार्थ येणारा खर्च “मागणी क्रमांक ई-४, ४२०२, शिक्षण, क्रीडा, कला व संस्कृती यावरील भांडवली खर्च, (०१) सर्वसाधारण शिक्षण, २०२ माध्यमिक शिक्षण, (००) (०४ ), शिक्षण उपसंचालक व शिक्षण विभागाच्या कार्यालय इमारतीचे बांधकाम, ४२०२६२२८” या लेखाशीर्षाखाली
मंजूर करण्यात आलेल्या तरतुदीमधून खर्ची टाकण्यात यावा.
४. शासन निर्णय वित्त विभाग क्रमांक विअप्र-२०१३/प्र.क्र.३०/२०१३/विनिमय, भाग-२ दिनांक १७ एप्रिल, २०१५ अन्वये वित्तीय अधिकार नियमपुस्तिका १९७८ मधील भाग एक उपविभाग पाच, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ अन्वये प्रशासकीय विभागांना प्रदान करण्यात आलेल्या वित्तीय अधिकारानुसार, तसेच वित्तीय अधिकार नियमपुस्तिका १९७८ भाग पहिला, उप विभाग- पाच, महाराष्ट्र सार्वजनिक बांधकाम नियमपुस्तिका अंतर्गत परिच्छेदाखालील प्रदान करण्यात आलेल्या वित्तीय अधिकारांमधील परिच्छेद क्रमांक १३४ (१), १३४ (२) आणि १३४ (३) मधील वित्तीय अधिकारांच्या वित्तीय मर्यादा व अटींमध्ये करण्यात आलेल्या सुधारणा विचारात घेऊन हा शासन निर्णय निर्गमित करण्यात येत आहे.