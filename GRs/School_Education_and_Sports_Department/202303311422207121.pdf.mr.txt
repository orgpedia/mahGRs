# Page 1
स्व.नि.वाघाये पाटील सैनिक उच्च माध्यमिक विद्यालय, लाखनी, जि. भंडारा या शाळेमध्ये सन २०१०-११ या वित्त विभागाच्या निर्बंध कालावधीत पदभरती करण्यात आलेल्या ५ शिक्षकेतर पदांना कार्योत्तर मान्यता देणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : इसैशा-२०२०/(११९/२०)/एसएम-६
मादाम कामा रोड, हुतात्मा राजगुरू चौक
मंत्रालय विस्तार भवन, मुंबई ३२
दिनांक : ३१ मार्च, २०२३
वाचा - १) शासन निर्णय, शालेय शिक्षण विभाग, क्रमांक इसैशा १०९५/(२७८/९५)/माशि-८, दिनांक २६ सप्टेंबर, १९९५
२) शासन निर्णय, शालेय शिक्षण विभाग, क्रमांक इसैशा १००१/(१८५/२००१)/माशि-७, दिनांक ५ जुलै, २००२
प्रस्तावना : राज्यात खाजगी व सक्षम स्वयंसेवी संस्थांना माध्यमिक स्तरावर सैनिकी शिक्षण देणा-या शाळा सुरु करण्यास संदर्भाधीन क्र. (१) येथील दिनांक २६ सप्टेंबर, १९९५ च्या शासन निर्णयान्वये परवानगी दिली आहे.
शासनाने सन १९९६-९७ पासून परवानगी दिलेल्या ज्या सैनिकी शाळेमध्ये इयत्ता १० वी पर्यंतचे वर्ग आहेत तेथे इयत्ता ११ वी व नैसर्गिक वाढीने इयत्ता १२ वी चा शास्त्र (विज्ञान) शाखा अभ्यासक्रम सुरु करण्यास संदर्भाधीन क्र.(२) येथील दिनांक ५ जुलै, २००२ च्या शासन निर्णयान्वये परवानगी देण्यात आली आहे.
२. स्व.नि.वाघाये पाटील सैनिकी उच्च माध्यमिक विद्यालय, लाखनी, जि. भंडारा या सैनिकी शाळेस शासन पत्र दिनांक ६.९.२०१० अन्वये सन २०१०-११ या शैक्षणिक वर्षापासून इ. ११ वी विज्ञान शाखा व सन २०११-१२ पासून नैसर्गिक वाढीने इ. १२ वी विज्ञान तुकडी सुरु करण्यास परवानगी देण्यात आली आहे. सदर शाळेमध्ये सन २०१०-११ या वित्त विभागाच्या निर्बंध कालावधीत पदभरती करण्यात आलेल्या ५ शिक्षकेतर पदांना दिनांक १३.१२.२०२२ रोजी संपन्न झालेल्या बैठकीत उच्चस्तरीय सचिव समितीने दिलेल्या मान्यतेच्या अनुषंगाने कार्योत्तर मान्यता देण्याची बाब शासनाच्या विचाराधीन होती.
शासन निर्णय :
स्व.नि. वाघाये पाटील सैनिकी उच्च माध्यमिक विद्यालय, लाखनी, जि. भंडारा या सैनिकी शाळेमध्ये सन २०१०-११ या वित्त विभागाच्या निर्बंध कालावधीत पदभरती करण्यात आलेल्या ५ शिक्षकेतर पदांना याद्वारे खालील अटींच्या अधिन राहून कार्योत्तर मान्यता देण्यात येत आहे:
१) सदर पदांना वैयक्तिक मान्यता देताना आरक्षण, सेवाप्रवेशनियमातील तरतूदी, बिंदुनामावली व अन्य ज्या बाबी तपासणे आवश्यक आहेत, अशा सर्व बाबी तपासण्यात याव्यात.
२) सदर पदांना थकबाकी देय राहणार नाही.
२. सदर शासन निर्णय वित्त विभागाच्या अनौपचारीक संदर्भ क्र.११९/आपुक, दिनांक ०१.०३.२०२३ अन्वये दिलेल्या मान्यतेने निर्गमित करण्यात येत आहे.
# Page 2
शासन निर्णय क्रमांकः इसैशा-२०२०/(११९/२०)/एसएम-६