# Page 1
अपंग समावेशित शिक्षण योजना (माध्यमिक स्तर) योजनेंतर्गत पात्र विशेष शिक्षकांचे अवितरीत थकित मानधन अदा करणेबाबत..
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः याचिका-२०२२/प्र.क्र.१५६/एस.डी-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक: २१ सप्टेंबर, २०२३.
वाचा : १) शासन निर्णय, समक्रमांक, दि. २८.०६.२०२३.
२) शिक्षण संचालक, प्राथमिक, महाराष्ट्र राज्य पुणे यांचे दि.१९.०६.२०२३ व दि. ०३.०७.२०२३ रोजीचे पत्र.
३) मा. उच्च न्यायालय, मुंबई, खंडपीठ औरंगाबाद यांचे दि. २५.०८.२०१६, दि.०२.५.२०२३ व दि. ०८.०६.२०२३ रोजीचे आदेश.
४) शिक्षण संचालक, प्राथमिक, महाराष्ट्र राज्य पुणे यांचे दि.०७.०६.२०२३ रोजीचे पत्र.
५) वित्त विभाग, शासन परिपत्रक, दि. १२.०४.२०२३.
प्रस्तावना: मा.उच्च न्यायालय मुंबई, खंडपीठ औरंगाबाद येथे दाखल अवमान याचिका क्र.२६४/२०१७ व संलग्न याचिकां प्रकरणी मा. न्यायालयाने दिलेल्या निर्देशांनुसार संचालक (प्राथमिक), प्राथमिक शिक्षण संचालनालय, पुणे यांनी संदर्भाधिन २ येथील पत्रान्वये केंद्र शासन पुरस्कृत अपंग समावेशित शिक्षण योजनेंतर्गत विशेष शिक्षकांच्या नियुक्तीस पात्र ठरलेल्या १६१ विशेष शिक्षकांपैकी १३० विशेष शिक्षकांच्या थकित मानधनासाठी सुधारीत परिगणनेनुसार रक्कम रु.१७,६९,१४,४५०/ इतकी आवश्यक आहे. तथापि, संचालनालयाच्या संदर्भाधिन क्र. ४ येथील पत्रान्वये १३० विशेष शिक्षकांसाठी रक्कम रु. ११,४६,४३,६७०/- इतके अनुदान वितरीत करण्याबाबत शासनास सादर केलेल्या प्रस्तावास संदर्भाधिन क्र. १ च्या शासन निर्णयान्वये सर्वसाधारण या घटकाखालील राज्य हिस्सा या लेखाशिर्षाखाली (राज्य हिस्सा ४० टक्के), (२२०२ आय ६१२) सन २०२३-२४ या आर्थिक वर्षात अर्थसंकल्पित केलेल्या निधीतून निधी वितरीत करण्यात आला आहे.
२. अपंग समावेशित शिक्षण योजना (माध्यमिक स्तर) योजने अंतर्गत विशेष शिक्षकांच्या नियुक्तीस पात्र ठरलेल्या १६१ विशेष शिक्षकांपैकी १३० विशेष शिक्षकांच्या थकित मानधनासाठी सुधारीत परिगणना करण्यात आल्याप्रमाणे तफावतीची रक्कम रु.६,२२,७०,७८०/- इतका निधी वितरीत करण्याची बाब शासनाच्या विचाराधिन होती.
# Page 2
शासन निर्णय क्रमांकः याचिका-२०२२/प्र.क्र. १५६/एस.डी-१
शासन निर्णय
अपंग समावेशित शिक्षण योजना (माध्यमिक स्तर) अंतर्गत सचिव स्तरीय समितीच्या चौकशीमध्ये नियुक्तीस पात्र ठरलेल्या १६१ शिक्षकांपैकी १३० शिक्षकांच्या थकित मानधनासाठी सुधारीत परिगणना करण्यात आल्याप्रमाणे तफावतीची रक्कम रु.६,२२,७०,७८०/- इतके अनुदान वितरीत करण्यास शासन मान्यता प्रदान करण्यात येत आहे.
२. शिक्षण संचालक (प्राथमिक), महाराष्ट्र राज्य, पुणे यांनी अपंग समावेशित शिक्षण योजना(माध्यमिक स्तर) अंतर्गत सचिवस्तरीय समितीच्या चौकशी मध्ये नियूक्तीस पात्र ठरलेल्या १६१ शिक्षकांपैकी १३० विशेष शिक्षकांना मानधन अदा करण्यात यावे. थकित मानधनाची रक्कम सचिव समितीच्या चौकशीत पात्र झालेल्या १३० विशेष शिक्षकांच्याच खात्यात जमा करावी. अपात्र विशेष शिक्षकांना मानधन अदा होणार नाही याची दक्षता घ्यावी. याबाबत शिक्षण संचालक (प्राथमिक), पुणे यांना जबाबदार धरण्यात येईल.
३. उपरोक्तनुसार मानधन अदा केल्यानंतर निधी शिल्लक राहिल्यास त्याबाबतचा अहवाल शासनास सादर करावा. शिल्लक निधीचा विनियोग करण्यापुर्वी शासनाची पुर्वमान्यता घेण्यात यावी.
वितरीत करण्यात आलेल्या निधीचे उपयोगिता प्रमाणपत्र एक महिन्याच्या कालावधीत शासनास सादर करावे.
४. सदर खर्च मागणी क्रमांक ई-२, २२०२. सर्वसाधारण शिक्षण, ०१ प्राथमिक शिक्षण, १०६ शिक्षक व इतर सेवा, (००) (००) (०१) समग्र शिक्षा अभियान (सर्वसाधारण) (राज्य हिस्सा ४० टक्के), (२२०२ आय ६१२) या लेखाशिर्षाखालील सन २०२३-२४ या वित्तीय वर्षामध्ये उपलब्ध असलेल्या अर्थसंकल्पीय तरतुदीतून भागविण्यात यावा.
५. सदर निधी राज्य प्रकल्प संचालक, महाराष्ट्र प्राथमिक शिक्षण परिषद, चर्नीरोड, मुंबई यांचेकडे सुपूर्द करण्यात येत आहे. सदर निधी आहरीत करून वितरीत करण्यासाठी अवर सचिव/ कक्ष अधिकारी (रोख शाखा / लेखा शाखा), शालेय शिक्षण व क्रीडा विभाग, मंत्रालय, मुंबई यांना “आहरण व संवितरण अधिकारी” तर सह सचिव / उप सचिव, शालेय शिक्षण व क्रीडा विभाग, मंत्रालय, मुंबई यांना “नियंत्रक अधिकारी” म्हणून घोषित करण्यात येत आहे. संबंधीत आहरण व संवितरण अधिकारी यांनी निधी कोषागारातून आहरित करून निधी समग्र शिक्षा यांच्या बँक खात्यात जमा करावा. राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी सदर निधी शिक्षण संचालक (प्राथमिक), पुणे यांना हस्तांतरीत करावा.
६. वित्त विभाग, शासन परिपत्रक दिनांक १२.०४.२०२३ मध्ये नमूद केलेल्या सर्व अटींची पूर्तता होत आहे. सदरचे अनुदान सशर्त अनुदान असून त्याकरिताच्या अटी व शर्ती या शासन निर्णयात नमूद केल्या आहेत.
पृष्ठ ३ पैकी २
# Page 3
शासन निर्णय क्रमांकः याचिका-२०२२/प्र.क्र. १५६/एस.डी-१
७. सदर शासन निर्णय नियोजन विभागाने अनौपचारिक संदर्भ क्र. २७१/१४७१, दि. १७.०८.२०२३ व वित्त विभागाने अनौपचारिक संदर्भ क्र. ८२३/ व्यय-५, दि. ३१.०८.२०२३ अन्वये दिलेल्या मान्यतेनुसार निर्गमित करण्यात येत आहे.