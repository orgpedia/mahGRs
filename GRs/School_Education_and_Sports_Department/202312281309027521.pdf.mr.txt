# Page 1
जिल्हा क्रीडा अधिकारी/सहाय्यक संचालक, गट-अ मधील अधिकाऱ्यांच्या बदलीबाबत...
श्रीम. आशा मेश्राम
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः संक्रीआ-१३२३/प्र.क्र.७२/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २८ डिसेंबर, २०२३
संदर्भ - शासन आदेश समक्रमांक दिनांक २३ ऑगस्ट, २०२३ शासन आदेश -
उपरोक्त संदर्भाधीन आदेशान्वये क्रीडा व युवक सेवा संचालनालयाच्या आस्थापनेवरील श्री.घनश्याम राठोड, जिल्हा क्रीडा अधिकारी यांना जिल्हा क्रीडा अधिकारी, भंडारा या ठिकाणी श्रीम.मेश्राम यांच्या जागेवर पदस्थापना देण्यात आली आहे. यामुळे आता श्रीम. आशा मेश्राम यांना जिल्हा क्रीडा अधिकारी, वर्धा या रिक्त पदावर पदस्थापना देण्यात येत आहे.
२. आयुक्त, क्रीडा व युवक सेवा, पुणे यांनी श्रीम. मेश्राम या त्वरीत पदस्थापनेच्या ठिकाणी रुजू होतील, याची खातरजमा करावी आणि बदलीच्या पदावर रूजू झाल्याचा अहवाल शासनास सादर करावा.
३. वरील बदली झालेल्या अधिकाऱ्यांनी बदली रद्द करणे अथवा त्यासाठी प्रत्यक्ष अथवा अप्रत्यक्षरित्या दबाव आणून बदली रद्द करण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून त्यांचे विरुध्द शिस्तभंगविषयक कारवाई करण्यात येईल, याची संबंधितांनी नोंद घ्यावी.
४. वरीलप्रमाणे पदस्थापना करण्यात आलेल्या अधिकाऱ्याला पूर्वपरवानगीशिवाय कोणत्याही प्रकारची रजा मंजूर करु नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्याचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोचदेय डाकेने परत करावेत.
५. तसेच उपरोक्त बदली झालेल्या अधिकाऱ्यांनी बदली अधिनियमानुसार सक्षम प्राधिकाऱ्यांच्या मान्यतेने पारीत केलेल्या आदेशाचे पालन न करणे ही बाब गंभीर स्वरूपाची असून यामुळे पालन न करणारा अधिकारी, म.ना.से. (शिस्त व अपिल) नियम, १९७९ च्या नियम क्र.४ अन्वये निलंबनाच्या कार्यवाहीस पात्र ठरेल.
# Page 2
शासन आदेश क्रमांकः संक्रीआ-१३२३/प्र.क्र.७२/क्रीयुसे-२