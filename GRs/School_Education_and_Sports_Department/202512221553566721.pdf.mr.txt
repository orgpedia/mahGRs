# Page 1
शासकीय विद्यानिकेतनमधील सहायक
शिक्षक गट-क पदास सेवाप्रवेश नियम लागू
करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र.सेप्रनि-२०२४/प्र.क्र.६३/प्रशा-५.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:- २२ डिसेंबर, २०२५.
वाचा:- शालेय शिक्षण व क्रीडा विभाग, अधिसूचना क्र.शिसंप्रौ-२९९२/(२६९/९२)/प्रशा-५,
दि.२७.०५.२००५.
प्रस्तावना:-
महाराष्ट्र राज्यात प्राथमिक व माध्यमिक शाळांचे जाळे सर्वदूर पसरले असल्याने
राज्यातील सर्व खेड्यांमध्ये शैक्षणिक सोयी उपलब्ध झाल्या आहेत. त्यामुळे, राज्यातील सर्व मुलांना
शैक्षणिक प्रगतीची किमान संधी प्राप्त झाली आहे. तथापि, ग्रामीण भागातील प्रतिकूल, शैक्षणिक,
सामाजिक व आर्थिक परिस्थिती असलेल्या बुद्धिमान मुलांच्या शारिरीक, बौद्धिक व मानसिक
विकासाच्या दृष्ट्टीने राज्यामध्ये शासकीय विद्यानिकेतने सुरु करण्यात आली आहेत. सद्यस्थितीत
राज्यात सातारा (पुसेगांव), अमरावती, यवतमाळ (केळापूर), छ.संभाजीनगर व धुळे या ५ ठिकाणी
विद्यानिकेतने कार्यरत आहेत.
शासकीय विद्यानिकेतनमधील सहायक शिक्षक गट-क पदाचे सेवाप्रवेश नियम
अस्तित्वात नसल्याने यापूर्वी “वाचा” येथील दि.२७.०५.२००५ रोजीच्या विभागीय शिक्षण उपसंचालक
कार्यालयाच्या आस्थापनेवरील प्रशासन अधिकारी (नगरपालिका शिक्षण मंडळे), सहायक शिक्षण
उपनिरीक्षक, सहायक प्रकल्प अधिकारी, अध्यापक विद्यालयांतील सहायक शिक्षक, समन्वयक,
समुपदेष्ट्टा, विस्तार अधिकारी (महाराष्ट्र राज्य शैक्षणिक संशोधन व प्रशिक्षण परीषद, पुणे), कनिष्ट्ठ
महाविद्यालयातील अधिव्याख्याता, कार्यक्रम सहायक, विज्ञान पर्यवेक्षक, जिल्हा विज्ञान पर्यवेक्षक,
विषय सहायक, विषय तज्ञ आणि तांत्रिक सहायक या पदांकरीता सेवाप्रवेश नियमानुसार शासकीय
विद्यानिकेतनमधील सहायक शिक्षकांची नियुक्ती करण्यात आली आहे. तथापि, सदर पदावर
कार्यरत कर्मचाऱ्यांची प्रशासन शाखेतील इतर ठिकाणी बदली होत असल्याने, शासकीय
विद्यानिकेतनमधील पदे रिक्त राहून त्यांचा विद्यार्थ्यांच्या शैक्षणिक प्रगतीवर विपरीत परिणाम होत
असल्याचे दिसून आल्याने शासकीय विद्यानिकेतनमधील सहायक शिक्षकांकरीता सेवाप्रवेश नियम,
पद भरती व बदलीबाबत आदेश निर्गमित करण्याची बाब शासनाच्या विचाराधीन होती.
शासन निर्णय:-
शासकीय विद्यानिकेतनमधील सहायक शिक्षक गट-क पदाकरीता खालीलप्रमाणे
शासन निर्णय घेण्यात येत आहे:-
# Page 2
निर्णय क्रमांकः सेप्रनि-२०२४/प्र.क्र.६३/प्रशा-५.
१) सध्यस्थितीत शासकीय विद्यानिकेतनमधील सहायक शिक्षक पदाकरीता कोणतेही
स्वतंत्र सेवाप्रवेश नियम अस्तिवात नाहीत. तसेच, सदर सेवाप्रवेश नियम तयार करण्याकरीता काही
कालावधी लागणार असल्याने अधिसूचना दि.२७.०५.२००५ अन्वये शासकीय अध्यापक
विद्यालयातील सहायक शिक्षक पदासाठी लागू असलेले सेवाप्रवेश नियम शासकीय
विद्यानिकेतनमधील सहायक शिक्षक या पदाकरीता लागू करण्यात येत आहेत. त्यानुसार शासकीय
अध्यापक विद्यालयातील सहायक शिक्षक या पदास लागू असलेली शैक्षणिक अर्हता, वयोमर्यादा,
हिंदी व मराठी भाषा परीक्षा, संगणक अर्हता, लहान कुटुंबाचे प्रतिज्ञापत्र इ.बाबतचे निकष शासकीय
विद्यानिकेतनमधील सहायक शिक्षक या पदास लागू करण्यात येत आहेत.
२) शासकीय विद्यानिकेतनमधील सहायक शिक्षक या पदाची भरती विभागाच्या पवित्र
प्रणालीद्वारे करण्यात यावीत्याक .रीता संबंधित विभागाचे विभागीय शिक्षण उपसंचालक हे नियुक्ती
प्राधिकारी असल्याने सदर पदाकरीता विभागीय शिक्षण उपसंचालक यांच्या स्तरावरुन मागणीपत्र
पाठविण्यात येईल .
३) उपरोक्त प्रक्रियेद्वारे नियुक्त होणाऱ्या सहायक शिक्षकांच्या सेवा, तो स्वतंत्र संवर्ग
असल्याने शासकीय विद्यानिकेतनपुरत्याच मर्यादित राहतील, त्यांना इतर प्रशासकीय पदावर
शासकीय विद्यानिकेतनबाहेर बदलीने पदस्थापना देता येणार नाही.
२. सदर शासन निर्णय महाराष्ट्र शासनाच्या www.maharashtra.gov.in या
# Page 3