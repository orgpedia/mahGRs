# Page 1
महाराष्ट्र शिक्षण सेवा, गट-अ (प्रशासन शाखा) मधील प्रशासन अधिकारी या पदावर पदोन्नती देण्याबाबत...
महाराष्ट्र शासन
शालेय शिक्षण व क्रीडा विभाग
शासन आदेश क्रमांक: बिंदूना-३०२१/प्र.क्र.६५ / प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : १९ जुलै, २०२२
वाचा-१. सामान्य प्रशासन विभाग, शासन निर्णय क्रमांक : एसआरव्ही २०१५/प्र.क्र.३१०/ कार्या.१२, दिनांक १५.१२.२०१७ व त्यामधील सुधारणेचा शासन निर्णय दिनांक ३०.०८.२०१८ २. शा.शि. व क्री. विभाग, शासन आदेश क्रमांक: बिंदूना-३०२१/प्र.क्र.६५/प्रशा-२ दिनांक २६.०५.२०२२
प्रस्तावना : महाराष्ट्र शिक्षण सेवा गट-अ (प्रशासन शाखा) मधील प्रशासन अधिकारी संवर्गातील रिक्त पदांवर निवडसूची २०२१-२२ मध्ये पदोन्नती देण्याकरीता अप्पर मुख्य सचिव (शालेय शिक्षण) यांच्या अध्यक्षतेखाली विभागीय पदोन्नती समितीची बैठक दि.२४.०२.२०२२ रोजी पार पडली. सदर बैठकीमध्ये अधीक्षक संवर्गामधून प्रशासन अधिकारी (प्रशासन शाखा) पदावर पदोन्नती देण्याकरीता पात्र-अपात्रता ठरविण्यात आली होती. त्यानुसार सामान्य प्रशासन विभागाची निवडसूचीस मान्यता घेतल्यानंतर नागरी सेवा मंडळाच्या शिफारशीस मान्यता घेऊन नियुक्ती प्राधिकाऱ्यांच्या मान्यतेनंतर पदोन्नतीचे आदेश दिनांक २६.०५.२०२२ रोजी निर्गमित करण्यात आले आहेत. निवडसूचीतील एक अधिकारी श्री. राजमोहन शर्मा, अधीक्षक वेतन व भविष्य निर्वाह निधी पथक (माध्यमिक) यांच्यावर शासन आदेश दिनांक ३१.०८.२०२० नुसार श्री. शर्मा यांच्याविरुध्द सिध्द झालेल्या दोषारोपांचे स्वरुप विचारात घेऊन श्री शर्मा यांची नजीकची वेतन वाढ पुढील वेतनवाढीवर परिणाम न करता एक वर्षा करीता रोखून धरण्यात यावी अशी शास्ती लावण्यात आलेली आहे. सबब शास्ती पूर्तता जुलै २०२२ मध्ये पूर्ण होत असल्याने सामान्य प्रशासन विभागाच्या दिनांक १५.१२.२०१७ रोजीच्या शासन निर्णयातील तरतूदीनुसार श्री. राजमोहन शर्मा यांच्या पदोन्नतीचा आदेश जुलै, २०२२ मध्ये शास्तीचा अंमल संपल्यानंतर निर्गमित करण्यात येईल असे दिनांक २६.०५.२०२२ रोजीच्या शासन आदेशात नमूद करण्यात आले आहे.
२. श्री.राजमोहन ह. शर्मा यांच्या विरुध्द लावण्यात आलेली शास्तीची कार्यवाही पूर्ण झालेली आहे. श्री. राजमोहन शर्मा यांना प्रशासन अधिकारी पदावरील पदोन्नतीस पात्र ठरविण्यात आले आहे. सबब, श्री. राजमोहन शर्मा यांना पदोन्नती देण्याबाबत शासनाने पुढीलप्रमाणे निर्णय घेतला आहे.
शासन आदेश : महाराष्ट्र शिक्षण सेवा गट-ब ( प्रशासन शाखा ), अधीक्षक, वेतन व भविष्य निर्वाह निधी पथक पदावर कार्यरत असणाऱ्या खाली नमूद अधिकाऱ्यांना शासनाने मान्य केलेल्या निवडसूचीनुसार महाराष्ट्र शिक्षण सेवा गट-अ ( प्रशासन शाखा) मधील प्रशासन अधिकारी या पदावर (वेतनश्रेणी S-२० रु ५६१००-१७७५००) ज्येष्ठतेनुसार रिक्त असलेल्या पदांवर निम्न
# Page 2
शासन आदेश क्रमांकः बिंदूना-३०२१/प्र.क्र.६५/प्रशा-२
अटींच्या अधीन राहून खालील कोष्टकात नमूद स्तंभ क्र. ५ येथे नमूद पदावर तात्पुरती पदोन्नती देण्याचा निर्णय शासनाने घेतला आहे.
--------------------------------------------------------------------------------------------
|  | अ. |  |  | अधिकाऱ्यांचे नाव |  |  | जातीचा प्रवर्ग |  |  | ज्येष्ठता |  |  | पदोन्नतीच्या पदावरील |  |
| क्र. |  |  | सूचीतील | पदस्थापना |
|  | क्रमांक |  |
|  | १ |  |  | २ |  |  | ३ |  |  | ४ |  |  |  |  |
|  | श्री. राजमोहन ह. शर्मा | खुला | २/२०२१ | प्रशासन अधिकारी, महाराष्ट्र राज्य परिक्षा परिषद, पुणे. |
--------------------------------------------------------------------------------------------
२. अटी (१) सदर पदोन्नती ही मा. सर्वोच्च न्यायालयात प्रलंबित असलेल्या विशेष अनुमती याचिका २८३०६/२०१७ च्या अंतीम निकालाच्या अधिन राहून पदोन्नतीच्या कोटयातील सर्व रिक्त पदे दिनांक २५.०५.२००४ च्या सेवा ज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभाग/१६-ब कार्यासनाच्या दिनांक ०७.०५.२०२१ रोजीच्या शासन निर्णयानुसार दिलेल्या सूचनांनुसार देण्यात येत आहेत. तसेच दिनांक ०७.०५.२०२१ च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधिन राहून तसेच रिट पिटीशन स्टॅप क्र. १०८७६/२०२१ व रिट पिटीशन स्टॅप नं.१०८७८/२०२१ मध्ये मा. उच्च न्यायालय, मुंबई यांनी दिनांक २५.०५.२०२१ रोजी दिलेल्या निर्णयानुसार सदर रिट याचिकेत होणाऱ्या अंतिम निर्णयाच्या राहून केवळ तात्पुरत्या स्वरुपात देण्यात येत आहे.
(२) सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
(३) निवडसूचीतील अधिकाऱ्यांच्याविरूध्द विभागीय चौकशी सुरू असेल त्यांच्याबाबत सामान्य प्रशासन विभाग, शासन निर्णय, दिनांक १५.१२.२०१७ व दिनांक २६.०५.२०२२ मधील तरतुदी लागू राहतील. त्यानुसार श्री. शर्मा हे पदोन्नतीच्या पदावर रुजू होईपर्यंत त्यांच्याविरुध्द शिस्तभंगविषयक कार्यवाही सुरु झाल्यास अथवा फौजदारी खटला दाखल झाल्यास पदस्थापनेच्या ठिकाणी त्यांना रुजू करुन घेण्यात येऊ नये.
(४) सामान्य प्रशासन विभागाच्या दिनांक २.०६.२०१४ च्या शासन निर्णयातील तरतूदीनुसार संबंधीत अधिकाऱ्यांनी मत्ता व दायित्व विवरणपत्र केल्याची खात्री करून श्री. शर्मा यांचे कार्यमुक्तीचे आदेश आयुक्त (शिक्षण) यांनी निर्गमित करावे.
(५) सदर पदोन्नतीनुसार संबंधित अधिकाऱ्यास देण्यात आलेली पदस्थापना सामान्य प्रशासन विभाग, अधिसूचना दि.२८.०४.२०१५ व त्यामध्ये वेळोवेळी करण्यात आलेल्या सुधारणेनुसार महसूल विभाग संवर्ग वाटपाच्या तरतुदीनुसार करण्यात आली आहे.
पृष्ठ ३ पैकी २
# Page 3
शासन आदेश क्रमांकः बिंदूना-३०२१/प्र.क्र.६५/प्रशा-२
४. आयुक्त (शिक्षण), पुणे यांनी संबंधित अधिकाऱ्यांस पदोन्नतीच्या ठिकाणी रुजू होण्याकरीता तात्काळ कार्यमुक्त करण्याची कार्यवाही करावी. तसेच संबंधित अधिकारी यांनी पदोन्नती आदेश निर्गमित झाल्याच्या दिनांकापासून ३० दिवसाच्या आत पदोन्नतीच्या पदावर रुजू व्हावे व संबंधित अधिकारी रुजू झाल्याचा दिनांक आयुक्त (शिक्षण) यांनी शासनास कळवावा.