# Page 1
७ महाराष्ट्र बटालीयन, राष्ट्रीय छात्र सेना, नाशिक च्या कार्यालयाच्या इमारतीच्या बांधकाम खर्चासाठी निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : राछासे २०१८/प्र.क.२९/ क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २१ डिसेंबर, २०२१.
वाचा :-१) आयुक्त, क्रीडा व युवक सेवा संचालनालय, पुणे यांचे पत्र क्र.एनसीसी/२०००/१०४६६/ का-५/७१८४, दि. २० जानेवारी, २०२१ २) शासन निर्णय, शालेय शिक्षण व क्रीडा विभाग: राछासे-२०१८/प्र.क.२९/क्रीयुसे-३, दि. २२ सप्टेंबर, २०२१ प्रस्तावना : ७ महाराष्ट्र बटालीयन, राष्ट्रीय छात्र सेना, नाशिक यांचे कार्यालय, सन १९५४ पासून कार्यान्वित असून सद्यस्थितीत ते एच.टि. पी. महाविद्यालय, नाशिक यांच्या इमारतीत भाडे तत्वावर सुरू आहे.
७ महाराष्ट्र बटालीयन, राष्ट्रीय छात्र सेना, नाशिक यांचे कार्यालसाठी उपलब्ध केलेल्या शासकीय जागेवर कार्यालयीन इमारतीच्या बांधकामासाठी सन २०२०-२१ च्या दरसुचीप्रमाणे रू. १०,७१,४४,३४२/- ( अक्षरी रूपये दहा कोटी एकाहत्तर लक्ष चव्वेचाळीस हजार तीनशे बेचाळीस फक्त ) इतक्या खर्चाच्या अंदाजपत्रकास संदर्भ क्र. २ च्या शासन निर्णयान्वये सुधारीत प्रशासकीय मान्यता देण्यात आलेली आहे.
सदर बांधकामासाठी निधी वितरीत करण्याची बाब शासनाच्या विचाराधीन होती.
शासन निर्णय :
७ महाराष्ट्र बटालीयन, राष्ट्रीय छात्र सेना, नाशिक यांचे कार्यालयाच्या इमारतीच्या बांधकामासाठी ३० टक्केच्या मर्यादेत रू. ६.०० कोटी (अक्षरी रूपये सहा कोटी फक्त) इतका निधी वितरीत करण्यास वित्त विभागाने मान्यता दिली आहे. त्यानुसार सदर बांधकामासाठी प्रशासकीय इमारत, पार्किंग सुविधा, पाणी सुविधा, इलेक्ट्रिफिकेशन, ड्रेनेज, स्नानगृह, प्रसाधनगृह, पाकगृह, मोटार शेड, कंपाऊन्ड/फेन्सिंग, प्रवेशद्वार, अंतर्गत रस्ते, पंप हाऊस, रेन वॉटर हार्वेस्टिंग, जागेची किंमत, धोबी घाट व वातानुकूलीत सभागृह इत्यादी कामांसाठी खाली नमूद केलेल्या अटींच्या अधीन राहून रू.६.०० कोटी (अक्षरी रूपये सहा कोटी फक्त) इतका निधी मंजूर व वितरीत करण्यास शासन मान्यता देण्यात येत आहे.
सदर बांधकामाकरीता आवश्यकतेनुसार महानगरपालिका व अन्य स्थानिक प्राधिकरणाची मंजूरी/नाहरकत प्रमाणपत्रे बांधकाम सुरू करण्यापूर्वी प्राप्त करण्यात यावीत.
२. निधी प्रत्यक्ष वितरीत झाल्याशिवाय बांधकाम सुरू करण्यात येऊ नये ३. यासाठी विहीत कार्यपद्धतीनुसार ई-निविदा प्रक्रीया अवलंबवण्यात यावी.
२. सदर खर्च “४२०२, शिक्षण, क्रीडा, कला व संस्कृती यावरील खर्च ०१ सर्वसाधारण शिक्षण-२०२ माध्यमिक शिक्षण (०४) शिक्षण उपसंचालक व शिक्षण विभागाच्या कार्यालय इमारतीचे बांधकाम (कार्यक्रम) ५३ मोठी बांधकामे (४२०२ ६२२८ )” या लेखाशीर्षाखालील सन २०२१-२२ च्या अर्थसंकल्पीत तरतूदीमधून भागविण्यात यावा.
# Page 2
शासन निर्णय क्रमांकः राछासे २०१८/प्र.क.२९/ क्रीयुसे-३
३. सदर शासन निर्णय, वित्त विभाग, शासन निर्णय, दि. २४.०६.२०२१ च्या शासन निर्णयातील सूचनांना अनुसरुन निर्गमित करण्यात येत आहे. यासाठी वितरीत करण्यात आलेल्या निधीसंदर्भात समादेशक अधिकारी, ७ महाराष्ट्र बटालीयन, राष्ट्रीय छात्र सेना, नाशिक यांना आहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रण अधिकारी म्हणून घोषित करण्यात येत आहे.
४. सदर शासन निर्णय नियोजन व वित्त विभागाच्या सहमतीने व वित्त विभागाच्या अनौपचारिक संदर्भ क्र.१११८/२०२१/व्यय-५, दिनांक ०८/१२/२०२१ अन्वये निर्गमित करण्यात येत आहे.