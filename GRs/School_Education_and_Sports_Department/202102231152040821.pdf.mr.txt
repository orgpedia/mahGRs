# Page 1
शालेय पोषण आहार योजनेतंर्गत नियुक्त पुरवठेदारांना करारनाम्याची मुदत संपल्यानंतर मुदतवाढ न देण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०२०/प्र.क्र.८८/एस.डी.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक:-२३ फेब्रुवारी,२०२१
वाचा: १) शालेय शिक्षण व क्रीडा विभाग, शासन निर्णय क्रमांक शापोआ-२००९/प्र.क्र.१३६/प्राशि ४. दि.१८/०६/२००९
२) शालेय शिक्षण व क्रीडा विभाग, शासन निर्णय क्रमांक शापोआ-२०११/प्र.क्र.१११/प्राशि ४. दि.०७/११/२०१२
३) शालेय शिक्षण व क्रीडा विभाग, शासन निर्णय क्रमांक शापोआ-२०११/प्र.क्र.१११/प्राशि ४, दि.३०/११/२०१२
४) शालेय शिक्षण व क्रीडा विभाग, शासन निर्णय क्रमांक शापोआ-२०१५/प्र.क्र.८०/एस.डी.
३, दि.२८/१२/२०१५
५) उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२/भाग-III/ उद्योग-४, दि.०१/१२/२०१६.
६) शालेय शिक्षण व क्रीडा विभाग, शासन निर्णय क्रमांक शापोआ-२०११/ प्र.क्र.५३५ / एस.डी.-३, दि.०६/०३/२०१७
प्रस्तावना : प्राथमिक शाळांतील विद्यार्थ्यांच्या पट नोंदणी, उपस्थितीचे प्रमाण वाढविणे, विद्यार्थ्यांची गळती
थांबविणे आणि विद्यार्थ्यांच्या शारीरिक विकासाकरीता केंद्र पुरस्कृत शालेय पोषण आहार योजना दि. १५
ऑगस्ट, १९९५ पासून सुरु करण्यात आली आहे. सदर योजनेची प्रभावी अंमलबजावणी करण्याकरीता
प्रत्येक शैक्षणिक वर्षाकरीता ई-निविदा प्रक्रियेव्दारे ग्रामीण भागातील शाळांना धान्यादी मालाचा पुरवठा
करणे व शहरी भागातील ज्या शाळांना केंद्रिय स्वयंपाकगृह प्रणालीमार्फत शालेय पोषण आहाराचा
पुरवठा करण्यात येतो त्या स्वयंपाकगृहांना तसेच ग्रामीण भागातील शाळांना भारतीय अन्न महामंडळाच्या
गोदामातून तांदळाची उचल करुन पुरवठा करण्याकरीता पुरवठेदार नियुक्त केले जातात. सदर
पुरवठेदारांबरोबर १ वर्षाच्या कालावधीकरीता प्राथमिक शिक्षण संचालनालय स्तरावर करारनामा
करण्यात येतो. अनेक वेळी निविदा प्रक्रियेबाबात होणारी न्यायालयीन प्रकरणे, काही तक्रारी किंवा मा.
न्यायालयाच्या आदेशान्वये निविदा प्रक्रियेस मिळणारी स्थगिती, निविदा प्रक्रियेतील तांत्रिक अडचणी
आदी कारणास्तव निविदा प्रक्रिया विहित कालमर्यादेत पूर्ण होत नाही व जुन्या निविदेस काही महीने
# Page 2
शासन निर्णय क्रमांकः शापोआ-२०२०/प्र.क्र.८८/एस.डी.३
मुदतवाढ द्यावी लागते. त्यामुळे "ठराविक पुरवठादारांनाच योजनेचा फायदा मिळतो" अश्या तक्रारी
शासनास प्राप्त होतात. म्हणून करारनामा कालावधी संपल्यानंतर मागील पुरवठेदारांना मुदतवाढ न
देता पुढील शैक्षणिक वर्षासाठी ई-निविदा प्रक्रियेव्दारे पुरवठेदार नियुक्त होईपर्यंत दोन निविदांच्या
मध्यंतराच्या कालावधीत योजनेची प्रभावी अंमलबजावणी करण्याकरीता तातडीची पर्यायी व्यवस्था
निर्माण करण्याबाबत धोरणात्मक निर्णय घेण्याची बाब शासनाच्या विचाराधीन होती.
शासन निर्णय:
शालेय पोषण आहार योजनेंतर्गत धान्यादी मालाचा पुरवठा व तांदूळ वाहतूक करण्यासाठी
निविदा प्रक्रियेतून नियुक्त करण्यात आलेल्या पुरवठेदाराची करारनाम्याची मुदत संपल्यानंतर योजनेची
अखंडीतपणे अंमलबजावणी करण्यासाठी खालीलप्रमाणे निर्णय घेण्यात येत आहे.
१) शालेय पोषण आहार योजनेंतर्गत ग्रामीण भागातील शाळांना धान्यादी मालाचा पुरवठा
करणे तसेच शहरी व ग्रामीण भागातील शाळांना तांदळाचा पुरवठा करण्यासाठी निविदा
प्रक्रीयेतून नियुक्त झालेल्या पुरवठेदारांना त्यांचा करार कालावधी संपल्यावर मुदतवाढ
देण्यात येवू नये.
२) पुरवठेदारांची मुदत संपल्यावर व नवीन निविदा अंतिम होईपर्यंत मध्यंतराच्या
कालावधीत योजनेची अखंडितपणे अंमलबजावणी शालेय व्यवस्थापन समितीमार्फत
करण्यात यावी. यासाठी केंद्र शासनाने निश्चित केलेला प्रति दिन प्रति विद्यार्थी आहार
खर्चाची रक्कम शालेय व्यवस्थापन समितीस वर्ग करण्यात यावी. सदर रकमेतून शालेय
व्यवस्थापन समिती स्थानिक पातळीवर धान्यादी माल खरेदी करून विद्यार्थ्यांना
योजनेचा लाभ देतील.
३) सदर कालावधीत भारतीय अन्न महामंडळ गोदाम (FCI) मधून तांदळाचा पुरवठा
शाळास्तरावर करण्याबाबत शिक्षण संचालक (प्राथ.), महाराष्ट्र राज्य, पुणे यांच्या
स्तरावर कमी कालावधीची निविदा प्रक्रिया राबवून विहित कालावधीत शाळांना तांदूळ
उपलब्ध करून देण्याबाबत नियोजन करावे.
पृष्ठ ३ पैकी २
# Page 3
शासन निर्णय क्रमांकः शापोआ-२०२०/प्र.क्र.८८/एस.डी.३