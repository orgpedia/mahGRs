# Page 1
वर्धमान सैनिकी शाळा (पूर्वीचे नाव राणी लक्ष्मीबाई मुलींची सैनिकी शाळा) वडधामना, ता. हिंगणा, जि. नागपूर या सैनिकी शाळेस इयत्ता ११ वी व नैसर्गिक वाढीने इ. १२ वी (विज्ञान शास्त्र शाखा) सर्वसाधारण तुकडी तुकडी मंजूर करणेबाबत..
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : इसैशा-२०१७/(१३३/१७)/एसएम-६
मादाम कामा रोड, हुतात्मा राजगुरू चौक
मंत्रालय विस्तार भवन, मुंबई ३२
तारीख: २ नोव्हेंबर, २०२०
वाचा - १) शासन निर्णय, शालेय शिक्षण विभाग, क्रमांक इसैशा १०९५/(२७८/९५)/माशि-८, दिनांक २६ सप्टेंबर, १९९५ २) शासन निर्णय, शालेय शिक्षण विभाग, क्रमांक इसैशा १००१/(१८५/२००१)/माशि-७, दिनांक ५ जुलै, २००२ प्रस्तावना
राज्यात खाजगी व सक्षम स्वयंसेवी संस्थांना माध्यमिक स्तरावर सैनिकी शिक्षण देणा-या शाळा सुरु करण्यास संदर्भाधीन क्र.(१) येथील दिनांक २६ सप्टेंबर, १९९५ च्या शासन निर्णयान्वये परवानगी दिली आहे. सन १९९६-९७ पासून शासनाने परवानगी दिलेल्या ज्या सैनिकी शाळेमध्ये इयत्ता १० वी पर्यंतचे वर्ग आहेत तेथे इयत्ता ११ वी व नैसर्गिक वाढीने इयत्ता १२ वी चा शास्त्र (विज्ञान ) शाखा अभ्यासक्रम सुरु करण्यास संदर्भाधीन क्र. (२) येथील दिनांक ५ जुलै, २००२ च्या शासन निर्णयान्वये परवानगी देण्यात आली आहे.
२. वर्धमान सैनिकी शाळा (पूर्वीचे नाव राणी लक्ष्मीबाई मुलींची सैनिकी शाळा) वडधामना, ता.
हिंगणा, जि. नागपूर या शाळेस शासन पत्र क्र. ईसैशा-२००४/७३७/२००४/माशि - ७, दिनांक २४.०८.२००४ अन्वये इ. ५ वी पासून सर्वसाधारण मुलींची तुकडी सुरु करण्याकरिता सन २००४-०५ या शैक्षणिक वर्षापासून मान्यता दिली आहे. सदर सैनिकी शाळेत सन २०२०-२१ या शैक्षणिक वर्षापासून इयत्ता ११ वी व नैसर्गिक वाढीने सन २०२१-२२ या शैक्षणिक वर्षापासून इयत्ता १२ वी साठी सर्वसाधारण तुकडी (विज्ञान शास्त्र शाखा) सुरु करण्यास मान्यता देण्याची बाब शासनाच्या विचाराधीन होती.
शासन निर्णय : वर्धमान सैनिकी शाळा (पूर्वीचे नाव राणी लक्ष्मीबाई मुलींची सैनिकी शाळा ) वडधामना, ता.
हिंगणा, जि. नागपूर सैनिकी शाळेला सन २०२०-२१ या शैक्षणिक वर्षापासून इयत्ता ११ वी ची १ (एक) तुकडी व नैसर्गिक वाढीने सन २०२१-२२ या शैक्षणिक वर्षापासून इयत्ता १२ वी ची १ (एक) याप्रमाणे एकूण २ (दोन) सर्वसाधारण तुकडयांना (विज्ञान शास्त्र शाखा) मान्यता देण्यात येत आहे.
# Page 2
शासन निर्णय क्रमांकः इसैशा-२०१७/(१३३/१७)/एसएम-६
२. सदर सैनिकी शाळेस परिच्छेद १ प्रमाणे सर्वसाधारण तुकडी (विज्ञान शास्त्र शाखा) सुरू करण्यास संदर्भाधीन शासन निर्णय क्र. १ व २ येथील शासन निर्णयान्वये विहीत करण्यात आलेल्या
अटी व शर्तीच्या व पटसंख्येच्या निकषांची पूर्तता करण्याच्या अधीन राहून तसेच भौतिक सोयी सुविधांची उपलब्धता विचारात घेऊन मान्यता देण्यात येत आहे ३. वित्त विभागाच्या शासन निर्णय क्र. अर्थसं-२०२०/प्र.क्र.६५/अर्थ-३, दिनांक ०४.०५.२०२० च्या शासन निर्णयानुसार पदभरतीचे बंधन असल्यामुळे पद मंजूरीची कार्यवाही पदभरतीचे बंधन उठल्यावर स्वतंत्रपणे करण्यात येईल.
४. सदर शासन निर्णय वित्त विभागाच्या अनौपचारीक संदर्भ क्र. १७१/व्यय-५, दिनांक २६.०२.२०२० अन्वये प्राप्त मान्यतेनुसार निर्गमित करण्यात येत आहे.