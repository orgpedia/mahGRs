# Page 1
अपंग समावेशित शिक्षण योजना (माध्यमिक स्तर) अंतर्गत विशेष शिक्षकांच्या वेतनासाठी राज्य हिस्स्यापोटीचा निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः आयईडीएसएस-२०१७/(३५६/१७)/टिएनटी-५ मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १० ऑक्टोबर, २०१८.
वाचा : १. शासन निर्णय शालेय शिक्षण व क्रीडा विभाग क्रमांकः आयइडीएस/२००९/(१६५/०९)/असंक, दिनांक ३१ ऑगस्ट, २००९.
२. शासन निर्णय शालेय शिक्षण व क्रीडा विभाग क्रमांक: आयईडीएसएस-२०१७/ (प्र.क्र.५७/१७)/टिएनटी-५, दिनांक ०८ नोव्हेंबर, २०१७.
प्रस्तावना : माध्यमिक स्तरावरील अपंग विद्यार्थ्यांना सामान्य विद्यार्थ्यांबरोबर शिक्षण घेता यावे या
उद्देशाने केंद्र शासनाने २००९ मध्ये सुरु केलेली १००% केंद्र पुरस्कृत अपंग समावेशित शिक्षण योजना (माध्यमिक स्तर) अंतर्गत विशेष शिक्षकांची नियुक्ती करण्यात आलेली आहे. सन २०१५-१६ पासून सदर योजना ६० (केंद्र हिस्सा) : ४० (राज्य हिस्सा) करण्यात आली आहे. केंद्र शासनाने सन २०१५-१६ च्या या वर्षाकरिता पात्र ठरविलेल्या ८४० (५१२+३२८) विशेष शिक्षकांच्या वेतनासाठी राज्य
शासनाच्या ४०% हिस्स्यापैकी दिनांक ०८.११.२०१७ च्या शासन निर्णयान्वये रु. १०७५ लक्ष इतका
निधी वितरीत करण्यात आला असून उर्वरित निधी वितरीत करण्याचीबाब शासनाच्या विचाराधीन होती..
तसेच, मा. उच्च न्यायालय, खंडपीठ औरंगाबाद येथे दाखल करण्यात आलेल्या रिट याचिका क्र. ४५२/२०१५ मधील अवमान याचिका क्र. ३६९/२०१६ व त्यास संलग्न इतर अवमान याचिकांप्रकरणी मा. उच्च न्यायालयाने दिनांक ०५.०९.२०१८ व २५.०९.२०१८ रोजी दिलेल्या निर्देशानुसार सदर अवमान याचिकांशी संबंधीत सर्व रिट याचिकांकर्त्यांपैकी केंद्र शासनाने सन २०१६ - १७ व सन २०१७-१८ च्या वेतनासाठी पात्र ठरविलेल्या विशेष शिक्षकांच्या (याचिकाकर्त्यांच्या) सन २०१६-१७ व २०१७-१८ या वित्तीय वर्षामधील वेतनावरील खर्च भागविण्यासाठी राज्य शासनाच्या ४०% हिस्स्यापोटीचा निधी वितरीत करण्याचीबाब शासनाच्या विचाराधीन होती.
# Page 2
शासन निर्णय क्रमांकः आयईडीएसएस-२०१७/(३५६/१७)/टिएनटी-५
शासन निर्णय: शासन या आदेशान्वये केंद्र शासनाने सन २०१५-१६ च्या वेतनासाठी पात्र ठरविलेल्या ८४० (५१२+३२८) विशेष शिक्षकांच्या सन २०१५-१६ या वित्तीय वर्षामधील वेतनावरील खर्च भागविण्यासाठी राज्य शासनाच्या ४०% हिस्स्यापोटीचे उर्वरित एकूण रुपये २७.०९ लक्ष (अक्षरी रुपये सत्तावीस लक्ष नऊ हजार फक्त) इतके अनुदान मंजूर करीत आहे.
२. तसेच, मा. उच्च न्यायालय, खंडपीठ औरंगाबाद येथे दाखल करण्यात आलेल्या रिट याचिका क्र. ४५२/२०१५ मधील अवमान याचिका क्र. ३६९/२०१६ व त्यास संलग्न इतर अवमान याचिकांप्रकरणी मा. उच्च न्यायालयाने दिनांक ०५.०९.२०१८ व २५.०९.२०१८ रोजी दिलेल्या निर्देशानुसार सदर अवमान याचिकांशी संबंधीत सर्व रिट याचिकाकर्त्यांपैकी केंद्र शासनाने सन २०१६ - १७ व सन २०१७-१८ च्या वेतनासाठी पात्र ठरविलेल्या विशेष शिक्षकांच्या (याचिकाकर्त्यांच्या) सन २०१६-१७ व २०१७-१८ या वित्तीय वर्षामधील वेतनावरील खर्च भागविण्यासाठी राज्य शासनाच्या ४०% हिस्स्यापोटी रुपये १८५.१९ लक्ष (अक्षरी रुपये एक कोटी पंच्याऐंशी लक्ष एकोणीस हजार फक्त) इतके अनुदान मंजूर करीत आहे.
३. सदर खर्च मागणी क्रमांक लेखाशीर्ष ई - ३, २२३५, सामाजिक सुरक्षा व कल्याण, ०२, समाज कल्याण, १०४, वृद्ध, विकलांग व निराश्रीत व्यक्तींचे कल्याण, (००) (०४) माध्यमिक स्तरावर विकलांग व्यक्तींसाठी एकात्मिक शिक्षण ( आयईडीएसएस ) ( राज्य हिस्सा ) ( कार्यक्रम ), (२२३५ बी८९१), ३६, सहायक अनुदाने (वेतन) " या लेखाशिर्षाखाली आर्थिक वर्ष २०१८-१९ मध्ये उपलब्ध असलेल्या तरतूदीतून भागविण्यात यावा.
४. सदर निधी आहरीत करुन वितरीत करण्यासाठी अवर सचिव/कार्यासन अधिकारी (रोख शाखा), शालेय शिक्षण व क्रीडा विभाग, मंत्रालय, मुंबई यांना "आहरण व संवितरण अधिकारी" व सहसचिव / उपसचिव (प्रशासन), शालेय शिक्षण व क्रीडा विभाग, मंत्रालय, मुंबई यांना " नियंत्रक अधिकारी " म्हणून घोषित करण्यात येत आहे.
५. सदर निधी अवर सचिव / कार्यासन अधिकारी (रोख शाखा), शालेय शिक्षण व क्रीडा विभाग, मंत्रालय, मुंबई यांनी कोषागारातून काढून महाराष्ट्र प्राथमिक शिक्षण परिषद सोसायटीच्या RMSA IEDSS च्या बँक खात्यामध्ये तातडीने जमा करावा.
६. संबंधीत विशेष शिक्षकांना वेतन अदा करण्याची कार्यवाही राज्य प्रकल्प संचालक, समग्र शिक्षा अभियान, चर्नीरोड, मुंबई यांनी करावी.
पृष्ठ ३ पैकी २
# Page 3
शासन निर्णय क्रमांकः आयईडीएसएस-२०१७/(३५६/१७)/टिएनटी-५
७. सदर शासन निर्णय वित्त विभागाच्या अनौ.सं.क्र.७८७/१८/ व्यय-५, दिनांक ०८.१०.२०१८ अन्वये दिलेल्या मान्यतेने निर्गमित करण्यात येत आहे.