# Page 1
समग्र शिक्षा या केंद्रपुरस्कृत योजनेंतर्गत शिक्षक शिक्षण या केंद्रपुरस्कृत योजनेंसाठी सन २०१९-२० या आर्थिक वर्षातील अनुसूचित जमाती (TSP) उपयोजना लेखाशीर्षांतर्गत केंद्र शासनाचा उर्वरीत प्रथम हिस्सा व त्यास अनुसरुन राज्य शासनाचा समरूप हिस्सा वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः निधिवि-२०१९/प्र.क्र.१०६/प्रशिक्षण
मादाम कामा मार्ग, हुतात्मा राजगुरु चौक, मंत्रालय,
मुंबई ४०० ०३२.
दिनांक :- १२ फ़ेब्रुवारी, २०२०
वाचा - १) मानव संसाधन विकास मंत्रालय, नवी दिल्ली यांचे पत्र क्र.एफ ७.२/२०१८-आय एस -१२ (सर्वसाधारण) दिनांक १४ नोव्हेंबर, २०१९
प्रस्तावना - सन २०१९-२० या आर्थिक वर्षात केंद्र शासनाने शिक्षक शिक्षण (Teacher Education) या केंद्र पुरस्कृत योजनेंतर्गत सर्वसाधारण लेखाशीर्षातंर्गत दिनांक १४ नोव्हेंबर, २०१९ च्या पत्रान्वये पहिल्या हप्त्याचा निधी रु. १६५.२३ लाख वितरीत केला आहे. त्यानुसार ४०% प्रमाणे राज्य हिस्सा रू. ११०.१५ लाख असा एकूण २७५.३८ लाख (रु. दोन कोटी पंच्याहत्तर लाख अडतिस हजार फक्त) इतका निधी वितरीत करण्याची बाब शासनाच्या विचाराधीन होती.
शासन निर्णय - शिक्षक शिक्षण (Teacher Education) या केंद्र पुरस्कृत योजने अंतर्गत अनुसूचित जमाती उपयोजना लेखाशीर्षाखाली केंद्र शासनाने सन २०१९-२० या आर्थिक वर्षाकरिता पहिल्या हप्त्याचा निधी रु.१६५.२३ लाख वितरित केलेला आहे. त्यासअनुसरुन ४०% प्रमाणे राज्य हिस्सा रू.११०.१५ लाख असा एकूण २७५.३८ लाख (रु. दोन कोटी पंच्याहत्तर लाख अडतिस हजार फक्त) इतका निधी वितरीत करण्यास सदर शासन निर्णयान्वये मान्यता देण्यात येत आहे.
केंद्र शासनाने सन-२०१९-२० या आर्थिक वर्षासाठी वितरीत केलेल्या पहिल्या हप्त्याकरिता केंद्र हिस्सा रु.
१६५.२३ लाख इतका निधी मागणी क्र.टी-५ (०१) (१०) समग्र शिक्षा अभियान (२२०२/६४८) अनुसूचित जमाती उपयोजना (केंद्र हिस्सा ) या लेखाशीर्षातून व राज्य हिस्सा करिता रु. ३५.७८ लाख इतका निधी मागणी क्र.-टी-५, (०१) (११) समग्र शिक्षा अभियान (२२०२१६५७) (अनुसूचित जमाती उपयोजना) (राज्य हिस्सा ४० टक्के) सन-२०१९-२० या आर्थिक वर्षात अर्थसंकल्पीत केलेल्या तरतूदीतून खर्च करण्यात यावा.
सदर निधी वितरीत करण्यासाठी आयुक्त (शिक्षण), महाराष्ट्र राज्य, पुणे यांना नियंत्रण अधिकारी व संचालक, विद्या प्राधिकरण, पुणे यांना आहरण व संवितरण अधिकारी म्हणून घोषित करण्यात येत आहे. तसेच, ज्या उद्दिष्टासाठी सदर निधी मंजूर करण्यात आला आहे त्याच उद्दिष्टासाठी खर्च करण्यात यावा.
तसेच, वित्त विभाग अर्थसं-२०१९/प्र.क्र.९२/अर्थ-३, दि.०८ जुलै, २०१९ च्या परिपत्रकामधील व केंद्र शासनाच्या संदर्भाधीन दिनांक १४ नोव्हेंबर, २०१९ मधील अटी व शर्तींचे काटेकोरपणे पालन करण्यात यावे.
# Page 2
शासन निर्णय क्रमांकः निधिवि-२०१९/प्र.क्र.१०६/प्रशिक्षण
सदर शासन निर्णय आदिवासी विकास विभागाच्या अनौपचारिक संदर्भ क्र. १५५/२०/कार्या-६ दि. २४/०१/२०२० अन्वये दिलेल्या मान्यतेनुसार निर्गमित करण्यात येत आहे.