# Page 1
अश्वमेध क्रीडा महोत्सव २०२२ या स्पर्धेसाठी निधी वितरित.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: क्रीस्पर्धा-३२२२/प्र.क्र.१४६/क्रीयुसे-२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : १५ डिसेंबर,२०२२
वाचा १. शालेय शिक्षण व क्रीडा विभाग, शासन निर्णय क्र. क्रीस्पर्धा १११७/प्र.क्र.११४)/ क्रीयुसे - २, दि. २२ फेब्रुवारी, २०१८ २. सहसंचालक, क्रीडा व युवक सेवा,पुणे यांचे पत्र क्र. अश्वमेध स्पर्धा/नि.वितरण/२०२२ २३/का.६/५०२९, दि. २४.११.२०२२
प्रस्तावना - महाराष्ट्र राज्यामध्ये आंतर विद्यापीठ स्तरावर आयोजित होणारी अश्वमेध क्रीडा स्पर्धा
(क्रीडा महोत्सव ) ही सन १९९७ पासून दरवर्षी आयोजित केली जाते. या स्पर्धा द्वारे क्रीडा
विकासाबरोबरच मोठ्या प्रमाणावर सामाजिक विषयाबाबत जनजागृती देखील होते. शासनाने दिनांक
१७ जानेवारी, २००२ रोजीच्या शासन निर्णयान्वये या स्पर्धेसाठी प्रतिवर्षी २.०० लक्ष इतकी रक्कम मंजूर
करण्याचा निर्णय घेतलेला होता. तदनंतर शासन निर्णय दिनांक २२ फेब्रुवारी, २०१८ अन्वये
विद्यापीठांना या स्पर्धेसाठी ५.०० लक्ष इतका निधी देण्यास मान्यता देण्यात आलेली आहे. सन २०२२
मध्ये डॉ. बाबासाहेब आंबेडकर मराठवाडा विद्यापीठ औरंगाबाद येथे क्रीडा महोत्सव २०२२ आयोजन
करण्यात येणार आहे.
२. सहसंचालक क्रीडा व युवक सेवा यांनी संदर्भ क्र. २ अन्वये अश्वमेध क्रीडा महोत्सव २०२२ या
स्पर्धेसाठी निधी वितरित करण्याचा प्रस्ताव सादर केलेला आहे. त्यानुसार या स्पर्धेसाठी निधी मंजूर
करण्याची बाब शासनाच्या विचाराधीन होती.
शासन निर्णय :
सन २०२२-२३ या वर्षाकरिता लेखाशीर्ष क्रमांक २२०४ - २०५५ (३२) अश्वमेध स्पर्धा (३२)
(०१) अश्वमेध क्रीडा स्पर्धेला वित्तीय सहाय्य (कार्यक्रम) ३१ सहायक अनुदाने वेतनेतर अंतर्गत ५.०० लक्ष
इतकी तरतूद अर्थसंकल्पीत आहे. वित्त विभागाने या स्पर्धेसाठी ५.०० लक्ष निधी वितरित करण्यात
मान्यता दिलेली आहे. सन २०२२ मध्ये डॉ. बाबासाहेब आंबेडकर मराठवाडा विद्यापीठ औरंगाबाद येथे
होणाऱ्या अश्वमेध क्रीडा महोत्सव २०२२ साठी रु.५.००/- लक्ष (रुपये पाच लक्ष फक्त) इतकी रक्कम मंजूर
# Page 2
शासन निर्णय क्रमांकः क्रीस्पर्धा-३२२२/प्र.क्र.१४६/क्रीयुसे-२
करण्यात येत आहे. तसेच सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे
मान्यता देण्यात येत आहे.
२. या संदर्भात होणारा खर्च “मागणी क्र.ई-३, २२०४ - २०५५ (३२) अश्वमेध स्पर्धा (३२) (०१) अश्वमेध
क्रीडा स्पर्धेला वित्तीय सहाय्य ( कार्यक्रम ) ३१ सहायक अनुदाने वेतनेतर " या लेखाशिर्षाखाली सन
२०२२-२३ मधील मंजूर तरतूदीमधून भागविण्यात यावा. सदर अनुदान ज्या प्रयोजनासाठी मंजूर करण्यात
आले आहे, त्याच प्रयोजनासाठी खर्च करण्यात यावे.
1. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी
प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी
ठेवू नये.
राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. शासनाच्या सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत उपसंचालक/जिल्हा क्रीडा अधिकारी/लेखाधिकारी, क्रीडा व युवक सेवा, पुणे यांना आंहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
४. सदर शासन निर्णय वित्त विभागाच्या अनौपचारीक संदर्भ क्र.१२०७/व्यय-५,दि.०६.१२.२०२२ अन्वये
दिलेल्या सहमतीनुसार निर्गमित करण्यात येत आहे
# Page 3