# Page 1
शालेय शिक्षण व क्रीडा विभागातील
न्यायालयीन प्रकरणे हाताळणेकरीता
संगणकीय कार्यप्रणाली उपलब्ध करणेबाबत-
मे.जेबीके इन्फोटेक प्रा.लि. बंगळुरु यांच्या
सेवा उपलब्ध करुन घेण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण-२०२५/प्र.क्र.११/नोंदणी शाखा,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक: ३ जुलै, २०२५
वाचा:- १) उद्योग, ऊर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-३/उद्योग-४,
दि.०१.१२.२०१६.
२) उद्योग, ऊर्जा व कामगार विभाग, शासन निर्णय क्र.संकीर्ण-२०१६/प्र.क्र.२१५/उद्योग-४,
दि.२४.०८.२०१७
३) उद्योग, ऊर्जा व कामगार विभाग, शासन निर्णय क्र.भांखस-२०२१/प्र.क्र.८/ उद्योग-४,
दि.०७.०५.२०२१
प्रस्तावना:-
शालेय शिक्षण व क्रीडा विभाग (खुद्द) व विभागांतर्गत कार्यरत असलेली क्षेत्रिय कार्यालये येथे
मोठ्या प्रमाणात न्यायालयीन प्रकरणे प्रलंबित आहेत. सदर न्यायालयीन प्रकरणांमध्ये काही प्रकरणे
अत्यंत संवेदनशील, काही प्रकरणे अत्यंत महत्वाची, काही प्रकरणे धोरणात्मक बाबीशी निगडीत, काही
प्रकरणे कालमर्यादेतील असतात. तसेच काही प्रलंबित न्यायालयीन प्रकरणांमध्ये मा.न्यायालयाकडून
दिलेल्या दिशानिदेशानुसार विहित कालावधीत कार्यवाही करणे अथवा माहिती उपलब्ध करुन देणे
अत्यावश्यक असते. त्यामुळे अशा प्रकारच्या महत्वाच्या न्यायालयीन प्रकरणांमध्ये विहित कालावधीमध्ये
मा.न्यायालयामध्ये शपथपत्र दाखल करणे, विहित कालावधीमध्ये क्षेत्रिय कार्यालयांकडील माहिती
संकलीत करुन सदर माहिती मा.न्यायालयास सादर करणे, मा.न्यायालयाच्या दिशानिदेशाचे विहित
कालावधीमध्ये पालन करणे आवश्यक असते. सदर कार्यवाही विहित कालमर्यादेत न झाल्याने
मा.न्यायालयाकडून नाराजीने विभागातील अधिकाऱ्यांना मा.न्यायालयामध्ये उपस्थित राहण्याचे
दिशानिदेश पारित होतात. तसेच काही महत्वाच्या प्रकरणांबाबत शासनाविरुध्द न्यायालयीन अवमान
याचिका दाखल होत असतात. त्यामुळे अशा प्रकारे मोठ्या प्रमाणात दाखल होत असलेल्या विविध
न्यायालयीन प्रकरणांवर शासनाचे नियंत्रण ठेवण्यास अनेक अडचणी येतात. सदर वस्तुस्थिती व बाबी
लक्षात घेता शालेय शिक्षण व क्रीडा विभाग व विभागांतर्गत कार्यरत असलेली क्षेत्रिय कार्यालये येथे मोठ्या
प्रमाणात प्रलंबित असलेल्या न्यायालयीन प्रकरणांवर संनियंत्रण ठेवणे अत्यावश्यक असल्याने नवीन
संगणकीय कार्यप्रणाली उपलब्ध करुन घेण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२५/प्र.क्र.११/नोंदणी शाखा,
शासन निर्णय :-
शालेय शिक्षण व क्रीडा विभागासाठी उद्योग, ऊर्जा व कामगार विभाग, शासन निर्णय दिनांक
०१.१२.२०१६ व दिनांक ०७.०५.२०२१ मधील तरतूदीस अनुसरुन मे.जेबीके इन्फोटेक प्रा.लि. या
कंपनीच्या Manage My Law Suits या सॉफ्टवेअरची सेवा दिनांक ३ जुलै, २०२५ ते दिनांक २ जुलै,
२०२६ या १ वर्षाच्या कालावधीसाठी रु.१०.०० लक्ष इतक्या किमतीस घेण्यास या शासन निर्णयान्वये
मान्यता देण्यात येत आहे. सदर सेवाकरारामध्ये एकूण १३३ लॉगिन आयडीचा समावेश असून, मुंबई येथे
प्रत्यक्ष १ प्रशिक्षण व राज्यातील इतर क्षेत्रिय कार्यालयांसाठी आवश्यक ऑनलाईन प्रशिक्षण या बाबीचा
देखील सेवाकरारामध्ये समावेश आहे.
२. या बाबींवरील होणारा खर्च मागणी क्र.ई-२, २२०२-सर्वसाधारण शिक्षण, ८००-इतर खर्च, (०२)
संकीर्ण, (०२) (५१) ई-गव्हर्नन्स कार्यक्रम (कार्यक्रम)(२२०२ एच ४५४) ३१-सहाय्यक अनुदाने (वेतनेत्तर) या
लेखाशिर्षाखालील सन २०२५-२६ या वित्तीय वर्षाच्या अर्थसंकल्पीय तरतूदीतून भागविण्यात यावा.
३. यासाठी सहसचिव /उपसचिव, शालेय शिक्षण व क्रीडा विभाग, मंत्रालय, मुंबई यांना नियंत्रक
अधिकारी व अवर सचिव /कक्ष अधिकारी (रोख शाखा), शालेय शिक्षण व क्रीडा विभाग, मंत्रालय, मुंबई
यांना आहरण व संवितरण अधिकारी म्हणून घोषित करण्यात येत आहे.
४. सदर बाबीवरील खर्च रु.१०.०० लक्ष इतकी रक्कम आहरण व संवितरण अधिकारी, शालेय
शिक्षण व क्रीडा विभाग यांनी मे.जेबीके इन्फोटेक प्रा.लि. यांच्या नावे विहित मार्गाने जमा करावी.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3