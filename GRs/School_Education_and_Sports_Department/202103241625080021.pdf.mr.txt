# Page 1
राज्यातील वाढीव २० टक्के अनुदानास पात्र घोषित करण्यात आलेल्या खाजगी अनुदानित प्राथमिक व माध्यमिक शाळांतील शिक्षक व शिक्षकेतर कर्मचाऱ्यांचे माहे नोव्हेंबर, २०२० ते फेब्रुवारी, २०२१ पर्यंतचे वेतन ऑफलाईन पध्दतीने वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन १२१८/प्र.क्र.२८/टीएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २४ मार्च, २०२१.
वाचा :-१) शालेय शिक्षण व क्रीडा विभाग, शासन निर्णय क्र.माशाअ-२०२०/प्र.क्र.६१/एसएम-४, दिनांक १२/०२/२०२१.
२) शालेय शिक्षण व क्रीडा विभाग, शासन निर्णय क्र. प्राशाअ-२०२१/प्र.क्र.१७/एसएम-४, दिनांक १५/०२/२०२१.
३) शालेय शिक्षण व क्रीडा विभाग, शासन निर्णय क्र. अनुवि ४९२०/(३२/२०)/अर्थसंकल्प, दिनांक १७/०३/२०२१.
प्रस्तावना : उपरोक्त संदर्भाधीन क्र. १ व २ येथील शासन निर्णयान्वये विनाअनुदान व कायम विनाअनुदान तत्वावर मान्यता दिलेल्या व २० टक्के अनुदान सुरू असलेल्या खाजगी प्राथमिक व माध्यमिक शाळांना दिनांक १ नोव्हेंबर, २०२० पासून वाढीव २०% अनुदान मंजूर करण्यात आलेले आहे. तसेच संदर्भाधीन क्र.३ च्या शासन निर्णयान्वये वाढीव २०% अनुदानाचा निधी वितरीत करण्यात आलेला आहे. सदर शाळांतील शिक्षक व शिक्षकेतर कर्मचाऱ्यांना शालार्थ आयडी देण्यात आलेला असला तरी शालार्थ प्रणालीतून थकीत वेतन अदा करण्याची सुविधा अद्याप उपलब्ध करून देण्यात आलेली नाही. त्यामुळे अशा शिक्षक व शिक्षकेतर कर्मचाऱ्यांचे नोव्हेंबर २०२० ते फेब्रुवारी २०२१ या कालावधीतील वेतन शालार्थ प्रणालीमधून दिनांक ३१/३/२०२१ पूर्वी अदा करता येणे शक्य नसल्याने त्यांच्या या चार महिन्याच्या वेतन देयकांना ३१ मार्च २०२१ पर्यंत ऑफलाईन पध्दतीने मान्यता देण्याची बाब शासनाच्या विचाराधीन होती.
शासन निर्णय : विनाअनुदान व कायम विनाअनुदान तत्वावर मान्यता दिलेल्या व २० टक्के अनुदान सुरू असलेल्या खाजगी प्राथमिक व माध्यमिक शाळा, ज्यांना दिनांक १ नोव्हेंबर, २०२० पासून वाढीव २०% अनुदान मंजूर करण्यात आलेले आहे, अशा शाळांतील शिक्षक व शिक्षकेतर कर्मचाऱ्यांचे माहे नोव्हेंबर, २०२० ते फेब्रुवारी, २०२१ पर्यंतचे वेतन ऑफलाईन पध्दतीने अदा करण्यास मान्यता देण्यात येत आहे.
त्यामध्ये खालील देयकांचा समावेश राहील.
पृष्ठ ३ पैकी १
# Page 2
अ) दिनांक १२/२/२०२१ च्या शासन निर्णयान्वये प्रपत्र - अ मधील १५५३ माध्यमिक शाळांमधील ७७४५ शिक्षक व ५७७५ शिक्षकेत्तर पदे आणि प्रपत्र-ब मधील १०३८ माध्यमिक शाळांच्या २७७१ वर्ग/तुकड्यांवरील ३७७९ शिक्षक पदे अशा एकूण ११५२४ शिक्षक व ५७७५ शिक्षकेत्तर कर्मचाऱ्यांचे दिनांक ०१ नोव्हेंबर, २०२० पासून वाढीव २० टक्के मंजूर अनुदानानुसार वेतन.
आ) दिनांक १५/२/२०२१ च्या शासन निर्णयान्वये प्रपत्र - अ मधील ४५६ प्राथमिक शाळांमधील २५६६ शिक्षक आणि प्रपत्र- ब मधील ३४५ प्राथमिक शाळांच्या १३४० वर्ग/तुकड्यांवरील १५६५ शिक्षक पदे अशा एकूण ४१३१ शिक्षकांचे दिनांक ०१ नोव्हेंबर, २०२० पासून वाढीव २० टक्के मंजूर अनुदानानुसार वेतन.
२. सदरचा शासन निर्णय वित्त विभागाच्या अनौपचारिक संदर्भ क्र.१२/२१/कोषा प्रशा-४, दिनांक २४/०३/२०२१ च्या मान्यतेने निर्गमित करण्यात येत आहे.
# Page 3