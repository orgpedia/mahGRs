# Page 1
तालुका क्रीडा संकुल, कुलाबा (अ वॉर्ड), मुंबई या क्रीडा संकुलास प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र :- ताक्रीसं-१४२२/प्र.क्र.१७०/कीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : १७ जानेवारी, २०२३
वाचा: १. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्रमांक राक्रीधो २००३/प्र.क्र. ११/क्रीयुसे-१, दि. २६.३.२००३ २. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्रमांक राक्रीधो २००३ / प्र.क्र. ११ / क्रीयुसे- १. दि. २६.३.२००३ ३. शासन निर्णय, शालेय शिक्षण व क्रीडा विभाग क्र. राक्रीधो-२००९/प्र.क्र. २५/०९/ क्रीयुसे - १, दि. २१.०३.२००९ ४. शासन निर्णय, शालेय शिक्षण व क्रीडा विभाग क्र. बैठक-२०१६/प्र.क्र.५१/क्रीयुसे-१, दि. २३.०६.२०१६.
५. शासन निर्णय, शालेय शिक्षण व क्रीडा विभाग क्र. राक्रीधो-२०१९/प्र.क्र.९२/क्रीयुसे- १ दि.२३.०३.२०२२ ६. शासन पत्र, शालेय शिक्षण व क्रीडा विभाग क्र. क्रीविसं-१७२२/प्र.क्र.४१/क्रीयुसे- १ दि.२८.०७.२०२२.
७. शासन निर्णय, शालेय शिक्षण व क्रीडा विभाग, क्र. क्रीडाधो-२०२२/प्र.क.१३१/क्रीयुसे-१, दि.०४ ऑक्टोबर, २०२२ ८. आयुक्त, क्रीडा व युवक सेवा संचालनालय, महाराष्ट्र राज्य, पुणे यांचे पत्र क्र.ताक्रीसं/कुलाबा/२२-२३/का-९/५४३९, दिनांक १४.१२.२०२२.
प्रस्तावना: महाराष्ट्र राज्याचे क्रीडा धोरण २००१ नुसार महाराष्ट्र स्पोर्टस इन्फास्ट्रक्चर डेव्हलपमेंट प्लॅन अंतर्गत राज्यात विभागीय / जिल्हा / तालुका क्रीडा संकुल स्थापन करण्यासंदर्भात संदर्भाधिन क्र. १ येथील शासन निर्णय दि. २६.०३.२००३ अन्वये निर्णय घेण्यात आला आहे.
२. क्रीडा संकुलांसाठी संदर्भ क्र. ३ येथील शासन निर्णय दि.२१.०३.२००९ अन्वये विहित केलेल्या अनुदान मर्यादेमध्ये सुधारणा करुन संदर्भ क्र. ५ येथील शासन निर्णय, दिनांक २३.०३.२०२२ अन्वये खालीलप्रमाणे सुधारीत अनुदान मर्यादा विहित केली आहे.
(१) ज्या विभागीय / जिल्हा / तालुका क्रीडा संकुलांना अद्याप प्रशासकीय मान्यता दिलेली नाही अथवा प्रशासकीय मान्यता दिली आहे, तथापि प्रत्यक्ष बांधकाम सुरु झालेले नाही, अशा क्रीडा संकुलांबाबत अनुदान मर्यादा:
# Page 2
शासन निर्णय क्रमांकः ताक्रीसं-१४२२/प्र.क्र.१७०/कीयुसे-१,
---------------------------------------------------------------------------------------
| अ.क्र. | क्रीडा संकुल प्रकार | सध्याची अनुदान मार्यादा (रू.) | सुधारित अनुदान मर्यादा (रू.) |
| १ | तालुका क्रीडा संकुल | १००.०० लक्ष | ५००.०० लक्ष |
|  | जिल्हा क्रीडा संकुल | ८००.००लक्ष | २५००.०० लक्ष |
| ३ | विभागीय क्रीडा संकुल | २४००.०० लक्ष | ५०००.०० लक्ष |
---------------------------------------------------------------------------------------
(२) ज्या विभागीय / जिल्हा / तालुका क्रीडा संकुलांच्या अंदाजपत्रकास / सुधारित अंदाजपत्रकास यापूर्वीच प्रशासकीय मान्यता दिली असून त्याचे बांधकाम पूर्ण झाले आहे अथवा प्रगतीपथावर आहे/ अपूर्ण अवस्थेत आहे, अशा क्रीडा संकुलाबाबत अनुदान मर्यादा:
---------------------------------------------------------------------------------------
| अ.क्र. | क्रीडा संकुल प्रकार | सध्याची अनुदान मार्यादा (रू.) | सुधारित अनुदान मर्यादा (रू.) |
|  | तालुका क्रीडा संकुल | १००.०० लक्ष | ३००.०० लक्ष |
|  | जिल्हा क्रीडा संकुल | ८००.००लक्ष | १५००.०० लक्ष |
| ३ | विभागीय क्रीडा संकुल | २४००.०० लक्ष | ३०००.०० लक्ष |
---------------------------------------------------------------------------------------
३. संदर्भ क्र. २ येथील शासन निर्णय दिनांक २६.०३.२००३ अन्वये मा. मंत्री, क्रीडा यांच्या अध्यक्षतेखाली राज्य क्रीडा विकास समितीची स्थापना करण्यात आली असून समितीच्या संरचनेमध्ये संदर्भ क्र. ७ येथील शासन निर्णय, दिनांक ०४.१०.२०२२ अन्वये सुधारणा करण्यात आलेली आहे. मात्र, समितीची कार्यकक्षा व अधिकार पूर्वीप्रमाणे ठेवण्यात आले आहेत.
तालुका, जिल्हा व विभागीय क्रीडा संकुले, त्याचप्रमाणे प्रादेशिक क्रीडा केंद्र उभारण्यास तांत्रिक, प्रशासकीय व वित्तीय मंजूरी देण्याचे अधिकार सदर समितीस आहेत. त्याअनुषंगाने राज्य क्रीडा विकास समितीच्या मान्यतेनंतर क्रीडा संकुलांना प्रशासकीय मान्यता देण्याबाबत सूचना संदर्भ क्र. ६ येथील दिनांक २८.०७.२०२२ अन्वये निर्गमित केलेल्या आहेत.
४. आयुक्त, क्रीडा व युवक सेवा, महाराष्ट्र राज्य, पुणे यांनी संदर्भ क्र. ८ येथील दिनांक १४.१२.२०२२ च्या पत्रान्वये बॅकबे रैक्लेमेशन स्कीम क्र. ३, सी. एस. नं. ६६९, ( कुलाबा अ वॉर्ड), बे-व्हयु मरीन गार्डन, मुंबई शहर येथील १७९९८.८७ चौ.मी. शासकीय मिळकतीमधील एकुण क्षेत्रापैकी ३३०० चौ. मी. जागेवर तालुका क्रीडा संकुलाची उभारणी करण्याचा प्रस्ताव प्रशासकीय मान्यतेसाठी शासनास सादर केला आहे. सदर संकुलात मिनी टर्फ फुटबॉल मैदान (२), विद्युत रोषणाई, क्रीडा साहित्य, बास्केटबॉल मैदान (१), क्रॉसफिट व्यायामशाळा, (२) कॅफेटेरिया आणि खेळाडूंना चेंजिंग रुम्स, टॉयलेट व बाथरुम्स इ. क्रीडा सुविधा निर्माण करण्याच्या रु.७२९.७० लक्ष रकमेच्या अंदाजपत्रक व आराखड्यास राज्य क्रीडा विकास समितीची मान्यता देणेबाबत विनंती केली आहे. याअनुषंगाने तालुका क्रीडा संकुल, कुलाबा (अ वॉर्ड) मुंबई शहर या तालुका क्रीडा संकुलाच्या अंदाजपत्रक व आराखडयास प्रशासकीय मान्यता देण्याची बाब शासनाच्या विचाराधीन होती.
पृष्ठ ४ पैकी २
# Page 3
शासन निर्णय क्रमांकः ताक्रीसं-१४२२/प्र.क्र.१७०/कीयुसे-१, शासन निर्णयः
बॅकबे रैक्लेमेशन स्कीम क्र.३, सी.एस.नं.६६९, (कुलाबा ओ-वॉर्ड), बे-व्हयु मरीन गार्डन, मुंबई शहर येथील १७९९८.८७ चौ.मी. क्षेत्र या शासकीय मिळकतीवरील एकुण क्षेत्रापैकी ३३०० चौ.मी. या जागेमध्ये तालुका क्रीडा संकुल, कुलाबा (ओ-वार्ड), मुंबई शहर उभारण्याच्या रु.७२९.७० लक्ष रक्कमेच्या अंदाजपत्रक व आराखडयास शासन निर्णय दिनांक २३.०३.२०२२ मधील अटी शर्तीनुसार व सदर क्रीडा संकुलाच्या अंदाजपत्रक व आराखडयास राज्य क्रीडा विकास समितीची कार्योत्तर मान्यता घेण्याच्या अटीच्या अधीन राहून, याद्वारे प्रथम प्रशासकीय मान्यता देण्यात येत आहे. सदर संकुलाच्या बांधकामाकरीता निधी वितरणाबाबत आदेश स्वतंत्ररित्या निर्गमित करण्यात येतील.
२. सदर तालुका क्रीडा संकुलांबाबत संदर्भ क्र. ४ येथील शासन निर्णय, दि. २३.०३.२०२२ अन्वये विहित केलेल्या अटी/शर्ती व मार्गदर्शक तत्वांचे तसेच, यासंदर्भात क्रीडा संकुलांच्या बांधकामाबाबत शासनामार्फत वेळोवेळी देण्यात येणाऱ्या आदेशांचे व खालील अटींचे पालन करणे आवश्यक राहील.
१. कुलाबा ( अ-वॉर्ड), मुंबई शहर या तालुका क्रीडा संकुलाच्या अंदाजपत्रक व आराखड्यास राज्य क्रीडा विकास समितीच्या आगामी बैठकीत कार्योत्तर मंजूरी घेण्याची कार्यवाही करण्यात यावी.
२. सदर तालुका क्रीडा संकुलासाठी शासन निर्णय दिनांक २३.०३.२०२२ अन्वये विहीत केलेल्या अनुदान मर्यादेपेक्षा अधिकचा आवश्यक निधी तालुका क्रीडा संकुल समितीने स्वबळावर उभारावा.
३. सदर शासन निर्णय संदर्भ क्र. २ येथील शासन निर्णय, दिनांक २६.०३.२००३ अन्वये राज्य क्रीडा विकास समितीस प्रदान करण्यात आलेल्या तांत्रिक, प्रशासकीय व वित्तीय अधिकारांतर्गत निर्गमित करण्यात येत आहे.
# Page 4