# Page 1
शिवछत्रपती क्रीडा पुरस्कार व अन्य क्रीडा पुरस्कारवितरण समारंभ आयोजनासाठी निधी उप्लब्ध करुन देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र ४०२०/प्र.क्र.११ / क्रीयुसे -२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
तारीख : २० फेब्रुवारी,२०२०
वाचा १. शालेय शिक्षण व क्रीडाविभाग, शासन निर्णय क्रमांक शिछपु २०१२/प्र.क्र.१२७ क्रीयुसे-२, दि. २४ जानेवारी, २०२० २. आयुक्त, क्रीडा व युवक सेवा, पुणे यांचे पत्र क्र. क्रीयुसे/ शिछक्रीपु/का-१४/२०१८-१९; दि.०१.०२.२०२० ३. वित्त विभाग, शासन परिपत्रक क्र. अर्थसं २०१९/प्र. क्र. ९२/अर्थ - ३, दि.२२.१.२०२०
प्रस्तावना महाराष्ट्र राज्यातील नामवंत सर्वोत्कृष्ट क्रीडापटूंना शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार ( खेळाडू), शिवछत्रपती राज्य क्रीडा पुरस्कार (दिव्यांग खेळाडू), सहासी क्रीडा पुरस्कार व जिजामाता क्रीडा पुरस्कार प्रदान करण्याची योजना सन १९८८-८९ पासून कार्यन्वित आहे. उपरोक्त संदर्भिय क्र.१ च्या शासन निर्णयान्वये सदर पुरस्कारांसाठीची नियमावली सुधारीत करण्यात आली आहे.
या नुसार सन २०१८-१९ या वर्षासाठीचे पुरस्कार दि. २२ फेब्रुवारी, २०२० रोजी संभारभपूर्वक वितरीत करण्यात येणार आहे. सदर समारंभ आयोजनासाठी निधी वितरीत करण्याची बाब शासनाच्या विचाराधीन होती.
शासन निर्णय सन २०१९-२० या वर्षा मध्ये सन २०१८-१९ या वर्षासाठी देण्यात येणाऱ्या शिवछत्रपती राज्य क्रीडा पुरस्कार व अन्य क्रिडा पुरस्काराची रक्कम व वितरण समारंभ या वरील खर्च भागविण्यासाठी रु.१४०.०० लक्ष (रुपये एक कोटी चाळीस लक्ष फक्त) इतकी रक्कम वितरीत करण्यास मान्यता देण्यात येत आहे. तसेच सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च “मागणी क्र. ०३, २२०४- क्रीडा व युवक सेवा- १०४ क्रीडा व खेळ (०३) क्रीडा पुरस्कार (०३) (०१) राज्य क्रीडा पुरस्कार समारंभांचे आयोजन, (अनिवार्य) (२२०४-१५६९), ५० इतर खर्च” या लेखाशिर्षाखालील मंजूर तरतूदी मधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दि. ८ जुलै, २०१९ व दि. २२ जानेवारी, २०२० च्या परिपत्रकातील अटी व सूचनानुसार उपरोक्त तरतूद खर्च करण्याबाबतची कार्यवाही करण्यात यावी. यासाठी संबंधित उपसंचालक/लेखाधिकारी, क्रीडा व युवक सेवा, पुणे यांना आंहरण व संवितरण अधिकारी तर आयुक्त (क्रीडा)यांना नियंत्रक अधिकारी म्हणून घोषित करण्यात येत आहे.
# Page 2
शासन निर्णय क्रमांकः निविप्र ४०२०/प्र.क्र.११/क्रीयुसे -२
४. सदर शासन निर्णय वित्त विभागाच्या अनौपचारीक संदर्भ क्र. १४२/२०२०/व्यय-५: दि.१८.०२.२०२० अन्वये निर्गमित करण्यात येत आहे.