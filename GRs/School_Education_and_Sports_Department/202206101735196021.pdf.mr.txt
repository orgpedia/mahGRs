# Page 1
श्री. गजानन गोपाळराव सुर्यवंशी, सेवानिवृत्त ग्रंथपाल, आचार्य जी.आर.गरुड माध्यमिक व उच्च माध्यमिक विद्यालय, शेंदुर्णी, ता. जामनेर, जि. जळगाव यांच्या ग्रंथपाल पदावरील वेतनश्रेणीस "विशेष बाब" म्हणून मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : न्यायाप्र-२८२२/प्र.क्र.१५/टिएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १० जून, २०२२.
वाचा : १) महाराष्ट्र खाजगी शाळेतील कर्मचारी (सेवेच्या शर्ती), नियमावली १९८१ २) शालेय शिक्षण विभाग, शासन निर्णय क्र: एसएसएन-२६९५/५५०/माशि-२, दि. ३०/०४/१९९८ ३) शालेय शिक्षण विभाग, शासन निर्णय क्र: एसएसएन-२६९८/(१५७)/माशि-२, दि. २३/७/१९९८ ४) शालेय शिक्षण विभाग, शासन निर्णय क्र : एसएसएन-२६९८/२२३७१/(१८७/९८)/माशि-२, दि.१२/१/२००० ५) शालेय शिक्षण विभाग, शासन निर्णय क्र: पावेआ १०९९/(४८/९९)/माशि-२, दि. १३/०५/१९९९ ६) वित्त विभाग, शासन निर्णय क्र: वेतन-२०००/प्र.क्र.१०/सेवा-३, दि. ३/०८/२००१ ७)वित्त विभाग, शासन अधिसूचना क्र. वेपुर १२०९/प्र.क्र.२७/सेवा ९, दि. २२/०४/२००९ ८) शालेय शिक्षण व क्रीडा विभाग, शासन निर्णय क्र: सवेआ/१००८/(५२१/०८)/माशि-२, दि.१२/६/२००९ ९)शालेय शिक्षण व क्रीडा विभाग, शासन परिपत्रक क्र: न्यायप्र-२८१५/प्र.क्र.३५९/१५/टिएनटी-३, दि.१४/६/२०१६ १०)शालेय शिक्षण व क्रीडा विभाग, शासन पत्र क्र. न्यायाप्र-२८२१/प्र.क्र.६३/टिएनटी-३, दि. १८/११/२०२१ ११) विभागीय शिक्षण उपसंचालक, नाशिक यांचे पत्र क्र. शिउसं/नावि/माध्य-४/बैठक/२०१७/१८१२०/२१, दि. ०४/१०/२०१७ १२) विभागीय शिक्षण उपसंचालक, नाशिक यांचे पत्र क्र. शिउसं/नावि/माध्य-३/२०२२/१२५०/५३, दि. ०९/०२/२०२२
प्रस्तावना :
श्री. गजानन गोपाळराव सुर्यवंशी, सेवानिवृत्त ग्रंथपाल यांनी प्रथम नियुक्तीवेळी (दि.१/१२/१९७७) एस.एस.सी, ग्रंथालय शास्त्रातील प्रमाणपत्र ही अर्हता प्राप्त केली होती. तदनंतर दि. २७/०६/१९८२ रोजी त्यांनी बी.ए ही अतिरिक्त शैक्षणिक अर्हता प्राप्त करुन, नेमणूकीच्या वेळी शैक्षणिक पदवीधर नसताना तसेच ग्रंथशास्त्रातील पदवी संपादन केलेली नसताना, नियुक्तीनंतर संपादित शैक्षणिक पदवीच्या आधारे पदवीधर शिक्षकांची वेतनश्रेणी, सदर वेतनश्रेणीनुसार कालबद्ध पदोन्नतीची वरिष्ठ श्रेणी, त्यास समकक्ष वेतनश्रेणी तसेच सुधारित आश्वासित प्रगती योजनेतंर्गत २४ वर्षाचा लाभ मिळण्याबाबत रिट याचिका क्र. ६८१४/२०१० दाखल केली होती. सदर याचिकेवर मा. उच्च न्यायालयाने त्यांची दि. २७/६/१९८२ पासून रु. ३६५-७६० या वेतनश्रेणी मध्ये वेतननिश्चिती करण्याचे तसेच प्रेअर क्लॉज “बी” नूसार वरिष्ठ श्रेणी तसेच इ. सर्व लाभ देण्याचे आदेशित केले.
# Page 2
शासन निर्णय क्रमांकः न्यायाप्र-२८२२/प्र.क्र.१५/टिएनटी-३
तथापि, श्री. सुर्यवंशी हे ग्रंथालय शास्त्रातील पदवीधर नसल्याने तसेच त्यांनी शैक्षणिक पदवी ही दि. २७/१२/१९७९ नंतर प्राप्त केली असल्याने त्यांना महाराष्ट्र खाजगी शाळांमधील कर्मचारी (सेवेच्या शर्ती) नियमावली, १९८१ मधील परिशिष्ट “क” नूसार तिस-या आयोगातील रु. २९०-५४० व त्यास समकक्ष वेतनश्रेण्या अनुज्ञेय असून, रु. ३६५-७६० ही वेतनश्रेणी देय होत नाही. तसेच शिक्षकेतर कर्मचारी यांना सुधारित सेवांतर्गत आश्वासित प्रगती योजना (दोन लाभांची) अद्याप लागू नसल्याने, २४ वर्षानंतरचे लाभ देय होत नाहीत. तथापि, श्री. सुर्यवंशी यांना रु. ३६५-७६० ही वेतनश्रेणी व अनुषंगिक लाभ लागू करण्याबाबत मा. न्यायालयाने आदेश दिले असता, शासन धोरणाशी विसंगत उक्त आदेशाविरोधात अपील दाखल न करता विभागीय शिक्षण उपसंचालक यांचे कार्यबळ गटाने उपरोक्त वाचा येथील अ.क्र. ११ येथील आदेशान्वये श्री. सुर्यवंशी यांना मा. न्यायालयाचे आदेशानूसार सुधारित वेतनश्रेणी लागू करण्याची कार्यवाही केली असून, संदर्भ क्र. १२ येथील पत्रान्वये नमूद कार्यवाही शासन धोरणाशी विसंगत असल्याचे कळविले आहे. तथापि, दरम्यानचे कालावधीमध्ये सुधारित वेतनश्रेणीनूसार वेतनातील फरक व अर्जित रजा रोखीकरणातील फरक रक्कम न मिळाल्याने श्री. सुर्यवंशी यांनी मा. उच्च न्यायालय, औरंगाबाद खंडपीठ येथे रिट याचिका क्र. ५७५३/२०२१ दाखल केली आहे.
मा. सर्वोच्च न्यायालयाने विशेष अनुज्ञा याचिका क्र. ११६८४/२०१२ मध्ये दाखल सिव्हील अपील क्र.
११५२७/२०१४ पंजाब राज्य विरुद्ध रफीक मसिह मध्ये कर्मचा-याची चुक नसताना नियोक्त्याकडून कर्मचा-यास वरिष्ठ वेतनश्रेणीमध्ये वेतन दिले गेले असल्यास व असा कर्मचारी सेवानिवृत्त झाला असल्यास त्यास करण्यात आलेल्या अतिप्रदानाची वसूली करण्यात येऊ नये असे आदेश दिले आहेत.
श्री. सुर्यवंशी, ग्रंथपाल यांची शैक्षणिक/व्यावसायिक अर्हता लक्षात घेता त्यांना पदवीधर ग्रंथपालाची तसेच पदवीधर ग्रंथपालांच्या वेतनश्रेणीबाबतच्या रिट याचिका क्र. ३४९४/२०१६ व इतर मध्ये मा. उच्च न्यायालयाच्या पूर्णपीठाने दि.१९/११/२०१९ रोजी दिलेला निर्णय लक्षात घेता प्रशिक्षित पदवीधर शिक्षकांची वेतनश्रेणी देय ठरत नाही. तथापि, रिट याचिका क्र. ६८१४/२०१० मधील मा. उच्च न्यायालयाचे आदेश लक्षात घेता याचिकाकर्ता श्री. गजानन सुर्यवंशी यांना “विशेष बाब” म्हणून पदवीधर ग्रंथपालाची वेतनश्रेणी लागू करण्याची बाब शासनाच्या विचाराधिन होती.
शासन निर्णय :
उपरोक्त प्रस्तावनेतील बाबी विचारात घेऊन श्री. गजानन गोपाळराव सुर्यवंशी, सेवानिवृत्त ग्रंथपाल, आचार्य जी.आर.गरुड माध्यमिक व उच्च माध्यमिक विद्यालय, शेंदुर्णी, ता. जामनेर, जि. जळगाव यांना खालील कोष्टकात नमूद पदवीधर ग्रंथपालाची वेतनश्रेणी “विशेष बाब" म्हणून मंजूर करण्यात येत आहे.
-------------------------------------------------------------------------------------------------------------------------------------------------------------------------------------------------
|  | ३ रा वेतन आयोग (दि.२७/६/१९८२ (पासून) | ४ था वेतन आयोग दि.१/१/१९८६ पासून) | कालबद्ध पदोन्नती योजना लाभ (दि.१/१०/१९९४ पासून) | ५ वा वेतन आयोग (दि. १/१/१९९६ (पासून) | ६ वा वेतन आयोग दि. १/१/२००६ पासून) |
| सुधारित वेतनश्रेणी | ३६५-७६० | १४००-२३०० | १६४०-२९०० | ५५००-१७५ ९००० | ५२०० २०२००+ग्रेड ३१०० |
-------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः न्यायाप्र-२८२२/प्र.क्र.१५/टिएनटी-३
२. श्री. सुर्यवंशी यांना कोष्टकात नमूद दिनांकापासून सुधारित वेतनश्रेणी तात्काळ लागू करावी व सदर वेतनश्रेणीनूसार सेवानिवृत्तीवेतनाचे लाभ देण्यात यावेत. याचिकाकर्ता यांना सुधारित सेवांतर्गत आश्वासित प्रगती योजना (दोन लाभांची) अद्याप लागू नसल्याने, २४ वर्षानंतरचे लाभ देय होणार नाहीत.
३. विभागीय शिक्षण उपसंचालक, नाशिक यांनी त्यांचे दि. ०४/१०/२०१७ रोजीचे आदेश तात्काळ सुधारित करावेत. तथापि, सदर आदेशानुसार श्री. सुर्यवंशी यांना परिच्छेद क्र. १ मधील तक्यात नमूद रकमेपेक्षा जास्त लाभ प्रत्यक्ष अदा करण्यात आले असल्यास, या शासन निर्णयाच्या दिनांकापर्यंत श्री. सुर्यवंशी यांना झालेल्या अतिप्रदानाची वसूली करण्यात येऊ नये.
४. सदर आदेश कोणत्याही प्रकरणी पुर्वोदाहरण म्हणून धरण्यात येऊ नये.