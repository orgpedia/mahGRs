# Page 1
शालेय शिक्षण व क्रीडा विभागात ई-गव्हर्नन्स प्रकल्पांतर्गत आरटीई २५ टक्के प्रवेश प्रक्रियेची अंमलबजावणी करण्यासाठी गुगल API सर्व्हिसचे देयक अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह- १६२१/प्र.क्र.२७ / संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- २७ ऑक्टोबर, २०२१.
वाचा : १) आयुक्त, शिक्षण, पुणे यांचे पत्र क्र.प्राशिसं/आरटीई-५२०/गुगल एपीआय/२०२१/ २४४६, दि.२६.०७.२०२१.
२) प्रकल्प अंमलबजावणी समितीची बैठक, दि. ५ ऑक्टोबर, २०२१.
प्रस्तावना:
बालकांचा मोफत व सक्तीच्या शिक्षणाचा अधिकार अधिनियम, २००९ मधील कलम
१२(१)(सी) नुसार खाजगी विनाअनुदानित शाळांमध्ये प्रवेश स्तरावर २५ टक्के जागा वंचित व दुर्लभ
घटकातील मुला/मुलींसाठी भरण्याची प्रवेश प्रक्रिया राज्यात राबविली जाते. सदरील प्रवेश प्रक्रिया
अंतराच्या निकषावर आधारीत आहे. त्यामुळे गुगल मॅपची API service घ्यावी लागते. याबाबत
शिक्षण संचालक, (प्राथमिक), पुणे यांनी संदर्भ क्र. १ नुसार प्रस्ताव सादर केला आहे. त्यानुसार
संदर्भ क्र.२ अन्वये प्रकल्प अंमलबजाकवणी समितीने सदर प्रस्तावास मान्यता दिली आहे.
त्याअनुषंगाने ई-गव्हर्नस कार्यक्रमांतर्गत गुगल API सर्व्हिसकरिता निधी वितरित करण्याची बाब
शासनाच्या विचाराधीन होती.
शासन निर्णय:
आरटीई २५ टक्के प्रवेश प्रक्रियेची अंमलबजावणी करण्यासाठी गुगल API सर्व्हिसेसचे
देयक अदा करण्यासाठी रु.९,५६,०६७/- (रुपये नऊ लाख छप्पन्न हजार सदुसष्ट फक्त) वितरीत
करण्याच्या प्रस्तावास मान्यता देण्यात येत आहे.
३. सदरचा खर्च मागणी क्रमांक - ई-२, २२०२ सर्वसाधारण शिक्षण, ८० पंचवार्षिक योजनांतर्गत
योजना (०२)(५१) ई-गव्हर्नन्स कार्यक्रम (२२०२H४५४) ३१ सहायक अनुदाने या लेखाशिर्षातून सन
२०२१-२२ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य,
# Page 2
शासन निर्णय क्रमांकः ईगव्ह-१६२१/प्र.क्र.२७/संगणक
पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय,
यांना आहरण व संवितरण अधिकारी म्हणून घोषित करण्यात येत आहे.
४. हा शासन निर्णय वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या वित्त विभागाच्या अनौपचारिक संदर्भ क्र. ४७७/व्यय-५, दिनांक २८.०५.२०२१ अन्वये प्राप्त
मान्यतेनुसार निर्गमित करण्यात येत आहे..