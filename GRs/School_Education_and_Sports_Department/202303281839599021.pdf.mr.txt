# Page 1
मा. उच्च न्यायालय, मुंबई, नागपूर खंडपीठ यांनी रिट याचिका क्र. ३६९६ / २०१८ मधील अवमान याचिका क्र. २६४ / २०२२ व इतर याचिकांप्रकरणी दि. १४.०२.२०२३, दि.१५.०३.२०२३ व दि.
२७.०३.२०२३ रोजी दिलेल्या निर्णयाच्या अनुषंगाने विशेष शिक्षकांच्या थकीत वेतनासाठी निधी वितरीत करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- याचिका -२०२२/प्र.क्र.१०७/एसडी-१
मंत्रालय विस्तार भवन, मुंबई ४०० ०३२
दिनांक :- २८ मार्च, २०२३
वाचा : १) रिट याचिका क्र. ३६९६/२०१८ मधील अवमान याचिका क्र. २६४/२०२२ प्रकरणी मा. उच्च न्यायालय, मुंबई, नागपूर खंडपीठ यांचे दि. १४.०२.२०२३, दि. १५.०३.२०२३ व दि. २७.०३.२०२३ रोजीचे आदेश.
२) शिक्षण संचालक (प्राथमिक), महाराष्ट्र राज्य, पुणे यांचा प्रस्ताव क्र. प्राशिसं / असशियो/ ६००/२०२२/ १७४८, दिनांक ०१.०३.२०२३ ३) वित्त विभागाचे परिपत्रक क्र. अर्थसं - २०२२/प्र.क्र.४३/अर्थ-३, दिनांक ४.४.२०२२ ४) वित्त विभाग (व्यय) अर्धशासकीय पत्र क्र. अर्थसं-२०२२/प्र.क्र.४३/अर्थ ३, दिनांक ५.४.२०२२
प्रस्तावना : मा. उच्च न्यायालय मुंबई, खंडपीठ नागपूर येथे दाखल रिट याचिका क्र. ३६९६/२०१८ प्रकरणी मा.
उच्च न्यायालयाने दि. २८.४.२०२२ रोजी दिलेल्या निर्णयाचे पालन न केल्याने श्रीमती चित्रा जगदीश मेहर व इतर यांनी अवमान याचिका क्र. २६४/२०२२ दाखल केली आहे. सदर अवमान याचिकेत मा. उच्च न्यायालय मुंबई, खंडपीठ नागपूर यांनी दि. २७.०३.२०२३ रोजीच्या निर्णयात शासनाला याचिकाकर्त्यांना नोव्हेंबर २०२२ ते मार्च २०२३ या कालावधीसाठीचे तात्पुरते वेतन म्हणून रु. ७५,०००/- प्रति महिना अदा करण्यासाठी मा. उच्च न्यायालय मुंबई, नागपूर खंडपीठ येथे निधी जमा करण्याबाबत मा. न्यायालयाने आदेश दिले आहेत.
२. मा. उच्च न्यायालयाच्या उपरोक्त निर्णयांची अमंलबजावणी करण्यासाठी लेखाशीर्ष (२२०२ आय ६१२) ३१ सहायक अनुदाने (वेतनेतर) या समग्र शिक्षा योजनेच्या राज्य हिश्श्यातून याचिका क्रमांक ३६९६/२०१८, याचिका क्रमांक २७४६/२०१४ व इतर २६ याचिकानुसार १८४ विशेष शिक्षकांना माहे नोव्हेंबर, २०२२ ते मार्च, २०२३ या कालावधीकरीता प्रतीमाह प्रति शिक्षक या प्रमाणे रू.६,४५,७५,०००/ (अक्षरी रूपये सहा कोटी पंचेचाळीस लक्ष पंच्याहत्तर हजार फक्त) एवढे थकित वेतन देण्यासाठी आवश्यक निधी उपलब्ध करून देण्याचा शिक्षण संचालक (प्राथमिक), महाराष्ट्र राज्य, पुणे यांचा प्रस्ताव उपरोक्त संदर्भ-२ अन्वये शासनास प्राप्त झाला होता.
३. सदर प्रस्तावास नियोजन विभाग व वित्त विभागाने दिलेल्या मान्यतेच्या अनुषंगाने रू.
६,४५,७५,०००/- (अक्षरी रूपये सहा कोटी पंचेचाळीस लक्ष पंच्याहत्तर हजार फक्त) एवढा निधी राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांना वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः याचिका-२०२२/प्र.क्र.१०७/एसडी-१
शासन निर्णय : राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांचेकडे एकूण रू.६,४५,७५,०००/- [रू. सहा कोटी पंचेचाळीस लक्ष पंच्याहत्तर हजार] इतके अनुदान वितरीत करण्यास मान्यता प्रदान करण्यात येत आहे.
२. सदरचा खर्च "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ शिक्षक व इतर खर्च, (०१) समग्र शिक्षा अभियान, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेतर), (२२०२ । ६१२)" या लेखाशिर्षाखालील सन २०२२-२३ या वित्तीय वर्षामध्ये उपलब्ध असलेल्या तरतुदीतून भागविण्यात यावा. यासाठी सह सचिव / उप सचिव, शालेय शिक्षण व क्रीडा विभाग यांना नियंत्रक अधिकारी व अवर सचिव / कक्ष अधिकारी, रोख/ लेखा शाखा, शालेय शिक्षण व क्रीडा विभाग यांना आहरण व संवितरण अधिकारी घोषित करण्यात येत आहे. संबंधीत आहरण व संवितरण अधिकारी यांनी सदर निधी कोषागारातून आहरीत करून राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांच्या खात्यात वर्ग करावा.
३. राज्य प्रकल्प संचालक, (समग्र शिक्षा), महाराष्ट्र प्राथमिक शिक्षण परिषद, यांनी उपरोक्त प्रमाणे प्राप्त झालेला निधी मा. उच्च न्यायालय, मुंबई, नागपूर खंडपीठ येथे जमा करण्याची आवश्यक कार्यवाही दि. ३०.०३.२०२३ पूर्वी करावी.
४. वित्त विभाग, शासन परिपत्रक दिनांक ४.४.२०२२ मध्ये नमूद केलेल्या सर्व अटींची पूर्तता होत आहे.
५. सदर शासन निर्णय नियोजन विभागाने अनौपचारिक संदर्भ क्र.१२९/१४७१, दिनांक २०.०३.२०२३ व वित्त विभागाने अनौपचारिक संदर्भ क्र. ३६९/व्यय-५ दिनांक २४.०३.२०२३ अन्वये दिलेल्या सहमतीनुसार निर्गमित करण्यात येत आहे.