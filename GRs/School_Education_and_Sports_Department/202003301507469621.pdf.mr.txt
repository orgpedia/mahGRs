# Page 1
कोरोना वायरस परिस्थितीमुळे स्थलांतरित मजूरांना शासकीय शाळेत राहण्याची सुविधा उपलब्ध करून देण्याबाबत.
महाराष्ट्र शासन
शालेय शिक्षण व क्रिडा विभाग
शासन परिपत्रक क्रमांक: संकीर्ण-२०२०/प्र.क्र.६३/एस.डी.२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २७ मार्च, २०२०.
परिपत्रक
राज्यातील कोरोना आजाराच्या फैलावामुळे "Lockdown" जाहीर करण्यात आला आहे. विविध व्यवसाय बंद झाल्यामुळे हजारो मोल मजूरी करणारे कामगार कामाविना राहिले असून ते त्यांच्या मुळ गावी परत जाण्याचा मार्ग शोधत आहेत. शासनाने राज्यातील सर्व शाळा बंद करण्याचा निर्णय यापूर्वीच घेतला आहे. त्यामुळे राज्यातील सर्व शाळामध्ये विद्यार्थी शिकण्यासाठी येत नाहीत. त्यामुळे शाळा आसरा (Shelter) देण्यासाठी उपलब्ध आहेत. अशा परिस्थितीत मोलमजूरांना तात्पुरता आधार /आसरा (Shelter) देण्यासाठी या शासकीय/ स्थानिक स्वराज्य संस्थांच्या शाळामध्ये तात्पुरत्या स्वरुपात त्यांची राहण्याची सोय करण्यास परवानगी देण्यात येत आहे.
२. जिल्हा परिषद तसेच, संबंधित महानगरपालिका/नगरपालिका मधील शिक्षण अधिकाऱ्यांना सूचना देण्यात येत आहेत कि, त्यांनी तातडीने वरील सूचना, सर्व संबंधितांचे निदर्शनास आणाव्यात व स्थलांतरित होणाऱ्या मोल मजूरांना शासकीय / स्थानिक स्वराज्य संस्थांच्या शाळेत तात्पुरता आसरा (Shelter) उपलब्ध करून द्यावा. शाळाची निवड करताना संबंधित जिल्हाधिकारी यांच्या सल्याने करावी. तसेच, त्यांना शक्य त्या इतर आवश्यक सोई सुविधा उपलब्ध करून द्याव्यात. सदर सुविधा "Lockdown" संपेपर्यंत उपलब्ध करून देण्यात याव्यात.