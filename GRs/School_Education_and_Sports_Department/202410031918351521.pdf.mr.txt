# Page 1
शासकीय विद्यानिकेतन पुसेगांव, ता. खटाव
जिल्हा सातारा या विद्यानिकेतनाच्या
परिसरातील जागा समर्पीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: शाविनि २०१४/प्र.क्र. १५१/ एसएम ६
मंत्रालय, मुंबई ४०० ०३२
दिनांक: ०३ ऑक्टोबर, २०२४
वाचा :-
१)शासन पत्र क्रमांक: शाविनि १००१/(१३२/०१)/माशि- ७, दिनांक: २४ सप्टेंबर२००३
२)शासन निर्णय क्रमांक: शाविनि २०१४/प्र.क्र.१५१/ एसएम ६, दिनांक: ०३ सप्टेंबर, २०१४
३) शासन परिपत्रक, महसुल व वन विभाग क्रमांक: जमीन ०४/२००६/प्र.क्र.३५/ ज-१,
दिनांक: ०८ सप्टेंबर, २००८
प्रस्तावना :-
पुसेगांव, ता. खटाव, जिल्हा सातारा येथील श्री. हनुमानगिरी गुरुनारायणगिरी गोसावी यांनी ३८
हेक्टर २६ आर इतकी जमीन दिनांक २१/१/१९७० रोजीच्या नोंदणीकृत बक्षिसपत्राने शिक्षण विभागास
दिली आहे. या जमिनीवर महात्मा फुले शासकीय विद्यानिकेतन सुरु करण्यात आले आहे. प.पू. श्री
सेवागिरी महाराज देवस्थान रस्ट, पुसेगांव यांनी मागणी केल्यानुसार सदर जमिनीपैकी ९.७६ हेक्टर
जमीन संस्थेला संदर्भ क्र. १ अन्वये घातलेल्या अटी व शर्तीच्या अधीन राहून परत करण्याचा निर्णय
घेण्यात आला आहे. तसेच संदर्भ क्र. १ येथील शासन पत्रामध्ये संदर्भ क्र. २ येथील शासन निर्णयाद्वारे
सुधारणा करण्यात आली आहे. तथापि, सदर जमीन महाराष्ट्र जमीन महसुल संहिते, १९६६ च्या कलम
४० नुसार “शासकीय जमीन” असल्याचे विधी व न्याय न्याय विभागाने स्पष्ट्ट केले आहे. त्यामुळे सदर
जमीनीबाबत निर्णय महाराष्ट्र जमीन महसुल (शासकीय जमीनीची विल्हेवाट) नियम १९७१ नुसार करणे
योग्य असल्याचे विधी व न्याय विभागाने स्पष्ट्ट केले आहे.
तसेच संदर्भ क्र. ३ येथील परिपत्रकामध्ये खालीलप्रमाणे तरतूद आहे.
“एखाद्या शासकीय विभागास प्रदान करण्यात आलेल्या शासकीय जमिनीची अथवा संपादन करुन
उपलब्ध करुन देण्यात आलेल्या (खाजगी) जमिनीची त्या विभागास आवश्यकता राहिलेली नसल्यास, त्या
विभागाने अशी जमीन महसुल विभागाकडे समर्पित (Surrender) करणे आवश्यक आहे.”
त्यामुळे सदर (९.७६ हेक्टर) जमीन ,महसुल व वन विभागास समर्पीत करण्याची बाब शासनाच्या
विचाराधीन होती.
शासन निर्णय:-
शासकीय विद्यानिकेतन पुसेगाव, ता. खटाव जि. सातारा यांचेकडील जमिनीपैकी सव्हे नं. ४३४,
४३८, ४४१-अ व ४४६ मधील ९.७६ हेक्टर जमीन ही शासकीय जमीन महसुल व वन विभागाच्या दिनांक
०८ सप्टेंबर २००८ रोजीच्या शासन परिपत्रकामधील सूचना विचारात घेऊन खालील अटींच्या अधिनतेने
सदर जमीन महसुल व वन विभागास समर्पित करण्यात येत आहे.
# Page 2
शासन निर्णय क्रमांकः शाविनि २०१४/प्र.क्र. १५१/ एसएम ६
अटी:
i. सदर जमिनीतील सव्हे नंबर ४३८ मधूनच विद्यानिकेतनकडे दक्षिणेकडून उत्तरेकडे
येणारा एकमेव मुख्य रस्ता असल्याने सदर रस्त्याच्या जागेची मालकी विद्यानिकेतनकडे
असणे अत्यंत आवश्यक आहे. त्यामुळे विद्यानिकेतनकडे जाण्याकरीता ९ मीटर रुंदीचा रस्ता
निर्धारीत करून या रस्त्याची मालकी शासकीय विद्यानिकेतन यांचेकडेच राहील.
ii. जमीनीचा प्रत्यक्ष ताबा घेण्यापूर्वी विहीत कार्यपध्द्तीनुसार मोजणीअंती सदर
९.७६ हे. आर क्षेत्र निश्चित करून त्याचा ताबा घेण्यात यावा.
२. यापुर्वी निर्गमित करण्यात आलेले संदर्भाधीन क्र. १ व २ चे अनुक्रमे शासन पत्र व शासन निर्णय
याद्वारे रद्द करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध