# Page 1
महाराष्ट्र शिक्षण सेवा (प्रशासन शाखा), गट ब मधील उपशिक्षणाधिकारी व तत्सम या संवर्गातील अधिकाऱ्यांचे बदली आदेश रद्द करण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः बदली-३११७/प्र.क्र.२५७/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- २७ नोव्हेंबर, २०१८
वाचा:- १) शा.शि.व क्री. वि., शासन निर्णय क्र. ईएसटी-३९१७/प्र.क्र.४६/प्रशा-२, दिनांक १७.०३.२०१७ २) शा.शि. व क्री. वि. शासन पत्र क्र. ईएसटी-३११७/प्र.क्र.५२७/प्रशा-२, दिनांक ०४.०४.२०१८ ३) शा. शि. व क्री. वि, शासन आदेश क्रमांक: न्यायाप्र-२६१८/प्र.क्र.१६५/प्रशा-२, दिनांक ३.१०.२०१८
शासन आदेश - श्री. के. ई. पवार, गटशिक्षणाधिकारी, पं. स. बारामती, जि. पुणे यांच्याविरूध्द तक्रारी प्राप्त झाल्यामुळे त्यांचे अधिकार काढून घेण्याबाबत मा. मंत्री, शालेय शिक्षण यांनी निदेश दिले असल्यामुळे दिनांक ४ सप्टेंबर, २०१८ च्या शासन पत्रान्वये श्री. के. ई. पवार यांचे अधिकार काढून घेण्याबाबत आयुक्त (शिक्षण) यांना कळविण्यात आले होते. सदर निर्णयाविरूध्द श्री. पवार यांनी मा. महाराष्ट्र प्रशासकीय न्यायाधिकरण, मुंबई येथे मूळ अर्ज दाखल केला होता. सदर अर्जावर दिनांक २६.०९.२०१८ रोजी मा. न्यायाधिकरणाने दिलेला निर्णय विचारात घेऊन श्री. के. ई. पवार, गटशिक्षणाधिकारी, बारामती, जि. पुणे यांची दिनांक ०३.१०.२०१८ रोजीच्या आदेशान्वये गटशिक्षणाधिकारी, पंचायत समिती नेवासा, जि. अहमदनगर येथे बदली करण्यात आली होती.
२. श्री. के. ई. पवार यांच्या विनंतीच्या अनुषंगाने दिनांक ०३.१०.२०१८ रोजीचे बदली आदेश रद्द करण्यात येत आहेत.