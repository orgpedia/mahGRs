# Page 1
राज्यातील निवासी क्रीडा
प्रबोधनी/क्रीडा विद्यापीठ /क्रीडा
अकादमी यांना सन २०२५-२६ या
आर्थिक वर्षासाठी दैंनदिन विविध
खर्चासाठी निधी वितरीत
करण्याबाबत.लेखाशिर्ष (२२०४-२०६४)
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः निक्रीप्र-३३२५/प्र.क्र.७४/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १८ जुलै २०२५
वाचा :-
१.शासन निर्णय, समाजकल्याण, सांस्कृतिक कार्य व क्रीडा विभाग क्रमांक-शाशिम-१०९५/
प्र.क्र.१६६/ क्रीयुसे-३, दिनांक १८ नोव्हेंबर, १९९५.
२.शासन निर्णय, समाजकल्याण, सांस्कृतिक कार्य व क्रीडा विभाग क्रमांक-शाशिम-१०९५/
प्र.क्र.१६६/क्रीयुसे-३, दिनांक २७ मार्च, १९९७.
३.आयुक्त, क्रीडा व युवक सेवा, पुणे यांचे पत्र क्रमांक: निविप्र/कीप्र/२०२५-२६/(७) /का-११/६४,
दिनांक ७/५/२०२५.
४.वित्त विभाग,शासन परिपत्रक क्र. अर्थसं-२०२५/प्र.क्र. ४४/अर्थ-३, दिनांक ७/४/२०२५.
प्रस्तावना :-
राज्यात शारीरिक शिक्षण व क्रीडा यांचा दर्जा उंचविण्यासाठी, क्रीडा विद्यापीठ/क्रीडा
अकादमींची स्थापन करण्याचा पहिला टप्पा म्हणून पुणे येथील शिवछत्रपती क्रीडानगरी येथे
मध्यवर्ती क्रीडा केंद्र व राज्यातील वेगवेगळया १४ ठिकाणी क्रीडा प्रबोधिनी स्थापन करण्यास
संदर्भाधिन क्र.१ च्या शासन निर्णयान्वये मंजूरी देण्यात आली आहे. सद्य:स्थितीत राज्यामध्ये ८
क्रीडा प्रबोधिनी/क्रीडा अकादमी कार्यान्वित आहेत. या निवासी प्रबोधिनींमध्ये निवासी
प्रशिक्षणाथींना प्रशिक्षण देण्यात येत असल्यामुळे त्यांचे भोजन, वैद्यकीय उपचार, स्पर्धा सहभाग,
शैक्षणिक खर्च, क्रीडा गणवेश, क्रीडा साहित्य खरेदी, कार्यालयीन कर्मचाऱ्यांचे मानधन व क्रीडा
प्रबोधिनीच्या दैनंदिन देखभाल व दुरुस्ती इ.खर्चासाठी आवश्यक निधी उपलब्ध करुन देण्याची
मागणी क्रीडा व युवक सेवा संचालनालयाने उपरोक्त संदर्भ क्र. ३ येथील प्रस्तावान्वये केली
आहे. त्यानुषंगाने सन २०२५-२६ या आर्थिक वर्षासाठी उपलब्ध अर्थसंकल्पीय तरतुदीमधून क्रीडा
# Page 2
प्रबोधिनीच्या दैंनदिन विविध बाबींवरील खर्च भागविण्यासाठी निधी वितरीत करण्याची बाब
शासनाच्या विचाराधीन होती.
शासन निर्णय :-
राज्यातील कार्यरत ८ निवासी क्रीडा प्रबोधिनींना /क्रीडा अकादमींना विविध आवश्यक बाबींवरील खर्च
भागविण्यासाठी रुपये ५००.०० लक्ष इतका निधी याद्वारे वितरीत करण्यास मान्यता देण्यात येत आहे.
२. संदर्भ क्रं. ३ येथील पत्रान्वये सादर केलेल्या तपशीलानुसार शिवछत्रपती क्रीडा प्रबोधिनी, पुणे या
मध्यवर्ती क्रीडा प्रबोधिनीसह नागपूर, छत्रपती संभाजीनगर, नाशिक, अमरावती, अकोला, पुणे व कोल्हापूर
या ८ निवासी क्रीडा प्रबोधिनींना निधी वितरीत करण्यात यावा. मागणी केलेल्या प्रस्तावामधील बाबींपैकी
प्रशिक्षणाथींना रॅकसूट, टि- शर्ट, शॉर्ट, शूज व सॉक्स तसेच क्रीडा गणवेश व क्रीडा साहित्य खरेदीसंदर्भात
उद्योग, उर्जा व कामगार विभाग, शासन निर्णय, दि.०१.१२.२०१६ व दि.०६.०१.२०२० मधील तरतूदी व
कार्यपध्दतीनुसार खरेदीची कार्यवाही करणे आवश्यक राहील.
३. उपरोक्त मंजूर निधी मागणी क्रमांक ई-३, मुख्य लेखाशीर्ष २२०४, क्रीडा व युवक सेवा, १०४, क्रीडा
व खेळ, (३३) क्रीडा विद्यापीठ व क्रीडा अकादमी, (३३) (०१) क्रीडा विद्यापीठाची स्थापना (कार्यक्रम), ३१
सहाय्यक अनुदाने (वेतनेतर), संगणक क्रमांक २२०४-२०६४ या लेखाशीर्षाखाली सन २०२५-२६ या
आर्थिक वर्षासाठी उपलब्ध तरतूदीमधून भागविण्यात यावा.
४. या करिता क्रीडा संचालनालय/मुख्यालय पुणे करिता लेखाधिकारी, क्रीडा व युवक सेवा, पुणे,
निवासी क्रीडा प्रबोधिनी छत्रपती संभाजीनगर,नागपूर , अमरावती, नाशिक करिता संबंधित विभागीय
क्रीडा उपसंचालक आणि निवासी क्रीडा प्रबोधिनी, कोल्हापूर, अकोला, करिता संबंधित जिल्हा क्रीडा
अधिकारी हे आहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी
म्हणून घोषित करण्यात येत आहे.
५. संदर्भधिन क्र. ३ येथील वित्त विभागाच्या दिनांक ७/४/२०२५ च्या परिपत्रकामधील सूचनांची तसेच
त्यासोबतच्या परिशिष्ट्टातील नमूद तपासणी सूचीतील सर्व बाबींची पूर्तता होत असल्याचे तसेच
# Page 3
याबाबींकरीता दुबार निधी वितरण होणार नाही, याबाबत आहरण व संवितरण अधिकारी व नियंत्रण
अधिकारी यांनी खात्री करुन त्यानंतरच निधी आहरीत करावा.
६. उपरोक्त मंजूर निधीतून खर्च करताना राज्य शासनाची वित्तीय नियमावली, अर्थसंकल्पीय
नियमपुस्तिकेतील तरतूदी व क्रीडा धोरणासंबंधीच्या सर्व शासन निर्णयातील अटी/शर्तीचे पालन करणे
आवश्यक राहील.
७. सदर शासन निर्णय, नियोजन विभाग, अनौपचारिक संदर्भ क्र.३८३/२५/१४७१, दिनांक
२६/६/२०२५ व वित्त विभाग, अनौपचारिक संदर्भ क्र.७४४/व्यय-५, दिनांक ९/७/२०२५ अन्वये प्राप्त
झालेल्या सहमतीनुसार निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4