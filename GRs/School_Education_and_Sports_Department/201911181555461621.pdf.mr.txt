# Page 1
सन २०१९-२० या शैक्षणिक वर्षापासून स्वयंअर्थसहाय्यित तत्वावर इ. ५ वी ते इ.
१० वी ची तुकडी मंजूर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : इसैशा-२०१८/(१७४/१८)/एसएम-६
मादाम कामा रोड, हुतात्मा राजगुरू चौक
मंत्रालय विस्तार भवन, मुंबई ३२
तारीख: १८ नोव्हेंबर, २०१९
वाचा - १) शासन निर्णय, शालेय शिक्षण विभाग, क्रमांक इसैशा १०९५/(२७८/९५)/माशि-८, दिनांक २६ सप्टेंबर, १९९५ २) शिक्षण संचालक (माध्यमिक व उच्च माध्यमिक), पुणे यांचे क्र. सैशा/२०१७-१८/का.विना अनु/३०३/३९५४-१७४, दिनांक १८.०६.२०१८ प्रस्तावना :
राज्यात खाजगी व सक्षम स्वयंसेवी संस्थांना माध्यमिक स्तरावर सैनिकी शिक्षण देणा-या शाळा सुरु करण्यास संदर्भाधीन क्र. (१) येथील दिनांक २६ सप्टेंबर, १९९५ च्या शासन निर्णयान्वये परवानगी दिली आहे. शिक्षण संचालक (माध्यमिक व उच्च माध्यमिक),पुणे यांनी दिनांक १८.०६.२०१८ च्या पत्रान्वये श्री. दुर्गामाता बहुउद्देशिय क्रीडा व शैक्षणिक संस्था, चिंचोली-२ संचलित पृथ्वीराज देशमुख मुलींची सैनिकी शाळा, धर्मापुरी, ता. जि. परभणी या शाळेस इयत्ता ५ वी ची अतिरिक्त तुकडी कायम विना अनुदानित तत्वावर मंजूर करण्याबाबत प्रस्ताव शासनास केला आहे. या प्रस्तावास अनुसरुन सदर शाळेला सन २०१९-२० या शैक्षणिक वर्षात इयत्ता ५ वी व त्यानंतर पुढील वर्षी इयत्ता ६ वी याप्रमाणे इयत्ता १० वी पर्यंतची अतिरिक्त तुकडी स्वयंअर्थसहाय्यित तत्वावर मंजूर करण्याची बाब शासनाच्या विचाराधीन होती.
शासन निर्णय :
श्री. दुर्गामाता बहुउद्देशिय क्रीडा व शैक्षणिक संस्था, चिंचोली-२ संचलित पृथ्वीराज देशमुख मुलींची सैनिकी शाळा, धर्मापुरी, ता. जि. परभणी या शाळेस सन २०१९-२० पासून या शैक्षणिक वर्षापासून इयत्ता ५ वी व त्यानंतर पुढील वर्षी इयत्ता ६ वी याप्रमाणे इयत्ता १० वी पर्यंतची अतिरिक्त तुकडीस स्वयंअर्थसहाय्यित तत्वावर खालील अटी व शर्तीच्या अधीन राहून शासन परवानगी देण्यात येत आहे.
अटी व शर्ती :
१) सदर आदेशान्वये मंजूर करण्यात आलेल्या तुकडीला अनुदानाचा कोणताही हक्क प्राप्त होणार नाही.
२) या तुकडीसाठी लागणारा शिक्षक/शिक्षकेतर कर्मचारी वर्ग संस्थेने कायमस्वरुपी स्वत:च्या निधीतून करावा. याबाबत भविष्यात शासनास कोणत्याही प्रकारे आर्थिक दायित्व राहणार नाही.
# Page 2
शासन निर्णय क्रमांकः इसैशा-२०१८/(१७४/१८)/एसएम-६
२. संदर्भाधीन क्र. (१) येथील शासन निर्णयान्वये विहीत करण्यात आलेल्या अटी व शर्तींची तसेच पटसंख्येच्या निकषांची पूर्तता तसेच भौतिक सुविधांची उपलब्धता विचारात घेऊन सदर सैनिकी शाळेला मानयता देण्यात आली आहे. ही बाब संबंधित संस्थेला शिक्षणाधिकारी (माध्यमिक) यांनी सकारण कळवावी.