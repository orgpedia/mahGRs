# Page 1
स्थानिक स्वराज्य संस्था ( महानगरपालिका/ नगरपरिषद/जिल्हा परिषद) यांनी शाळा सुरु करण्यासंदर्भात....
बृहन्मुंबई महानगरपालिका, मुंबई अंतर्गत नवीन १२ प्राथमिक ते उच्च माध्यमिक शाळा स्वयंअर्थसहाय्यित तत्वावर सुरु करण्यास परवानगी देणेबाबत...
महाराष्ट्र शासन
शालेय शिक्षण व क्रिडा विभाग
शासन निर्णय क्रमांकः एसएफएस-१०२२/प्र.क्र.८८८/एसएम- २
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २९ नोव्हेंबर, २०२२
वाचा - १) शासन निर्णय, शालेय शिक्षण व क्रीडा विभाग, क्रमांक: नमाशा-२००९/(४९७/०९/ माशि - १, दिनांक ११ जून, २००९.
२) महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२, दिनांक ०४.०१.२०१३ ३) अतिरिक्त आयुक्त (पुर्व उपनगरे), बृहन्मुंबई महानगरपालिका, मुंबई यांचा दि.२८/१०/२०२१ रोजीचा प्रस्ताव.
प्रस्तावना : बृहन्मुंबई महानगरपालिका परिक्षेत्रातील दुर्बल घटकांतील विद्यार्थ्यांकरीता सी.बी.एस.ई. / सी.आय.एस.सी.ई. अभ्यासक्रमांच्या शाळा सुरु करण्याची आवश्यकता विचारात घेऊन, बृहन्मुंबई महानगरपालिका, मुंबई यांचे अंतर्गत सी.बी.एस.ई. व सी.आय.एस.सी.ई. अभासक्रमांशी संलग्नित असलेल्या नवीन प्राथमिक ते उच्च माध्यमिक १२ शाळांना महाराष्ट्र स्वयं अर्थसहाय्यित शाळा (स्थापना व विनियमन) अधिनियम, २०१२ अंतर्गत मान्यतेबाबतचा प्रस्ताव अतिरिक्त महानगरपालिका आयुक्त, बृहन्मुंबई महानगरपालिका, मुंबई यांनी संदर्भ क्र. (३) अन्वये शासनास सादर केला आहे. सदर १२ शाळांना स्वयंअर्थसहाय्यित तत्वावर वर्ग सुरु करण्यास परवानगी देण्याची बाब शासनाच्या विचाराधीन होती.
शासन निर्णय : महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ ( सन २०१३ चा ०१ ) अंतर्गत बृहन्मुंबई महानगरपालिका, मुंबई यांचे अंतर्गत यासोबत जोडलेल्या विवरणपत्र-अ येथील सी.बी.एस.ई. / सी. आय. एस. सी. ई. अभ्यासक्रमांच्या १२ नवीन प्राथमिक ते उच्च माध्यमिक (इ. १ ली ते इ. १२ वी) शाळांना, सन २०२२-२३ या शैक्षणिक वर्षापासून स्वयं अर्थसहाय्यित तत्वावर सुरु करण्यास, खालील अटीं व शर्तीच्या अधीन राहून शासन स्तरावरुन परवानगी देण्यात येत आहे.
# Page 2
शासन निर्णय क्रमांकः एसएफएस-१०२२/प्र.क्र.८८८/एसएम- २
अटी व शर्ती : I. सदर १२ नवीन प्राथमिक ते उच्च माध्यमिक शाळा सुरु करण्यास स्वयं अर्थसहाय्यित तत्वावर परवानगी दिलेली असल्याने, उक्त शाळेसंदर्भात येणाऱ्या कोणत्याही खर्चाकरिता, राज्य शासनाकडून प्रत्यक्ष अथवा अप्रत्यक्ष, असे कोणतेही वित्तीय सहाय्य / अनुदान उपलब्ध करुन देण्यात येणार नाही.
॥. बालकांचा मोफत व सक्तीच्या शिक्षणाचा हक्क अधिनियम, २००९ आणि महाराष्ट्र बालकांचा मोफत व सक्तीच्या शिक्षणाचा हक्क नियम, २०११ यांद्वारे निर्धारित केलेल्या सर्व मानकांची, अटींची व शर्तींची आणि या अधिनियमान्वये, शासनाने दिलेल्या निदेशांची किंवा शासनाने, वेळोवेळी विनिर्दिष्ट केलेल्या मानके, अटीं व शर्तींचे अनुपालन करणे अनिवार्य राहील.
III. महाराष्ट्र स्वयं अर्थसहाय्यित शाळा (स्थापना व विनियमन) अधिनियम, २०१२ याद्वारे निर्धारित केलेल्या सर्व मानकांचे, अटींचे व शर्तींचे आणि या अधिनियमान्वये शासनाने दिलेल्या निदेशांचे किंवा शासनाने, वेळोवेळी विनिर्दिष्ट केलेल्या मानकांचे किंवा अटींचे आणि शर्तींचे पालन करणे अनिवार्य राहील.
IV. शासनाने, वेळोवेळी दिलेल्या निदेशांनुसार, सीबीएसई / सी. आय. एस. सी. ई. मंडळ संलग्नतेकरीता शासनाकडून ना-हरकत प्रमाणपत्र घेणे अनिवार्य राहील.
# Page 3