# Page 1
अचानक नाहीशा झालेल्या व ठावठिकाण माहित नसलेल्या शासकीय कर्मचारी यांच्या कुटुंबियांना कुटुंब निवृत्ती वेतन व उपदान मंजूर करणेबाबत.
बेपत्ता श्री. बंडोपंत दत्तात्रय चोथवे ( सुरवसे), लष्कर, ३६ महाराष्ट्र बटालियन, राष्ट्रीय छात्रसेना, पुणे
महाराष्ट्र शासन
शालेय शिक्षण व क्रीडा विभाग,
शासन निर्णय क्र:- राछासे-२६२१/प्र.क्र.१२३/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- ०६ सप्टेंबर, २०२२.
वाचा :
१) शासन निर्णय, वित्त विभाग, क्रमांक सेनिवे-१०८९/४९१/सेवा-४, दि. ०५ जुलै, १९९१ २) शासन निर्णय, वित्त विभाग, क्रमांक सेनिवे-१०९३/१८०/सेवा-४, दि. ०७ ऑक्टोबर, १९९३ ३) आयुक्त, क्रीडा व युवक सेवा संचालनालय, पुणे यांचे पत्र क्र. आस्थाप/राछासे/अर/२०१८-१९/ का-५/५५६८, दि. २२/१०/२०२१ प्रस्तावना : श्री. बंडोपंत दत्तात्रय चोथवे (सुरवसे), हे लष्कर, ३६ महाराष्ट्र बटालीयन, राष्ट्रीय छात्रसेना,
पुणे या कार्यालयात कार्यरत होते. ते दि. २५.१०.२००२ पासून बेपत्ता आहेत. श्री. बंडोपंत दत्तात्रय
चोथवे (सुरवसे), लष्कर बेपत्ता झाल्याची खबर कोथरूड पोलीस स्टेशन, पुणे येथे प्रथम खबरी अहवाल
दि. २४.१२.२००४ रोजी दाखल केला होता. त्याची मनुष्य मिसिंग रजिस्टर क्र. २४१/०४ वर नोंद आहे.
वरिष्ठ पोलीस निरीक्षक, कोथरूड पोलीस स्टेशन, पुणे यांनी श्री. चोथवे (सुरवसे) बेपत्ता झाल्याबाबत
तपास केला असता मिळून आले नाहीत म्हणून दाखला दिला आहे. त्याचप्रमाणे मा. दिवाणी न्यायालय
वरिष्ठस्तर, माळशिरस यांनी दि. ०७.०९.२०१३ रोजीच्या निर्णयान्वये श्री. बंडोपंत दत्तात्रय चोथवे
(सुरवसे) यांना मृत घोषित केले आहे. श्री. बंडोपंत दत्तात्रय चोथवे (सुरवसे) यांच्या पत्नी श्रीमती कुंदा
बंडोपंत चोथवे यांना कुटुंब निवृत्ती वेतन आणि उपदान मंजूर करण्याची बाब शासनाच्या विचाराधीन
होती.
शासन निर्णय :
श्री. बंडोपंत दत्तात्रय चोथवे (सुरवसे), लष्कर, ३६ महाराष्ट्र बटालीयन, राष्ट्रीय छात्रसेना, पुणे
हे दि. २५.१०.२००२ रोजी बेपत्ता झाले होते. मा. दिवाणी न्यायालय वरिष्ठस्तर, माळशिरस यांनी
दि. ०७.०९.२०१३ रोजीच्या निर्णयान्वये श्री. बंडोपंत दत्तात्रय चोथवे (सुरवसे) यांना मृत घोषित केले
# Page 2
शासन निर्णय क्रमांकः राछासे-२६२१/प्र.क्र.१२३/क्रीयुसे-३,
आहे. त्यामुळे त्यांच्या पत्नी श्रीमती कुंदा चोथवे यांनी कुटुंब निवृत्ती वेतन आणि उपदानाची मागणी केली
आहे. वित्त विभाग, शासन निर्णय, क्रमांक-सेनिवे-१०८९/४९४/सेवा-४, दि. ०५.०७.१९९१ व वित्त
विभाग, शासन निर्णय, क्रमांक-सेनिवे-१०९३/१८०/सेवा-४, दि.०७.१०.१९९३ अन्वये बेपत्ता
व्यक्तीबाबत असलेल्या तरतूदी विचारात घेऊन श्री. चोथवे हे बेपत्ता झाल्याबाबतच्या कोथरूड पोलीस
स्टेशन, पुणे येथील प्रथम खबरी अहवाल (FIR) च्या दिनांकापासून (दि. २४.१२.२००४ पासून) कुटुंब
निवृत्ती वेतन आणि उपदान देण्यास शासन मान्यता देत आहे.
याकरीता उक्त शासन निर्णय विचारात घेऊन आवश्यक बाबींची पूर्तता करून घेण्याची
खबरदारी आयुक्त, क्रीडा व युवक सेवा, पुणे यांची राहील. व श्री. बंडोपंथ चोथवे यांच्या पत्नी श्रीमती
कुंदा चोथवे यांना कुटुंब निवृत्ती वेतन आणि उपदान देण्याबाबतची कार्यवाही करावी.