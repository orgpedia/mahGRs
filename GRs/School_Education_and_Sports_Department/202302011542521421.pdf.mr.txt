# Page 1
राज्यातील मान्यताप्राप्त खाजगी खाजगी अंशतः अनुदानित व पुर्णत: अनुदानित शाळेतील व अध्यापक विद्यालयातील कार्यरत तसेच सेवानिवृत्त शिक्षक व शिक्षकेत्तर कर्मचाऱ्यांची नियमित वेतनाव्यतिरिक्त इतर देयके ऑफलाईन पध्दतीने वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन १२१८/प्र.क्र.२८/टीएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०१ फेब्रुवारी, २०२३
प्रस्तावना : राज्यातील खाजगी अंशत: व पूर्णत: अनुदानित शाळेतील शिक्षक व शिक्षकेतर कर्मचाऱ्यांचे वेतन शालार्थ प्रणालीतून अदा करण्यात येते. शालार्थ प्रणाली महा आयटी कडून विकसित करण्यात आलेली असून शिक्षक व शिक्षकेतर कर्मचाऱ्यांचे नियमित वेतन या प्रणालीतून ऑनलाईन पध्दतीने अदा करण्यात येते. परंतु सदर कर्मचाऱ्यांची थकीत देयके, वैद्यकीय देयके (अग्रीम व प्रतिपूर्ती), लोकायुक्त व न्यायालयीन प्रकरणातील थकीत देयके तसेच सातव्या वेतन आयोगानुसार सुधारित वेतन संरचना लागू झाल्यानंतर ५ हप्त्यात अदा करावयाची थकबाकी इत्यादी ऑनलाईन पध्दतीने अदा करण्याची सुविधा महा आयटी कडून अद्याप पर्यंत उपलब्ध करून देण्यात आलेली नाही. सद्यस्थितीत शालार्थ प्रणालीमध्ये थकीत वेतन देयक, वैद्यकीय देयके, सुधारित वेतन संरचना लागू केल्यानंतर देय असणारा वेतनातील फरक (थकबाकी) इत्यादी ऑनलाईन पध्दतीने अदा करण्याची सुविधा उपलब्ध नसल्याने सदर देयकांना ऑफलाईन पध्दतीने अदा करण्यास मान्यता देण्याची बाब शासनाच्या विचाराधीन होती.
शासन निर्णय :
राज्यातील खाजगी अंशत: व पुर्णत: अनुदानित शाळेतील व अध्यापक विद्यालयातील कार्यरत तसेच सेवानिवृत्त शिक्षक / शिक्षकेत्तर कर्मचाऱ्यांची नियमित वेतनाव्यतिरिक्त इतर थकित देयके, वैद्यकीय देयके, सुधारित वेतन संरचना लागू केल्यानंतर देय असणारा वेतनातील फरक (थकबाकी), महागाई भत्ता वाढ इत्यादी ऑफलाईन पध्दतीने अदा करण्यास मार्च २०२३ अखेरपर्यंत पर्यंत मान्यता देण्यात येत आहे.
त्यामध्ये खालील प्रकारच्या देयकांचा समावेश राहील.
अ) राज्यातील मान्यता प्राप्त अंशत: अनुदानित प्राथमिक, माध्यमिक, उच्च माध्यमिक व अध्यापक विद्यालयातील शिक्षक व शिक्षकेतर कर्मचाऱ्यांना भविष्य निर्वाह निधी किंवा राष्ट्रीय निवृत्ती वेतन अथवा परिभाषित अंशदायी निवृत्तीवेतन योजना लागू नसल्याने सहाव्या वेतन आयोगाच्या वेतनाची थकबाकी एकरकमी रोखीने अदा करण्याबाबत दि.१७.०२.२०२१ रोजी शासन निर्णय निर्गमित करण्यात आला आहे. सदर थकबाकी अदा करणे.
पृष्ठ २ पैकी १
# Page 2
शासन निर्णय क्रमांक: वेतन १२१८/प्र.क्र.२८/टीएनटी-३
आ) ज्या शिक्षक व शिक्षकेतर कर्मचाऱ्यांचे सन २०२२-२३ या थक वर्षातील वेतन देयके अदा झालेली आहेत व तांत्रिक कारणांमुळे त्यांना सातव्या वेतन आयोगाचे थकबाकीचे हप्ते अदा करता आली नाही, अशा शिक्षक व शिक्षकेतर कर्मचाऱ्यांचे सातव्या वेतन आयोगाचे थकबाकीच्या हप्ताचे देयक अदा करणे. तथापि या देयकांची नोंद शालार्थ प्रणालीमध्ये करणे बंधनकारक राहील.
इ) सेवानिवृत्त कर्मचाऱ्यांची थकित देयके, तसेच अद्यापि शालार्थ प्रणालीतून ऑनलाईन पध्दतीने अदा करण्याची सुविधा उपलब्ध नसल्याने थकीत देयके, वैद्यकीय देयके (अग्रीम व प्रतिपूर्ती), न्यायालयीन व लोकायुक्त प्रकरणातील थकीत देयके, रजा कालावधीतील शिक्षक व घड्याळी तासिका शिक्षक यांची देयके अशा देयकांना मार्च २०२३ पर्यंत ऑफलाईन पध्दतीने अदा करण्यास मान्यता देणे.
२. सदरचा शासन निर्णय वित्त विभागाच्या अनौपचारिक संदर्भ क्र.०३/२०२३/कोषा-प्रशा-४, दिनांक ३०.०१.२०२३ च्या मान्यतेने निर्गमित करण्यात येत आहे.