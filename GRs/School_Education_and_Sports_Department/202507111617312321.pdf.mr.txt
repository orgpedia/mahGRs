# Page 1
तालुका क्रीडा अधिकारी गट- ब (राजपत्रित)
या पदावर पदोन्नतीने पदस्थापना देण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक संक्रीआ-१३२३/प्र.क्र.८६ /क्रीयुसे -२
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक :- ११ जुलै, २०२५.
संदर्भ:-१. आयुक्त, क्रीडा व युवक सेवा संचालनालय पुणे यांचे पत्र क्र. आस्थाप
/जिक्रीअ / ताक्रीअ /पदोन्नती/२०२४/का-१/३०१३ दि. १२ जून,२०२५.
क्रीडा व युवक सेवा संचालनालयाच्या आस्थापनेवरील क्रीडा अधिकारी, गट-ब (अराजपत्रित) व
क्रीडा मार्गदर्शक, गट-ब (अराजपत्रित) (वेतनस्तर- एस-१४, रू. ३८६००-१२२८००) या पदांवर कार्यरत
असणा-या खालील नमूद अधिका-यांना, शासनाने मान्य केलेल्या सन २०२४-२०२५ च्या निवडसूची
नुसार तालुका क्रीडा अधिकारी, गट ब (राजपत्रित) ( वेतनस्तर- एस-१५ : ४१८००-१३२३००) या पदावर
जेष्ट्ठतेनुसार व गुणवतेनुसार, निव्वळ तात्पुरत्या स्वरूपात पदोन्नती देण्याचा निर्णय घेत आहे.
----------------------------------------------------------------------------------------
|  | अ. |  |  | अधिकाऱ्याचे नावप्रवर्ग |  |  |  |  |  | महसूली |  |  | पदोन्नतीने पदस्थापनेचे |  |
| विभाग | ठिकाण |
| क्र. |  |  |
|  |  |
|  | १ |  |  | २ |  |  | ३ |  |  | ४ |  |  | ५ |  |
| १ | श्री.महेशकुमार बाळासोहब चावले | भ.ज.(क) | पुणे | तालुका क्रीडा अधिकारी इंदापूर, जि. पुणे |
| २ | श्री.संदिप विलास ढाकणे | भ.ज.(ड) | छत्रपती संभाजीनगर | तालुका क्रीडा अधिकारी, बीड, जि. बीड |
----------------------------------------------------------------------------------------
२. मा. उच्च न्यायालय, मुंबई यांनी याचिका क्र. २७९७/२०१५ मध्ये दि.४.८.२०१७ रोजी दिलेल्या
निर्णयाविरोधात राज्य शासनाने मा. सवोच्च न्यायालयात विशेष अनुज्ञा याचिका क्र.२८३०६/२०१७
दाखल केली आहे. सदर याचिका अद्याप प्रलंबित आहे. सामान्य प्रशासन विभाग, कार्यासन-१६-ब च्या
शासन निर्णय दि.७.५.२०२१ मधील तरतुदीनुसार पदोन्नतीच्या कोट्यातील सर्व रिक्त पदे
दि.२५.५.२००४ च्या स्थितीनुसार निव्वळ तात्पुरत्या स्वरूपात सेवाज्येष्ट्ठतेनुसार मा. सवोच्च
न्यायालयाच्या निर्णयाच्या अधीन राहून भरण्यात येत आहेत.
# Page 2
३. सदर क्रीडा अधिकारी, गट-ब (अराजपत्रित) व क्रीडा मार्गदर्शक, गट-ब (अराजपत्रित) यांना
तालुका क्रीडा अधिकारी (राजपत्रित) या पदावरील निव्वळ तात्पुरती पदोन्नती खालील अटींच्या अधीन
राहून देण्यात येत आहे-
(अ) सदरची पदोन्नती अत्यंत तात्पुरत्या स्वरूपात प्रशासकीय निकड म्हणून लोकहितास्तव
देण्यात आली आहे.
(ब) क्रीडा अधिकारी, गट-ब (अराजपत्रित) व क्रीडा मार्गदर्शक, गट-ब (अराजपत्रित) यांना
तालुका क्रीडा अधिकारी (राजपत्रित) पदावरील निव्वळ तात्पुरती पदोन्नती त्यांचेविरुध्द
कोणत्याही प्रकारची विभागीय चौकशी प्रलंबित नाही या धारणेच्या अधीन राहून
करण्यात येत आहे. तथापि, यापैकी एखाद्या अधिका-यांविरूध्द या शासन निर्णयाच्या
दिनांकास विभागीय चौकशी/न्यायालयीन प्रकरण दाखल असल्यास त्यांच्याबाबतीत हे
आदेश आपोआप रद्द होतील.
(क) सदर पदोन्नती तात्पुरत्या स्वरुपात असून सदर पदावर संबंधितांचा कायमस्वरुपी
धारणाधिकार राहणार नाही.
(ड) सदर पदोन्नत्या निव्वळ तात्पुरत्या स्वरुपात असून या पदोन्नत्या केवळ पदोन्नत कोट्यात
उपलब्ध होणाऱ्या पदांनुसार नियमित करण्यात येतील.
(इ) सदर पदोन्नत्या मा. सवोच्च न्यायालयात दाखल केलेल्या विशेष अनुज्ञा याचिका
क्र.२८३०६/२०१७ मध्ये होणाऱ्या निर्णयाच्या अधीन राहून करण्यात येत आहे.
४. संबंधित क्रीडा अधिकारी, गट-ब (अराजपत्रित) व क्रीडा मार्गदर्शक, गट-ब (अराजपत्रित) यांना
तालुका क्रीडा अधिकारी (राजपत्रित) पदावरील पदोन्नती न स्वीकारल्यास सामान्य प्रशासन विभाग,
शासन निर्णय, क्रमांक एसआरव्ही-२०१५/प्र.क्र.३०३/का.१२, दिनांक १२.०९.२०१६ नुसार त्यांचे नाव
सन २०२४-२०२५ च्या निवडसूचीतून काढून टाकण्यात येईल व पुढील दोन वर्षी होणाऱ्या
निवडसूच्यांमध्ये त्यांच्या नावाचा विचार करण्यात येणार नाही. त्यांची तिसऱ्या वर्षाच्या निवडसूचीत
तालुका क्रीडा अधिकारी (राजपत्रित) पदावरील पदोन्नतीसाठीची पात्रता तपासण्यात येईल.
५. सदर पदोन्नतीनुसार संबंधित अधिका-यांना देण्यात आलेली पदस्थापना सामान्य प्रशासन
विभाग, अधिसूचना दि. १४ जुलै, २०२१ मधील विभागीय संवर्ग वाटपाच्या तरतूदीनुसार करण्यात आली
आहे.
६. उपरोक्त अधिकारी यांना पदस्थापना देण्यात आलेल्या कार्यालयातून दुसऱ्या कार्यालयात /
मुख्यालयात यांच्या सेवा उपलब्ध करून घेण्याचा अधिकार संचालनालयास नसेल.
७. संबंधित अधिकारी यांनी पदोन्नती आदेश निर्गमित झाल्याच्या दिनांकापासून ३० दिवसाच्या आत
पदोन्नतीच्या पदावर रूजू व्हावे अन्यथा सामान्य प्रशासन विभाग, अधिसूचना दि. १४.०७.२०२१ नुसार
संबंधित अधिका-यांचा अनुपस्थितीचा कालावधी अकार्यदिन म्हणून गणला जाईल. तसेच त्यांच्याविरूध्द
# Page 3
सामान्य प्रशासन विभागाच्या दि. २३.१२.२०१६ मधील तरतूदीनुसार शिस्तभंग विषयक कार्यवाही
करण्यात येईल.
८. पदोन्नतीनंतर पदस्थापनेच्या ठिकाणी विहित कालावधीत अधिकारी रूजू न झाल्यास, सदर
अधिका-यांसंदर्भात पुढील कार्यवाही करण्यासाठी अशा अधिका-यांची नावे आयुक्त, क्रीडा व युवक सेवा
यांनी शासनास तात्काळ कळवावीत.
९. पदोन्नत क्रीडा अधिकारी, गट-ब (अराजपत्रित) व क्रीडा मार्गदर्शक, गट-ब (अराजपत्रित) यांना
तालुका क्रीडा अधिकारी (राजपत्रित) पदावर दिलेल्या पदस्थापनेत बदल करण्यासंबंधीच्या विनंतीची
दखल घेण्यात येणार नाही.
१०. हे आदेश तात्काळ अंमलात येतील.
सदर आदेश महाराष्ट्र शासनाच्या www.maharashtra.gov.in या वेबसाईटवर उपलब्ध असून