# Page 1
खेलो इंडिया युथ गेम्स- २०२१, पंचकुला, हरयाणा राज्य, येथील स्पर्धेमधील विजेत्या खेळाडूंच्या सन्मानसोहळयाच्या कार्यक्रमासाठी निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआयपी -२०२२/प्र.क्र.१०१/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ मार्च, २०२३.
वाचा : १. आयुक्त, क्रीडा व युवक सेवा, पुणे यांचे क्र. खेयुक्री/पविपा/२०२२-२३/का-४/२५८२, दिनांक १६.०६.२०२२ चे पत्र.
२. शालेय शिक्षण व क्रीडा विभाग, शासन निर्णय, क्र.केआपी-२०२२/प्र.क्र.१०१/ क्रीयुसे-१, दिनांक २७ जून, २०२२.
३. आयुक्त, क्रीडा व युवक सेवा, महाराष्ट्र राज्य, पुणे यांचे क्र. खेयुक्री/खेइं/ बक्षीसरक्कम/ २२-२३/का-४/३७०३, दिनांक ३० ऑगस्ट, २०२२ चे पत्र.
४. आयुक्त, क्रीडा व युवक सेवा, महाराष्ट्र राज्य, पुणे यांचे क्र. खेयुक्री/पविपा/२०२२-२३/ का-४/३७०४, दिनांक ३० ऑगस्ट, २०२२ चे पत्र.
५. शालेय शिक्षण व क्रीडा विभाग, शासन निर्णय, क्र.केआपी-२०२२/प्र.क्र.१०१/ क्रीयुसे-१, दिनांक १६ सप्टेंबर, २०२२.
६. शालेय शिक्षण व क्रीडा विभाग, शासन निर्णय क्र. केआपी-२०२२/प्र.क्र.१०१/ क्रीयुसे-१, दिनांक ०९ डिसेंबर, २०२२.
प्रस्तावना: खेलो इंडिया - क्रीडा विकासासाठी राष्ट्रीय कार्यक्रम” ही केंद्र पुरस्कृत योजना दिनांक १६/१०/२०१७ च्या परिपत्रकान्वये संपूर्ण देशात लागू करण्यात आलेली आहे. सदर योजनेनुसार, देशातील युवा खेळाडूंकरिता वार्षिक खेळांच्या स्पर्धेचे आयोजन करण्यात येते. त्यानुसार, दि. ३ ते १३ जून, २०२२ या कालावधीत पंचकुला, हरयाणा येथे चौथी खेलो इंडिया युवा स्पर्धा-२०२१ चे आयोजन करण्यात आले होते. या स्पर्धेत महाराष्ट्र राज्याच्या संघाने ४५ सुवर्ण, ४० रौप्य व ४० कांस्य अशी एकूण १२५ पदके संपादन करून पदक तक्त्यामध्ये देशातील सर्व राज्यांमध्ये व्दितीय क्रमांक प्राप्त केलेला आहे.
२. दिनांक २९ ऑगस्ट, २०२२ रोजीच्या क्रीडा दिनाच्या पार्श्वभूमीवर मा. मंत्री (क्रीडा व युवक कल्याण) यांनी पंचकुला, हरियाणा राज्य येथे झालेल्या खेलो इंडीया राष्ट्रीय युवा स्पर्धा-२०२१ मधील सुवर्ण पदक विजेत्या खेळाडूंना प्रत्येकी रु.५,००,०००/-, रौप्य पदक विजेत्यांना प्रत्येकी रु.
३,००,०००/-, कास्य पदक विजेत्या खेळाडूंना प्रत्येकी रु.२,००,०००/- याप्रमाणे रोख पारितोषिक तसेच सहभागी खेळाडूंना प्रत्येकी रु.५००००/- रोख पारितोषिक व सन्मानचिन्हे देण्याची घोषणा केली आहे. त्यानुसार सदर स्पर्धेतील खेळाडूंना पारितोषिक वितरण करण्यासाठी तसेच स्पर्धेतील क्रीडा मार्गदर्शक व व्यवस्थापक यांनाही सन्मानचिन्ह प्रदान करुन गौरव करण्यासाठी एका सन्मानसोहळयाचे आयोजित करण्याबाबत आयुक्त, क्रीडा व युवक सेवा, पुणे यांनी संदर्भ क्र. ४ अन्वये प्रस्ताव सादर केला आहे.
# Page 2
शासन निर्णय क्रमांकः केआयपी -२०२२/प्र.क्र.१०१/क्रीयुसे-१
३. सदर स्पर्धेतील खेळाडूंना रोख पारितोषिक व सन्मानचिन्ह तसेच क्रीडा मार्गदर्शक व व्यवस्थापक यांना सन्मानचिन्ह प्रदान करण्यासाठी आयोजित करण्यात येणाऱ्या सन्मान सोहळयाच्या कार्यक्रमातील विविध बाबींसाठी (उदा. रोख पारितोषिक, प्रवास खर्च, अल्पोपहार खर्च, निवास व व भोजन खर्च, गौरवचिन्हे व भेटवस्तू खरेदी व सादिल खर्च) येणाऱ्या एकूण रु. ९.५० लाख इतक्या खर्चास संदर्भ क्र.५ येथील दिनांक १६.०९.२०२२ च्या शासन निर्णयान्वये प्रशासकीय मान्यता देण्यात आलेली आहे. स्पर्धेतील पदक विजेत्या व सहभागी खेळाडूंना रोख पारितोषिक व सन्मानचिन्हे तसेच, क्रीडा मार्गदर्शक व व्यवस्थापक यांना सन्मानचिन्ह व भेटवस्तू देऊन त्यांचा गौरव करण्यासाठी एका सन्मानसोहळा कार्यक्रमाचे आयोजन करण्यासाठी येणाऱ्या खर्चासाठी रु.९,५०,००,०००/- (अक्षरी रुपये नऊ कोटी पन्नास लक्ष फक्त) इतका निधी वितरीत करण्यास नियोजन व वित्त विभागाने मान्यता दिलेली आहे. त्यानुसार संदर्भ क्र. ६ येथील दिनांक ९ डिसेंबर, २०२२ रोजीच्या शासन निर्णयान्वये पदकविजेत्यांसाठीची रोख पारितोषिकाची रक्कम रु.८६७.५० लक्ष वितरीत करण्यात आली असून, गौरवसमारंभ कार्यक्रमाच्या खर्चासाठीचा उर्वरित रु.८२.५० लक्ष निधी वितरीत करण्याची बाब शासनाच्या विचाराधीन होती.
शासन निर्णय : हरियाणा (पंचकुला) येथे आयोजित केलेल्या चौथ्या खेलो इंडीया युवा स्पर्धा-२०२१ राष्ट्रीय स्पर्धेमधील पदकविजेत्या व प्रत्यक्ष सहभागी खेळाडूंना प्रोत्साहनपर, रोख पारितोषक व सन्मानचिन्ह देण्यासाठी तसेच, संघाचे मिशन प्रमुख, क्रीडा मार्गदर्शक व व्यवस्थापक यांना सन्मानचिन्ह व भेटवस्तू देऊन त्यांचा गौरव करण्यासाठी आयोजित करण्यात येणाऱ्या सन्मानसोहळयाच्या कार्यक्रमाच्या खर्चासाठी सन २०२२-२३ या चालू आर्थिक वर्षासाठी सुधारीत अंदाजानुसार मागणी क्र. ई- ३, लेखाशिर्ष २२०४, क्रीडा व युवक सेवा, १०४ क्रीडा व खेळ, (०५) (०६) शालेय क्रीडा स्पर्धांचे आयोजन (कार्यक्रम), ३१ सहाय्यक अनुदाने (वेतनेतर), संगणक क्रमांक (२२०४-५६३५) या लेखाशिर्षांतर्गत उपलब्ध तरतूदीमधून रु.८२,५०,०००/- (अक्षरी रुपये ब्याऐंशी लक्ष, पन्नास हजार फक्त) इतका निधी वितरीत करुन आयुक्त, क्रीडा व युवक सेवा, पुणे यांच्या अधिनस्थ ठेवण्यास याद्वारे मंजूरी देण्यात येत आहे.
२. वरीलप्रमाणे मंजूर केलेला निधी काटकसरीने खर्च करण्यासाठी गतवर्षीच्या राष्ट्रीय पातळीवरील अन्य समकक्ष स्पर्धांमधील पदकविजेत्यांसह सामाईक सन्मानसोहळ्याचे आयोजन करुन खर्चात बचत करण्यात यावी.
३. चौथ्या खेलो इंडिया राष्ट्रीय युवा स्पर्धा-२०२१ हरियाणा (पंचकुला) मधील पदक विजेते खेळाडूं, सहभागी खेळाडूं, तसेच, संघाचे मिशन प्रमुख, क्रीडा मार्गदर्शक व व्यवस्थापक यांच्या सन्मानसोहळयासाठी आयोजित करण्यात येणाऱ्या कार्यक्रमासाठी स्मृतिचिन्हे व भेटवस्तु खरेदी, खेळाडू व व्यवस्थापक, क्रीडा मार्गदर्शक यांचा प्रवास, निवास व भोजनखर्च, अल्पोपहार व चहापान खर्च, सन्मान सोहळयाच्या कार्यक्रमाचा सदिल खर्च इ. विविध बाबीवरील खर्चासाठी रु.८२,५०,०००/- (अक्षरी रुपये ब्याऐंशी लाख, पन्नास हजार फक्त) वितरीत करण्यात येत आहे.
४. उपरोक्त बाबींवरील खर्च सन २०२२-२३ या आर्थिक वर्षाकरिता, मागणी क्र. ई-३, २२०४, क्रीडा व युवक सेवा, १०४, क्रीडा व खेळ, (०५) (०६) शालेय क्रीडा स्पर्धांचे आयोजन (कार्यक्रम) (२२०४ ५६३५), ३१, सहायक अनुदाने (वेतनेतर), या योजनेअंतर्गत लेखाशिर्षाखाली चालू आर्थिक वर्षामध्ये उपलब्ध तरतुदीमधून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः केआयपी -२०२२/प्र.क्र.१०१/क्रीयुसे-१
५. वरीलप्रमाणे मंजूर केलेला निधी खालील अटी/शर्तीच्या अधीन खर्च करण्यात यावा: 1. मंजूर केलेला निधी आवश्यकतेनुसार प्रचलित मान्य निकषांनुसार खर्च करण्यात यावा.
ज्यावेळेस निधी प्रत्यक्ष खर्च करावयाचा असेल, त्याच वेळी निधी आहरित करण्यात यावा.
शासन लेख्याबाहेर बँक खात्यात हा निधी ठेवण्यात येऊ नये.
II. राज्य शासनामार्फत वेळोवेळी निर्गमित केलेल्या वित्त विषयक विविध आदेश/नियम/शासन निर्णय/वित्तीय नियमावलीतील तरतूदींनुसार निधीचा विनियोग करण्यात यावा.
६. वित्त विभाग, शासन परिपत्रक, दिनांक १६.०३.२०२३ अन्वये निधी वितरणाबाबत दिलेल्या सूचनांनुसार निधी खर्च करण्याची कार्यवाही करावी. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रण अधिकारी म्हणून घोषित करण्यात येत आहे.
७. सदर शासन निर्णय, वित्त विभाग, अनौपचारिक संदर्भ क्र. १०८१/व्यय-५, दिनांक २४.११.२०२२ व नियोजन विभाग, अनौपचारिक संदर्भ क्र.३१३/१४७१, दिनांक १०.११.२०२२ अन्वये मिळालेल्या सहमतीने निर्गमित करण्यात येत आहे.