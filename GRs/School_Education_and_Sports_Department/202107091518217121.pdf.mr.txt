# Page 1
महाराष्ट्र शिक्षण सेवा, गट-अ (प्रशासन शाखा) या संवर्गातील शिक्षणाधिकारी व तत्सम या पदावरील १ अधिकाऱ्यांचा परिविक्षाधीन कालावधी पूर्ण करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:-पकास-२४२१/प्र.क्र.७४/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक - ०९ जुलै, २०२१
वाचा :- १. शा.शि. व क्री.वि., शा.नि. क्र. ससेप्र-४४१६/प्र.क्र.१६६/प्रशा-२, दिनांक १८.१२.२०१७.
२. आयुक्त शिक्षण यांचे पत्र क्र. आस्था-अ/टे.क्र.१०६/परि.काला/मशिसे/गट-अ/२०२१/ ६५०, दिनांक ०४.०२.२०२१.
प्रस्तावना:
उपरोक्त वाचा येथे नमूद अ. क्र. १ येथील दिनांक १८.१२.२०१७ रोजीच्या शासन निर्णयान्वये श्रीमती वैशाली पंकज वीर ( श्रीमती वैशाली दत्तात्रय झनकर) यांची सरळसेवेने महाराष्ट्र शिक्षण सेवा ( प्रशासन शाखा) गट-अ संवर्गात शिक्षणाधिकारी व तत्सम या पदावर २ वर्षाच्या परिविक्षाधीन कालावधीसाठी नियुक्ती करण्यात आली आहे.
आयुक्त (शिक्षण) यांच्या दिनांक ०६.१०.२०१७ च्या पत्रान्वये परिविक्षाधीन कालावधी पूर्ण करण्याचा प्रस्ताव सादर केला आहे. पायाभूत प्रशिक्षण यशस्वीरित्या पूर्ण करणाऱ्या व शासनाच्या प्रचलित धोरणानुसार परिविक्षाधीन कालावधीच्या अटींची पूर्तता करणाऱ्या अधिकाऱ्यांचा परिविक्षाधीन कालावधी पूर्ण करण्याची बाब शासनाच्या विचाराधीन होती. त्यानुसार शासनाने पुढील प्रमाणे निर्णय घेतला आहे :
शासन निर्णय : शासनाच्या प्रचलित धोरणानुसार परिविक्षाधीन कालावधीच्या अटींची पूर्तता करणाऱ्या, उपरोक्त वाचा येथे नमूद अ.क्र.१ येथील दिनांक १८.१२.२०१७ रोजीच्या शासन निर्णयान्वये महाराष्ट्र शिक्षण सेवा (प्रशासन शाखा) गट-अ संवर्गात शिक्षणाधिकारी व तत्सम या पदावर कार्यरत सोबतच्या प्रपत्रामध्ये नमूद अधिकाऱ्यांचा त्यांच्या नावासमोर रकाना क्रमांक ७ मध्ये नमूद दिनांकास परिविक्षाधीन कालावधी पूर्ण करण्यात येत असून रकाना क्रमांक ८ मध्ये नमूद दिनांकास त्यांची सेवा पुढे चालू ठेवण्यास शासन मंजूरी प्रदान करण्यात येत आहे.
# Page 2
शासन निर्णय क्रमांकः पकास-२४२१/प्र.क्र.७४/प्रशा-२
२. परिविक्षाधीन कालावधी पूर्ण करणाऱ्या अधिकाऱ्यांना वार्षिक वेतनवाढी देण्यात याव्यात.
तसेच संबंधितांच्या सेवापुस्तकात याची नोंद घेण्यात यावी.
# Page 3