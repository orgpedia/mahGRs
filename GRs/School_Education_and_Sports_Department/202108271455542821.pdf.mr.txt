# Page 1
सन २०२१-२२ या आर्थिक वर्षात चंद्रपूर सैनिक शाळेला योजनेतर (वेतनेतर) अनुदानासाठी रु.९७,५४,२००/- निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः चंसैशा-२०२०/प्र.क्र.३२/२०/एसएम-६
मादाम कामा रोड, हुतात्मा राजगुरू चौक,
मंत्रालय, मुंबई ३२
तारीख: २७ ऑगस्ट, २०२१
वाचा: १) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०६.०४.२०२१ २) शासन निर्णय, वित्त विभाग, क्र. अर्थसं - २०२१/प्र.क्र.४८/अर्थ-३, दिनांक २४.०६.२०२१ ३) शिक्षण संचालक, माध्यमिक व उच्च माध्यमिक, पुणे यांचे पत्र क्र. चंसैशा/अं २०२०-२१/ माध्य-ब/एस-५/१६५७, दिनांक १७ मे, २०२१
प्रस्तावना : चंद्रपूर सैनिक शाळेबाबत केंद्र सरकार (केंद्रीय संरक्षण मंत्रालय) व राज्य शासन यांच्यामध्ये दि. १५ जुन २०१६ रोजी सामंजस्य करार करण्यात आला आहे. सदर सामंजस्य करारातील तरतुदींनुसार प्रस्तुत सैनिक शाळेसाठी प्रतिवर्षी प्रशिक्षण व व्यवस्थापकीय खर्च, आहारभत्ता, शिष्यवृत्ती, जाहिरात खर्च, इमारत देखभाल, नगरपालिका कर, या प्रयोजनार्थ येणा-या आर्थिकभाराची जबाबदारी राज्य शासनाची आहे. शिक्षण संचालक, माध्यमिक व उच्च माध्यमिक यांनी चंद्रपूर सैनिकी शाळेस सन २०२१-२२ या आर्थिक वर्षासाठी वेतनेतर अनुदान रु.२,४०,७५,४६१/ इतक्या निधी वितरणाची शिफारस केल्यानुसार सदर निधी वितरीत करण्यास मान्यता देण्याची विनंती वित्त विभागास केली असता, वित्त विभागाने १५% निधी वितरणास मान्यता दिलेली आहे. सन २०२१ २२ या आर्थिक वर्षासाठी २२०२०४६९ या लेखाशिर्षां रु.६,५०,२८,०००/-इतकी अर्थसंकल्पीय तरतूद आहे. वित्त विभागाने मान्यता दिल्यानुसार १५% म्हणजेच रु.९७,५४,२००/- इतका निधी चंद्रपूर सैनिक शाळेला वेतनेतर अनुदानासाठी वितरीत करण्याची बाब शासनाच्या विचाराधीन होती.
शासन निर्णय : चंद्रपूर सैनिकी शाळेस सन २०२१-२२ या आर्थिक वर्षात मंजूर अर्थसंकल्पीय तरतूदीमधून वेतनेतर अनुदान रु. ९७,५४,२००/- (रुपये सत्याण्णव लाख चौपण्ण हजार दोनशे फक्त) इतका निधी वितरीत करण्यास याव्दारे मान्यता देण्यात येत आहे.
२. सदर खर्च “मागणी क्रमांक ई-२, २२०२ - सर्वसाधारण शिक्षण, ०२ माध्यमिक शिक्षण- ११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)” या लेखाशिर्षातून भागविण्यात यावा.
# Page 2
शासन निर्णय क्रमांकः चंसैशा-२०२०/प्र.क्र.३२/२०/एसएम - ६
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, चंद्रपूर यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे तसेच वित्त विभाग शासन निर्णय क्रमांक अर्थसं-२०२१/प्र.क्र. ४८/अर्थ-३, दिनांक २४.०६.२०२१ मध्ये नमूद आदेशांचे काटेकोर पालन करणे आवश्यक राहील.
५. सदर शासन निर्णय वित्त विभागाच्या अनौपचारीक संदर्भ क्र. ६२३/२०२१/व्यय-५, दिनांक ०७/०७/२०२१ अन्वये दिलेल्या मान्यतेने निर्गमित करण्यात येत आहे.