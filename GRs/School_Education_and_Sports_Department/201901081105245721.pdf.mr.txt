# Page 1
महाराष्ट्र राज्याचे क्रीडा धोरण, २०१२
व्यायामशाळा विकास अनुदान योजनेत सुधारणा.
सुधारीत नियमावली
महाराष्ट्र शासन
शालेय शिक्षण क्रीडा विभाग
शासन निर्णय क्रमांक: क्रीडाधो- संकीर्ण/प्र.क्र. ४९ / क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : ८ जानेवारी, २०१९.
वाचा - १) शासन निर्णय, शालेय शिक्षण व क्रीडा विभाग क्र. क्रीडाधो-२०११/प्र.क्र.५५/११/क्रीयुसे-१, दि.१४ जून, २०१२.
२) शासन निर्णय, शालेय शिक्षण व क्रीडा विभाग क्र. क्रीडाधो-३११३/प्र.क्र.३९ / क्रीयुसे-३, दि.२२ जानेवारी, २०१४.
३) शासन निर्णय, शालेय शिक्षण व क्रीडा विभाग क्र. क्रीडाधो-३११४/प्र.क्र.१६५/ क्रीयुसे-१, दिदि.१६ . १६ ऑगस्ट, २०१४.
४) शालेय शिक्षण व क्रीडा विभाग शासन शुध्दीपत्रक क्र. क्रीडायो ३११३/प्र.क्र.३९/क्रीयुसे-३, दिनांक ३ ऑक्टोबर, २०१६ ५) शालेय शिक्षण व क्रीडा विभाग शासन पुरकपत्र क्र. क्रीडायो ३११३/प्र.क्र.३९/क्रीयुसे-३, दिनांक १६ जानेवारी, २०१८
प्रस्तावना - राज्यात क्रीडा संस्कृतीचे संवर्धन, प्रचार, प्रसार व जोपासना करण्यासाठी पोषक वातावरण असणे आवश्यक आहे. याच भूमिकेतून राज्याचे क्रीडा धोरण,२०१२ घोषित करण्यात आले असून, त्याची अंमलबजावणी करण्याबाबत दिनांक १४.६.२०१२ चा शासन निर्णय निर्गमित झाला आहे. या क्रीडा धोरणातील मुद्दा क्रमांक-४.७ (ब) हा व्यायामशाळा विकास अनुदान योजनेत सुधारणा करण्याबाबत आहे.
त्यानुसार व्यायामशाळा बांधकाम व व्यायाम साहित्य देण्याच्या जिल्हास्तरीय योजनेची अनुदान मर्यादा वाढवून निकषात सुधारणा करून दिनांक २२ जानेवारी, २०१४ चा शासन निर्णय निर्गमित झाला आहे.
संदर्भ क्र. ३, ४ व ५ अन्वये यात वेळोवेळी सुधारणा करण्यात आल्या आहेत. या सर्व बाबीचा अंतर्भाव करून या योजनेसाठी सुधारीत नियमावलीसह सुधारणा करण्याची बाब शासनाच्या विचाराधीन होती.
शासन निर्णय - या शासन निर्णयाद्वारे व्यायामशाळा बांधकाम व व्यायाम साहित्य देण्याच्या जिल्हास्तरीय योजनेची सुधारित नियमावली लागू करण्याचा शासनाने निर्णय घेतला आहे.
२. या योजनेचा दिनांक २२.०१.२०१४, दिनांक १६.०८.२०१६, दिनांक ३.१०.२०१६ व दिनांक १६.०१.२०१८ चा शासन निर्णय, शासन शुध्दीपत्रक व शासन पुरकपत्र अधिक्रमित करण्यात येत आहेत.
३. या योजनेचा लाभ देण्यासाठी शासन निर्णयासोबतची परिशिष्ट "अ" मधील नियमावली लागू राहील.
सुधारित अनुदान मर्यादा व नियमावली शासन निर्णयाच्या दिनांकापासून लागू राहील. या योजनेचा लाभ मिळण्यासाठी लाभार्थींनी करावयाचा विहीत नमुन्यातील अर्ज आयुक्त/ संचालक, क्रीडा व युवक सेवा, यांनी त्यांच्या अधिकृत संकेतस्थळ तात्काळ उपलब्ध करून देण्यात यावा.
४. या जिल्हास्तरीय योजनेकरिता संबधित जिल्हयाचे जिल्हा क्रीडा अधिकारी यांना “आहरण व संवितरण अधिकारी” म्हणून घोषित करण्यात येत आहे.
# Page 2
शासन निर्णय क्रमांकः क्रीडाधो- संकीर्ण/प्र.क्र. ४९ /क्रीयुसे-१,
५. सद्य:स्थितीत व्यायामशाळा विकास या जिल्हास्तरीय योजनेचे जे लेखाशिर्ष उपलब्ध आहे. तेच या योजनेसाठी पुढे सुरु राहील.
६. या योजनेत प्राप्त झालेले सर्व प्रस्ताव जिल्हा क्रीडा अधिकारी यांनी तपासून तांत्रिक मान्यता प्रदान करावी व पात्र संस्थांची निवड, निकष प्राथम्य क्रमाने ज्येष्ठतेनुसार संस्थांची यादी तयार करण्यात यावी त्यानुसार पात्र संस्थांना अंतिम प्रशासकीय मान्यता देण्याचे अधिकार जिल्हाधिकारी यांना राहतील.
७. सदर शासन निर्णयानुसार, सुचविलेल्या सुधारणा या प्रशासकीय विभागाच्या मार्गदर्शक सूचना स्वरुपात असल्याने, त्यामुळे कोणतेही अतिरिक्त आर्थिक दायित्व निर्माण होणार नाही.
८. सदरहू शासन निर्णय नियोजन विभागाच्या अनौपचारिक संदर्भ क्रमांक ४७/१४८१, दिनांक २९/९/२०१८ अन्वये मिळालेल्या सहमतीने निर्गमित करण्यात येत आहे.
# Page 3
# Page 4
# Page 5
# Page 6