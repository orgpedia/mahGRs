# Page 1
नाशिक येथील शासकीय अध्यापक विद्यालयाच्या मुलींच्या वसतीगृहाकरीता भाडे तत्वावर असलेल्या जागेच्या पुनर्बांधणीबाबत
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक:- काजावा-२०१४/प्र.क्र.१०२/१४/प्रशा-५
मादामा कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :-१३ ऑक्टोंबर, २०२२
प्रस्तावना: १) शासकीय अध्यापक विद्यालयाच्या मुलींच्या वसतीगृहासाठी व महिला प्राचार्य यांना राहण्याकरीता नाशिक शहरातील वर्टी कॉलनी येथे मूळ मालक श्री. वामन वर्टी यांचेकडून संचालक, राज्य शिक्षण परिषद यांनी दिनांक १५.६.१९४० पासून ५ वर्षाकरीता दरमहा रु. २२०/- या दराने जागा व इमारत भाडयाने घेतली होती. भाडयाचा करारनामा संपुष्टात आल्यानंतर म्हणजे दिनांक १५.६.१९४५ नंतर वर उल्लेखित जागा व त्यावरील इमारत शासनाच्या ताब्यात होती. सदर जागेपोटी घरमालकास दरमहा रु. २६८/ इतके भाडे अदा करण्यात येते होते. नाशिक येथील जागा व इमारतींच्या वापरापोटी सन २०१३ पर्यंत घरमालक श्री. वामन वर्टी यांना वार्षिक भाडे रु.२७७३/- अदा करण्यात येत होते.
२) श्री. रमाकांत वामन वर्टी यांनी श्री. प्रमोद वामन वर्टी यांना मुखत्यार नेमून, नाशिक येथील मूळचा रेव्हेन्यू सर्व्हे नंबर ५४१अ/३अ, टाऊन प्लानिंग स्किम १ मधील फायनल प्लॉट नंतर १९७ मधील २८७१.२६ चौरस मीटर इतकी जागा दि. ३ मे,२०१२ रोजी शासनास अथवा शासकीय अध्यापक विद्यालयास कोणतीही पूर्वसूचना न देता, रु. १७४.७५ लाख इतक्या रकमेमध्ये मे.रेणुका बिल्डर्स यांना परस्पर विकली.
३) मे. रेणुका बिल्डर्स यांना सदर जागेचा पुनर्विकास करावयाची असल्याने त्याबाबत शासनासोबत वाटाघाटी सुरु केल्या. वाटाघाटी अंती जमीन मालक मेसर्स रेणुका बिल्डर्स यांनी दिनांक ३१.५.२०२२ रोजीच्या पत्रान्वये ५८२ चौ.मी. जागेवर ११९० चौ.मी. एवढे बांधीव क्षेत्र कायमस्वरुपी मालकी तत्वावर देण्यास तयार असल्याचे कळविले आहे. त्याबदल्यात उर्वरित जागेवरील कब्जा जमीन मालक मे.रेणुका बिल्डर्स यांना परत करावयाचा आहे.
४) सदर जमीन खाजगी मालकीची असल्यामुळे व त्यामध्ये शासन भाडेकरु असल्यामुळे अशा प्रकारच्या जमिनीचे पुनर्विकास झाल्याचे कोणतेही पूर्व उदाहरण (Precedent) नसल्याने प्रस्ताव मंत्रिमंडळाच्या मान्यतेसाठी सादर करण्यात आला होता.
यासंदर्भात मंत्रिमंडळाने दिनांक २१.०९.२०२२ रोजी घेतलेल्या निर्णयानुसार पुढीलप्रमाणे शासन निर्णय निर्गमित करण्यात येत आहे.
शासन निर्णय १) नाशिक शहरातील मूळचा रेव्हेन्यू सर्व्हे नं.५४१अ/३अ, टी.पी.स्कीम १ मधील फायनल प्लॉट क्र.
१९७ (C.T.S. No.३०२/३-A, C.T.S.No.३०२/३-B, C.T.S.No.३०२/३-C, C.T.S.No.३०२/२-B) येथील ५४८२ चौरस मीटर क्षेत्र इतकी जागा त्यावरील बांधकामासह शासकीय वसतीगृहाच्या म्हणजे शासनाच्या ताब्यात आहे. त्याठिकाणी वसतीगृहाचे जेवढे (constructed) क्षेत्रफळ आहे, तेवढे म्हणजेच ११९० चौरस
# Page 2
शासन निर्णय क्रमांकः काजावा-२०१४/प्र.क्र.१०२/१४/प्रशा-५
मीटर चटई क्षेत्रफळाचे बांधकाम जमीन मालक तथा मे. रेणुका बिल्डर्स यांनी विनाशुल्क करून द्यावे.
त्याकरिता जमीन मालक मे. रेणुका बिल्डर्स यांनी शालेय शिक्षण विभागास ५८२ चौ.मी. इतकी जमीन कायमस्वरुपी मालकी तत्वावर वर्ग करावी. सदर वर्ग करण्यात येणारी जमीन ही बिनबोजाची असावी व त्यावर इतर कोणी हक्क सांगता कामा नये. तद्नंतर उर्वरित जागेचा कब्जा जमीन मालकास परत करण्यास मान्यता देण्यात येत आहे.
२) पुनर्विकास इमारतीमध्ये वाहनतळ (Parking) यासाठी जागा, संरक्षक भिंत व अन्य सोयीसुविधा एकत्रिकृत विकास नियंत्रण व प्रोत्साहन नियमावली नुसार विकासक उपलब्ध करुन देईल. तसेच नियमावलीत नमूद केल्यानुसार वाहनांच्या व माणसांच्या ये-जा करण्याकरीता मुख्य रस्त्यापासून विभागाच्या पुनर्विकास इमारतीपर्यंत रस्ता बांधून देतील.
३) शालेय शिक्षण विभागास द्यावयाची उक्त पुनर्विकास इमारत शासकीय वसतीगृहाकरीता लागणार नसल्यास, ती विभागाच्या कार्यालयीन कामकाजासाठी वापरण्यात येईल.
४) शालेय शिक्षण व क्रीडा विभागामार्फत जमीनमालक अथवा विकासकासोबत करावयाच्या करारनाम्यावर स्वाक्षरी करण्याकरीता शिक्षण उपसंचालक, नाशिक विभाग, नाशिक यांना प्राधिकृत करण्यात येत आहे. वर नमूद प्रमुख अटीं व्यतिरिक्त अन्य अनुषंगिक आवश्यक अटी करारनाम्यामध्ये अंतर्भूत करावयाचे असल्यास त्यास मा. मंत्री (शालेय शिक्षण) यांची पूर्वमान्यता घेऊन, सदर अटी अंतर्भूत करण्यास शिक्षण उपसंचालक, नाशिक विभाग, नाशिक यांना प्राधिकृत करण्यात येत आहे.
५) विभागासाठी बांधण्यात येणाऱ्या पुनर्विकास इमारतीचा नकाशा जमीन मालक अथवा विकासक यांनी शिक्षण उपसंचालक, नाशिक विभाग, नाशिक यांच्या सहमतीने नियोजन प्राधिकरणाकडे सादर करावा.
# Page 3