# Page 1
राज्य शैक्षणिक संशोधन व प्रशिक्षण परिषद (विद्या प्राधिकरण) पुनर्रचना - शुध्दीपत्रक
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्र. आबंध-२०१७/प्र.क्र.४१/१७/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- २७ मार्च, २०२३
वाचा :- १) शालेय शिक्षण व क्रीडा विभाग, शासन निर्णय क्र. आबंध-२०१७/प्र.क्र.४१/१७/प्रशा-५, दि.३१.०७.२०१७ २) शालेय शिक्षण व क्रीडा विभाग, शासन निर्णय क्र.आबंध-२०१७/प्र.क्र.४१/१७/प्रशा-५, दि.०७.१२.२०१८ ३) शासन पत्र क्र. आबंध२०१७/प्र.क्र.४१/१७/प्रशा-५, दिनांक २५.१.२०१९
शासन शुध्दीपत्रक:
वाचा येथे नमूद शासन निर्णय व पत्रान्वये विभागातील आवश्यकता नसलेल्या पदांमधून समान वेतनश्रेणीतील समकक्ष पदे राज्य शैक्षणिक संशोधन व प्रशिक्षण परिषद (विद्या प्राधिकरण), विभागीय विद्या प्राधिकरणे आणि जिल्हा शिक्षण व प्रशिक्षण संस्था (जिल्हा शैक्षणिक सातत्यपूर्ण व्यावसायिक विकास संस्था) या कार्यालयांमधील समकक्ष पदांवर स्थानांतरित करण्यात आली आहेत. तथापि, स्थानांतरित करण्यात आलेली काही पदे समकक्ष वेतनश्रेणीतील नसल्याचे निदर्शनास आल्याने, सदर पदांचे स्थानांतरण वगळण्यात येत आहेत. त्यासाठी, वाचा येथे नमूद शासन निर्णयांसोबत जोडलेल्या प्रपत्रांमध्ये खालीलप्रमाणे सुधारणा करण्यात येत आहेत -
१) दिनांक ३१.७.२०१७ सोबतच्या प्रपत्र - ब मध्ये विद्या प्राधिकरण, पुणेकरिता अ.क्र.३० येथे नमूद महाराष्ट्र राज्य शैक्षणिक संशोधन व प्रशिक्षण परिषद कार्यालयातील कार्यक्रम अधिकारी, गट-अ या पदाचे ग्रेड पे ५४०० असे नमूद करून ते त्याच कार्यालयातील ज्येष्ठ अधिव्याख्याता, गट-अ या पदामध्ये वर्ग करण्यात आले होते. तद्नंतर, सदर पद शासन निर्णय दिनांक ७.१२.२०१८ अन्वये सहायक संचालक (प्रशासन शाखा) या पदांमध्ये वर्ग करण्यात आले आहे. परंतु, मूळ आकृतीबंधात कार्यक्रम अधिकारी हे पद गट-अ चे चे नसून गट-ब चे आहे. तसेच त्याची वेतनश्रेणी रु.९३००-३४८००, ग्रेड पे ४८०० अशी आहे. सहायक संचालक (प्रशासन शाखा), गट अ हे पद समकक्ष वेतनश्रेणीतील नसल्यामुळे, ते स्थानांतरीत करता येणार नाही.
त्यामुळे शासन निर्णय दिनांक ३१.७.२०१७ सोबत जोडलेल्या प्रपत्र - ब मधील अ.क्र.३० तसेच शासन निर्णय दिनांक ७.१२.२०१८ सोबतच्या प्रपत्र - १ मधील अ.क्र.३० येथे नमूद कार्यक्रम अधिकारी या पदाचे स्थानांतरण वगळण्यात येत आहे.
२) शासन निर्णय, दिनांक ३१.७.२०१७ सोबतच्या प्रपत्र - ब मध्ये अ.क्र.७१ येथे नमूद महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे कार्यालयामधील
# Page 2
शासन शुध्दीपत्रक क्रमांकः आबंध-२०१७/प्र.क्र.४१/१७/प्रशा-५
स्वीय सहायक या पदाची वेतनश्रेणी रु.९३००-३४८००, ग्रेड पे ४६०० अशी नमूद करण्यात आली आहे. तथापि, मूळ आकृतीबंधामध्ये सदर वेतनश्रेणीचे पद मंजूर नसून, उच्चश्रेणी लघुलेखक गट-क वेतनश्रेणी रु.९३००-३४८००, ग्रेड पे ४४०० हे पद मंजूर आहे. त्यामुळे शासन निर्णय दि.३१.७.२०१७ सोबत जोडलेल्या प्रपत्र-ब येथे नमूद अ.क्र.७१ येथे स्वीय सहायक, गट ब या पदामध्ये वर्ग करण्यात आलेले पद हे समकक्ष वेतनश्रेणीतील नसल्याने, ते वगळण्यात येत आहे.
३) शासन निर्णय, दिनांक ३१.७.२०१७ नुसार विभागीय विद्या प्राधिकरण, नाशिककरिता १० पदे स्थानांतरीत करण्यात आली आहेत. त्यामध्ये, महाराष्ट्र राज्य दृकश्रवण शिक्षण संस्था, पुणे या कार्यालयातील ध्वनी अभियंता, गट-ब हे पद प्राध्यापक, गट-ब, वेतनश्रेणी रु.९३०० ३४८००, ग्रेड वेतन ४८०० या पदामध्ये समकक्ष वेतनश्रेणीतील पद म्हणून स्थानांतरीत करण्यात आले आहे. तथापि, ध्वनी अभियंता, गट-ब या पदाची वेतनश्रेणी रु.९३००-३४८००, ग्रेड वेतन रु. ४४०० अशी आहे. त्यामुळे विभागीय विद्या प्राधिकरण, नाशिक कार्यालयात ध्वनी अभियंता हे पद प्राध्यापक (ग्रेड पे ४८००) या पदामध्ये स्थानांतरित करता येणार नाही. सबब, विभागीय विद्या प्राधिकरण, नाशिक अंतर्गत असलेल्या तक्त्यामधील अ.क्र. ५ येथील स्थानांतरण समकक्ष वेतनश्रेणीत नसल्यामुळे वगळण्यात येत आहे.
उक्त तीनही सुधारणांचा अंतर्भाव करुन, शासन निर्णय दि.३१.७.२०१७ व शासन निर्णय दि.७.१२.२०१८ सुधारित स्वरुपात वाचण्यात यावा.
# Page 3