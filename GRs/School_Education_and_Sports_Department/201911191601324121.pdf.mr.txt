# Page 1
सैनिकी शाळांना आदिवासी मुलांसाठी इयत्ता ११ वी व पुढील वर्षी इयत्ता १२ वी ची तुकडी याप्रमाणे मंजूर केलेल्या एकूण ८ अतिरिक्त तुकडयांवरील एकूण २३ शिक्षकीय पदे निर्माण करण्यासाठी अपेक्षित खर्चास मंजूरी देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : इसैशा-२०१७/(१८३/१७)/एसएम-६
मादाम कामा रोड, हुतात्मा राजगुरू चौक,
मंत्रालय विस्तार भवन, मुंबई ३२
तारीख: १९ नोव्हेंबर, २०१९
वाचा - १) शासन निर्णय, शालेय शिक्षण विभाग, क्रमांक इसैशा १०९५/(२७८/९५)/माशि-८, दिनांक २६ सप्टेंबर, १९९५ २) शासन निर्णय, शालेय शिक्षण विभाग, क्रमांक इसैशा १००१/(१८५/२००१)/माशि-७, दिनांक ५ जुलै, २००२ ३) शासन निर्णय, शालेय शिक्षण विभाग, क्रमांक इसैशा २००६/प्र.क्र.१२३/माशि-७, दिनांक २४ डिसेंबर, २००७ ४) शासन निर्णय, शालेय शिक्षण विभाग, क्रमांक इसैशा २०१४/प्र.क्र.१११/माशि-७, दिनांक ०८ सप्टेंबर, २०१७
प्रस्तावना : राज्यात खाजगी व सक्षम स्वयंसेवी संस्थांना माध्यमिक स्तरावर सैनिकी शिक्षण देणा-या शाळा सुरु करण्यास संदर्भाधीन क्र.(१) येथील दिनांक २६ सप्टेंबर, १९९५ च्या शासन निर्णयान्वये परवानगी दिली आहे.
शासनाने सन १९९६-९७ पासून परवानगी दिलेल्या ज्या सैनिकी शाळेमध्ये इयत्ता १० वी पर्यंतचे वर्ग आहेत तेथे इयत्ता ११ वी व नैसर्गिक वाढीने इयत्ता १२ वी चा शास्त्र (विज्ञान) शाखा अभ्यासक्रम सुरु करण्यास संदर्भाधीन क्र.(२) येथील दिनांक ५ जुलै, २००२ च्या शासन निर्णयान्वये परवानगी देण्यात आली आहे. या सैनिकी शाळांमध्ये आदिवासी विद्यार्थ्यांना शिक्षण देण्यासाठी सैनिकी शाळांतील सर्वसाधारण तुकडीस जोडून अतिरिक्त (आदिवासी) तुकडी सन २००८-०९ पासून सुरु करण्यास संदर्भाधीन क्र.(३) येथील दि. २४ डिसेंबर, २००७ च्या शासन निर्णयान्वये परवानगी दिली आहे.
२. सैनिकी शाळेतील आदिवासी विद्यार्थ्यांची संख्या लक्षात घेऊन एकूण ५ सैनिकी शाळांना सन २०१४ १५ पासून इयत्ता ११ वी च्या प्रत्येकी एक प्रमाणे ६ आदिवासी तुकडया व सन २०१५-१६ पासून इयत्ता १२ वीच्या प्रत्येकी १ प्रमाणे एकूण २ आदिवासी तुकडया अशा एकूण ८ आदिवासी तुकडयांना संदर्भाधीन क्र. (४) येथील शासन निर्णय, दिनांक ०८.०९.२०१७ अन्वये मान्यता देण्यात आली आहे. सैनिकी शाळांमध्ये आदिवासी मुलांसाठी इयत्ता ११ वी व १२ वी च्या तुकडयांवरील २३ शिक्षकीय पदे दि. २९.०८.२०१९ पासून मानधनावर निर्माण करण्यास उच्चस्तरीय सचिव समितीने मान्यता दिली आहे. सदर तुकडयांकरिता आवश्यक शिक्षकीय पदे निर्माण करण्यास मंजूरी देण्याची बाब शासनाच्या विचाराधीन होती.
शासन निर्णय :
सैनिकी शाळेतील आदिवासी विद्यार्थ्यांची संख्या लक्षात घेऊन खाली नमूद ५ सैनिकी शाळांना सन २०१४-१५ पासून इयत्ता ११ वी च्या प्रत्येकी एक प्रमाणे ६ आदिवासी तुकडया व सन २०१५-१६ पासून इयत्ता १२
# Page 2
शासन निर्णय क्रमांकः इसैशा-२०१७/(१८३/१७)/एसएम-६
वी च्या प्रत्येकी १ प्रमाणे एकूण २ आदिवासी तुकडया अशा एकूण ८ आदिवासी तुकडयांमधील एकूण २३ शिक्षकीय पदे मानधनावर निर्माण करण्यास शासन मान्यता देण्यात येत आहे.
-------------------------------------------------------------------------------------------------------
| अ.क् र. | शाळेचे नाव | मान्य करण्यात आलेली तुकडी संख्या | मंजूर शिक्षक पदे |
| ११ वी ची तुकडी | १२ वी ची तुकडी |
| १. | छत्रपती शिवाजी सैनिकी विद्यालय, मोराणे, जि धुळे. | २ | १ | ८.५ पदे |
| २. | राष्ट्रमाता इंदिरा गांधी सह शिक्षण सैनिकी शाळा, रेल्वे गेटजवळ, बीड बायपास रोड, औरंगाबाद. | १ | 1 | ३ पदे |
| ३. | सैनिकी विद्यालय, राजुरी (न), बीड, जि. बीड. | १ |  | ३ पदे |
| ४. | राजीव गांधी मिलीटरी स्कूल, अजिंठा रोड, कोलवड, बुलढाणा. |  |  | ५.५ पदे |
| ५. | राजमाता जिजाऊ मुलींची सैनिकी शाळा, बुलढाणा. | १ |  | ३ पदे |
|  | एकूण | ६ तुकडया | ३ तुकडया | २३ पदे |
-------------------------------------------------------------------------------------------------------
२. वर नमूद सैनिकी शाळांना मंजूर करण्यात आलेल्या आदिवासी तुकडया सन २०१४-१५ पासून असल्याने आदिवासी तुकडयांवरील शिक्षकंच्या पदावरील भरती करण्यास शिक्षण संचालक यांच्या दिनांक ४ जून, १९९६ च्या परिपत्रकानुसार असलेल्या मुलाखत मंडळाच्या मान्यतेने खालील अटींच्या अधिन राहून सदर ५ सैनिकी शाळांना मान्यता देण्यात येत आहे :
१) विना अनुदान तत्वावर कार्यरत शिक्षकांना प्राधान्य देण्यात यावे.
२) आदिवासी विकास विभाग सदर तुकडयांवरील सर्व खर्च भागविणार आहे. सदर खर्च आदिवासी विकास विभागास उपलब्ध करुन दिलेल्या “कार्यक्रम” यावरील मंजूर अनुदानातून भागविण्यात यावा.
या बाबीकरीता वित्त विभागामार्फत अनिवार्य बाबीमधून निधी उपलब्ध करुन दिला जाणार नाही.
३) सदर तुकडया प्रथमत: अनुदानावर येत असल्याने नवीन बाब प्रस्तावानुसार वेतन अनुदान देण्यापूर्वी विधानमंडळाची मान्यता आवश्यक आहे.
३. सदर पदांसाठी येणा-या वित्तीय भाराच्या अनुषंगाने आदिवासी विकास विभागाने आवश्यक कार्यवाही करावी.
४. सदर शासन निर्णय आदिवासी विभागाच्या अनौपचारीक संदर्भ क्र. ०७/का-११, दिनांक ०७.०३.२०१८ व वित्त विभागाच्या अनौपचारीक संदर्भ क्र. २६९/आपुक, दिनांक ३१.०५.२०१८ व अनौपचारीक संदर्भ क्र.३०७/१८/ व्यय-५, दिनांक १६.०३.२०१८ अन्वये दिलेल्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः इसैशा-२०१७/(१८३/१७)/एसएम-६