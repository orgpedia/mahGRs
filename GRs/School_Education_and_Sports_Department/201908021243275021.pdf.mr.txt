# Page 1
महाराष्ट्र राज्य भारत स्काऊटस व गाईडस मुंबई या संस्थेच्या आस्थापनेवरील जिल्हा संघटन आयुक्त, जिल्हा संघटक, सहाय्यक संघटन आयुक्त, जिल्हा स्काऊट संघटक, जिल्हा गाईड संघटक व जिल्हा स्काऊट गाईड संघटक या ६ संवर्गातील पदनाम बदलून "जिल्हा संघटक (स्काऊट / गाईड)" हे नविन पदनाम करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- भास्कागा- ३०१८/प्र.क्र.१५१/क्रीयुसे -३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- ३० जुलै, २०१९
वाचा :- सह संचालक, क्रीडा व युवक सेवा, महाराष्ट्र राज्य, पुणे यांचे पत्र क्र.एससीजी/ नामाभिदान एक/२०१८-१९/का-५/२७६०, दि. २३ जुलै २०१८.
प्रस्तावना :
महाराष्ट्र राज्य भारत स्काऊटस व गाईडस, मुंबई या संस्थेच्या आस्थापनेवरील सर्व कर्मचाऱ्यांच्या वेतनावरील खर्च भागविण्यासाठी १००% अनुदान देणे त्यामधील जिल्हा संघटन आयुक्त, जिल्हा संघटक, सहाय्यक संघटन आयुक्त, जिल्हा स्काऊट संघटक, जिल्हा गाईड संघटक व जिल्हा स्काऊट गाईड संघटक या ६ संवर्गातील पदांचे पदनाम बदलून त्याऐवजी एकच पदनाम करण्याची बाब सदर नस्तीवर विचाराधीन होती.
शासन निर्णय :
महाराष्ट्र राज्य भारत स्काऊटस व गाईडस, मुंबई या संस्थेच्या आस्थापनेवर जिल्हा संघटन आयुक्त, जिल्हा संघटक, सहाय्यक संघटन आयुक्त, जिल्हा स्काऊट संघटक, जिल्हा गाईड संघटक व जिल्हा स्काऊट / गाईड संघटक या ६ संवर्गात एकूण ७४ पदे मंजूर आहेत. सदर संवर्गास वेतन बँड रु.५२०० २०२०० आणि ग्रेड वेतन रु.२८००/- अशी वेतनश्रेणी मंजूर आहे. तसेच या संवर्गातील पदांची कर्तव्य व जबाबदाऱ्या देखील समान आहेत. त्यांना संपूर्ण जिल्हयातील प्राथमिक व माध्यमिक शाळांना भेटी देणे, शिक्षकांना स्काऊट व गाईडबद्दल मार्गदर्शन करणे, जिल्हा / राज्य / राष्ट्रीय व आंतरराष्ट्रीय स्तरावरील कार्यक्रमासाठी जिल्हास्तरावर पूर्व तयारी करुन घेणे तसेच राज्य व राष्ट्रीय कार्यालयाने ठरवून दिलेले उद्दीष्ट पूर्ण करावे लागते. पदनामामध्ये एकसूत्रीपणा यावा याकरिता (१) जिल्हा संघटन आयुक्त, (२)जिल्हा संघटक, (३) सहाय्यक संघटन आयुक्त, (४) जिल्हा स्काऊट संघटक, (५) जिल्हा गाईड संघटक व (६) जिल्हा स्काऊट / गाईड संघटक या ६ संवर्गाचे पदनाम बदलून त्याऐवजी "जिल्हा संघटक (स्काऊट / गाईड)" हे नविन पदनाम संबोधण्यास शासन मान्यता देत आहे. महाराष्ट्र राज्य भारत स्काऊटस व गाईडस, मुंबई या संस्थेने राज्य कार्यकारी समितीत आवश्यक तो ठराव मंजूर करावा व तसे या विभागास कळवावे.
# Page 2
शासन निर्णय क्रमांकः भास्कागा- ३०१८/प्र.क्र.१५१/क्रीयुसे -३