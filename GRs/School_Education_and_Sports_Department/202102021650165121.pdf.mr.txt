# Page 1
जनता शिक्षण प्रसारक मंडळ, बार्शिटाकळी, जि. अकोला संचलित बाबासाहेब धाबेकर कला व वाणिज्य महाविद्यालय, रिसोड, जि.वाशिम या महाविद्यालयाचे काशिबाई मगनलालजी बगडीया बहुउद्देशिय सोसायटी, रिसोड, जि.वाशिम या संस्थेस हस्तांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशाह ३१२०/प्र.क्र.३३२/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०२ फेब्रुवारी, २०२१
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/ (२१०/११) माशि-३, दिनांक १७ फेब्रुवारी, २०१२
संदर्भ : विभागीय शिक्षण उपसंचालक, अमरावती विभाग, अमरावती यांचे जा.क्र. उमावि/५४८२/२०१९, दिनांक ३ सप्टेंबर, २०१९ चे पत्र.
प्रस्तावना : जनता शिक्षण प्रसारक मंडळ, बार्शिटाकळी, जि. अकोला संचलित बाबासाहेब धाबेकर कला व वाणिज्य महाविद्यालय, रिसोड, जि.वाशिम (इयत्ता ११ वी व १२ वी संयुक्त अनुदानित व विज्ञान विनाअनुदानित) या महाविद्यालयाचे, काशिबाई मगनलालजी बगडीया बहुउद्देशिय सोसायटी, रिसोड, जि.वाशिम या संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर शाळेचे, काशिबाई मगनलालजी बगडीया बहुउद्देशिय सोसायटी, रिसोड, जि.वाशिम या संस्थेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे : (१) हस्तांतर करून देणाऱ्या संस्थेचे (जनता शिक्षण प्रसारक मंडळ, बार्शिटाकळी, जि. अकोला) अद्ययावत (सध्या अस्तित्वात असलेल्या) विश्वस्त मंडळाचे परिशिष्ट-१ घेण्यात यावे. तसेच विश्वस्तांत बदल झाले असतील तर नवीन संचालकांचे हस्तांतरास मान्यतेसाठी सहमतीबाबत शपथपत्र घ्यावे.
(२) स्थावर मालमत्तेसह हस्तांतर होत नसल्याबाबत दोन्ही संस्थांच्या सर्व सदस्यांच्या छायाचित्रांसह स्वाक्षऱ्या असलेले शपथपत्र घेण्यात यावे.
(३) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथिल केली जाणार नाही.
(४) व्यवस्थापन बदल झालेल्या शाळेच्या बाबतीत शासन परवानगीच्या/मान्यतेच्या कोणत्याही अटी व शर्तीमध्ये बदल होणार नाहीत याची खबरदारी घेण्यात यावी.
(५) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(६) सदर व्यवस्थापन बदल, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११) माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
# Page 2
शासन निर्णय क्रमांक : माशाह ३१२०/प्र.क्र.३३२/एसएम-१
(७) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे नव्याने कोणत्याही प्रकारच्या तक्रारी प्राप्त झाल्यास किंवा व्यवस्थापन बदला संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/ शिक्षकेतर कर्मचाऱ्यांच्या सेवाशर्तीचा नवीन संस्थेद्वारा भंग झाल्यास, हस्तांतरण रद्द करण्याचे अधिकार शासनास राहतील.
२. वरील अट क्रमांक (१) व (२) ची पूर्तता झाल्यानंतर विभागीय शिक्षण उपसंचालक, अमरावती विभाग, अमरावती यांनी सर्व बाबी तपासून व वरील अटी/शर्ती व्यतिरिक्त आवश्यक अटींचा समावेश करून, शाळेचे व्यवस्थापन बदलाबाबत पुढील कार्यवाही १५ दिवसात करावी व त्याबाबत शासनास अवगत करावे.