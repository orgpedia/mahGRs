# Page 1
सन २०१९-२० व २०२०-२१ मधील राष्ट्रीय शिक्षक पुरस्कारप्राप्त शिक्षकांना ठोक रक्कम प्रदान करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- पीटीसी-२०२१/प्र.क्र.१००/टीएनटी-४
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२,
दिनांक :-०७ डिसेंबर, २०२१.
वाचा :- १) शासन निर्णय, शालेय शिक्षण व क्रीडा विभाग क्र. संकीर्ण २०१२/सं.क्र.२४८/१२/टीएनटी-२, दिनांक ४ सप्टेंबर, २०१४.
२) शासन परिपत्रक, शालेय शिक्षण व क्रीडा विभाग क्र. पीटीसी २०२०/प्र.क्र.६२/टीएनटी-४, दिनांक १० नोव्हेंबर, २०२०.
३) शासन परिपत्रक, शालेय शिक्षण व क्रीडा विभाग क्र. पीटीसी २०२१/प्र.क्र. ६१/टीएनटी-४, दिनांक २३ ऑगस्ट, २०२१.
प्रस्तावना : संदर्भ क्र. १ येथील शासन निर्णयान्वये सन २०१३-१४ या आर्थिक वर्षापासुन राष्ट्रीय शिक्षक पुरस्कार मिळालेल्या शिक्षकांना दोन वेतनवाढीऐवजी रुपये १,००,०००/- (अक्षरी रुपये एक लक्ष फक्त) इतकी ठोक रक्कम देण्यात येते. सन २०१९-२० व सन २०२०-२१ या दोन वर्षातील तीन राष्ट्रीय शिक्षक पुरस्कार प्राप्त शिक्षकांना प्रत्येकी रुपये एक लक्ष फक्त याप्रमाणे ठोक रक्कम देण्याची बाब शासनाच्या विचाराधीन होती.
शासन निर्णय : सन २०१९-२०चा राष्ट्रीय शिक्षक पुरस्कार श्री. नारायण चंद्रकांत मंगलाराम, शिक्षक, जिल्हा परिषद प्राथमिक शाळा गोपाळवाडी, चेडगांव, तालुका राहुरी, जिल्हा अहमदनगर यांना तसेच सन २०२०-२१ चे राष्ट्रीय शिक्षक पुरस्कार श्री. खुर्शीद कुतुबुद्दीन शेख, शिक्षक, जिल्हा परिषद उच्च प्राथमिक शाळा, आसरअली, तालुका सिरोंचा, जिल्हा गडचिरोली व श्री उमेश रघुनाथ खोसे, शिक्षक, जिल्हा परिषद प्राथमिक शाळा, जगदंबानगर, कडदोरा, तालुका उमरगा, जिल्हा उस्मानाबाद या दोन शिक्षकांना देण्यात आला आहे. सदर तीनही राष्ट्रीय शिक्षक पुरस्कार प्राप्त शिक्षकांना प्रत्येकी ठोक रक्कम रुपये १,००,०००/- (अक्षरी रुपये एक लक्ष फक्त) प्रदान करण्यास या शासन निर्णयाद्वारे मान्यता देण्यात येत आहे.
२. उपरोक्त खर्च “मागणी क्र-ई-२, २२०२-सर्व साधारण शिक्षण, ८० सर्वसाधारण, ८०० इतर खर्च, (०२) संकीर्ण (०२) (०१) आदर्श शिक्षकांना पुरस्कार कार्यक्रम (२२०२२२९२), (०५) बक्षीसे. ” या लेखाशीर्षाखाली या आर्थिक वर्षाच्या मंजूर अनुदानातून भागविण्यात यावा.
३. सदर शासन निर्णय वित्त विभाग, अनौपचारिक संदर्भ क्र. ९८२/२०२१/व्यय-५, दिनांक ११/११/२०२१ अन्वये प्राप्त सहमतीनुसार निर्गमित करण्यात येत आहे.
# Page 2
शासन निर्णय क्रमांक: पीटीसी-२०२१/प्र.क्र.१००/टीएनटी-४