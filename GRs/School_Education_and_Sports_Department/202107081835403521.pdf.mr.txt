# Page 1
महाराष्ट्र शैक्षणिक संस्था ( शुल्क विनियमन) अधिनियमांतर्गत पुनरिक्षण समिती व विभागीय शुल्क नियामक समिती गठित केल्याबाबत प्रसिध्दी देणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक: न्यायाप्र -२०२१/प्र.क्र.९२/२१/एसएम ६
मादाम कामा रोड, मंत्रालय, विस्तार भवन, मुंबई- ४०० ०३२
दिनांक : ०८ जुलै, २०२१
-: परिपत्रक :
महाराष्ट्र शैक्षणिक संस्था (शुल्क विनियमन) अधिनियम, २०११ मधील कलम ११ च्या पोटकलम (१) नुसार शासन अधिसुचना क्र. शारौशु-२०१९/प्र.क्र.५७/१९/एसएम ६, दिनांक २० फेब्रुवारी २०२० अन्वये श्री ए. एम. ढवळे, माजी न्यायमूर्ती, उच्च न्यायालय यांच्या अध्यक्षतेखाली पुनरिक्षण समिती गठित करण्यात आली असुन शासन अधिसुचना क्र. शाशैशु-२०१९/प्र.क्र.५७ (भाग- १)/१९/एसएम ६, दिनांक ७ जून २०२१ अन्वये सदर पुनरिक्षण समितीमध्ये सनदी लेखापाल व सेवा निवृत्त शिक्षण संचालक यांची सदस्य म्हणून नियुक्ती करण्यात आली आहे व याचबरोबर पुनरिक्षण समितीचे गठण पूर्ण झाले आहे.
०२. तसेच महाराष्ट्र शैक्षणिक संस्था (शुल्क विनियमन) अधिनियम, २०११ मधील कलम ७ च्या पोटकलम (१) नुसार शासन अधिसुचना क्र. शाशैशु-२०१९/प्र.क्र.५७ (भाग-१)/१९/एसएम ६, दिनांक ७ जून २०२१ अन्वये मुंबई / पूणे/नाशिक/नागपूर/औरंगाबाद या ५ विभागांसाठी विभागीय शुल्क नियामक समित्या गठित करण्यात आलेल्या आहेत.
०३. वरील प्रमाणे गठित करण्यात आलेल्या पुनरिक्षण समिती व विभागीय शुल्क नियामक समितींच्या अधिसूचना महाराष्ट्र शासन राजपत्रात प्रसिध्द करण्यात आलेल्या आहेत. या अनुषंगाने शासन पत्र क्र. शाशैशु-२०१९/प्र.क्र.५७ (भाग- १)/१९/एसएम ६, दिनांक ६ जुलै २०२१ अन्वये सर्व समित्यांच्या पदसिध्द सदस्य सचिवांना समित्यांचे कामकाज तात्काळ सुरु करण्याबाबत सूचना देण्यात आलेल्या आहेत.
०४. मा. उच्च न्यायालय मुंबई येथे दाखल जनहित याचिका क्र. १२५१६/२०२१, अतुल दत्तात्रय भातखळकर व इतर विरूध्द महाराष्ट्र शासन व इतर या न्यायालयीन प्रकरणी मा. उच्च न्यायालयाने पूनरिक्षण समिती व विभागीय शुल्क नियामक समिती यांचे सविस्तर पत्ते, ई - मेल व दूरध्वनी क्रमांकास व्यापक स्वरूपात शालेय शिक्षण विभागाच्या व सर्व क्षेत्रिय कार्यालयांच्या संकेत स्थळावर, सर्व शाळांच्या संकेत स्थळावर व सूचना फलकांवर तसेच वर्तमान पत्रात प्रसिध्दी देण्याबाबत दिनांक ८ जुलै २०२१ रोजी निर्देश दिले असून या बाबत केलेल्या कार्यवाहीचा अहवाल मा. उच्च न्यायालयास तात्काळ सादर करावयाचा आहे.
# Page 2
शासन परिपत्रक क्रमांकः न्यायाप्र -२०२१/प्र.क्र.९२/२१/एसएम ६
०५. सबब पुनरिक्षण समिती व विभागीय शुल्क नियामक समित्यांचा खालील नमुद तपशिल विभागाच्या सर्व संकेत स्थळावर प्रसिध्द करण्यात यावा तसेच सर्व संबंधित विभागीय उपसंचालक व संबंधित शिक्षण अधिकारी यांनी सदर तपशिल संबंधित शाळेच्या संकेत स्थळावर व सूचना फलकावर प्रसिध्द करण्याबाबतची कार्यवाही तात्काळ करावी तसेच अन्य माध्यमातून या बाबतच्या तपशिलास व्यापक प्रसिध्दी देण्याबाबतची कार्यवाही तात्काळ करण्यात यावी व याबाबत केलेल्या कार्यवाहीचा कार्यपालन अहवाल संबधित कागदपत्रांसह शासनास न चुकता सादर करावा.
(अ) पूनरिक्षण समिती
---------------------------------------------------------------------------------------------------------------------------------------------------------
| अ क्र. | स्तर | पत्ता व ई- मेल | दूरध्वनी क्रमांक |
| १ | राज्य स्तर, मुंबई | जवाहर बालभवन, नेताजी सुभाष मार्ग, चर्नी रोड (पश्चिम), मुंबई- ४००००४ ई- मेल:dydemumbai@yahoo.com | (०२२) २३६३००८१/ २३६३००९० / २३६३००८६ |
---------------------------------------------------------------------------------------------------------------------------------------------------------
(ब) विभागीय शुल्क नियामक समिती
------------------------------------------------------------------------------------------------------------------------------------------------
| अक्र. | विभागीय उपसंचालक | पत्ता व ई- मेल | दूरध्वनी क्रमांक |
| १ | मुंबई | जवाहर बालभवन, नेताजी सुभाष मार्ग, चर्नी रोड (पश्चिम), मुंबई - ४००००४ ई- मेल: dydemumbai@yahoo.com  |  | (०२२) २३६३००८१/ २३६३००९०/ २३६३००८६ |
| २ | पुणे | १७, डॉ. आंबेडकर मार्ग, लाल देवळाजवळ, पुणे- ४११००१ ई- मेल: dydpune@gmail.com | (०२०) २६१२२२१७/ २६१२५६९६ |
|  | नाशिक | विभागीय आयुक्त कार्यालय आवार, जेल रोड, नाशिक रोड, नाशिक-४२२१०१ ई-मेल: dydnashik@gmail.com | (०२५३) २४५४९१० |
| ४ | नागपूर | बालभारती, धंतोली गार्डन जवळ, धंतोत नागपूर- ४४००१२ ई- मेल: dydnagpur@rediffmail.com | (०७१२) २४२१३९८ |
| ५ | औरंगाबाद | मुलिंचे आयआयटी जवळ, भडकल गेट, मीपा परिसर, औरंगाबाद - ४३१००१ ई-मेल: rmsadydeaurngabad@gmail.com | (०२४०) २३३६३१८/ २३३४३७९ |
------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन परिपत्रक क्रमांकः न्यायाप्र -२०२१/प्र.क्र.९२/२१/एसएम ६