# Page 1
शिक्षण उपसंचालक, महाराष्ट्र शिक्षण सेवा, गट-अ (प्रशासन शाखा) सेवा प्रवेश नियम २०१८मधील अनुसूची 'ब' मध्ये शिक्षणाधिकारी, गट-अ (प्रशासन शाखा), सेवाप्रवेश नियम,२०२२ मधील अनुसूची 'अ' मधील पदांचा समावेश करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: सेप्रनि-४५१६/प्र.क्र.१७७/प्रशा-२
हुतात्मा राजगुरू चौक, मादाम कामा मार्ग,
मंत्रालय, मुंबई-४०००३२
दिनांक :- २२ नोव्हेंबर, २०२३.
वाचा:- १.शालेय शिक्षण व क्रीडा विभाग अधिसूचना क्र.सेप्रनि-४७१६/प्र.क्र.१३/प्रशा-२,दि.५/०७/२०१६ २.शालेय शिक्षण व क्रीडा विभाग अधिसूचना क्र.सेप्रनि-४५१६/प्र.क्र.१७७/प्रशा-दि.१८/०१/२०१८ ३.शासन निर्णय,शालेय शिक्षण व क्रीडा विभाग क्रमांक:सेप्रनि-४७१७/प्र.क्र.६५/प्रशा-२, दि.२०/११/२०१९ ४.शासन निर्णय,शालेय शिक्षण व क्रीडा विभाग अधिसूचना क्र.सेप्रनि-४७१७/प्र.क्र.६५/प्रशा-२ दि.२८/१२/२०२२ प्रस्तावना: शालेय शिक्षण विभागामध्ये प्रामुख्याने दोन शाखा असून १. प्रशासन शाखा व २. शिक्षण
सक्षमीकरण शाखा (प्रशिक्षण शाखा) या नावाने कार्यरत आहेत. प्रशासन शाखेमध्ये दोन पदोन्नती साखळया
दिसून येत होत्या. शिक्षण संचालक ते उपशिक्षणाधिकारी या प्रशासन शाखेतील साखळीसाठी असलेली
बी.एड ही शैक्षणिक अर्हता वगळण्यात येवून कोणत्याही शाखेची पदवी अशी शैक्षणिक अर्हता विहित
करण्यात आली तसेच प्रशासन शाखेतील अधीक्षक, सामान्य राज्य सेवा, अधीक्षक महाराष्ट्र शिक्षण सेवा व
प्रशासन अधिकारी ही कोणत्याही शाखेची पदवी अशी शैक्षणिक अर्हता असणारी साखळी कार्यरत होती.
दोन्ही साखळयांची शैक्षणिक अर्हता समान झाल्यामुळे व ६ व्या वेतन आयोगातील वेतनश्रेणी समान तसेच
विहित केलेली कर्तव्य समान दर्जाची असल्यामुळे बदललेल्या अर्हतेनुसार प्रशासन शाखेमध्ये दोन
पदोन्नती साखळी ऐवजी एकच पदोन्नतीची साखळी असणे कालानुरूप आवश्यक होते.
# Page 2
शासन निर्णय क्रमांक: सेप्रनि-४५१६/प्र.क्र.१७७/प्रशा-२
यामुळे महाराष्ट्र शिक्षण सेवा (प्रशासन शाखा) मधील शिक्षणाधिकारी व तत्सम गट'अ' व प्रशासन
अधिकारी, गट-'अ' या पदांचे संवर्ग एकत्रीकरण तसेच महाराष्ट्र शिक्षण सेवा (प्रशासन शाखा) मधील
उपशिक्षणाधिकारी व तत्सम गट-ब व अधीक्षक, महाराष्ट्र शिक्षण सेवा गट-ब या दोन पदांचे संवर्ग
एकत्रीकरण करण्यास शा.नि.दि.२०/११/२०१९ अन्वये मान्यता देण्यात आली आहे. या शासन निर्णयातील
परिच्छेद २ मध्ये सदर पदांच्या सेवा प्रवेश नियमात आवश्यक ते बदल यथावकाश करण्यात येतील असे
नमूद करण्यात आले आहे. यास अनुसरून शासन अधिसूचना क्र.से.प्र.नि.४७१७/प्र.क्र.६५/प्रशा-२
महाराष्ट्र शिक्षण सेवा शिक्षणाधिकारी, गट-अ ( प्रशासन शाखा), (सेवा प्रवेश) नियम २०२२ प्रसिध्द
करण्यात आले आहेत. सदर सेवा प्रवेशास अनुसरून शिक्षण उपसंचालक, महाराष्ट्र शिक्षण सेवा गट-अ
(प्रशासन शाखा) सेवा प्रवेश नियम २०१८ मधील अनुसूची ब मध्ये बदल करण्याची बाब शासनाच्या
विचाराधीन होती.
शासन निर्णय: महाराष्ट्र शिक्षण सेवा (प्रशासन शाखा) मधील शिक्षणाधिकारी व तत्सम गट अ व प्रशासन अधिकारी
गट अ या पदांचे संवर्ग एकत्रीकरणास तसेच महाराष्ट्र शिक्षण सेवा (प्रशासन शाखा) मधील
उपशिक्षणाधिकारी व तत्सम, गट ब व अधीक्षक (महाराष्ट्र शिक्षण सेवा) गट-ब या पदांचे संवर्ग
एकत्रीकरणास शा.नि.क्र. दि.२०/११/२०१९ अन्वये मान्यता देण्यात आली आहे. तदनंतर दोन्ही पदांची
कर्तव्य प्रशासकीय स्वरुपाची असल्याने शिक्षणाधिकारी व तत्सम पदे महाराष्ट्र शिक्षण सेवा गट-अ
(प्रशासन शाखा), सेवाप्रवेश नियम २०२२ प्रकाशित करण्यात आले आहेत.
सदर सन २०२२ च्या अधिनियमातील अनुसूची - अ मध्ये शिक्षणाधिकारी व तत्सम पदे, महाराष्ट्र
शिक्षण सेवा, गट-अ यामध्ये प्रशासन अधिकारी, महाराष्ट्र शिक्षण सेवा गट अ या पदांचा समावेश अ.क्र.११
ते १५ वर करण्यात आला आहे.
शासन अधिसूचना क्र. सेप्रनि-४५१६/प्र.क्र.१७७ / प्रशा-२ शिक्षण उपसंचालक, महाराष्ट्र शिक्षण
सेवा, गट-अ (प्रशासन शाखा) सेवाप्रवेश नियम, २०१८ मधील अनुसूची- ब मध्ये शिक्षणाधिकारी व समकक्ष
पदे अ.क्र.१ ते १३ नमूद करण्यात आली आहेत.
पृष्ठ ४ पैकी २
# Page 3
शासन निर्णय क्रमांक: सेप्रनि-४५१६/प्र.क्र.१७७/प्रशा-२
तदनंतर शिक्षणाधिकारी व तत्सम पदे, महाराष्ट्र शिक्षण सेवा, गट-अ ( प्रशासन शाखा) सेवाप्रवेश
नियम २०२२ मधील अनुसूची - अ शिक्षणाधिकारी, व तत्सम पदे, गट अ मधील पदांमध्ये बदल झाल्यामुळे
यातील सर्व नमूद पदे महाराष्ट्र शिक्षण सेवा गट-अ (प्रशासन शाखा) सेवा प्रवेश नियम २०१८ मधील
अनुसूची-ब (शिक्षणाधिकारी व समकक्ष पदे) समाविष्ट करण्यास या शासन निर्णयाव्दारे मान्यता देण्यात
येत आहे.
शिक्षण उपसंचालक, महाराष्ट्र शिक्षण सेवा, गट-अ (प्रशासन शाखा) या पदाकरीता सुधारित
अनुसूची-ब प्रमाणे सेवाप्रवेश नियमात सुधारणेबाबत सुधारीत अधिसूचना यथावकाश प्रसिद्ध करण्यात
येईल.
# Page 4