# Page 1
३६ वी राष्ट्रीय क्रीडा स्पर्धा २०२२ गुजरात निधी वितरण
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : क्रीडायो २२२२/प्र.क्र.११०/क्रीयुसे-२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दि. २१ सप्टेंबर, २०२२
वाचा: आयुक्त क्रीडा व युवक सेवा यांचे क्र. ३६ वी नॅशनल गेम्स/गुजरात/अग्रीम/प्रस्ताव/२०२२ २३/का-६/३७६९ दि. ०६.०९.२०२२ रोजीचा प्रस्ताव.
प्रस्तावना - दि. २७.९.२०२२ ते १०.१०.२०२२ या कालावधीत गुजरात येथे होणाऱ्या ३६ व्या राष्ट्रीय क्रीडा स्पर्धेमध्ये महाराष्ट्र राज्याचा संघ सहभागी होण्याकरिता अपेक्षित असलेल्या खर्चासाठी एकूण रु ४,१८,९०,०००/- ( अक्षरी रूपये चार कोटी, अठरा लक्ष, नव्वद हजार फक्त ) एवढी रक्कम महाराष्ट्र ऑलपिक असोशिएशन यांना मंजूर करण्यासाठीचा प्रस्ताव आयुक्त क्रीडा व युवक सेवा यांनी शासनास सादर केलेला आहे. त्यानुसार सदर निधी मंजूर करण्याची बाब शासनाच्या विचाराधीन होती.
शासन निर्णय : दि. २७.०९.२०२२ ते दि.१०.१०.२०२२ या कालावधीत गुजरात येथे होणाऱ्या ३६ व्या राष्ट्रीय क्रीडा स्पर्धसाठी महाराष्ट्र राज्याचा संघ सहभागी होण्यासाठी रु.४, १८,९०,०००/- (अक्षरी रूपये चार कोटी,अठरा लक्ष,नव्वद हजार फक्त) इतकी रक्कम खर्च करण्यास प्रशासकीय मान्यता देण्यात येत आहे. तसेच सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. सदर देयक कोषागारात सादर करून रु.४,१८,९०,०००/- (अक्षरी रूपये चार कोटी, अठरा लक्ष, नव्वद हजार फक्त) इतक्या रकमेचा धनादेश महाराष्ट्र ऑलपिक असोशिएशन यांना तो पोचपावती घेऊन द्यावा.
२. उपरोक्त संदर्भात होणारा खर्च "मागणी क्र. ०३, २२०४-क्रीडा व युवक सेवा- १०४ क्रीडा व खेळ (०२) क्रीडा स्पर्धा, (०२) (०३) महाराष्ट्र राज्य क्रीडा परिषदेमार्फत नोंदणीकृत क्रीडा संस्थांना सहाय्यक अनुदान (राज्य) (२२०४ १९४३), ३१ सहाय्यक अनुदाने" या लेखाशिर्षाखालील मंजूर तरतूदी मधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दि. १८.०४.२०१७ व ३०.०६.२०१७ च्या शासन परिपत्रकान्वये निधी वितरणाचे अधिकार विभागास आहेत.
४. वित्त विभागाच्या संदर्भाधिन दि. १८.०४.२०१७ व दि.३०.०६.२०१७ च्या परिपत्रकातील अटी व सूचनानुसार उपरोक्त तरतूद खर्च करण्याबाबतची कार्यवाही करण्यात यावी. सदरचे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः क्रीडायो २२२२/प्र.क्र.११०/क्रीयुसे-२
उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
ii राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/ नियम/शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
ill. क्रीडा साहित्य व इतर अनुषंगिक बाबींची खरेदी करण्यास विहित पद्धतीने मान्यता देऊन तो खर्च विहित पद्धतीनेच केला जाईल याची जबाबदारी महाराष्ट्र ऑलंपिक असोशिएशन आणि आयुक्त, क्रीडा व युवक सेवा यांची राहील.
IV. खर्च विहित मार्गाने नियमानुसार करण्याची जबाबदारी महाराष्ट्र ऑलंपिक असोशिएशन आणि आयुक्त, क्रीडा व युवक सेवा यांची राहील.
V. स्पर्धेअंती शिल्लक रक्कम शासनास तातडीने परत करण्यात यावी.
VI. खर्चाची उपयोगीता प्रमाणपत्रे स्पर्धेनंतर तात्काळ सादर करण्यात यावीत.
VII. स्पर्धेसाठी होणारा प्रवास खर्च मर्यादेत ठेवण्याच्या अनुषंगाने रेल्वे प्रवास पर्यायाचा विचार महाराष्ट्र ऑलंपिक असोशिएशन आणि आयुक्त, क्रीडा व युवक सेवा यांनी करावा.
यासाठी संबंधित उपसंचालक व लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त (क्रीडा व युवक सेवा ) यांना नियंत्रक अधिकारी म्हणून घोषित करण्यात येत आहे.
सदर शासन निर्णय वित्त विभागाच्या अनौपचारीक संदर्भ क्र. अनौसं ८९३ / २०२२ / व्यय-५ दि. १४.०९.२०२२ अन्वये निर्गमित करण्यात येत आहे.
# Page 3