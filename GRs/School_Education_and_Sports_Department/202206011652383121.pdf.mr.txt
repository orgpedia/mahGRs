# Page 1
प्रधान मंत्री पोषण शक्ती निर्माण योजनेंतर्गत कार्यरत डाटा एंन्ट्री ऑपरेटर्स यांच्या मानधनात वाढ करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०२२/प्र.क्र. ४०/ एस. डी. ३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक:०१ जून, २०२२
वाचा:
१) शालेय शिक्षण व क्रीडा विभाग, शासन निर्णय क्र. शापोआ-२००९/प्र.क्र.९१/प्राशि-४, दि. १०/०२/२०१०.
२) शालेय शिक्षण व क्रीडा विभाग, शासन निर्णय क्र. शापोआ - २००९/प्र.क्र.९१/प्राशि-४, दि. २५/१०/२०१२.
३) शालेय शिक्षण व क्रीडा विभाग, शासन निर्णय क्र. शापोआ-२०१६/प्र.क्र.२५३/एस.डी.-३, दि. ०३/०१/२०१७.
४) शालेय शिक्षण व क्रीडा विभाग, शासन निर्णय क्र. शापोआ-२०१८/प्र.क्र.८०/एस.डी.-३, दि. ०६/०६/२०१८.
५) शालेय शिक्षण व क्रीडा विभाग, शासन निर्णय क्र. शापोआ-२०१८/प्र.क्र.८०/एस.डी.-३, दि. ०१ जानेवारी, २०२०.
प्रस्तावना : उपरोक्त संदर्भाधिन दि. ०१ जानेवारी, २०२० च्या शासन निर्णयान्वये केंद्र पुरस्कृत प्रधान मंत्री
पोषण शक्ती निर्माण योजनेंतर्गत (पूर्वीची शालेय पोषण आहार योजना) कार्यरत डाटा एंन्ट्री ऑपरेटर्स यांना
रु. १५,९००/- प्रती माह इतके मानधन देण्यात येत आहे. किमान वेतन अधिनियम, १९४८ नुसार सदर डाटा
एंन्ट्री ऑपरेटर्सना देण्यात येत असलेल्या मानधनात वाढ करण्याची बाब शासनाच्या विचाराधीन होती.
शासन निर्णय :
केंद्र पुरस्कृत प्रधान मंत्री पोषण शक्ती निर्माण योजनेंतर्गत राज्यात कार्यरत असलेल्या डाटा एंन्ट्री
ऑपरेटर्स यांचे मानधन दरमहा रु.२०,६५०/- इतके करण्यास मान्यता देण्यात येत आहे. सदर मानधन वाढ
दि. ०१ जून, २०२२ पासून लागू राहील.
२. यासाठीचा खर्च केंद्र शासनामार्फत प्रधान मंत्री पोषण शक्ती निर्माण योजनेअंतर्गत व्यवस्थापन,
संनियंत्रण आणि मूल्यमापन (MME) या घटकाकरिता मंजूर असलेल्या अनुदानामधून भागविण्यात यावा.
# Page 2
शासन निर्णय क्रमांकः शापोआ-२०२२/प्र.क्र.४०/एस.डी.३
३. सदर शासन निर्णय नियोजन विभागाच्या अनौपचारिक संदर्भ क्र.१७५/१४७१, दि.०४/०५/२०२२
आणि वित्त विभागाच्या अनौपचारिक संदर्भ क्र.४९४/व्यय-५, दि.०६/०५/२०२२ अन्वये मिळालेल्या
मान्यतेच्या अनुषंगाने निर्गमित करण्यात येत आहे.