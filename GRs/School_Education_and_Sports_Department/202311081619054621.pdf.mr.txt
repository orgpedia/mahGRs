# Page 1
राष्ट्रीय छात्र सेना कार्यालयातील कंत्राटी पदावर कार्यरत असलेल्या पदांकरीता मानधन वितरीत करण्यासाठी निधी उपलब्ध करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रः-पुमाप्र-२६२३/प्र.क्र.९९/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- ०८ नोव्हेंबर, २०२३
वाचा :
आयुक्त, क्रीडा व युवक सेवा संचालनालय, पुणे यांचे पत्र क्र.राछासे/निधीवितरण/२०२३-२४/का ५/३५११, दि. १०.१०.२०२३
प्रस्तावना :
राष्ट्रीय छात्र सेनेच्या कार्यालयांसाठी कंत्राटी तत्वावर १४० पदे भरण्यास वित्त विभागाने मान्यता दिली आहे. सदरहू १४० पदांच्या वेतन / मानधनाकरीता निधी उपलब्ध करून देण्याची बाब शासनाच्या विचाराधीन होती.
शासन निर्णय :
राष्ट्रीय छात्र सेनेच्या कार्यालयांसाठी कंत्राटी तत्वावर १४० पदे भरण्यास वित्त विभागाने मान्यता दिली आहे. राष्ट्रीय छात्र सेना कार्यालयातील बाहययत्रंणाद्वारे नियुक्त केलेल्या १४० कंत्राटी कर्मचाऱ्यांचे जून २०२३ पर्यंतचे मानधन अदा करण्यात आले असून जुलै २०२३ ते फेब्रुवारी २०२४ या आठ महिन्यांच्या कालावधीकरिता सदरहू १४० पदांच्या वेतन/मानधनाकरीता रू. २,१७,७७,०००/ (रुपये दोन कोटी सतरा लाख सत्याहत्तर हजार फक्त) इतका निधी वितरीत करण्यास या शासन निर्णयान्वये मान्यता देण्यात येत आहे.
२. सदर खर्च राष्ट्रीय छात्र सेना, मागणी क्रमांक- ई-३, २२०४, क्रीडा व युवक सेवा, १०२, विद्यार्थ्यांसाठी युवक कल्याण कार्यक्रम (०१) विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्र सेना १० कंत्राटी सेवा (२२०४००१६) या लेखाशीर्षामध्ये उपलब्ध असलेल्या तरतूदीमधून भागविण्यात यावा. सदर रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.
३. सदर शासन निर्णय, उपरोक्त लेखाशिर्षांतर्गत त्यावर्षी मंजूर करण्यांत आलेल्या तरतुदीपेक्षा जास्त निधी खर्च होणार नाही या अटीच्या अधीन राहून, तसेच वित्त विभागाच्या अनौपचारिक संदर्भ क्रमांक ९७७/२०२३/व्यय-५, दि. ०२.११.२०२३ अन्वये मिळालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः पुमाप्र-२६२३/प्र.क्र.९९/क्रीयुसे-३