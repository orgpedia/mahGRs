# Page 1
सन २०२० - २१ या आर्थिक वर्षाकरीता राष्ट्रीय छात्रसेना योजना (अनिवार्य) याकरीता पुरवठा व सामुग्री या उपशिर्षा अंतर्गत निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- राछासे २६२०/प्र.क्र.११९/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक :- २५ नोव्हेंबर, २०२०.
वाचा : १) वित्त विभाग, शासन परिपत्रक क्र. अर्थसं-२०२०/प्र.क्र. ६४/अर्थ-३, दि. १६.०४.२०२०
२) वित्त विभाग शासन निर्णय क्र. अर्थसं-२०२०/प्र.क्र.६५/अर्थ-३ दि. ०४ मे, २०२०.
३) क्रीडा व युवक सेवा संचालनालय, पुणे यांचे पत्र क्र. राछासे / निधी मागणी / २०२०/२१/का-५/५५०३, दि. २२.०९.२०२०.
४) क्रीडा व युवक सेवा संचालनालय, पुणे यांचे पत्र क्र. राछासे / निधी मागणी / २०२०/२१/का-५/५६५०, दि.०६.१०.२०२०
५) क्रीडा व युवक सेवा संचालनालय, पुणे यांचे पत्र क्र. राछासे / निधी मागणी / २०२०/२१/का-५/६०३५, दि. ०६.११.२०२०
प्रस्तावना :
राज्यातील राष्ट्रीय छात्रसेना कार्यालयांना सन २०२०-२१ या आर्थिक वर्षासाठी राष्ट्रीय
छात्र सेना योजने अंतर्गत (अनिवार्य) २२०४-००१६ या लेखाशिर्षाखालील उपशिर्ष २१- पुरवठा व
सामुग्री यासाठी मंजूर केलेल्या रू. ११००.०० लक्ष तरतूदीपैकी ६० टक्के प्रमाणे रू. ६६०.०० लक्ष
इतका निधी उपलब्ध करून देण्याची बाब शासनाच्या विचाराधीन होती.
शासन निर्णय :
राज्यातील राष्ट्रीय छात्रसेना कार्यालयांना सन २०२०-२१ या आर्थिक वर्षासाठी राष्ट्रीय
छात्र सेना योजने अंतर्गत (अनिवार्य) २२०४-००१६ या लेखाशिर्षाखालील उपशिर्ष २१- पुरवठा व
सामुग्री यासाठी मंजूर रू. ११००.०० लक्ष तरतूदीपैकी ६० टक्के प्रमाणे रू. ६६०.०० लक्ष (अक्षरी
रू. सहा कोटी साठ लक्ष फक्त) इतका निधी वितरीत करण्यास व सदर निधी आयुक्त, क्रीडा व
युवक सेवा यांच्या अधिनस्त ठेवण्यास याद्वारे शासन मान्यता देण्यात येत आहे.
२. उपरोक्त संदर्भात होणारा खर्च "मागणी क्रमांक ई-३, २२२४-क्रीडा व युवक सेवा - १०२,
विद्यार्थ्यांसाठी युवक कल्याण कार्यक्रम (०१) (०१) राष्ट्रीय छात्रसेना योजनेतर (२२०४-००१६)-२१
# Page 2
शासन निर्णय क्रमांकः राछासे २६२०/प्र.क्र.११९/क्रीयुसे-३
पुरवठा व सामुग्री या लेखाशिर्षाखालील मंजूर तरतुदीमधून भागविण्यात यावा. सदरचा निधी ज्या
प्रयोजनासाठी मंजूर करण्यात आला आहे त्याच प्रयोजनासाठी खर्च करण्यात यावा.
३. वित्त विभागाच्या शासन परिपत्रक दि. १६.०४.२०२० तसेच शासन निर्णय,
दि. ०४.०५.२०२० मधील सूचनांनुसार उपरोक्त तरतूद खर्च करण्याबाबतची कार्यवाही करण्यात
यावी. यासाठी संबंधित समादेशक अधिकारी यांना आहरण व संवितरण अधिकारी व संबंधित
विभागीय उपसंचालक (क्रीडा व युवक सेवा) यांना नियंत्रक अधिकारी म्हणून घोषित करण्यात
येत आहे.
४. सदर शासन निर्णय, उपरोक्त लेखाशिर्षांतर्गत यावर्षी मंजूर करण्यांत आलेल्या
तरतुदीपेक्षा जास्त निधी खर्च होणार नाही या अटीच्या अधीन राहून, वित्त विभागाच्या संमतीने
तसेच वित्त विभागाच्या अनौपचारिक संदर्भ क्रमांक ५७८/२०२० / व्यय-५, दि. २०/११/२०२०
अन्वये मिळालेल्या सहमतीने निर्गमित करण्यात येत आहे.