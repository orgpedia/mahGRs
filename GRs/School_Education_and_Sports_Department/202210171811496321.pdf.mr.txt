# Page 1
अखिल भारतीय नागरी सेवा स्पर्धा आयोजन व सहभागाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- अभानासे- ३०२२/प्र.क्र.५२ / क्रीयुसे-२,
मंत्रालय विस्तार, मुंबई- ४०० ०३२.
दिनांक :- १७ ऑक्टोंबर, २०२२
प्रस्तावना - केंद्रीय नागरी सेवा सांस्कृतिक आणि क्रीडा मंडळ, नवी दिल्ली यांच्या वतीने विविध क्रीडा प्रकारातील तसेच सांस्कृतिक क्रीडा प्रकारातील “अखिल भारतीय नागरी सेवा स्पर्धा दरवर्षी आयोजित केल्या जातात. केंद्रीय क्रीडा मंडळाच्या प्रत्यक्ष नियंत्रणाखाली या स्पर्धा निरनिराळ्या राज्य शासनाच्या वतीने त्या त्या राज्यामध्ये आयोजित केल्या जातात. या स्पर्धासाठी विविध क्रीडा व सांस्कृतिक प्रकारातील महाराष्ट्र शासनाचा संघ निवड चाचणी घेऊन स्पर्धामध्ये सहभागासाठी पाठविण्यात येतात. तसेच सचिवालय जिमखान्याकडून अखिल भारतीय नागरी स्पर्धांचे आयोजन काही वेळा राज्यात केले जाते.
या स्पर्धासाठी शासनाचा विविध क्रीडा व सांस्कृतिक क्रीडा प्रकारातील संघ निवड, प्रशिक्षण तसेच या स्पर्धांचे राज्यात आयोजन करण्याची जबाबदारी सचिवालय जिमखान्यावर सोपविलेली आहे. त्यानुसार सचिवालय जिमखान्यामार्फत अखिल भारतीय नागरी सेवा स्पर्धासाठी संघाची निवड करण्यासाठी निवड चाचणी तसेच निवड झालेल्या खेळांडूसाठी प्रशिक्षण शिबीराचे आयोजन केले जाते.
यानुषंगाने निवड चाचणी, प्रशिक्षण शिबीर तसेच संघाच्या स्पर्धेत सहभागासाठी अपेक्षित खर्च राज्य शासनाकडून सचिवालय जिमखान्यास मंजूर करण्यात येतो.
तथापि, याबाबतचे औपचारिक आदेश काढण्यात आलेले नाहीत. याबाबतचे आदेश देण्याची तसेच या स्पर्धेतील सहभागासाठी महाराष्ट्र शासनाचा विविध क्रीडा व सांस्कृतिक प्रकारातील संघ निवड व सराव / प्रशिक्षण यासाठी समन्वयक यंत्रणा/ संस्था म्हणून सचिवालय जिमखान्याची नेमणूक करण्याची बाब शासनाच्या विचाराधीन होती. यानुषंगाने शासनाने पुढीलप्रमाणे निर्णय घेतला आहे.
शासन निर्णय: केंद्रीय नागरी सेवा सांस्कृतिक आणि क्रीडा मंडळ, नवी दिल्ली यांच्या वतीने आयोजित विविध क्रीडा व सांस्कृतिक प्रकारातील “अखिल भारतीय नागरी सेवा स्पर्धा ” यासाठी विविध क्रीडा व सांस्कृतिक प्रकारातील महाराष्ट्र शासनाच्या संघाची निवड करणे व निवड झालेल्या खेळाडूंना सराव / प्रशिक्षण देणे तसेच राज्यात या स्पर्धांचे आयोजन करणे यासाठी समन्वयक यंत्रणा म्हणून सचिवालय जिमखाना, मुंबई यांची नेमणूक करण्यात येत आहे. तसेच सदर स्पर्धेत सहभागी होणाऱ्या संघाचा खर्च राज्य शासनाच्या शालेय शिक्षण व क्रीडा विभागाकडून करण्यास मान्यता देण्यात येत आहे.
२. अखिल भारतीय नागरी सेवा स्पर्धांचे आयोजन केंद्र शासनाकडून अथवा विविध राज्याकडून करण्यात येते. या स्पर्धांचे आयोजन राज्यात करावयाचे असल्यास, त्यासाठी मा. मंत्री (क्रीडा व युवक सेवा), मा. मंत्री (वित्त) व मा. मुख्यमंत्री यांच्या पुर्वमान्यतेने याबाबत निर्णय घेऊन आयोजन करता येईल.
# Page 2
शासन निर्णय क्रमांकः अभानासे- ३०२२/प्र.क्र.५२ / क्रीयुसे - २
३. यासाठी होणारा खर्च “२२०४ क्रीडा व युवक सेवा, १०४ क्रीडा व खेळ, (०६) अखिल भारतीय नागरी सेवा स्पर्धा, (०६) (०२) अखिल भारतीय नागरी सेवा स्पर्धेत सहभाग (२२०४ १९८१), ३१ सहायक अनुदाने (वेतनेतर)” आणि अखिल भारतीय नागरी सेवा स्पर्धेच्या आयोजनासाठी “२२०४ क्रीडा व युवक सेवा, १०४ क्रीडा व खेळ, (०६) अखिल भारतीय नागरी सेवा स्पर्धा, (०६) (०५) अखिल भारतीय नागरी सेवा स्पर्धेचे आयोजन (२२०४ १९९९ ), ३१ सहायक अनुदाने (वेतनेतर )" या लेखाशीर्षाखाली अर्थसंकल्पित तरतुदीमधून भागविण्यात येईल.
४. यासाठी उपसंचालक क्रीडा व युवक सेवा मुंबई विभाग मुंबई यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
५. सचिवालय जिमखान्याने सदर स्पर्धेचा अहवाल, बाबनिहाय प्रत्यक्ष झालेल्या खर्चाचा तपशील,निधीचे विनियोग प्रमाणपत्र, परिक्षित लेखा विवरणपत्र व मंजूरी आदेशातील सर्व अटींची पूर्तता करून स्पर्धेच्या प्रत्यक्ष खर्चाचा तपशिल संबधित कागदपत्रासह स्पर्धा संपल्यापासून १५ दिवसाच्या आत आयुक्त, क्रीडा व युवक सेवा, महाराष्ट्र राज्य, पुणे तसेच उपसंचालक क्रीडा व युवक सेवा मुंबई विभाग मुंबई यांना सादर करणे आवश्यक राहील.तसेच मंजूर निधी मधील रक्कम शिल्लक राहिल्यास ती, उपसंचालक क्रीडा व युवक सेवा मुंबई विभाग मुंबई यांचेकडे त्वरीत परत करणे आवश्यक राहील.
६. सदर शासन निर्णय नियोजन विभागाच्या सहमतीने व वित्त विभागाच्या अनौपचारिक संदर्भ क्र. ५७०/व्यय- ५ दि. ०८.०६.२०२२ अन्वये मिळालेल्या सहमतीने निर्गमित करण्यात येत आहे.
# Page 3