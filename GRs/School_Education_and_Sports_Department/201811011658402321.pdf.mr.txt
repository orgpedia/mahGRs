# Page 1
महाराष्ट्र स्वयंअर्थसहाय्यित शाळा (स्थापना व विनियम) अधिनियम २०१२ अंतर्गत नवीन शाळा मान्यता देणे व विद्यमान शाळेचा दर्जावाढ करण्यासाठी ऑनलाईन संगणक प्रणाली विकसित करण्यासाठी वित्तीय मान्यता देऊन निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह- १५१८/प्र.क्र.४७/ संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- १ नोव्हेंबर, २०१८
वाचा : १) शासन निर्णय क्रमांक: ईगव्ह-१५१०/प्र.क्र.२४/संगणक, दि.२४.१०.२०१७ २) शासन निर्णय क्रमांकः एसएफएस-१०१६/प्र.क्र.१४२/एसएम-२, दि. १४ जूलै, २०१७.
३) आयुक्त शिक्षण महाराष्ट्र राज्य, पुणे यांचे पत्र क्र.शिआ/२०१८/स्वयंअर्थसहाय्य्यित शाळा प्रणाली/आस्था क १४३/५४५१, दिनांक ८ ऑक्टोबर, २०१८.
प्रस्तावना :
प्रकल्प अंमलबजावणी समितीच्या दिनांक १२ सप्टेंबर, २०१७ रोजी झालेली बैठकीत घेण्यात
आलेल्या निर्णयाप्रमाणे नवीन स्वयंअर्थसहाय्यित शाळा सुरु करणे वा शाळांची दर्जावाढ करणे ही
कामे पार पाडण्यासाठी संगणक प्रणाली विकसित करण्यास मान्यता देण्यात आली आहे. ही संगणक
प्रणाली विकसित करण्यासाठी आयुक्त, शिक्षण, महाराष्ट्र राज्य, पुणे यांच्या स्तरावरुन ई-निविदा
पध्दतीने कार्यवाही करण्यास दि. २४.१०.२०१७ रोजीच्या शासन निर्णयान्वये प्रशासकीय मान्यता
देण्यात आली आहे. त्याअनुषंगाने ई-टेंडर तसेच वाटाघाटीची प्रक्रिया राबवून आयुक्त, शिक्षण, पुणे
यांनी रु.१,९६,५४,०००/- रकमेवर (सर्व करांसहित) NYSA Communication (P) Ltd. ची निवड
केली आहे व त्यांचेशी शासनाच्यावतीने दि.०७.०२.२०१८ रोजी करार केला. सध्या करण्यात आलेल्या
कामापोटी रु.८,६२,९००/- इतका निधी कंपनीला वितरीत करण्याचीबाब शासनाच्या विचाराधीन
होती.
शासन निर्णयः २. उपरोक्त संगणक प्रणाली विकसित व परिचालीत करण्यासाठी सर्व करांसहीत
रु.१,९६,५४,०००/- ला वित्तीय मान्यता देण्यात येत आहे. तसेच सध्या पूर्ण झालेल्या कामापोटी
संदर्भ क्र.३ अन्वये केलेल्या मागणीच्या अनुषंगाने खाली नमूद केल्याप्रमाणे रक्कम रुपये
८,६२,९००/- वितरीत करण्यास मान्यता देण्यात येत आहे.
# Page 2
शासन निर्णय क्रमांकः ईगव्ह-१५१८/प्र.क्र.४७/संगणक
---------------------------------------------------------------------------------------------------------------------------------------------------------------------------------------------------------------------------------------
| अ.क्र. | तपशिल | देयकाची एकूण रक्कम |
| १. | NYSA Communication Pvt. Ltd. कंपनीने (१) Submission of Design, Documentation Implementation Plan (2) Finalization of Layout हे दोन टप्पे पूर्ण केलेले असल्यामुळे Capex Cost Rs. 86,29,000/- चे 10% प्रमाणे सादर देयक. | रु.८,६२,९००/ |
| एकूण रुपये | रु.८, ६२,९००/ |
---------------------------------------------------------------------------------------------------------------------------------------------------------------------------------------------------------------------------------------
(अक्षरी रुपये आठ लाख बासष्ट हजार नऊशे फक्त)
३. सदरचा खर्च मागणी क्रमांक. ई-२, २२०२ सर्वसाधारण शिक्षण,८० पंचवार्षिक योजनांतर्गत
योजना (०२) (५१) ई-गव्हर्नन्स कार्यक्रम ( २२०२ H४५४) ३१ सहायक अनुदाने या लेखाशिर्षातून सन
२०१८-१९ च्या उपलब्ध तरतुदीमधुन भागविण्यात यावा.
४. हा शासन निर्णय वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या अधिकारानुसार निर्गमित करण्यात येत आहे.