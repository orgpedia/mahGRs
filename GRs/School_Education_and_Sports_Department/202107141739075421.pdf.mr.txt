# Page 1
मुंबई व कोल्हापूर विभागातील कायम विनाअनुदान तत्वावर मान्यता दिलेल्या व कायम शब्द वगळलेल्या (इंग्रजी माध्यम व्यतिरिक्त) खाजगी उच्च माध्यमिक शाळांना अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दिपत्र क्रमांक : उमाशा-२०२१/प्र.क्र. १८/ एसएम-४
मंत्रालय, विस्तार भवन, मुंबई ४०० ०३२.
दिनांक : १४ जुलै, २०२१.
वाचा :- शालेय शिक्षण व क्रीडा विभाग, शासन निर्णय,समक्रमांक, दिनांक २४ फेब्रुवारी, २०२१
शासन शुध्दिपत्र :
संदर्भाधीन शासन निर्णयान्वये “कायम” शब्द वगळलेल्या (इंग्रजी माध्यम व्यतिरिक्त) मुंबई व कोल्हापूर विभागातील १४६ खाजगी उच्च माध्यमिक शाळा/ कनिष्ठ महाविद्यालयच्या / तुकडी/ अतिरिक्त शाखांमधील ८६३ पूर्णवेळ व १४४ अर्धवेळ शिक्षक पदे व १६ शिक्षकेत्तर पदे अशा एकूण १०२३ शिक्षक/शिक्षकेत्तर पदांना दि.०१ नोव्हेंबर, २०२० पासून २० टक्के अनुदानासाठी पात्र घोषित करण्यात आले आहे.
२. सदर शासन निर्णयातील परिच्छेद ६ नंतर परिच्छेद क्र.७ व ८ पुढील प्रमाणे समाविष्ट करण्यात येत आहे ७. उपरोक्त शासन निर्णयान्वये २० टक्के अनुदानासाठी पात्र घोषित करण्यात आलेल्या एकूण १०२३ शिक्षक/ शिक्षकेत्तर पदांवरील विद्यमान वेतनमानानुसार होणारा आवर्ती खर्च रु.१५५२.०८ लक्ष इतका आहे. सदर खर्च मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय्य (००) (०७) अशासकीय कनिष्ठ महाविद्यालयांना सहायक अनुदान (२२०२०५११), ३६- सहायक अनुदान (वेतन) या लेखाशिर्षाखाली त्या त्या वर्षी मंजूर अनुदानातून भागविण्यात यावा.
८. सदर शासन निर्णय वित्त विभागाचा अनौपचारिक संदर्भ क्र.६२५/२०२१/व्यय-५, दिनांक ०७ जुलै, २०२१ अन्वये दिलेल्या कार्योत्तर मान्यतेनुसार निर्गमित करण्यात येत आहे.
# Page 2