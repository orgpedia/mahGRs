# Page 1
कोरोनामुळे उद्भवलेल्या परिस्थितीमध्ये इ.९ वी व इ.११ वी च्या विद्यार्थ्यांच्या मुल्यमापनाबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण २०२१/प्र.क्र.६६/एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- ०८ एप्रिल, २०२१
संदर्भ :- संचालक,राज्य शैक्षणिक, संशोधन व प्रशिक्षण परिषद, महाराष्ट्र राज्य यांचे पत्र क्र.जा.क्र.राशैसंप्रपम/मुल्यमापन /९ वी ११ वी /२०२१ दि.६ एप्रिल, २०२१ प्रस्तावना : कोव्हीड -१९ या विषाणूच्या संसर्गामुळे आणि वाढत्या प्रादुर्भावामुळे कोरोनास जागतिक महामारी म्हणून घोषित केले असल्याने तसेच राज्यातील असाधारण आपत्कालीन परिस्थिती लक्षात घेता देशात आणि राज्यामध्ये शैक्षणिक वर्ष २०२०-२१ मध्ये इ. ९ वी ते १२ वी च्या शाळा राज्यात उशिराने म्हणजे
दि. २३ नोव्हेंबर २०२० पासून सुरु करण्यात आल्या होत्या. तरीही प्रत्येक जिल्ह्यातील कोरोना
प्रादुर्भावाच्या स्थितीनुसार स्थानिक प्राधिका-यांनी घेतलेल्या निर्णयांमुळे राज्यात सर्वत्र एकसारख्या
शाळा, उच्च माध्यमिक विद्यालये सुरु राहिलेली नाहीत. या वस्तुस्थितीवर वरिष्ठ स्तरावर संयुक्त बैठक दि.६ एप्रिल,२०२१ रोजी पार पडली. सदर बैठकीमध्ये इ.९ वी व इ.११ वीच्या विद्यार्थ्यांच्या
मूल्यमापनाबाबत सांगोपांग चर्चा करण्यात आली. त्यानुषंगाने कोरोनाच्या अपवादात्मक परिस्थितीचा
विचार करता विद्यार्थ्यांची परीक्षा घेणे शक्य नसल्यामुळे राज्य मंडळाशी संलग्न असलेल्या राज्यातील सर्व व्यवस्थापनाच्या, सर्व माध्यमाच्या, सर्व शाळांमधील इयत्ता ९ वी व इयत्ता ११ वी च्या सर्व विद्यार्थ्यांना
पुढील वर्गात वर्गोन्नती देण्याची बाब शासनाच्या विचाराधीन होती.
शासन निर्णयः
कोरोनाच्या अपवादात्मक परिस्थितीचा विचार करता राज्य मंडळाशी संलग्न असलेल्या
राज्यातील सर्व व्यवस्थापनाच्या, सर्व माध्यमाच्या, सर्व शाळांमधील इयत्ता ९ वी व इयत्ता ११ वी च्या सर्व
विद्यार्थ्यांना पुढील वर्गात वर्गोन्नती देण्यास शासन मान्यता देण्यात येत आहे.
२. कोरोनाच्या अपवादात्मक परिस्थितीचा विचार करून माध्यमिक शाळा संहितेमध्ये नमूद
केल्याप्रमाणे प्रत्येक शाळेच्या मुख्याध्यापकांनी आपल्या स्तरावर विषय शिक्षकांच्या समितीचे गठन करून इ. ९ वी व इ. ११ वी मधील विद्यार्थ्यांचे शाळेने आयोजित केलेल्या चाचण्यांमधील, प्रात्यक्षिकांमधील,
अंतर्गत मूल्यमापनातील अथवा विद्यार्थ्यांना विषयनिहाय चाचण्या / ट्युटोरिअल घरी सोडविण्यास देऊन
अथवा कोणत्याही सोयीच्या मूल्यमापन तंत्राचा वापर करून त्याआधारे विद्यार्थ्यांना गुणांकन देण्याचा निर्णय शाळास्तरावर / कनिष्ठ महाविद्यालय स्तरावर / उच्च माध्यमिक विद्यालय स्तरावर घेण्यात यावा.
# Page 2
शासन निर्णय क्रमांकः संकीर्ण २०२१/प्र.क्र.६६/एसडी-६
मात्र असे करत असताना इयत्ता ९ वी व इयत्ता ११ वी च्या सर्व विद्यार्थ्यांना वर्गोन्नती देण्याचे बंधन शाळांवर
राहील.
३. इयत्ता ९ वी व इयत्ता ११ वी च्या विद्यार्थ्यांच्या गुणपत्रिकेवर वेगळ्या सत्र नोंदी न करता सदर
समितीने विचारात घेतलेल्या मूल्यमापन साधनामधील विषयनिहाय प्राप्त गुणांचा उल्लेख करून प्रचलित
पद्धतीने गुणपत्रक तयार करावे.