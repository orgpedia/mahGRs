# Page 1
भिवकुंड ता. बल्लारपूर जिल्हा चंद्रपूर येथील सैनिकी शाळेच्या बांधकाम व पायाभूत सुविधांच्या बांधकामाच्या रु.५९०.७९ कोटी इतक्या रकमेच्या अंदाजपत्रकास द्वितीय सुधारित प्रशासकीय मान्यता देण्याबाबत..
महाराष्ट्र शासन,
शालेय शिक्षण व क्रिडा विभाग,
शासन निर्णय क्र. चंसैशा-२०२० / प्र.क्र.१३४/एसएम-६
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १८ जानेवारी, २०२२
वाचा :
१) शासन निर्णय, शालेय शिक्षण व क्रीडा विभाग क्र. इसैशा-२०१६/प्र.क्र.९६/ एसएम-६ दिनांक १३.०४.२०१७
२) शासन निर्णय, शालेय शिक्षण व क्रीडा विभाग क्र. चंसैशा-२०१७/प्र.क्र.५५/ एसएम-६ दिनांक २२.०८.२०१७
३) शासन निर्णय, शालेय शिक्षण व क्रीडा विभाग क्र. चंसैशा २०१८/प्र.क्र.३३/ एसएम-६ दिनांक १२.०९.२०१८
४) शासन निर्णय, शालेय शिक्षण व क्रीडा विभाग क्र. चंसैशा-२०१९/प्र.क्र.७५/एसएम-६, दिनांक २९.०६.२०१९
५) मुख्य कार्यकारी अधिकारी, जिल्हा परिषद, चंद्रपूर यांचे पत्र क्र. जिपचं/शि(मा)/सैशा/ १०१७/२०१९, दिनांक १२.११.२०२०
प्रस्तावना : भिवकुंड, जि. चंद्रपूर येथील सैनिकी शाळेच्या प्रवेशद्वारासह संरक्षण भिंत, सिमेंट काँक्रीट नालीसह पोचमार्गाचे बांधकाम करण्याबाबतच्या रु.१२,३६,७७,२००/- इतक्या रकमेच्या अंदाजपत्रकास संदर्भाधीन क्र. (१) येथील दिनांक १३.४.२०१७ च्या शासन निर्णयान्वये प्रशासकीय मान्यता दिली आहे. तसेच चंद्रपूर सैनिकी शाळेच्या इमारती व पायाभूत सुविधांचे बांधकामासाठी रु.
२९६.८५ कोटी रकमेच्या अंदाजपत्रकास संदर्भाधीन क्र. (२) येथील दिनांक २२.८.२०१७ च्या शासन निर्णयान्वये प्रशासकीय मान्यता दिली आहे. चंद्रपूर सैनिकी शाळेच्या परिसरात एन. डी. ए. इमारत एन.सी.सी. इमारत, जलतरण तलाव, इनडोअर क्रिडा संकुल इ. अतिरिक्त बांधकाम (भाग-२) यासाठी रु.१९२.०० कोटी रकमेच्या अंदाजपत्रकास संदर्भाधीन क्र. (३) येथील दिनांक १२.९.२०१८ च्या शासन निर्णयान्वये प्रशासकीय मान्यता दिली आहे. तसेच संदर्भ क्र. (४) येथील दिनांक २९.०६.२०१९ च्या शासन निर्णयान्वये मुख्य इमारती व पायाभूत सुविधा (भाग-१) यासाठी रु. ३५७.२० कोटी व अतिरिक्त बांधकाम (भाग-२) यासाठी रु. २०४.०७ कोटी असे एकूण रु.५६१.२७ कोटी इतक्या किंमतीस सुधारित प्रशासकीय मान्यता देण्यात आली आहे.
# Page 2
शासन निर्णय क्रमांक: चंसैशा-२०२०/प्र.क्र.१३४/एसएम - ६
०२. मुख्य कार्यकारी अधिकारी, जिल्हा परिषद, चंद्रपूर यांनी संदर्भ क्र. (५) येथील दि.१२.११.२०२० च्या पत्रान्वये चंद्रपूर जिल्हयातील भिवकुंड, ता. बल्लारपूर येथील नविन सैनिकी शाळेच्या इमारतीचे व पायाभूत सुविधांचे बांधकामाकरिता (भाग-१ अंतर्गत बांधकाम) प्रशासकीय मान्यता रकमेपेक्षा जास्त रकमेचे बांधकाम झाले असून त्याकरिता रु. १४८३.०० लक्ष इतक्या रकमेची वाढ झाली आहे. तसेच भाग-२ अंतर्गत प्रशासकीय मान्यता रकमेपेक्षा जास्त रकमेचे बांधकाम झाले असून रु.१४७९.०० लक्ष इतक्या रकमेची वाढ झाली आहे. या अनुषंगाने सुधारीत अंदाजपत्रकास मान्यता देण्याची विनंती मुख्य कार्यकारी अधिकारी, जिल्हा परिषद, चंद्रपूर यांनी केली आहे. चंद्रपूर सैनिकी शाळेचे मुख्य इमारती व पायाभूत सुविधा (भाग - १ )- रु. १४.८३ कोटी ( ४.१५ टक्के) व अतिरिक्त बांधकामाकरिता पायाभूत सुविधा (भाग-२) - रु. १४.७९ कोटी (७.२५ टक्के) इतक्या रकमेची वाढ गृहीत धरुन अनुक्रमे रु. ३७२.०३ कोटी व रु.२१८.८६ कोटी असे एकूण रु. ५९०.८९ कोटी इतक्या किंमतीच्या अंदाजपत्रकास द्वितीय सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय :
भिवकुंड, ता. बल्लारपूर, जि. चंद्रपूर येथे सैनिकी शाळेचे बांधकाम व पायाभूत सुविधा (भाग-१) यामध्ये रु. १४.८३ कोटी व अतिरिक्त बांधकाम पायाभूत सुविधा (भाग-२) यामध्ये रु. १४.७९ कोटी याप्रमाणे वाढीव कामामुळे झालेली वाढ विचारात घेवून रु. ५९०.८९ कोटी (रुपये पाचशे नव्वद कोटी एकोणनव्वद लक्ष फक्त ) इतक्या किंमतीच्या अंदाजपत्रकास मा. मुख्य सचिव यांचे अध्यक्षतेखाली दिनांक २९.११.२०२१ रोजी संपन्न झालेल्या सचिव समितीने मान्यता प्रदान केल्यानुसार खालील अटी व शर्तीच्या अधीन राहून द्वितीय सुधारित प्रशासकीय मान्यता देण्यात येत आहे.
अटी व शर्ती (१) सदर कामाचा खर्च उपलब्ध निधीतून भागवावा.
(२) सदर काम द्वितीय सुधारित प्रशासकीय मान्यता प्राप्त रकमेत पूर्ण होईल, याची दक्षता घ्यावी.
०२. सदर खर्च सन २०२१-२२ या आर्थिक वर्षात “मागणी क्र. ई-४, ४२०२- शिक्षण, क्रीडा, कला,व संस्कृती यावरील भांडवली खर्च, ०१ सर्वसाधारण शिक्षण, २०२ माध्यमिक शिक्षण, ५३ मोठी बांधकामे (००) (०५) सैनिकी शाळांचे बांधकाम ( कार्यक्रम ), (४२०२ ६४३३), " या लेखाशिर्षातून खर्ची टाकण्यात यावा.
०३. सदर निधी वितरीत करण्यासाठी आयुक्त शिक्षण, महाराष्ट्र राज्य, पुणे यांना “नियंत्रक अधिकारी” व शिक्षणाधिकारी (माध्यमिक), जिल्हा परिषद, चंद्रपूर यांना “आहरण व संवितरण अधिकारी” म्हणून घोषित करण्यात येत आहे.
०४. सदर शासन निर्णय सार्वजनिक बांधकाम विभागाच्या अनौपचारीक संदर्भ क्र. ४१/इमा-३, दिनांक १५.०९.२०२१ व नियोजन विभागाच्या अनौपचारीक संदर्भ क्र. ३८४/१४७१ दिनांक २०.१२.२०२१ तसेच वित्त विभागाच्या अनौपचारीक संदर्भ क्र.११८८/२०२१/व्यय-५, दिनांक ३०.१२.२०२१ अन्वये प्राप्त सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: चंसैशा-२०२०/प्र.क्र.१३४/एसएम - ६
०५. सदर शासन निर्णय महाराष्ट्र शासनाच्या www.,maharashtra.gov.in या संकेतस्थळावर उपलब्ध करण्यात आला असून त्याचा संकेतांक २०२२०११८१२३६४६०६२१ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, Digitally signed by Sameer Anant Sawant Date: 2022.01.18 12:37:51 +05'30' (समीर सावंत)
उप सचिव, महाराष्ट्र शासन
प्रति, १. मा. मुख्यमंत्री यांचे प्रधान सचिव, मंत्रालय, मुंबई - ३२.
१. मा. मंत्री (शालेय शिक्षण) यांचे खाजगी सचिव, मंत्रालय, मुंबई ३२.
२. मा. विरोधी पक्ष नेता विधान सभा / विधानपरीषद, विधानभवन, मुंबई - ३२.
३. मा. राज्यमंत्री (शालेय शिक्षण) यांचे खाजगी सचिव, मंत्रालय, मुंबई ३२.
४. मुख्य सचिव यांचे उप सचिव, मंत्रालय मुंबई-३२.
५. अपर मुख्य सचिव, वित्त विभाग, मंत्रालय, मुंबई ६. अपर मुख्य सचिव, नियोजन विभाग, मंत्रालय, मुंबई.
७. प्रधान सचिव, सार्वजनिक बांधकाम विभाग, मंत्रालय, मुंबई ८. अपर मुख्य सचिव, शालेय शिक्षण व क्रीडा विभाग, मंत्रालय, मुंबई, यांचे स्विय सहायक.
१०. आयुक्त (शिक्षण), महाराष्ट्र राज्य, पुणे.
११. जिल्हाधिकारी, चंद्रपूर.
१२. मुख्य अभियंता, सार्वजनिक बांधकाम प्रादेशिक विभाग, नागपूर.
१३. शिक्षण संचालक (माध्यमिक व उच्च माध्यमिक), महाराष्ट्र राज्य, पुणे.
१४. शिक्षण संचालक (प्राथमिक), महाराष्ट्र राज्य, पुणे.
१५. विभागीय शिक्षण उप संचालक, नागपूर विभाग, नागपूर.
१६. अधिक्षक अभियंता, सार्वजनिक बांधकाम मंडळ, चंद्रपूर.
१७. कार्यकारी अभियंता, सार्वजनिक बांधकाम विभाग क्र. २, चंद्रपूर.
१८. शिक्षणाधिकारी (माध्यमिक ) जिल्हा परिषद चंद्रपूर.
१९. शिक्षणाधिकारी (प्राथमिक) जिल्हा परिषद चंद्रपूर.
२०. कक्ष अधिकारी, (इमा-३), सार्वजनिक बांधकाम विभाग, मंत्रालय, मुंबई.
२१. कक्ष अधिकारी, (व्यय ५), वित्त विभाग, मंत्रालय, मुंबई.
२२. कक्ष अधिकारी (अर्थसंकल्प), शालेय शिक्षण व क्रीडा विभाग, मंत्रालय, मुंबई.
२३. निवडनस्ती.
पृष्ठ ३ पैकी ३