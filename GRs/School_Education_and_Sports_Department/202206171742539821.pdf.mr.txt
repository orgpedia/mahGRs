# Page 1
अश्मिका वुमेन अॅण्ड चील्ड्रन वेलफेअर सोसायटी, नागपूर संचालित स्वामी गजानन इंग्लिश प्रायमरी स्कूल, विजया लक्ष्मी पंडित नगर, खरबी, नागपूर या शाळेचे सिद्धेश्वर वाडी, खरबी रोड, नागपूर येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३३२२/प्र.क्र.४२८/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १७ जून, २०२२
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, नागपूर विभाग, नागपूर यांचे जा.क्र.प्राथ/ब/२०७७/२०२२, दिनांक २८ मार्च, २०२२ चे पत्र.
प्रस्तावना : अश्मिका वुमेन अॅण्ड चील्ड्रन वेलफेअर सोसायटी, नागपूर संचालित स्वामी गजानन इंग्लिश प्रायमरी स्कूल, विजया लक्ष्मी पंडित नगर, खरबी, नागपूर या इंग्रजी माध्यमाच्या स्वयंअर्थसहाय्यित प्राथमिक शाळेचे (इयत्ता १ ली ते ७ वी), प्लॉट नं. १२३, सिद्धेश्वर वाडी, गणेश मंदीर जवळ, खरबी रोड, नागपूर येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची भाडेतत्वावरील इमारत जागा मालकाने रिकामी करण्यास सांगितल्याने संस्था सचिवांच्या जागेत प्लॉट नं.१२३, सिद्धेश्वर वाडी, गणेश मंदीर जवळ, खरबी रोड, नागपूर येथे स्थलांतर प्रस्तावित केले आहे. त्यामुळे सदर शाळेचे वर नमूद ठिकाणी स्थलांतर करण्यास खालील अटी व शर्तीवर मान्यता देण्यात येत आहे.: (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा इंग्रजी माध्यमाची स्वयंअर्थसहाय्यित तत्त्वावरील असल्याने शाळेत कार्यरत शिक्षक/शिक्षकेतर कर्मचा-यांचे संपूर्ण दायित्व संस्थेवर राहील.
(३) शासनाकडून शाळा, शिक्षक व शिक्षकेतर कर्मचारी, वेतन/वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
# Page 2
शासन निर्णय क्रमांक : प्राशास्थ ३३२२/प्र.क्र.४२८/एसएम-१ (४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार
नाहीत.
(५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही
प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नागपूर विभाग, नागपूर यांनी सदर शाळेच्या स्थलांतराबाबत
पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.