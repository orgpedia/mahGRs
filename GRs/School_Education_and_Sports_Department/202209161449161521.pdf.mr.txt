# Page 1
खेलो इंडिया युथ गेम्स- २०२१, पंचकुला, हरियाणा राज्य येथील राष्ट्रीय स्पर्धेमधील राज्याच्या पदक विजेत्या खेळाडूंना रोख पारितोषिक देण्याच्या रक्कमेस तसेच सन्मान सोहळा कार्यक्रमाच्या आयोजनाच्या खर्चास मंजूरी देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआयपी-२०२२/प्र.क्र.१०१/क्रीयुसे-१
हुतात्मा राजगुरु चौक,मादाम कामा रोड
मंत्रालय, मुंबई ४०० ०३२.
तारीख : १६ सप्टेंबर, २०२२
वाचा : १) आयुक्त, क्रीडा व युवक सेवा, पुणे यांचे क्र. खेयुक्री / पविपा / २०२२-२३/का-४/२५८२, दिनांक १६ जून, २०२२ चे पत्र.
२) शालेय शिक्षण व क्रीडा विभाग, शासन निर्णय क्र. केआयपी-१९२१/प्र.क्र.२५५/ क्रीयुसे-१, दिनांक ०६ मे, २०२२.
३) शालेय शिक्षण व क्रीडा विभाग, शासन निर्णय क्र. केआयपी-२०२२/प्र.क्र.१०१/ क्रीयुसे-१, दिनांक २७ जून, २०२२.
४) आयुक्त, क्रीडा व युवक सेवा, पुणे यांचे पत्र क्र. खेयुक्री/खेइं/बक्षीसरक्कम/ २२-२३/का-४/३७०३, दि.३०.८.२०२२.
५) आयुक्त, क्रीडा व युवक सेवा, पुणे यांचे पत्र क्र. खेयुक्री/खेइं/बक्षीसरक्कम/ २२-२३/का-४/३७०४, दि.३०.८.२०२२ प्रस्तावना : राष्ट्रीय खेलो इंडिया युवा स्पर्धा २०२१ चे आयोजन दिनांक ३ जून ते १४ जून, २०२२ या कालावधीत पंचकुला, हरियाणा येथे करण्यात आले होते. या स्पर्धेत महाराष्ट्र राज्याच्या संघाने ४५ सुवर्ण, ४० रौप्य व ४० कांस्य अशी एकूण १२५ पदके संपादन करून पदक तक्त्यामध्ये देशातील सर्व राज्यांमध्ये व्दितीय क्रमांक प्राप्त केलेला आहे.
सदर खेळाडूंमधील सुवर्णपदक विजेत्या खेळाडूंना प्रत्येकी रु.३,००,०००/-, रौप्य पदक विजेत्यांना प्रत्येकी रु.२,००,०००/-, कास्य पदक विजेत्यांना प्रत्येकी रु.१,००,०००/- व सहभागी खेळाडूंना प्रत्येकी रु.२५०००/- इतके रोख पारितोषिक प्रदान करण्यास तसेच त्याकरिता आयोजित करण्यात येणाऱ्या सन्मान सोहळ्याच्या कार्यक्रमाकरिता येणाऱ्या रू.५,९७,००,००० /- (अक्षरी रु.पाच कोटी सत्त्याण्णव लक्ष फक्त) इतक्या खर्चास संदर्भ क्र.३ येथील दिनांक २७.६.२०२२ रोजीच्या शासन निर्णयान्वये प्रशासकीय मान्यता देण्यात आलेली होती.
दरम्यान, दिनांक २९ ऑगस्ट, २०२२ रोजी क्रीडा दिनाच्या पार्श्वभूमीवर विद्यमान मा.मंत्री (क्रीडा व युवक कल्याण) यांनी पंचकुला, हरियाणा येथे झालेल्या, खेलो इंडीया राष्ट्रीय युवा स्पर्धेतील सुवर्णपदक विजेत्या खेळाडूंना प्रत्येकी रु.५ लाख, रौप्यपदक विजेत्या खेळाडूंना प्रत्येकी रु.३ लाख, कांस्यपदक विजेत्या खेळाडूंना प्रत्येकी रु.२ लाख तसेच, सदर स्पर्धेमध्ये निवड होऊन
# Page 2
शासन निर्णय क्रमांकः केआयपी-२०२२/प्र.क्र.१०१/क्रीयुसे-१
सहभागी झालेल्या खेळाडूंना प्रत्येकी ५० हजार याप्रमाणे रोख पारितोषिक रक्कम देण्याची घोषणा केली आहे. त्यानुसार यासंदर्भात शासन निर्णय, दिनांक २७ जून, २०२२ अन्वये दिलेल्या प्रशासकीय मान्यतेच्या खर्चाच्या रकमेमध्ये बदल / सुधारणा होत आहे. सबब, त्यानुषंगाने आयुक्त, क्रीडा व युवक सेवा, महाराष्ट्र राज्य, पुणे यांचेकडून सुधारित प्रस्ताव संदर्भ क्र. ५ अन्वये प्राप्त झालेला असून, त्यानुसार रोख परितोषिकांची रक्कम व सन्मान सोहळयाच्या कार्यक्रमाकरिता एकूण रू.९,५०,००,००० /- (अक्षरी रु. नऊ कोटी, पन्नास लक्ष फक्त) इतका सुधारीत खर्च अपेक्षित आहे. सबब, संदर्भ क्र.३ येथील दिनांक २७.०६.२०२२ रोजीचा शासन निर्णय अधिक्रमित करून सुधारित खर्चास मंजुरी देण्याची बाब शासनाच्या विचाराधिन होती.
शासन निर्णय : संदर्भ क्र.३ अन्वये निर्गमित केलेला शासन निर्णय, दि.२७ जून,२०२२ हा याद्वारे अधिक्रमित करण्यात येत आहे.
२. पंचकुला, हरियाणा राज्य येथे आयोजित करण्यात आलेल्या राष्ट्रीय खेलो इंडीया युवा स्पर्धा - २०२१ मध्ये राज्यातील सुवर्ण पदक विजेत्या खेळाडूंना प्रत्येकी रु.५,००,०००/-, रौप्य पदक विजेत्या खेळाडूंना प्रत्येकी रु.३,००,०००/-, कांस्य पदक विजेत्या खेळाडूंना प्रत्येकी रु.
२,००,०००/- याप्रमाणे रोख पारितोषिक रक्कम व सन्मानचिन्ह प्रदान करण्यास तसेच, या स्पर्धेसाठी पात्र ठरुन, स्पर्धेत सहभागी झालेल्या खेळाडूंना प्रत्येकी रु.५०,०००/- इतकी प्रोत्साहनपर पारितोषिक रक्कम व सन्मानचिन्ह देण्यास याव्दारे मान्यता देण्यात आहे.
३. स्पर्धेतील राज्याचे पदक विजेते खेळाडू व सहभागी खेळाडू यांना रोख पारितोषिक रक्कम व सन्मानचिन्ह तसेच संघांचे मार्गदर्शक, व्यवस्थापक यांना सन्मानचिन्हे प्रदान करण्याकरिता आयोजित करण्यात येणाऱ्या सन्मान सोहळ्याच्या कार्यक्रमासाठी खालील विवरणपत्रात दर्शविण्यात आलेल्या बाबींसाठी येणाऱ्या एकूण रु.९,५०,००,०००/-(अक्षरी रू. नऊ कोटी, पन्नास लक्ष फक्त) इतक्या खर्चास याद्वारे मान्यता देण्यात येत आहे.
खर्चाच्या बाबी
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | खर्चाची बाब | रक्कम रूपये |
| १ | खेलो इंडिया गेम्स- २०२१ मधील पदक विजेते खेळाडूंना तसेच, स्पर्धेत सहभागी खेळाडूंकरीता रोख रक्कमेचे पारितोषिक देणे. | रु.८,६७,५०,०००/ |
| २ | खेलो इंडिया गेम्स २०२० मधील पदक विजेते खेळाडू, संघ व्यवस्थापक क्रीडा मार्गदर्शक यांच्या सन्मानार्थ आयोजित करण्यात येणाऱ्या सन्मान सोहळयाच्या कार्यक्रमासाठी गौरवचिन्हे भेटवस्तु खरेदी, गौरव समारंभाचा सादिल खर्च, अल्पोपहार चहापान खर्च, खेळाडू व्यवस्थापक, क्रीडा मार्गदर्शक यांचा प्रवास, निवास व भोजन इ. बाबींवरील खर्च.. | रु. ८२,५०,०००/ |
|  | एकूण (अ.क्र.१+२) | रु९,५०,००,०००/ |
| (अक्षरी रुपये नऊ कोटी, पन्नास लक्ष फक्त) |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४. उपरोक्त खर्च सन २०२२-२३ या आर्थिक वर्षाकरिता, मुख्यलेखाशिर्ष मागणी क्र. ई-३, २२०४, क्रीडा युवक सेवा, १०४, क्रीडा व खेळ (०५) (०६) शालेय क्रीडा स्पर्धांचे आयोजन कार्यक्रम)
पृष्ठ ३ पैकी २
# Page 3
शासन निर्णय क्रमांकः केआयपी-२०२२/प्र.क्र.१०१/क्रीयुसे-१
(२२०४-५६३५), ३१ सहायक अनुदाने (वेतनेतर ) योजनेअंतर्गत उपलब्ध तरतुदीमधून भागविण्यास मंजूरी देण्यात येत आहे.