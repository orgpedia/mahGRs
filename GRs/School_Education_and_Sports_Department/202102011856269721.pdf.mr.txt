# Page 1
मौजे भांबुर्डा, शिवाजीनगर, पुणे येथील नगर भूमापन क्र. १७३-ब/१ मधील ४१६३ चौ.मी. इतकी जागा छत्रपती शाहू महाराज संशोधन, प्रशिक्षण आणि मानव विकास संस्था (सारथी), पुणे या संस्थेस देण्याकरीता महसूल व वन विभागाकडे प्रत्यार्पित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- काजावा-२०२०/प्र.क्र.७६/२०/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक:- ०१ फेब्रुवारी, २०२१
वाचा - १) महसूल व वन विभाग, शासन परिपत्रक क्र.जमीन-०४/२००६/प्र.क्र.३५/ज-१, दि.८.९.२००८ २) आयुक्त शिक्षण यांचे पत्र क्र. शिआ/२०२०/पुणे जागा/आस्था क-१४३/५६, दि. ६.१.२०२१
प्रस्तावना: छत्रपती शाहू महाराज संशोधन, प्रशिक्षण आणि मानव विकास संस्था (सारथी), पुणे ही संस्था महाराष्ट्र राज्यातील मराठा-कुणबी व कुणबी मराठा या समाजाचा सामाजिक, शैक्षणिक, आर्थिक व सांस्कृतिक विकास करणे या उद्दिष्टांकरिता कंपनी कायदा, २०१३ अंतर्गत स्थापित करण्यात आली आहे. या संस्थेस जमिनीची आवश्यकता असून, त्यामध्ये शासकीय कार्यालय, अभ्यागत कक्ष, अभ्यास केंद्र, ग्रंथालय, अभ्यासिका, सभागृह कॉन्फरन्स हॉल्स व इतर सुविधासाठी शालेय शिक्षण विभागाच्या नावे अभिलिखित असलेली मौज भांबुर्डा, जिल्हा पुणे येथील नगर भूमापन क्र.१३७/बी १ येथील ८३२७ चौ. मी. इतकी जागा प्रदान करण्यासाठी ती महसूल व वन विभागाकडे विनाअट प्रत्यार्पित किंवा वर्ग करण्याची विनंती महसूल व वन विभागाने केली होती.
२. शिक्षण विभागाची सद्यस्थितीत असलेली कार्यालये ही जुन्या इमारतीत असून कामकाजाच्या दृष्टीने ती अपुरी पडत आहेत. शिक्षण आयुक्तालय, प्राथमिक शिक्षण संचालनालय, माध्यमिक व उच्च माध्यमिक शिक्षण संचालनालय, अल्पसंख्यांक व प्रौढ शिक्षण संचालनालय, ई-गर्व्हनन्स कक्ष, शालेय पोषण आहार कक्ष, महाराष्ट्र प्राथमिक शिक्षण परिषद या सात कार्यालयांसाठी पुणे शहरात जागेची आवश्यक असल्याने, त्याचे बांधकाम शालेय शिक्षण विभागाच्या वर नमूद जागेत प्रस्तावित आहे.
शिक्षण विभागाच्या नावे असलेल्या ८३२७ चौ.मी जागेमध्ये शालेय शिक्षण विभागाच्या बांधकामासाठी व छत्रपती शाहू महाराज संशोधन प्रशिक्षण व मानव विकास संस्था (सारथी), पुणे या संस्थेच्या कार्यालयाच्या बांधकामाकरीता जागेचे सुनियोजित वाटप करुन, सारथी संस्थेस त्यामधील काही जागा हस्तांतरीत करण्यासाठी महसूल व वन विभागाकडे प्रत्यार्पित करण्याची बाब शासनाच्या विचाराधीन होती. त्याअनुषंगाने शासनाने पुढीलप्रमाणे निर्णय घेतला आहे.
शासन निर्णय: शिक्षण विभागाच्या नावे अभिलिखित असलेली मौजे भांबुर्डा, शिवाजीनगर, तालुका पुणे शहर, जिल्हा पुणे येथील सिटी सर्व्हे क्र. १७३ बी/१ येथील ८३२७ चौ.मी. जमिनीपैकी शालेय शिक्षण
# Page 2
शासन निर्णय क्रमांकः काजावा-२०२०/प्र.क्र.७६/२०/प्रशा-५
विभागाच्या कार्यालयांचे बांधकाम करण्याकरीता आगरकर रोडला लागून असलेली ५०% म्हणजे ४१६४ चौ.मी. इतकी जागा शालेय शिक्षण विभागासाठी राहील व उर्वरित ५०% म्हणजे ४१६३ चौ.मी.
इतकी जागा छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या संस्थेस हस्तांतरीत करण्यासाठी महसूल व वन विभागाकडे प्रत्यार्पित करण्यास मान्यता देण्यात येत आहे.