# Page 1
महाराष्ट्र स्वयंअर्थसहाय्यित शाळा (स्थापना व
विनियम) अधिनियम २०१२ अंतर्गत नवीन शाळा
मान्यता देणे व विद्यमान शाळेचा दर्जावाढ
करण्यासाठी ऑनलाईन संगणक प्रणाली
विकसित करण्यासाठी नियुक्त मे. न्यासा
कम्युनिकेशन प्रा. लिमिटेड यांना निधी वितरीत
करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय, क्रमांका एसएफएस-१०२३/प्र.क्र.१९२/एसएम-२
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२,
दिनांक: १४ ऑगस्ट, २०२५
वाचा :-
१) या विभागाचा शासन निर्णय, क्रमांका एसएफएस-१०१६/प्र.क्र.१४२/एसएम-
२, दि. १४ जुलै, २०१७.
२) या विभागाचा शासन निर्णय, क्रमांकः ईगव्ह-१५१०/प्र.क्र.२४/संगणक,
दि.२४.१०.२०१७
३) या विभागाचा शासन निर्णय, क्रमांकः ईगव्ह-१५१०/प्र.क्र.४७/ संगणक,
दि.०१ नोव्हेंबर, २०१८.
४) या विभागाचा शासन निर्णय, क्रमांकः ईगव्ह-१५१०/प्र.क्र.४७/ संगणक,
दि.२९ जानेवारी, २०१९.
५) या विभागाचा शासन निर्णय, क्रमांकः ईगव्ह-१५१०/प्र.क्र.४७/ संगणक,
दि.१८ ऑगस्ट, २०२३.
६) या विभागाचा शासन निर्णय, क्रमांकः ईगव्ह-०२२४/प्र.क्र.१/ संगणक,
दि.३१ मार्च, २०२५.
७) आयुक्त (शिक्षण), महाराष्ट्र राज्य, पुणे यांचे पत्र क्र. शिसं/२०२५/एसएफएस/
न्यासा/एस-४/१३२८५०१, दिनांक १६ जुलै, २०२५.
प्रस्तावना :-
प्रकल्प अंमलबजावणी समितीच्या दिनांक १२ सप्टेंबर, २०१७ रोजी झालेली बैठकीत
घेण्यात आलेल्या निर्णयाप्रमाणे नवीन स्वयंअर्थसहाय्यित शाळा सुरु करणे वा शाळांची दर्जावाढ
करणे ही कामे पार पाडण्यासाठी संगणक प्रणाली विकसित करण्यास मान्यता देण्यात आली
आहे. ही संगणक प्रणाली विकसित करण्यासाठी आयुक्त (शिक्षण), महाराष्ट्र राज्य, पुणे यांच्या
स्तरावरुन ई-निविदा पध्दतीने कार्यवाही करण्यास संदर्भ क्र. (२) येथील दि.२४.१०.२०१७ च्या
शासन निर्णयान्वये प्रशासकीय मान्यता देण्यात आली आहे. त्याअनुषंगाने ई-निविदा तसेच
वाटाघाटीची प्रक्रिया राबवून आयुक्त (शिक्षण), महाराष्ट्र राज्य, पुणे यांनी मे. न्यासा
कम्युनिकेशन प्रा. लिमिटेड (NYSA Communication (P) Ltd.) या कंपनीची
# Page 2
शासन निर्णय क्रमांकः एसएफएस-१०२३/प्र.क्र.१९२/एसएम-२
रु.१,९६,५४,०००/- रकमेवर (सर्व करांसहित) निवड केली असून त्यांचेशी शासनाच्यावतीने
दि.०७.०२.२०१८ रोजी करार केला आहे. सदर पोर्टल विकसित करण्यासाठी CAPEX Amount
रु.८६,२९,०००/- व OPEX Amount रु.१,१०,२५,०००/- असा एकूण रु.१,९६,५४,०००/-
इतका खर्च मान्य करण्यात आलेला होता.
२. मे. न्यासा कम्युनिकेशन प्रा. लिमिटेड कंपनीने CAPEX मधील कामे पूर्ण केल्याने त्यांना
संदर्भ क्र. (३) (४) व (५) येथील अनुक्रमे शासन निर्णय, दि.०१.११.२०१८, शासन निर्णय,
दि.२९.०१.२०१९ व शासन निर्णय, दि. १८.०८.२०२३ नुसार एकूण रु. ५८,०८,६५६/- इतकी
रक्कम अदा करण्यात आलेली आहे.
३. तसेच, संदर्भ क्र. (६) येथील शासन निर्णय, दि.३१.०३.२०२५ अन्वये मे. न्यासा
कम्युनिकेशन प्रा. लिमिटेड या कंपनीस रु. १,२१,५०,४२१/- अदा करण्याबाबतचे आदेश
आयुक्त (शिक्षण), महाराष्ट्र राज्य, पुणे यांना निर्गमित करण्यात आले होते. तथापि, मे. न्यासा
कम्युनिकेशन प्रा. लिमिटेड यांच्याकडून करारानुसार करावयाची काही कामे पूर्ण केलेली
नसल्यामुळे सदरहू रक्कम अदा केलेली नव्हती.
४. त्यानंतर, मे. न्यासा कम्युनिकेशन प्रा. लिमिटेड या कंपनीकडून संगणकीय प्रणालीचे
सिक्युरिटी ऑडिट तसेच, अन्य त्रुटींची पूर्तता केल्याने आयुक्त (शिक्षण), महाराष्ट्र राज्य, पुणे
यांनी संदर्भ क्र. (७) येथील दि.१६.०७.२०२५ च्या पत्रान्वये, या कंपनीस देयक अदा करण्याचा
प्रस्ताव शासनास सादर केला आहे. त्यास अनुसरुन मे.न्यासा कम्युनिकेशन प्रा.लिमिटेड यांना
करारानुसार उर्वरित रक्कम अदा करण्याचा प्रस्ताव शासनाच्या विचाराधीन होता,
शासन निर्णय :-
महाराष्ट्र स्वयंअर्थसहाय्यित शाळा (स्थापना व विनियम) अधिनियम २०१२ अंतर्गत नवीन
शाळा मान्यता देणे व विद्यमान शाळेचा दर्जावाढ करण्यासाठी ऑनलाईन संगणक प्रणाली
विकसित करण्यासाठी नियुक्त मे. न्यासा कम्युनिकेशन प्रा. लिमिटेड या कंपनीस करारानुसार
खालील प्रमाणे रक्कम अदा करण्यास मान्यता देण्यात येत आहे.
----------------------------------------------------------------------------------------------------------------------------------------------------------------------------------------------
| अ.क्र. | तपशील | रक्कम |
| १. | मे.न्यासा कम्युनिकेशन्स प्रा. लि. यांना यापूर्वी संदर्भ क्र. (३)(४) व (५) येथील शासन निर्णयान्वये अदा केलेली रक्कम वजा जाता उर्वरित रक्कम | रु. १,३८,४५,३४४/- |
| २. | सदर पोर्टलमध्ये वारंवार येणाऱ्या त्रुटी व पोर्टलच्या विकसनासाठी झालेल्या विलंबासाठी आकारावयाची १० टक्के (प्रकल्प किंमतीच्या) दंडाची रक्कम (प्रकल्प किंमत रु.१,९६,५४,०००/-) | रु.१९,६५,४००/- |
----------------------------------------------------------------------------------------------------------------------------------------------------------------------------------------------
पृष्ट्ठ ४ पैकी २
# Page 3
शासन निर्णय क्रमांकः एसएफएस-१०२३/प्र.क्र.१९२/एसएम-२
---------------------------------------------------------------------------------------------
| ३. | मे. न्यासा कम्युनिकेशन प्रा.लिमिटेड देय असलेली रक्कम | रु.१,१८,७९,९४४/- |
| ४. | बँक गॅरटीची मुदत संपलेली असल्याने सद्य:स्थितीत रोखून ठेवावयाची रक्कम | रु. १७,६५,४००/- |
| ५. | मे.न्यासा कम्युनिकेशन प्रा.लिमिटेड यांना प्रत्यक्षात अदा करावयाची रक्कम | रु.१,०१,१४,५४४/- |
---------------------------------------------------------------------------------------------
(अक्षरी रुपये एक कोटी एक लाख चौदा हजार पाचशे चव्वेचाळीस फक्त)
२. सदरचा खर्च मागणी क्रमांक, ई-२, २२०२ सर्वसाधारण शिक्षण, ८००, इतर खर्च (०२)
संकीर्ण (०२) (५१) ई-गव्हर्नन्स कार्यक्रम (२२०२ एच ४५४). ३१- सहायक अनुदाने या
लेखाशिर्षाखाली सन २०२५-२६ च्या अर्थसंकल्पित तरतुदीमधुन भागविण्यात यावा.
३. यासाठी आयुक्त (शिक्षण), महाराष्ट्र राज्य, पुणे यांना नियंत्रक अधिकारी व सहायक
संचालक (लेखा), माध्यमिक व उच्च माध्यमिक शिक्षण संचालनालय, महाराष्ट्र राज्य, पुणे यांना
आहरण व संवितरण अधिकारी म्हणून घोषित करण्यात येत आहे.
४. हा शासन निर्णय, वित्तीय अधिकार नियमपुस्तिका-२०१५, वित्त विभाग, शासन निर्णय,
दिनांक १७ एप्रिल, २०१५ मधील उपविभाग- २ मधील अनुक्रमांक २७ (अ) मधील नियम क्र. ७६
अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत
आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4