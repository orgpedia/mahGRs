# Page 1
बालकांचा मोफत व सक्तीच्या शिक्षणाचा हक्क अधिनियम, २००९ च्या कलम १८ (५) मधील तरतुदीनुसार अनधिकृत शाळांविरुध्द कारवाई करण्याबाबत .
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक संकीर्ण २०२०/प्र.क्र.४३/२०/एस.एम. - २
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १० नोव्हेंबर, २०२०
वाचा-: १) बालकांचा मोफत व सक्तीच्या शिक्षणाचा हक्क अधिनियम,२००९ .
२) महाराष्ट्र बालकांचा मोफत व सक्तीच्या शिक्षणाचा हक्क नियम,२०११.
३) शालेय शिक्षण व क्रीडा विभाग शासन निर्णय क्रमांक संकीर्ण २००९/(९१३/०९)/माशि-१, दिनांक १९.०६.२०१०.
४) शालेय शिक्षण व क्रीडा विभाग शासन निर्णय क्र. संकीर्ण २०१२ / (११०/१२)/माशि-१, दिनांक २२.०८.२०१२.
शासन निर्णय :
बालकांचा मोफत व सक्तीच्या शिक्षणाचा हक्क अधिनियम, २००९ च्या कलम १८ (५) मध्ये “जी कोणतीही व्यक्ती, मान्यता प्रमाणपत्र मिळविल्याखेरीज एखादी शाळा स्थापन करील किंवा चालवील किंवा मान्यता काढून घेतल्यानंतरही शाळा चालूच ठेवील, ती, एक लाख रुपयापर्यंत असू शकेल इतक्या द्रव्यदंडास आणि ज्या कालावधीत असे उल्लंघन करण्याचे चालू ठेवले असेल त्या कालावधीतील प्रत्येक दिवसाकरीता दहा हजार रुपयांपर्यंत असू शकेल इतक्या द्रव्यदंडास पात्र असेल” अशी तरतूद आहे. सदर तरतुदीनुसार राज्यातील अनधिकृत शाळांविरुध्द कारवाई करण्याबाबत संदर्भ क्रमांक (३) येथील शासन निर्णयान्वये निर्देश देण्यात आले होते. तथापि, सदर
शासन निर्णयास संदर्भ क्रमांक (४) येथील शासन निर्णयान्वये पुढील आदेश होईपर्यंत स्थगिती देण्यात आली आहे. उक्त स्थगिती ही बालकांचा मोफत व सक्तीच्या शिक्षणाचा हक्क अधिनियम, २००९ मधील तरतूदींशी विसंगत असल्याने संदर्भ क्रमांक (४) येथील शासन निर्णय याव्दारे रद्द करण्यात येत आहे.
# Page 2
शासन निर्णय क्रमांक: संकीर्ण २०२०/प्र.क्र.४३/२०/एस.एम.-२