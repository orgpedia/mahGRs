# Page 1
महाराष्ट्रातील राष्ट्रीय व आंतरराष्ट्रीय स्तरावर अतुलनीय कामगिरी केलेले वयोवृध्द खेळाडू तसेच किताब प्राप्त कुस्तीगीरांना मानधन मंजुरीची शिफारस करण्यासाठी स्थापन केलेल्या राज्यस्तरीय समितीसंदर्भात सुधारित आदेश.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो १६१९/प्र.क्र.८४/क्रीयुसे २
हुतात्मा राजगुरु चौक, मादाम कामा रोड
मंत्रालय, मुंबई ४०० ०३२.
तारीख : ३० डिसेंबर, २०२०.
वाचा : १. शासन निर्णय समाजकल्याण सांस्कृतिक कार्य, क्रीडा व पर्यटन विभाग क्र. सेनिवे- १०९१/ प्र.क्र.८२/क्रीयुसे-१, दि. १० जून, १९९३ २. शासन निर्णय समाजकल्याण सांस्कृतिक कार्य, क्रीडा व पर्यटन विभाग क्र. राक्रीधो-१०९७/प्र.क्र.
४०३/क्रीयुसे-१, दि. ५ फेब्रुवारी, १९९८ ३. शासन निर्णय, शालेय शिक्षण व क्रीडा विभाग, क्र.राक्रीधो-२०००/प्र.क्र. १४४/०३/क्रीयुसे १, दिनांक ८ मे, २००१ ४. शासन निर्णय, शालेय शिक्षण व क्रीडा विभाग,क्र.राक्रीधो-२००३/प्र.क्र. १४७/०३/क्रीयुसे १, दिनांक ७ मे, २००७ ५. शासन निर्णय, शालेय शिक्षण व क्रीडा विभाग, क्र.राक्रीधो-२००८/प्र.क्र. २१२/०८/क्रीयुसे १, दिनांक ६ मार्च, २०१० ६. शासन निर्णय, शालेय शिक्षण व क्रीडा विभाग, क्र. राक्रीधो-२००९/प्र.क्र. २६८/०९/क्रीयुसे १, दिनांक १७ एप्रिल, २०१०
प्रस्तावना : महाराष्ट्रातील राज्यातील ज्या खेळाडूंनी राष्ट्रीय व आंतरराष्ट्रीय स्तरावर अतुलनीय कामगिरी केली आहे, अशा खेळाडूंना वृध्दापकाळात सन्मानाने जीवन जगता यावे याकरिता मासिक मानधन देण्याची योजना दि. १० जून, १९९३ च्या शासन निर्णयान्वये कार्यान्वित करण्यात आली आहे.
तसेच खेळाडूंना मानधन मंजूर करण्याकरिता दि.०५.०२.१९९८ च्या शासन निर्णयातील नियम क्र. (९) अन्वये राज्यस्तरीय समिती गठीत करण्यात आली असून खेळाडूंना मानधन मंजूरीची शिफारस या समितीव्दारे करण्यात येते. तथापि, सदर समितीमधील अ.क्र. २ येथील महाराष्ट्र राज्य क्रीडा परिषदेच्या अशासकीय सदस्यांची अद्याप नियुक्ती झालेली नाही. तसेच सदर समितीच्या अध्यक्षांच्या व अ. क्र. ३ मधील सदस्यांच्या पदनामात बदल झाला आहे. या अनुषंगाने राज्यस्तरीय समितीसंदर्भात सुधारित आदेश देण्याचा प्रस्ताव शासनाच्या विचाराधीन होता. त्याबाबत आता शासनाने खालीलप्रमाणे निर्णय घेतला आहे.
शासन निर्णय : महाराष्ट्रातील राज्यातील ज्या खेळाडूंनी राष्ट्रीय व आंतरराष्ट्रीय स्तरावर अतुलनीय कामगिरी केली आहे, अशा खेळाडूंना वृध्दापकाळात सन्मानाने जीवन जगता यावे याकरिता मासिक
# Page 2
शासन निर्णय क्रमांकः क्रीडायो १६१९/प्र.क्र.८४/क्रीयुसे २
मानधन देण्याकरिता संदर्भ क्र. (२) च्या शासन निर्णयातील योजना दि. १० जून, १९९३ च्या शासन निर्णयान्वये कार्यान्वित करण्यात आली आहे. खेळाडूंना मानधन मंजूर करण्याकरिता दि.०५.०२.१९९८ च्या शासन निर्णयातील परिशिष्टातील नियम क्र. ९ मधील तरतुदीनुसार गठीत केलेली राज्यस्तरीय समितीसंदर्भात सुधारीत आदेश देण्यात येत असून सदर राज्यस्तरीय समिती खालीलप्रमाणे राहील.
------------------------------------------------------------------------------------------
| अ.क्र. | पदनाम | पद |
| १. | अप्पर मुख्य सचिव / प्रधान सचिव/सचिव (क्रीडा) | अध्यक्ष |
| २. | महाराष्ट्र राज्य क्रीडा परिषदेचे शासनाने नाम निर्दिष्ट केलेले तीन सदस्य | अशासकीय सदस्य |
| ३. | आयुक्त, क्रीडा व युवक सेवा, महाराष्ट्र राज्य, पूणे | सदस्य |
| ४. | उपसंचालक (क्रीडा), मुख्यालय | सदस्य सचिव |
------------------------------------------------------------------------------------------
२. निवड समितीच्या अशासकीय सदस्यांची नियुक्ती पुढील तीन वर्षाकरीता राहील.
समितीमधील अ.क्र. २ येथील महाराष्ट्र राज्य क्रीडा परिषदेचे नामनिर्देशित अशासकीय सदस्यांची नियुक्ती झालेली नसल्यास उर्वरित सदस्यांच्या समवेत बैठक घेऊन प्रस्तावावर निर्णय घेता येईल.
३. अशासकीय सदस्यांना, शासन निर्णय, वित्त विभाग, दिनांक २४.०५.२०१२ नुसार बैठक भत्ता तसेच शासन निर्णय, वित्त विभाग दिनांक ०३.०३.२०१० च्या परिच्छेद १२ मधील तरतूदीनुसार प्रवासभत्ता व दैनिक भत्ता अनुज्ञेय राहील. सदर खर्च शिवछत्रपती क्रीडापीठ, बालेवाडी, पुणे येथील जमा निधीतून भागविण्यात यावा.