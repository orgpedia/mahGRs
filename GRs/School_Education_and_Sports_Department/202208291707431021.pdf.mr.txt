# Page 1
सन २०२१-२२ चे क्रांतीज्योती सावित्रीमाई फुले राज्य शिक्षक गुणगौरव पुरस्कारासाठी निवड प्रक्रियेसाठी राज्य निवड समितीवर शैक्षणिक क्षेत्रात उल्लेखनीय कामगिरी असलेल्या दोन अशासकीय सदस्यांची नियुक्ती करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- पीटीसी-२०२२/प्र.क्र.९२/टीएनटी-४
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक :- २९ ऑगस्ट,२०२२
वाचा :- १) शासन निर्णय क्रमांक:- पीटीसी -२०२२/प्र.क्र.३४/टीएनटी-४, दिनांक २८ जून,२०२२ २) शिक्षण संचालक (माध्यमिक व उच्च माध्यमिक),महाराष्ट्र राज्य,पुणे यांचे पत्र क्र.
शि.सं./ राशिपु/२०२१-२२/ए-२/विद्या शाखा/ ५६११, दिनांक १९ ऑगस्ट, २०२२.
प्रस्तावना:
शासन निर्णय क्रमांक:-पीटीसी-२०२२/प्र.क्र.३४/टीएनटी-४,दिनांक २८जून, २०२२ मधील परिच्छेद ६ अन्वये क्रांतीज्योती सावित्रीमाई फुले राज्य शिक्षक गुणगौरव पुरस्काराच्या अंतिम निवड प्रक्रियेसाठी राज्य निवड समितीचे गठण करण्यात आले आहे. राज्य निवड समितीच्या रचनेतील अ.क्र.६ प्रमाणे शैक्षणिक क्षेत्रात उल्लेखनीय कामगिरी असलेले शासन नियुक्त दोन प्रतिनिधी सदस्य म्हणून नियुक्त करावयाचे आहेत.
शिक्षण संचालक (माध्यमिक व उच्च माध्यमिक), महाराष्ट्र राज्य, पुणे यांचा वाचा येथील २ अन्वये सन २०२१-२२ चे क्रांतीज्योती सावित्रीमाई फुले राज्य शिक्षक गुणगौरव पुरस्कारासाठी निवड प्रक्रियेसाठी राज्य निवड समितीवर शैक्षणिक क्षेत्रात उल्लेखनीय कामगिरी असलेल्या दोन अशासकीय सदस्यांची नियुक्ती करण्याबाबतचा प्रस्ताव शासनास प्राप्त झाला आहे.
शासन निर्णय: सन २०२१-२२ चे क्रांतीज्योती सावित्रीमाई फुले राज्य शिक्षक गुणगौरव पुरस्कारासाठी निवड प्रक्रियेसाठी राज्य निवड समितीवर शैक्षणिक क्षेत्रात उल्लेखनीय कामगिरी असलेल्या खालील दोन अशासकीय सदस्यांची नियुक्ती करण्यात येत आहे.
-------------------------------------------------------------------------------------------------------------
| अ.क्र. | अशासकीय सदस्यांचे नाव | पदनाम |
| १ | डॉ. नरेंद्र भागवत पाठक, सेवानिवृत्त प्राचार्य, एस.के. सोमय्या विनय मंदिर कनिष्ठ महाविद्यालय, मुंबई. | सदस्य |
| २ | प्रा. डॉ. नंदकुमार धोंडीराम धनवडे, प्राध्यापक, आझाद कॉलेज ऑफ एज्युकेशन,सातारा. | सदस्य |
-------------------------------------------------------------------------------------------------------------
# Page 2
शासन निर्णय क्रमांकः पीटीसी-२०२२/प्र.क्र.९२/टीएनटी-४
२. शासन निर्णय क्रमांक:-पीटीसी-२०२२/प्र.क्र.३४/टीएनटी-४, दिनांक २८ जून, २०२२ मधील परिच्छेद ६ अन्वये गठित करण्यात आलेल्या राज्य निवड समितीतील अ.क्र.१,२,३,४,५ व ७ हे शासकीय सदस्य असल्याने त्यांची राज्य निवड समितीच्या कामकाजासाठी प्रवास भत्ता व दैनिक भत्त्याची देयके, त्यांच्या वेतन व भत्त्याची देयके ज्या लेखाशिर्षाखाली काढली जातात त्या लेखाशिर्षाखाली खर्ची टाकण्यात यावी.
अ.क्र.६ येथील अशासकीय सदस्यांना राज्य निवड समितीच्या कामकाजासाठी प्रवास भत्ता व दैनिक भत्ता/नियमानुसार अनुज्ञेय असलेल्या दराने देण्यात यावा. मात्र त्यांना विमान प्रवास आणि रेल्वेच्या वातानुकूलीत प्रथम वर्गाचा प्रवास अनुज्ञेय असणार नाही. या सदस्यांचा प्रवासभत्ता व दैनिक भत्त्याचा खर्च “मागणी क्र. ई- २,२२०२ सर्वसाधारण शिक्षण ८०, सर्वसाधारण,००१, संचालन व प्रशासन (००) (००) (०१) शिक्षण संचालक (२२०२१०९१) ११, देशांतर्गत प्रवास खर्च ( दत्तमत) ” या लेखाशिर्षाखाली सन २०२२-२०२३ च्या मंजूर करण्यात आलेल्या तरतूदीतून भागविण्यात यावा. अशासकीय सदस्यांची देयके शिक्षण संचालक (माध्यमिक व उच्च माध्यमिक), महाराष्ट्र राज्य,पुणे यांच्या कार्यालयाकडून अदा केली जातील.