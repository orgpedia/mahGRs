# Page 1
Fit India Movement कार्यक्रमाची अंमलबजावणी करण्याबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांकः क्रीडायो-२०१९/प्र.क्र.१९०/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
तारीख- २३ ऑगस्ट, २०१९
वाचा:
केंद्र शासनाचे सचिव, क्रीडा विभाग, नवी दिल्ली यांनी सर्व राज्याचे मुख्यसचिव यांना लिहीलेले अर्ध शासकीय पत्र क्रमांक ३१-१/MYAS/MDSD/२०१९, दिनांक २०/८/२०१९.
शासन परिपत्रक :
समाजामधील प्रत्येक नागरीकाने शारीरीक व्यायाम करावा अथवा खेळामध्ये भाग घ्यावा
व प्रकृती स्वास्थ राखावे यासाठी केंद्र शासनामार्फत संपूर्ण देशामध्ये Fit India Movement या कार्यक्रमाचे अंमलबजावणी करण्याचा निर्णय घेण्यात आला आहे.
२. दिनांक २९ ऑगस्ट, २०१९ या राष्ट्रीय खेल दिनाच्या मुहुर्तावर Fit India Movement या योजनेचा शुभारंभ मा.पंतप्रधान यांचे हस्ते इंदिरा गांधी स्टेडीयम, नवी दिल्ली येथून करण्यात येणार आहे. यावेळी मा. पंतप्रधान शारीरीक तंदुरुस्तीबाबत शपथ देतील. सदर शपथ दिनांक २९ ऑगस्ट, २०१९ रोजी सकाळी १०-०० वा. दुरदर्शनवरुन सर्व जनतेला देण्यात येणार आहे.
याबाबत खालीलप्रमाणे सूचना सर्व संबंधीत यंत्रणांना देण्यात येत आहे.
१) सर्व शाळा व महाविद्यालयातील तसेच विद्यापीठातील विद्यार्थ्यांना, त्यावेळी शपथ घेण्यासाठी संबंधीत शाळांनी आवश्यक ती व्यवस्था करावी. यावेळी सर्व शिक्षक व विद्यार्थी उपस्थित राहतील याची दक्षता घ्यावी.
२) सर्व ग्रामपंचायत / नगर परिषद / महानगरपालिकेतील सदस्यांनी शारीरीक तंदुरुस्तीबाबत शपथ घेण्यासाठी त्यांचे कार्यालयात / सभागृहात आवश्यक ती व्यवस्था करावी. त्यावेळी गावातील / शहरातील जास्तीत जास्त नागरीक उपस्थित
राहतील याची दक्षता घ्यावी. मान्यवर खेळाडू/ सामान्य नागरिक /अन्य मान्यवर व लोकप्रतिनिधींना निमंत्रित करावे.
३) गावागावात महिला व पुरुषांसाठी सकाळचे चालणे ( Morning Walk), तरुणांसाठी धावण्याच्या छोटया अंतराच्या मॅरेथॉन शर्यती, योगा इ. शारीरीक व्यायाम होणारे उपक्रम आयोजित करावेत.
# Page 2
शासन परिपत्रक क्रमांकः क्रीडायो-२०१९/प्र.क्र.१९०/क्रीयुसे-१
४) नेहरु युवा केंद्रामार्फत व संचालक, राष्ट्रीय सेवा योजना यांचेमार्फत त्यांच्या योजनेमध्ये सहभागी असलेल्या युवकांना एकत्रित करुन शपथ घेण्यासाठी आवश्यक ते नियोजन करावे. एन.सी.सी./ स्काऊट अँड गाईड मध्ये सहभागी विद्यार्थी / विद्याथीनी, कर्मचारी
वर्ग यांचासुद्धा सहभाग असावा.
५) दिवसभरात विद्यार्थी, युवक, महिला व पुरुष यांचेकरीता विविध खेळांचे आयोजन करण्यात यावे.
वरील सूचना सर्व प्रशासकीय विभागांनी त्यांच्याअधिपत्याखालील यंत्रणांच्या निदर्शनास आणून राबवण्यात येत असलेल्या उपक्रमाची अंमलबजावणी करण्याच्या दृष्टीने आवश्यक त्या सूचना द्याव्यात व सूचनांची अंमलबजावणी होईल याची खातरजमा करावी.
# Page 3