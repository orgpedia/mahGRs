# Page 1
शिवछत्रपती क्रीडा संकुल, म्हाळुंगे, बालेवाडी, पुणे येथील १० मी., २५ मी. व ५० मी. शुटींग रेंजच्या अद्ययावतीकरणाकरीता एकल स्त्रोत निवडीचा वापर करुन उत्पादक कंपनीचे थेट अधिकृत विक्रेते मे. जेम इंटरनॅशनल, फरिदाबाद यांचेकडून नविन टार्गेट सिस्टिम़ खरेदी करण्यास मान्यता देण्याबाबत.
महाराष्ट्र शासन
शालेय शिक्षण क्रीडा विभाग
शासन निर्णय क्रमांक: संकिर्ण- ३३२३/ प्र.क्र. ६६/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२,
दिनांक : १५ सप्टेंबर, २०२३
वाचा १) आयुक्त, क्रीडा व युवक सेवा, पुणे यांचे क्र.शूटाख*४५१७३१/२०२३-२४/(१०)/का ११, दिनांक २९ मे, २०२३.
२) वित्त विभाग, शासन निर्णय क्रमांक विअप्र-२०१३/प्र.क्र. ३० / २०१३ / विनियम, भाग-२, दिनांक १७ एप्रिल, २०१५.
३) उद्योग, ऊर्जा व कामगार विभाग, शासन निर्णय क्रमांक भांखस-२०१४/प्र.क्र.८२ / भाग-III/ उद्योग-४, दिनांक १ डिसेंबर, २०१६.
४) राज्य क्रीडा विकास समितीची दिनांक २२ जून, २०२३ ची बैठक.
प्रस्तावना - सन २००८ मध्ये युथ कॉमनवेल्थ गेम्ससाठी १० मी., २५ मी. व ५० मी. शूटिंग रेंज शिवछत्रपती क्रीडा संकुल, बालेवाडी, पुणे येथे नव्याने निर्माण करण्यात आली आहे. युथ कॉमनवेल्थ स्पर्धा संपन्न झाल्यानंतर आजपर्यंत या रेंजवर अनेक राज्य, राष्ट्रीय व आंतरराष्ट्रीय स्पर्धांचे आयोजन करण्यात आले आहे. सद्या वापरात असलेले टार्गेटवर सातत्याने सराव व स्पर्धा झालेल्या असल्यामुळे सदरचे टार्गेट कांही प्रमाणात खराब झालेले आहेत. श्री. एन. एम. सोपल, तत्कालीन सहसंचालक,क्रीडा व युवक सेवा संचालनालय, पुणे यांच्या अध्यक्षतेखाली श्री. चंद्रकांत कांबळे, तत्कालीन उपसंचालक, श्रीमती अंजली भागवत, श्री. गगन नारंग, श्रीमती हिना सिध्दू, श्रीमती राही सरनोबत, श्री. रौनक पंडित, श्री. पवन सिंग, श्री. नवनाथ फरताडे, तत्कालीन सहाय्यक संचालक, श्री. संदिप तरटे, राज्य क्रीडा मार्गदर्शक या तज्ञ समितीच्या दि.१२.०१.२०१९ च्या बैठकीमध्ये सदर ठिकाणी २५ मी. ५० मी.
शुटींग रेंजसाठी अद्यावत टार्गेट खरेदी करण्याकरीता सर्वानुमते ठरले आहे. राज्य क्रीडा विकास समितीच्या दिनांक २२.०६.२०२३ रोजीच्या बैठकीमध्ये शिवछत्रपती क्रीडा संकुलातील १० मी., २५ मी. व ५० मी. शूटिंग रेंज्स बदलण्याबाबत निर्णय घेण्यात आलेला आहे. अद्यावत टार्गेट सिस्टीम
# Page 2
शासन निर्णय क्रमांकः संकिर्ण- ३३२३ / प्र.क्र. ६६ / क्रीयुसे- १
प्रशिक्षण व सरावाकरीता उपलब्ध करुन दिल्यास खेळाडूंची क्रीडाविषयक कामगिरी उंचावण्यास व दर्जेदार होण्यास मदत होईल.
तसेच, आगामी राष्ट्रीय व आंतराष्ट्रीय स्पर्धांकरीता शिवछत्रपती क्रीडा संकुल, म्हाळुंगे बालेवाडी, पुणे येथील १० मी., २५ मी. व ५० मी. शूटिंग रेंजचे अद्ययावतीकरण करण्याची आवश्यकता आहे. यासाठी, स्विस एस्कॉर, स्वित्झर्लंड या आंतरराष्ट्रीय उत्पादक कंपनीचे भारतामधील एकमेव अधिकृत विक्रेते, मे. जेम इंटरनॅशनल, फरिदाबाद यांचेकडून आंतरराष्ट्रीय मानकांनुसार आवश्यक असलेले नविन टार्गेट सिस्टिम एकल स्रोत खरेदी पद्धतीने खरेदी करण्यास मंजूरी देण्याची बाब शासनाच्या विचाराधीन होती.
शासन निर्णय :
शिवछत्रपती क्रीडा संकुल, म्हाळूंगे, बालेवाडी, पुणे येथील मुख्य शुटींग रेंजच्या २५ मी.व ५० मी. मधील अनुक्रमे १० व ८० टार्गेट सेट्स तसेच, फायनल शुटींग रेंजमधील १० मी., २५ मी. व ५० मी. मधील अनुक्रमे १०, १५ व १० टार्गेट सेट्स बदलून, तेथे SIUS Make Automatic Electronic Scoring Target Systems ISSF Phase III approved Model IS ( 25 / 50 ) / ( 10/10 ) या मॉडेलचे एकूण १२५ नवीन टार्गेटस बसविण्यासाठी रु. १५,०७,९६,८००/- ( अक्षरी रुपये पंधरा कोटी सात लक्ष श्याहण्णव हजार, आठशे फक्त) इतक्या किंमतीचे नविन टार्गेट सिस्टिम “स्विस एस्कॉर, स्वित्झर्लंड (SIUS ASCOR)” या उत्पादक कंपनीचे भारतातील एकमेव अधिकृत विक्रेते मे. जेम इंटरनॅशनल (GEM International), फरिदाबाद-१२१००३ यांचेकडून खालील अटी/शर्तीच्या अधीन राहून, एकल स्त्रोत खरेदी पद्धतीने खरेदी करण्यास याद्वारे प्रशासकीय मान्यता प्रदान करण्यात येत आहे.
१. शिवछत्रपती क्रीडा संकुल, म्हाळुगेम्हाळुगे--बालेवाडीबालेवाडी, , पुणे पुणे येथील शूटिंग रेंजच्या अद्ययावतीकरणासाठी शासन निर्णय, दिनांक २०.११.२०१८ व ३०.१२.२०२० अन्वये वितरीत केलेल्या अनुक्रमे रु.७३६.७५८ लक्ष व रु.३७०.०० लक्ष खर्चाचे उपयोगिता प्रमाणपत्र सादर करणे आवश्यक राहील.
२. तसेच, एकल स्त्रोत निवड पद्धतीनुसार प्राप्त “स्विस एस्कॉर, स्वित्झर्लंड" या उत्पादक कंपनीच्या भारतामधील अधिकृत एकमेव डिलर मे. जेम इंटरनॅशनल, फरिदाबाद” या कंपनीचा दर जादा नसल्याची खातरजमा, यापूर्वी पुरवठा केलेल्या खरेदीदाराकडून करण्यात यावी.
२. सदर शासन निर्णय उद्योग, ऊर्जा व कामगार विभागाच्या शासन निर्णय क्रमांक भांखस २०१४/प्र.क्र. /भाग-III/ उद्योग-४, दिनांक १ डिसेंबर, २०१६ मधील परिच्छेद ३.२.६ मध्ये नमूद तरतूदीनुसार प्रशासकीय विभागाला असलेल्या अधिकारांतर्गत निर्गमित करण्यात येत आहे.
यासंदर्भात निधी वितरणाचे आदेश स्वतंत्ररित्या निर्गमित करण्यात येतील.
पृष्ठ ३ पैकी २
# Page 3
शासन निर्णय क्रमांकः संकिर्ण- ३३२३ / प्र.क्र. ६६ / क्रीयुसे-१
४. यासाठी येणारा खर्च सन २०२३-२४ या आर्थिक वर्षासाठी मागणी क्र. ई-३, मुख्य लेखाशिर्ष, २२०४, क्रीडा व युवक सेवा, १०४, क्रीडा व खेळ, (१६) क्रीडा संकुल, (१६) (०१) क्रीडा संकुलांची स्थापना (कार्यक्रम), ३१ सहाय्यक अनुदाने (वेतनेतर), संगणक क्रमांक २२०४ १७०२ या लेखाशिर्षाखालील उपलब्ध तरतूदीमधून भागविण्यात येईल.