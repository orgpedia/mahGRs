# Page 1
सातारा सैनिकी शाळेला सन २०१७-१८ ते सन २०१९-२० या आर्थिक वर्षाच्या अंदाजपत्रकीय तूटीच्या पूर्ततेसाठी अनुदान मंजूर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः सासैशा-२०२१/प्र.क्र.१३५/एसएम-६
मादाम कामा रोड, हुतात्मा राजगुरू चौक,
मंत्रालय, मुंबई ३२
दिनांक : ११ जानेवारी, २०२२
वाचा : १) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०६.०४.२०२१ २) शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१ ३) शासन निर्णय, शालेय शिक्षण व क्रीडा विभाग क्र. सासैशा-२०२१/प्र.क्र. १३५/एसएम-६, दिनांक १८.१०.२०२१ ४) प्राचार्य,सातारा सैनिक स्कूल यांचे पत्र क्र.१४८/एस/ए/२१-२२/५२९,दिनांक १६.११.२०२१
प्रस्तावना -:
सन २०१७–१८ ते सन २०१९-२० या आर्थिक वर्षाकरिता आलेली अंदाजपत्रकीय तूट भरुन काढण्यासाठी सातारा सैनिक शाळेला रु. ६,२४,९४,८१९/- इतके अनुदान देय आहे. यापैकी संदर्भ क्र.
(३) येथील शासन निर्णयान्वये रु.६५,००,०००/- इतके अनुदान वितरीत केले असून उर्वरीत रु.५,५९, ९४,८१९/- इतका निधी वितरीत करण्याची मागणी संदर्भ क्र. (४) येथील पत्रान्वये केलेली आहे.
या अनुषंगाने वित्त विभागास प्रस्ताव मान्यतेकरिता सादर केला असता, वित्त विभागाने उपलब्ध अर्थसंकल्पिय तरतूदीच्या १००% म्हणजेच रु. ३,२५,१४,०००/- इतका निधी वितरीत करण्यास मान्यता दिली आहे. तथापि, २२०२०४६९ या लेखाशिर्षाखाली रु. २,६९,९१,९५२/- इतकाच निधी सद्य:स्थितीत शिल्लक आहे. सातारा सैनिकी शाळेस अंदाजपत्रकीय तूट या प्रयोजनार्थ उपलब्ध निधी वितरीत करण्याची बाब शासनाच्या विचाराधीन होती.
शासन निर्णय : सातारा सैनिक शाळेला सन २०१७-१८ ते सन २०१९-२० या वर्षाकरिता आलेली अंदाजपत्रकीय तूट भरुन काढण्यासाठी रु. २,६९,९१,९५२/- (रुपये दोन कोटी एकोणसत्तर लाख ऐक्याण्णव हजार नऊशे बावण्ण फक्त) इतका निधी वितरीत करण्यास शासनाची मंजूरी देण्यात येत आहे.
२. सदर खर्च “मागणी क्रमांक ई-२, २२०२ - सर्वसाधारण शिक्षण, ०२ माध्यमिक शिक्षण- ११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर ) " या लेखाशिर्षातून भागविण्यात यावा.
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, सातारा यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः सासैशा-२०२१/प्र.क्र.१३५/एसएम-६
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे तसेच वित्त विभाग शासन निर्णय क्रमांक अर्थसं-२०२१/प्र.क्र. ४८/अर्थ-३, दिनांक २४.०६.२०२१ मध्ये नमूद आदेशांचे काटेकोर पालन करणे आवश्यक राहील.
५. सदर आदेश वित्त विभागाच्या अनौपचारिक संदर्भ क्र. ११२७/२०२१/व्यय-५, दिनांक १७.१२.२०२१ अन्वये प्राप्त मान्यतेनुसार निर्गमित करण्यात येत आहे.