# Page 1
कांदिवली (पूर्व) येथील क्रीडा संकुलाच्या जागेत क्रीडा सुविधांचा विकास करण्याकरीता समन्वय समितीची स्थापना करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: बैठक-२०१९/प्र.क्र.८० / क्रीयुसे-१
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
तारीख: २३ मे, २०१९.
प्रस्तावना - मा. मंत्री (शालेय शिक्षण व क्रीडा) यांच्या निर्देशानुसार, कांदिवली (पूर्व) येथील भारतीय खेल प्राधिकरण यांच्या ताब्यात असलेल्या व विकसित केलेल्या क्रीडा सुविधांबाबत दिनांक २ मार्च, २०१९ रोजी क्रीडा विभाग, महाराष्ट्र शासन व भारतीय खेल प्राधिकरण यांच्या अधिकाऱ्यांसोबत बैठक घेण्यात आली. त्यावेळी भारतीय खेल प्राधिकरणद्वारा उभारण्यात आलेल्या क्रीडा सुविधा व महाराष्ट्र शासनाच्या क्रीडा विभागाद्वारे भविष्यात प्रस्तावित करण्यात येणाऱ्या सुविधांचा आढावा घेण्यात आला. भारतीय खेल प्राधिकरण व क्रीडा विभाग, महाराष्ट्र शासन यांचेमार्फत यापूर्वी तयार करण्यात आलेल्या सुविधा व प्रस्तावित सुविधा यांचा वापर समन्वयाने करणे गरजेचे आहे.
त्याकरीता, कांदिवली (पूर्व) येथील भारतीय खेल प्राधिकरण व महाराष्ट्र शासन यांचेमार्फत तयार करण्यात येत असलेल्या सुविधा व त्याचा वापर यावर समन्वय ठेवण्याकरीता समन्वय समिती गठीत करण्याची बाब विचाराधीन होती.
शासन निर्णय -
कांदिवली (पूर्व) येथील जागेवर भारतीय खेल प्राधिकरणद्वारा विकसित करण्यात आलेल्या क्रीडा सुविधा तसेच भारतीय खेल प्राधिकरण व महाराष्ट्र शासन यांचेमार्फत तयार करण्यात येत असलेल्या प्रस्तावित सुविधांवर समन्वय ठेवण्याकरीता खालीलप्रमाणे समन्वय समिती गठीत करण्यात येत आहे.
-----------------------------------------------------------------------
| १ | उपसचिव (क्रीडा), शा.शि. व क्रीडा विभाग | अध्यक्ष |
| २ | विभागीय संचालक/ भारतीय खेल प्राधिकरण, महाराष्ट्र प्रभारी | सह अध्यक्ष |
| ३ | सहसंचालक, क्रीडा व युवक सेवा, पुणे | सदस्य |
| OC ४ | उपसंचालक (क्रिडा व युवक सेवा), मुंबई विभाग | सदस्य |
| ५ | सहाय्यक संचालक, भारतीय खेल प्राधिकरण, मुंबई | सदस्य |
| ६ | प्रभारी इन्फ्रा.( ई अँड एस.) भारतीय खेल प्राधिकरण, मुंबई | सदस्य |
|  | जिल्हा क्रीडा अधिकारी, मुंबई उपनगर | सदस्य सचिव |
-----------------------------------------------------------------------
२. सदर समितीची ३ महिन्यातून एकदा बैठक आयोजित करावी.
३. समितीने, केंद्र शासनाकडून भारतीय खेल प्राधिकरणाच्या केंद्रासाठी टप्प्याटप्प्याने प्राप्त होणारा निधी व राज्य शासनाकडून जिल्हा क्रीडा संकुलाद्वारा प्राप्त होणारा निधी तसेच विविध
# Page 2
शासन निर्णय क्रमांकः बैठक-२०१९/प्र.क्र.८०/क्रीयुसे-१
योजना, प्रायोजक यांचेकडून प्राप्त होणाऱ्या निधीमधून सदर संकुलातील प्रस्तावित सुविधा पुर्ण करण्याचे नियोजन करण्यात यावे.
४. भारतीय खेल प्राधिकरण तसेच क्रीडा विभाग, महाराष्ट्र शासन यांनी कांदिवली (पूर्व) येथील संकुलातील सुविधांच्या विकास कामासंदर्भात सर्व प्रस्ताव सदर समितीच्या मान्यतेसाठी सादर करावेत.
५. सदर संकुलाच्या जागेत यापूर्वीच निर्माण करण्यात आलेल्या अथवा प्रस्तावित करण्यात आलेल्या सुविधांची पुनरावृत्ती होणार नाही याबाबतची सदर समितीने दक्षता घ्यावी.
६. सदर समितीने भारतीय खेल प्राधिकरण तसेच क्रीडा विभाग यांनी भविष्यातील प्रस्तावित सुविधा आराखडयासंदर्भात दोन्ही कार्यालयास आवश्यक त्या सुचना तथा मार्गदर्शन करावे.
७. सदर समितीची बैठक ३ महिन्यातून एकदा बोलविण्यात यावी.