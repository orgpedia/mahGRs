# Page 1
शिक्षण सक्षमीकरण शाखा, गट-अ व ब या संवर्गात वरिष्ठ अधिव्याख्याता व अधिव्याख्याता पदांवर सरळसेवेने नियुक्ती देण्यात आलेल्या अधिकाऱ्यांच्या परिविक्षाधीन कालावधी वाढवून देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : विभाप-३३२३/प्र.क्र.२५०/प्रशा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक: २० सप्टेंबर, २०२३
वाचा : १. शालेय शिक्षण व क्रीडा विभाग, अधिसूचना क्रमांक: एसएओ १०१/प्र.क्र.३९, प्रशा-२, दि.२६/०२/२०१८ २. आयुक्त (शिक्षण) यांचे पत्र क्र. आशिका/वि प/२३/आस्था अ/१०५/५५२९, दि.०६/०९/२०२३ ३. संचालक, रा.शै.सं.पं.प.म, यांचे पत्र क्र.: राशैसंप्रपम/जिशिप्रसं/वि प २३ / आस्था/०४१७९, दि.०७/०९/२०२३ प्रस्तावना : शालेय शिक्षण व क्रीडा विभाग, संदर्भ १ येथील अधिसूचनेन्वये शिक्षण सक्षमीकरण शाखेतील अधिका-यांकरिता दि.२६/२/२०१८ रोजी विभागीय परीक्षेचे नियम व त्याचा अभ्यासक्रम विहित
करण्यात आले आहेत. तसेच संदर्भ २ येथील पत्रान्वये शिक्षण सक्षमीकरण शाखा, गट-अ व ब या
संवर्गात वरिष्ठ अधिव्याख्याता व अधिव्याख्याता पदांवर नियुक्त अधिकाऱ्यांना विभागीय सेवा प्रवेशोत्तर परिक्षा सप्टेंबर-ऑक्टोबर २०२३ मध्ये एक वाढीव संधी मिळणेबाबत प्रस्ताव सादर करण्यात आला
आहे. अधिव्याख्याता पदांवर नियुक्ती स्वीकारलेल्या अधिकाऱ्यांपैकी ३ अधिकारी हे त्यांच्या रूजू
दिनांकापासून घेण्यात आलेल्या विभागीय परीक्षेमध्ये २ संधीमध्ये उत्तीर्ण झाले नाहीत. तसेच
परिविक्षाधीन कालावधी संपुष्टात न आलेल्या अधिकाऱ्यांचा परिविक्षाधीन कालावधी एक वर्षाने
वाढविणे आवश्यक असल्याने शासनाने पुढीलप्रमाणे निर्णय घेतला आहे.
शासन निर्णय -
शिक्षण सक्षमीकरण शाखा, गट-अ व ब संवर्गात अधिव्याख्याता पदांवर सरळसेवेने नियुक्ती
देण्यात आलेले खालील ०३ अधिकारी हे त्यांच्या रूजू दिनांकापासून घेण्यात आलेल्या विभागीय परीक्षेच्या दोन संधीमध्ये उत्तीर्ण झालेले नाहीत. तरी सदर अधिकाऱ्यांना विभागीय परीक्षेस
बसण्यासाठी आणखी एक वाढीव संधी देण्यात येत आहे.
तसेच सदर वाढीव संधीमध्ये खाली नमूद केलेल्या ३ अधिकाऱ्यांचा परिविक्षाधीन कालावधी
संपूष्टात न आल्याने विभागीय परीक्षा उत्तीर्ण होणे आवश्यक आहे, अन्यथा ते दि.२६/०२/२०१८
# Page 2
शासन निर्णय क्रमांक: विभाप-३३२३/प्र.क्र.२५०/प्रशा-२
रोजीच्या अधिसूचनेतील नियम ४(१)(ब) नुसार कार्यवाहीस पात्र असून त्यांना कोणतीही पूर्वसूचना न देता त्यांच्या सेवा समाप्त करण्यात येतील.
---------------------------------------------------------------------------------------------------------
| अ.क्र. | अधिकाऱ्याचे नाव | रूजू दिनांक | रूजू दिनांकापासून उपलब्ध केलेल्या विभागीय परीक्षेच्या संधींची संख्या |
| १. | श्रीमती दिपाली जोगदंडे, अधिव्याख्याता | २१/०८/२०१७ | ३ |
| २. | श्रीमती मधुमती सांगळे, अधिव्याख्याता | २४/०८/२०१७ | ३ |
| ३. | श्री.विलास कडाळे, अधिव्याख्याता | ०३/०५/२०१८ | ३ |
---------------------------------------------------------------------------------------------------------
२. सदर शासन निर्णयाद्वारे वाढवून देण्यात आलेली संधी ही अंतिम असून, यापुढे कोणतीही वाढीव संधी मिळणार नाही, याची संबंधित अधिकाऱ्यांनी नोंद घ्यावी.