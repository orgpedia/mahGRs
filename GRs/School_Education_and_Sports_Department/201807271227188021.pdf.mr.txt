# Page 1
मा.न्यायालयाचे निदेशाचे अनुषंगाने आर.टी.ई.
२५ टक्के प्रवेश प्रक्रियेमध्ये शैक्षणिक वर्ष २०१९ - २० पासून सुधारणा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:आरटीई-२०१७/प्र.क्र.३१५/एस.डी-१
मादाम कामा मार्ग हुतात्मा राजगुरु चौक
मंत्रालय, मुंबई ४०० ०३२
दिनांक : २७ जुलै, २०१८
संदर्भ: १) केंद्र शासनाची अधिसूचना दिनांक २७ ऑगस्ट, २००९ २) शालेय शिक्षण व क्रीडा विभाग, अधिसूचना क्रमांक पीआरई २०१०/प्र.क्र.२१२(बी)/पीई-१, दिनांक ११ ऑक्टोबर, २०११ ३) शालेय शिक्षण व क्रीडा विभाग, अधिसूचना क्रमांक पीआरई २०१२/प्र.क्र.११२/पीई-१, दिनांक १५ मार्च, २०१३ ४) शालेय शिक्षण व क्रीडा विभाग, अधिसूचना क्रमांक पीआरई २०१४/प्र.क्र.४५/पीई-१, दिनांक १५ मे, २०१४.
५) शालेय शिक्षण व क्रीडा विभाग, शासन निर्णय क्रमांक: आरटीई-२०१७/प्र.क्र.३१५/एस.डी-१ दिनांक १६ जानेवारी, २०१८ व दिनांक १७ मे, २०१८
प्रस्तावना:
मा.मुंबई उच्च न्यायालय, खंडपीठ मुंबई येथील रिट पिटीशन क्र.६२५/२०१८ बालमोहन
विद्यामंदिर दादर विरुध्द महाराष्ट्र शासन व इतर मध्ये दि. १७ एप्रिल, २०१८ रोजी सुनावणी झाली.
सदर सुनावणीमध्ये मा.मुंबई उच्च न्यायालय, खंडपीठ नागपूर येथील रिट पिटीशन क्र.२३०३/२०१७
श्री.अमोल वसंतराव पाटील व इतर विरुध्द महाराष्ट्र शासन व इतर प्रकरणी मा.न्यायालयाने दि.१३
जुलै, २०१७ रोजी दिलेल्या निर्णयाची अंमलबजावणी करण्याच्या अनुषंगाने सर्व संबंधितांची बैठक
घेऊन धोरण ठरवावे असे निर्देश मा. न्यायालयाने दि. १७ एप्रिल, २०१८ रोजी दिले आहेत. त्यानुसार
दि.०३ मे, २०१८ रोजी मा. प्रधान सचिव (शालेय शिक्षण व क्रीडा) यांचे अध्यक्षतेखाली शालेय शिक्षण
विभागाचे क्षेत्रिय अधिकारी / काही निवडक शाळांचे मुख्याध्यापक वा त्यांचे प्रतिनिधी यांचेसमवेत
बैठक आयोजित करण्यात आली होती. बैठकीमध्ये झालेल्या चर्चेच्या अनुषंगाने शैक्षणिक वर्ष २०१९
२० पासून ऑनलाईन प्रणालीत सुधारणा करण्याची बाब शासनाच्या विचाराधीन होती. याबाबतचा
शासन निर्णय खालीलप्रमाणे आहे.
# Page 2
शासन निर्णय क्रमांक: आरटीई-२०१७/प्र.क्र.३१५/एस.डी-१
शासन निर्णय:
रिट याचिका क्र. २३०३/२०१७ श्री. अमोल वसंतराव पाटील व इतर विरुध्द महाराष्ट्र शासन व
इतर, प्रकरणी मा.मुंबई उच्च न्यायालय, खंडपीठ नागपूर यांनी दि. १३ जुलै, २०१७ रोजी दिलेल्या
निर्णयाचे अनुषंगाने शासकीय व खाजगी अनुदानित शाळांची जिल्हानिहाय व तालुकानिहाय यादी
शालेय शिक्षण व क्रीडा विभागाच्या अधिकृत संकेतस्थळावर अपलोड करण्यात यावी व त्याची लिंक
आर.टी.ई. पोर्टलवर द्यावी. सदर कार्यवाही एन.आय.सी., पुणे यांनी करावी.
# Page 3