# Page 1
शालेय शिक्षण विभागाच्या अधिपत्त्या खालील शासकीय कार्यालयातील कनिष्ठ लिपिक / लिपिक - टंकलेखक, गट-क या पदाचे सुधारित सेवाप्रवेश नियम लागू करणेबाबत -
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक-सेप्रनि-२०२२/प्र.क्र.१४६/२२/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक : १२ डिसेंबर, २०२२.
वाचा -
१. शालेय शिक्षण (तत्कालीन शिक्षण, क्रीडा व सामाजिक न्याय) विभागाची दि.१७ सप्टेंबर, १९७१ ची अधिसूचना २. सामान्य प्रशासन विभाग, अधिसूचना- क्र. आरटीआर-२०१४/प्र.क्र.३५५/१२, दि.६/०७/२०१७ ३. सामान्य प्रशासन विभाग, अधिसूचना- क्र. आरटीआर-१०१३/प्र.क्र.५०/१३/ १४-अ, दि.२१/०२/२०१८ ४. सामान्य प्रशासन विभाग, अधिसूचना- क्र. आरटीआर-२०१७/प्र.क्र.३६६/का-१२, दि. ११/०६/२०१९.
५. सामान्य प्रशासन विभाग, अधिसूचना क्र. आरटीआर-१०१३/प्र.क्र.५०/१३/ १४-अ, दि. २३/०१/२०२० ६. सामान्य प्रशासन विभाग, अधिसूचना क्र. एसआरव्ही-२०२२/प्र.क्र.५८/का.१२, दि.०१/११/२०२२
प्रस्तावना -
शालेय शिक्षण (तत्कालीन शिक्षण, क्रीडा व सामाजिक न्याय) विभागाच्या दि.१७ सप्टेंबर, १९७१ रोजीच्या सेवाप्रवेश नियमांमधील कनिष्ठ लिपिक / लिपिक या पदांबाबतच्या तरतुदी कालबाह्य झालेल्या आहेत. त्यामुळे सदर तरतुदी अधिक्रमित करुन, कनिष्ठ लिपिक अथवा लिपिक-टंकलेखक या पदाबाबतचे सेवाप्रवेश नियम सुधारित करण्याची बाब शासनाच्या विचाराधीन आहे. सदर सेवाप्रवेश नियम सुधारित स्वरुपात निर्गमित होइपर्यंत पदभरतीस अडचण निर्माण होऊ नये, या करिता शासनाने पुढीलप्रमाणे निर्णय घेतला आहे -
# Page 2
शासन निर्णय -
१. शालेय शिक्षण (तत्कालीन शिक्षण, क्रीडा व सामाजिक न्याय विभागाच्या दि. १७ सप्टेंबर, १९७१ रोजीच्या सेवाप्रवेश नियमांमधील कनिष्ठ लिपिक / लिपिक या पदाच्या सेवाप्रवेश नियमाच्या तरतुदी अधिक्रमित करण्यात येत आहेत.
२. कनिष्ठ लिपिक अथवा लिपिक-टंकलेखक या पदाचे सुधारित सेवाप्रवेश नियम विहित करण्याची कार्यवाही प्रगतीपथावर आहे. तथापि, शालेय शिक्षण विभागाच्या शासकीय कार्यालयांमधील कनिष्ठ लिपिक व लिपिक-टंकलेखक पदावरील पदभरतीस अडथळा येऊ नये याकरिता, सामान्य प्रशासन विभागाने लिपिक-टंकलेखक पदासाठी विहित केलेले पुढील सेवाप्रवेश नियम त्यामधील सुधारणेसह लागू करण्यात येत आहेत.
(अ) बृहन्मुंबईबाहेरील शासकीय कार्यालयातील लिपिक-टंकलेखक, गट-क (सेवाप्रवेश) नियम, २०१७ (ब) बृहन्मुंबईतील शासकीय कार्यालयातील लिपिक-टंकलेखक, गट क (सेवाप्रवेश) नियम, २०१८
३. आयुक्त (शिक्षण), महाराष्ट्र राज्य, पुणे यांनी या शासन निर्णयानुसार विहित केलेल्या कनिष्ठ लिपिक अथवा लिपिक-टंकलेखक या पदाच्या सेवाप्रवेश नियमानुसार पदभरतीबाबतची कार्यवाही तात्काळ करावी. तसेच, सदर पदाशी संबंधित सर्व संबंधित नियुक्ती प्राधिकारी यांच्या निदर्शनास सदर बाब आणावी.
# Page 3