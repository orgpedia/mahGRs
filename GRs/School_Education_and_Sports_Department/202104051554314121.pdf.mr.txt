# Page 1
मौजे भांबुर्डा-शिवाजीनगर, जिल्हा पुणे येथील टी.पी. १ मधील नगर भूमापन क्र. १७३-ब/१ मधील ४१६३ चौ.मी.
इतकी जागा व्यवस्थापकीय संचालक, छत्रपती शाहू महाराज संशोधन, प्रशिक्षण व मानव विकास संस्था (सारथी) पुणे यांना देण्याकरीता महसूल व वन विभागाकडे प्रत्यार्पित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक - काजावा - २०२०/प्र.क्र.७६/२०/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक - ०५ एप्रिल, २०२१
वाचा - शालेय शिक्षण व क्रीडा विभाग, शासन निर्णय क्रमांक-काजावा-२०२०/प्र.क्र.७६/२०/प्रशा-५, दिनांक ०१.०२.२०२१
प्रस्तावना - संदर्भाधीन शासन निर्णयान्वये, शालेय शिक्षण विभागाच्या नावे अभिलिखित असलेली मौजे भांबुर्डा, शिवाजीनगर, तालुका पुणे शहर, जिल्हा पुणे येथील सिटी सर्वे नं. १७३ बी/१ येथील ८३२७ चौ.मी. जमिनीपैकी शालेय शिक्षण विभागाच्या कार्यालयांचे बांधकाम करण्याकरीता आगरकर रोडला लागून असलेली ५० टक्के जागा म्हणजे ४१६४ चौ.मी. इतकी जागा शालेय शिक्षण विभागासाठी राहील व उर्वरित ५० टक्के जागा म्हणजे ४१६३ चौ. मी. इतकी जागा छत्रपती शाहू महाराज संशोधन प्रशिक्षण व मानव विकास संस्था (सारथी), पुणे या संस्थेस हस्तांतरीत करण्यासाठी महसूल व वन विभागाकडे प्रत्यार्पित करण्यास मान्यता देण्यात आली होती.
२. दिनांक २४.०३.२०२१ रोजीच्या राज्य मंत्रिमंडळाच्या बैठकीमध्ये मौजे भांबुर्डा, शिवाजीनगर, पुणे येथील टी.पी. १ मधील नगर भूमापन क्र. १७३ बी/१ मधील जागेपैकी शालेय शिक्षण विभागाने छत्रपती शाहू महाराज संशोधन प्रशिक्षण व मानव विकास संस्था (सारथी), पुणे या संस्थेस देण्याकरिता महसूल विभागाकडे प्रत्यार्पित केलेल्या जागेऐवजी आगरकर रस्त्यासन्मुख असलेली व शालेय शिक्षण विभागाच्या ताब्यात असलेली ४१६३.०० चौ.मी. इतकी जागा महाराष्ट्र जमीन महसूल संहिता, १९६६ मधील कलम ४० व महाराष्ट्र जमीन महसूल (सरकारी जमिनीची विल्हेवाट लावणे) नियम, १९७१ मधील नियम ५० मधील तरतूदीनुसार शासकीय जागा वाटपाबाबतच्या नियमित अटी व शर्तीच्या अधीन राहून महसूल मुक्त व भोगवटामूल्यरहित किंमतीने प्रदान करण्यास शासन मान्यता देण्यात आली आहे.
३. सबब, संदर्भात नमूद दिनांक १.२.२०२१ रोजीचा शासन निर्णय अधिक्रमित करुन पुढीलप्रमाणे निर्णय घेण्यात आला आहे.
# Page 2
शासन निर्णय क्रमांकः काजावा-२०२०/प्र.क्र.७६/२०/प्रशा-५
शासन निर्णय - शालेय शिक्षण विभागाच्या नावे अभिलिखित असलेली मौजे भांबुर्डा, शिवाजीनगर, तालुका पुणे शहर, जिल्हा पुणे येथील सिटी सर्वे नं. १७३ बी/१ येथील ८३२७ चौ.मी. जमिनीपैकी शालेय शिक्षण विभागाच्या कार्यालयांचे बांधकाम करण्याकरीता ५० टक्के जागा म्हणजे ४१६४ चौ.मी. इतकी जागा शालेय शिक्षण विभागासाठी राहील व आगरकर रोडला लागून असलेली ५० टक्के जागा म्हणजे ४१६३ चौ.मी. इतकी जागा छत्रपती शाहू महाराज संशोधन प्रशिक्षण व मानव विकास संस्था (सारथी), पुणे या संस्थेस हस्तांतरीत करण्यासाठी महसूल व वन विभागाकडे प्रत्यार्पित करण्यात येत आहे.