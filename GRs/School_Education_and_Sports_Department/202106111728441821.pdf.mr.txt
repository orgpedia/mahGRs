# Page 1
राष्ट्रीय छात्रसेना कार्यालयातील गट-क संवर्गातील पदावरील बदली व पदस्थापना शिफारशीकरिता नागरी सेवा मंडळ (२) स्थापन करण्याबाबत..
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : राछासे-२६२१/प्र.क्र. ५८/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ११ जून, २०२१
वाचा:
१) सामान्य प्रशासन विभाग, शासन निर्णय क्र. एसआरव्ही-२०१४/प्र.क्र.२६/कार्यासन-१२, दिनांक ३१ जानेवारी, २०१४ २) क्रीडा व युवक सेवा संचालनालयाचे पत्र क्र. आस्थाप/राछासे/नासेमं./२०२१/का-५/ दिनांक २३ मार्च, २०२१
प्रस्तावना:
प्रशासकीय विभागाच्या अधिपत्याखालील क्षेत्रिय कार्यालयातील बदली व पदस्थापनेकरीता शिफारस करण्यासाठी नागरी सेवा मंडळ स्थापन करण्याबाबत संदर्भाधीन क्रमांक (१) येथील सामान्य प्रशासन विभागाच्या शासन निर्णयान्वये आदेश देण्यात आले आहेत. त्यास अनुसरुन शालेय शिक्षण व क्रीडा विभागाच्या अधिपत्याखालील राष्ट्रीय छात्रसेना कार्यालयातील गट-क संवर्गातील पदावरील बदली व पदस्थापनेच्या शिफारशीकरिता नागरी सेवा मंडळ (२) स्थापन करण्याची बाब शासनाच्या विचाराधीन होती.
शासन निर्णय:
राष्ट्रीय छात्रसेना कार्यालयातील गट-क संवर्गातील पदावरील बदली व पदस्थापनेसाठी खालील तक्त्यात दर्शविल्याप्रमाणे नागरी सेवा मंडळ स्थापन करण्यात येत आहे :
-----------------------------------------------------------------------------------------------
| अ.क्र. | पदनाम | अध्यक्ष/सदस्य |
| १. | विभागीय उपसंचालक, क्रीडा व युवक सेवा | अध्यक्ष |
| २. | संबंधीत गटप्रमुख, गट मुख्यालय, राष्ट्रीय छात्रसेना कार्यालय किंवा त्यांचे प्रतिनिधी. | सदस्य |
| ३. | संबंधित विभागातील जिल्हा क्रीडा अधिकारी | सदस्य |
| ४. | संबंधित विभागातील कार्यालयीन अधीक्षक | सदस्य |
-----------------------------------------------------------------------------------------------
(अ.क्र. ३ व ४ येथील सदस्यांच्या निवड / नियुक्तीबाबत अध्यक्षाकडून निर्णय घेण्यात येईल.)
# Page 2
शासन निर्णय क्रमांकः राछासे-२६२१/प्र.क्र. ५८ /क्रीयुसे-३
२. राष्ट्रीय छात्रसेनेच्या कार्यालयांतील गट-क या संवर्गातील पदावरील बदली व पदस्थापनेसंदर्भात वरीलप्रमाणे प्रत्येक विभागासाठी (Division साठी) नागरी सेवा मंडळ (२) स्थापन करणे आवश्यक असेल.
३. हे आदेश तात्काळ अंमलात येतील.