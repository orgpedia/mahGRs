# Page 1
जिल्हा क्रीडा अधिकारी/सहाय्यक संचालक, गट-अ मधील अधिकाऱ्यांच्या नियतकालिक बदल्या...
श्रीम.लतिका लेकुरवाळे
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः संक्रीआ-१३२३/प्र.क्र.७२/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ डिसेंबर, २०२३
संदर्भ - शासन आदेश क्र.संक्रीआ-१३२३/प्र.क्र.५३/क्रीयुसे-२ दि.२०/०६/२०२३, दि.१४/०७/२०२३ व दि.०१/०९/२०२३ शासन आदेश -
उपरोक्त संदर्भाधीन दिनांक २०/६/२०२३ रोजीच्या आदेशान्वये श्रीम. लतिका लेकुरवाळे, जिल्हा क्रीडा अधिकारी, वर्धा यांची जिल्हा क्रीडा अधिकारी, अकोला या ठिकाणी नियतकालिक बदली करण्यात आली होती. उपरोक्त संदर्भाधीन दिनांक १४/०७/२०२३ रोजीच्या आदेशानुसार श्रीम. लतिका लेकुरवाळे यांची जिल्हा क्रीडा अधिकारी, अकोला या ठिकाणी करण्यात आलेली बदली रद्द करण्यात आली होती. तदनंतर उपरोक्त संदर्भाधीन दिनांक ०१/०९/२०२३ रोजीच्या आदेशानुसार श्रीम.लतिका लेकुरवाळे यांची जिल्हा क्रीडा अधिकारी, अकोला या ठिकाणी पुन्हा बदली करण्यात आली.
२. आता, शासनाच्या दि.१/९/२०२३ रोजीच्या आदेशामध्ये अंशत: बदल करून श्रीम.लेकुरवाळे यांची सुधारीत पदस्थापना जिल्हा क्रीडा अधिकारी, भंडारा या पदावर करण्यात येत आहे. आयुक्त, क्रीडा व युवक सेवा, पुणे यांनी श्रीम.लेकुरवाळे या त्वरीत पदस्थापनेच्या ठिकाणी रुजू होतील, याची खातरजमा करावी आणि बदलीच्या पदावर रूजू झाल्याचा अहवाल शासनास सादर करावा.
३. वरील बदली झालेल्या अधिकाऱ्यांनी बदली रद्द करणे अथवा त्यासाठी प्रत्यक्ष अथवा अप्रत्यक्षरित्या दबाव आणून बदली रद्द करण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून त्यांचे विरुध्द शिस्तभंगविषयक कारवाई करण्यात येईल, याची संबंधितांनी नोंद घ्यावी.
४. वरीलप्रमाणे पदस्थापना करण्यात आलेल्या अधिकाऱ्याला पूर्वपरवानगीशिवाय कोणत्याही प्रकारची रजा मंजूर करु नये व महाराष्ट्र नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने पदस्थापना झालेल्या अधिकाऱ्याचे कोणत्याही प्रकारचे रजेचे अर्ज स्विकारू नयेत. असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोचदेय डाकेने परत करावेत.
# Page 2
शासन निर्णय क्रमांकः संक्रीआ-१३२३/प्र.क्र.७२/क्रीयुसे-२
५. तसेच उपरोक्त बदली झालेल्या अधिकाऱ्यांनी बदली अधिनियमानुसार सक्षम प्राधिकाऱ्यांच्या मान्यतेने पारीत केलेल्या आदेशाचे पालन न करणे ही बाब गंभीर स्वरूपाची असून यामुळे पालन न करणारा अधिकारी, म.ना.से. (शिस्त व अपिल) नियम, १९७९ च्या नियम क्र.४ अन्वये निलंबनाच्या कार्यवाहीस पात्र ठरेल.