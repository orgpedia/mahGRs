# Page 1
जिल्हा परिषद, बीड च्या आस्थापनेवर ७९३ शिक्षकांची वाढीव पायाभूत पदे समायोजनाने मंजूरकरण्याबाबत.
महाराष्ट्र शासन
शालेय शिक्षण व क्रिडा विभाग
शासन निर्णय क्रमांक : एसएसएन-२०१५/(प्र.क्र.९/१५)/टिएनटी-२
मादाम कामा मार्ग, हुतात्मा राजगुरु चौक
मंत्रालय विस्तार, मुंबई ४०००३२
दिनांक : २६ नोव्हेंबर, २०१९
वाचा : १) विभागीय आयुक्त कार्यालय, औरंगाबाद यांचा जिल्हा परिषद, बीड दिनांक २४ सप्टेंबर, २०१४ चा चौकशी समिती अहवाल.
२) मा.उच्च न्यायालय, मुंबई खंडपीठ औरंगाबाद येथील याचिका क्र.१०८२७/१४ तसेच रिट याचिका क्र.५०५७/२०१५ व इतर अनुषंगिक याचिका
३) शासनाचे समक्रमांकाचे दिनांक २३ एप्रिल, २०१५ चे पत्र ४) मुख्य कार्यकारी अधिकारी, जिल्हा परिषद, बीड यांचे पत्र क्र.जा.क्र.
प्रावि/अ/कावि/६४९६/२०१५, दिनांक ०१ आक्टोबर, २०१५
५) शिक्षण संचालक (प्राथमिक) यांचे पत्र क्रमांक प्राशिसं/२०१५/जि.प.बीड/ पदनिश्चिती/ड-५०२/४८४६, दिनांक ०३ आक्टोबर, २०१५.
६) शासन निर्णय समक्रमांक, दिनांक २७ नोव्हेंबर, २०१५ ७) शिक्षण संचालक (प्राथमिक) यांचे पत्र क्रमांक प्राशिसं/पायाभूतपदे/अंदाज - २०१ / ३९५२, दिनांक २५.११.२०१९
प्रस्तावना : राज्यातील एकूण मंजूर पायाभूत पदांपैकी शिल्लक ६०५० पदांमधून जिल्हा परिषद, बीड च्या आस्थापनेवर ७९३ वाढीव पायाभूत पदे वर्ग करण्याबाबत संदर्भ क्र.६ येथील शासन निर्णयान्वये आदेश दिले आहेत. सदरहू ७९३ वाढीव पदांचे वेतन डिसेंबर, २०१५ पासून नियमितपणे अदा करण्यात आले आहे. तथापि सदरहू ७९३ पदांवर प्राथमिक शिक्षकांच्या नियुक्त्या मार्च-२०१४ पासून करण्यात आलेल्या आहेत. त्यामुळे मार्च २०१४ पासून वेतन मिळण्याबाबत काही शिक्षकांनी मा. उच्च न्यायालयामध्ये याचिका दाखल केली होती. उपरोक्त
याचिकेवरील निर्णयानुसार सदरहू प्राथमिक शिक्षकांचे वेतन मार्च-२०१४ पासून अदा करणे आवश्यक आहे. तसेच कोणत्या जिल्हा परिषदांची किती पदे बीड जिल्हा परिषदेकडे वर्ग करण्यात आली त्याबाबतही संदर्भ क्र.६ मधील शासन निर्णयामध्ये स्पष्टता नसल्यामुळे सदरची बाब स्पष्ट करणे आवश्यक आहे. ज्या जिल्हा परिषदांमधून सदरची ७९३ पदे बीड जिल्हा
# Page 2
शासन निर्णय क्रमांकः एसएसएन-२०१५/प्र.क्र.९/१५)/टिएनटी-२
परिषदेकडे वर्ग करण्यात आलेली आहेत त्या ७९३ पदांवर दि. ०१ मार्च, २०१४ पासून बीड व्यतिरिक्त अन्य जिल्हा परिषदांमध्ये वेतन काढण्यात आले नसल्याबाबत शिक्षण संचालक
(प्राथमिक) यांनी खात्री केली आहे. बीड जिल्हा परिषदेमधील वाढीव ७९३ पायाभूत पदे दि. १ मार्च, २०१४ पासून वर्ग करण्याची तसेच या पदांचा जिल्हानिहाय तपशिल स्पष्ट करण्याची बाब शासनाच्या विचाराधीन होती.
शासन निर्णय : संदर्भ क्र.६ येथील शासन निर्णयान्वये राज्यातील अन्य जिल्हा परिषदांमधील पायाभूत पदांमधून बीड जिल्हा परिषदेच्या पायाभूत पदांमध्ये वर्ग करण्यात आलेली ७९३ वाढीव पदे ही दि. ०१ मार्च, २०१४ पासून वर्ग करण्यात येत आहेत.
२. बीड जिल्हा परिषदेकडे दिनांक ०१ मार्च, २०१४ पासून वर्ग करण्यात आलेल्या पदांचा तपशिल सोबतच्या प्रपत्र - अ मध्ये दिलेला आहे.
३. संदर्भ क्र.६ येथील दि. २७ नोव्हेंबर, २०१५ मधील अन्य अटी शर्ती तशाच कायम राहतील.
# Page 3
# Page 4