# Page 1
जीवन विकास शैक्षणिक वैद्यकीय, क्रीडा व सांस्कृतिक बहुउद्देशिय संस्था, मलकापूर जि. बुलढाणा, संचालित विद्याविकास प्राथमिक शाळा, वाकोडी, जिबुलढाणा . या शाळेचे, गट नं.
५३, वाकोडी जि. बुलढाणा येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३३२१/प्र.क्र.४३६/२१/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ११ जुलै, २०२३
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक अमरावती विभाग, अमरावती यांचे जा.क्र.शिउसं/प्राथ/क/ ३६९७/२०२३. दि.२६.०४.२०२३ रोजीचे पत्र.
प्रस्तावना : जीवन विकास शैक्षणिक वैद्यकीय, क्रीडा व सांस्कृतिक बहुउद्देशीय संस्था, मलकापूर जि.बुलढाणा संचालित विद्याविकास प्राथमिक शाळा, गोकुलधाम (गट नं.५८), वाकोडी, ता.मलकापूर, जि. बुलढाणा या मराठी माध्यमाच्या अनुदानित व विना अनुदानित प्राथमिक (इयत्ता १ ली ते ७ वी ) शाळेच्या, गट नं.५३, वाकोडी, ता. मलकापूर, जि. बुलढाणा येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : शाळेची भाड्याची इमारत अपुरी व जीर्ण असल्यामुळे शाळेने उपरोक्त ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे.: (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
# Page 2
शासन निर्णय क्रमांकः प्राशास्थ ३३२१/प्र.क्र.४३६/२१/एसएम-१
(५) भविष्यात शासन मान्यतेशिवाय शाळेचे स्थलांतर करण्यात येणार नाही, याबाबत संस्थेने दक्षता
घ्यावी.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, अमरावती विभाग, अमरावती यांनी सदर शाळेच्या
स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.