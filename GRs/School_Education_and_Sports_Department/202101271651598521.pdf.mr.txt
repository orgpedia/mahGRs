# Page 1
क्रीडा विद्यापीठ व क्रीडा अकादमीकरीता निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-२३२०/प्र.क्र. ७९/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २७ जानेवारी, २०२१.
वाचा : १. शासन निर्णय, समाजकल्याण, सांस्कृतिक कार्य व क्रीडा विभाग, क्र.शाशिम-१०९५/ प्र.क्र.१६६/क्रीयुसे-३, दिनांक १८ नोव्हेंबर, १९९५.
२. शासन निर्णय, समाजकल्याण, सांस्कृतिक कार्य व क्रीडा विभाग, क्र.शाशिम-१०९५/ प्र.क्र.१६६/क्रीयुसे-३, दिनांक २७ मार्च, १९९७.
३. शासन परिपत्रक, वित्त विभाग, क्र.अर्थसं-२०२०/प्र.क्र.६४/अर्थ-३, दिनांक १६ एप्रिल, २०२०.
४. शासन परिपत्रक, वित्त विभाग, क्र. अर्थसं-२०२०/प्र.क्र.६५/अर्थ- ३, दिनांक ०४ मे, २०२०.
५. आयुक्त, क्रीडा व युवक सेवा, म.रा., पुणे यांचे पत्र क्र. निविप्र/०१/२०२०-२१/(१)/का-११/१५५, दिनांक १७ जुलै, २०२० व दिनांक ०२ सप्टेंबर, २०२० ६.शासन निर्णय, समक्रमांक, दि. २५ नोव्हेंबर, २०२० .
प्रस्तावना :
राज्यात शारिरीक शिक्षण व क्रीडा यांचा दर्जा उंचविण्यासाठी, क्रीडा विद्यापीठ स्थापन करण्याचा पहिला टप्पा म्हणून पुणे येथील शिवछत्रपती क्रीडानगरी येथे मध्यवर्ती क्रीडा केंद्र व राज्यातील वेगवेगळया १४ ठिकाणी क्रीडा प्रबोधिनी स्थापन करण्यास संदर्भ क्र.१ च्या शासन निर्णयान्वये मंजूरी देण्यात आली आहे. सद्य:स्थितीत राज्यात एकूण ९ क्रीडा प्रबोधिनी सुरु असून सन २०२०-२१ मध्ये एकूण ५२६ निवासी खेळाडूंना प्रवेश देण्याचे अपेक्षित आहे.
सदर क्रीडा प्रबोधिनींना भोजन, वैद्यकीय उपचार, स्पर्धा सहभाग, शैक्षणिक, क्रीडा गणवेश, क्रीडा साहित्य खरेदी, कर्मचारी मानधन, इमारत भाडे, वसतिगृह देखभाल व दुरुस्ती, कार्यालयीन व प्रशासकीय खर्च इत्यादीसाठी तरतूद वितरीत करण्याची मागणी संदर्भ क्र. (५) येथील पत्रान्वये केली आहे. त्याअनुषंगाने क्रीडा प्रबोधिनींचा खर्च भागविण्यासाठी निधी वितरीत करण्याची बाब शासनाच्या विचाराधीन होती.
शासन निर्णय
राज्यातील सद्य:स्थितीत सुरु असलेल्या क्रीडा प्रबोधीनींचा भोजन, वैद्यकीय उपचार, स्पर्धा सहभाग, शैक्षणिक व क्रीडा गणवेष, क्रीडा साहित्य खरेदी, कर्मचारी मानधन, इमारत भाडे, वसतिगृह देखभाल व दुरुस्ती, कार्यालयीन व प्रशासकीय खर्च इत्यादीवरील खर्च भागविण्यासाठी, आर्थिक वर्ष
# Page 2
शासन निर्णय क्रमांकः क्रीडायो-२३२०/प्र.क्र.७९/क्रीयुसे-१,
२०२०-२१ मध्ये सदर लेखाशिर्षाखाली रु.२०००.०० लक्ष इतकी तरतुद अर्थसंकल्पित केली आहे.
यापुर्वी वितरीत तरतुद वगळून आता २०% इतकी तरतुद वितरीत करण्यास वित्त विभागाने मान्यता दिली आहे. त्यानुषंगाने संदर्भाधीन क्र. (६ ) येथील समक्रमांकाचा दि. २५.११.२०२० चा शासन निर्णय अधिक्रमित करून, २०% म्हणजेच रु. ४००.०० लक्ष (रुपये चार कोटी फक्त) इतका निधी वितरीत करण्यास व आयुक्त, क्रीडा व युवक सेवा, महाराष्ट्र राज्य पुणे यांच्या अधिनस्त ठेवण्यास याद्वारे मान्यता देण्यात येत आहे.
२. सन २०२०-२०२१ मध्ये क्रीडा विद्यापीठ व क्रीडा अकादमी, क्रीड विद्यापीठ याकरीता उपलब्ध करण्यात आलेल्या उक्त रु.४००.०० लक्ष ( रुपये चार कोटी फक्त फक्त) एवढया तरतुदी मधून क्रीडा प्रबोधिनींना निधी वितरीत करण्यात यावा.
]. उपरोक्त निधी आवश्यकतेनुसार मान्य निकषानुसार खर्च करण्यात यावा.
ज्यावेळेस निधी प्रत्यक्ष खर्च करावयाचा त्याच वेळी आहरीत करावा. शासन लेख्याबाहेर बँक खात्यात हा निधी ठेऊ नये.
II. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/शासन निर्णय / वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. उपरोक्त बाबींवर होणारा खर्च मागणी क्रमांक ई-३“२२०४, क्रीडा व युवक सेवा, १०४ क्रीडा व खेळ, (३३) क्रीडा विद्यापीठ व क्रीडा अकादमी, (३३) (१) क्रीडा विद्यापीठाची स्थापना, योजनेतर योजना, ३१, सहाय्यक अनुदाने (वेतनेतर), (२२०४ २०६४)” या लेखाशीर्षाखाली चालू आर्थिक वर्षाच्या उपलब्ध तरतूदीतून भागविण्यात यावा.
४. वित्त विभाग, शासन परिपत्रक, दिनांक १६ एप्रिल, २०२० व दिनांक ०४ मे, २०२० मधील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. प्रस्तुत प्रकरणी वित्त विभाग, शासन परिपत्रकाच्या परिशिष्टातील अनुक्रमांक ९ मध्ये नमूद अटींची पूर्तता होत आहे. सदर परिपत्रकाच्या परिशिष्टातील अन्य बाबी सदर आदेशास लागू नाहीत. लेखाधिकारी, क्रीडा व युवक सेवा, विभागीय उपसंचालक कार्यालय, औरंगाबाद, जिल्हा क्रीडा अधिकारी, ठाणे, कोल्हापूर, नागपूर, अमरावती, गडचिरोली, नाशिक, अहमदनगर यांना आहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
५. सदरचा शासन निर्णय, नियोजन विभागाच्या अनौपचारिक संदर्भ क्र.२३४/१४७१, दिनांक १७.११.२०२० व वित्त विभागाच्या अनौपचारिक संदर्भ क्र.६६/२०२१/व्यय-५, दिनांक १८.०१.२०२१ अन्वये दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः क्रीडायो-२३२०/प्र.क्र.७९/क्रीयुसे-१,