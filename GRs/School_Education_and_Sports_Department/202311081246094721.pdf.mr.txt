# Page 1
ई-गव्हर्नन्स प्रकल्पांतर्गत ई-निविदा प्रक्रीयेद्वारे खरेदी करण्यात आलेल्या १४६ संगणक व ६ प्रिंटरच्या देयकातील उर्वरित रक्कम अदा करण्यास मंजूरी देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह १५१८/प्र.क्र.६/ संगणक
मादाम कामा रोड, हुतात्मा राजगुरु चौक,
विस्तारीत इमारत, मंत्रालय, मुंबई-४०० ०३२
दिनांक :- ०८ नोव्हेंबर, २०२३.
वाचा:
१) शालेय शिक्षण व क्रीडा विभाग, शासन निर्णय क्र. ई-गव्ह १५१६/प्र.क्र.५७/१६/ संगणक, दि. ०२.०१.२०१७ २) आयुक्त शिक्षण, महाराष्ट्र राज्य, पुणे यांचे आदेश क्र. शिआ /२०१७-१८/आ.क्रि.सं.दे/ आस्था क्र-१४३/१८६९, दि. ३१.०३.२०१७ ३) शालेय शिक्षण व क्रीडा विभाग, शासन ज्ञापन क्र. ई-गव्ह १५१८/प्र.क्र. ६/ संगणक, दि. २८.०३.२०१८.
४) आयुक्त, क्रीडा व युवक सेवा, महाराष्ट्र राज्य, पुणे यांचे क्र. रकाप / ई-गव्हर्नन्स/टेंडर/ २०२३-२४/ का-२/६४७, दि.१५.०५.२०२३.
प्रस्तावना : शालेय शिक्षण व क्रीडा विभागाच्या संदर्भाधीन क्र. १ येथील दि.०२ जानेवारी, २०१७ च्या शासन निर्णयान्वये शालेय शिक्षण व क्रीडा विभाग, मुंबई यांना २६ संगणक व ६ प्रिंटर्स, क्रीडा व युवक सेवा संचालनालय, पुणे यांना २४ संगणक तसेच अधिनस्त आठ विभागीय उपसंचालक कार्यालयांना प्रत्येकी ३ संगणकाप्रमाणे २४ संगणक व ३६ जिल्हा क्रीडा अधिकारी कार्यालयांना प्रत्येकी २ संगणक याप्रमाणे एकूण ७२ संगणक असे एकूण १४६ संगणक व ६ प्रिंटर्स खरेदी करण्यासाठी आयुक्त (क्रीडा), महाराष्ट्र राज्य, पुणे यांच्या स्तरावरून ई-निविदा पद्धतीने खरेदी करण्यास शासनाने मान्यता दिली आहे. त्यानुसार, ई-निविदा प्रक्रीयेमध्ये मे. मिनिटेक्स सिस्टिम्स प्रायव्हेट लिमिटेड, नाशिक या कंपनीची निवड करण्यात आली.
मे. मिनिटेक सिस्टिम्स प्रायव्हेट लिमिटेड, नाशिक यांनी राज्यातील विविध कार्यालयांना १४६ संगणक व ६ प्रिंटर्स साहित्याचा पुरवठा केले असल्याने त्यांना संदर्भाधीन क्र. २ दि. ३१.३.२०१७ च्या कार्यालयीन आदेशान्वये रु.७२,८५,१९९/- (अक्षरी रक्कम रुपये बहात्तर लाख पंच्याऐंशी हजार एकशे नव्यान्नव फक्त) इतकी रक्कम मंजूर करण्यात आली आहे. सदर आदेशास दि.२८ मार्च, २०१८ च्या शासन ज्ञापनान्वये एकूण देयकाच्या ८० टक्केप्रमाणे रु. ७२,८५,१९१/- (TDS- १४५,७०४ + मिनिटेक कंपनीला देय रक्कम ७१,३९,४८७/-) इतकी रक्कम वितरीत करण्यास मान्यता देण्यात आली आहे आता, मे. मिनिटेक्स सिस्टिम्स प्रायव्हेट लिमिटेड, नाशिक यांना देयकातील उर्वरित १०% टेस्टींग रिपोर्ट व १०% एएमसी ची ( चार वर्षाचा कार्यकाल पुर्ण झाला असल्याने) अशी एकूण २०% रक्कम (रु. १८,२०,९३८/ यातून २% आयकर कपात (-)रु. ३६, ४१९/- करून एकूण रु १७,८४,५१९/-) रु १७,८४,५१९/-इतकी रक्कम अदा करावयाची बाब शासनाच्या विचाराधीन होती.
# Page 2
शासन निर्णय क्रमांक: ईगव्ह १५१८/प्र.क्र.६/ संगणक
शासन निर्णय:
आयुक्त, क्रीडा व युवक सेवा, महाराष्ट्र राज्य, पुणे यांनी संदर्भाधीन क्र. ४ येथील पत्रान्वये केलेल्या विनंतीनुसार एकूण रु १७,८४,५१९/- (अक्षरी रक्कम रुपये सतरा लाख चौ-याऐंशी हजार पाचशे एकोणवीस फक्त) इतकी रक्कम मे. मिनिटेक्स सिस्टिम्स प्रायव्हेट लिमिटेड, नाशिक यांना अदा करण्यास प्रशासकीय मान्यता देण्यात येत आहे.
२. सदरचा खर्च मागणी क्रमांक ई-२, २२०२ सर्वसाधारण शिक्षण, ८०-सर्वसाधारण पंचवार्षिक योजनांतर्गत योजना (०२) (५१) ई-गव्हर्नन्स कार्यक्रम (२२०२H४५४) ३१ सहाय्यक अनुदाने या लेखाशिर्षातून सन २०२३-२४ च्या उपलब्ध तरतुदीमधून भागविण्यात यावा. यासाठी आयुक्त, शिक्षण, महाराष्ट्र राज्य, पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय, यांना आहरण व संवितरण अधिकारी म्हणून घोषित करण्यात येत आहे. त्यामुळे, आयुक्त, क्रीडा व युवक सेवा, महाराष्ट्र राज्य, पुणे यांनी याबाबतची देयके निधी उपलब्ध करून घेण्यासाठी त्यांचेकडे सादर करावी.
३. हा शासन निर्णय वित्तीय अधिकार नियमपुस्तिका २०१५ दिनांक १७ एप्रिल, २०१५ मधील उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या वित्त विभागाच्या अनौपचारिक संदर्भ क्र. ५४९ / व्यय - ५, दिनांक ०२.०६.२०२३ अन्वये प्राप्त मान्यतेनुसार निर्गमित करण्यात येत आहे.