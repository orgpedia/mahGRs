# Page 1
राज्यातील खाजगी अंशत: व पुर्णतः अनुदानित, स्थानिक स्वराज्य संस्थेतील व अध्यापक विद्यालयातील शिक्षक व शिक्षकेत्तर कर्मचाऱ्यांचे वेतन ऑफलाईन पध्दतीने वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन १२१८/प्र.क्र.२८/१८/टीएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १८ जुलै, २०१९
वाचा : १) शासनाचा समक्रमांकीत दिनांक २ फेब्रुवारी, २०१८ रोजीचा शासन निर्णय २) शासनाचे समक्रमांक दिनांक २३.२.२०१८ व २७.२.२०१८ रोजीचे शासन निर्णय ३) शासनाचा समक्रमांक दिनांक १८.५.२०१८ रोजीचा शासन निर्णय
४) शासनाचा समक्रमांक दिनांक २१.८.२०१८ रोजीचा शासन निर्णय
५) शासनाचा समक्रमांक दिनांक ०८.०३.२०१९ रोजीचा शासन निर्णय
६) शासनाचे समक्रमांक दिनांक १८.०६.२०१९ रोजीचे पत्र
प्रस्तावना : शालार्थ प्रणालीच्या डाटा बेस सॉफ्टवेअरमध्ये दिनांक १२.०१.२०१८ पासून तांत्रिक दोष निर्माण झाला असल्यामुळे उपरोक्त संदर्भ क्र. १ ते ५ अन्वये शिक्षक व शिक्षकेतर कर्मचाऱ्यांचे जून २०१९ पर्यंतचे वेतन ऑफलाईन पद्धतीने अदा करण्यास मान्यता देण्यात आलेली होती. सदरची प्रणाली महा आयटी कडून विकसित करण्यात आलेली असून सातारा, ठाणे व जालना या तीन जिल्ह्यामध्ये प्रायोगिक तत्वावर शालार्थ प्रणालीमधून या कर्मचाऱ्यांचे जून २०१९ वेतन अदा करणे तसेच उर्वरित जिल्ह्यामधील कर्मचाऱ्यांचे जुलै २०१९ पासूनचे वेतन शालार्थ प्रणालीमधून अदा करण्याबाबत संदर्भ क्र. ६ च्या पत्रान्वये सूचना निर्गमित करण्यात आलेल्या होत्या. परंतू, सातारा, ठाणे व जालना या तीन जिल्ह्यामध्ये शालार्थ प्रणालीमधून वेतन अदा करताना तांत्रिक अडचणी येत असल्यामुळे सातारा, ठाणे व जालना हे जिल्हे वगळता इतर जिल्ह्यामधील या कर्मचाऱ्यांचे वेतन ऑफलाईन पद्धतीने अदा करण्यासाठी तसेच दिनांक १ जुलै, २०१६ व २ जुलै, २०१६ च्या शासन निर्णयान्वये अनुदानासाठी पात्र घोषित केलेल्या एकूण ८९७० शिक्षक / शिक्षकेतर कर्मचाऱ्यांचे, दिनांक १३.३.२०१८ च्या शासन निर्णयानुसार वैयक्तिक मान्यता दिलेल्या २७६ शिक्षकांचे व उच्च माध्यमिक शाळांमधील पुरवणी मागणीद्वारे मान्य केलेल्या १७१ शिक्षकांचे आणि दिनांक ६ फेब्रुवारी, २०१९ च्या शासन निर्णयान्वये राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षामधील उच्चस्तरीय समितीने मान्यता दिलेल्या १००० पदांपैकी व्यपगत केलेल्या ४२८ पदांपैकी पुनरुज्जिवित केलेल्या ६८ पदांना अद्याप शालार्थ क्रमांक मिळालेला नसल्यामुळे त्यांचे वेतन ऑफलाईन पध्दतीने अदा करण्याची बाब शासनाच्या विचाराधीन होती.
पृष्ठ ४ पैकी १
# Page 2
शासन निर्णय क्रमांकः वेतन १२१८/प्र.क्र.२८/१८/टीएनटी-३ शासन निर्णय :
राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शिक्षक / शिक्षकेत्तर कर्मचाऱ्यांचे वेतन ऑफलाईन पद्धतीने अदा करण्यासाठी खालीलप्रमाणे निर्णय घेण्यात येत आहे.
अ) राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शिक्षक / शिक्षकेत्तर कर्मचाऱ्यांना शालार्थ क्रमांक मिळालेला आहे तसेच शालार्थ क्रमांक मिळविण्यासाठी पात्र आहेत अशा शिक्षक व शिक्षकेतर कर्मचाऱ्यांना (सातारा, ठाणे व जालना वगळून इतर सर्व जिल्हे) ऑगस्ट, २०१९ पर्यंतचे नियमित व थकीत वेतन ऑफलाईन पध्दतीने अदा करण्यास मान्यता देण्यात येत आहे. यामध्ये अर्धवेळ, रजा कालावधीत नियुक्त तसेच तासिका तत्वावरील शिक्षकांचे नियमित व थकीत वेतनाचाही समावेश राहील.
मा. लोक आयुक्त प्रकरणे, न्यायालयीन प्रकरणे तसेच शिक्षक व शिक्षकेतर कर्मचाऱ्यांच्या थकीत वेतनाबाबतचे मान्यतेचे प्रशासकीय आदेश शिक्षण संचालक (प्राथमिक / माध्यमिक व उच्च माध्यमिक), आयुक्त (शिक्षण) अथवा शालेय शिक्षण व क्रीडा विभाग, मंत्रालय, मुंबई यांच्याकडून एप्रिल, २०१९ ते ऑगस्ट, २०१९ या कालावधीत निर्गमित झालेले असावेत.
ब) राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शालार्थ क्रमांक मिळविण्यासाठी पात्र आहेत अशा शिक्षक व शिक्षकेतर कर्मचाऱ्यांना (सातारा, ठाणे व जालना यासह सर्व जिल्हे) डिसेंबर २०१९ पर्यंतचे नियमित व थकीत वेतन ऑफलाईन पध्दतीने अदा करण्यास मान्यता देण्यात येत आहे. यामध्ये अर्धवेळ, रजा कालावधीत नियुक्त तसेच तासिका तत्वावरील शिक्षकांचे नियमित व थकीत वेतन व खालील प्रकारची देयके समाविष्ट असतील.
१) दि. १३.३.२०१८ च्या शासन निर्णयान्वये वैयक्तिक मान्यता दिलेल्या २७६ शिक्षकांचे व उच्च माध्यमिक शाळामधील पुरवणी मागणीद्वारे मान्य केलेल्या १७१ शिक्षकांचे वेतन.
२) दिनांक ६ फेब्रुवारी २०१९ रोजीच्या शासन निर्णयान्वये राज्यातील खाजगी मान्यताप्राप्त अनुदानित उच्च माध्यमिक व कनिष्ठ महाविद्यालयातील सन २००३-०४ ते २०१०-११ या वर्षातील उच्चस्तरीय समितीने मान्यता दिलेल्या १००० पदापैकी व्यपगत केलेल्या ४२८ पदापैकी पुनरूज्जिवित केलेल्या ६८ पदांचे वेतन.
३) दि. १ जुलै २०१६ व दि. २ जुलै २०१६ च्या शासन निर्णयान्वये अनुदानासाठी पात्र घोषित केलेल्या एकूण ८९७० शिक्षक/ शिक्षकेतर कर्मचाऱ्यांचे वेतन.
पृष्ठ ४ पैकी २
# Page 3
शासन निर्णय क्रमांक: वेतन १२१८/प्र.क्र.२८/१८/टीएनटी-३ ४) मा. लोक आयुक्त प्रकरणे, न्यायालयीन प्रकरणे तसेच शिक्षक व शिक्षकेतर कर्मचाऱ्यांच्या थकीत वेतनाबाबतचे मान्यतेचे प्रशासकीय आदेश शिक्षण संचालक (प्राथमिक / माध्यमिक व उच्च
माध्यमिक), आयुक्त (शिक्षण) अथवा शालेय शिक्षण व क्रीडा विभाग, मंत्रालय, मुंबई यांच्याकडून एप्रिल, २०१९ ते डिसेंबर, २०१९ या कालावधीत निर्गमित झालेले असतील अशा प्रकरणात थकीत वेतन ऑफलाईन पध्दतीने अदा करण्यास मान्यता देण्यात येत आहे.
२. उपरोक्त "ब" मधील १), २) व ३) मध्ये नमूद केलेल्या शिक्षक/ शिक्षकेतर कर्मचाऱ्यांना डिसेंबर २०१९ पर्यंत शालार्थ क्रमांक देऊन त्यांची माहिती शालार्थ प्रणालीमध्ये भरण्याची दक्षता घेण्याच्या सर्व संबधितांना सूचना देण्यात याव्यात.
३. सातारा, जालना व ठाणे हे जिल्हे वगळता अन्य सर्व जिल्ह्यामधील जिल्हा परिषद व खाजगी प्राथमिक, माध्यमिक व उच्च माध्यमिक आणि अध्यापक विद्यालये व्यवस्थापनाच्या सर्व शाळामधील कर्मचाऱ्यांची शालार्थ प्रणालीमधील सर्व आवश्यक माहिती (attach - detach/ service end इ. ) अद्ययावत करावी. सातव्या वेतन आयोगानुसार शिक्षक / शिक्षकेतर कर्मचाऱ्यांचे वेतन शालार्थ प्रणालीमधून आहरित करण्यापुर्वी, सहाव्या वेतन आयोगानुसार प्रचलित पद्धतीने अदा करण्यात आलेले वेतन देयक शालार्थ प्रणालीमध्ये ऑनलाईन पद्धतीने तयार करणे आवश्यक आहे. ही बाब लक्षात घेऊन सर्व क्षेत्रीय अधिकाऱ्यांनी कालमर्यादेत सदर कार्यवाही पूर्ण करावी व शालार्थ प्रणाली पूर्णपणे कार्यान्वित होत असताना वैयक्तिक मान्यता प्राप्त सर्व शिक्षक/शिक्षकेतर कर्मचारी वेतन प्रणालीमध्ये समाविष्ट होतील याची खात्री करावी.
४. सदरचा शासन निर्णय वित्त विभागाच्या अनौपचारिक संदर्भ क्र. ०९ / कोषा प्र. ५, दिनांक १७.७.२०१९ अन्वये दिलेल्या मान्यतेने निर्गमित करण्यात येत आहे.
# Page 4