# Page 1
शैक्षणिक वर्ष २०२०-२१ साठी कोविड -१९ कोरोना विषाणूच्या प्रादुर्भावाच्या पार्श्वभूमीवर इयत्ता १ ली ते इयत्ता १२ वी चा पाठ्यक्रम २५% कमी करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: अभ्यास- २०२० / प्र.क्र.११९/एसडी-४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : २४ जुलै, २०२०.
संदर्भ:- संचालक,राज्य शैक्षणिक व संशोधन परिषद, महाराष्ट्र, पुणे यांचे दिनांक २२.०७.२०२० चे पत्र.
प्रस्तावना: मार्च २०२० पासून कोविड -१९ या कोरोना विषाणूचा प्रादुर्भाव संपूर्ण जगामध्ये झालेला आहे.
त्यामुळे केंद्र आणि राज्य शासनाने वेळोवेळी दिलेल्या आदेशानुसार मार्च २०२० पासून राज्यामध्ये सर्व
शाळा, महाविद्यालये बंद ठेवण्यात आलेले आहेत. दरवर्षी साधारणतः जून मध्ये सर्व राज्यामध्ये
शैक्षणिक वर्ष सुरु होत असते. तथापि सन २०२०-२१ मध्ये नेहमीप्रमाणे शाळा सुरु करता आलेल्या
नाहीत. वेळेवर शाळा सुरु करता न आल्यामुळे विहीत वेळेत पाठ्यक्रम पूर्ण करणेबाबत समस्या निर्माण
झालेली आहे. या पार्श्वभूमीवर सी.बी.एस.ई. ने देखील आपला पाठ्यक्रम कमी केलेला आहे. त्यानुसार
राज्यातील सर्व माध्यमांच्या शाळांचा इयत्ता १ ली ते १२ वी चा पाठ्यक्रम शैक्षणिक वर्ष २०२०-२१ या
वर्षाकरिता कमी करणेबाबतची बाब शासनाच्या विचाराधीन होती.
शासन निर्णय: शैक्षणिक वर्ष २०२०-२१ साठी कोविड -१९ या कोरोना विषाणूच्या प्रादुर्भावाच्या पार्श्वभूमीवर
इयत्ता १ ली ते इयत्ता १२ वी चा पाठ्यक्रम २५ % कमी करण्यास शासन मान्यत: देण्यात येत आहे.
सदर कमी केलेल्या पाठ्यक्रमाची यादी संचालक, राज्य शैक्षणिक व संशोधन परिषद, महाराष्ट्र, पुणे
यांनी त्यांच्या वेबसाईटवर प्रसिद्ध करावी तसेच याबाबत शाळांना, विद्यार्थ्यांना तसेच पालकांना अवगत
होण्यासाठी आवश्यक प्रसिध्दी द्यावी.
# Page 2
शासन निर्णय क्रमांकः अभ्यास - २०२०/प्र.क्र.११९/एसडी-४