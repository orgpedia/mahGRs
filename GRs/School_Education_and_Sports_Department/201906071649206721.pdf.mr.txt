# Page 1
दिनांक ०१/०१/२०१६ पूर्वीच्या निवृत्तवेतन धारकांच्या निवृत्तीवेतनात / कुटुंबनिवृत्तीवेतनात ७ व्या वेतन आयोगानुसार सुधारणा करण्याबाबत तसेच ८० वर्षे व त्यावरील निवृत्तीवेतनात दिनांक ०१ जानेवारी, २०१९ पासून वाढ करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: सेनिप्र-२०१९/प्र.क्र.०६/टिएनटी-६
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
तारीख: ०७ जून, २०१९.
वाचा १) शासन निर्णय वित्त विभाग, क्रमांक : सेनिवे २०१९/प्र.क्र.५८/सेवा ४, दि.२४/०१/२०१९.
२) शासन निर्णय वित्त विभाग, क्रमांकः सेनिवे २०१९/प्र.क्र.५९/सेवा ४, दि.२४/०१/२०१९
प्रस्तावना - उपरोक्त संदर्भ क्रमांक १ व २ च्या शासन निर्णयान्वये दिनांक ०१/०१/२०१६ पूर्वीच्या निवृत्तवेतन धारकांच्या निवृत्तीवेतनात /कुटुंबनिवृत्तीवेतनात ७ व्या वेतन आयोगानुसार सुधारणा करण्याबाबत तसेच ८० वर्षे व त्यावरील निवृत्तीवेतनात दिनांक ०१ जानेवारी, २०१९ पासून वाढ करण्याबाबतच्या सुधारणा करण्यात आल्या होत्या.
सदर तरतूदी जिल्हा परिषदा, मान्यता प्राप्त खाजगी १००% अनुदानित प्राथमिक, माध्यमिक, उच्च माध्यमिक व अध्यापक विद्यालयात शिक्षक व शिक्षकेत्तर कर्मचाऱ्यांना लागू करण्याची बाब विचाराधीन होती.
शासन निर्णय वित विभागाच्या संदर्भ क्र.१ व २ अन्वये सुधारित केलेल्या तरतूदी जिल्हा परिषदा, मान्यता प्राप्त खाजगी १००% अनुदानित प्राथमिक, माध्यमिक, उच्च माध्यमिक व अध्यापक विद्यालयात शिक्षक व शिक्षकेत्तर कर्मचाऱ्यांना लागू करण्यात येत आहे.
२. याबाबतचा खर्च सदर निवृत्तीवेतनधारकांचे निवृत्ती वेतन ज्या अर्थसंकल्पीय लेखाशीर्षाखाली खर्ची टाकण्यात येते, त्या लेखाशीर्शाखाली खर्ची टाकण्यात यावे व ते त्या त्या शीर्षातंर्गत मंजूर अनुदानातून भागविण्यात यावे.
# Page 2
शासन निर्णय क्रमांकः सेनिप्र-२०१९/प्र.क्र.०६/टिएनटी-६