# Page 1
श्रीगिरीष . महाजन, मा. मंत्री, क्रीडा व युवक कल्याण यांना जर्मनी व स्वित्झर्लंड या देशांचा परदेश दौरा करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: विदौरा-२०२३/प्र.क्र.४८/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
तारीख: ११ मे, २०२३.
वाचा - १) श्री.मोरीट्झ मॅटस (Moritz Mattes) व मॅक्समिलन हॅसचके (Maxmilian Haschke) एफ.सी.बायर्न, म्युनिच, जर्मनी यांचे दि. ६ डिसेंबर,२०२२ रोजीचे पत्र
२) डॉ.क्लाऊडे स्ट्रीकर (Claude Stricker) कार्यकारी संचालक, इंटरनॅशनल अकॅडमी ऑफ स्पोर्टस सायन्स अॅन्ड टेक्नोलॉजी (AISTS), लॉसने, स्वित्झर्लंड यांचे दि.३१.३.२०२३ रोजीचे पत्र
प्रस्तावना राज्यात फुटबॉल खेळाचा प्रचार व प्रसार करण्यासाठी राज्य शासन पावले उचलत आहे.
याचाच एक भाग म्हणून राज्य शासनाने (क्रीडा विभाग) फुटबॉल क्लब बायर्न, म्युनिच, जर्मनी या
जगप्रसिध्द व फुटबॉल स्पर्धांमध्ये अत्यंत यशस्वी असलेल्या संस्थेसोबत फुटबॉल या खेळाच्या
प्रशिक्षण व विकासाच्या अनुषंगाने सहकार्य करार केला आहे. त्यानुसार राज्यातील १४ वर्षाखालील
२० खेळाडू, क्रीडा मार्गदर्शक व व्यवस्थापक यांना फुटबॉल खेळाच्या अद्ययावत प्रशिक्षणाकरीता जर्मनी येथे पाठविण्यास शासन निर्णय, दि. १५ मार्च, २०२३ अन्वये प्रशासकीय मान्यता देण्यात आली
आहे. फुटबॉल क्लब बायर्न, म्युनिच, जर्मनी या संस्थेने तेथील उच्च दर्जाच्या पायाभूत सुविधा, क्रीडा संकुल व्यवस्थापन, खेळाडूंची निवड, अत्याधुनिक प्रशिक्षण, क्रीडा विज्ञान यासंदर्भात पाहणी व अभ्यास करण्यासाठी मा. मंत्री, क्रीडा व युवक कल्याण तसेच इतर संबधित अधिकाऱ्यांना जर्मनी येथे
आमंत्रित केलेले आहे. त्याचप्रमाणे डॉ.क्लाऊडे स्ट्रीकर, कार्यकारी संचालक, इंटरनॅशनल अकॅडमी
ऑफ स्पोर्टस सायन्स अॅन्ड टेक्नोलॉजी (AISTS), लॉसने, स्वित्झर्लंड यांनी मा.मंत्री (क्रीडा व युवक
कल्याण) यांची मुंबई येथे भेट घेऊन स्वित्झर्लंड येथे योग व मल्लखांब केंद्र स्थापन करण्यासाठी तसेच
राज्याच्या क्रीडा क्षेत्राला आधुनिक तंत्रज्ञान, आंतररराष्ट्रीय दर्जाच्या क्रीडा प्रशिक्षणाची व क्रीडा
# Page 2
शासन निर्णय क्रमांकः विदौरा-२०२३/प्र.क्र.४८/क्रीयुसे-१
शिक्षणाची जोड देण्यासाठी स्वित्झर्लंड येथील इंटरनॅशनल अकॅडमी ऑफ स्पोर्टस सायन्स अॅन्ड
टेक्नोलॉजी (AISTS) या क्रीडा शिक्षण व प्रशिक्षणाकरिता जगप्रसिध्द असलेल्या संस्थेस भेट देण्याची विनंती केली आहे. इंटरनॅशनल अकॅडमी ऑफ स्पोर्टस सायन्स अॅन्ड टेक्नोलॉजी (AISTS), लॉसने, स्वित्झर्लंड या संस्थेमार्फत चालविण्यात येणाऱ्या आंतरराष्ट्रीय दर्जाच्या क्रीडा विषयक
अभ्यासक्रमांचा / प्रशिक्षणाचा लाभ ऑनलाईन माध्यमातून राज्यातील खेळाडू, प्रशिक्षक, क्रीडाशिक्षक, क्रीडा अधिकारी इत्यादींना देण्याकरिता या संस्थेसोबत करार करण्याचे प्रस्तावित आहे.
२. यानुषंगाने श्री. गिरीष महाजन, मा.मंत्री (क्रीडा व युवक कल्याण) यांच्या दि. १८ मे, २०२३ ते दि.२६ मे, २०२३ या कालावधीतील जर्मनी व स्वित्झर्लंड येथील परदेश दौऱ्यास मान्यता देण्याची
बाब विचाराधीन होती.
शासन निर्णय: एफ.सी. बायर्न, म्युनिच (Munich), जर्मनी आणि इंटरनॅशनल अकॅडमी ऑफ स्पोर्टस सायन्स अॅन्ड टेक्नोलॉजी (AISTS), लॉसने (Lausanne ), स्वित्झर्लंड या क्रीडाक्षेत्रातील जगप्रसिध्द
संस्थांनी संदर्भाधिन पत्रान्वये आंमत्रित केल्यानुसार श्री. गिरीष महाजन, मा. मंत्री, क्रीडा व युवक कल्याण यांच्या नेतृत्वात जर्मनी व स्वित्झर्लंड येथे अभ्यास दौ-याचे आयोजन करण्यात आले आहे.
सदर दौऱ्यात पुढील महत्वपुर्ण बाबींची पाहणी व अभ्यास करण्यात येणार असून राज्यातील क्रीडाक्षेत्राच्या हिताच्या व विकासाच्या दृष्टीने सदर दौरा तांत्रिक व ज्ञानवर्धनाकरिता उपयुक्त ठरणार आहे.
१) आंतरराष्ट्रीय स्तरावरील क्रीडाक्षेत्रातील पायाभूत सुविधा निर्मिती, व्यवस्थापन आणि देखभालीचे विविध पैलू.
२) क्रीडासंकुलाचे व्यवस्थापन तसेच संकुलासंदर्भातील अन्य महत्वपुर्ण बाबी.
३) युवा आणि तळागाळातील क्रीडा विकास धोरण, उच्च कार्यक्षमता केंद्रांची रणनीती आणि प्रक्रिया.
४) क्रीडा रणनीतीमध्ये क्रीडा विज्ञान आणि क्रीडा औषधे यांचा समावेश.
५) क्लब, खेळाडू आणि शासनाव्दारे स्पोर्टस् टेक्नॉलॉजीचा घेण्यात येणारा लाभ तसेच त्यास दिले जाणारे पाठबळ.
६) क्रीडा उपकरणांव्दारे गुणात्मक तसेच सूक्ष्मस्तरापासून विश्लेषण.
७) अत्याधुनिक क्रीडा प्रशिक्षण पध्दती, कपॅसीटी बिल्डिंग प्रक्रिया व खेळाडूंची निवड पध्दती.
८) मल्लखांब व योगा सेंटरची उभारणी आणि प्रचार व प्रसार.
पृष्ठ ३ पैकी २
# Page 3
शासन निर्णय क्रमांकः विदौरा-२०२३/प्र.क्र.४८/क्रीयुसे-१
यानुषंगाने श्री.गिरीष महाजन, मा. मंत्री, क्रीडा व युवक कल्याण यांच्या जर्मनी व स्वित्झर्लंड या देशांच्या परदेश दौऱ्यास याव्दारे शासनाची मान्यता देण्यात येत आहे.
२. प्रस्तुत परदेश दौरा दिनांक १८ मे, २०२३ ते दि. २६ मे, २०२३ (प्रवासासह ) या कालावधीसाठी राहील.
३. केंद्र शासनाच्या विदेश मंत्रालयाकडून ना-हरकत प्रमाणपत्र (Political Clearance) घेण्याबाबत तसेच आवश्यकतेप्रमाणे अन्य मंत्रालयांकडून मान्यता घेण्याबाबत कार्यवाही करण्यात येत आहेत.
४. सदर शासकीय दौऱ्याचा संपूर्ण खर्च शालेय शिक्षण व क्रीडा विभागांतर्गत असलेल्या क्रीडा व युवक सेवा संचालनालय, पुणे या कार्यालयामार्फत करण्यात येणार आहे.