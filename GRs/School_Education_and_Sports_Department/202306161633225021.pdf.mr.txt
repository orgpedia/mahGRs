# Page 1
राष्ट्रीय छात्र सेना कार्यालयातील कंत्राटी पदावर कार्यरत असलेल्या कर्मचाऱ्यांच्या वेतन/ मानधनाकरीता निधी उपलब्ध करून देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र:- राछासे-२६२३/प्र.क्र.७०/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक :- १६ जून, २०२३.
वाचा : १) आयुक्त, क्रीडा व युवक सेवा, पुणे यांचे पत्र क्र. राछासे/तरतूद/२०२३-२४/का-५/३८०, दि. २६/०४/२०२३ २) वित्त विभाग, शासन परिपत्रक क्रमांक, अर्थसं-२०२३/प्र.क्र.४४/अर्थ-३, दि. १२ एप्रिल, २०२३
प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे. राष्ट्रीय छात्र सेनेच्या कार्यालयासाठी कंत्राटी तत्वावर १४० पदे नियुक्त करण्यास वित्त विभागाने मान्यता दिली आहे. सदरहू १४० पदांच्या माहे मार्च, २०२३ ते जुलै, २०२३ या चार महिन्याच्या वेतन/मानधनाकरीता निधी उपलब्ध करून देण्याची बाब शासनाच्या विचाराधीन होती.
शासन निर्णय : राष्ट्रीय छात्र सेनेच्या कार्यालयासाठी कंत्राटी तत्वावर १४० पदे नियुक्त करण्यास वित्त विभागाने मान्यता दिली आहे. सदरहू १४० पदांच्या वेतन/मानधनाकरीता निधी उपलब्ध करून देण्याकरीता राष्ट्रीय छात्र सेना, मागणी क्रमांक - ई-३, २२०४, क्रीडा व युवक सेवा, १०२, विद्यार्थ्यांसाठी युवक कल्याण कार्यक्रम (०१) विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्र सेना (२२०४ ००१६)१० “कंत्राटी सेवा” या लेखाशीर्षाखालील रू. १ कोटी, ०८ लक्ष, ८८ हजार उपलब्ध करून सदर निधी वितरीत करण्यास या शासन निर्णयान्वये मान्यता देण्यात येत आहे.
२. राष्ट्रीय छात्र सेना, मागणी क्रमांक- ई-३, २२०४, क्रीडा व युवक सेवा, १०२, विद्यार्थ्यांसाठी युवक कल्याण कार्यक्रम (०१) विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्र सेना (२२०४ ००१६) १० “कंत्राटी सेवा” या लेखाशीर्षाकरीता सन २०२३-२४ या आर्थिक वर्षासाठी उपलब्ध करून दिलेल्या तरतूदीमधून उक्त खर्च भागविण्यात यावा.
उक्त रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.
३. सदर शासन निर्णय, उपरोक्त लेखाशिर्षांतर्गत त्यावर्षी मंजूर करण्यांत आलेल्या तरतुदीपेक्षा जास्त निधी खर्च होणार नाही या अटीच्या अधीन राहून, तसेच वित्त विभागाच्या अनौपचारिक संदर्भ क्रमांक ५६८/ व्यय-५, दि.०६ जून, २०२३ अन्वये मिळालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः राछासे-२६२३/प्र.क्र.७०/क्रीयुसे-३