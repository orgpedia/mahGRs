# Page 1
हनुमान व्यायाम प्रसारक मंडळ, अमरावती संचलित डीग्री कॉलेज ऑफ फिजीकल एज्युकेशन, अमरावती या महाविद्यालयास अभिमत क्रीडा विद्यापीठाचा दर्जा देण्याच्या अनुषंगाने समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-३०२२/प्र.क्र.१५१/क्रीयुसे-१,
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२.
तारीख: २० एप्रिल, २०२३
वाचा- १) समक्रमांकाचा शासन निर्णय दि.१०.११.२०२२ २) आयुक्त, क्रीडा व युवक सेवा यांचे पत्र क्र.आक्रीवि/क्रविमा/२०२२-२३/का-११/७४९८, दि.५.१.२०२३
प्रस्तावना: सन १९१४ साली स्थापन झालेली श्री. हनुमान व्यायाम प्रसारक मंडळ, अमरावती ही संस्था क्रीडा क्षेत्रात उल्लेखनीय कार्य करणारी संस्था असून या संस्थेने अनंत क्रीडा मंदिर, इनडोअर स्टेडियम, खुले स्टेडियम, विविध खेळांची मैदाने, जलतरण तलाव, १० मी शुटींग रेंज, सभागृह अशा विविध क्रीडा सुविधा विकसित केलेल्या आहेत. सदर संस्थेचे डिग्री कॉलेज ऑफ फिजीकल एज्युकेशन हे स्वायत्त दर्जा प्राप्त असलेले महाविद्यालय कार्यान्वित असून त्यास नॅक (NAAC) व्दारा "अ" दर्जा प्राप्त झालेला आहे. सदर संस्थेची क्रीडा क्षेत्रातील कामगिरी विचारात घेऊन तसेच संस्थेकडील क्रीडा सुविधांचा विचार करून संस्थेच्या डिग्री कॉलेज ऑफ फिजीकल एज्युकेशन, अमरावती या महाविद्यालयास “ अभिमत क्रीडा विद्यापीठाचा दर्जा ” देऊन अनुदान देण्याबाबतची घोषणा मा. उपमुख्यमंत्री तथा वित्त मंत्री यांनी सन २०२३ २४ साठीचा राज्याचा अर्थसंकल्प विधानमंडळात मांडताना केली आहे. त्यानुषंगाने पुढील आवश्यक कार्यवाही करण्यासाठी प्रस्तुत विभाग व उच्च व तंत्र शिक्षण विभाग यांच्या समन्वयातून समिती गठीत करण्याची बाब शासनाच्या विचाराधिन होती
शासन निर्णय: श्री. हनुमान व्यायाम प्रसारक मंडळ, अमरावती संचलित डिग्री कॉलेज ऑफ फिजीकल एज्युकेशन, अमरावती या महाविद्यालयास अर्थसंकल्पिय घोषणेनुसार “ अभिमत क्रीडा विद्यापीठ” म्हणून दर्जा देऊन अनुदान देण्याच्या अनुषंगाने आवश्यक पुढील कार्यवाही करण्यासाठी खालीलप्रमाणे विभागीय आयुक्त, अमरावती यांच्या अध्यक्षतेखाली समिती गठीत करण्यास याव्दारे मान्यता देण्यात येत आहे.
# Page 2
शासन निर्णय क्रमांकः संकीर्ण-३०२२/प्र.क्र.१५१/क्रीयुसे-१
---------------------------------------------------------------------------------------
| १. | विभागीय आयुक्त, अमरावती विभाग, अमरावती | अध्यक्ष |
| २. | डॉ. विलास एस सपकाळ, कुलगुरु, महात्मा गांधी मेमोरियल मिशन विद्यापीठ, औरंगाबाद | सदस्य |
| ३.  |  | सहसंचालक, उच्च व तंत्र शिक्षण, अमरावती विभाग, अमरावती | सदस्य |
| ४. | श्री. संजय सबनीस, उपसंचालक, क्रीडा क्रीडा व व युवक सेवा | सदस्य सचिव |
| ५. | जिल्हा क्रीडा अधिकारी, अमरावती | सदस्य |
| ६. | डॉ.एस.पी.देशपांडे, प्राचार्य, डिग्री कॉलेज ऑफ फिजीकल एज्युकेशन, अमरावती | सदस्य |
| ७. | डॉ.माधुरी एस.चेंडके उपप्राचार्य, डिग्री कॉलेज ऑफ फिजीकल एज्युकेशन, अमरावती | सदस्य |
---------------------------------------------------------------------------------------
२. समितीची कार्यकक्षा वरील समितीची कार्यकक्षा खालीलप्रमाणे असेल.
१) हनुमान व्यायाम प्रसारक मंडळ, अमरावती या संस्थेच्या शारीरिक शिक्षण महाविद्यालयास अभिमत क्रीडा विद्यापीठाचा दर्जा देण्यासाठी मंत्रिमंडळासमोर सादर करावयाचा आवश्यक प्रस्ताव तयार करणे.
२) सध्याच्या अनुदानित व अन्य पदांचा आढावा घेऊन अभिमत विद्यापीठाच्या नियमावलीनुसार नवीन पदनिर्मितीबाबतचा प्रस्ताव तयार करणे.
३) सदर विद्यापीठ क्रीडा विभागाच्या अखत्यारीत येणार असल्याने अमरावती विद्यापीठाची संलग्नता संपुष्ट आल्यानंतर अनुदान व अनुषंगिक बाबी संदर्भात निर्णय घेण्यासंदर्भातील प्रस्ताव तयार करणे.
४) पायाभूत सुविधांचे अद्ययावतीकरण, नव्याने सुविधा निर्मिती तसेच पदांसाठीचे वेतन व वेतनेतर अनुदान यानुषंगाने येणारा आवर्ती व अनावर्ती खर्चाचा आर्थिक भारासंबधी अभ्यास करून अहवाल सादर करणे.
५) उपरोक्तप्रमाणे तयार करण्यात येणाऱ्या प्रस्तावांच्या अनुषंगाने उपस्थित होणाऱ्या अन्य आवश्यक बाबी.
३. समितीचा कालावधी उपरोक्त समिती वरील परि. २ येथील कार्यकक्षेनुसार आवश्यक ती कार्यवाही १ महिन्यांमध्ये करील.
पृष्ठ ३ पैकी २
# Page 3
शासन निर्णय क्रमांकः संकीर्ण-३०२२/प्र.क्र.१५१/क्रीयुसे-१