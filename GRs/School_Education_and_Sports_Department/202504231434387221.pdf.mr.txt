# Page 1
महाराष्ट्र राज्याचे क्रीडा धोरण, २०१२
व्यायामशाळा विकास अनुदान योजनेतील
बांधकामाची अनुदान मर्यादा रु.७.०० लक्ष
वरून रु.१४.०० लक्ष इतकी करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः व्यावियो ३०२३/प्र.क्र.५२/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक: २३ एप्रिल, २०२५
वाचा:-
१. शासन निर्णय, शालेय शिक्षण व क्रीडा विभाग क्रमांक-क्रीडाधो- २०११/प्र.क्र.५५/११/क्रीयुसे-१, दिनांक १४ जून, २०१२.
२. शासन निर्णय, शालेय शिक्षण व क्रीडा विभाग, क्र. क्रीडाधो-३११३/
प्र.क्र.३९/क्रीयुसे-३, दि. २२ जानेवारी, २०१४
३. शासन निर्णय, शालेय शिक्षण व क्रीडा विभाग, क्र. संकीर्ण-२०१९/ प्र.क्र.४९/क्रीयुसे-१, दि. ०८ जानेवारी, २०१९
४. शासन शुध्दीपत्रक, शालेय शिक्षण व क्रीडा विभाग, क्र.संकीर्ण-
२०१५/प्र.क्र.४९/क्रीयुसे-१, दि. २९ डिसेंबर, २०२२
५. शासन शुध्दीपत्रक, शालेय शिक्षण व क्रीडा विभाग, क्र.संकीर्ण-२०१५/
प्र.क्र.४९/क्रीयुसे-१, दि. १० जुलै, २०२३
प्रस्तावना: -
राज्यात क्रीडा संस्कृतीचे संवर्धन, प्रचार, प्रसार व जोपासना करण्यासाठी पोषक वातावरण
असणे आवश्यक आहे. याच भूमिकेतून राज्याचे क्रीडा धोरण, २०१२ घोषित करण्यात आले असून, त्याची
अंमलबजावणी करण्याबाबत संदर्भ क्र.१ येथील शासन निर्णय निर्गमित झाला आहे. या क्रीडा धोरणातील
मुद्दा क्रमांक-४.७ ब. हा व्यायामशाळा विकास अनुदान योजनेत सुधारणा करणेबाबतचा आहे. त्यानुसार
व्यायामशाळा बांधकाम व व्यायाम साहित्य देण्याच्या जिल्हास्तरीय योजनेची अनुदान मर्यादा संदर्भ क्र.२
येथील शासन निर्णयान्वये रु.२.०० लक्ष वरून रु.७.०० लक्ष इतकी करण्यात आली होती. व्यायाम
साहित्य व व्यायमशाळा बांधकामाच्या दरात वाढ विचारात घेऊन सदर योजनेच्या बांधकाम अनुदान
मर्यादेत रु.१४.०० लक्ष इतकी वाढ करण्याची बाब शासनाच्या विचाराधीन होती.
शासन निर्णय:-
“व्यायामशाळा विकास अनुदान योजना” या जिल्हास्तरीय योजनेतील बांधकामाची अनुदान
मर्यादा रुपये ७.०० लक्ष वरुन रुपये १४.०० लक्ष अशी सुधारित करण्यास मान्यता देण्यात येत आहे.
२. संदर्भ क्र. ३ येथील दिनांक ०८.०१.२०१९ च्या शासन निर्णयासोबतच्या परिशिष्ट्ट-अ मधील
नियमावलीतील नियम क्रमांक ४ च्या अनुक्रमांक ०८ मध्ये तसेच, नियम क्रमांक ६ च्या अनुक्रमांक अ), आ)
# Page 2
शासन निर्णय क्रमांकः व्यावियो ३०२३/प्र.क्र.५२/क्रीयुसे-१
आणि ई) मध्ये व्यायामशाळा बांधकामासंदर्भात रूपये ७.०० लक्ष ऐवजी रूपये १४.०० लक्ष इतकी अनुदान
मर्यादा विचारात घेण्यात यावी. या योजनेंतर्गत व्यायामशाळा बांधकामासाठी अंदाजपत्रकीय किंमत किंवा
रु.१४.०० लक्ष यापैकी जे कमी असेल इतके अनुदान अनुज्ञेय राहील. मात्र, व्यायामशाळा साहित्यासाठी
अनुदान मर्यादा रु.७.०० लक्ष लागू राहील. याव्यतिरिक्त सदर शासन निर्णयातील आदेश, सदर शासन
निर्णयासोबतच्या "परिशिष्ट्ट अ" मधील नियमावलीतील तरतूदी आणि संदर्भ क्रमांक (४) येथील दिनांक
२९.१२.२०२२ व संदर्भ क्रमांक (५) येथील दिनांक १०.०७.२०२३ च्या शासन शुध्दीपत्रकातील आदेश
यथास्थिती लागू राहतील.
३. या जिल्हास्तरीय योजनेकरिता संबंधित जिल्याचे जिल्हा क्रीडा अधिकारी यांना "आहरण व
संवितरण अधिकारी" म्हणून घोषित करण्यात येत आहे.
४. सद्यःस्थितीत “व्यायामशाळांचा विकास अनुदान योजना” या जिल्हास्तरीय योजनेचे जे
लेखाशिर्ष उपलब्ध आहे. तेच या योजनेसाठी पुढे सुरु राहील.
५. या योजनेत पारदर्शकता राहण्यासाठी प्राप्त झालेले सर्व प्रस्ताव जिल्हा क्रीडा अधिकारी यांनी
तपासून संबंधित विभागीय उपसंचालक, क्रीडा व युवक सेवा यांची तांत्रिक मान्यता घ्यावी. तसेच पात्र
संस्थांची निवड यादी ही निकष प्राथम्य क्रमाने तयार करण्यात यावी व त्यानुसार पात्र संस्थांना अंतिम
प्रशासकीय मान्यता देण्याचे अधिकार संबंधित जिल्हाधिकारी यांना राहतील.
६. सुधारित अनुदान मर्यादा या शासन निर्णयाच्या दिनांकापासून लागू होईल.
७. सदरचा शासन निर्णय, नियोजन विभागाच्या अनौपचारिक संदर्भ क्र.२१/१४८१,
दि.०९.०५.२०२३, सार्वजनिक बांधकाम विभागाच्या अनौपचारिक संदर्भ क्र.९२/इमा-३,
दि.१०.०७.२०२३, व वित्त विभागाच्या अनौपचारिक संदर्भ क्र.७१०/व्यय-५ दि. १३.०९.२०२३ अन्वये प्राप्त
मान्यतेनुसार निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3