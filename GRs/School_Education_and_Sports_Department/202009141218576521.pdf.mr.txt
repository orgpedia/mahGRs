# Page 1
श्री. सुभाष राठोड, विषय सहायक यांची महाराष्ट्र राज्य मुक्त विद्यालय मंडळावरील प्रतिनियुक्ती संपुष्टात आणण्याबाबत
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : प्रतिनि-२०१७/प्र.क्र.७०/१७/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- १४ सप्टेंबर, २०२०
वाचा: १) शालेय शिक्षण व क्रीडा विभाग, शासन निर्णय समक्रमांक, दिनांक १६/८/२०१७ २) शालेय शिक्षण व क्रीडा विभाग, शासन पत्र क्रमांक संकीर्ण-२०१८/प्र.क्र.११७/एसडी-२, दिनांक २१/४/२०१८ ३) शालेय शिक्षण व क्रीडा विभाग, शासन आदेश समक्रमांक, दिनांक १४/५/२०१८ ४) शालेय शिक्षण व क्रीडा विभाग, शासन आदेश समक्रमांक, दिनांक २२/६/२०१८ ५) संचालक, राज्य शैक्षणिक संशोधन व प्रशिक्षण परिषद, महाराष्ट्र यांचे आदेश क्र.राशैसंप्रप/प्रतिनि/आस्था/२०२०/१३१७, दिनांक १३/७/२०२० ६) सचिव, महाराष्ट्र राज्य मुक्त विद्यालय मंडळ, पुणे यांचे पत्र क्र.रा.मं./संशोधन/ मु.वि.मं / ३३२०, दिनांक २८/७/२०२०
शासन आदेश: जिल्हा शैक्षणिक सात्तत्यपूर्ण व्यावसायिक विकास संस्था, पनवेल, जि. रायगड येथे विषय सहायक (समाजशास्त्र) या पदावर कार्यरत असलेले श्री. सुभाष राठोड यांना त्यांना मिळत असलेल्या वेतनावर जिल्हा शैक्षणिक सात्तत्यपूर्ण व्यावसायिक विकास संस्था, गडचिरोली येथे विषय सहायक या पदावर दि.१६/८/२०१७ रोजीच्या शासन निर्णयान्वये एका वर्षाच्या कालावधीकरीता प्रतिनियुक्ती देण्यात आली होती. तथापि, संदर्भाधीन दिनांक २१/४/२०१८ रोजीच्या पत्रान्वये श्री. सुभाष राठोड यांची नियुक्ती महाराष्ट्र राज्य मुक्त विद्यालय मंडळावर करण्याबाबत निदेश प्राप्त झाले. सदर निदेशाच्या अनुषंगाने श्री. सुभाष राठोड यांना दिनांक १४/५/२०१८ च्या आदेशान्वये त्यांना मिळत असलेल्या वेतनावर महाराष्ट्र राज्य मुक्त विद्यालय मंडळ येथे विषय सहायकाच्या उपलब्ध पदावर एका वर्षाकरिता प्रतिनियुक्ती देण्यात आली होती. तसेच, शासनाच्या दिनांक २२/६/२०१८ रोजीच्या आदेशान्वये राज्य शैक्षणिक संशोधन व प्रशिक्षण परिषद, महाराष्ट्र, (महाराष्ट्र विद्या प्राधिकरण) पुणे येथील विषय सहायक या पदावर महाराष्ट्र नागरी सेवा (पदग्रहण अवधी, स्वीयेतर सेवा इत्यादी), नियम,१९८१ च्या परिशिष्ट-२ मध्ये विहित केलेल्या अटी व शर्तीच्या अधीन राहून ३ वर्षाच्या कालावधीकरीता प्रतिनियुक्ती देण्यात आली होती. तसेच राज्य समन्वयक, महाराष्ट्र राज्य मुक्त विद्यालय मंडळ या पदाचेही काम सांभाळण्याचे निर्देश देण्यात आले होते.
२. संचालक, राज्य शैक्षणिक संशोधन व प्रशिक्षण परिषद, पुणे यांनी श्री. सुभाष राठोड, विषय सहायक (समाजशास्त्र ) यांना दिनांक १३/७/२०२० रोजीच्या आदेशान्वये परिषदेतून कार्यमुक्त केल्याबाबत सचिव, महाराष्ट्र राज्य मुक्त विद्यालय मंडळ, पुणे यांनी त्यांच्या दि.२८/७/२०२० रोजीच्या पत्रान्वये शासनास कळविले आहे. तथापि, श्री. सुभाष राठोड, विषय सहायक यांच्याकडे सोपविण्यात आलेले राज्य समन्वयक, महाराष्ट्र राज्य मुक्त विद्यालय मंडळ या पदाचे काम सुरु ठेवावे किंवा संपुष्टात आणावे, याबाबत आदेश निर्गमित करण्याची विनंती केली आहे. सदर विनंतीच्या
# Page 2
शासन आदेश क्रमांकः प्रतिनि-२०१७/प्र.क्र.७०/१७/प्रशा-५
अनुषंगाने व संचालक, राज्य शैक्षणिक संशोधन व प्रशिक्षण परिषद, महाराष्ट्र यांचे दि.१३/७/२०२० रोजीचे आदेश व त्यांचे अभिप्राय विचारात घेता, श्री. सुभाष राठोड यांची महाराष्ट्र राज्य मुक्त विद्यालय मंडळ येथील राज्य समन्वयक पदावर करण्यात आलेली नियुक्ती संपुष्टात आणण्यात येत आहे.