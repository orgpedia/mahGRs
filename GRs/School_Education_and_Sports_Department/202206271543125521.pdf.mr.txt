# Page 1
राज्यातील उच्च प्राथमिक (इ. ६वी ते ८ वी) वर्गांवर नियुक्त शिक्षकांना पदवीधर वेतनश्रेणी लागू करण्याच्या अनुषंगाने अभ्यास करण्याकरिता समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र. विपआ-२०२२/प्र.क्र.७३/टीएनटी-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक- २७/०६/२०२२
वाचा: १) शिक्षण, रोजगार व युवक सेवा विभाग शासन निर्णय क्र. पीटीपी १०७७/१४६९३ (१५०२) सात, दि. १४/११/१९७९ २) शालेय शिक्षण व क्रीडा विभाग शासन निर्णय क्र. प्राशातु-१११२/(२५८/२०१२)/ प्राशि-३, दि. १३/२/२०१३ ३) शालेय शिक्षण व क्रीडा विभाग, शासन निर्णय क्र. आरटीई २०१०/प्र.क्र.५७२/प्राशि-१, दि. १३/०२/२०१३ ४) शालेय शिक्षण व क्रीडा विभाग, शासन निर्णय क्र. पीटीआर १११३/०१/२०१३) / एसएम-४, दि. १३/१२/२०१३ ५) शालेय शिक्षण व क्रीडा विभाग, शासन परिपत्रक क्र. वेतन १२१६/प्र.क्र.१२३/१६/टिएनटी-३, दि. १३/१०/२०१६ ६) शालेय शिक्षण व क्रीडा विभाग, शासन निर्णय क्र. संकीर्ण २०१८/प्र.क्र.३९७/टिएनटी-१, दि. ०७/२/२०१९ ७) शालेय शिक्षण व क्रीडा विभाग, शासन शुद्धीपत्रक क्र. संकीर्ण-२०१८/प्र.क्र.३९७/टिएनटी-१, दि. २५/२/२०१९ ८) शालेय शिक्षण व क्रीडा विभाग, शासन शुद्धीपत्रक क्र. संकीर्ण-२०१८/प्र.क्र.३९७/टिएनटी-१, दि. १६/५/२०१९ ९) शालेय शिक्षण व क्रीडा विभाग, शासन शुद्धीपत्रक क्र. संकीर्ण-२०१८/प्र.क्र.३९७/टिएनटी-१, दि. १२/६/२०१९ प्रस्तावना सन २०१९ च्या चौथ्या (हिवाळी अधिवेशनामध्ये उच्च प्राथमिक (इ. ६ वी ते ८ वी ) च्या वर्गांकरिता नियुक्त पदवीधर शिक्षकांना पदवीधर वेतनश्रेणी लागू करण्याच्या अनुषंगाने विधानपरिषद नियम ९३ अन्वये सूचना उपस्थित करण्यात आली होती. सदर सूचनेवरील चर्चेदरम्यान तत्कालिन मा. मंत्री (शालेय शिक्षण) यांनी सूचनेमध्ये उपस्थित विषयाच्या अनुषंगाने आयुक्त स्तरावर समितीची स्थापना करण्याचे आश्वासन दिले आहे.
त्यानूसार उच्च प्राथमिक (इ. ६ वी ते ८ वी) च्या वर्गांकरिता नियुक्त पदवीधर शिक्षकांना पदवीधर वेतनश्रेणी लागू करण्याच्या अनुषंगाने अभ्यास करुन शिफारस करण्यासाठी समिती गठीत करण्याची बाब शासनाच्या विचाराधीन होती.
शासन निर्णय - राज्यातील उच्च प्राथमिक (इ. ६ वी ते ८ वी ) च्या वर्गांकरिता नियुक्त पदवीधर शिक्षकांना पदवीधर वेतनश्रेणी लागू करण्याच्या अनुषंगाने अभ्यास करुन शिफारस करण्याकरिता पुढीलप्रमाणे समिती नियुक्ती करण्यात येत आहे.
१) आयुक्त, शिक्षण अध्यक्ष २) शिक्षण संचालक (प्राथमिक), महाराष्ट्र राज्य सदस्य ३) संचालक, विद्याप्राधिकरण, महाराष्ट्र राज्य, पुणे सदस्य
# Page 2
शासन निर्णय क्रमांकः विपआ-२०२२/प्र.क्र.७३/टीएनटी-३
४) सह सचिव/उप सचिव (शिक्षक व शिक्षकेतर), मंत्रालय, मुंबई सदस्य ५) सह सचिव/उप सचिव (ग्रामविकास विभाग), मंत्रालय, मुंबई सदस्य ६) सह संचालक, प्राथमिक शिक्षण संचालनालय, पुणे सदस्य सचिव
२. अभ्यास समितीची कार्यकक्षा पुढीलप्रमाणे राहिल: उच्च प्राथमिक स्तरावरील २५% शिक्षकांना पदवीधर वेतनश्रेणी देण्यामागील पार्श्वभूमी, सदर शिक्षकांच्या शैक्षणिक/व्यावसायिक अर्हतेमध्ये कालोघात झालेले बदल, तत्संबंधाने सदर शिक्षकांना सरसकट पदवीधर वेतनश्रेणी देण्याची मागणी, त्यामुळे पडणारा आर्थिक भार इ. अनुषंगिक सर्व मुद्यांचा सर्वंकष अभ्यास करुन शासनास शिफारस करणे.
३. या शासन निर्णयान्वये गठीत करण्यात आलेल्या अभ्यास समितीने उपरोक्त नमूद बाबींच्या अनुषंगाने तीन महिन्यात अहवाल शासनास सादर करावा.
४. अध्यक्ष, अभ्यास समिती आवश्यकतेनुसार सदर समितीवर शासकीय / अशासकीय सदस्यांना आमंत्रित करु शकतील.