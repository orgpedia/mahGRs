# Page 1
विभागीय क्रीडा संकुल, कोकण विभाग हे नवी मुंबई ऐवजी मौ. नाणोरे, ता. माणगांव, जि. रायगड येथे उभारण्यास प्रशासकीय मान्यता प्रदान करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः विक्रीसं-१९२१/प्र.क्र. ९२/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २६ मार्च, २०२१ .
वाचा:- (१) सामाजिक न्याय, सांस्कृतिक कार्य, क्रीडा व विशेष सहाय्य विभाग, शासन निर्णय क्र. राक्रीधो-२००३/प्र.क्र.११/क्रीयुसे-१, दिनांक २६ मार्च, २००३ (२) शालेय शिक्षण व क्रीडा विभाग, शासन निर्णय क्र. राक्रीधो-२००९/ (प्र.क्र.२५/०९)/ क्रीयुसे - १, दिनांक २१ मार्च, २००९ (३) मा. मंत्री ( क्रीडा व युवक कल्याण) यांच्या अध्यक्षतेखाली दिनांक ०९ मार्च, २०२१ रोजी आयोजित राज्य क्रीडा विकास समितीच्या बैठकीतील निर्णय.
प्रस्तावना : महाराष्ट्र राज्याचे क्रीडा धोरण, २००१ अंतर्गत महाराष्ट्र स्पोर्टस इन्फ्रास्ट्रक्चर डेव्हलपमेंट प्लॅन अंतर्गत क्रीडा सुविधा निर्माण करण्याकरीता राज्यात सर्व ठिकाण विविध क्रीडा सुविधा उपलब्ध करुन देण्याकरीता तालुका क्रीडा संकुल ( क्रीडा सुविधानुसार ब्रॉझ पॅकेज, सिव्हर पॅकेज, गोल्ड पॅकेज ), जिल्हा क्रीडा संकुल ( किमान राष्ट्रीय व अतिरिक्त स्वरुपात आंतरराष्ट्रीय दर्जाची ) व विभागीय क्रीडा संकुल ( आंतरराष्ट्रीय दर्जाची ) तयार करण्यास संदर्भाधीन क्र. (१) येथील दि.२६ मार्च, २००३ च्या शासन निर्णयान्वये मान्यता देण्यात आलेली आहे. त्यानुसार राज्याच्या प्रत्येक तालुक्यात १ तालुका क्रीडा संकुल, प्रत्येक जिल्ह्यात १ जिल्हा क्रीडा संकुल व प्रत्येक महसूली विभागात (कोल्हापूर व लातूर सह ) १ विभागीय क्रीडा संकुल उभारण्यात येणार आहे. मुंबई शहराकरीता १ विभागीय संकुल उभारण्याचे तसेच, कोकण विभागाचे विभागीय क्रीडा संकुल मुंबई, नवी मुंबई येथे उभारण्यात यावे, असे संदर्भ क्र. (१) येथील दि. २६ मार्च, २००३ च्या शासन निर्णयात स्पष्ट केले आहे. नवी मुंबई येथे उभारावयाच्या विभागीय क्रीडा संकुलासाठी प्रस्तावित केलेल्या जागेसंदर्भात न्यायालयीन प्रकरण सुरु आहे. तसेच, नवी मुंबई परिसरात क्रीडा संकुलासाठी आवश्यक तितकी जागा उपलब्ध होत नसल्याने कोकण विभागाचे विभागीय क्रीडा संकुल नवी मुंबई ऐवजी मौ. नाणोरे, ता.माणगांव, जि. रायगड येथे उभारण्याची बाब शासनाच्या विचाराधीन होती.
# Page 2
शासन निर्णय क्रमांकः विक्रीसं-१९२१/प्र.क्र. ९२/क्रीयुसे-१,
शासन निर्णय:
मौजे नाणोरे, ता. माणगाव जि. रायगड येथे कोकण विभागाचे विभागीय क्रीडा संकुल उभारण्याकरीता स.न. १३०/० मधील १०.०० हे. ( २४ एकर ) येथील शासकीय जागा उपलब्ध झाली असून, सदर जागा विभागीय क्रीडा संकुल, कार्यकारी समिती, मुंबई विभागाच्या नावावर करण्यात आलेली आहे. ही बाब विचारात घेता, प्रस्तावित विभागीय क्रीडा संकुल, कोकण विभाग हे नवी मुंबई ऐवजी मौजे नाणोरे, ता. माणगाव जि. रायगड येथे उभारण्यास शासन मान्यता देण्यात येत आहे.
२. विभागीय क्रीडा संकुल, कोकण विभाग, माणगाव, जि. रायगड यासाठी रू.८३४४.१६ लक्ष (रुपये त्र्यांऐशी कोटी चव्वेचाळीस लक्ष सोळा हजार फक्त) इतक्या रकमेचे अंदाजपत्रक व आराखडे सादर करण्यात आले असून, त्यास संदर्भ क्र. (२) येथील शासन निर्णयान्वये विहीत केलेल्या विभागीय क्रीडा संकुल अनुदान मर्यादेच्या अधीन, राज्य क्रीडा समितीच्या निर्णयानुसार मान्यता देण्यात येत आहे.
३. सदर अंदाजपत्रकानुसार विभागीय क्रीडा संकुलामध्ये ४०० मी. सिंथेटीक धावनपथ, फुटबॉल मैदान, अॅथलेटिक्स पॅव्हेलियन बिल्डिंग, हॉकी मैदान चेंजिग रूमसह, बॉस्केटबॉल, व्हॉलीबॉल, खो-खो, कबड्डी मैदाने, टेनिस कोर्ट, चेंजिग रूम, आऊटडोर गेम, अंतर्गत रस्ते, इनडोअर हॉल, जलतरण तलाव, डायव्हींग तलाव, संरक्षण भिंत, मुले-मुली वसतिगृह, रेन वॉटर हार्वेस्टिंग व बोअरवेल, फिल्टरेशन प्लँट, जलतरण व डायव्हींग तलाव, मटेरियल टेस्टींग ॲन्ड रॉयल्टी चॉर्ज, जीएसटी, विद्युतीकरण, पाणी व्यवस्था, क्रीडांगण समपातळीकरण व इतर बाबी/ सुविधांचा समावेश आहे.
४. यावर होणारा खर्च, “मागणी क्रमांक ई-३, प्रधान लेखाशीर्ष २२०४, क्रीडा व युवक सेवा, १०४, क्रीडा व खेळ, (१६) (०२) क्रीडा संकुलांची स्थापना, (२२०४१८२७), ३१, सहाय्यक अनुदाने (वेतनेतर)” या लेखाशीर्षाखाली चालू तसेच त्यापुढील आर्थिक वर्षात मंजूर तरतूदीतून भागविण्यात यावा. यासाठी निधी वितरणाचे आदेश स्वतंत्रपणे निर्गमित करण्यात येतील.
५. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
६. सामाजिक न्याय, सांस्कृतिक कार्य क्रीडा व विशेष सहाय्य विभाग, शासन निर्णय क्र.
राक्रीधो-२००३/प्र.क्र.११ / क्रीयुसे - १, दि. २६ मार्च, २००३ अन्वये मा. मंत्री (क्रीडा) यांचे अध्यक्षतेखाली राज्य क्रीडा विकास समिती गठीत करण्यात आली आहे. राज्य क्रीडा विकास
पृष्ठ ३ पैकी २
# Page 3
शासन निर्णय क्रमांक: विक्रीसं-१९२१/ प्र.क्र. ९२/क्रीयुसे-१,
समितीस नियोजन विभाग व वित्त विभागाचे प्रशासकीय व वित्तीय अधिकार प्रदान करण्यात आलेले आहेत. मा.मंत्री (क्रीडा ) यांचे अध्यक्षतेखाली दि. ०९ मार्च, २०२१ रोजी झालेल्या राज्य क्रीडा विकास समितीच्या बैठकीतील निर्णयानुसार व शासन मान्यतेने सदर शासन निर्गमित करण्यात येत आहे.