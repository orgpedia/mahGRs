# Page 1
केंद्र पुरस्कृत अपंग एकात्म शिक्षण योजनेतील ५७ विशेष शिक्षकांचे ऑगस्ट, २०१९ ते मार्च, २०२२ या कालावधीतील थकीत वेतन अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: आयईडीएस-२०२१/प्र.क्र.२२/एसडी-१
चौथा मजला, विस्तार इमारत, हुतात्मा राजगुरू चौक,
मादाम कामा मार्ग, मंत्रालय, मुंबई-४०० ०३२
तारीख: २१ ऑक्टोबर, २०२२
वाचा.
१) शासन निर्णय क्रमांक: आयईडीएस-२०२१/(प्र. क्र. २२)/एसडी-१, दि. १७.३.२०२१ व दि. ३१.३.२०२१ २) वित्त विभागाचे परिपत्रक क्र. अर्थसं-२०२२/प्र.क्र.४३/अर्थ-३, दिनांक ४.४.२०२२ ३) वित्त विभाग (व्यय) अर्धशासकीय पत्र क्र. अर्थसं-२०२२/प्र.क्र.४३/अर्थ-३, दिनांक ५.४.२०२२ ४) शिक्षण संचालक (प्राथमिक), महाराष्ट्र राज्य, पुणे यांचे पत्र क्र. प्राशिसं/अएशियो/२०२२/४१०९, दिनांक ३०.९.२०२२
प्रस्तावना - केंद्र शासनाने सन १९७८ पासून विशेष गरजा असलेल्या अपंग विद्यार्थ्यांना सामान्य मुलांबरोबर सामान्य शाळेत शिक्षण घेता यावे, यासाठी अपंग एकात्म शिक्षण योजना (प्राथमिक स्तर) सुरू केली. सदर योजनेंतर्गत नियुक्त करण्यात आलेल्या तथापि, माध्यमिक युनिटवर कार्यरत असलेल्या विशेष शिक्षकांचे मार्च, २०१७ ते मे, २०१९ या कालावधीतील वेतन संदर्भ-१ येथील शासन निर्णयांन्वये अदा करण्यात आले आहे. तथापि, तदनंतर सदर विशेष शिक्षकांचे जून, २०१९ ते मार्च, २०२२ या कालावधीतील वेतन तांत्रिक कारणांमुळे थकीत होते. यास्तव, शिक्षण संचालक (प्राथमिक), महाराष्ट्र राज्य, पुणे यांनी ५७ विशेष शिक्षकांचे जून, २०१९ ते मार्च, २०२२ या कालावधीतील थकीत वेतन तसेच ७ व्या वेतन आयोगाचा दुसरा हप्ता यांसाठी रू. १३,२२,९५,८२०/- (रूपये तेरा कोटी बावीस लक्ष पंचाण्णव हजार आठशे वीस) इतका निधी उपलब्ध करून देण्याची विनंती संदर्भ-४ येथील पत्रान्वये शासनास केली आहे.
२. शिक्षण संचालक (प्राथमिक), महाराष्ट्र राज्य, पुणे यांनी केलेल्या विनंतीच्या अनुषंगाने (२२०२ आय ६१२), ३१ - सहायक अनुदाने (वेतनेतर)" या लेखाशीर्षाखाली ५७ विशेष शिक्षकांच्या वेतनापोटी आवश्यक निधी उपलब्ध करून देण्याचा प्रस्ताव नियोजन व वित्त विभाग यांच्या मंजूरीसाठी सादर करण्यात आला होता. नियोजन व वित्त विभागाने दिलेल्या मान्यतेच्या अनुषंगाने रू. १३,२२,९५,८२०/- (रूपये तेरा कोटी बावीस लक्ष पंचाण्णव हजार आठशे वीस) एवढा निधी वितरीत करण्याची बाब शासनाच्या विचाराधीन होती. याबाबतचा शासन निर्णय पुढील प्रमाणे आहे.
शासन निर्णय शिक्षण संचालक (प्राथमिक), महाराष्ट्र राज्य, पुणे यांनी मागणी केल्यानुसार अपंग एकात्म शिक्षण योजना (प्राथमिक स्तर) योजनेंतर्गत नियुक्त करण्यात आलेल्या तथापि, माध्यमिक युनिटवर कार्यरत असलेल्या ५७ विशेष शिक्षकांचे जून, २०१९ ते मार्च, २०२२ या कालावधीतील थकीत वेतन तसेच ७ व्या वेतन आयोगाचा दुसरा हप्ता देण्यासाठी एकूण रू. १३,२२,९५,८२०/-(रूपये तेरा कोटी बावीस लक्ष पंचाण्णव हजार आठशे वीस) इतके अनुदान वितरीत करण्यास मान्यता प्रदान करण्यात येत आहे.
२. शिक्षण संचालक (प्राथमिक), महाराष्ट्र राज्य, पुणे यांनी थकित वेतनाची रक्कम संबंधीत ५७ विशेष शिक्षकांच्या खात्यात जमा करावी. वेतनाची रक्कम संबंधीत शिक्षकाच्याच खात्यात जमा होईल, याची काळजी घ्यावी.
५७ विशेष शिक्षकांची यादी सोबतच्या परिशिष्ट-अ येथे सादर केली आहे. सदर यादीत एखाद्या शिक्षकाचे नाव दुबार
# Page 2
शासन निर्णय क्रमांक: आयईडीएस-२०२१/प्र.क्र.२२/एसडी-१
आढळून आल्यास अशा प्रकरणी एकदाच वेतन अदा होईल, याची दक्षता घ्यावी. अधिकचे वेतन अदा झाल्याचे निदर्शनास आल्यास शिक्षण संचालक (प्राथमिक), महाराष्ट्र राज्य, पुणे यांना जबाबदार धरण्यात येईल.
३. परिशिष्ट “अ” मध्ये नमूद विशेष शिक्षकांना कोणत्याही न्यायालयीन प्रकरणाच्या अनुषंगाने जून, २०१९ ते मार्च, २०२२ या कालावधीसाठी यापूर्वी वेतन अदा करण्यात आले असल्यास सदर शासन निर्णयातील परिच्छेद १ मध्ये नमूद केल्यानुसार परिगणना करून अनुज्ञेय होणा-या रकमेतून सदर रक्कम समायोजित करून उर्वरीत रक्कम अदा करण्यात यावी.
४. विशेष शिक्षकांना अदा करण्यात आलेल्या वेतनाची वसूली सदर शिक्षकांच्या समायोजनासंदर्भात शासन स्तरावर घेतल्या जाणा-या अंतिम निर्णयाच्या अधीन असेल, अशा आशयाचे बंधपत्र, वेतन अदा करताना संबंधीत विशेष शिक्षकाकडून घेण्यात यावे.
५. उपरोक्तनुसार वेतन अदा केल्यानंतर निधी शिल्लक राहिल्यास त्याबाबतचा अहवाल शासनास सादर करावा.
शिल्लक निधीचा विनियोग करण्यापूर्वी शासनाची पूर्वपरवानगी घेण्यात यावी. वितरीत करण्यात आलेल्या निधीचे उपयोगिता प्रमाणपत्र एक महिन्याच्या कालावधीत शासनास सादर करावे.
६. सदर खर्च "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ - शिक्षक व इतर खर्च, (०१) समग्र शिक्षा अभियान, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेतर), (२२०२ । ६१२)" या लेखाशिर्षाखालील सन २०२२-२३ या वित्तीय वर्षामध्ये उपलब्ध असलेल्या तरतुदीतून भागविण्यात यावा. यासाठी शिक्षण संचालक (प्राथमिक) यांना आहरण व संवितरण अधिकारी आणि आयुक्त (शिक्षण), महाराष्ट्र राज्य, पुणे यांना नियंत्रक अधिकारी घोषित करण्यात येत आहे.
७. वित्त विभाग, शासन परिपत्रक दिनांक ४.४.२०२२ मध्ये नमूद केलेल्या सर्व अटींची पूर्तता होत आहे.
८. सदर प्रकरणी शिक्षण संचालक (प्राथमिक), महाराष्ट्र राज्य, पुणे यांनी तातडीने कार्यवाही करावी व केलेल्या कार्यवाहीचा अहवाल त्यांच्या स्तरावर आढावा घेऊन दर १५ दिवसांनी शासनास सादर करावा.
९. सदर शासन निर्णय नियोजन विभागाने अनौपचारिक संदर्भ क्र.२९५/१४७१, दिनांक ११.१०.२०२२ व वित्त विभागाने अनौपचारिक संदर्भ क्र. १००४ / व्यय-५, दिनांक १९.१०.२०२२ अन्वये दिलेल्या सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8