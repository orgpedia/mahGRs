# Page 1
क्रीडा महर्षी प्रा. दि. ब. देवधर क्रीडा प्रबोधिनी विद्यालयातील शिक्षक व शिक्षकेतर कर्मचाऱ्यांना सातव्या वेतन आयोगानुसार सुधारीत वेतन व थकबाकी व इतर भत्ते अदा करण्यासाठी निधी वितरित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः पुरवणी ३५२२/प्र.क्र.१४३/क्रीयुसे २
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दिनांक : ०९ फेब्रुवारी, २०२३
प्रस्तावना :
दि.१३.०९.२०२२ रोजीच्या शासन निर्णयान्वये क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी येथील शाळेतील शिक्षक व शिक्षकेतर कर्मचाऱ्यांना सातव्या वेतन आयोग लागू करण्यात आला आहे. सुधारीत वेतनस्तरानुसार सुधारित वेतन निश्चिती दि.०१.०१.२०१६ पासून परिगणित करण्यात आली आहे. या शिक्षकांचे सातव्या वेतन आयोगानुसार सुधारित वेतन व त्यानुषंगाने अनुज्ञेय वेतनाची थकबाकी यासाठीचा निधी मागणी क्रमांक ई-३, २२०४, (३३) (०१) क्रीडा विद्यापीठाची स्थापना (२२०४ २०६४), ३६.
सहाय्यक अनुदाने (वेतन)" या उद्दीष्टशीर्षामध्ये उपलब्ध करून घेण्याची बाब शासनाच्या विचाराधीन होती.
शासन निर्णय :
क्रीडा महर्षी प्रा. दि. ब. देवधर क्रीडा प्रबोधिनीचे माध्यमिक व उच्च माध्यमिक विद्यालय, पुणे येथील शिक्षक व शिक्षकेतर कर्मचा-यांचे सातव्या आयोगानुसार सुधारित वेतन व अनुज्ञेय वेतनाची थकबाकी व इतर देयके यासाठी रक्कम रू.२१७.०० लक्ष (रुपये दोन कोटी सतरा लक्ष फक्त) इतका निधी मंजूर करण्यास प्रशासकीय मान्यता देण्यात येत आहे.
२. या संदर्भात होणारा खर्च मागणी क्रमांक ई-३, २२०४, (३३) (०१) क्रीडा विद्यापिठाची स्थापना (२२०४ २०६४),३६,सहाय्यक अनुदाने (वेतन) " या लेखाशिर्षाखाली मंजूर तरतुदीमधून भागविण्यात यावा.
३. सदर अनुदान ज्या प्रयोजनासाठी मंजूर करण्यात आले आहे, त्याच प्रयोजनासाठी खर्च करण्यात यावे.
i उपरोक्त निधी आवश्यकतेनुसार मान्य निकषानुसार खर्च करण्यात यावा, ज्यावेळेस निधी प्रत्यक्ष खर्च करावायाचा त्याच वेळी आहरीत करावा. शासन लेख्याबाहेर बैंक खात्यात हा निधी ठेवू नये.
ii . राज्य शासनामार्फत वेळोवेळी वित्त विषयक निर्गमित करण्यात आलेले विधि आदेश/नियम/ शासन निर्णय वित्तीय नियमावली यांची अंमलबजावणी करून वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
# Page 2
शासन निर्णय क्रमांकः पुरवणी ३५२२/प्र.क्र.१४३/क्रीयुसे २ ४. शासनाच्या सूचनांनुसार उपरोक्त तरतुद खर्च करण्याबाबतची कार्यवाही करण्यात यावी.
यासाठी संबंधीत उपसंचालक/लेखाधिकारी, क्रीडा व युवक सेवा यांना आहरण व संवितरण अधिकारी तर आयुक्त, क्रीडा व युवक सेवा यांना नियंत्रक अधिकारी म्हणून घोषीत करण्यात येत आहे.
५. सदर शासन निर्णय वित्त विभागाच्या अनौपचारीक संदर्भ क्र. अनौ सं. क्र. ९२/२०२३ / व्यय-५, दि २५.१.२०२३ अन्वये मिळालेल्या मान्यतेच्या अनुषंगाने निर्गमित करण्यात येत आहे.