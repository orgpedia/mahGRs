# Page 1
युरोपीयन देशांच्या मागणीप्रमाणे त्यांना कुशल मनुष्यबळ पुरवण्याच्या अनुषंगाने करावयाच्या उपाययोजनांबाबत विचारविनिमय करण्यासाठी राज्यस्तरीय कृती गट (Task Force) स्थापन करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण २०२३/प्र.क्र.३२ / एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: ३१ मे, २०२३
प्रस्तावना : युरोपियन युनियन मधील विविध देशांना कुशल मनुष्यबळाची कमतरता जाणवत आहे.
महाराष्ट्रात औद्योगिक प्रशिक्षण संस्था (ITI) मार्फत विद्यार्थ्यांना कौशल्य विकासाचे प्रशिक्षण देण्यात येते. याशिवाय शालेय शिक्षण विभागामार्फत इ.९ वी ते इ.१२ वी च्या विद्यार्थ्यांना कौशल्यविषयक विषय शिकवण्यात येत आहेत. राज्यात मोठ्या प्रमाणात कुशल मनुष्यबळ उपलब्ध आहे. या कुशल मनुष्यबळास युरोपियन युनियन देशांमध्ये नोकरीची संधी उपलब्ध होवू शकते. तथापि, यासाठी या विद्यार्थ्यांना काही प्रगत कौशल्य, जर्मन भाषा, परदेशात पाळावयाचा शिष्टाचार इ. साठी अतिरिक्त प्रशिक्षण देणे आवश्यक आहे. याबाबत विचारविनिमय करण्यासाठी सर्व संबंधित विभागांचे मंत्री आणि सचिव यांचा कृतिगट (Task Force) स्थापन करण्याची बाब शासनाच्या विचाराधीन होती.
शासन निर्णय: युरोपीयन देशाच्या मागणीप्रमाणे त्यांना कुशल मनुष्यबळ पुरवणेबाबत करावयाच्या उपाययोजना सुचविण्यासाठी मा. मंत्री (शालेय शिक्षण) यांच्या अध्यक्षतेखाली पुढील प्रमाणे कृतीगट (Task Force) स्थापित करण्यास शासनाची मान्यता देण्यात येत आहे.
-----------------------------------------------------
| अ.क्र. | कृती गटातील सदस्य | पदनाम |
| १ | मा. मंत्री (शालेय शिक्षण) | अध्यक्ष |
| २ | मा. मंत्री ( उच्च व तंत्र शिक्षण) | सह-अध्यक्ष |
| ३ | मा.मंत्री (कृषि) | सह-अध्यक्ष |
| ४ | मा.मंत्री (वैद्यकीय शिक्षण) | सह-अध्यक्ष |
| ५ | मा.मंत्री (उद्योग) | सह-अध्यक्ष |
| ६ | मा. मंत्री कौशल्य विकास आणि उद्योजकता) | सह-अध्यक्ष |
| ७ | प्रधान सचिव, कृषि विभाग | सदस्य |
| ८ | प्रधान सचिव, कौशल्य विकास व उद्योजगता विभाग | सदस्य |
| ९ | प्रधान सचिव, उच्च व तंत्र शिक्षण विभाग | सदस्य |
| १० | प्रधान सचिव, उद्योग विभाग | सदस्य |
| ११ | प्रधान सचिव, शालेय शिक्षण व क्रीडा विभाग | सदस्य |
| १२ | सचिव, वैद्यकीय शिक्षण विभाग | सदस्य |
| १३ | आयुक्त (शिक्षण) | सदस्य सचिव |
-----------------------------------------------------
२. सदर कृती गटाची कार्यकक्षा खालीलप्रमाणे राहील.
(i)युरोपीयन युनियनला कुशल मनुष्यबळ पुरवावयाचे असल्यास त्यासाठी कोणकोणत्या प्रकारचे प्रशिक्षण देण्यात यावे, त्याची कार्यपध्दती, याचा अभ्यास करणे.
# Page 2
शासन निर्णय क्रमांकः संकीर्ण २०२३/प्र.क्र.३२/एसडी-६
(ii) शालेय जीवनापासून विद्यार्थ्यांना परदेशी भाषेचे ज्ञान देणे आवश्यक आहे.
त्यानुसार सरकारी/स्थानिक स्वराज्य संस्थाच्या शाळांमध्ये जर्मन भाषेचे ज्ञान देणे, याबाबत विचारविनिमय करणे.
(iii) नळकारागीर(Plumber), वीजतंत्री (Electrician), परिचर्या (Nursing), हॉटेल व्यवस्थापन (Hotel Management), मेडीकल इक्वीपमेंट टेक्निशीयन, विविध तंत्रज्ञ इत्यादी दैनंदिन गरजांच्या कामासाठी तसेच, याव्यतिरीक्त कोणकोणत्या शाखांची गरज लागू शकते.
याचा अभ्यास करून त्यासाठी प्रशिक्षण आराखडा तयार करणे.
(iv) प्रत्येक शैक्षणिक विभागात किमान १ यानुसार किमान ८ - सेंटर ऑफ एक्सलन्स स्थापन करण्यासाठीची कार्यपध्दती निश्चित करणे. - सेंटर ऑफ एक्सलन्स० सुरू होऊन त्याचे काम सुरु होईपर्यंत सद्याच्या औद्योगिक प्रशिक्षण संस्थामध्ये (ITI) अद्ययावत सुविधा निर्माण करुन तात्पुरती प्रशिक्षण केंद्रे तयार करणे.
(v) युरोपियन युनियनला आवश्यक असणाऱ्या कुशल / तांत्रिक मनुष्यबळासाठी कौशल्याच्या किमान ८० % ते ९० % पर्यंतचे कौशल्य या प्रशिक्षण केंद्रांमधून/ सेंटर ऑफ एक्सलन्स॰ मधून देण्याच्या उपाययोजना करणे.
(vi) जर्मनी सोबत या प्रकरणी करावयाच्या सामंजस्य कराराचा मसूदा तयार करणे.
३. समितीने एक महिन्यामध्ये आपला अहवाल शासनास सादर करावा.
# Page 3