# Page 1
किसान शिक्षण प्रसारक मंडळ, बोरगाव-काळे
तालुका जिल्हा लातूर या शैक्षणिक संस्थेच्या
सुवर्ण महोत्सवानिमित्त भौतिक व शैक्षणिक
सुविधांचा विकास करण्यासाठी विशेष अनुदान
उपलब्ध करुन देण्यास प्रशासकीय मान्यता
देण्याबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- पुरक-२०२४/प्र.क्र.१३७/एसएम-४,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२,
दिनांक:- ०९ ऑक्टोंबर ,२०२४
प्रस्तावना:-
किसान शिक्षण प्रसारक मंडळ, बोरगाव-काळे तालुका जिल्हा लातूर या शैक्षणिक संस्थेच्या
सुवर्ण महोत्सवानिमित्त भौतिक व शैक्षणिक सुविधांचा विकास करण्यासाठी रु.५० कोटींचा निधी
उपलब्ध करुन देण्याची मागणी शासनास करण्यात आली आहे.
२. किसान शिक्षण प्रसारक मंडळ, बोरगाव-काळे तालुका जिल्हा लातूर या संस्थेच्या भौतिक व
शैक्षणिक सुविधांचा विकास करण्यासाठी रु.५.०० कोटी इतका निधी पुरवणी मागणीद्वारे उपलब्ध करुन
देण्यास व्यय अग्रक्रम समितीने मान्यता दिली आहे. सन २०२४-२५ या वर्षाचे पूरक विवरणपत्र दिनांक
०९ जुलै, २०२४ रोजी विधानमंडळास सादर करण्यात आले होते. सदर पुरवणी खर्चास विधानमंडळाने
मान्यता दिली असून दिनांक ३१ मार्च, २०२५ रोजी संपणाऱ्या वित्तीय वर्षाच्या विनियोजनांमध्ये
समाविष्ट्ट करण्यासाठी, पुरवणी विनियोजन विधेयकांस मा. राज्यपालानी संमती दिली आहे आणि ते
महाराष्ट्र (द्वितीय पुरवणी) विनियोजन अधिनियम, २०२४ ( सन २०२४ चा महाराष्ट्र अधिनियम क्रमांक
२८ ) म्हणून महाराष्ट्र शासन राजपत्र असाधारण, भाग-४, दिनांक २५ जुलै, २०२४ यामध्ये प्रसिध्द
करण्यात आले आहे. सदरहू बाब विचारात घेता, पुरवणी मागणीद्वारे मंजूर केलेला निधी उपलब्ध करुन
देण्याची बाब शासनाच्या विचाराधीन आहे.
शासन निर्णय : -
उपरोक्त प्रस्तावनेत नमूद केल्यानुसार किसान शिक्षण प्रसारक मंडळ, बोरगाव-काळे तालुका
जिल्हा लातूर संस्थेच्या भौत्तिक व शैक्षणिक सुविधांचा विकास करण्यासाठी रु.५.०० कोटी ( रुपये पाच
कोटी फक्त ) इतका निधी संबंधितांना वितरीत करण्यासाठी आयुक्त (शिक्षण), शिक्षण आयुक्तालय,
महाराष्ट्र राज्य, पुणे यांच्या सुपूर्द करण्यास शासन मान्यता देण्यात येत आहे. या प्रयोजनासाठी
“आयुक्त (शिक्षण), शिक्षण संचालनालय, महाराष्ट्र राज्य, पुणे” यांना “नियंत्रण अधिकारी” म्हणून घोषित करण्यात येत आहे.
# Page 2
शासन निर्णय क्रमांकः पुरक-२०२४/प्र.क्र.१३७/एसएम-४
तसेच, “शिक्षण संचालक (प्राथमिक), शिक्षण संचालनालय, महाराष्ट्र राज्य, पुणे” यांना
“आहरण व संवितरण अधिकारी” म्हणून घोषित करण्यात येत असून वरील बाबींचे देयक कोषागारात
सादर करण्यास प्राधिकृत करण्यात येत आहे. सदर निधीपैकी रु.३.०० कोटी इतका निधी विभागीय
शिक्षण उपसंचालक, छत्रपती संभाजीनगर विभाग व रु. २.०० कोटी इतका निधी विभागीय शिक्षण
उपसंचालक, लातूर विभाग यांना त्वरीत वितरीत करण्यात यावा.
२. किसान शिक्षण प्रसारक मंडळ, बोरगाव-काळे तालुका जिल्हा लातूर या संस्थेच्या शाळेच्या
पुर्नबांधणीबाबतची कार्यवाही विहित कार्यपध्दतीनुसार पार पाडण्यात येत असल्याची खात्री शिक्षण
संचालक (प्राथमिक), महाराष्ट्र राज्य, पुणे यांनी करणे आवश्यक राहिल.
३. सदर निधी ज्या प्रयोजनासाठी मंजूर करण्यात आला आहे, त्याच प्रयोजनासाठी खर्ची
टाकण्यात यावा. तसेच, सदर निधी वितरीत केल्यानंतर संबंधितांकडून वितरीत केलेल्या अनुदानाच्या
खर्चाची उपयोगिता प्रमाणपत्र प्राप्त करावीत.
४. उपरोक्त बाबीवर होणारा खर्च आर्थिक वर्ष २०२४-२५ करीता “मागणी क्र. ई-२, २२०२-
सर्वसाधारण शिक्षण-०१-प्राथमिक शिक्षण १९६, जिल्हा परिषदांना सहाय्य (०१) प्राथमिक शिक्षणासाठी
जिल्हा परिषदांना सहाय्य (०१) (०१) महाराष्ट्र जिल्हा परिषद व पंचायत समिती अधिनियम १९६१ च्या
कलम १८२ अन्वये जिल्हा परिषदांना सप्रयोजन अनुदाने (२२०२-०१७३) ३१, सहायक अनुदान
(वेतनेतर)” या लेखाशिर्षाखाली पुरवणी मागणीद्वारे मंजूर तरतूदीतून भागविण्यात यावा.
५. सदर शासन निर्णय वित्त विभागाच्या अनौपचारिक संदर्भ क्र.१०१६/व्यय-५, दिनांक ०४
सप्टेंबर, २०२४ अन्वये दिलेल्या मान्यतेनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3