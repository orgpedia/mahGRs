# Page 1
०१ महाराष्ट्र नाविक दल, राष्ट्रीय छात्र सेना, मुंबई येथील कार्यालयीन इमारतीची दुरुस्ती व नुतनीकरण करण्यासाठी निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र:- राछासे-२६२२/प्र.क्र.११२/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०००३२
दिनांक : २६ जून, २०२३
वाचा : १) वित्त विभाग, शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७ एप्रिल, २०१५ २) आयुक्त, क्रीडा व युवक सेवा संचालनालय, पुणे यांचे पत्र क्र.राछासे / इमारतदुरूस्ती /२०२२-२३/का-५/४५०१, दि. २८ ऑक्टोबर, २०२२ ३) शासन निर्णय, शालेय शिक्षण व क्रीडा विभाग: राछासे-२६२२/प्र.क.१२२/क्रीयुसे-३, दि. २० फेब्रुवारी, २०२३
प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना अधिनियम, १९४८" विहित करण्यात आला आहे. राष्ट्रीय छात्रसेना योजनेसाठी केंद्र व राज्य शासनामार्फत निधी उपलब्ध करून देण्यात येते. तसेच राष्ट्रीय छात्र सेना कार्यालयाकरीता शासनाकडून स्वत:ची अथवा भाडेतत्वावर जागा उपलब्ध करून देण्यात येते. त्यानुसार ०१ महाराष्ट्र नाविक दल, राष्ट्रीय छात्र सेना, मुंबई यांचे कार्यालय नगर दिवाणी न्यायालय, मुंबई येथील दुसऱ्या मजल्यावर कार्यान्वित असून सदर कार्यालयाच्या इमारत दुरुस्ती व नुतनीकरणाकरीता रू. ४१,२५,३७१/- (अक्षरी रूपये एकेचाळीस लक्ष, पंचवीस हजार, तीनशे एकाहत्तर फक्त) इतक्या निधीच्या अंदाजपत्रकास संदर्भ क्र. (३) अन्वये प्रशासकीय मान्यता देण्यात आली असून रू.४१,२५,३७१/- इतका निधी वितरीत करण्याची बाब शासनाच्या विचाराधीन होती.
शासन निर्णय : ०१ महाराष्ट्र नाविक दल, राष्ट्रीय छात्र सेना, मुंबई कार्यालयाच्या इमारत दुरूस्ती व नुतनीकरणासाठी रू. ४१,२५,३७१/- इतक्या निधीच्या अंदाजपत्रकास संदर्भ क्रमांक (३) अन्वये प्रशासकीय मान्यता देण्यात आली आहे. सदर कार्यालयाच्या इमारत दुरूस्ती व नुतनीकरणाकरीता खालील तक्त्यात नमूद खर्चासाठी रू. ४१,२५,३७१/- (अक्षरी रूपये एकेचाळीस लक्ष, पंचवीस हजार, तीनशे एकाहत्तर फक्त) इतका निधी वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः राछासे-२६२२/प्र.क्र.११२/क्रीयुसे-३
-----------------------------------------------------------------------------------------------------------
| Sr.No. | Name of Work | Amount |
| १. | Renovation of office at २nd floor on N.C.C. Bldg. in City  |  Civil Court Building, Mumbai | रू.३३,६४,६८८/ |
| २. | Repairs to store room on २nd floor in N.C.C. Bldg. of City Civil Court, Mumbai | रू. ३,३४,२१०/ |
| ३. | Renovation of flooring and painting boat room of ground floor at N.C.C. Bldg. Mumbai | रू. २,९४,००८/ |
| ४. | Repairs and renovation of weapon room in N.C.C. Bldg. Mumbai | रू. १,३२,४६५/ |
|  | एकूण | रु.४१,२५,३७१/ |
-----------------------------------------------------------------------------------------------------------
२. सदर खर्च “४२०२, शिक्षण, क्रीडा, कला व संस्कृती यावरील खर्च ०१ सर्वसाधारण शिक्षण-२०२ माध्यमिक शिक्षण (०४) शिक्षण उपसंचालक व शिक्षण विभागाच्या कार्यालय इमारतीचे
बांधकाम (कार्यक्रम) ५३ मोठी बांधकामे (४२०२ ६२२८)" या लेखाशीर्षाखालील सन २०२३-२४ च्या
उपलब्ध अर्थसंकल्पीत तरतूदीमधून भागविण्यात यावा. सदर निधी ज्या प्रयोजनासाठी मंजूर करण्यात आला आहे त्यासाठी खर्ची करण्यात यावा.
३. सदर शासन निर्णय, महाराष्ट्र विनियोजन अधिनियम-२०२३, वित्त विभाग, शासन परिपत्रक, क्र. अर्थसं-२०२३/प्र.क्र. ४०/ अर्थ - ३, दि. १२ एप्रिल, २०२३ अन्वये निर्गमित करण्यात
येत आहे. यासाठी समादेशक अधिकारी, ०१ महाराष्ट्र नाविक दल, राष्ट्रीय छात्र सेना, मुंबई यांना
आहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रण अधिकारी म्हणून घोषित करण्यात येत आहे.
# Page 3