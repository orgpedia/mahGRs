# Page 1
मान्यताप्राप्त खाजगी प्राथमिक/माध्यमिक व उच्च माध्यमिक शाळा/तुकड्या/अतिरिक्त शाखा यांना २० टक्के तसेच यापूर्वी २० टक्के अनुदान उपलब्ध करुन दिलेल्या प्राथमिक / माध्यमिक शाळा व तुकड्यांना पुढील वाढीव टप्पा अनुदान देण्याबाबतच्या अटींमध्ये सुधारणा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : माशाअ-२०२०/प्र.क्र.६१/एसएम-४,
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई ४०० ०३२.
दिनांक : १६ सप्टेंबर, २०२०.
वाचा :- (१) शा.नि.क्र. प्राशामु-२०१६/प्र.क्र.१११/२०१६/एसएम-४, दिनांक १३ सप्टेंबर, २०१९, (२) शा.नि.क्र. माशामु -२०१६/प्र.क्र.९५/२०१६ / एसएम-४, दिनांक १३ सप्टेंबर, २०१९, (३) शा.नि.क्र. उमाशा-२०१९/प्र.क्र.५९/२०१९/एसएम-४, दिनांक १३ सप्टेंबर, २०१९, (४) शा.नि.क्र. उमाशा-२०१५/प्र.क्र.२८३/एसएम-४, दिनांक १३ सप्टेंबर, २०१९, (५) शा.नि.क्र. प्रामाअ-२०१८/प्र.क्र.१८१/एसएम-४, दिनांक १३ सप्टेंबर, २०१९,
प्रस्तावना : मान्यताप्राप्त खाजगी प्राथमिक/माध्यमिक व उच्च माध्यमिक शाळा/ तुकड्या / अतिरिक्त शाखा यांना २० टक्के तसेच यापूर्वी २० टक्के अनुदान उपलब्ध करुन दिलेल्या प्राथमिक/माध्यमिक शाळा व तुकड्यांना पुढील वाढीव टप्पा अनुदान देण्याबाबत मंत्रिमंडळाच्या दिनांक २६ ऑगस्ट, २०२० च्या बैठकीत सादर केलेल्या प्रस्तावावर मंत्रिमंडळाने चर्चा केली आणि मंत्रिमंडळ प्रस्तावातील विविध अटींचा अभ्यास करुन अटींमध्ये सुधारणा करण्यासाठी मा. मंत्री (महसूल) यांच्या अध्यक्षतेखाली त्रुटी समिती स्थापन करण्याचा निर्णय घेण्यात आला आहे. त्यानुसार त्रुटी समिती स्थापित करण्याची बाब शासनाच्या विचाराधीन होती.
शासन निर्णय : मान्यताप्राप्त खाजगी प्राथमिक/माध्यमिक व उच्च माध्यमिक शाळा/ तुकड्या /अतिरिक्त शाखा यांना २० टक्के तसेच यापूर्वी २० टक्के अनुदान उपलब्ध करुन दिलेल्या प्राथमिक/माध्यमिक शाळा व तुकड्यांना पुढील वाढीव टप्पा अनुदान देण्याबाबतच्या प्रस्तावातील विविध अटींचा अभ्यास करुन अटींमध्ये सुधारणा करण्यासाठी खालील प्रमाणे त्रुटी समिती स्थापित करण्यात येत आहे.
१) मा.श्री.विजय उर्फ बाळासाहेब थोरात, मंत्री (महसूल) अध्यक्ष २) मा. श्री.सुभाष देसाई, मंत्री (उद्योग) सदस्य ३) मा. श्री. दिलीप वळसे-पाटील, मंत्री (कामगार) सदस्य ४) मा. श्री.राजेश टोपे, मंत्री (सार्वजनिक आरोग्य) सदस्य ५) मा. श्रीमती वर्षा गायकवाड, मंत्री (शालेय शिक्षण) सदस्य ६) मा. श्री. उदय सामंत, मंत्री ( उच्च व तंत्र शिक्षण) सदस्य
२. सदर समितीच्या शिफारशीनुसार प्रस्ताव पुढील मंत्रिमंडळ बैठकीत सादर करण्यात यावा.
३. उपरोक्त त्रुटी समितीच्या बैठकीचे आयोजन व त्यानुषंगिक कामकाज शालेय शिक्षण विभागामार्फत हाताळण्यात येईल.
# Page 2
शासन निर्णय क्रमांकः माशाअ-२०२०/प्र.क्र.६१/एसएम-४