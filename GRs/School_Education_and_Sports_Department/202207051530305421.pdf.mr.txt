# Page 1
शिवराणा बहुउद्देशीय संस्था, लौकी संचालित माध्यमिक विद्यालय, वरझडी, जि. धुळे या शाळेचे लौकी, ता. शिरपूर, जि. धुळे येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३२०/प्र.क्र.४२५/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०५ जुलै, २०२२
वाचा : शालेय शिक्षण व क्रीडा विभाग, शासन निर्णय क्रमांक : माशास्थ-३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, नाशिक विभाग, नाशिक यांचे जा.क्र. शिउसं/नावि/माध्य-३/ शा.स्थलांतर/२०२१/८३५९/३२, दिनांक ९ जून, २०२१ चे पत्र.
प्रस्तावना : शिवराणा बहुउद्देशीय संस्था, लौकी, ता. शिरपूर, जि. धुळे संचालित माध्यमिक विद्यालय, वरझडी, ता.शिंदखेडा, जि. धुळे या मराठी माध्यमाच्या विना-अनुदानित माध्यमिक शाळेचे (इयत्ता ५ वी ते १० वी), गट नं. २२, लौकी, ता. शिरपूर, जि. धुळे येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर शाळेच्या ठिकाणी विद्यार्थ्यांसाठी वाहनाची सुविधा व शिक्षकांना निवासाची सुविधा नाही.
त्यामुळे संस्थेने भौतिक सुविधायुक्त ठिकाणी व डोंगरी भागातील विद्यार्थ्यांच्या हितासाठी सदर शाळेचे गट नं. २२, लौकी, ता. शिरपूर, जि. धुळे येथे स्थलांतर प्रस्तावित केले आहे. यास्तव, शासन निर्णय क्र.
माशास्थ-३३२१/प्र.क्र.४०१/एसएम-१, दिनांक २८.७.२०२१ च्या परिच्छेद- ५ नुसार सदर शाळेचे वर नमूद ठिकाणी स्थलांतर करण्यास खालील अटी व शर्तींवर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा मराठी माध्यमाची विना अनुदानित तत्त्वावरील शाळा असल्याने शाळेत कार्यरत शिक्षक/शिक्षकेतर कर्मचा-यांचे संपूर्ण दायित्व संस्थेवर राहील.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(४) शाळेच्या बाबतीत मूळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
# Page 2
शासन निर्णय क्रमांक : माशास्थ ३३२०/प्र.क्र.४२५/एसएम-१ (५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नाशिक विभाग, नाशिक यांनी सदर शाळेच्या स्थलांतराबाबत
पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.