# Page 1
तालुका क्रीडा संकुल कळमेश्वर, जिल्हा नागपूर येथील कंत्राटदार मे. खान कंस्ट्रक्शन यांनी मा.
उच्च न्यायालयामध्ये दाखल केलेल्या दाव्याअंतर्गत मध्यस्थाद्वारे दिलेल्या निर्णयानुसार नुकसान भरपाईची रक्कम अदा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडासु-२०१९/प्र.क्र.१९८/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १३ जानेवारी, २०२१.
वाचा : १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र.राक्रीधो २००३/ प्र.क्र.११/क्रीयुसे-१, दिनांक २६ मार्च, २००३.
२) आयुक्त, क्रीडा व युवक सेवा, म.रा., पुणे यांचे पत्र क्र.ताक्रीसं/कळमेश्वर/निमा/१९-२०/का-९/४५०८, दिनांक २५ मार्च, २०२०.
३) आयुक्त, क्रीडा व युवक सेवा, म.रा., पुणे यांचे पत्र क्र.अर्थसं/निधी वितरण/२०२०-२१/(८)/का-८/ ५६७२, दिनांक ०८ ऑक्टोंबर,२०२०.
प्रस्तावना : राज्याचे क्रीडा धोरण २००१ अंतर्गत तालुका स्तरावर तालुका क्रीडा संकुल उभारण्याची योजना संदर्भ क्र. (१) येथील दिनांक २६ मार्च, २००३ च्या शासन निर्णयान्वये कार्यान्वित करण्यात आली आहे. तालुका क्रीडा संकुल कार्यक्रमांतर्गत कळमेश्वर, जि. नागपूर येथील तालुका क्रीडा संकुलाचे बांधकाम करण्यासाठी कंत्राटदार मे. खान कंन्स्ट्रकशन यांचेशी जिल्हा क्रीडा अधिकारी, नागपूर यांनी बांधकामाच्या अटी व शर्तीच्या अधीन राहून दिनांक ०९.०७.२००४ रोजी करारनामा केला. त्यानुसार क्रीडा संकुलाचे कंत्राटदार मे.खान कन्स्ट्रकशन यांना दिनांक १७.०८.२००४ रोजी रू. २४.०० लक्ष बांधकामाबाबतचे निविदा नुसार कार्यारंभ आदेश देण्यात आले.
२. तालुका क्रीडा संकुल, कळमेश्वर, जि. नागपूर येथील बांधकामाचे दरम्यान बांधकाम साहित्याची दरवाढ झालेली असल्याने संबंधित कंत्राटदारास देयक अदा करण्यास विलंब झाल्याने, कंत्राटदार मे. खान कन्स्ट्रक्शन यांनी मा. उच्च न्यायालय, मुंबई, खंडपीठ नागपूर येथे सिव्हिल अर्ज क्र. ८०६/२०११ अन्वये दावा दाखल केला आहे. सदर प्रकरणी, मा. उच्च न्यायालय, मुंबई, खंडपीठ नागपूर यांनी नियुक्त केलेल्या मध्यस्थद्वारे (Arbitrator) दिलेल्या निर्णयानुसार कंत्राटदारास रु.७४.८० लक्ष इतकी नुकसान भरपाई देण्याचे आदेश दिले आहेत. मा. न्यायालयामार्फत नियुक्त मध्यस्थाद्वारे दिलेल्या निकालानुसार कंत्राटदारास भरपाईची रक्कम अदा करण्याकरीता रु.७४.०० लक्ष इतका निधी वितरीत करण्याची विनंती संदर्भ क्र. (३) व (४) अन्वये आयुक्त, क्रीडा व युवक सेवा, म.रा., पुणे यांनी केली आहे. या अनुषंगाने कळमेश्वर, जि. नागपूर या तालुका क्रीडा संकुलाच्या विवादाच्या अनुषंगाने कंत्राटदारास भरपाईची रक्कम अदा करण्यासाठी अर्थसंकल्पित तरतूदीमधून निधी वितरीत करण्यास मान्यता देण्याची बाब शासनाच्या विचाराधीन होती.
शासन निर्णय: तालुका क्रीडा संकुल,कळमेश्वर, जि. नागपूर येथील बांधकाम कंत्राटदार मे. खान कन्स्ट्रक्शन यांनी मा.
उच्च न्यायालय, मुंबई, खंडपीठ नागपूर येथे दाखल केलेल्या सिव्हिल अर्ज क्र. ८०६/२०११ मध्ये नियुक्त केलेल्या मध्यस्थद्वारे (Arbitrator) दिलेल्या निर्णयानुसार कंत्राटदारास रु. ७४.८० लक्ष इतकी भरपाईची रक्कम अदा करावयाची असून, क्रीडा प्रशिक्षण केंद्राची आस्थापना या योजनेंतर्गत आर्थिक वर्ष २०२०-२१ करीता अर्थसंकल्पित
# Page 2
शासन निर्णय क्रमांकः क्रीडासु-२०१९/प्र.क्र.१९८/क्रीयुसे-१
करण्यात आलेल्या रु.५९४७.९९ लक्ष तरतूदीपैकी रु.७४.०० लक्ष (रुपये चौऱ्याहत्तर लक्ष फक्त) इतकी तरतूद वितरीत करुन सदर तरतूद आयुक्त, क्रीडा व युवक सेवा, महाराष्ट्र राज्य, पुणे यांच्या अधिनस्त ठेवण्यास याद्वारे मान्यता देण्यात येत आहे. सदरचा निधी ज्या प्रयोजनाकरिता / बाबींकरीता मंजूर केला आहे, त्याच बाबींकरीता खर्च करण्यात यावा.
२. आर्थिक वर्ष २०२०-२१ करीता “क्रीडा प्रशिक्षण केंद्राची आस्थापना” या कार्यक्रमाकरीता अर्थसंकल्पित केलेल्या रु.५९४७.९९ लक्ष एवढया तरतुदी मधून खालील अटीच्या अधीनतेने सदर निधी वितरीत करण्यात यावा.
।. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आहरीत करावा. शासन लेख्याबाहेर बँक खात्यात हा निधी ठेऊ नये.
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. उपरोक्त संदर्भात होणारा खर्च मागणी क्रमांक ई-३, २२०४, क्रीडा व युवक सेवा, १०४, क्रीडा व खेळ, (१०) (०२) क्रीडा प्रशिक्षण केंद्राची आस्थापना (२२०४१७९२), ३१, सहाय्यक अनुदाने (वेतनेतर) या लेखाशीर्षाखाली चालू आर्थिक वर्षाच्या उपलब्ध तरतूदीतून करण्यात यावा.
४. वित्त विभाग, शासन परिपत्रक, दिनांक १६.०४.२०२० व दिनांक ०४.०५.२०२० मधील सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. प्रस्तुत प्रकरणी वित्त विभाग, शासन परिपत्रक, दिनांक १६.०४.२०२० सोबतच्या परिशिष्टातील अनुक्रमांक ९ मध्ये नमूद अटींची पूर्तता होत आहे. यासाठी जिल्हा क्रीडा अधिकारी, नागपूर यांना आहरण व संवितरण अधिकारी तर आयुक्त, क्रीडा व युवक सेवा, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे. याबाबतचे देयक कोषागारात सादर करुन धनादेश मे. खान कन्स्ट्रक्शन यांना अदा करण्यात यावा व केलेल्या कार्यवाहीचा अहवाल शासनास सादर करावा.
५. सदर शासन निर्णय वित्त विभागाच्या अनौपचारिक संदर्भ क्र. ७१८/२०२०/व्यय-५, दिनांक ३१.१२.२०२० अन्वये दिलेल्या सहमतीनुसार निर्गमित करण्यात येत आहे.
# Page 3