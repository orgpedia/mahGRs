# Page 1
राज्यातील ९ निवासी क्रीडा प्रबोधिनीमधील ४१० प्रशिक्षणार्थींना कोविड काळात पूरक आहार व आर्थिक सहाय्यासाठी अनुदान मंजूर करणेबाबत - निधी वितरण (लेखाशिर्ष-२२०४ २०६४).
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-२७२१/प्र.क्र.१३६/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १० जानेवारी, २०२२.
वाचा : १. शासन निर्णय, समाजकल्याण, सांस्कृतिक कार्य व क्रीडा विभाग क्रमांक:शाशिम - १०९५/प्र.क्र.१६६/क्रीयुसे-३, दिनांक १८ नोव्हेंबर, १९९५.
२. उच्चस्तर धोरण समितीची बैठक दिनांक ०७.०१.२०१४.
३. आयुक्त, क्रीडा व युवक सेवा, पुणे यांचे क्र.क्रीप्रपुआआ/२०२१-२२/(५)/का ११/६५, दिनांक ०७ मे, २०२१.
४. वित्त विभाग, शा.नि., क्र. अर्थसं-२०२१/प्र.क्र.४८/अर्थ-३, दिनांक २४.६.२०२१.
प्रस्तावना : क्रीडा व युवक सेवा संचालनालय, महाराष्ट्र राज्य, शिवछत्रपती क्रीडापीठ, म्हाळूंगे-बालेवाडी, पुणे अंतर्गत राज्यात, पुणे, नागपूर, अमरावती, नाशिक, कोल्हापूर, ठाणे, गडचिरोली, अकोला, औरंगाबाद या ठिकाणी ९ निवासी क्रीडा प्रबोधिनी कार्यान्वित आहेत. सदर क्रीडा प्रबोधिनींमध्ये अॅथलेटिक्स, जलतरण, ज्युडो, जिम्नॅस्टिक, हॉकी, शुटींग, फुटबॉल, सायकलिंग, टेबल-टेनिस, वेटलिफ्टींग,लॉन टेनिस, कुस्ती, हॅन्डबॉल, बॉक्सिंग, आर्चरी, बॅडमिंटन इ. खेळांचे प्रशिक्षण देण्यात येत आहे. तसेच, निवासी क्रीडा प्रबोधिनीतील खेळाडूंचे क्रीडा प्रशिक्षण, क्रीडा साहित्य खरेदी, निवास व भोजनखर्च, शिक्षण, स्पर्धा सहभाग इ.साठीचा खर्च शासनामार्फत करण्यात येतो.
कोविड–१९ च्या प्रादुर्भावामुळे सन २०२१-२२ साठी राज्यातील ९ निवासी प्रबोधिनींमधील एकूण ४१० प्रशिक्षणार्थींना माहे एप्रिल २०२१ ते जुलै-२०२१ या कालावधीत ऑनलाईन फिटनेस/मार्गदर्शनार्थ प्रशिक्षण देण्यात आले. परंतु, या काळात शारिरीक तंदुरुस्ती राखण्यासाठी त्यांना योग्य व पौष्टिक आहाराची आवश्यकता असल्यामुळे ९ निवासी क्रीडा प्रबोधिनीमधील ४१० प्रशिक्षणार्थींना प्रति प्रशिक्षणार्थी प्रतिदिन रु.१००/- इतका पूरक आहार भत्ता व प्रति प्रशिक्षणार्थी रु.१५०००/- इतके आर्थिक सहाय्य उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः क्रीडायो-२७२१/प्र.क्र.१३६/क्रीयुसे-१
शासन निर्णय :
कोविड–१९ च्या प्रादुर्भावामुळे सन २०२१-२२ साठी राज्यातील ९ निवासी प्रबोधिनींमधील एकूण ४१० प्रशिक्षणार्थींना माहे एप्रिल-२०२१ ते जुलै-२०२१ या कालावधीत ऑनलाईन फिटनेस/मार्गदर्शनार्थ प्रशिक्षण देण्यात आले. सदर कालावधीत प्रशिक्षणार्थी खेळाडूंना शारिरीक तंदुरुस्ती राखण्यासाठी प्रति प्रशिक्षणाथी प्रति दिन रु.१००/- पूरक आहार भत्ता व प्रति प्रशिक्षणार्थी रु.१५०००/- इतके आर्थिक सहाय्य उपलब्ध करुन देण्यासाठी, मागणी क्रमांक ई-३, क्रीडा व युवक सेवा, १०४, क्रीडा व खेळ, (३३) क्रीडा विद्यापीठ व क्रीडा अॅकडमी, (३३) (०१), क्रीडा विद्यापीठाची स्थापना, ३१-सहाय्यक अनुदाने (वेतनेतर), (२२०४ २०६४) या लेखाशिर्षाखाली सन २०२१-२२ साठी अर्थसंकल्पीत एकूण रु. २०२०.०० लक्ष तरतूदीमधून ६० टक्केच्या मर्यादेत, रु.१११.५२ लक्ष (रुपये एकशे अकरा लक्ष बावन्न हजार फक्त) इतकी तरतूद वितरीत करण्यास व आयुक्त, क्रीडा व युवक सेवा यांच्या अधिनस्त ठेवण्यास खालील अटींच्या अधिन राहून मान्यता देण्यात येत आहे.
I. सदर रक्कमा संबंधित खेळाडूंच्या आधारलिंक बँक खात्यामध्ये थेट जमा करण्यात याव्यात.
]]. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा असेल, त्याच वेळी आहरीत करण्यात यावा. शासन लेख्याबाहेरील बँक खात्यात हा निधी ठेऊ नये.
III. राज्य शासनामार्फत वेळोवेळी निर्गमित केलेल्या वित्त विषयक विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
२. उपरोक्त बाबींवर होणारा खर्च मागणी क्रमांक ई-३, प्रधान लेखाशीर्ष २२०४, क्रीडा व युवक सेवा, १०४, क्रीडा व खेळ, (३३) क्रीडा विद्यापीठ व क्रीडा अकादमी, (३३) (०१) क्रीडा विद्यापीठाची स्थापना (कार्यक्रम), ३१ सहाय्यक अनुदाने (वेतनेतर), (२२०४ २०६४) या लेखाशीर्षाखालील सन २०२१-२२ वर्षातील उपलब्ध तरतूदीतून भागविण्यात यावा.
३. उपरोक्त तरतूद खर्च करण्यासाठी लेखाधिकारी, क्रीडा व युवक सेवा संचालनालय,पुणे, जिल्हा क्रीडा अधिकारी, कोल्हापूर/ठाणे/नाशिक/अकोला/औरंगाबाद/अमरावती/गडचिरोली/नागपूर यांना आंहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः क्रीडायो-२७२१/प्र.क्र.१३६/क्रीयुसे-१
४. सदरचा शासन निर्णय, नियोजन विभागाचा अनौपचारिक संदर्भ क्र. ३७५/१४७१, दि.१४.१२.२०२१ व वित्त विभागाचा अनौपचारिक संदर्भ क्र.११७४/व्यय-५, दि.२१.१२.२०२१ अन्वये दिलेल्या सहमतीनुसार निर्गमित करण्यात येत आहे.