# Page 1
जिल्हा परिषदेच्या शाळेतील शिक्षक तसेच मान्यता प्राप्त खाजगी अनुदानित प्राथमिक, माध्यमिक, उच्च माध्यमिक व अध्यापक विद्यालयातील शिक्षक व शिक्षकेतर कर्मचाऱ्यांना लागू असलेली परिभाषित अंशदान निवृत्तीवेतन योजना (DCPS) केंद्राच्या राष्ट्रीय निवृत्तीवेतन योजनेत (NPS) समाविष्ट करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्रमांकः अंनियो-३४१५/प्र.क्र.२७६/टिएनटी- ६
हुतात्मा राजगुरु चौक, मादाम कामा रोड, मंत्रालय,
मुंबई ४०० ०३२,
तारीख: १३ डिसेंबर, २०१९
वाचा १) शासन निर्णय शालेय शिक्षण विभाग, क्रमांकः अंनियो ३४१५/प्र.क्र.२७६/टिएनटी-६, दि.१९/९/२०१९.
शासन निर्णय -
१. दिनांक १ नोव्हेंबर, २००५ रोजी किंवा त्यानंतर नियुक्त होणाऱ्या जिल्हा परिषदेच्या १००% अनुदानित पदावरील शिक्षकांना व मान्यता प्राप्त खाजगी १००% अनुदानित पदावरील प्राथमिक, माध्यमिक, उच्च माध्यमिक व अध्यापक विद्यालयातील शिक्षक / शिक्षकेत्तर कर्मचारी यांना राष्ट्रीय निवृत्तीवेतन योजनेत (NPS) समाविष्ट करण्याबाबतची कार्यपध्दती संदर्भाधीन शासन निर्णयान्वये विहित करण्यात आली आहे..
२. या संदर्भात DTA, DTO, DDO यांचे NPS खाली नोंदणी क्रमांक मिळण्यास विलंब झाल्याने कर्मचाऱ्याचे CSRF-१ नमुन्यातील नोंदणी अर्ज भरण्यास तांत्रिक अडचणीमुळे, तसेच शालार्थ प्रणालीमध्ये आवश्यक ते बदल करण्यास विलंब होण्याची शक्यता असल्याने उपरोक्त शासन निर्णयान्वये विहित करण्यात आलेल्या कार्यपध्दतीच्या अंमलबजावणीच्या तारखांमध्ये बदल करण्यात येत आहे.
३. तरी सदर शासन निर्णयामध्ये ज्या ठिकाणी दिनांक “३०/११/२०१९” नमूद करण्यात आलेले आहे तेथे त्याऐवजी दिनांक “३१/०१/२०२०” व ज्या ठिकाणी दिनांक “०१/१२/२०१९” नमूद करण्यात आलेले आहे तेथे त्याऐवजी दिनांक “०१/०२/२०२०” असे वाचावे.
# Page 2