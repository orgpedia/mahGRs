# Page 1
एशियन गेम्स व पॅरा एशियन गेम्स या आंतरराष्ट्रीय स्पर्धेसाठी निवड झालेल्या राज्यातील खेळाडूंना आर्थिक सहाय्य देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविय-३२२३/प्र.क्र.१५७ / क्रीयुसे -३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : १० ऑक्टोबर, २०२३.
वाचा: १) शासन निर्णय, शालेय शिक्षण व क्रीडा विभाग, क्र. क्रीडाधो ३११३/प्र.क्र.२९/क्रीयुसे-३, दि. २८/०४/२०१४ २) शासन निर्णय, शालेय शिक्षण व क्रीडा विभाग, क्र. क्रीडाधो ३२१७/प्र.क्र.१२२/क्रीयुसे- ३, दिनांक ०७/१०/२०१७ ३) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि. १२/०४/२०२३ ४) आयुक्त, क्रीडा व युवक सेवा, पुणे यांचे पत्र क्रमांक आंखेआस/एशियन गेम्स/प्रस्ताव/ /२०२३-२४/का-६/२६७०, दि. २३ ऑगस्ट, २०२३ व दिनांक ०८ सप्टेंबर, २०२३ ५) शासन पत्र क्र. निवियो-२०२३/प्र.क्र. १९२/क्रीयुसे-३, दि. २१ सप्टेंबर, २०२३ प्रस्तावना: महाराष्ट्र राज्यातील खेळाडूंनी आंतरराष्ट्रीय स्तरावर दर्जेदार कामगिरी करुन पदक विजेते खेळाडू तयार व्हावेत तसेच राज्यातील खेळाडूंना अधिकृत आंतरराष्ट्रीय स्पर्धेत भाग घेण्यासाठी प्रोत्साहन मिळावे व अत्युत्कृष्ट कामगिरी करण्याकरिता आवश्यक असलेले तज्ञ क्रीडा प्रशिक्षकांचे मार्गदर्शन, स्पर्धापूर्व प्रशिक्षण, प्रवास खर्च, उपकरणे-क्रीडा साहित्य, इ. उपलब्ध करता यावेत यासाठी आर्थिक सहाय्य करण्याची योजना संदर्भ क्र.(१) येथील शासन निर्णय, दि. २८ एप्रिल, २०१४ अन्वये लागू केली आहे. त्यानुसार चीन येथे होणाऱ्या एशियन गेम्स-२०२२ करीता निवड झालेल्या ५३ खेळाडूंना व पॅरा एशियन गेम्स-२०२२ करीता निवड झालेल्या १३ खेळाडूंना अशा एकूण ६६ खेळाडूंना परिशिष्ट-अ मध्ये नमूद केल्याप्रमाणे आर्थिक सहाय्य देण्याची बाब शासनाच्या विचाराधीन होती.
शासन निर्णय : महाराष्ट्र राज्यातील खेळाडूंनी आंतरराष्ट्रीय स्तरावर दर्जेदार कामगिरी करुन पदक विजेते खेळाडू तयार व्हावेत तसेच राज्यातील खेळाडूंना अधिकृत आंतरराष्ट्रीय स्पर्धेत भाग घेण्यासाठी प्रोत्साहन मिळावे व अत्युत्कृष्ट कामगिरी करण्याकरिता आवश्यक असलेले तज्ञ क्रीडा प्रशिक्षकांचे मार्गदर्शन, स्पर्धापूर्व प्रशिक्षण, प्रवास खर्च, उपकरणे- क्रीडा साहित्य, इ. उपलब्ध करता यावेत यासाठी आर्थिक सहाय्य करण्याची योजना संदर्भ क्र.(१) येथील शासन निर्णय, दि. २८ एप्रिल, २०१४ अन्वये लागू केली आहे. त्यानुसार चीन येथे होणाऱ्या एशियन गेम्स-२०२२ करीता निवड झालेल्या ५३ खेळाडूंना व पॅरा एशियन गेम्स-२०२२ करीता निवड झालेल्या १३ खेळाडूंना अशा एकूण ६६ खेळाडूंना “परिशिष्ट-अ” मध्ये नमूद केल्याप्रमाणे आर्थिक सहाय्य देण्यास शासन मान्यता देण्यात येत आहे. तसेच, “परिशिष्ट-अ” मध्ये नमूद खेळाडू स्पर्धेत सहभागी झाले किंवा कसे याबाबत आयुक्त, क्रीडा व युवक सेवा, पुणे यांनी खातरजमा करावी व स्पर्धेत सहभागी झालेल्या खेळाडूंनाच अर्थसहाय्य देण्याबाबतची कार्यवाही करावी.
# Page 2
शासन निर्णय क्रमांकः निवियो-३२२३/प्र.क्र.१५७/क्रीयुसे -३
२. "मागणी क्रमांक: ई-३, २२०४ क्रीडा व युवक सेवा- १०४, (०८) (०४) आंतरराष्ट्रीय क्रीडापटूंना प्रशिक्षण, खेळाचे सामान, मार्गदर्शन शुल्क इत्यादींसाठी सहाय्य (कार्यक्रम) (२२०४ ५६५३) ३१ सहायक अनुदाने (वेतनेतर)” या लेखाशिर्षाखाली रू. ३.०० कोटी इतका निधी अर्थसंकल्पीत करण्यात आला आहे. यामधून रू. ३.४० लक्ष इतका निधी यापूर्वी वितरीत करण्यात आला असून उर्वरित रू. २.९६ कोटी इतका निधी वितरीत करण्यास या शासन निर्णयान्वये मान्यता देण्यात येत आहे.
३. वित्त विभागाच्या संदर्भाधीन दि.१२.०४.२०२३ च्या परिपत्रकातील सूचनांनुसार उपरोक्त तरतूद खर्च करण्याबाबतची कार्यवाही करण्यात यावी. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त (क्रीडा व युवक सेवा) यांना नियंत्रक अधिकारी म्हणून घोषित करण्यात येत आहे.
४. एशियन गेम्स- २०२२ व पॅरा एशियन गेम्स-२०२२ करीता निवड झालेल्या खेळाडूंना तात्पूरत्या स्वरूपात शिवछत्रपती क्रीडापीठ अंतर्गत शिवछत्रपती क्रीडा संकुल म्हाळूंगे, बालेवाडी, पुणे येथील क्रीडा सुविधापोटी जमा होणाऱ्या रकमेतून अग्रीम स्वरूपात दिलेल्या अर्थसहाय्याच्या रकमेची प्रतिपूर्ती करण्याच्या अटीवर संदर्भ क्रमांक (५) येथील पत्रान्वये अर्थसहाय्य करण्यास मान्यता देण्यात आली आहे. त्यानुसार सदर रकमेपैकी रू. २.९१ कोटीची प्रतिपूर्ती करण्यास मान्यता देण्यात येत आहे.
५. सदर शासन निर्णय वित्त विभागाच्या सहमतीने व त्यांच्या अनौपचारिक संदर्भ क्रमांक ८८५/२०२३/व्यय ५, दि. २६ सप्टेंबर,२०२३ अन्वये निर्गमित करण्यात येत आहे.
# Page 3
# Page 4