# Page 1
शिवछत्रपती क्रीडा संकुल, म्हाळुंगे-बालेवाडी, पुणे क्रीडा संकुलाच्या दुरुस्ती व देखभाल संदर्भात प्रशासकीय मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-२३१७/प्र.क्र.२२३ / क्रीयुसे- १,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक :३० मार्च, २०१९.
वाचा : १) शासन निर्णय, शालेय शिक्षण व क्रीडा विभाग क्र. क्रीडायो-३४१२/प्र.क्र.५४/क्रीयुसे-१, दिनांक २४ मे, २०१३.
२) उपसंचालक, क्रीडा व युवक सेवा, महाराष्ट्र राज्य, पुणे यांचे पत्र क्र.शिक्रीसं/शानि/देदु/ २०१७-१८/का-११, दिनांक १८ नोव्हेंबर, २०१७.
प्रस्तावना :
सन १९९४ मध्ये पुणे येथे आयोजित झालेल्या राष्ट्रीय क्रीडा स्पर्धेच्या निमित्ताने पुणे येथे म्हाळुंगे - बालेवाडी गावानजीक १५१ एकर इतक्या विस्तीर्ण परिसरात शिवछत्रपती क्रीडा नगरीची निर्मिती करण्यात आली आहे. राष्ट्रीय क्रीडा स्पर्धा आयोजनानंतर सदर क्रीडा नगरीचा वापर हा राज्यातील विविध स्तरावरील क्रीडा स्पर्धांचे व क्रीडा विषयक उपक्रमांचे आयोजनाकरिता करण्यात येत आहे. सन २००८ मध्ये झालेल्या तिसऱ्या राष्ट्रकुल युवा क्रीडा स्पर्धांच्या निमित्ताने शिवछत्रपती क्रीडा संकुलात असलेल्या विविध आंतरराष्ट्रीय दर्जाच्या क्रीडा सुविधांचे नुतनीकरण करण्यात आले आहे. तर काही सुविधा या नव्याने निर्माण करण्यात आलेल्या आहेत. यामध्ये प्रामुख्याने शुटींग, बॅडमिंटन, अॅथलेटिक्स, बॉक्सींग, कुस्ती, टेबल टेनिस, लॉन टेनिस, वेटलिफ्टींग, जलतरण, स्पोर्टस् सायन्स सेंटर, फिटनेस सेंटर, वसतीगृह, ॲस्ट्रोटर्फ हॉकी मैदान, कबड्डी, खोखो, वेलोड्रम, फुटबॉल मैदाने इत्यादींचा समावेश आहे. उपरोक्त सुविधांचा वापर नियमितपणे होत असल्यामुळे या क्रीडा सुविधांच्या स्थापत्य कामामध्ये झालेला परिणाम जसे तूटफुट, रंगरंगोटी, विविध अद्यावत क्रीडा साहित्य, इलेक्ट्रीक तसेच इलेक्ट्रॉनिक साहित्याची आवश्यक दुरुस्ती व निगा राखणे, क्रीडा सुविधांचा वापरचा निर्धारित कालावधी समाप्त झाल्याने तसेच सततच्या वापरामुळे होणारी झीज इत्यादी समस्या निर्माण होत असतात. त्याचप्रमाणे क्रीडा संकुलाच्या सर्व क्रीडा सुविधा व्यतिरिक्त इलेक्ट्रीक, ड्रेनेज, पाणी पुरवठा, विद्युत उपकरणे तसेच परिसराची स्वच्छता, निगा व सुरक्षा इत्यादी व्यवस्था व या करिता आवश्यक असणाऱ्या सर्व उपाययोजना करणे आवश्यक असल्यामुळे सदरहू क्रीडा संकुलाच्या दुरुस्ती व दैनंदिन देखभालसाठी खर्च करावा लागतो. या सर्व बाबींवरील खर्च भागविण्यास प्रशासकीय मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः क्रीडायो-२३१७/प्र.क्र.२२३/क्रीयुसे-१
शासन निर्णय: राज्य शासनाने उभारलेल्या शिवछत्रपती क्रीडा संकुल, म्हाळुंगे-बालेवाडी, पुणे क्रीडा संकुलामधील खालील तक्त्यामध्ये दर्शविलेल्या विविध बाबींची दुरुस्ती व देखभाल विहित कार्यपध्दीचा अवलंब करुन व सक्षम प्राधिकाऱ्यांची मान्यता घेऊन खर्च करण्यास याद्वारे मान्यता देण्यात येत आहे.
--------------------------------------------------------------------------------------------------------------------------------------------------
| अ.क्र. | बाब |
| १ | क्रीडा संकुलाचे वीज देयक |
| २ | पाणी देयके (पाणी पुरवठा देयक / पाणी पट्टी) |
| ३ | दैनंदिन साफसफाई (हाऊसकिपींग) |
| ४ | लॅण्डस्केपिंग (नवीन काम व दैनंदिन देखभाल) |
| ५ | सुरक्षा व्यवस्था (सिक्युरिटी) |
| ६ | डिझेल जनरेटर सेट (दैनंदिन देखभाल व दुरुस्ती) |
| ७ | जलतरण तलावाची दैनंदिन देखभाल व दुरुस्ती, |
| ८ | धुलाई (वसतिगृहातील बेडसीट, अभ्रे, टॉवले, नॅपकीन, चादर, ब्लँकेट, रजई, रजई कव्हर इ.) |
| ९ | रोजंदारीवरील कर्मचाऱ्यांचा मजूरी व राज्य कामगार विमा महामंडळाचा हिस्सा, सार्वजनिक / कामगार भविष्य निर्वाह निधीचा हिस्सा |
| १० | प्लंबिग, सुतार, स्टील-लाकडी फर्निचर, इलेक्ट्रिक, इलेक्ट्रॉनिक्स व इतर किरकोळ दुरुस्तीची कामे व देखभाल |
| ११ | संकुलातील सर्व सुविधांची स्थापत्य व इलेक्ट्रीक विषयक कामांची दुरुस्ती व वार्षिक देखभाल |
| १२ | संकुलातील सर्व इलेक्ट्रॉनिक स्कोअर बोर्डाची दुरुस्ती व वार्षिक देखभाल |
| १३ | कार्यालयनी खर्च (प्रिटींग व स्टेशनरी, दूरध्वनी देयके, इंटरनेट देयके, संगणक दुरुस्ती व वार्षिक देखभाल, पोस्टेज, झेरॉक्स मशीन दुरुस्ती व देखभाल |
| १४ | विविध प्रेक्षागृहातील वुडन फ्लोअरची दुरुस्ती व वार्षिक देखभाल |
| १५ | विविध खेळांचे क्रीडा साहित्य खरेदी, विविध खेळांची क्रीडा साहित्याची दुरुस्ती व वार्षिक देखभाल |
| १६ | वाहन इंधन व दुरुस्ती |
| १७ | सर्व प्रेक्षागृहे व इमारतीमधील वातानुकुलन यंत्रणाची (एअर कंडिशन मशीन, चिलर प्लॅट) दुरुस्ती व वार्षिक देखभाल |
| १८ | इलेक्ट्रीकच्या हाय टेंशन व लो टेंशन लाईनमधील बिघाड दुरुस्ती व वार्षिक देखभाल |
| १९ | सर्व प्रेक्षागृहे व इमारतीची वार्षिक देखभाल (इमारतीची रंगरंगोटी करणे, वाळवी, किटक प्रतिबंधक उपाययोजना) |
| २० | निवासस्थान दैनंदिन देखभाल, दुरुस्ती व रंगरंगोटी करणे, वाळवी किटक प्रतिबंधक उपाययोजना |
| २१ | सीसीटीव्ही यंत्रणा दुरुस्ती, वार्षिक देखभाल |
| २२ | अग्नीशामक यंत्रणा (फायर फायटिंग सिटीम) दुरुस्ती, वार्षिक देखभाल |
| २३ | सोलर हॉट वॉटर सिटीम दुरुस्ती, वार्षिक देखभाल |
--------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः क्रीडायो-२३१७/प्र.क्र.२२३/क्रीयुसे-१
--------------------------------------------------------------------------------------------------------------------------------------------------------------------
| २४ | प्लबिंग (पाणी लाईन, ड्रेनेज लाईनसह) दुरुस्ती व वार्षिक देखभाल |
| २५ | टेलिव्हीजन सेट दुरुस्ती, वार्षिक देखभाल, डिश सेट ऑफ बॉक्स खरेदी, डिश रिचार्ज करणे |
| २६ | वसतिगृह उपयोगी साहित्य (बकेट, मग, जग, गाद्या, बेडसीट, उशा, अभ्रे, नॅपकीन, टॉवेल, ब्लँकेट, ग्लास, कपडे वाळविण्याचे स्टँड, पायपुसणी, दारे व खिडक्याचे पडदे) खरेदी |
| २७ | अंतर्गत रस्ते दुरुस्ती, डांबरीकरण करणे, ड्रेनेज लाईन्स देखभाल दुरुस्ती |
--------------------------------------------------------------------------------------------------------------------------------------------------------------------
उपरोक्त संदर्भातील प्रस्तावांना संदर्भाधीन क्र.१ च्या शासन निर्णयानुसार गठीत उच्चस्तरीय धोरण समितीची मान्यता प्राप्त करुन घेणे आवश्यक राहील.
२. उपरोक्त संदर्भात होणारा खर्च “मागणी क.ई-३, २२०४- क्रीडा व युवक सेवा- १०४ क्रीडा व खेळ (१६) क्रीडा संकुल (१६)(०१) क्रीडा संकुलाची स्थापना (कार्यक्रम) (२२०४-१७०२), ३१ सहायक अनुदाने (वेतनेतर)” या लेखाशीर्षाखाली खर्ची टाकण्यात यावा व त्याअंतर्गत त्यावर्षी उपलब्ध झालेल्या शासन अनुदानामधून भागविण्यात यावा.
३. सदर शासन निर्णय वित्त विभागाच्या अनौपचारिक संदर्भ क्र.२५९/व्यय-५, दिनांक २८.०३.२०१९ च्या अनुषंगाने निर्गमित करण्यात येत आहे.
# Page 4