# Page 1
नाशिक जिल्हा मराठा विद्याप्रसारक समाज, नाशिक संचालित आदर्श इंग्लिश मिडीयम स्कूल, ओझर, जि. नाशिक या शाळेच्या सायखेडा खेरवाडी रोड, ओझर, जि. नाशिक येथील स्थलांतरास कार्योत्तर मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२२०/प्र.क्र.४७१/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ११ मार्च, २०२२
वाचा : शालेय शिक्षण व क्रीडा विभाग, शासन निर्णय क्रमांक: माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, नाशिक विभाग, नाशिक यांचे जा.क्र. शिउस / नावि/प्राथ-१/ खाप्राशा/स्थ/२०१९/१३८६४/६७, दिनांक २७ मे, २०१९ चे पत्र.
प्रस्तावना : नाशिक जिल्हा मराठा विद्याप्रसारक समाज, नाशिक संचालित आदर्श इंग्लिश मिडीयम स्कूल, ओझर (मिग), ता. निफाड, जि. नाशिक या इंग्रजी माध्यमाच्या कायम विनाअनुदानित माध्यमिक शाळेच्या (इयत्ता १ ली ते १० थी), सायखेडा खेरवाडी रोड, महादेव मंदिराजवळ, ओझर गट नं.१७६३ व १७६६, ता.निफाड, जि.नाशिक येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेने स्वमालकीच्या इमारतीत स्थलांतर केले आहे. त्यामुळे सदर शाळेचे नमूद ठिकाणी केलेल्या स्थलांतरास स्वयंअर्थसहाय्यित तत्वावर खालील अटी व शर्तीवर मान्यता देण्यात येत आहे.: (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा इंग्रजी माध्यमाची स्वयंअर्थसहाय्यित तत्त्वावरील असल्याने शाळेत कार्यरत शिक्षक/शिक्षकेतर कर्मचा-यांचे संपूर्ण दायित्व संस्थेवर राहील.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
# Page 2
शासन निर्णय क्रमांक : प्राशास्थ ३२२०/प्र.क्र.४७१/एसएम-१ (५) भविष्यात शासन मान्यतेशिवाय शाळेचे स्थलांतर करण्यात येणार नाही, याबाबत संस्थेने दक्षता
घ्यावी.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नाशिक विभाग, नाशिक यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.