# Page 1
दिनांक १.१.२०१५ ते दिनांक ३१.१२.२०१५ अखेरची म्हणजेच दिनांक १.१.२०१६ रोजीची महाराष्ट्र शिक्षण सेवा, गट-अ ( प्रशासन शाखा ) शिक्षणाधिकारी व तत्सम या पदांची अंतिम ज्येष्ठतासूची.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक- ज्येष्ठता-२११६/प्र.क्र.१२१/प्रशा-२
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई ४०० ०३२
दिनांक:- ३० जुलै, २०१८
वाचा : १) शा.शि.व क्री. वि.शा.परि. क्रमांक ज्येष्ठता-२११६/प्र.क्र.१२१/प्रशा-२, दि. २७.०५.२०१६ २) शा.शि.व क्री.वि शुध्दीपत्रक क्रमांक ज्येष्ठता-२११६/प्र.क्र.१२१/प्रशा-२, दि.१८.०१.२०१७
परिपत्रक महाराष्ट्र शिक्षण सेवा, गट-अ (प्रशासन शाखा) शिक्षणाधिकारी व तत्सम या पदाची दि.
०१.०१.२०१६ रोजीची तात्पुरती ज्येष्ठतासूची शासन परिपत्रक क्रमांक शासन परिपत्रक क्रमांक ज्येष्ठता-२११६/प्र.क्र.१२१/प्रशा-२, दिनांक २७.०५.२०१६ अन्वये प्रसिध्द करण्यात आली होती.
सदर ज्येष्ठतासूचीसंबंधी काही अधिकाऱ्यांचे आक्षेप असल्यास, ते तात्पुरती ज्येष्ठतासूची प्रसिध्द केल्यापासून १ महिन्याच्या आत आयुक्त (शिक्षण), आयुक्त (शिक्षण) यांचे कार्यालय, महाराष्ट्र राज्य, पुणे यांच्यामार्फत शासनास पाठविण्याच्या सूचना देण्यात आल्या होत्या. सदर ज्येष्ठता सूचीबाबत आयुक्त कार्यालयास प्राप्त काही आक्षेप/निवेदना नुसार ज्येष्ठतासूचीत अनुक्रमांक (३९) येथील श्री. एन.पी.बच्छाव यांचे नाव अनुक्रमांक (१०५) येथील श्री. संदिपकुमार सुरेशराव सोनटक्के यांच्यानंतर करण्याबाबतचे शुध्दीपत्रक दिनांक १८.०१.२०१७ रोजी प्रसिध्द करण्यात आले आहे.
२. सदर ज्येष्ठतासूची महाराष्ट्र नागरी सेवा (ज्येष्ठतेचे विनियमन) नियम १९८२ च्या नियम ४ व ५ मधील तरतूदीनुसार जे पदोन्नत अधिकारी नियमानुसार पदोन्नत पदावर विहित मुदतीत (पदग्रहण अवधी उपभोगून) रुजू झालेल्या अधिकाऱ्यांची आपापसातील ज्येष्ठता राखण्यात आली आहे.
३. सदर जेष्ठतासूची सर्वोच्च न्यायालयात, उच्च न्यायालयात आणि महाराष्ट्र प्रशासकीय न्यायाधिकरण येथे दाखल केलेल्या अन्य कोणत्याही विशेष दिवाणी अर्ज/रिट याचिकेवरील निर्णयामुळे पूर्वीच्या अथवा या ज्येष्ठता सूचीत बदल करावा लागल्यास त्या निर्णयाच्या अधीन राहून निर्गमित करण्यात येत आहे.
४. वरील परिच्छेदात देण्यात आलेल्या सर्व बाबी व वस्तुस्थिती विचारात घेऊन दिनांक ३१.१२.२०१५ अखेरपर्यंतची महाराष्ट्र शिक्षण सेवा, गट-अ (प्रशासन शाखा) शिक्षणाधिकारी व तत्सम पदाची अंतिम ज्येष्ठतासूची सोबत जोडल्यानुसार प्रपत्रामध्ये प्रसिध्द करण्यात येत आहे.
ही ज्येष्ठतासूची आयुक्त (शिक्षण), महाराष्ट्र राज्य, पुणे यांनी सर्व संबंधीत अधिकाऱ्यांच्या विनाविलंब निदर्शनास आणण्यात यावी.
# Page 2
शासन परिपत्रक क्रमांक: ज्येष्ठता-२११६/प्र.क्र.१२१/प्रशा-२
# Page 3