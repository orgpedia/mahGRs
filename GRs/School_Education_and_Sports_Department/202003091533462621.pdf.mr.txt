# Page 1
शासनसेवेत नियुक्त खेळाडूंच्या रजा, परिविक्षा कालावधी, वेतनवाढी, इ. सेवा विषयक बाबींसंदर्भात शिफारशी करणारी समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकीर्ण १७१९/प्र.क्र.२८ / क्रीयुसे-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : ०९ मार्च, २०२०
प्रस्तावना : शालेय शिक्षण व क्रीडा विभागाच्या दिनांक ०९ डिसेंबर, २०१० च्या शासन निर्णयानुसार अत्युच्च गुणवत्ताधारक खेळाडूंना शासनसेवेत थेट नियुक्ती देण्याची कार्यपद्धती नमूद केली आहे.
शासनाच्या दिनांक २१ मे,२०११ व दिनांक १० एप्रिल,२०१३ च्या शासन निर्णयानुसार सर्वसाधारण खेळाडूंना गट-अ ते गट-ड मधील पदावर नियुक्तीसाठी क्रीडा अर्हतेचे नियम निश्चित करण्यात आले आहेत तसेच दिनांक ०१ ऑक्टोबर,२०१५ च्या शासन निर्णयानुसार दिव्यांग खेळाडूंना शासन सेवेत थेट नियुक्ती देण्याबाबतचे धोरण निश्चित करण्यात आले आहे. त्यानुसार थेट नियुक्तीसाठी पात्र खेळाडूंना त्यांच्या पसंतीच्या विभागात संबंधित पदांच्या उपलब्धतेनुसार नियुक्ती देण्यात येते.
त्यानुसार आजवर बहुतांश खेळाडूंना त्यांच्या पसंतीनुसार महसूल विभाग, गृह विभाग, इ.
विभागातील गट-अ ते गट- ड या पदावर नियुक्ती दिली आहे. तथापि सदर थेट नियुक्त खेळाडूंपैकी काही खेळाडू हे त्यांच्या क्रीडा प्रशिक्षणाकरिता अथवा नियमित सरावाकरिता दीर्घकालीन रजेवर जातात, तसेच प्रत्यक्ष स्पर्धा कालावधीत देखील त्यांना बऱ्याच काळ कार्यालयापासून दूर रहावे लागते. सदर खेळाडू ज्या संबंधित विभागामध्ये नियुक्त आहेत त्या विभागाच्या संबंधित पदाच्या सेवा प्रवेश नियमांची पूर्तता करू शकत नाहीत. त्यामुळे त्यांचे सेवा विषयक तसेच वेतनाचे प्रश्न निर्माण होतात. त्यामुळे सदर विषयांसंदर्भात सर्वंकष धोरण ठरविण्यासाठी शासनास शिफारस करण्यासंदर्भात समिती गठीत करण्याची बाब शासनाच्या विचाराधीन होती.
शासन निर्णय : शासन सेवेत नियुक्त करण्यात आलेल्या खेळाडूंना सरावासाठी व आंतराराष्ट्रीय स्पर्धेतील सहभागासाठी किती कालावधीची रजा मंजूर करावी, त्यांचा परिविक्षा कालावधी पूर्ण करण्यासंदर्भातील निकष काय असावेत, त्यांना रजा वेतन व वेतनवाढी कशा प्रकारे अनुज्ञेय करण्यात याव्यात इ. संदर्भात सर्वंकष धोरण ठरविण्यासाठी शासनास शिफारस करण्यासाठी खालील प्रमाणे समिती गठीत करण्यास शासनाची मंजुरी देण्यात येत आहे.
-----------------------------------------------------------------
| अ.क्र. | नाव | पदनाम |
| १ | अपर मुख्य सचिव,शालेय शिक्षण व क्रीडा विभाग | अध्यक्ष |
| २ | आयुक्त,क्रीडा व युवक सेवा,महाराष्ट्र राज्य,पुणे | सदस्य |
| ew ३ | सहसचिव/उपसचिव, (क्रीडा), शालेय शिक्षण व क्रीडा विभाग | सदस्य |
| ४ | सहसचिव/उपसचिव (सेवा), सामान्य प्रशासन विभाग | सदस्य |
| ५ | सहसचिव/उपसचिव (सेवा), वित्त विभाग | सदस्य |
-----------------------------------------------------------------
# Page 2
शासन निर्णय क्रमांकः संकीर्ण १७१९/प्र.क्र.२८/क्रीयुसे-२
---------------------------------------------------------------------------
| ६ | सहसंचालक,क्रीडा व युवक सेवा, पुणे | सदस्य |
| ७ | श्रीमती तेजस्विनी सावंत, विशेष कार्य अधिकारी | सदस्य |
| ८ | श्री विरधवल खाडे, तहसीलदार | सदस्य |
| ९ | श्रीमती ललिता बाबर,उपजिल्हाधिकारी | सदस्य |
| १० | श्री पंकज शिरसाठ, पोलीस उपअधीक्षक/सहायक पोलीस आयुक्त | सदस्य |
| ११ | श्रीमती सुवर्णा बारटक्के, जिल्हा क्रीडा अधिकारी | सदस्य |
| १२ | श्रीमती अभिलाषा म्हात्रे, क्रीडा अधिकारी, नवी मुंबई महानगरपालिका | सदस्य |
| १३ | उपसंचालक (मुख्यालय), क्रीडा व युवक सेवा, पुणे | सदस्य सचिव |
---------------------------------------------------------------------------
२. उपरोक्त समितीची कार्यकक्षा खालील प्रमाणे राहील: 1. शासन सेवेत नियुक्त करण्यात आलेल्या खेळाडूंना, (अ) सरावासाठी व आंतराराष्ट्रीय स्पर्धेतील सहभागासाठी, किती कालावधीची रजा अनुज्ञेय करावी, (ब) त्यांचा परिविक्षा कालावधी वाढविणे, समाप्त करणे, इ. बाबी, (क) रजा वेतन व वेतनवाढी अनुज्ञेय करणे, (ड) अनुषंगिक उद्भवणाऱ्या इतर सेवा विषयक बाबी, या संदर्भात तरतुदी करण्याच्या अनुषंगाने शासनास शिफारस करणे.
II. क्रीडा विभागात तसेच क्रीडा विभागाव्यतिरिक्त अन्य विभागात थेट नियुक्त खेळाडूंच्या उपरोक्त सेवा विषयक बाबींच्या अनुषंगाने शिफारशी करणे.
III. समितीने तीन महिन्याच्या कालावधीत अहवाल शासनास सादर करणे आवश्यक राहील.
# Page 3