# Page 1
चंद्रपूर सैनिक शाळेच्या आवरातील सुविधा अन्य संस्थांना व सामान्य नागरीकांना उपलब्ध करुन देण्यासंदर्भात व त्या अनुषंगाने महसूलाचा विनियोग करण्याबाबत शिफारशी करण्यासाठी समिती घटीत करणेबाबत.
महाराष्ट्र शासन
शालेय शिक्षण व क्रिडा विभाग
शासन निर्णय क्र. चंसैशा - २०१९/ प्र.क्र.१७/एसएम-६
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ३०.०५.२०१९
वाचा : १) शासन निर्णय, शालेय शिक्षण व क्रीडा विभाग क्र. इसैशा-२०१६/प्र.क्र.९६/ एसएम-६ दिनांक १३.०४.२०१७
२) शासन निर्णय, शालेय शिक्षण व क्रीडा विभाग क्र. चंसैशा-२०१७/प्र.क्र.५५/ एसएम-६ दिनांक २२.०८.२०१७
३) शासन निर्णय, शालेय शिक्षण व क्रीडा विभाग क्र. चंसैशा २०१८/प्र.क्र. ३३/ एसएम-६ दिनांक १२.०९.२०१८
४) मुख्य कार्यकारी अधिकारी, जिल्हा परिषद, चंद्रपूर यांचे पत्र क्र.३०६०/झेडपीइओ/२०१८, दिनांक १४.१२.२०१८
प्रस्तावना : भिवकुंड, ता. बल्लारपूर, जि. चंद्रपूर येथील सैनिक शाळेचे बांधकाम प्रगतीपथावर असून जून २०१९ पर्यंत पूर्ण होण्याचे नियोजित आहे. सदर सैनिक शाळेच्या इमारतीचे व पायाभूत सुविधांचे बांधकामासाठी राज्य शासनाकडून निधी मंजूर करण्यात आला आहे. शाळेची देखभाल व देखरेख याकरीता महसूल निर्माण करण्यासाठी शाळेच्या आवारातील काही ठराविक भाग सामान्य जनतेसाठी खुला ठेवण्याचे प्रस्तावित आहे. प्रस्तुत शाळेच्या आवारामध्ये विविध इनडोअर व आऊटडोअर खेळांसाठी आंतरराष्ट्रीय दर्जाच्या सुविधा उपलब्ध असणार आहेत. तसेच कारगील युध्दाच्या आठवणींवर आधारित शाळेच्या आवारात थीम केली असून त्यामध्ये लष्कर संग्रहालय, एनडीए मार्गदर्शन केंद्र, परेड ग्राऊंड, इत्यादी बाबींचा समावेश आहे.
शाळेची देखरेख व देखभाल याकरीता महसूल निर्माण करण्यासाठी शाळेच्या आवारातील आऊटडोअर खेळाची सुविधा, जलतरण तलाव, प्रेक्षागृह अन्य संस्थांना, सामान्य नागरीकांना व अन्य शाळांतील विद्यार्थ्यांना शुल्क आकारुन उपलब्ध करुन देता येऊ शकेल. तसेच सदर सैनिक शाळेच्या आवारातील आर्मी म्युझियम व त्यामध्ये केलेल्या वेगवेगळ्या थीम/ शो हे नागरीकांना (शुल्क आकारुन) पाहता येतील.
चंदपूर सैनिक शाळेच्या आवरातील सुविधा अन्य संस्थांना व सामान्य नागरीकांना उपलब्ध करुन दिल्यास त्यामधून प्राप्त होणारा महसूल, राज्य शासनास मिळू शकेल. सदर निधी या शाळेची देखरेख व देखभाल यासाठी उपयोगात आणता येईल. तथापि, सदर शाळेच्या आवारातील कोणकोणत्या सुविधा अन्य संस्थांना व सामान्य नागरीकांना उपलब्ध करुन देता येईल, त्या सुविधांसाठी किती शुल्क आकारण्यात यावे, सदर सुविधा उपलब्ध करुन दिल्यामुळे प्राप्त होणाऱ्या महसूलाचा विनियोग कशाप्रकारे करण्यात यावा, इत्यादी बाबींचा सर्वकष विचार करुन त्याबाबत शासनास शिफारशी करण्यासाठी विभागीय आयुक्त, नागपूर यांच्या अध्यक्षतेखाली समिती घटित करण्याची बाब शासनाच्या विचाराधीन होती.
# Page 2
शासन निर्णय क्रमांक: चंसैशा - २०१९/प्र.क्र.१७/एसएम-६
शासन निर्णय :
१. चंदपूर सैनिक शाळेच्या आवरातील सुविधा अन्य संस्थांना व सामान्य नागरीकांना उपलब्ध करुन दिल्यास त्यामधून प्राप्त होणारा महसूलाचा विनियोग कशाप्रकारे करण्यात यावा, इत्यादी बाबींचा सर्वकष विचार करुन त्याबाबत शासनास शिफारशी करण्यासाठी विभागीय आयुक्त, नागपूर यांच्या अध्यक्षतेखाली खालीलप्रमाणे समिती घटित करण्यात येत आहे:
----------------------------------------------------------------------
| अ.क्र. | पदनाम | अध्यक्ष / सदस्य |
| १. | विभागीय आयुक्त, नागपूर | अध्यक्ष |
| २. | जिल्हाधिकारी, चंद्रपूर | सदस्य |
| ३. | मुख्य कार्यकारी अधिकारी, जिल्हा परिषद, चंद्रपूर | सदस्य |
| ४. | केंद्रीय संरक्षण मंत्रालयातील अवर सचिव वा त्यांचे प्रतिनिधी | सदस्य |
| ५. | प्राचार्य, सातारा सैनिक शाळा | सदस्य |
| ६. | शिक्षणाधिकारी(माध्यमिक), जिल्हा परिषद, चंद्रपूर | सदस्य सचिव |
----------------------------------------------------------------------
२. समितीची कार्यकक्षा खालीलप्रमाणे राहिल : (१) चंद्रपूर सैनिक शाळेच्या आवरातील आऊटडोअर खेळाची सुविधा, जलतरण तलाव, प्रेक्षागृह, अशा विविध सुविधांपैकी कोणत्या सुविधा अन्य संस्थांना व सामान्य नागरीकांना उपलब्ध करुन देता येतील हे निश्चित करणे.
(२) सदर सैनिक शाळेच्या आवारातील आर्मी म्युझियम नागरीकांना पाहण्यासाठी खुले ठेवण्याबाबत शिफारस करणे.
(३) अन्य संस्थांना व सामान्य नागरीकांना उपलब्ध करुन द्यावयाच्या सुविधांसाठी शुल्काचे दर ठरविणे.
(8) शाळेच्या आवारातील सुविधा अन्य संस्थांना व सामान्य नागरीकांना उपलब्ध करुन देण्यासंदर्भात, सैनिकी शाळेची शिस्त व सुरक्षितता या बाबींचा विचार करुन अपेक्षित कार्यवाहीबाबत शिफारस करणे.
(4) शाळेच्या आवारातील सुविधा अन्य संस्थांना व सामान्य नागरीकांना उपलब्ध करुन दिल्यानंतर जमा होणाऱ्या महसुलाचा विनियोग कशाप्रकारे करता येईल, याबाबत शिफारशी करणे.
३. सदर समितीने आपला अहवाल दोन महिन्याच्या मुदतीत सादर करावा.
# Page 3