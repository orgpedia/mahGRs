# Page 1
सन २०२३-२४ या आर्थिक वर्षाकरीता क्रीडा सुविधा निर्मिती योजनेंतर्गत अनुदान वितरीत करण्याबाबत.
(२२०४-५७०६)
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-३३२३/प्र.क्र.१५६/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
तारीख : २९ नोव्हेंबर २०२३
वाचा:
१) शालेय शिक्षण व क्रीडा विभागाचा शासन निर्णय क्र.राक्रीधो-२०१२/प्र.क्र.२६०/क्रीयुसे १, दिनांक ०१ मार्च, २०१४.
२) शालेय शिक्षण व क्रीडा विभागाचा शासन निर्णय क्र. क्रीडासु-२३२१/प्र.क्र.२८७/क्रीयुसे १, दिनांक ३१ मार्च, २०२२.
३) आयुक्त, क्रीडा व युवक सेवा, पुणे यांचे जा.क्र.क्रीसुनि/आर्थिक सहाय्य/२०२३-२४/का ९/३४०७, दिनांक ५, आक्टोंबर, २०२३.
प्रस्तावना:
“क्रीडा सुविधा निर्मितीसाठी आर्थिक सहाय्य करणे" ही क्रीडा धोरणातील एक महत्वाची शिफारस आहे.
दर्जेदार क्रीडा सुविधा निर्माण करुन त्याद्वारे खेळाडूंच्या कामगिरीत वाढ करुन राष्ट्रीय व आंतरराष्ट्रीय खेळाडू
निर्माण करण्यास चालना देणे हे या योजनेचे उद्दिष्ट आहे. यासंदर्भातील सविस्तर कार्यपध्दती तसेच संस्था
पात्रतेचे निकष उपरोक्त संदर्भ क्र. २ येथील शासन निर्णय दिनांक ०१ मार्च, २०१४ अन्वये विहीत करण्यात आले
आहेत. त्यानुसार पात्र संस्थांना क्रीडा सुविधा निर्मितीस ७५:२५ (शासनाचा हिस्सा ७५% व संबधित पात्र संस्थेचा हिस्सा २५% ) याप्रमाणे आर्थिक सहाय्य देण्यात येते तसेच त्याचप्रमाणे क्रीडा साहित्यासाठी आर्थिक सहाय्य
देण्यात येते. यांसदर्भात संदर्भ क्र.२ येथील शासन निर्णयातील परि.क्र.४ (अ) व (ब) नुसार अटी शर्ती स्पष्ट केल्या आहेत
माऊली चॅरिटेबल ट्रस्ट, एकंबी ता. औसा जि. लातूर या संस्थेस बंदिस्त प्रेक्षागृह या प्रकल्पाकरीता संदर्भ
क्र. (२) येथील शासन निर्णयान्वये रु. ४०.०० लक्ष इतक्या रकमेस प्रशासकीय मान्यता देण्यात येऊन प्रथम हप्ता म्हणून रु. ५.०० लक्ष इतका निधी वितरीत करण्यात आला आहे. सदर संस्थेचा उर्वरीत निधी मागणीचा प्रस्ताव आयुक्त, क्रीडा व युवक सेवा संचालनालय यांनी संदर्भाधीन क्र. (३) अन्वये शासनास सादर केला आहे. यानुषंगाने
सदर संस्थेस उर्वरीत/अंतिम हप्ता अनुदान वितरीत करण्याची बाब शासनाच्या विचाराधीन होती.
शासन निर्णय :
सन २०२३-२४ या आर्थिक वर्षाकरिता क्रीडा सुविधा निर्मितीसाठी आर्थिक सहाय्य उपलब्ध करण्याकरिता अर्थसंकल्पित तरतूदीमधून रु.२५.०० लक्ष (अक्षरी रुपये पंचवीस लक्ष फक्त ) इतकी तरतूद खालील तक्त्यात दर्शविण्यात आल्याप्रमाणे संबंधित संस्थेस वितरित करण्यास याद्वारे मान्यता देण्यात येत आहे.
# Page 2
शासन निर्णय क्रमांकः क्रीडासू-३३२३/प्र.क्र.१५६/क्रीयुसे-१
-----------------------------------------------------------------------------------------------------------------------------------------------------------------------------------------------------------
| अ.क्र. | संस्थेचे नांव | प्रकल्प | प्रकल्पाची अंदापत्रकीय किंमत | राज्य शासन  |  अनुदान मर्यादा (७५%) (रु. लाखात) | यापूर्वी वितरीत अनुदान (७५% पैकी) (रु.लाखात) | या शासन निर्णयान्वये वितरित करावयाचा निधी.(रु.लाखात) |
| १ | २ | ३ | ४ | ५ | ६ | ७ |
| १ | माऊली चॅरिटेबल ट्रस्टट, , एकंबी ता. औसा जि. लातूर | बंदिस्त प्रेक्षागृह | ४०.०० लक्ष | ३०.०० लक्ष | ५.०० लक्ष | २५.०० ( अंतिम हप्ता) |
| एकुण (अक्षरी रुपये पंचवीस लक्ष हजार फक्त) | २५.००/ |
-----------------------------------------------------------------------------------------------------------------------------------------------------------------------------------------------------------
२. सदर मान्यता खालील अटी व शर्तीच्या अधिन राहून देण्यात येत आहे.
(१) शासन निर्णय दिनांक ०१ मार्च २०१४ मधील बाब क्र. ४ (ब) क्रीडा सुविधांसाठी आर्थिक सहाय्यासाठी अनुदान मंजुरीच्या अटी व शर्ती नुसार संबंधित संस्थेस अनुदान वितरीत करण्याची कार्यवाही करावी.
(२) संबंधित संस्थेस अनुदान वितरित झाल्यानंतर प्रकल्प पूर्णत्वाचा दाखला, प्रकल्पाच्या छायाचित्रांसह व उपयोगीता प्रमाणपत्रासह लवकरात लवकर व कमाल १ वर्षाच्या कालमर्यादेत सादर करणे बंधनकारक राहील, अन्यथा वितरित अनुदान शासनाच्या प्रचलित दंडनीय व्याज दराने अनुदान वितरीत झाल्याच्या दिनांकापासून वसुल करण्यात येईल, ही अट मान्य असल्याचे हमीपत्र प्रतिज्ञापत्राद्वारे संबंधित संस्थेकडून घेण्यात यावे. तसेच संबंधित संस्थेस एकूण मंजूर करण्यात येणाऱ्या अनुदानाच्या १०% रकमेची बँक गॅरेंटी देणे आवश्यक राहील. त्यानुसार बँक गॅरेंटी व प्रतिज्ञापत्र संबंधित जिल्हा क्रीडा अधिकारी यांच्याकडे जमा करण्यात आल्यानंतर मंजूर रकमेच्या वितरणासाठी उपलब्ध होणारा निधी संबंधित संस्थेस आर.टी.जी.एस.
द्वारे वितरीत करण्यात यावा.
(३) शासन अनुदान व स्वहिस्सा खर्च करून विनियोग प्रमाणपत्र सादर करणे बंधनकारक राहील.
(४) संबंधित संस्थेकडून स्वहिस्सा २५% रक्कम आणि यापूर्वीच्या शासन निर्णयान्वये वितरीत केलेले अनुदान प्रथम खर्च करून बांधकामांच्या सद्यस्थितीबाबत छायाचित्रांसह सनदी लेखापालाच्या स्वाक्षरीचे खर्चाचे विवरणपत्र सादर केल्यानंतरच क्षेत्रीय कार्यालय / संचालनालयाकडून संबंधित संस्थेस उर्वरीत देय अनुदान उपलब्ध आर्थिक तरतूदीच्या अधीन राहून वितरीत करण्यात यावी.
(५) संबधित संस्थेने स्वहिश्याची २५% रक्कम प्रथम खर्च करून वरील अनुक्रमांक (२) मध्ये नमूद केल्याप्रमाणे संबंधित जिल्हा क्रीडा अधिका-याकडे विवरणपत्र सादर केल्यानंतर संबंधित संस्थेची बैंक गॅरंटी मुक्त करण्यात यावी.
३. उपरोक्त अटींच्या अधीन राहून सन २०२३-२४ या आर्थिक वर्षाकरीता क्रीडा सुविधा निर्मिती आर्थिक सहाय्य या योजनेंतर्गत अर्थसंकल्पित रु. १५००.०० लक्ष तरतूदीमधून सदर निधी वितरीत करण्यात यावा.
४. यासंदर्भात होणारा खर्च "भागणी क्र. ई-३ लेखाशिर्ष २२०४, क्रीडा व युवक सेवा, १०४ क्रीडा व खेळ, (४०) क्रीडा सुविधा, (४०) (०१) क्रीडा सुविधा निर्माण करण्यासाठी सहाय्य (कार्यक्रम) (२२०४५७०६), ३१ सहायक अनुदाने ( वेतनेतर)" या लेखाशीर्षाखाली सन २०२२-२३ या वर्षासाठी उपलब्ध तरतूदीमधून भागविण्यात यावा.
५. वित्त विभाग, शासन परिपत्रक दिनांक १२.०४.२०२३ मधील सूचनांनुसार उपरोक्त तरतूद खर्च करण्याबाबतची कार्यवाही करण्यात यावी. याकरीता जिल्हा क्रीडा अधिकारी, लातूर यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः क्रीडासू-३३२३/प्र.क्र.१५६/क्रीयुसे-१