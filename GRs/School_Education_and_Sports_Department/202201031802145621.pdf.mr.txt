# Page 1
कोव्हिड-१९ संबंधित कर्तव्य बजावत असताना कोरोना विषाणूचा संसर्ग होऊन मृत्यू पावलेल्या कर्मचाऱ्यांच्या कुटूंबियांना विमा कवच / सानुग्रह सहाय्य मंजूर करण्याबाबत.
कै. श्री. दिपक विष्णू विणकर, सहायक शिक्षक.
महाराष्ट्र शासन
शालेय शिक्षण व क्रीडा विभाग
शासन ज्ञापन क्रमांक : सहाय्य-२०२१/प्र.क्र.७०/टीएनटी-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२
दिनांक : ०३ जानेवारी, २०२२
संदर्भ: १) वित्त विभाग, शासन निर्णय क्र. संकीर्ण २०२०/प्र.क्र. ४/व्यय-९, दिनांक २९.०५.२०२० व दिनांक. १४.१०.२०२०.
२) शालेय शिक्षण व क्रीडा विभागाचे क्रमांक: सहाय्य-२०२०/प्र.क्र.८१/टीएनटी-६, दिनांक ०७.१२.२०२० व दिनांक १६.०३.२०२१ चे पत्र.
३) शिक्षण संचालक (माध्यमिक व उच्च माध्यमिक) यांचे पत्र क्र. कोव्हीड-१९/विमा-कवच/ सहाय्य/डि.व्ही.विणकर/टी-७/२७६१, दिनांक ०६.०९.२०२१.
ज्ञापन : कै.(श्री.) दिपक विष्णू विणकर, सहा. शिक्षक, यांचा कोव्हिड - १९ संबंधित कर्तव्य बजावताना कोव्हिड-१९ मुळे दिनांक ०६.०५.२०२१ रोजी मृत्यू झालेला आहे.
२. कै.(श्री.)दिपक विष्णू विणकर, सहा. शिक्षक यांच्या वारसास वित्त विभागाच्या संदर्भ क्र. (१) येथील दिनांक २९.०५.२०२० च्या शासन निर्णयानुसार रु.५० लक्ष रकमेचे सानुग्रह सहाय्य देण्याबाबतचा प्रस्ताव शिक्षण संचालक (माध्यमिक व उच्च माध्यमिक) यांनी संदर्भ क्र. (३) येथील दिनांक ०६.०९.२०२१ रोजीच्या प्रत्रान्वये सादर केला आहे.
३. कै. ( श्री.) दिपक विष्णू विणकर, सहा. शिक्षक पदावर स्व. भास्करराव शिंगणे विद्यालय, पळसखेड दौलत ता. चिखली, जि. बुलडाणा येथे दिनांक ०१.०७.२००४ ते दिनांक ०६.०५.२०२१ या कालावधीत कार्यरत होते. ही बाब शिक्षणाधिकारी (माध्यमिक), जिल्हा परिषद, बुलढाणा व मुख्याध्यापक, स्व. भास्करराव शिंगणे विद्यालय, पळसखेड दौलत ता. चिखली, जि. बुलडाणा यांनी प्रमाणित केली आहे.
४. कै.(श्री.) दिपककुमार विष्णू विणकर हे कोरोना विषाणू प्रादुर्भाव व प्रतिबंधात्मक उपाययोजनेच्या अनुषंगाने बाहेरील जिल्ह्यातून चिखली तालुक्याच्या हद्दीमध्ये प्रवेश करणाऱ्या
# Page 2
शासन ज्ञापन क्रमांकः सहाय्य-२०२१/प्र.क्र.७०/टीएनटी-६
व्यक्तींची नोंद ठेवणे तसेच त्यांची तपासणी करुन पुढील योग्य कार्यवाही करणेकरिता दिनांक ३०/०४/२०२१ रोजी भोकरवाडी चेकपोष्टवर व दिनांक ०२/०५/२०२१ रोजी स्व. भास्करराव शिंगणे विद्यालय, पळसखेड दौलत ता. चिखली, जि. बुलडाणा शाळेच्या विलगीकरण कक्षावर (isolation centre) कोव्हिड-१९ संबंधित कर्तव्यावर कार्यरत होते.
५. कै. ( श्री.) विणकर यांचा कोव्हिड १९ मुळे दिनांक ०६.०५.२०२१ रोजी मृत्यू झाला आहे, असे तहसिलदार कळंब व गट विकास अधिकारी, पचायत समिती चिखली यांनी प्रमाणित केलेले आहे.
कै.(श्री.) विणकर यांचा मृत्यू कोव्हिड-१९ मुळे झाल्याचे ओजस मल्टी स्पेशालिटी हॉस्पिटल, जालना यांनी दिलेल्या मृत्यू अहवालावरुन स्पष्ट होते.
६. नगरपालिका, जालना यांचेकडील कै. (श्री.) विणकर यांचे मृत्यू प्रमाणपत्र सादर करण्यात आले आहे. मा. दिवाणी न्यायाधिश कनिष्ठ स्तर, चिखली, जि. बुलडाणा यांनी श्री. दिपक विष्णू विणकर यांचे कायदेशिर वारस म्हणून (१) श्रीमती ज्योती दिपक विणकर, (२) शुभम दिपक विणकर, (३) सुमेध दिपक विणकर यांना औपचारिकपणे घोषित केले आहे. त्यानुसार (कै.) श्री. विणकर यांचे कायदेशीर वारस (१) श्रीमती ज्योती दिपक विणकर, (२) कु. शुभम दिपक विणकर, (३) कु. सुमेध दिपक विणकर यांना वित्त विभागाच्या दिनांक २९.०५.२०२० च्या शासन निर्णयानुसार रु.५०.०० लक्ष (रुपये पन्नास लक्ष फक्त) इतक्या रकमेचे सर्वकष वैयक्तिक अपघात विमा कवच / सानुग्रह सहाय्य प्रदान करण्यास याद्वारे मंजूरी देण्यात येत आहे.
७. प्रस्तुत प्रस्तावावरील खर्च वित्त विभागाच्या अभिप्रायानुसार खाली नमूद लेखाशीर्षाखाली मंजूर अनुदानातून भागविण्यात येईल.
“मागणी क्रमांक ई-२, (००) (०१) सर्वसाधारण माध्यमिक शाळांना सहायक अनुदान (अनिवार्य), (२२०२ ०४४२), ३१- सहायक अनुदान (वेतनेतर)”.
# Page 3