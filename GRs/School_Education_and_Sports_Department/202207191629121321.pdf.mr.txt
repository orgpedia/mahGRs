# Page 1
शाळाबाह्य विद्यार्थ्यांशी संबंधीत विषयावर कार्यवाही करण्यासाठी जिल्हास्तरावर शिक्षणाधिकारी (प्राथमिक) यांना नोडल अधिकारी म्हणून नियुक्त करणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक संकीर्ण-२०२२/प्र.क्र.९२/एसडी-४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- १९ जुलै, २०२२.
प्रस्तावना :
राष्ट्रीय बाल हक्क संरक्षण आयोगाने मा. सुप्रीम कोर्टाच्या सुओ-मोटो रिट पिटीशन क्र. ०४/२०२० आणि ०६/२०२१ अन्वये शाळाबाह्य विद्यार्थी व कोविड कालावधीत पालकांचा मृत्यु झालेल्या विद्यार्थ्यांच्या शिक्षणविषयक बाबींची माहिती राज्यशासनाकडून मागविली आहे. सुप्रीम कोर्टाची सुओ-मोटो रिट पिटीशन क्र. ०४/२०२० आणि ०६/२०२१ ची सुनावणीच्या अनुषंगाने प्रतिज्ञापत्र राष्ट्रीय बाल हक्क संरक्षण आयोगामार्फत तयार करण्यात येणार आहे, त्यासाठी राज्यस्तरावरुन माहिती सादर करणे महत्वाचे आहे. उपरोक्त प्रमाणे सदर विषयावर चर्चा करण्यासाठी व पुढील कार्यवाहीच्या अनुषंगाने राष्ट्रीय बाल हक्क संरक्षण आयोगाकडून १६ जुलै, २०२२ रोजी विज्ञान भवन,नवी दिल्ली येथे बैठकीचे आयोजन करण्यात आले होते.
१६ जुलै, २०२२ रोजी राष्ट्रीय बाल हक्क संरक्षण आयोगाने बैठकीत दिलेल्या निर्देशानुसार व मा. सुप्रीम कोर्टाच्या ०४/२०२० या याचिकेमध्ये नमूद केल्याप्रमाणे राज्यातील प्रत्येक जिल्ह्यात शाळाबाह्य विद्यार्थ्यांचा नियमित आढावा घेणे, शाळाबाह्य आढळून आलेल्या विद्यार्थ्यांना शाळेत दाखल करणे, विद्यार्थ्यांच्या पालकांना याविषयी मार्गदर्शन करणे व प्रत्येक जिल्ह्यातील शाळाबाह्य विद्यार्थ्यांसंबंधी इतर कामे पूर्ण करण्यासाठी जिल्हा स्तरावर नोडल अधिकाऱ्यांची नियुक्ती करणे आवश्यक आहे. दिनांक २३ जून,२०२२ च्या शासन निर्णयान्वये शाळाबाह्य मुलांबाबतच्या कार्यवाहीबाबत वय ३ ते ५ वर्ष वयोगटासाठी, बाल विकास प्रकल्प अधिकारी, वय ६ ते १४ वर्ष वयोगटासाठी, शिक्षणाधिकारी (प्राथमिक) व वय १४ ते १८ वर्ष वयोगटासाठी, शिक्षणाधिकारी (माध्यमिक) यांची नोडल अधिकारी म्हणून नियुक्ती करण्यात आली आहे. परंतु जिल्हास्तरावरील संपूर्ण माहितीचे संकलन करून त्याची केंद्र शासनाच्या ऑनलाईन पोर्टलवर नोंद करण्यासाठी प्रत्येक जिल्हास्तरावर शिक्षणाधिकारी (प्राथमिक) यांना नोडल अधिकारी म्हणून नियुक्त करण्याची बाब शासनाच्या विचाराधीन होती.
# Page 2
शासन परिपत्रक क्रमांकः संकीर्ण-२०२२/प्र.क्र.९२/एसडी-४ शासन परिपत्रक : राज्यातील प्रत्येक जिल्ह्यात शाळाबाह्य विद्यार्थ्यांचा शोध घेणे, शाळाबाह्य विद्यार्थ्यांचा नियमित आढावा घेणे, शाळाबाह्य आढळून आलेल्या विद्यार्थ्यांना शाळेत दाखल करणे, विद्यार्थ्यांच्या पालकांना याविषयी मार्गदर्शन करणे व प्रत्येक जिल्ह्यातील शाळाबाह्य विद्यार्थ्यांसंबंधी इतर कामे पूर्ण करण्यासाठी प्रत्येक जिल्हास्तरावर शिक्षणाधिकारी (प्राथमिक) यांना नोडल अधिकारी म्हणून नियुक्त करण्यात येत आहे.
शाळाबाह्य विद्यार्थ्यांशी संबंधित विषयावर जिल्ह्यातील शाळांना मार्गदर्शन करणे, त्यांच्या कार्यवाहीवर नियंत्रण ठेवणे, राज्यस्तरावरून निर्गमित केलेल्या सूचनांची अंमलबजावणी जिल्हा स्तरावर करण्याची जबाबदारी ‘नोडल अधिकारी यांची राहील. जिल्हा निहाय नियुक्त केलेल्या नोडल अधिकारी, त्यांचे नाव, ई-मेल आयडी व दुरध्वनी क्रमांक यांची यादी "प्रपत्र - अ" मध्ये देण्यात आली आहे.
# Page 3
# Page 4