# Page 1
शैक्षणिक वर्ष २०२१-२२ मध्ये राज्यातील शहरी भागात ८वी ते १२ वी व ग्रामीण भागातील ५ वी ते ७ वी चे वर्ग सुरक्षितपणे सुरु करण्यासाठी मार्गदर्शक सूचना.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक : संकीर्ण : २०२१/प्र.क्र.११३/एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : -१० ऑगस्ट, २०२१
वाचा :- १) शासन परिपत्रक क्र. संकीर्ण २०२०/प्र.क्र.८६/एसडी-६; दिनांक १५ जून, २०२०.
२) शासन परिपत्रक क्र. संकीर्ण २०२०/प्र.क्र.८६/एसडी-६; दिनांक २४ जून, २०२०.
३) शासन परिपत्रक क्र. संकीर्ण २०२०/प्र.क्र.८६/एसडी-६; दिनांक २२ जुलै, २०२०.
४) शासन परिपत्रक क्र.संकीर्ण २०२०/प्र.क्र.८६/एसडी-६; दिनांक १७ ऑगस्ट, २०२०.
५) शासन परिपत्रक क्र. संकीर्ण २०२०/प्र.क्र.८६/एसडी-६; दिनांक २९ ऑक्टोबर, २०२०.
६) संचालक (प्राथमिक / माध्यमिक व उच्च माध्यमिक) शिक्षण संचालनालय, महाराष्ट्र राज्य, पुणे यांचे पत्र क्र.जाक्र अमाशा /शा.सुरु/२०२१/एस-१/१८७२, दि.१४ जून, २०२१.
७) मा.मुख्यमंत्री यांचेकडील बैठक दिनांक २२/०६/२०२१ ८) शासन परिपत्रक क्रमांक संकीर्ण : २०२१/प्र.क्र.९४/एसडी-६ दि.७ जुलै, २०२१ ९) सार्वजनिक आरोग्य विभागाचे Break the Chain-Modified Guidelines आदेश दि.२ ऑगस्ट, २०२१
पार्श्वभूमी : सन २०२० या वर्षात राज्यामध्ये कोरोनाचा प्रादुर्भाव सुरु झाला. त्यानंतर शासनाने केलेल्या उपाययोजनांमुळे राज्यातील कोरोनाची परिस्थिती काही कालावधीनंतर सुधारल्याने राज्य शासनाने टप्प्याटप्प्याने शाळा सुरु करण्यास परवानगी दिली. त्यानुसार शालेय शिक्षण विभागाने प्रथमत: दि. १० नोव्हेंबर, २०२० च्या शासन परिपत्रकान्वये इ. ९ वी ते १२ वी चे वर्ग काही अटी - शर्ती निश्चित करुन दि.२३ नोव्हेंबर, २०२० पासून सुरु करण्यास मान्यता दिली. त्यानंतर दि. १८ जानेवारी, २०२१ रोजीच्या परिपत्रकान्वये इ. ५ वी ते ८ वी चे वर्ग दि. २७ जानेवारी, २०२१ पासून सुरु करण्यास मान्यता दिली. तथापि, त्यानंतर राज्यात कोरोनाची दुसरी लाट टप्प्याटप्प्याने वाढत गेली. त्यामुळे राज्य शासनाने दि. १५ एप्रिल, २०२१ पासून राज्यात पुन्हा लॉकडाऊन जाहीर केले. त्यानंतर राज्य शासनाने केलेल्या उपाययोजनांमुळे राज्यातील लॉकडाऊन उठविण्यात आले. त्यामध्ये राज्य शासकीय कार्यालयातील उपस्थिती टप्प्याटप्याने वाढविण्यात आली आहे. तसेच इतर आस्थापना देखिल सुरु करण्यास टप्प्याटप्प्याने मान्यता देण्यात आली आहे.
२. मागील वर्षी शाळा बंद असल्यामुळे विद्यार्थ्यांचे शैक्षणिक नुकसान झालेले आहे. माध्यमिक व उच्च माध्यमिक शिक्षण संचालनालयाने त्यांच्या दि.१४ जून, २०२१ च्या पत्रान्वये विदर्भ वगळता राज्यातील इतर भागात दि. १५ जून, २०२१ पासून व विदर्भात दि. २८ जून, २०२१ पासून शैक्षणिक वर्ष सुरु करणेबाबत जाहिर केले आहे. राज्य शैक्षणिक संशोधन व प्रशिक्षण परिषदेमार्फत ऑनलाईन शिक्षण विद्यार्थ्यांपर्यंत पोहोचविण्यासाठी केलेल्या उपाययोजनांचा उल्लेखदेखील सदर पत्रात करण्यात आला आहे. तसेच सदर पत्रान्वये वरील दिनांकापासून शिक्षकांच्या
# Page 2
शासन परिपत्रक क्रमांकः संकीर्ण २०२१/प्र.क्र.११३/एसडी-६
उपस्थितीबाबत निर्देश देण्यात आले आहे. संदर्भाधीन दि.७जुलै, २०२१ च्या शासन परिपत्रकान्वये राज्यातील कोविड मुक्त ग्रामीण भागातील पहिल्या टप्प्यात इयत्ता ८ वी ते इयत्ता १२ वी चे वर्ग सुरक्षितपणे सुरु करण्यात आले आहेत. परंतु विद्यार्थ्यांचे आरोग्य व सुरक्षितता प्राथमिकता असून शालेय शिक्षण विभाग online शिक्षणासाठी सातत्याने आग्रही आहे. मागील वर्षभरात विविध माध्यमातून प्रत्येक मुलापर्यंत शिक्षण पोहचविण्याचा प्रयत्न करण्यात आला. परंतु ही बाब दुर्लक्षित करता येणार नाही की, आर्थिक, सामाजिक, तांत्रिक (टॅब, स्मार्ट फोन इ.चा अभाव) विषमता पहाता शेवटच्या घटकातील विद्यार्थ्यापर्यंत शिक्षण पोहोचविण्यासाठी संमिश्र (offline-online) शिक्षणाची गरज आहे.त्यासाठी ऑनलाईन शिक्षणाबरोबरच ऑफलाईन शिक्षण सुरू करणे आवश्यक आहे.
३. जागतिक आरोग्य संघटना व युनिसेफने प्रत्यक्ष शिक्षणापासून प्रदिर्घ काळ शाळेपासून दुर राहिल्यामुळे विद्यार्थ्यांच्या शिकण्याच्या क्षमतेवर दूरगामी परिणाम होऊ शकतात. शाळा बंद असल्यामुळे मुले एक वर्षापासून घरी बसली आहेत व त्यामुळे त्यांच्यावर शारिरीक, मानसिक (psychological) तणाव येऊन दुष्परिणाम होत आहेत. या बाबीकडे दुर्लक्ष करून चालणार नाही.
पुढे जस-जसा कालावधी जाईल, तस-तसे सदर नुकसान भरून काढणे कठीण जाईल. काही शाळा मध्ये विद्युत पुरवठा व इंटरनेट सुविधा नसल्यामुळे विद्यार्थ्यांना शिक्षणापासून वंचित राहावे लागले. गतवर्षी बऱ्याच कालावधी टाळेबंदी पाळली गेल्यामुळे अध्यापन व अध्ययन प्रक्रियेमध्ये खंड पडला. बाल-विवाह, बालमजुरीचे वाढते प्रमाण, मुलींचे/मुलांचे गळतीचे प्रमाण (drop-out) व घर शेती कामात ठेवणे इ. मोठया प्रमाणावर सामाजिक नुकसान होण्याची शक्यता आहे.
४. भारतीय वैद्यकिय संशोधन परिषदेकडून नुकताच चौथा सेरो सर्व्हे करण्यात आला. सदर चौथ्या सेरो सर्वेक्षणात ६ ते १७ वयोगटातील मुलांचाही समावेश करणात आल्याने सदर निष्कर्ष महत्वाचे आहेत. देशातील सहा ते नऊ वयोगटातील ५७.२ टक्के मुलांमध्ये प्रतिपिंडे (Antibodies) विकसित झाल्याचे सदर सर्वेक्षणामध्ये दिसून आले आहे. त्यानुषंगाने देशात सुरूवातीला शाळा सुरू करणेपूर्वी शाळांमधील शिक्षक व शिक्षकेतर कर्मचा-यांचे लसीकरण झालेले असणे आवश्यक आहे असे भारतीय वैद्यकिय संशोधन परिषदेचे महासंचालक यांनी मत नोंदविले आहे.
५. शाळा सुरू करण्याबाबत दि.९ ते १२ जुलै, २०२१ या कालावधीत राज्य शैक्षणिक व संशोधन परिषद, महाराष्ट्र राज्य, पुणे यांच्याकडून जिल्हानिहाय सर्वेक्षण करण्यात आले. कोविडशी संबंधित आवश्यक त्या सर्व सुरक्षाविषयक उपाययोजना करून प्रत्यक्ष शाळा सुरू झाल्यास आपल्या पाल्यास शाळेत पाठविण्याची आपली तयारी असल्याचे ८१.१८ टक्के पालकानी सदर सर्वेक्षणामध्ये सांगितले. तसेच राज्यातील प्राथमिक शाळा सुरू करण्याबाबत प्राथमिक शिक्षक संघटनांकडूनही मागणी करण्यात येत आहे.
६. वरील सर्व बाबींचा विचार करता, कोविड- १९ चा प्रादुर्भाव कमी झालेला असल्यामूळे, विद्यार्थ्यांच्या सर्वांगिण विकासासाठी सार्वजनिक आरोग्य विभागाचे Break the Chain-Modified Guidelines आदेश दि. २ ऑगस्ट, २०२१ नुसार काही जिल्ह्यांमध्ये कोविड काळातीलनिर्बंधांसंबंधी निर्णयाबाबत संबंधित जिल्हा आपत्ती व्यवस्थापन प्राधिकरण यांना व इतर जिल्ह्यांमध्ये शाळांसंबंधी निर्णयाबाबत शालेय शिक्षण विभागास अधिकार प्रदान करण्यात आले आहेत. त्यामुळे विद्यार्थ्यांना नियमित शिक्षणाचा लाभ व्हावा यासाठी ग्रामीण व शहरी भागामध्ये शाळांचे वर्ग सुरु करण्याची बाब शासनाच्या विचाराधीन होती. यापूर्वी शालेय शिक्षण व क्रीडा विभागाच्या दि.७ जुलै,२०२१ च्या शासन परिपत्रकानुसार कोविडमुक्त ग्रामीण भागातील इयत्ता ८ ते १२ वी चे वर्ग
पृष्ठ ११ पैकी २
# Page 3
शासन परिपत्रक क्रमांकः संकीर्ण २०२१/प्र.क्र.११३/एसडी-६
सुरू करण्यात आले आहेत. सार्वजनिक आरोग्य विभागाचे उपरोक्त नमूद Break the Chain Modified Guidelines विचारात घेता कोविडचा प्रादुर्भाव कमी झालेल्या शहरी भागातील इयत्ता ८ ते १२ वी चे वर्ग व ग्रामीण भागातील इयत्ता ५ वी ते ७ वी चे वर्ग सुरू करण्याची बाबही शासनाच्या विचाराधीन होती.
परिपत्रक : ७. त्यानुषंगाने दिनांक १७ ऑगस्ट, २०२१ पासून राज्यातील ग्रामीण भागात इयत्ता ५ वी ते ७ वी चे वर्ग व शहरी भागातील इयत्ता ८ वी ते १२ वी चे वर्ग सुरु करण्यास परवानगी देण्यात येत आहे. मुंबई, मुंबई उपनगर, ठाणे शहरातील कोविड परिस्थिती विचारात घेवून शाळा सुरू करणेबाबत निर्णय घेण्यासाठी संबंधित महानगरपालिका आयुक्त यांना प्राधिकृत करण्यात येत आहे. तसेच दिनांक २ ऑगस्ट, २०२१ रोजीच्या ब्रेक द चेन मधील सुधारीत मार्गदर्शक सूचनानुसार कोल्हापूर, सांगली, सातारा, सोलापूर, पुणे, अहमदनगर, बीड, रत्नागिरी, सिंधुदुर्ग, रायगड, पालघर जिल्ह्यातील कोविड परिस्थिती विचारात घेवून व अन्य जिल्ह्यांबाबत देखील शाळा सुरू करणेबाबत निर्णय घेण्यासाठी संबंधित जिल्ह्याचे जिल्हाधिकारी यांना प्राधिकृत करण्यात येत आहे.
महानगरपालीका क्षेत्रातील शाळा सुरू करण्यासाठी खालीलप्रमाणे समिती गठीत करावी.
१. आयुक्त, महानगरपालीका अध्यक्ष २. वार्ड ऑफीसर सदस्य ३. वैद्यकीय अधिकारी, महानगरपालिका सदस्य ४. शिक्षणाधिकारी / शिक्षण निरीक्षक सदस्य
नगरपंचायत/नगरपालिका/ग्रामपंचायत स्तरावर यांच्यासाठी खालील प्रमाणे समिती गठीत करावी.
१. जिल्हाधिकारी अध्यक्ष
२. मुख्याधिकारी, नगरपरिषद सदस्य ३. वैद्यकीय अधिकारी, नगरपरिषद/ जिल्हा आरोग्य अधिकारी सदस्य
४. शिक्षणाधिकारी (प्राथमिक / माध्यमिक) सदस्य ७.१) समितीने शाळा सुरू करण्यापूर्वी खालील बाबीवर चर्चा करावी.
(i) शाळा सुरु करण्यापूर्वी कमीत कमी १ महिना संबंधित शहरात / गावात कोविडचा प्रादुर्भाव कमी झालेला असावा.
(ii) शिक्षकांचे लसीकरण करणे आवश्यक आहे. याबाबत जिल्हाधिकाऱ्यांनी नियोजन करावे.
याबाबत मुख्य कार्यकारी अधिकारी, जिल्हा परिषद / आयुक्त, महानगरपालिका/मुख्याधिकारी, नगरपरिषद व शिक्षणाधिकारी यांनी जिल्हाधिकाऱ्यांकडे पाठपुरावा करावा.
(iii) विद्यार्थ्यांच्या पालकांना गर्दी टाळण्यासाठी शाळेच्या परिसरात प्रवेश देऊ नये.
(iv) कोविड संबंधी सर्व नियमांचे काटेकोरपणे पालन करावे. उदा. जास्त विद्यार्थी असलेल्या शाळांमध्ये दोन सत्रांमध्ये, एका बाकावर एकच विद्यार्थी, दोन बाकांमध्ये ६ फूट अंतर, एका पृष्ठ ११ पैकी ३
# Page 4
शासन परिपत्रक क्रमांक: संकीर्ण २०२१/प्र.क्र.११३/एसडी-६
वर्गात जास्तीत जास्त १५-२० विद्यार्थी, सतत हात साबणाने धुणे, मास्कचा वापर, कोणतेही लक्षण असल्यास विद्यार्थ्यांना घरी पाठविणे व लगेच कोरोना चाचणी करून घेणे, इ.
(v) विद्यार्थी कोविडग्रस्त झाल्याचे आढळल्यास तात्काळ शाळा बंद करुन शाळा निर्जंतुकीकरण करण्याची कार्यवाही मुख्याध्यापकांनी करुन घ्यावी व विद्यार्थ्यांचे विलगीकरण करावे व वैद्यकीय अधिकाऱ्याच्या सल्लाने वैद्यकीय उपचार सुरु करावेत.
७.२) शाळा सुरू करताना मुलांना टप्प्या-टप्प्यात शाळेत बोलविण्यात यावे. उदा.वर्गांना अदला-बदलीच्या दिवशी सकाळी- दुपारी, ठराविक महत्वाच्या (core) विषयांसाठी प्राधान्य इ.
हयासाठी सोबत जोडलेल्या मार्गदर्शन सूचना (SOP) चे पालन करावे.
७.३) संबंधीत शाळेतील शिक्षकांनी राहण्याची व्यवस्था शक्यतो त्याच शहरात / गावात करावी, किंवा त्यांनी सार्वजनिक वाहतूक व्यवस्थेचा शक्यतो वापर न करण्याबाबत दक्षता घ्यावी.
७.४) वरील सर्व बाबींचे शहरी भागात महानगरपालीका आयुक्त व इतर भागात जिल्हाधिकारी यांनी मुख्य कार्यकारी अधिकारी, जिल्हा परिषद / मुख्याधिकारी, नगरपरिषद यांनी शिक्षणाधिकारी, आरोग्य अधिकारी यांच्या समवेत सातत्याने आढावा घेऊन आवश्यक तेथे संबंधितांना सूचना कराव्यात. शाळा सुरु करण्यापूर्वी व शाळा सुरु झाल्यानंतर आरोग्य, स्वच्छता व इतर सुरक्षाविषयक उपाययोजनांबाबतच्या मार्गदर्शक सूचना ( SOP ) सोबत जोडलेल्या परिशिष्ट-अ व परिशिष्ट-ब मध्ये देण्यात येत आहेत.
# Page 5
# Page 6
# Page 7
# Page 8
# Page 9
# Page 10
# Page 11