# Page 1
शालेय पोषण आहार योजनेंतर्गत अनुसूचित जमाती लेखाशिर्षांतर्गतचा सन २०२१-२२ या आर्थिक वर्षातील निधी वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०२१/प्र.क्र.१०३/एस.डी.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १४ सप्टेंबर, २०२१
वाचा:
१) वित्त विभागाचे परिपत्रक क्र. अर्थसं-२०२०/प्र.क्र.६४/अर्थ-३, दि. १६ एप्रिल,२०२० २) वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दि. ०४ मे, २०२० ३) केंद्र शासनाचे आदेश क्र. प्र. क्र.३-४/२०२१-Desk (MDM) दि.२४ मे, २०२१ ४) वित्त विभाग, शासन निर्णय क्र. अर्थसं - २०२१/प्र.क्र.४८/अर्थ-३, दि. २४ जून, २०२१
५) शालेय शिक्षण व क्रीडा विभाग, शासन निर्णय क्र.शापोआ-२०२०/प्र.क्र.१००/एस.डी.३, दि. १० ऑगस्ट, २०२१
६) आदिवासी विकास विभाग, शासन निर्णय क्र. बीयुडी-२०२१/प्र.क्र.०४/कार्यासन-६, दि.२ सप्टेंबर,२०२१.
प्रस्तावना :
शालेय पोषण आहार योजनेंतर्गत केंद्र शासनाने संदर्भाधिन दि. २४ मे, २०२१ रोजीच्या आदेशान्वये
केंद्र हिस्स्याचा रु.२५८७७.९९ लक्ष तदर्थ निधी वितरित केला आहे. सदर निधी सर्वसाधारण, अनुसूचित
जाती उपयोजना (SCSP) व अनुसूचित जमाती उपयोजना (TSP) या घटकांतर्गत उपलब्ध करुन दिलेला
आहे. केंद्र शासनाने वितरीत केलेल्या निधीपैकी अनुसूचित जमाती उपयोजना घटकांतर्गत वितरित
केलेला केंद्र हिस्स्याचा रु.३०३८.०८ लक्ष निधी व त्यास समरुप राज्य हिस्साचा रु.२०२५.३९ लक्ष असा
एकूण रु.५०६३.४७ लक्ष निधी वितरीत करण्यास मान्यता देण्याचा प्रस्ताव आदिवासी विकास
विभागामार्फत वित्त विभागास सादर करण्यात आला होता. आदिवासी विकास विभागाने अनुसूचित जमाती
लेखाशिर्षाखालील सन २०२१-२२ वर्षातील राज्य हिस्स्याच्या अर्थसंकल्पित तरतूदीमधून सन २०२०-२१
या आर्थिक वर्षातील अवितरीत निधी संदर्भाधिन दि.१०/०८/२०२१ रोजीच्या शासन निर्णयान्वये वितरीत
केला आहे. सबब, सन २०२१-२२ या आर्थिक वर्षात अनुसूचित जमाती घटाकांतर्गत राज्य हिस्स्याचा
# Page 2
शासन निर्णय क्रमांकः शापोआ-२०२१/प्र.क्र.१०३/एस.डी.३
समरुप निधी वितरणासाठी निधी अपुरा आहे. तथापि, आदिवासी विकास विभागाने दि.०२ सप्टेंबर, २०२१
रोजीच्या शासन निर्णयान्वये केंद्र हिस्स्याचा रु.३०३८.०८ लक्ष इतका निधी वितरीत करण्यास मान्यता
दिली आहे. त्यानुषंगाने प्रस्तुतप्रमाणे निधी वितरणास प्रशासकीय मान्यता देण्याची बाब शासनाच्या
विचाराधीन होती.
शासन निर्णयः
शालेय पोषण आहार योजनेसाठी अनुसूचित जमाती लेखाशिर्षांतर्गत सन २०२१-२२ या आर्थिक
वर्षातील केंद्र हिस्स्याचा रु.३०३८.०८ लक्ष (रुपये तीस कोटी अडतीस लक्ष आठ हजार फक्त) इतका निधी
खालील लेखाशिर्षामधून वितरीत करण्यास मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशिर्ष | सन २०२१-२२ करीता अर्थसंकल्पित तरतूद | वितरीत करण्यास मान्यता देण्यात येत असलेला निधी |
| १. | मागणी क्रमांक टी –५ २२०२ - सर्वसाधारण शिक्षण, ०१ - प्राथमिक शिक्षण, ७९६ - जनजाती क्षेत्र उपयोजना, (०१) जनजाती क्षेत्र उपयोजनांतर्गत योजना केंद्र पुरस्कृत योजना (०१) (०८) शालेय पोषण आहार कार्यक्रम (MDM) (केंद्र पुरस्कृत योजना) (अनुसूचित जमाती उपयोजना) (TSP) ( केंद्र हिस्सा ६०%) (२२०२।५३२) | रु.१३३०२.८५ लक्ष | रु.३०३८.०८ लक्ष |
| एकूण | रु.१३३०२.८५ लक्ष | रु.३०३८.०८ लक्ष |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. प्रस्तुत शासन निर्णय वित्त विभागाच्या दि. २४ जून, २०२० रोजीच्या परिपत्रकास, आदिवासी विकास
विभागाच्या दि.०२ सप्टेंबर, २०२१ रोजीच्या शासन निर्णयास तसेच, वित्त विभागाचा अनौपचारिक संदर्भ
क्र.५९१/व्यय-१४, दि.२३/०६/२०२१ अन्वये दिलेल्या मान्यतेस अनुसरुन निर्गमित करण्यात येत आहे. केंद्र
शासनाचा दि.१५ मार्च, २०२१ रोजीच्या आदेशाचा निधी राज्य शासनाच्या एकत्रित निधीमध्ये प्रत्यक्षात जमा
झाल्याबाबतचा ई-मेल वित्त विभागाकडून दि. ०३ जून, २०२१ रोजी प्राप्त झाला आहे.
पृष्ठ ३ पैकी २
# Page 3
शासन निर्णय क्रमांकः शापोआ-२०२१/प्र.क्र.१०३/एस.डी.३
३. प्रस्तुत निधी वितरण तसेच खर्चाकरीता केंद्र व राज्य शासनाने वेळोवेळी दिलेल्या निर्देशांचे तंतोतंत पालन
करण्यात यावे.