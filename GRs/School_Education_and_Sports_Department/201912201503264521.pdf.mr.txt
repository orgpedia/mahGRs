# Page 1
शिक्षण आयुक्तालय कार्यालयासाठी नवीन विद्युत फोटो कॉपी यंत्र (झेरॉक्स मशीन) खरेदी करण्यास प्रशासकीय मान्यता मिळणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : खरेदी -२०१९/प्र.क्र.७५/१९/प्रशा-५
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक:- २० डिसेंबर, २०१९
संदर्भ :- आयुक्त शिक्षण, शिक्षण आयुक्तालय, पुणे यांचे पत्र क्र आशि/२०१९/झेरॉक्स मशिन खेरदी / आस्था क. १४३/४८२३, दिनांक ७ ऑगस्ट, २०१९
प्रस्तावना - शिक्षण आयुक्तालय, महाराष्ट्र राज्य पुणे या कार्यालयातील दैनंदिन कार्यालयीन कामकाजाच्या झेरॉक्स प्रती काढण्याकरिताचे Samsung SCX ८१२८NA/XIP हे एकच झेरॉक्स मशिन असून बऱ्याच कालावधीपासून सतत नादुरुस्त होत असल्याने दैनंदिन कामकाजामध्ये अडचणी येत आहेत. सदर झेरॉक्स मशिन सतत नादुरुस्त होत असल्याने नविन झेरॉक्स मशीन खेरदी करण्यासाठी प्रशासकीय मान्यता मिळणेबाबत संदर्भीय पत्रान्वये प्रस्ताव प्राप्त झाला आहे. त्यानुसार सदर झेरॉक्स मशीन खरेदी करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय - शिक्षण आयुक्तालयाने संदर्भीय दिनांक ०७.०८.२०१९ च्या पत्रान्वये सादर केलेल्या प्रस्तावाच्या अनुषंगाने नादुरुस्त झेरॉक्स मशिनच्या ऐवजी नविन झेरॉक्स खेरदी करण्यास अंदाजित किंमत रु. १,५१,५०२/- (अक्षरी रुपये एक लाख एकावन्न हजार पाचशे दोन फक्त) खालील अटीच्या अधिन राहून प्रशासकीय मान्यता देण्यात येत आहे:
१) शासन निर्णय, उद्योग, उर्जा व कामगार विभाग, क्र. भांखस २०१४/प्र.क्र.८२/भाग-III/ उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
२) शासन निर्णय वित्त विभाग, क्रमांक विअप्र-२०१३/प्र.क्र.३०/२०१३ / विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियमपुस्तिका १९७८, भाग- पहिला, उपविभाग दोन मधील अ.क्र.२६-अ,नियम क्र,७६ येथील अटींची पूर्तता करण्यात यावी.
३) सदर झेरॉक्स मशीन कार्यान्वित करण्यासाठी आवश्यक तांत्रिक मनुष्यबळ अन्य सुविधा उपलब्ध असल्याची खात्री करण्यात यावी. तसेच सदर झेरॉक्स मशीन विनावापर पडून राहणार नाही याची दक्षता घेण्यात यावी.
४) सदरहू खरेदीसाठी होणारा खर्च सन २०१९-२० (लेखाशीर्ष २२०२ आय ४३२) अंतर्गत १३ कार्यालयीन खर्च या बाबीखाली मंजूर व उपलब्ध तरतूदमधून भागविण्यात यावा.
५) सदर यंत्रसामग्रीच्या खरेदीची व्दिरुक्ती (Duplication) होणार नाही, याची दक्षता घेण्यात यावी.
उपरोक्त अटीची पूर्तता करण्याची संपूर्ण जबाबदारी शिक्षण आयुक्तालयाची राहील.
२. शासन निर्णय वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियमपुस्तिका १९७८, भाग-पहिला, उपविभाग दोन मधील अ.क्र.२६-अ,नियम क्र.७६ अन्वये प्रशासकीय विभागास प्रदान करण्यात आलेल्या अधिकारानुसार सदरहू प्रस्तावास मान्यता देण्यात येत आहे.
# Page 2
शासन निर्णय क्रमांकः खरेदी -२०१९/प्र.क्र.७५/१९/प्रशा-५