# Page 1
राज्य शासकीय व अन्य कर्मचा-यांप्रमाणे तीन लाभांची सुधारित सेवांतर्गत आश्वासित प्रगती योजना खाजगी व्यवस्थापनाच्या शाळेतील शिक्षक कर्मचा-यांना लागू करणे व इतर बाबींच्या अनुषंगाने अभ्यास गटाची नियुक्ती करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र . विऊसू ३२१९/प्र.क्र.११२/टिएनटी ३
मादाम कामा मार्ग, हुतात्मा राजगूरू चौक,
मंत्रालय विस्तार, मुंबई ४०० ०३२
दिनांक – ३१ जुलै, २०१९
वाचा: १) शिक्षण व सेवायोजन विभाग शासन निर्णय क्र. चवेआ- १०८९/१११/मा.शि.२, दि. ०२/०९/१९८९ २) शालेय शिक्षण व क्रीडा विभाग शासन निर्णय क्र. शिप्रधो-२२१७/प्र.क्र.३९/२०१७/प्रशिक्षण, दि.२३/१०/२०१७
प्रस्तावना -:
सन २०१९ च्या दुस-या (पावसाळी) अधिवेशनामध्ये खाजगी व्यवस्थापनाच्या शाळेतील सर्व कर्मचा-यांना शासकीय कर्मचा-यांप्रमाणे तीन लाभांची सुधारित सेवांतर्गत आश्वासित प्रगती योजना लागू करणे, निवडश्रेणीकरिता असलेली २० टक्के ची अट शिथील करणे इ. च्या अनुषंगाने विधानपरिषद नियम ९३ अन्वये सूचना उपस्थित करण्यात आली होती. सदर सूचनेवरील चर्चेदरम्यान मा. मंत्री (शालेय शिक्षण) यांनी सूचनेमध्ये उपस्थित बाबींच्या अनुषंगाने अभ्यास गटाची स्थापना करण्याचे आश्वासन दिले आहे. त्यानुसार शासन निर्णय दिनांक २ सप्टेंबर, १९८९ मधील वरिष्ठ श्रेणीतील २०% पदांना सेवाजेष्ठतेनुसार निवडश्रेणीची अट, शासन निर्णय दिनांक २३.१०.२०१७ मधील वरिष्ठ व निवडश्रेणीस पात्र होण्यासाठी आवश्यक अटींचे पुनर्विलोकन करणे, तसेच राज्य शासकीय तसेच इतर पात्र कर्मचा-यांप्रमाणे तीन लाभांची सुधारित सेवांतर्गत आश्वासित प्रगती योजना खाजगी व्यवस्थापनाच्या शाळेतील शिक्षकांना लागू करणे या बाबींच्या अनुषंगाने शिफारशी करण्यासाठी अभ्यास गटाची नियुक्ती करण्याची बाब शासनाच्या विचाराधीन होती.
शासन निर्णय -:
राज्य शासकीय व अन्य कर्मचा-यांप्रमाणे तीन लाभांची सुधारित सेवांतर्गत आश्वासित प्रगती योजना खाजगी व्यवस्थापनाच्या शाळेतील शिक्षकांना लागू करणे व शिक्षकांच्या वेतनश्रेणींशी संबंधित इतर बाबींच्या अनुषंगाने शिफारस करण्याकरिता पुढीलप्रमाणे अभ्यास गटाची नियुक्ती करण्यात येत आहे.
१) आयुक्त, शिक्षण अध्यक्ष २) शिक्षण संचालक (प्राथमिक), महाराष्ट्र राज्य सदस्य ३) शिक्षण संचालक (माध्यमिक व उच्च माध्यमिक) सदस्य
# Page 2
शासन निर्णय क्रमांकः विऊसू ३२१९/प्र.क्र.११२/टिएनटी ३
४) संचालक, विद्याप्राधिकरण, महाराष्ट्र राज्य, पुणे सदस्य ५) सहसचिव (विद्यार्थी विकास), मंत्रालय, मुंबई सदस्य ६) उपसचिव ( शिक्षक व शिक्षकेतर), मंत्रालय, मुंबई सदस्य ७) सहसंचालक, आयुक्त (शिक्षण) कार्यालय, पुणे सदस्य सचिव
२. अभ्यासगटाची कार्यकक्षा पुढीलप्रमाणे राहील:
१) शासन निर्णय दिनांक २ सप्टेंबर, १९८९ च्या परिशिष्टामधील मुद्दा क्र. ९ (२) नुसार निवडश्रेणीकरिता लागू असलेल्या २०% अटींचे पुनर्विलोकन करणेबाबत शासनास शिफारस करणे.
२) शासन निर्णय दिनांक २३.१०.२०१७ मधील वरिष्ठ व निवडश्रेणीस पात्र होण्यासाठी सुधारित निकष निश्चित करण्याबाबत अभ्यास करुन शासनास शिफारस करणे.
३) राज्य शासकीय तसेच इतर पात्र कर्मचा-यांना सातव्या वेतन आयोगामध्ये वित्त विभागाच्या शासन निर्णय दि. २/०३/२०१९ अन्वये लागू केलेली तीन लाभांची सुधारित सेवांतर्गत आश्वासित प्रगती योजना खाजगी व्यवस्थापनाच्या शाळेतील शिक्षकांना लागू करण्याच्या अनुषंगाने अभ्यास करुन शिफारस करणे.
४) केंद्र शासनाच्या नवीन शैक्षणिक धोरणामधील मुद्दा क्र. P५. ४.३ (Professional Progression via promotions and salary increase) नुसार गुणवत्तेवर आधारित लाभ देणे, गुणवत्तेचे निकष ठरविणे.
३. या शासन निर्णयान्वये गठीत करण्यात आलेल्या अभ्यास गटाने उपरोक्त नमूद बाबींच्या अनुषंगाने तीन महिन्यात अहवाल शासनास सादर करावा.
४. अध्यक्ष, अभ्यास गट आवश्यकतेनुसार सदर गटावर शासकीय / अशासकीय सदस्यांना आमंत्रित करु शकतील.
# Page 3