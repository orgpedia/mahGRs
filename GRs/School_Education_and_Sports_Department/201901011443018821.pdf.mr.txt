# Page 1
खेलो इंडिया युथ गेम्स, २०१९ च्या आयोजनाबाबत विविध बाबीकरिता निधी वितरित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआयपी-२३१८/प्र.क्र.१९७(भाग-२)/क्रीयुसे-१, मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १ जानेवारी, २०१९.
वाचा : १) शासन निर्णय, शालेय शिक्षण व क्रीडा विभाग क्र. केआयपी-२३१८/प्र.क्र.१९७(भाग-२)/ क्रीयुसे-१, दिनांक ०६ ऑक्टोबर, २०१८.
२) सहाय्यक संचालक, क्रीडा व युवक सेवा, पुणे यांचे पत्र क्र.खेलोइं/स्पर्धा/२०१८-१९/का-४/५३९२, दिनांक ०६ डिसेंबर, २०१८.
प्रस्तावना :
केंद्र शासनाच्या दिनांक १६ जुलै, २०१४ च्या पत्रान्वये केंद्र पुरस्कृत योजना “राजीव गांधी खेल
अभियान” राबविण्यात आली होती. या कार्यक्रमाखाली सन २०१४-१५ या वर्षामध्ये राज्य शासनातर्फे तालुका, जिल्हा, राज्य, ग्रामीण, महिला व नक्षलग्रस्त भागाकरिता क्रीडा स्पर्धा आयोजन करण्याचा
कार्यक्रम राबविण्यात आला. “राजीव गांधी खेल अभियान” या योजनेचे स्वरुप बदलून व केंद्र
शासनाच्या युवक कल्याण व क्रीडा मंत्रालयाच्या दिनांक २६ मे, २०१६ च्या परिपत्रकानुसार यापूर्वी केंद्र
शासनाद्वारे राबविण्यात येणाऱ्या १. राजीव गांधी खेल अभियान, २. अर्बन स्पोर्ट्स इन्फ्रास्ट्रक्चर स्कीम
व ३. नॅशनल स्पोर्ट्स टॅलेन्ट सर्च या तीन स्वतंत्र योजनांचे एकत्रिकरण करुन “खेलो इंडिया - क्रीडा
विकासासाठी राष्ट्रीय कार्यक्रम” ही केंद्र पुरस्कृत योजना दिनांक १६ ऑक्टोबर, २०१७ च्या
परिपत्रकान्वये संपूर्ण देशात लागू केली आहे. सदर योजनेनुसार १७ व २१ वर्षे (मुले व मुली)
वयोगटातील खेलो इंडिया युथ गेम्स २०१९ केंद्र व राज्य शासनाच्या संयुक्त विद्यमाने शिवछत्रपती
क्रीडा संकुल, म्हाळुंगे-बालेवाडी, पुणे येथे दिनांक ९ ९ ते २० जानेवारी, २०१९ या कालावधीत होणार
आहेत. सदर स्पर्धेच्या आयोजनासाठी तसेच पूर्व तयारीसाठी हिवाळी (नोव्हेंबर, २०१८) अधिवेशनामध्ये
रु.३५.०० कोटीची तरतूद पुरवणी मागणीद्वारे अर्थसंकल्पित करण्यात आली आहे. सदर तरतूद वितरीत करण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः केआयपी-२३१८/प्र.क्र.१९७(भाग-२)/क्रीयुसे-१
शासन निर्णय:
शालेय क्रीडा स्पर्धांचे आयोजन या कार्यक्रमांतर्गत सन २०१८-१९ या वर्षाकरिता हिवाळी
(नोव्हेंबर, २०१८) अधिवेशनामध्ये खेलो इंडिया युथ गेम्स, २०१९ च्या आयोजनासाठी पुरवणी
मागणीद्वारे अर्थसंकल्पित करण्यात आलेली रु.३५.०० कोटी (रुपये पस्तीस कोटी फक्त) एवढी तरतूद
वितरीत करुन सदर तरतूद अध्यक्ष, स्पर्धा आयोजन समिती यांच्या अधिनस्त ठेवण्यास याद्वारे मान्यता
देण्यात येत आहे. सदरचा निधी ज्या प्रयोजनाकरिता / बाबींकरिता मंजूर केला आहे, त्याच बाबींकरिता खर्च करण्यात यावा.
२. सन २०१८-१९ मध्ये शालेय क्रीडा स्पर्धांचे आयोजन याकरीता उपलब्ध झालेल्या रु.४७००.००
लक्ष एवढया तरतुदी मधून सदर निधी वितरीत करण्यात यावा.
।. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी
प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी
ठेऊ नये.
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/
शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा
विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. उपरोक्त संदर्भात होणारा खर्च मागणी क्रमांक ई-३, प्रधान लेखाशीर्ष २२०४, क्रीडा व युवक
सेवा, १०४, क्रीडा व खेळ, (०५) राज्य संघाची प्रतिनियुक्ती, (०५) (०६) शालेय क्रीडा स्पर्धांचे आयोजन
(कार्यक्रम), (२२०४५६३५), ३१, सहाय्यक अनुदाने या लेखाशीर्षाखालील या वर्षाच्या उपलब्ध
तरतूदीतून करण्यात यावा.
४. वित्त विभाग दिनांक ०२.०४.२०१८ च्या परिपत्रकातील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. यासाठी लेखाधिकारी, क्रीडा व युवक सेवा, महाराष्ट्र राज्य,
पुणे यांना आहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी
म्हणून घोषित करण्यात येत आहे. सदर रकमा कोषागारातुन काढुन शिवछत्रपती क्रीडापीठाच्या
खात्यावर जमा करावी. खेलो इंडिया युथ गेम्स-२०१९ करीता होणाऱ्या खर्चाचे देयक अदा करण्यापूर्वी आयोजन समितीची मान्यता घेण्यात यावी.
पृष्ठ ३ पैकी २
# Page 3
शासन निर्णय क्रमांकः केआयपी-२३१८/प्र.क्र.१९७(भाग-२)/क्रीयुसे-१
५. सदरचा शासन निर्णय वित्त विभागाच्या दिनांक ०२.०४.२०१८ च्या परिपत्रकातील सूचनांना
अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमूद अटींची पूर्तता होत आहे. सदर परिपत्रकाच्या परिशिष्टातील मुद्दा क्र. १, २, ३, ४, ५, ६ व ७ मधील बाबी
सदर आदेशास लागू नाहीत.
६. सदर शासन निर्णय नियोजन विभागाच्या अनौपचारिक संदर्भ क्र.२६३/१४७१, दिनांक १७.१२.२०१८ व वित्त विभागाच्या अनौपचारिक संदर्भ क्र. १०२२/२०१८/व्यय-५, दिनांक २०.१२.२०१८
च्या अनुषंगाने निर्गमित करण्यात येत आहे.