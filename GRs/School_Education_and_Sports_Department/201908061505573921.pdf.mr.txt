# Page 1
श्री पंच कमिटी खंडोबा मंदिर, गंगापूर, जि.औरंगाबाद संचलित वंडर किड्स इंग्रजी प्राथमिक शाळा, गंगापूर, जि. औरंगाबाद शाळेचे गोदावरी शैक्षणिक व सामाजिक संस्था, गंगापूर, जि. औरंगाबाद या संस्थेस हस्तांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: प्राशाह ३०१८/प्र.क्र.३६३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : : ०६ ऑगस्ट, २०१९
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/ (२१०/११) माशि-३-३ , दिनांक १७ फेब्रुवारी, २०१२
संदर्भ : विभागीय शिक्षण उपसंचालक, औरंगाबाद विभाग, औरंगाबाद यांचे जा.क्र.शिउसं/प्रावि-५/हस्तांतरण/ २०१६-२०१७/१८८३/८५, दिनांक १३ ऑक्टोबर, २०१६ चे पत्र.
प्रस्तावना : श्री पंच कमिटी खंडोबा मंदिर, गंगापूर, जि. औरंगाबाद संचलित वंडर किड्स इंग्रजी प्राथमिक शाळा, गंगापूर, जि.औरंगाबाद या इंग्रजी माध्यमाच्या कायम विनाअनुदानित प्राथमिक शाळेचे, गोदावरी शैक्षणिक व सामाजिक संस्था, गंगापूर, जि. औरंगाबाद या संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर शाळेचे, गोदावरी शैक्षणिक व सामाजिक संस्था, गंगापूर, जि. औरंगाबाद या संस्थेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे (१) सदर शाळा स्वयंअर्थसहाय्यित तत्वावर चालविण्यात येईल याबाबत नवीन संस्थेचे अध्यक्ष/ सचिव यांचे स्टॅम्पपेपरवर नोटरी केलेले बंधपत्र सादर करणे आवश्यक राहील.
(२) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथिल केली जाणार नाही.
(३) सदर शाळा इंग्रजी माध्यमाची स्वयंअर्थसहाय्यित तत्वावर कार्यरत राहील व शाळेत कार्यरत शिक्षक/ शिक्षकेतर कर्मचाऱ्यांचे संपूर्ण दायित्व संस्थेवर राहील.
(४) व्यवस्थापन बदल झालेल्या शाळेच्या बाबतीत शासन परवानगीच्या/मान्यतेच्या अटी व शर्तीमध्ये बदल होणार नाही याची खबरदारी घेण्यात यावी.
(५) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(६) सदर व्यवस्थापन बदल, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११) माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
(७) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे नव्याने कोणत्याही प्रकारच्या तक्रारी प्राप्त झाल्यास किंवा व्यवस्थापन बदला संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशर्तीचा नवीन संस्थेद्वारा भंग झाल्यास, हस्तांतरण रद्द करण्याचे अधिकार शासनास राहतील.
# Page 2
शासन निर्णय क्रमांकः प्राशाह ३०१८/प्र.क्र.३६३/एसएम-१
२. विभागीय शिक्षण उपसंचालक, औरंगाबाद विभाग, औरंगाबाद यांनी सर्व बाबी तपासून व वरील अटी/ शर्ती व्यतिरिक्त आवश्यक अटींचा समावेश करून, शाळेचे व्यवस्थापन बदलाबाबत ६ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.