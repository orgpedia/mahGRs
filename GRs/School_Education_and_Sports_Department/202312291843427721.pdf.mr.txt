# Page 1
राज्य क्रीडा दिन, राष्ट्रीय क्रीडा दिन व क्रिडा सप्ताह आयोजनासाठी देण्यात येणाऱ्या अनुदानाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- राक्रीधो-२०२३/प्र.क्र.२४३/२३/क्रीयुसे-३
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक २९ डिसेंबर, २०२३
वाचा : १. समाज कल्याण, सांस्कृतिक कार्य व क्रीडा विभाग शासन निर्णय क्रमांक राक्रीधो १०९६/प्र.क्र.३३०/क्रीयुसे-१ दि.३१.०७.१९९७ २. आयुक्त क्रीडा व युवक सेवा यांचे पत्र क्रमांक क्रीयूसे / राक्रीदिन / २०२३/का.१०/३२१४, दि.२५.०९.२०२३ ३. शासन निर्णय क्रमांक राक्रीदि-२०२३/प्र.क्र.१३२/ क्रीयुसे- १, दि.२९.१२.२०२३
प्रस्तावना :
शासनाने संदर्भाधिन शासन निर्णय दि. २९ डिसेंबर, २०२३ अन्वये दि. १५ जानेवारी हा ऑलिंपिकवीर दिवंगत खाशाबा जाधव यांचा जन्मदिन “राज्य क्रीडा दिन” म्हणून साजरा करण्यास मान्यता दिली आहे. तसेच सदर शासन निर्णयान्वये राज्य क्रीडा दिनाच्या दिवशी राबविण्यात येणाऱ्या विविध क्रीडा विषयक उपक्रमांबाबतही सूचना दिलेल्या आहेत.
सद्यस्थितीत राज्यात राष्ट्रीय क्रीडा दिन व क्रीडा सप्ताह साजरा करण्यात येत आहे. राष्ट्रीय क्रीडा दिन व क्रीडा सप्ताह साजरा करण्यासाठी संदर्भ क्र. १ येथील दि. ३१.०७.१९९७ च्या शासन निर्णयानुसार प्रत्येक जिल्हयास एकूण रु.१०,०००/- अनुदान देण्यात येत आहे.
सद्यस्थितीस अनुसरून या अनुदानात वाढ करणे क्रमप्राप्त आहे. तसेच वरीलप्रमाणे राज्य क्रीडा दिनाचा निर्णय झाल्याने क्रीडा सप्ताह, राष्ट्रीय क्रीडा दिन या उद्दीष्टांसोबतच राज्य क्रीडा दिनाचाही समावेश करणे आवश्यक आहे. या वस्तुस्थितीस अनुसरून क्रीडा सप्ताह व राष्ट्रीय क्रीडा दिन याकरिताच्या विद्यमान अनुदानात वाढ करणे तसेच त्यासोबत राज्य क्रीडा दिनाचाही समावेश करून त्याकरिता प्रतिजिल्हा अनुदान निश्चित करणे यासंदर्भातील प्रस्ताव शासनाच्या विचाराधिन होता.
शासन निर्णय :
ऑलिंपिकवीर खाशाबा जाधव यांचा जन्मदिन म्हणजेच १५ जानेवारी हा दरवर्षी “राज्याचा क्रीडा दिन" म्हणून साजरा करण्यास शासनाने मान्यता दिली आहे. यानुषंगाने तसेच क्रीडा सप्ताह व राष्ट्रीय क्रीडा दिन यासाठीच्या सध्याच्या अनुदानामध्ये वाढीची आवश्यकता विचारात घेऊन त्याबाबत शासनाने खालीलप्रमाणे निर्णय घेतला आहे.
१) राष्ट्रीय क्रीडा दिन व क्रीडा सप्ताह साजरा करण्यासाठी अनुदान देण्याबाबतचा दिनांक ३१.०७.१९९७ चा संदर्भ क्र.१ येथील शासन निर्णय याव्दारे अधिक्रमित करण्यात येत आहे.
# Page 2
शासन निर्णय क्रमांकः राक्रीधो-२०२३/प्र.क्र.२४३/२३/क्रीयुसे-३
२) राज्य क्रीडा दिन, राष्ट्रीय क्रीडा दिन व क्रीडा सप्ताहासाठी राज्यातील प्रत्येक जिल्ह्यासाठी खालीलप्रमाणे अनुदान देण्यास शासन मान्यता देण्यात येत आहे.
---------------------------------------------------------
| अ.क्र. | बाब | सध्याचे अनुदान | सुधारित अनुदान (प्रति जिल्हा) |
| १ | राज्य क्रीडा दिन |  | रु.७५,०००/ |
|  | राष्ट्रीय क्रीडा दिन | रु.१०,०००/ | रु.५०,०००/ |
|  | क्रीडा सप्ताह | रु.१,००,०००/ |
|  |  | एकूण | रू. २,२५,०००/ |
---------------------------------------------------------
२. संबंधित जिल्हा क्रीडा अधिकारी यांना मंजूरीचे अधिकार प्रदान करण्यात येत असून त्यासाठी त्यांना आहरण व संवितरण अधिकारी म्हणून आणि आयुक्त, क्रीडा व युवक सेवा, पुणे यांना नियंत्रक अधिकारी म्हणून घोषित करण्यात येत आहे.
३. यासाठी होणारा खर्च मागणी क्र. ई-३ लेखाशिर्ष २२०४, क्रीडा व युवक सेवा १०४,(२५)(०१) महाराष्ट्र राज्याच्या प्रत्येक जिल्हयामध्ये क्रीडा सप्ताह साजरा करणे (कार्यक्रम) (२२०४ १७३८) ५० इतर खर्च- या लेशाशिर्षाखाली त्या त्या वर्षाच्या मंजूर अर्थसंकल्पिय तरतुदीतून भागविण्यात यावा.
६. प्रस्तुत शासन निर्णय नियोजन विभाग अनौपचारिक संदर्भ क्र. ३९७/१४७१, दिनांक ११/१२/२०२३ आणि वित्त विभाग अनौपचारीक संदर्भ क्र.विवि/शिकाना/११०,दि.१४/१२/२०२३ याअन्वये प्राप्त सहमतीनुसार निर्गमित करण्यात येत आहे.
# Page 3