# Page 1
प्रधान जिल्हा न्यायाधिश, अकोला यांनी Reg.Civil Appeal No.९१/२०१२ (Original HC First A.No.९०८/२००८) मध्ये दिनांक २९.८.२०१७ रोजी दिलेल्या आदेशानुसार श्री. वाय. एन. द्विवेदी, सेवानिवृत्त लेखापाल यांना विलंबाने प्रदान करण्यात आलेल्या सेवानिवृत्तीनंतर देय लाभाच्या रक्कमेवर व्याज अदा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- न्यायप्र२०१९/प्र.क्र.१०३/१९/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक:- ०५ मार्च, २०२०
वाचा :- १) संचालक,राज्य शैक्षणिक संशोधन व प्रशिक्षण परिषद, महाराष्ट्र पुणे यांचे पत्र क्र.सेवापूर्व शिक्षण - १ (३) / न्यायालयीन प्रकरण/२०१९-२०/४८४९ दिनांक ०९.१२.२०१९ २) प्राचार्य, जिल्हा शिक्षण व प्रशिक्षण संस्था, अकोला यांचे पत्र क्र. जिशिवप्रसं/अ/ आस्था/व्दिवेदीन्या.प्र./९५/२०२०, दिनांक,३१.०१.२०२० ३) प्रमुख जिल्हा व सत्र न्यायाधिश, अकोला यांचे पत्र क्र. स्विय सहा.१२/२०२०, दिनांक १५.०२.२०२०
प्रस्तावना : श्री. वाय. एन. द्विवेदी, सेवानिवृत्त लेखापाल यांना प्राचार्य, जिल्हा शिक्षण व प्रशिक्षण संस्था, अकोला या कार्यालयाकडून विलंबाने प्रदान करण्यात आलेल्या सेवानिवृत्ती नंतर देय लाभाच्या रक्कमेवर, व्याज मिळण्यासाठी जिल्हा व सत्र न्यायालय, अकोला येथे याचिका क्रमांक ११३/२००८ दाखल केली होती. मा. न्यायालयाच्या आदेशानुसार ४ टक्के प्रमाणे व्याजाची रक्कम रु.७६२३७/ दिनांक १५.३.२०१३ रोजी अदा केली आहे. परंतु ४ टक्के व्याजाचा दर श्री. द्विवेदी यांना मान्य नसल्याने त्यांनी १८ टक्के प्रमाणे व्याजाच्या दराची मागणी मा. न्यायालयाकडे केली होती. त्यामध्ये, मा. न्यायालयाने ९ टक्के प्रमाणे व्याज देण्याचे आदेश दि.२९/८/२०१७ रोजीच्या आदेशान्वये पारित केले आहेत. त्यानुसार वर नमूद करण्यात आलेल्या दिनांक ३१.१.२०२० रोजीच्या पत्रान्वये प्राचार्य, जिल्हा शिक्षण व प्रशिक्षण संस्था, अकोला यांनी सादर केलेल्या व्याजांच्या गणनेनुसार व्याजा मधील फरक रुपये १,६३,०५३/- एवढी रक्कम श्री. द्विवेदी यांना अदा करण्याची बाब शासनाच्या विचाराधीन होती.
शासन निर्णय :
मा. न्यायालयाच्या दिनांक २९.८.२०१७ रोजी दिलेल्या आदेशानुसार श्री. द्विवेदी यांना मूळ रक्कम रुपये ५,६६,१५४/ वर दावा दाखल केलेल्या दिनांकापासून ते हुकूमनाम्याच्या दिनांकापर्यत ९% दराने व्याजाची व हुकूमनाम्याच्या दिनांकापासून ते प्रत्यक्ष प्रदान दिनांक पर्यत ९% दराने व्याजाची आकारणी करुन येणारे व्याज व मा. न्यायालयाने मंजूर केलेला अपील खर्च अदा करण्याबाबत सूचित केले आहे. त्यानुसार प्राचार्य, जिल्हा शिक्षण व प्रशिक्षण संस्था, अकोला यांनी परिगणना करुन सादर केलेले व्याज रुपये १,५४,६१३/-( अक्षरी रुपये एक लाख चोप्पन हजार
# Page 2
शासन निर्णय क्रमांकः न्यायप्र२०१९/प्र.क्र.१०३/१९/प्रशा-५
सहाशे तेरा फक्त) व अपीलाचा खर्च (मा. न्यायालयाने मंजूर केलेला) रुपये ८४४०/-(अक्षरी रुपये आठ हजार चारशे चाळीस फक्त) एकूण १,६३,०५३/-(अक्षरी रुपये एक लाख त्रेसष्ट हजार त्रेप्पन फक्त) इतक्या रक्कमेस एक विशेष बाब म्हणून शासन मान्यता देण्यात येत आहे.