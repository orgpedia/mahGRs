# Page 1
शालेय शिक्षण व क्रीडा विभागात ई-गव्हर्नन्स प्रकल्पांतर्गत Ernst & Young कंपनीच्या सल्लागारांचे सेवा शुल्क अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह-०३२३/प्र.क्र.०८/संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- १९ ऑक्टोबर, २०२३
वाचा : १) शासन निर्णय, सामान्य प्रशासन विभाग क्र.मातसं ०८०/४/२०१४/-०/० माहिती व तंत्रज्ञान संचालनालय -DIT (MH), दिनांक ०९ मे, २०१९.
२) प्रकल्प अंमलबजावणी बैठक, दि. ०५.०८.२०२२.
३) शासन निर्णय, शालेय शिक्षण विभाग क्र. ईगव्ह-०६२२/प्र.क्र.१२/संगणक, दि.०८ ऑगस्ट, २०२२.
४) समक्रमांकाचा शासन निर्णय दि. १३ जुलै, २०२३ ५) आयुक्त (शिक्षण), महाराष्ट्र राज्य, पुणे यांचे पत्र क्र.आशिका/२०२३/ई-गव्ह./तां.स.
सेवाशुल्क /१४३/०३५८०, दि. १५ जून,२०२३.
प्रस्तावना:
महाराष्ट्र शासनाच्या ई-प्रशासन धोरणांतर्गत तज्ञ सल्लागार नियुक्त करण्याबाबत तसेच त्यांना द्यावयाच्या सेवा शुल्काचे दर संदर्भाधीन क्र.(१) अन्वये निश्चित करण्यात आले आहेत. शालेय शिक्षण व क्रीडा विभागांतर्गत ई-गव्हर्नन्स अंतर्गत सुरु करण्यात आलेल्या विविध प्रकल्पांच्या व्यवस्थापनांसाठी तसेच नवीन प्रकल्प विकसित करण्यासाठी प्रकल्प अंमलबजावणी समितीच्या
दि.०५.०८.२०२२ रोजीच्या बैठकीतील निर्णयानुसार संदर्भ क्र. (३) अन्वये Ernst & Young कंपनीच्या ५ पूर्णवेळ सल्लागारांची निवड करण्यात आली आहे. या सल्लागारांपैकी ४ सल्लागार दि. १ सप्टेंबर, २०२२ पासून कार्यरत आहेत. E & Y च्या तांत्रिक सल्लागारांच्या माहे डिसेंबर, २०२२ ते फेब्रुवारी, २०२३ चे सेवाशुल्क अदा करण्यास संदर्भाधीन क्र. (४) येथील शासन निर्णयान्वये मान्यता देण्यात आली होती. आता संदर्भ क्र. ५ अन्वये आयुक्त (शिक्षण), महाराष्ट्र राज्य, पुणे यांनी Ernst & Young कंपनीच्या ०५ तांत्रिक सल्लागारांची मार्च, २०२३ ते एप्रिल, २०२३ या कालावधीच्या देयकाची सेवाशुल्क अदा करण्यासाठी इतक्या एकूण रु.२७,२२,२१३/- निधीची मागणी केली आहे. त्या अनुषंगाने Ernst & Young सल्लागारांच्या सेवा शुल्कापोटी निधी वितरित सन २०२३-२४ च्या उपलब्ध अर्थसंकल्पिय तरतुदींमधून करण्याची बाब शासनाच्या विचाराधीन होती.
# Page 2
शासन निर्णय क्रमांकः ईगव्ह-०३२३/प्र.क्र.०८/संगणक
शासन निर्णय: आयुक्त, शिक्षण, महाराष्ट्र राज्य, पुणे यांनी प्रस्तावित केल्यानुसार Ernst & Young सल्लागारांच्या माहे मार्च, २०२३ ते एप्रिल, २०२३ या कालावधीतील सेवा शुल्कापोटी रु.२७,२२,२१३/- (अक्षरी सत्तावीस लाख बावीस हजार दोनशे तेरा फक्त रुपये) इतका निधी वितरीत करण्यास याव्दारे शासन मान्यता देण्यात येत आहे.
२. सदरचा खर्च मागणी क्रमांक -ई-२, २२०२ सर्वसाधारण शिक्षण, ८० पंचवार्षिक योजनांतर्गत योजना (०२)(५१) ई-गव्हर्नन्स कार्यक्रम (२२०२ H४५४) ३१ सहायक अनुदाने या लेखाशिर्षाखालील सन २०२३-२४ च्या उपलब्ध अर्थसंकल्पिय तरतुदीमधुन भागविण्यात यावा. यासाठी विभागातील आयुक्त (शिक्षण), पुणे यांना नियंत्रक अधिकारी व सहायक संचालक (लेखा), माध्यमिक व उच्च माध्यमिक संचालनालय, पुणे यांना आहरण व संवितरण अधिकारी म्हणून घोषित करण्यात येत आहे.
३. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील उपविभाग-२ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या अधिकारानुसार व वित्त विभागाच्या अनौपचारिक संदर्भ क्र. ५४९ / व्यय-५, दिनांक ०२.०६.२०२३ अन्वये प्राप्त मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या WWW.maharashtra.gov.in या संकेतस्थळावर उपलब्ध करण्यात आला असून त्याचा संकेताक २०२३१०१९१७४०५२३२२१ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
VIVEK GULABRAO
SAPKAL
(विवेक सपकाळ ) कार्यासन अधिकारी, महाराष्ट्र शासन प्रत: १) अ.मु.स. वित्त विभाग, यांचे स्वीय सहाय्यक, मंत्रालय, मुंबई.
२) प्रधान सचिव, शालेय शिक्षण व क्रीडा विभाग यांचे स्वीय सहायक, मंत्रालय, मुंबई.
३) प्रधान सचिव, माहिती व तंत्रज्ञान विभाग, मंत्रालय, मुंबई ४) आयुक्त, शिक्षण, महाराष्ट्र राज्य, पुणे.
५) आयुक्त, क्रीडा व युवक सेवा, महाराष्ट्र राज्य, पुणे ६) संचालक, माध्यमिक व उच्च माध्यमिक, महाराष्ट्र राज्य, पुणे ७) महालेखापाल (लेखापरिक्षा), महाराष्ट्र, मुंबई/नागपूर १/२.
८) महालेखापाल (लेखा व अनुज्ञेयता), महाराष्ट्र, मुंबई/नागपूर१/२.
९) जिल्हा कोषागार अधिकारी, पुणे १०) निवडनस्ती/संगणक कार्यासन.
पृष्ठ २ पैकी २