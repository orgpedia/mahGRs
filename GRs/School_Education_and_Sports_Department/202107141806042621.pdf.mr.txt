# Page 1
कायम विनाअनुदान तत्वावर मान्यता दिलेल्या व कायम शब्द वगळलेल्या (इंग्रजी माध्यम व्यतिरिक्त) खाजगी माध्यमिक शाळांना अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दिपत्र क्रमांक : माशाअ-२०२०/प्र.क्र.६१ (भाग-२)/एसएम-४
मंत्रालय, विस्तार भवन, मुंबई ४०० ०३२.
दिनांक : १४ जुलै, २०२१.
वाचा :- शालेय शिक्षण व क्रीडा विभाग, शासन निर्णय,समक्रमांक, दिनांक १२ फेब्रुवारी, २०२१
शासन शुध्दिपत्र :
संदर्भाघीन शासन निर्णयान्वये कायम विना अनुदान तत्वावर मान्यतास दिलेल्या व “कायम” शब्द वगळलेल्या (इंग्रजी माध्यम व्यतिरिक्त) “प्रपत्र-अ” मधील खाजगी माध्यमिक ६१ शाळांमधील ३०८ शिक्षक व २०६ शिक्षकेत्तर पदे आणि “प्रपत्र-ब” मधील १८१ माध्यमिक शाळांच्या ५४३ वर्ग/ तुकडयांवरील ७६२ शिक्षक पदे अशा एकूण १०७० शिक्षक व २०६ शिक्षकेत्तर पदांना दि.०१ नोव्हेंबर, २०२० पासून २० टक्के अनुदानासाठी पात्र घोषित करण्यात आले आहे.
२. सदर शासन निर्णयातील परिच्छेद ६ नंतर परिच्छेद क्र.७ व ८ पुढील प्रमाणे समाविष्ट करण्यात येत आहे ७. उपरोक्त शासन निर्णयान्वये २० टक्के अनुदानासाठी पात्र घोषित करण्यात आलेल्या “प्रपत्र अ” मधील एकूण ५१४ शिक्षक/ शिक्षकेत्तर पदांवरील विद्यमान वेतनमानानुसार होणारा वार्षिक आवर्ती खर्च रु.६१६५.६० लक्ष इतका आहे. यावर होणारा खर्च “मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय्य (००) (११) नवीन अशासकीय माध्यमिक शाळा उघडणे (अनिवार्य) (२२०२३३६१), ३६- सहायक अनुदान (वेतन)" या लेखाशिर्षाखाली त्या त्या वर्षी मंजूर अनुदानातून भागविण्यात यावा.
तसेच, उपरोक्त शासन निर्णयानुसार २० टक्के अनुदानासाठी पात्र घोषित करण्यात आलेल्या “प्रपत्र-ब” मधील एकूण ७६२ शिक्षक पदांवरील विद्यमान वेतनमानानुसार होणारा वार्षिक आवर्ती खर्च रु.१०९७२.८० लक्ष इतका आहे. यावर होणारा खर्च “मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय्य (००)(१२) अशासकीय माध्यमिक शाळांमध्ये जादा तुकडया उघडणे (अनिवार्य) (२२०२३३७९), ३६- सहायक अनुदान (वेतन)” या लेखाशिर्षाखाली त्या त्या वर्षी मंजूर अनुदानातून भागविण्यात यावा.
८. सदर शासन निर्णय वित्त विभागाच्या अनौपचारिक संदर्भ क्र.६२५/२०२१/व्यय-५, दिनांक ०७ जुलै,२०२१ अन्वये दिलेल्या कार्योत्तर मान्यतेनुसार निर्गमित करण्यात येत आहे.
# Page 2