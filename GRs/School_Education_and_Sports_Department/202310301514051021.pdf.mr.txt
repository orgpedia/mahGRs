# Page 1
विशेष संक्षिप्त पुनरीक्षण कार्यक्रमांतर्गत विद्यार्थ्यांची मतदार यादीमध्ये नाव नोंदणी करण्याबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांकः संकिर्ण-२०२३/प्र.क्र.३३४/एस.डी.-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ३० ऑक्टोबर,२०२३.
संदर्भ :- १) भारत निवडणूक आयोग यांचे पत्र क्र. २३/२०२३- ERS (Vol.III), दिनांक २९.५.२०२३.
२) भारत निवडणूक आयोग यांचे पत्र क्र./४९१. ECI/LET/FUNC/SVEEP-II/Vol/SSR/२०२३, दिनांक १३.०६.२०२३.
३) अपर मुख्य सचिव तथा मुख्य निवडणूक अधिकारी यांचे अर्धशासकीय पत्र क्र. संकीर्ण २०२३/प्र.क्र.३८९/२३/३३,दिनांक २५ ऑगस्ट, २०२३.
शासन परिपत्रक :
भारत निवडणूक आयोगाकडून दरवर्षी विशेष संक्षिप्त पुनरीक्षण कार्यक्रमांतर्गत अस्तित्वात
असलेल्या मतदार यादीची पडताळणी व दुरुस्ती करून ती त्रुटी विरहीत करण्याचा व दिनांक १
जानेवारी या अर्हता दिनांकानुसार नविन मतदार नाव नोंदणी करुन मतदार यादी सुधारित करण्याचा
कार्यक्रम राबविण्यात येतो. भारत निवडणूक आयोगाने दिनांक २९.५.२०२३ रोजीच्या पत्रान्वये विशेष
संक्षिप्त पुनरीक्षण कार्यक्रम, २०२४ घोषित केलेला आहे.
२. विशेष संक्षिप्त पुनरीक्षण कार्यक्रम, २०२४ मध्ये दिनांक १ जानेवारी, २०२४ रोजी १८ वर्ष पूर्ण
करणारे नवमतदार यांची नोंदणी करून मतदार यादी सुधारित करण्याचा कार्यक्रम आयोजित
करण्यात येत आहे. तसेच सन २०२४ या वर्षाच्या दिनांक १ जानेवारी, ०१ एप्रिल, ०१ जुलै व ०१
ऑक्टोंबर अशा चार अर्हता दिनांकानूसार वा त्यापुर्वी १८ वर्ष पुर्ण होणाऱ्या नागरीकांना मतदार
यादीमध्ये आगाऊ नाव नोंदणी करता येणार आहे. सदर विशेष संक्षिप्त पुनरीक्षण कार्यक्रमांतर्गत
दिनांक १७.१०.२०२३ रोजी राज्यातील सर्व विधानसभा मतदारसंघातील प्रारुप मतदार याद्या प्रसिद्ध
करण्यात येणार आहेत व दिनांक १७.१०.२०२३ ते दिनांक ३०.११.२०२३ या कालावधीत दावे व हरकती
(नाव नोंदणीचे अर्ज) स्विकारण्यात येणार आहेत.
# Page 2
शासन निर्णय क्रमांक: संकिर्ण-२०२३/प्र.क्र.३३४/एस.डी.-४
३. विशेष संक्षिप्त पुनरिक्षण कार्यक्रम, २०२४ अंतर्गत राज्यातील सर्व शाळेतील (माध्यमिक व उच्च
माध्यमिक) सर्व विद्यार्थ्यांची मतदार यादीमध्ये मतदार म्हणून नाव नोंदणी करण्याचा उपक्रम
राबविण्याबाबतची विनंती अपर मुख्य सचिव तथा मुख्य निवडणूक अधिकारी, महाराष्ट्र राज्य
यांच्याकडून करण्यात आली आहे.
४. मतदार यादीच्या विशेष संक्षिप्त पुनरीक्षण कार्यक्रमाच्या अनुषंगाने राज्यातील सर्व माध्यमिक व
उच्च माध्यमिक शाळांमध्ये खालील उपक्रम राबविण्यात यावेत.
१. शाळेतील इयता ९ वी ते १२ वीच्या विद्यार्थ्यांना निवडणूक साक्षरता मंडळामार्फत विशेष
संक्षिप्त पुनरीक्षण कार्यक्रम, २०२४ या कार्यक्रमाची माहिती देण्यात यावी.
२. निवडणूक साक्षरता मंडळामार्फत दिनांक १७.१०.२०२३ ते दिनांक ३०.११.२०२३ या
कालावधीत, दिनांक ०१.०१.२०२४ रोजी १८ वर्ष वय पूर्ण होत असलेल्या विद्यार्थ्यांची नवीन
मतदार म्हणून नोंदणी अर्ज भरुन घेण्यात यावेत. तसेच ज्या विद्यार्थ्यांचे दिनांक ०१.१०.२०२४
पर्यंत १८ वर्ष वय पूर्ण होणार आहे. अशा विद्यार्थ्यांकडून ही नविन मतदार नोंदणीसाठी आगाऊ
अर्ज भरुन घेण्यात यावेत.
३. ऑनलाईन माध्यमामार्फत नविन मतदार नोंदणीबाबत विविध उपक्रम राबविण्यात यावेत.
निवडणूक साक्षरता बूट कॅम्प, विविध ऑनलाईन स्पर्धा असे विविध उपक्रम राबवून जनजागृती
करण्यात यावी.
४. शाळेमध्ये नविन मतदार नोंदणीबाबत ऑनलाईन प्रश्न मंजुषा स्पर्धा आयोजित करून
जनजागृती करण्यात यावी.
५. शाळेने संबंधित मतदार नोंदणी अधिकारी कार्यालय / तहसील कार्यालयाकडून आवश्यक
अर्जाच्या फॉर्मचे नमुने उपलब्ध करुन घ्यावेत. विद्यार्थ्यांना विहित नाव नोंदणी अर्ज शाळेमध्ये
उपलब्ध करून द्यावेत. विद्यार्थ्यांकडून प्राप्त होणाऱ्या नाव नोंदणीच्या अर्जांचे संकलन करून
शाळेने संबंधित मतदार नोंदणी अधिकारी कार्यालयाकडे पाठवावेत.
पृष्ठ ३ पैकी २
# Page 3
शासन निर्णय क्रमांक: संकिर्ण-२०२३/प्र.क्र.३३४/एस.डी.-४