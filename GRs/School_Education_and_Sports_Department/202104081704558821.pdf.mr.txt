# Page 1
उपशिक्षणाधिकारी व तत्सम, गट-ब संवर्गातील उमेदवारांच्या एकत्रित परिविक्षाधीन प्रशिक्षण (सीपीटीपी-४अ) करिता निर्माण करण्यात आलेली अधिसंख्य पदे पुढे चालू ठेवण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : बिंदूना-३०१६/प्र.क्र.२००/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: ८ एप्रिल, २०२१
संदर्भ :
१. सामान्य प्रशासन विभाग, शासन निर्णय क्रमांक : टिआरएन-२०१३/प्र.क्र.८४/१३/१२-अ, दिनांक २० जानेवारी, २०१४
२. वित्त विभाग, शासन निर्णय क्रमांक : पदनि-२०१६/प्र.क्र..७/१६/वित्तीय सुधारणा-१, दिनांक २० फेब्रुवारी, २०१६
३. शालेय शिक्षण व क्रीडा विभाग, शासन निर्णय क्रमांक : बिंदूना-३०१६/प्र.क्र.२००/प्रशा-२, दिनांक १४ जानेवारी, २०१९
४. सामान्य प्रशासन विभाग, पत्र क्रमांक : टिआरएन-०१२१/प्र.क्र.३/ सीपीटीपी-ब, दिनांक २१ जानेवारी, २०२१
शासन आदेश -
उपशिक्षणाधिकारी व तत्सम, गट-ब संवर्गामध्ये राज्यसेवा (मुख्य) परीक्षा-२०१६ च्या अंतिम निकालाच्या आधारे महाराष्ट्र लोकसेवा आयोगाने गट-ब मधील पदासाठी शिफारस केलेल्या व
सीपीटीपी-४ च्या प्रशिक्षणास रूजू होण्यास एक वर्षाची मुदतवाढ दिलेल्या एकत्रित परिविक्षाधीन प्रशिक्षण कार्यक्रम-४अ मध्ये प्रशिक्षण घेणाऱ्या ३ उमेदवारांसाठी दिनांक १४ जानेवारी, २०१९ च्या शासन निर्णयाद्वारे ३ ३ अधिसंख्य पदे निर्माण करण्यात आली आहेत. त्यापैकी एका उमेदवाराला अन्य पदावर रूजू होण्यासाठी दिनांक ३० सप्टेंबर, २०१९ (म.पू.) रोजी कार्यमुक्त करण्यात आले असून, इतर २ उमेदवारांचे प्रशिक्षण सुरू आहे.
२. परिविक्षाधीन अधिकाऱ्यांची सेवाज्येष्ठता तयार करण्याबाबतची कार्यवाही वनामती व यशदा प्रशिक्षण संस्थेस चालू असल्याने, सीपीटीपी-४अ मधील गट-ब प्रशिक्षणार्थी परिविक्षाधीन अधिकाऱ्यांची तात्पुरती सेवाज्येष्ठता तयार होऊन विभागीय संवर्ग वाटपाची कार्यवाही होण्यास काही कालावधी लागण्याची शक्यता असल्याने, सदर दोन अधिकारी सद्यस्थितीत ज्या ठिकाणी जिल्हा संलग्नेतचे प्रशिक्षण घेत आहेत त्या ठिकाणी त्यांना संवर्ग वाटप होईपर्यंत अधिसंख्य पदास मुदतवाढ देण्याबाबत शासन मंजूरी देण्यात येत आहे.
# Page 2
शासन आदेश क्रमांकः बिंदूना-३०१६/प्र.क्र.२००/प्रशा-२
३. उपशिक्षणाधिकारी व तत्सम, गट-ब संवर्गातील सदर २ अधिसंख्य पदांच्या वेतनावर येणारा खर्च या विभागाच्या “मागणी क्र. ई-२, २२०२ सर्वसाधारण शिक्षण ८० सर्वसाधारण ००१ संचालक व प्रशासन (००)(०१) शिक्षण संचालक (अनिवार्य ) (२२०२१०९१)" या लेखाशिर्षाखाली खर्ची टाकण्यात
यावा आणि सन २०२१-२२ या वित्तीय वर्षाच्या मंजूर अनुदानातून भागविण्यात यावा.
४. हा शासन निर्णय, वित्त विभाग, क्रमांक : पदनि-२०१६/प्र.क्र.७/१६/वित्तीय सुधारणा-१, दिनांक २० फेब्रुवारी, २०१६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहेत.