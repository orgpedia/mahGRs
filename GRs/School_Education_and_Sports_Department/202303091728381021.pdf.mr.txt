# Page 1
केंद्रप्रमुख या पदावरील पदोन्नतीकरीता आवश्यक अर्हता निश्चित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्रमांकः संकीर्ण-२०२२/प्र.क्र.८१/टिएनटि-१
चौथा मजला, खोली क्र. ४४०, विस्तार इमारत
हुतात्मा राजगुरु चौक मादाम कामा मार्ग, मुंबई ४०००३२
दिनांक: ०९ मार्च, २०२३.
संदर्भ:- १. शासन निर्णय, शालेय शिक्षण विभाग क्रमांकः संकीर्ण-२०२२/प्र.क्र.८१/टिएनटि-१, दि.०१.१२.२०२२.
२. शिक्षण संचालक (प्राथमिक), महाराष्ट्र राज्य, पुणे यांचे पत्र क्र. प्राशिसं/५०३/कें.प्र.
मार्गदर्शन/२०२२/५०९५, दि.०५.१२.२०२२.
शासन शुध्दीपत्रकः उक्त संदर्भाधीन शासन निर्णय दिनांक ०१.१२.२०२२ मधील परिच्छेद क्र.५.१ हा वगळण्यात येत असून, त्याऐवजी परिच्छेद क्र. ५.१ पुढीलप्रमाणे वाचण्यात यावा.
" विभागीय मर्यादित स्पर्धा परीक्षेद्वारे निवडीसाठी कोणत्याही मान्यताप्राप्त विद्यापीठाची बी.ए./बी.कॉम/बी.एस. सी. ही पदवी किमान ५० टक्के गुणांसह उत्तीर्ण होणे आवश्यक आहे आणि जिल्हा परिषदेच्या प्रशिक्षित पदवीधर शिक्षक (प्राथमिक) या पदावर तीन वर्षापेक्षा कमी नाही इतकी अखंड नियमीत सेवा (शिक्षण सेवक कालावधी वगळून) पूर्ण करणे आवश्यक आहे.
किंवा प्रशिक्षित शिक्षक (प्राथमिक) या पदावर नियुक्त शिक्षकांनी ज्या दिनांकास वरीलप्रमाणे पदवी धारण केलेली आहे, त्या दिनांकापासून तीन वर्षापेक्षा कमी नाही इतकी अखंड नियमीत सेवा (शिक्षण सेवक कालावधी वगळून) पूर्ण करणे आवश्यक आहे. "
०२. तसेच परिच्छेद क्र. ६ मधील "प्रशिक्षित शिक्षक (प्राथमिक)" याऐवजी "प्रशिक्षित पदवीधर शिक्षक (प्राथमिक)" असे वाचण्यात यावे.
# Page 2