# Page 1
क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी येथील शिक्षक व शिक्षकेतर कर्मचाऱ्यांच्या सेवविषयक बाबींसंदर्भात.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : क्रीडायो १६१४/प्र.क्र.२००/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०००३२
दिनांक : १४ जानेवारी,२०२२
वाचा - १. शालेय शिक्षण व क्रीडा विभाग, शासन निर्णय क्र. शाशिम-१०९६/प्र.क्र.६१/क्रीयुसे-१, दि.२७ मार्च, १९९७ २. शालेय शिक्षण व क्रीडा विभाग, शासन पत्र क्र. संकीर्ण १००९/प्र.क्र.१२९/क्रीयुसे-१ दि.०३ सप्टेंबर,२०१२ ३. शालेय शिक्षण व क्रीडा विभाग, शासन निर्णय क्र.क्रीडायो १६१४/प्र.क्र.२००/क्रीयुसे-२, दि. १६ नोव्हेंबर, २०१६ ४. शालेय शिक्षण व क्रीडा विभाग, शासन पत्र क्र.क्रीडायो १६१४/प्र.क्र.२००/क्रीयुसे-२, दि.२० एप्रिल, २०१८ ५. महाराष्ट्र शासन राजपत्र असाधारण, भाग-४, दि.१०.०९.२०२० नुसार मान्य पुरवणी मागणी ६. शालेय शिक्षण व क्रीडा विभाग, शासन निर्णय क्र.संकीर्ण २०२०/प्र.क्र.२७/क्रीयुसे-२, दि.११ नोव्हेंबर,२०२० प्रस्तावना: शालेय शिक्षण व क्रीडा विभागाच्या दि. १८ नोव्हेंबर, १९९५ च्या शासन निर्णयान्वये, राज्यात क्रीडा विद्यापीठ स्थापन करण्याचा पहिला टप्पा म्हणून पुणे येथील शिवछत्रपती क्रीडापीठ, म्हाळुंगे येथे मध्यवर्ती क्रीडा केंद्र व राज्यातील वेगवेगळ्या ११ ठिकाणी क्रीडा प्रबोधिनी स्थापन करण्यात आल्या आहेत. महाराष्ट्र राज्यातून आंतरराष्ट्रीय दर्जाचे क्रीडापटू घडविण्यासोबतच, खेळाडूंना त्यांच्या सरावाच्या नजीकच्या ठिकाणी शैक्षणिक सुविधा उपलब्ध व्हावी या उद्देशाने केवळ बालेवाडी, पुणे येथील श्री शिवछत्रपती क्रीडा विद्यापीठामध्ये, निवासी खेळाडूंसाठी १०० % अनुदान तत्वावर शाळा सुरु करणे व सदर शाळेचे संचालन करणे यासाठी महाराष्ट्र मंडळ या संस्थेस, शासन निर्णय दिनांक २७.०३.१९९७ अन्वये परवानगी देण्यात आली होती. सदर शासन निर्णयानुसार शाळेतील शिक्षक, शिक्षकेतर कर्मचाऱ्यांच्या नियुक्त्या करण्याचे अधिकार,महाराष्ट्र मंडळ, पुणे संस्थेस महाराष्ट्र खाजगी शाळा कर्मचारी सेवाशर्ती, अधिनियम १९८७ लागू करून प्रदान करण्यात आलेले होते. त्यानुसार आवश्यकतेनुसार सन १९९६-१९९९
# Page 2
शासन निर्णय क्रमांकः क्रीडायो १६१४/प्र.क्र.२००/क्रीयुसे-२
पर्यंतच्या कालावधीत शाळेतील शिक्षक शिक्षकेतर कर्मचाऱ्यांच्या नियुक्त्या महाराष्ट्र मंडळ, पुणे या संस्थेने केल्या आहेत. महाराष्ट्र मंडळ, पुणे या संस्थेच्या प्रस्तावानुसार, सदर शाळेतील शिक्षक शिक्षकेतर कर्मचाऱ्यांना शासन निर्णय, दि.२६.१०.२००४ अन्वये पाचवा वेतन आयोग लागू करण्यात आला आहे. सदर शिक्षक शिक्षकेतर कर्मचाऱ्यांना त्यांच्या नियुक्तीच्या दिनांकापासून पाचव्या वेतन आयोगानुसार वेतन निश्चीती करून वेतन थकबाकी अदा करण्यात आली आहे.
शाळा चालविण्यासाठी दरवर्षीचा आर्थिक ताण, व्यवस्थापकीय समस्या कायदेशीर गुंतागुंत, इ. विविध कारणांमुळे जून, २०१० पासून सुरू होणाऱ्या शैक्षणिक सत्रापासून शाळेचे संचालन करण्यास महाराष्ट्र मंडळ, पुणे यांनी असमर्थता दाखविली. त्यामुळे क्रीडा प्रबोधीनीतील खेळाडू विद्यार्थ्यांचे नुकसान टाळण्याच्या दृष्टीने, शासनाच्या सदर शाळेचे संचालन यापुढे क्रीडा व युवक सेवा संचालनालयामार्फत करण्याबाबत, शासन निर्णय, दि. ०३.०९.२०१२ अन्वये निर्णय घेण्यात आला. सदर शाळेतील शिक्षक व शिक्षकेतर कर्मचाऱ्यांना, वित्त विभागाच्या सहमतीने व संदर्भाधीन क्रमांक ३ येथील दि१६.१.१ २०१६. च्या शासन निर्णय अन्वये ६ वा वेतन आयोग लागू केला आहे. सदर शाळेतील शिक्षक- शिक्षकेतर कर्मचाऱ्यांचे वेतन शालार्थ अथवा सेवार्थ प्रणालीतून काढणे या व अन्य सेवा सेवाविषयक बाबींसंदर्भात कार्यवाहीच्या अनुषंगाने संदर्भाधीन क्रमांक ४ येथील दि.२०.०४.२०१८ च्या पत्रान्वये निदेश दिले आहेत. तथापि, सदर पत्रातील निदेश स्वयंस्पष्ट नसल्याने याबाबत कार्यवाही करण्याबाबत अडचणी येत आहेत. या अनुषंगाने सदर शाळेतील शिक्षक- शिक्षकेतर कर्मचाऱ्यांचे वेतन शालार्थ प्रणालीमार्फत करणे व त्यासाठी त्यांना शालार्थ आय.डी. देणे, सदर १०० टक्के अनुदानित शाळेत दि.१०.११.२००५ पुर्वी नियुक्त कर्मचाऱ्यांबाबत म.ना.से. (निवृत्तीवेतन) नियम, १९८२ मधील तरतूदी लागू करणे व त्यांचे भविष्यनिर्वाह खाते उघडणे, दि.१०.११.२००५ नंतर नियुक्त कर्मचाऱ्यांचे डिसीपीएस / एनपीएस खाते उघडणे या व अनुषंगिक बाबींसंदर्भात आदेश देण्याची बाब शासनाच्या विचाराधीन होती.
शासन निर्णय: क्रीडा प्रबोधीनीच्या सदर माध्यमिक व उच्च माध्यमिक शाळेमध्ये, ८ ते १४ वर्षे वयोगटातील मुला-मुलींना प्रवेश दिला जात असून इयत्ता ३ री ते १२ वी पर्यंत मराठी व इंग्रजी माध्यमातील शाळा कार्यरत आहे. सदर शाळेमधील विद्यार्थ्यांना क्रीडा प्रबोधिनीमध्ये क्रीडा गुणवत्तेआधारे प्रवेश देण्यात येतो. सदर खेळाडू क्रीडा प्रबोधिनीमध्ये निवासी असतात, ही बाब विचारात घेऊन, क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी या शाळेस "विशेष (क्रीडा) शाळा" म्हणून समजण्याबाबत आदेश देण्यात येत आहेत.
२. सदर शाळेतील शिक्षक-शिक्षकेतर कर्मचाऱ्यांच्या सेवाविषयक बाबींसंदर्भात खालीलप्रमाणे कार्यवाही करण्यास शासनाची मान्यता देण्यात येत आहे
पृष्ठ ५ पैकी २
# Page 3
शासन निर्णय क्रमांकः क्रीडायो १६१४/प्र.क्र.२००/क्रीयुसे-२
I. सदर शिक्षक- शिक्षकेतर कर्मचाऱ्यांचे वेतन व भत्ते, "मागणी क्रमांक ई-३, २२०४, (३३) (०१) क्रीडा विद्यापीठाची स्थापना (२२०४ २०६४), ३६, सहाय्यक अनुदाने (वेतन) ” या लेखाशिर्षामधून अदा करण्यात यावे. वेतन, भत्ते व तदनुषंगिक बाबींसाठी शालेय शिक्षण विभागामार्फ़त कार्यरत शालार्थ प्रणालीचा वापर करण्यात यावा. (या अनुषंगाने आहरण व संवितरण अधिकारी इ. संदर्भात सोबतच्या प्रपत्र “अ” मधील तपशील विचारात घ्यावा.) सदर शाळेतील कर्मचाऱ्यांसंदर्भात शालार्थ प्रणालीचे संचालन व नियंत्रण,क्रीडा व युवक सेवा संचालनालयामार्फ़तच करण्यात यावे. या संबंधीची कार्यवाही आयुक्त (शिक्षण), महाराष्ट्र राज्य व आयुक्त, क्रीडा व युवक सेवा, महाराष्ट्र राज्य, पुणे या दोन्ही कार्यालयांच्या समन्वयाने करण्यात यावी. सदर शाळेतील या संबंधीची शिक्षक- शिक्षकेतर कर्मचाऱ्यांना शालेय शिक्षण विभागाच्या अधिपत्याखालील खाजगी अनुदानित शाळेतील शिक्षक व शिक्षकेतर कर्मचाऱ्यांप्रमाणे संबंधित कायदे व नियम लागू राहतील.
॥. क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी ही शाळा, सन १९९७ पासून १०० टक्के अनुदानित शाळा असल्याने सदर शाळेतील दि.०१ नोव्हेंबर,२००५ पुर्वी नियुक्त झालेल्या शिक्षक-शिक्षकेतर कर्मचाऱ्यांना म. ना.से. (निवृत्ती वेतन), नियम, १९८२ मधील तरतूदी लागू होतील. सबब दि.०१.११.२००५ पुर्वी नियुक्त झालेल्या व यापुर्वीच सेवानिवृत्त झालेल्या तसेच यापुढे सेवानिवृत्त होणाऱ्या कर्मचाऱ्यांची निवृत्तीवेतन प्रकरणे मा. महालेखापाल कार्यालयास सादर करण्याची व त्यांच्या निवृत्तीवेतन लाभासंदर्भातील कार्यवाही आयुक्त, क्रीडा व युवक सेवा यांच्या मान्यतेने सदर संचालनालयस्तरावरुन करण्यात यावी.
III. सदर शाळेत ०१ नोव्हेंबर, २००५ पूर्वी (१०० टक्के अनुदानित पदावर) नियुक्त झालेल्या व अद्याप सेवेत कार्यरत कर्मचाऱ्यांना भविष्य निर्वाह निधी योजना लागू असल्याने त्यांचे भविष्य निर्वाह निधी खाते उघडण्याचे प्रस्ताव मा. महालेखापाल कार्यालयास सादर करण्याची कार्यवाही आयुक्त, क्रीडा व युवक सेवा यांच्या मान्यतेने संचालनालय स्तरावरून करण्यात यावी.
IV. सदर शाळेत दि.०१.११.२००५ नंतर (१०० टक्के अनुदानित पदावर) नियुक्त झालेल्या शिक्षक-शिक्षकेतर कर्मचाऱ्यांचे, राष्ट्रीय निवृत्तीवेतन योजना (एन.पी.एस.) योजनेतील तरतूदीनुसार, राष्ट्रीय निवृत्तीवेतन योजनेअंतर्गत (एन.पी.एस.) खाते उघडण्यासंदर्भातील कार्यवाही आयुक्त,क्रीडा व युवक सेवा यांच्या मान्यतेने, क्रीडा व युवक सेवा संचालनालयाच्या स्तरावरुन करण्यात यावी.
V. क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी येथील शाळेतील शिक्षकांना वरिष्ठश्रेणी व निवडश्रेणी लागू करणे तसेच शिक्षकेतर कर्मचाऱ्यांना १२ वर्षांनंतरच्या वरिष्ठ वेतनश्रेणीचा लाभ अनुज्ञेय
पृष्ठ ५ पैकी ३
# Page 4
शासन निर्णय क्रमांकः क्रीडायो १६१४/प्र.क्र.२००/क्रीयुसे-२
करणे याबाबत शालेय शिक्षण व क्रीडा विभागाच्या (खाजगी अनुदानित शाळेतील शिक्षक/शिक्षकेतर कर्मचाऱ्यांबाबतच्या) शासन निर्णयानुसार कार्यवाही करण्यात यावी.
३. क्रीडा महर्षी प्रा. दि. बा. देवधर क्रीडा प्रबोधिनी माध्यमिक व उच्च माध्यमिक विद्यालय,म्हाळुंगे,बालेवाडी येथे विद्यार्थ्यांना प्रवेश देण्याची कार्यपद्धती, प्रवेशित विद्यार्थी संख्या, शिक्षक- शिक्षकेतर कर्मचारी यांची संख्या व त्यांच्या नियुक्तीची कार्यपद्धती इ. संदर्भात स्वतंत्रपणे आदेश काढण्यात येतील.
# Page 5