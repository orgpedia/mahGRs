# Page 1
कै. उल्हास मेमोरीअल ट्रस्ट, कंधार, जि.नांदेड संचलित कै. राजाराम देशमुख उच्च माध्यमिक विद्यालय, टेळकी, ता.लोहा, जि. नांदेड या उच्च माध्यमिक विद्यालयाचे नांदेड वाघाळा शहर महानगरपालिका क्षेत्र, मालेगांव रोड, नांदेड, ता.जि. नांदेड येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३१९/प्र.क्र.४३३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २९ जुलै, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२)माशि-२, दिनांक ३१ जुलै, २०१३.
संदर्भ :- विभागीय शिक्षण उपसंचालक, लातूर यांचे क्र. शिउसं/ला/कमवि-४/२०१८-१९/१९५, दिनांक १४ जानेवारी, २०१९ चे पत्र.
प्रस्तावना : कै.उल्हास मेमोरीअल ट्रस्ट, कंधार, जि. नांदेड संचलित कै. राजाराम देशमुख उच्च माध्यमिक विद्यालय, टेळकी, ता.लोहा, जि.नांदेड या मराठी माध्यमाच्या विनाअनुदानित उच्च माध्यमिक (कला व विज्ञान) विद्यालयाचे, नांदेड वाघाळा शहर महानगरपालिका क्षेत्र, मालेगांव रोड, नांदेड, ता. जि. नांदेड येथे स्थलांतरास मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त उच्च माध्यमिक विद्यालयाचे अपुऱ्या जागेतून भाडयाच्या स्वयंपूर्ण इमारतीमध्ये स्थलांतर प्रस्तावित केले आहे. सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे. : (१) स्थलांतरीत उच्च माध्यमिक विद्यालयाची किमान पटसंख्येची अट कोणत्याही कारणास्तव शिथिल केली जाणार नाही.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(३) उच्च माध्यमिक विद्यालयच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर उच्च माध्यमिक विद्यालय मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(५) शासन निर्णय, शालेय शिक्षण व क्रीडा विभाग, दिनांक २८/०८/२०१५ नुसार विहित केलेल्या संच मान्यतेच्या सुधारित निकषानुसार व याबाबत शासनाकडून वेळोवेळी देण्यात येणाऱ्या आदेशांनुसार अनुज्ञेय होणाऱ्या पदांइतके शिक्षक/ शिक्षकेतर कर्मचारी कार्यरत राहतील व त्यापेक्षा जास्त शिक्षक/
# Page 2
शासन निर्णय क्रमांकः माशास्थ ३३१९/प्र.क्र.४३३/एसएम-१
शिक्षकेतर कर्मचारी कार्यरत राहणार नाहीत हे संस्थेस बंधनकारक राहील. तसेच अनुज्ञेय पदांपैकी रिक्त पदे अतिरिक्त कर्मचाऱ्यांमधून समायोजनाने भरण्याबाबत शासनाच्या धोरणानुसार कार्यवाही करणे आवश्यक राहील.
(६) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, लातूर विभाग, लातूर यांनी सदर शाळेच्या स्थलांतरास मान्यता देण्याबाबत ६ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.