# Page 1
शालेय शिक्षण व क्रीडा विभाग (खुद्द) साठी लेखनसामग्री व आवश्यक कार्यालयीन साहित्य पुरवठा करण्यासाठी मे देविश एण्टरप्रायजेस, फोर्ट, मुंबई या पुरवठादाराची नियुक्ती करणेबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : खरेदी-२०२२/प्र.क्र.१४/नोंदणी शाखा,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक : २७ ऑक्टोबर, २०२२
शासन आदेश :
शालेय शिक्षण व क्रीडा विभाग (खुद्द) साठी लागणारी लेखनसामग्री व आवश्यक कार्यालयीन साहित्य पुरवठा करण्यासाठी पुरवठादारासोबत एक वर्षाचा दरकरार करण्याकरीता दिनांक १२ सप्टेंबर, २०२२ रोजीच्या सूचनेद्वारे शासनाच्या संकेतस्थळावरून ई-निविदा मागविण्यात आल्या होत्या. प्राप्त झालेल्या पाच ई-निविदांपैकी मे. देविश एण्टरप्रायजेस, फोर्ट, मुंबई या संस्थेने सादर केलेली निविदा तांत्रिकदृष्ट्या योग्य असून, इतर निविदाधारकांपेक्षा कमी किंमतीची आहे. तसेच दिनांक १७ ऑक्टोबर, २०२२ रोजीच्या पत्रान्वये मे.देविश एण्टरप्रायजेस यांनी जेथे शक्य आहे तेथे काही वस्तुंचे दर कमी करून दिलेले आहेत. त्यामुळे दिनांक १ ऑक्टोबर, २०२२ ते दिनांक ३० सप्टेंबर, २०२३ पर्यंतच्या एका वर्षाच्या कालावधीकरिता मे. देविश एण्टरप्रायजेस, फोर्ट, मुंबई यांची निविदा मंजूर करुन, त्यांच्यासोबत खालील अटीं व शर्तींच्या अधिन राहून सेवाकरार करण्यासाठी एकमताने निवड करण्यात आली आहे.
।. शालेय शिक्षण व व क्रीडा विभाग (खुद्द) साठी उच्च प्रतीची लेखनसामग्री पुरविण्याचा कालावधी दिनांक १.१०.२०२२ ते दिनांक ३०.०९.२०२३ इतका राहील.
॥. विभागामार्फत वेळोवेळी नोंदविलेल्या मागणीनुसार व निविदेमध्ये नमूद केलेल्या कंपनीचे अथवा त्यापेक्षा चांगल्या दर्जाचे साहित्य व लेखनसामुग्रीचा पुरवठा दरकरारात नमूद केलेल्या दराने तातडीने पुरवणे बंधनकारक असेल.
II. विभागाने आवश्यकतेनुसार लेखनसामग्रीची मागणी केल्यावर मागणी केलेली लेखनसामग्री निश्चित केलेल्या दराने व दर्जानुसार पुरवठा करणे पुरवठादारास बंधनकारक राहील. पुरविण्यात आलेल्या लेखनसामग्रीच्या दर्जात अथवा किंमतीत कोणताही बदल केल्यास, सदर वस्तू नाकारणे तसेच करारनाम्याचे पालन समाधानकारक न झाल्यास करारनामा संपुष्टात आणणे, याबाबत विभाग जो निर्णय घेईल तो पुरवठादारास मान्य राहील.
IV. यादीमध्ये नमूद केलेल्या वस्तूंव्यतिरिक्त इतर वस्तूंची विभागास तातडीने आवश्यकता असल्यास, सदर वस्तूंची मागणी नोंदविल्यानंतर, ती तातडीने पुरवणे बंधनकारक असेल. तसेच अशा वस्तू बाजारभावाच्या किंमतीपेक्षा ( एम. आर. पी.) ५ टक्के कमी दराने पुरवठा करणे पुरवठादारास बंधनकारक राहील.
# Page 2
शासन आदेश क्रमांकः खरेदी-२०२२/प्र.क्र.१४/नोंदणी शाखा
V. पुरवठादारांने नमूद केलेल्या वस्तूंचे दर हे जीएसटी व्यतिरिक्त असल्यामुळे संबंधित वस्तूंना अनुज्ञेय असलेला जीएसटी दर अतिरिक्त अदा करण्यात येईल.
VI. प्रशासकीय कारणास्तव देयक अदा करण्यास विलंब झाल्यास, विलंब आकार किंवा व्याज देय राहणार नाही.
२. उपरोक्त कराराच्या अनुषंगाने मे. देविश एण्टरप्रायजेस, फोर्ट, मुंबई या संस्थेकडून करारनामा १०० रुपयांच्या मुद्रांक कागदावर (Stamp paper) सेवासंविदा करार साक्षांकित करुन घेण्यात यावा.
३. सदर शासन आदेश, वित्तीय अधिकार नियमपुस्तिका, १९७८ मधील भाग पहिला, उपविभाग दोन, अनुक्रमांक १ नियम २ व ७ अन्वये मंजूरी देण्याचे अधिकारी प्रशासकीय विभागांना प्रदान केलेल्या अधिकारांचा वापर करून तसेच उद्योग, ऊर्जा व कामगार विभाग, शासन निर्णय दिनांक ३०.१०.२०१५ व दिनांक ७.०५.२०२१ मधील विहित अटीव शर्तींचे पालन करून निर्गमित करण्यात येत आहे.