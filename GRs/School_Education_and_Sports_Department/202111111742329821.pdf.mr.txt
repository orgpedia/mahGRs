# Page 1
पूर्व उच्च प्राथमिक शिष्यवृत्ती परीक्षा (इयत्ता ५ वी) व पूर्व माध्यमिक शिष्यवृत्ती परीक्षा (इयत्ता ८ वी) या परीक्षेच्या प्रवेश शुल्कात व परीक्षा शुल्कात वाढ करणेबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- एफईडी-४०१४/६४३/प्र.क्र.४/एसडी-५
मंत्रालय विस्तार भवन, मुंबई ४०००३२
दिनांक :- ११ नोव्हेंबर, २०२१
वाचा : १) शालेय शिक्षण व क्रीडा विभाग शासन निर्णय क्रमांक एफईडी-४०१४/६४३/प्र.क्र.४/ एसडी ५, दिनांक १५.११.२०१६ २) आयुक्त, महाराष्ट्र राज्य परीक्षा परिषद, पुणे यांचे पत्र क्र. मरापप/शिष्यवृत्ती/२०१७/४४७६, दिनांक १/०८/२०१७, व क्र.मरापप/शिष्यवृत्ती/२०१७/५८२९, दिनांक ७/१०/२०१७ व मरापप/शिष्यवृत्ती/२०२१/२१०२, दिनांक १६.०७.२०२१ प्रस्तावना : सन २०१६-१७ या शैक्षणिक वर्षापासून इयत्ता ५ वी व इयत्ता ८वी या इयत्तेकरिता घेण्यात येणाऱ्या शिष्यवृत्ती परीक्षेकरिता दिनांक २२.०७.२०१० च्या शासन निर्णयामधील प्रचलित अटी व शर्तीमध्ये दि.१५.११.२०१६ च्या शासन निर्णयान्वये सुधारणा केल्या आहेत. त्यानुसार बिगर मागासवर्गीय विद्यार्थ्यांसाठी प्रवेश शुल्क रु. १०/- वरुन रु. २०/- करण्यास तसेच परीक्षा शुल्क रु. ५०/- वरुन रु. ६०/- करण्यास मान्यता देण्यात आली होती व मागासवर्गीय व दिव्यांग विद्यार्थ्यांसाठी प्रवेश शुल्क रु.१०/- वरुन रु. २०/- करण्यास मान्यता देण्यात आली होती.
शिष्यवृत्ती परीक्षेसाठी आवेदनपत्रे भरणे, प्रश्नपत्रिका व उत्तरपत्रिकांची छपाई, उत्तरपत्रिकांचे स्कॅनिंग, निकाल जाहीर करणे, गुणवत्ता याद्या तयार करणे इत्यादी कामकाजासाठी संगणकीय प्रणालीचा वापर करण्यात येतो. त्यानुसार, शिष्यवृत्ती परीक्षेच्या प्रवेश शुल्क व परीक्षा शुल्कात वाढ करण्याची बाब शासनाच्या विचाराधीन होती.
शासन निर्णय : पूर्व उच्च प्राथमिक शिष्यवृत्ती परीक्षा (इयत्ता ५ वी) व पूर्व माध्यमिक शिष्यवृत्ती परीक्षा (इयत्ता ८ वी) या परीक्षेच्या प्रवेश शुल्क व परिक्षा शुल्कामध्ये खालीलप्रमाणे सुधारणा करण्यास शासन मान्यता देण्यात येत आहे.
-------------------------------------------------------------------------------------------------------------------------------
| क्र | शुल्क | शासन निर्णय दि. १५.११.२०१६ नुसार शुल्क | सुधारीत शुल्क |
| बिगरमागास विद्यार्थ्यांसाठी | मागास व दिव्यांग विद्यार्थ्यांसाठी | बिगरमागास विद्यार्थ्यांसाठी | मागास व दिव्यांग विद्यार्थ्यांसाठी |
| १ | प्रवेश शुल्क | रु.२०/ | रु.२०/ | रु.५०/ | रु.५०/ |
|  | परीक्षा शुल्क | रु.६०/ | शुल्क नाही. | रु.१५०/ | रु.७५/ |
-------------------------------------------------------------------------------------------------------------------------------
# Page 2
शासन निर्णय क्रमांकः एफईडी-४०१४/६४३/प्र.क्र.४/एसडी-५
२. सदरचे सुधारीत शुल्क हे शासन आदेशाच्या दिनांकापासून लागू राहातील.