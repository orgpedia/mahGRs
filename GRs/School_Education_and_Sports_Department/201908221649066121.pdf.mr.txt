# Page 1
राज्यातील शासनमान्य टंकलेखन व लघुलेखन वाणिज्य संस्थांमध्ये मॅन्युअल टंकलेखन अभ्यासक्रम सुरु ठेवण्यास मुदतवाढ देण्याबाबत.
महाराष्ट्र शासन
शालेय शिक्षण व क्रिडा विभाग
शासन निर्णय क्रमांक :- संकीर्ण-२०१९/प्र.क्र.२२०/एसडी-२
मंत्रालय विस्तार भवन, मुंबई - ४०० ०३२.
दिनांक :- २३ ऑगस्ट, २०१९
संदर्भ:- १) शासन निर्णय, शालेय शिक्षण व क्रीडा विभाग, क्र. एसपीई- १०१२/(१०८/१२)/साशि-१, दिनांक: ३१ ऑक्टोबर,२०१३ २) शासन शुध्दीपत्र क्रमांक, शालेय शिक्षण व क्रीडा विभाग, क्र. संकीर्ण-२०१५/(११६/१५)/एसडी-२, दिनांक: ३० सप्टेंबर, २०१५ ३) शासन शुध्दीपत्र क्रमांक, शालेय शिक्षण व क्रीडा विभाग, क्र. संकीर्ण - २०१६/(११६/१५)/ एसडी-२, दिनांक: १३ जुलै, २०१६ ४) शासन निर्णय शालेय शिक्षण व क्रीडा विभाग क्रमांक :-संकीर्ण-२०१७/प्र.क्र. १३६/एस.डी.-२, दि.१६ नोव्हेंबर २०१७
प्रस्तावना: राज्यातील सर्व शासकीय / निमशासकीय कार्यालयातील कामकाजात संगणकाचा वापर तसेच शासनाच्या सर्व विभागामध्ये ई-गव्हर्नन्स / ई-ऑफिस पध्दत अवलंबण्याचे शासनाने स्वीकारलेले धोरण विचारात घेऊन राज्यातील शासनमान्य वाणिज्य संस्थांमध्ये संगणक टंकलेखन अभ्यासक्रम सुरु करण्याचा निर्णय शासनाने संदर्भाधीन दि.३१ ऑक्टोबर, २०१३ च्या शासन निर्णयान्वये घेतला आहे. संगणक टंकलेखन अभ्यासक्रम सुरु करत असताना मॅन्युअल टंकलेखन अभ्यासक्रम दि. ३० नोव्हेंबर, २०१५ पर्यत टप्प्याटप्याने बंद करण्याचा निर्णय घेण्यात आला होता. तथापि, यानंतर दि. ३० सप्टेंबर, २०१५ च्या शुध्दिपत्रान्वये मॅन्युअल टंकलेखन अभ्यासक्रमास दि.३१ मे, २०१६ पर्यत मुदतवाढ देण्यात आली. यानंतर दि. १३ जुलै,२०१६ च्या शुध्दिपत्रान्वये मॅन्युअल टंकलेखन अभ्यासक्रमास दि.३१ मे, २०१७ पर्यंत मुदतवाढ देण्यात आली.
यानंतर दि.१६ नोव्हेंबर २०१७ च्या शासन निर्णयान्वये राज्यातील शासनमान्य लघुलेखन टंकलेखन वाणिज्य संस्थांमध्ये संगणक टंकलेखनासोबतच दि.३० नोव्हेंबर, २०१९ पर्यंत मॅन्युअल टंकलेखन अभ्यासक्रम सुरु ठेवण्यास शासनाची मान्यता देण्यात आली आहे. तथापि, संगणक टंकलेखनासोबतच मॅन्युअल टंकलेखन अभ्यासक्रम सुरू ठेवावा, अशी मागणी काही संघटनांनी शासनाकडे केली आहे. यानुसार शासनमान्य लघुलेखन टंकलेखन वाणिज्य संस्थांमध्ये संगणक टंकलेखनासोबतच मॅन्युअल टंकलेखन अभ्यासक्रम सुरू ठेवण्यास मुदतवाढ देण्याची बाब शासनाच्या विचाराधीन होती.
शासन निर्णय : राज्यातील शासनमान्य लघुलेखन व टंकलेखन वाणिज्य संस्थांमध्ये संगणक टंकलेखनासोबतच मॅन्युअल टंकलेखन अभ्यासक्रम दि.३० नोव्हेंबर, २०१९ नंतरही सुरु ठेवण्यास शासनाची मान्यता देण्यात येत आहे. सर्व शासनमान्य टंकलेखन व लघुलेखन वाणिज्य संस्थांनी मॅन्युअल टंकलेखनासोबतच संगणक टंकलेखनाचा अभ्यासक्रम सुरु करण्यासाठी आवश्यक बदल संस्थांमध्ये करुन घ्यावे.
# Page 2
शासन निर्णय क्रमांक: संकीर्ण-२०१९/प्र.क्र.२२०/एसडी-२