# Page 1
शालेय शिक्षण विभागाच्या DBT Portal वरील दोन योजना राबविण्याकरीता घेतलेल्या तांत्रिक सहाय्यकांच्या मानधनाबाबतचे देयक व या योजनांतर्गत प्राप्त ऑनलाईन अर्जावरील प्रोसेसिंग फीबाबतच्या देयकास मान्यता देण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: डीबीटी-२०१९/प्र.क्र. २३ / एसडी. ५
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई -४०००३२
दिनांक :- ६ जुलै, २०१९
वाचा : १) सामान्य प्रशासन विभाग ( मातं) क्र. साप्रवि-मातंस-२०१८/प्र.क्र.१३८/से-१/३९ दिनांक १२ ऑक्टोबर, २०१८ चा शासन निर्णय.
२) वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५
३) शिक्षण संचालक, माध्यमिक व उच्च माध्यमिक, पुणे यांचे क्र. / शिष्य/१८-१९/डीबीटी /योजना/२२४/३४६६, दि., दि. १८ एप्रिल, २०१९.
प्रस्तावना : शासकीय योजनांचा लाभार्थ्यांना थेट लाभ हस्तांतरण करण्याकरीता राज्य शासनामार्फत DBT portal सुरु करण्यात आले आहे. शालेय शिक्षण विभागाच्या खालील दोन योजना सन २०१८-१९ पासून DBT Portal वर कार्यान्वित करण्यात आल्या आहेत:
१. कनिष्ठ महाविद्यालयीन स्तरावरील गुणवत्ता शिष्यवृत्ती.
२. आर्थिकदृष्ट्या मागासलेल्या विद्यार्थ्यांसाठी गुणवत्ता शिष्यवृत्ती.
सामान्य प्रशासन विभागाच्या दिनांक १२ ऑक्टोबर, २०१८ च्या शासन निर्णयानुसार उच्चस्तरीय समितीने मान्यता दिल्यानूसार महाराष्ट्र माहिती तंत्रज्ञान महामंडळ (महाआयटी) यांचेकडून महाडीबीटी आणि सेवा प्रणाली विकसीत करण्यात येत आहे.
शालेय शिक्षण विभागाच्या डीबीटी पोर्टलवर घेण्यात आलेल्या दोन योजनांचे ऑगस्ट, २०१८ ते जानेवारी, २०१९ या कालावधीत ऑनलाईन प्राप्त झालेल्या / रद्द करण्यात आलेल्या अर्जांची प्रोसेसिंग फीच्या देयकाची रक्कम रु.३,८४,९८२/- (रुपये तीन लक्ष चौ-याऐंशी हजार नवशे ब्याऐंशी फक्त ) तसेच डीबीटी पोर्टलवरील ऑनलाईन कामकाजाकरीता नेमण्यात आलेल्या तांत्रिक सहाय्यकांना जानेवारी, २०१९ ते ३१ मार्च, २०१९ या तीन महिन्याच्या कालावधीकरीता मानधनापोटी रक्कम रु.७,६५,४०४/- (रुपये सात लक्ष पासष्ठ हजार चारशे चार फक्त) अशा एकूण रु. ११,५०,३८६/- (रुपये अकरा लक्ष पन्नास हजार तीनशे श्याऐंशी फक्त) एवढ्या रक्कमेच्या महाराष्ट्र माहिती तंत्रज्ञान महामंडळ (Maharashtra Information Technology Corporation Ltd.) च्या देयकांस मंजूरी देण्याची बाब विचाराधीन होती.
# Page 2
शासन निर्णय क्रमांकः डीबीटी-२०१९/प्र.क्र. २३/एसडी. ५
शासन निर्णय: महाराष्ट्र माहिती तंत्रज्ञान महामंडळ (Maharashtra Information Technology Corporation Ltd) यांच्या रु.११,५०,३८६/- ( रुपये अकरा लक्ष पन्नास हजार तीनशे श्याऐंशी फक्त) एवढ्या रक्कमेच्या देयकांच्या खर्चास मंजूरी देण्यात येत आहे.
२. सदरचा खर्च मागणी क्रमांक. ई-२, २०२ सर्वसाधारण शिक्षण,८०, सर्वसाधारण ८००, इतर खर्च पंचवार्षिक योजनांतर्गत योजना (०२) संकीर्ण (०२) (५१) ई-गव्हर्नन्स कार्यक्रम ( २२०२ H ४५४ ) ३१ सहायक अनुदाने या लेखाशिर्षातून सन २०१९-२० च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य, पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय, यांना आहरण व संवितरण अधिकारी म्हणून घोषित करण्यात येत आहे.
हा शासन निर्णय वित्तीय अधिकार नियमपुस्तिका - २०१५ दि. १७ एप्रिल, २०१५ मधील उपविभाग-२ मधील अनुक्रमांक २७- अ मधील नियम क्र. ७६ अन्वये विभागास प्रदान करण्यात आलेल्या अधिकारानुसार निर्गमित करण्यात येत आहे.