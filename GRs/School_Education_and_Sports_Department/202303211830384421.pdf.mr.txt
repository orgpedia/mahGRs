# Page 1
कै. कौतिकराव उत्तमराव हिरे शिक्षण प्रसारक मंडळ, नाशिक संचालित आदर्श इंग्लिश मिडियम स्कूल, नामपूर, जि.
नाशिक, या शाळेचे काकडगांव, जि.
नाशिक येथील स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२२२/प्र.क्र.४७६ / एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २१ मार्च, २०२३
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, नाशिक विभाग, नाशिक यांचे जा.क्र. शिउसं/नावि/प्राथ-१/ खाप्राशा /स्थ/२०१७८/१८९०६/०९, दि.०६.०८.२०१८ रोजीचे पत्र.
प्रस्तावना : कै. कौतिकराव उत्तमराव हिरे शिक्षण प्रसारक मंडळ, नाशिक संचालित आदर्श इंग्लिस मिडीयम स्कूल,नामपूर, ता. बागलाण, जि. नाशिक या इंग्रजी माध्यमाच्या स्वयं-अर्थसहाय्यित प्राथमिक शाळेच्या (इयत्ता १ ली ते ७ वी), काकडगांव, ता. बागलाण, जि. नाशिक येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळा भाड्याच्या जुन्या इमारतीतून संस्था सचिवांच्या मालकीच्या आवश्यक भौतिक सुविधा युक्त इमारतीत काकडगांव, ता.बागलाण, जि. नाशिक येथे स्थलांतर केले आहे. त्यामुळे सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर कार्योत्तर मान्यता देण्यात येत आहे.: (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा इंग्रजी माध्यमाची स्वयंअर्थसहाय्यित तत्त्वावरील असल्याने शाळेत कार्यरत शिक्षक/शिक्षकेतर कर्मचा-यांचे संपूर्ण दायित्व संस्थेवर राहील.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
# Page 2
शासन निर्णय क्रमांकः प्राशास्थ ३२२२/प्र.क्र.४७६ / एसएम-१
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(५) भविष्यात शासन मान्यतेशिवाय शाळेचे स्थलांतर करण्यात येणार नाही, याबाबत संस्थेने दक्षता घ्यावी.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नाशिक विभाग, नाशिक यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.