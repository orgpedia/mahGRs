# Page 1
मोफत गणवेश योजनेच्या
अंमलबजावणीबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः एसएसए-१२२०/प्र.क्र.१५४/एस.डी.३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: ०२ एप्रिल, २०२५
वाचा:-
१)शालेय शिक्षण व क्रिडा विभाग शासन निर्णय क्र.एसएसए-१२२०/प्र.क्र.१५४/एस.डी.३,
दि.०८ जून,२०२३.
२)शालेय शिक्षण व क्रिडा विभाग शासन निर्णय क्र.एसएसए- १२१४/प्र.क्र.५०/एस.डी.३,
दि.०६ जुलै, २०२३.
३)शालेय शिक्षण व क्रिडा विभाग शासन निर्णय क्र.एसएसए- १२२०/प्र.क्र.१५४/एस.डी.३,
दि.१८ ऑक्टोबर, २०२३.
४)शालेय शिक्षण व क्रिडा विभाग शासन शुध्दीपत्रक क्र.एसएसए- २०२३/प्र.क्र.१५०/एस.डी.३,
दि.२४ जानेवारी,२०२४.
५)शालेय शिक्षण व क्रीडा विभाग शासन निर्णय क्र. एसएसफ-२०२३/प्र.क्र.१५०
(भाग-२)/एस.डी.३, दि.१० जून, २०२४.
६)शालेय शिक्षण व क्रिडा विभाग शासन निर्णय क्र.एसएसए- १२२०/प्र.क्र.१५४/एस.डी.३,
दि.२० डिसेंबर, २०२४.
प्रस्तावना:-
केंद्र शासनाच्या समग्र शिक्षा कार्यक्रमांतर्गत शासकीय तसेच स्थानिक स्वराज्य संस्थांच्या
शाळांमधील इ.१ ली ते इ.८ वी मधील शिक्षण घेत असलेल्या सर्व मुली, अनुसूचित जाती व जमाती
प्रवर्गातील मुले तसेच दारिद्रयरेषेखालील पालकांची मुले यांना मोफत गणवेश योजनेचा लाभ देण्यात
येतो. सन २०२३-२४ च्या शैक्षणिक वर्षापासून राज्य योजनेतून प्रस्तुत योजनेचा लाभ दारिद्रय
रेषेवरील पालकांच्या मुलांना देखील देण्यात येतो. सन २०२५-२६ या शैक्षणिक वर्षापासून मोफत
गणवेश योजनेची अंमलबजावणी शाळा व्यवस्थापन समितीमार्फत करण्याचा निर्णय
दि.२० डिसेंबर, २०२४ रोजीच्या शासन निर्णयान्वये घेण्यात आला आहे. तसेच, सदर शासन
निर्णयान्वये गणवेशाचा रंग व रचना निश्चित करण्यात आली होती. सदर शासन निर्णयामध्ये अंशत:
बदल करुन मोफत गणवेश योजनेंतर्गत गणवेशाचा रंग व रचनादेखील स्थानिक पातळीवर निश्चित
करण्याचे अधिकार शाळा व्यवस्थापन समितीस देण्याची बाब शासनाच्या विचाराधीन होती.
शासन निर्णय :-
सन २०२५-२६ या शैक्षणिक वर्षापासून मोफत गणवेश योजनेची अंमलबजावणी करण्याकरीता
खालीलप्रमाणे निर्णय घेण्यात येत आहेत.
१.केंद्र शासनाच्या समग्र शिक्षा व राज्य शासनाच्या मोफत गणवेश योजनेची अंमलबजावणी
पूर्वीप्रमाणेच शाळा व्यवस्थापन समितीमार्फत करण्यात यावी. त्यासाठी समग्र शिक्षांतर्गत
# Page 2
शासन निर्णय क्रमांकः एसएसए-१२२०/प्र.क्र.१५४/एस.डी.३
केंद्र शासनाने निश्चित केलेली गणवेशाची रक्कम व राज्य शासनाच्या मोफत गणवेशाची
रक्कम शाळा व्यवस्थापन समितीच्या खात्यावर महाराष्ट्र प्राथमिक शिक्षण परिषद, मुंबई
या कार्यालयामार्फत विहित कालावधीत वर्ग करण्यात यावी.
२.केंद्र शासनाच्या समग्र शिक्षा व राज्य शासनाच्या मोफत गणवेश योजनेंतर्गत गणवेशाचा
रंग व रचना संबंधित शाळा व्यवस्थापन समितीने निश्चित करावी.
३.ज्या शाळांमध्ये स्काऊट व गाईड हा विषय आहे, अशा शाळांनी नियमित एका गणवेशाची
रंगसंगती शाळा स्तरावर निश्चित करावी. तसेच, दुसरा गणवेश स्काऊट व गाईड संस्थेने
निश्चित केलेल्या रंगसंगतीप्रमाणे खरेदी करण्याचे अधिकार शाळा व्यवस्थापन समितीस
देण्यात येत आहेत.
४.मोफत गणवेश योजनेंतर्गत वाटप करण्यात येणारे गणवेश विद्यार्थी शाळेत नियमित
परिधान करीत असल्याने शाळा व्यवस्थापन समितीने गणवेश खरेदी करताना
गणवेशाचे कापड चांगल्या दर्जाचे, विद्यार्थ्यांच्या शरीराला/त्वचेला इजा न करणारे
असल्याची दक्षता घेण्यात यावी. तसेच, सदर कापड १०० टक्के पॉलिस्टर नसावे.
५.शिक्षणाधिकारी/गटशिक्षणाधिकारी यांनी शाळास्तरावर वाटप करण्यात आलेल्या
गणवेशाची यादृच्छिक (Random) पध्दतीने (प्रत्येक केंद्रातील दोन ते तीन शाळा)
तपासणी करावी. तसेच, तपासणीमध्ये गणवेशाचे कापड निकृष्ट्ट दर्जाचे आढळून
आल्यास संबंधित शाळा व्यवस्थापन समितीस जबाबदार धरण्यात येईल.
६.केंद्र शासनाच्या मोफत गणवेश योजना व राज्य शासनाची मोफत गणवेश, बुट व पायमोजे
योजनेमध्ये सुसूत्रता राहण्यासाठी सदर दोन्ही योजनांची अंमलबजावणी, संनियंत्रण
करण्याचे कामकाज महाराष्ट्र प्राथमिक शिक्षण परिषद, मुंबई या कार्यालयाने विहित
कालावधीत पूर्ण करावे.
प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3