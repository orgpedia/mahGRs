# Page 1
युवा महोत्सवाचे आयोजन करणे.
निधी वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निवियो २०१८ /प्र.क्र.१३१/क्रीयुसे -३ मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख :०७ मार्च, २०१९.
वाचा: १) शासन निर्णय शालेय शिक्षण व क्रीडा विभाग क्र. युकयो २०१२/प्र.क्र.६७/क्रीयुसे-३, दि.६ जानेवारी, २०१४.
२) वित्त विभागाचे शासन परिपत्रक क्र. अर्थसं-२०१८/प्र.क्र.६९/अर्थ-३, दि.२५/१/२०१९.
३) क्रीडा व युवक सेवा, पुणे यांचे पत्र क्रमांक निधी वितरण/योजना-५५८२/२०१८-१९/ का-१०/६४०४ दि.२१ फेब्रुवारी, २०१९.
प्रस्तावना: शासन निर्णय शालेय शिक्षण व क्रीडा विभाग क्र. युकयो २०१२/प्र.क्र.६७/क्रीयुसे- ३ दि. ६ जानेवारी, २०१४ अन्वये महाराष्ट्रातील संस्कृती व परंपरा जतन करण्यासाठी राज्यातील युवांना जिल्हा, विभाग व राज्यस्तरावरील महोत्सवांमध्ये सहभागी होण्याची संधी उपलब्ध करुन दिली जाते. तसेच विहित प्रक्रीयेद्वारे निवड झालेला राज्याचा प्रतिनिधी संघ राष्ट्रीय युवा महोत्सवासाठी सहभागी म्हणून पाठविण्यांत येतो. सन २०१८-१९ या आर्थिक वर्षासाठी अर्थसंकल्पित करण्यात आलेल्या रु.५०.०० लक्ष इतक्या तरतुदीपैकी वित्त विभागच्या दि. २/४/२०१८ च्या परिपत्रकास अनुसरुन ७०% च्या मर्यादेत रु.३५.०० लक्ष इतक्या निधीच्या वितरणास शासन निर्णय क्र. निवियो २०१८/प्र.क्र.१३१/क्रीयुसे-३, दि.
१/८/२०१८ अन्वये प्रशासकीय मान्यता देण्यात आली आहे. वित्त विभागाच्या दि. २५/०१/२०१९ च्या शासन परिपत्रकानुसार उर्वरीत १०% च्या मर्यादेतील रु.५.०० लक्ष (रु. पाच लक्ष फक्त) इतका निधी वितरीत करण्याची बाब या नस्तीच्या विचाराधीन होती.
शासन निर्णय : सन २०१८-१९ या वर्षाकरीता महाराष्ट्र राज्यातील संस्कृती व परंपरा जतन करण्यासाठी राज्यातील युवांना जिल्हा, विभाग व राज्यस्तरावरील महोत्सवांमध्ये सहभागी होण्याची संधी उपलब्ध करुन देण्याकरीता रु. ५०.०० लक्ष एवढा निधी अर्थसंकल्पित आहे. त्यापैकी वित्त विभागाच्या दि.
२/४/२०१८ च्या शासन परिपत्रकास अनुसरुन ७०% च्या मर्यादेत रु.३५.०० लक्ष इतका निधी वितरीत करण्यात आला आहे. उर्वरीत १०% च्या मर्यादेतील रु.५.०० लक्ष (रु.पाच लक्ष फक्त) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च "मागणी क्रमांक : ई-३, २२०४ क्रीडा व युवक सेवा-१०३, (१०)(१२) युवा धोरणांतर्गत युवक महोत्सवाचे आयोजन (२२०४ ५५८२) ३१ सहायक अनुदाने (वेतनेतर) या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः निविय २०१८ /प्र.क्र.१३१/क्रीयुसे -३
३. वित्त विभागाच्या संदर्भाधिन दि.२५/०१/२०१९ च्या परिपत्रकातील सूचनानूसार उपरोक्त तरतूद खर्च करण्याबाबतची कार्यवाही करण्यात यावी. यासाठी संबंधित विभागीय उपसंचालक/ जिल्हा क्रीडा अधिकारी यांना आंहरण व संवितरण अधिकारी तर आयुक्त (क्रीडा) यांना नियंत्रक अधिकारी म्हणून घोषित करण्यात येत आहे.
४. सदरचा शासन निर्णय वित्त विभागाच्या संदर्भाधिन दि.२/४/२०१८ च्या परिपत्रकातील सूचनांना अनुसरून निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमुद अटींची पूर्तता होत आहे. सदर परिपत्रकाच्या परिशिष्टातील मुद्दा क्र. १,२,३,४,५,६ व ७ मधील बाबी सदर आदेशास लागू नाहीत.