# Page 1
खेलो इंडिया - क्रीडा विकासासाठी राष्ट्रीय कार्यक्रमाअंतर्गत स्पोर्टस इन्फ्रास्ट्रक्चर प्रस्ताव सादर करणेबाबत
राज्यस्तरीय छाननी समिती गठीत करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआयपी-१३१९/प्र.क्र.०१/क्रीयुसे-१
मंत्रालय, मादाम कामा मार्ग, हुतात्मा राजगुरु चौक,
मुंबई-४०० ०३२
तारीख: ०२ मार्च, २०१९.
वाचा – खेल विभाग, युवक कल्याण व सेवा मंत्रालय, भारत सरकार यांचे पत्र क्रमांक ५३-१/ एमवायएएस/एमडीएसडी/२०१७, दिनांक २७/११/२०१७.
प्रस्तावना - केंद्र शासनाच्या युवक कल्याण व क्रीडा मंत्रालयाकडून दि. २७/११/२०१७ च्या परिपत्रकानुसार “खेलो इंडिया - क्रीडा विकासाचा राष्ट्रीय कार्यक्रम “क्रीडा सुविधांचा वापर व निर्मिती/ अद्ययावत करणे" या योजनेच्या मार्गदर्शक सूचना पाप्त झालेल्या आहेत. त्यानुसार क्रीडा सुविधा निर्मितीसाठीचे राज्याच्या क्रीडा व युवक सेवा संचालनालयास प्राप्त होणारे प्रस्ताव शासनास सादर केले जातात. सदर प्रस्तावाची व त्यासोबतच्या कागदपत्रांची तपासणी करुन, प्रस्तावाचा विहीत अर्ज व विहीत प्रमाणपत्र अपर मुख्य सचिव, शालेय शिक्षण व क्रीडा विभाग यांच्या प्रतिस्वाक्षरीसह केंद्र शासनास पाठविण्यात येतात. खेलो इंडिया अंतर्गत प्राप्त होणाऱ्या त्या जिल्यातील उपलब्ध सुविधा विचारात घेऊन प्रस्तावांची शासन स्तरावर छाननी करण्याकरीता समिती गठीत करण्याची बाब विचाराधीन होती.
शासन निर्णय -
“खेलो इंडिया- क्रीडा विकासाचा राष्ट्रीय कार्यक्रम “क्रीडा सुविधांचा वापर व निर्मिती/ अद्ययावत करणे” या योजनेअंतर्गत दि. २७/११/२०१७ च्या केंद्र शासनाच्या मार्गदर्शक सुचनांनूसार, क्रीडा सुविधा निर्मितीकरीता अनुदान मिळण्याबाबत शासनास प्राप्त होणाऱ्या प्रस्तावांची राज्यस्तरावर छाननी करण्याकरीता अपर मुख्य सचिव (शा.शि. व क्रीडा) यांचे अध्यक्षतेखाली खालीलप्रमाणे छाननी समिती गठीत करण्यात येत आहे.
------------------------------------------------------------------------------
|  | अपर मुख्य सचिव (शा.शि क्री. वि) | अध्यक्ष |
|  | आयुक्त (क्रीडा व युवक सेवा), महाराष्ट्र राज्य, पुणे | सदस्य |
| ३ | सहसंचालक, क्रीडा व युवक सेवा, पुणे | सदस्य |
|  | उपसचिव (क्रीडा), शा.शि. व क्रीडा विभाग | सदस्य |
| ५ | उपसंचालक (क्रिडा सुविधा), पुणे | सदस्य |
|  | कार्यकारी अभियंता (बांधकाम), सार्वजनिक बांधकाम विभाग, मंत्रालय, मुंबई | सदस्य |
| ७ | कक्ष अधिकारी (क्रियुसे-१), शा.शि.व क्रीडा विभाग | सदस्य सचिव |
------------------------------------------------------------------------------
# Page 2
शासन निर्णय क्रमांकः केआयपी-१३१९/प्र.क्र.०१/क्रीयुसे-१
२. सदर समितीने “खेलो इंडिया- क्रीडा विकासाचा राष्ट्रीय कार्यक्रम “ क्रीडा सुविधांचा वापर व निर्मिती/ अद्ययावत करणे" या योजनेअंतर्गत संबंधीत संस्थांकडून प्राप्त होणारे प्रस्तावाचे आराखडे, अंदाजपत्रक तसेच प्रस्तावासोबत सादर करण्यात आलेल्या विहीत नमुन्यातील माहीतीच्या अनुषंगाने तसेच जिल्हयात उपलब्ध सुविधा व अतिरिक्त सुविधाची आवश्यकता यांची छाननी करुन त्याप्रमाणे प्रस्तावाची शिफारस करण्यात यावी अथवा प्रस्ताव नाकारण्याची प्रस्तावातील त्रुटींची पुर्तता करणेबाबत अर्जदारास कळविण्याबाबत शिफारस करणे.
३. सदर समितीची बैठक ३ महिन्यातून एकदा बोलविण्यात यावी.