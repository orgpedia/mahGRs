# Page 1
अत्युच्च गुणवत्ताधारक खेळाडूंना शासन
सेवेत थेट नियुक्ती देण्याकरिता गट-ड
मधील शिपाई संवर्गात अधिसंख्य पदे
निर्माण करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संक्रीआ-१३२४/प्र.क्र.७६/क्रीयुसे-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
तारीख: ३० ऑगस्ट, २०२४
वाचा -
शासन निर्णय, शालेय शिक्षण व क्रीडा विभाग क्रमांकः खेआक्ष-१५२२/प्र.क्र.०६/क्रीयुसे-२,
दिनांक ०९ जुलै, २०२४
प्रस्तावना
राज्याचे नाव उज्ज्वल केलेल्या अत्युच्च गुणवत्ताधारक खेळाडूंना शासकीय सेवेत थेट
नियुक्ती देण्याबाबतचे सुधारीत धोरण संदर्भाधीन शासन निर्णयान्वये विहीत करण्यात आले आहे. या
धोरणानुसार क्रीडा व युवक सेवा संचालनालयाच्या आस्थापनेवर गट-अ, गट-ब व गट-क संवर्गात
एकूण ५५१ पदे निर्माण करण्यास मान्यता दिलेली आहे. शासन निर्णय दिनांक ०९/०७/२०२४ पुर्वी
थेट नियुक्तीकरीता खेळाडूंनी सादर केलेल्या अजांपैकी, थेट नियुक्तीसाठी पात्र ठरणाऱ्या
खेळाडूंच्या संख्येइतकी पदे निर्माण करण्याचे मंत्रीमंडळाचे निदेश होते. त्यानुसार थेट
नियुक्तीकरीता प्रलंबित अजांपैकी पात्र अजांकरिता गट-ड संवर्गात नियुक्तीसाठी ३४ पदे आवश्यक
आहेत. क्रीडा व युवक सेवा संचालनालयाच्या आस्थापनेवर गट-ड मधील शिपाई संवर्गात
सद्यस्थितीत २२ पदे रिक्त आहेत. सबब, एकूण ३४ खेळाडूंना थेट नियुक्ती देण्याकरीता गट-ड
मधील शिपाई संवर्गात १२ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय -
क्रीडा व युवक सेवा संचालनालयाच्या आस्थापनेवर गट-ड मधील शिपाई संवर्गात थेट
नियुक्ती देण्याकरीता शिपाई संवर्गात (वेतनस्तर S-१ : १५०००-४७६००) १२ अधिसंख्य पदे निर्माण
करण्यास मान्यता देण्यात येत आहे.
२. यावर होणारा खर्च - २२०४ क्रीडा व युवक सेवा ००, ००१, संचालन व प्रशासन (००) (०१)
क्रीडा व युवक सेवा संचालनालय (अनिवार्य) (२२०४१३७१) लेखाशीर्षाखाली खर्ची टाकण्यात यावा
व त्या त्या आर्थिक वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांकः संक्रीआ-१३२४/प्र.क्र.७६/क्रीयुसे-२
३. सदर शासन निर्णय उच्चस्तरीय समितीने दिलेल्या मान्यतेस अनुसरून तसेच वित्त
विभागाच्या अनौ.संदर्भ क्र.५५९/आपुक-२४ नुसार प्राप्त सहमतीस अनुसरून निर्गमित करण्यात येत
आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर