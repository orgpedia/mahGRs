# Page 1
खेलो इंडिया युथ गेम्स - २०२० मधील विजेत्या खेळाडूंना बक्षिस रक्कम तसेच, सन्मान सोहळा आयोजनाच्या कार्यक्रमावर झालेल्या खर्चाची प्रतिपूर्ती करण्याकरीता निधी मंजूर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण-२०२० / प्र.क्र. ३१ / क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख : २७ जानेवारी, २०२१ .
वाचा : १) शालेय शिक्षण व क्रीडा विभाग, शासन निर्णय, क्र. केआयपी-२३१८/प्र.क्र.१९७/ क्रीयुसे-१, दिनांक ६ ६ ऑक्टोबर, २०१८.
२) आयुक्त, क्रीडा व युवक सेवा, महाराष्ट्र राज्य, पुणे यांचे पत्र क्रमांक खेयुक्री/पविपा/ २०१९-२०/ का-४, दिनांक २२ जानेवारी, २०२०.
३) शासन निर्णय, समक्रमांक, दिनांक २० फेब्रुवारी, २०२०.
४) आयुक्त, क्रीडा व युवक सेवा, महाराष्ट्र राज्य, पुणे यांचे पत्र क्रमांक क्रीयुसे / निधी वितरण/२०२०-२१/का-४, दिनांक २२ जुन, २०२० व दिनांक ०४ डिसेंबर, २०२०.
प्रस्तावना: खेलो इंडिया - क्रीडा विकासासाठी राष्ट्रीय कार्यक्रम" ही केंद्र पुरस्कृत योजना दिनांक १६/१०/२०१७ च्या परिपत्रकान्वये संपूर्ण देशात लागू केली. सदर योजनेनुसार, युवा खेळाडूंकरीता वार्षिक खेळाच्या स्पर्धांचे आयोजन करण्यात येते. त्यानुसार, दि. ९ ते २१ जानेवारी, २०२० या कालावधीत गुवाहाटी, आसाम येथे तिसऱ्या खेलो इंडिया युवा स्पर्धेचे आयोजन करण्यात आले होते. या स्पर्धेत महाराष्ट्र राज्याच्या संघाने ७८ सुवर्ण, ७७ रौप्य व १०१ कांस्य अशी एकूण २५६ पदके संपादन करून पदक तक्त्यामध्ये देशातील सर्व राज्यांमध्ये प्रथम क्रमांक संपादन केलेला आहे.
२. खेलो इंडीया युवा स्पर्धा-२०२० स्पर्धेतील सुवर्ण पदक विजेत्यांना रु. १,००,०००/-, रौप्य पदक विजेत्यांना रु.७५,०००/- व कास्य पदक विजेत्यांना रु.५०,०००/- याप्रमाणे रोख पारितोषिक आणि सन्मानचिन्ह देण्यासाठी, तसेच, क्रीडा मार्गदर्शक व व्यवस्थापक यांना सन्मानचिन्ह प्रदान करण्यासाठी तसेच, यासाठीच्या सन्मान सोहळयाकरीता ( प्रवास खर्च, अल्पोपहार खर्च + भोजन व सादिल खर्च) अपेक्षित खर्च यासाठी एकूण रु.३२६.२० लक्ष ( रुपये तीन कोटी सव्वीस लक्ष वीस हजार फक्त) इतका निधी वितरीत करण्याचा प्रस्ताव आयुक्त, क्रीडा व युवक सेवा, महाराष्ट्र राज्य, पुणे यांनी संदर्भ क्र. २ अन्वये सादर केला. त्यानुसार यासाठी अपेक्षित खर्चाकरीता संदर्भ क्र. (३) येथील शासन निर्णयान्वये रु.३२६.२० लक्ष इतका निधी आयुक्त, क्रीडा व युवक सेवा, म.रा., पुणे यांना मंजूर करण्यात आला होता. तथापि, काही तांत्रिक
# Page 2
शासन निर्णय क्रमांकः संकीर्ण-२०२०/प्र.क्र. ३१/ क्रीयुसे-१
कारणामुळे सदरचा निधी अर्थसंकल्पिय निधी वितरण प्रणालीवर मार्च, २०२० अखेरपर्यंत उपलब्ध होऊ शकला नाही. यास्तव सदर निधी चालू आर्थिक वर्षात उपलब्ध करुन देण्याची विनंती आयुक्त, क्रीडा व युवक सेवा, म.रा., पुणे यांनी संदर्भ क्र. (४) येथील पत्रान्वये शासनास केली आहे. त्यास अनुसरुन सदर खर्चाची प्रतिपूर्ती करण्याची बाब शासनाच्या विचाराधीन होती.
शासन निर्णय :
दि. ९ ते २१ जानेवारी, २०२० या कालावधीत गुवाहाटी, आसाम येथे आयोजित तिसऱ्या खेलो इंडिया युवा स्पर्धेमध्ये २०२० स्पर्धेतील पदक प्राप्त खेळाडूंना रोख पारितोषिक व सन्मानचिन्ह तसेच क्रीडा मार्गदर्शक व व्यवस्थापक यांना सन्मानचिन्ह प्रदान करण्याकरीता आयोजित करण्यात येणाऱ्या सन्मान सोहळयाकरीता रु.३२६.२० लक्ष इतका निधी संदर्भ क्र.(३) येथील दिनांक २० फेब्रुवारी, २०२० च्या शासन निर्णयान्वये आयुक्त, क्रीडा व युवक सेवा, म.रा.,पुणे यांना मंजूर करण्यात आला होता. मात्र काही तांत्रिक कारणास्तव सदर निधी अर्थसंकल्पिय निधी वितरण प्रणाली उपलब्ध झाला नाही. सदर प्रयोजनासाठी चालु आर्थिक वर्षामध्ये वित्त विभागाने निधी वितरीत केल्याने संदर्भ क्र. (३) येथील शासन निर्णय अधिक्रमित करण्यात येत आहे.
२. खेलो इंडिया युवा स्पर्धेमध्ये पदक प्राप्त खेळाडूंना रोख पारितोषिक व सन्मानचिन्ह तसेच, क्रीडा मार्गदर्शक व व्यवस्थापक यांना सन्मानचिन्ह प्रदान करण्याकरीता, तसेच यासाठी आयोजित केलेल्या सन्मान सोहळयावरील खर्च याची प्रतिपूर्ती करण्याकरीता खालील विवरणपत्रामध्ये दर्शविलेल्या बाबीसाठी रु. ३२६.२० लक्ष (रुपये तीन कोटी सव्वीस लक्ष वीस हजार फक्त) एवढी तरतूद वितरीत करण्यास व आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. सदर निधी सन २०२०-२१ या आर्थिक वर्षात “ऑलिंम्पिक, राष्ट्रकुल व आशियाई स्पर्धांमधील पदक विजेत्यांना रोख पारितोषिके देणे" या योजनेसाठी अर्थसंकल्पित करण्यात आलेल्या तरतूदीमधून खर्च करण्यास याद्वारे मान्यता देण्यात येत आहे.
खर्चाच्या बाबी
-----------------------------------------------------------------------------------------------------------------------------------------------------------------------------------------------
| अ.क्र. | खर्चाची बाब | रक्कम रुपये |
| १. | खेलो इंडिया युथ गेम्स २०२० मधील पदक विजेते खेळाडूंकरीता रोख रक्कमेचे पारितोषिक देण्याकरीता निधी वितरीत करणे | रु. २,९५,७५,०००/ |
| २. | खेलो इंडिया युथ गेम्स-२०२० मधील पदक विजेते खेळाडू, संघव्यवस्थापक व क्रीडा मार्गदर्शक यांचेकरीता सन्मान चिन्ह तसेच सन्मान सोहळयामधील इतर बाबीवरील खर्चासाठी निधी वितरीत करणे | रु. ३०,४५,०००/ |
|  | एकूण (१ + २) | रु.३,२६,२०,०००/ |
-----------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः संकीर्ण-२०२०/प्र.क्र. ३१/ क्रीयुसे-१
३. सन २०२०-२१ या आर्थिक वर्षात, ऑलिंम्पिक राष्ट्रकुल व आशियाई स्पर्धांमधील पदक, विजेत्यांना रोख पारितोषिके देणे या योजनेकरीता उपलब्ध तरतुदी मधून सदर निधी वितरीत करण्यात यावा.
। उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा असेल, त्याच वेळी आंहरीत करण्यात यावा. शासन लेख्याबाहेर बँक खात्यात हा निधी ठेवण्यात येऊ नये.
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध
आदेश/नियम/ शासन निर्णय / वित्तीय नियमावली यातील तरतूदीनुसार वरील निधीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
४. या संदर्भात होणारा खर्च “मागणी क्र. ई- ३, २२०४, क्रीडा व युवक सेवा, १०४, क्रीडा व खेळ, (०९) खेळाडूंना शिष्यवृत्त्या व पुरस्कार, (०९) (०९) राष्ट्रीय स्तरावर क्रीडा कौशल्य व तंत्र संदर्भात खास शिक्षणाचा दर्जा वाढविणे (ऑलिम्पिक अभियान), ३१ सहाय्यक अनुदाने वेतनेतर, (२२०४-५३६८)" या लेखाशिर्षाखाली सन २०२०-२१ या आर्थिक वर्षात उपलब्ध तरतूदीतून करण्यात यावा.
५. वित्त विभाग, शासन परिपत्रक, दिनांक १६.०४.२०२० व दिनांक ०४.०५.२०२० मधील सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. प्रस्तुत प्रकरणी वित्त विभाग, शासन परिपत्रक, दिनांक १६.०४.२०२० सोबतच्या परिशिष्टातील अनुक्रमांक ९ मध्ये नमूद अटींची पूर्तता होत आहे. यासाठी लेखाधिकारी, क्रीडा व युवक सेवा, महाराष्ट्र राज्य, पुणे यांना आंहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
६. सदर शासन निर्णय, नियोजन विभागाच्या अनौपचारिक संदर्भ क्र. १७/१४७१, दिनांक १५ जानेवारी, २०२१ व वित्त विभागाच्या अनौपचारिक संदर्भ क्र. ७५/२०२१ / व्यय - ५, दिनांक १९ जानेवारी, २०२१ अन्वये दिलेल्या सहमतीनुसार निर्गमित करण्यात येत आहे.
# Page 4