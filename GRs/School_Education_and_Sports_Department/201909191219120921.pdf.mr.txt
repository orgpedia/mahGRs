# Page 1
विकास शिक्षण संस्था, मुंबई संचलित ज्ञानदिप हिंदी नाईट स्कूल, पंतनगर म्युन्सीपल स्कूल क्र. ३, घाटकोपर, मुंबई - ७५ येथील रात्र शाळेचे महानगरपालिका शाळा, लालबहादूर शास्त्री मार्ग, मुलुंड, मुंबई - ८० येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३१९/प्र.क्र.४१५/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १९ सप्टेंबर, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२)माशि-२, दिनांक ३१ जुलै, २०१३.
संदर्भ :- विभागीय शिक्षण उपसंचालक, मुंबई विभाग, मुंबई यांचे क्र. शिउसं/माध्य-२/१९३/२०१७/ २३५४-५५, दिनांक २० नोव्हेंबर, २०१७ चे पत्र.
प्रस्तावना : विकास शिक्षण संस्था, मुंबई संचलित ज्ञानदिप हिंदी नाईट स्कूल या पंतनगर म्युन्सीपल स्कूल क्र.३, घाटकोपर, मुंबई - ७५ येथील हिंदी माध्यमाच्या अनुदानित माध्यमिक रात्र शाळेचे, महानगरपालिका शाळा, लालबहादूर शास्त्री मार्ग, मुलुंड, मुंबई-८० येथे स्थलांतरास मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त रात्र शाळेचे विद्यार्थ्यांच्या सोयीच्या दृष्टीने स्थलांतर प्रस्तावित केले आहे. सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे.
(१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(३) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(५) सदर रात्र शाळेमध्ये सुरू असलेल्या वर्गांसाठी आवश्यक असलेल्या वर्गखोल्या व आवश्यक भौतिक सुविधा उपलब्ध करणे संस्थेस बंधनकारक राहील.
(६) शासन निर्णय, दिनांक २८/०८/२०१५ मधील संचमान्यतेच्या सुधारीत निकषांनुसार तसेच, शाळांबाबत शासनाकडून वेळोवेळी देण्यात येणाऱ्या आदेशानुसार अनुज्ञेय होणाऱ्या पदांइतके शिक्षक/शिक्षकेतर कर्मचारी कार्यरत राहतील व त्यापेक्षा जास्त शिक्षक/ शिक्षकेतर कर्मचारी कार्यरत
# Page 2
शासन निर्णय क्रमांकः माशास्थ ३३१९/प्र.क्र.४१५/एसएम-१
राहणार नाहीत, हे संस्थेवर बंधनकारक राहील तसेच, अनुज्ञेय पदांपैकी रिक्त पदे अतिरिक्त कर्मचाऱ्यांमधून भरण्याबाबत शासनाच्या धोरणानुसार कार्यवाही करणे अनिवार्य राहील.
(७) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, मुंबई विभाग, मुंबई यांनी सदर शाळेच्या स्थलांतरास मान्यता देण्याबाबत ४ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.