# Page 1
खाजगी १०० टक्के अनुदानित शाळेतील शिक्षक हे पद, केवळ नॉन क्रिमिलेअर आरक्षण निश्चिती करण्याच्या प्रयोजनार्थ, शासकीय सेवेतील शिक्षक पदाशी समतुल्य असल्याचे घोषित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-२०२२/प्र.क्र.०३/टिएनटि-१
चौथा मजला, खोली क्र. ४४०, विस्तार इमारत
हुतात्मा राजगुरु चौक मादाम कामा मार्ग, मुंबई ४०००३२
दिनांक: ३० जानेवारी, २०२३.
वाचा : १) महाराष्ट्र खाजगी शाळांतील कर्मचारी (सेवेच्या शर्ती) विनियमन अधिनियम, १९७७
२) महाराष्ट्र खाजगी शाळांतील कर्मचारी (सेवेच्या शर्ती) नियमावली,१९८१
३) सामाजिक न्याय व विशेष सहाय्य विभाग यांचे पत्र क्र. : इमाव २०१३/प्र.क्र.१/विजाभज-१, दि.२२.०१.२०१३
४) केंद्र शासनाचे पत्र क्रमांक : १३०१५/०३/२०१६-ASI-I, दि.०४.०८.२०१७.
५) शालेय शिक्षण पत्र क्र: संकीर्ण-२०१७/प्र.क्र.२४६/टिएनटि-१, दि.०९.०८.२०१७.
६) सामान्य प्रशासन विभागाचे पत्र क्र.MIS-१०१७/C.R.-४६५/२०१७/X, दिनांक १०.०८.२०१७
प्रस्तावना:
राज्यातील काही उमेदवार केंद्रीय लोकसेवा आयोगाचे नागरी सेवा परिक्षा इतर मागास प्रवर्गातून उत्तीर्ण झाले आहेत. त्यांचे पालक खाजगी १०० टक्के अनुदानित शाळेत शिक्षक म्हणून नोकरी करीत आहेत. खाजगी १०० टक्के अनुदानित शाळेतील शिक्षक पद हे शासकीय सेवेतील शिक्षक पदाशी समतुल्य घोषित केले नसल्याने, त्याउमेदवारांना इतर मागास प्रवर्गाचा लाभ न मिळाल्याने अद्याप नागरी सेवेत रुजू करुन घेतलेले नाही.
खाजगी अनुदानित शाळेतील कर्मचारी हे थेट शासकीय कर्मचारी समजले जात नाहीत.
खाजगी अनुदानित शाळेतील कर्मचाऱ्यांना महाराष्ट खाजगी शाळांतील कर्मचारी (सेवेच्या शर्ती) विनियमन अधिनियम, १९७७ व महाराष्ट्र खाजगी शाळांतील कर्मचारी (सेवेच्या शर्ती) नियमावली,
# Page 2
शासन निर्णय क्रमांकः संकीर्ण-२०२२/प्र.क्र.०३ / टिएनटि-१ १९८१ च्या तरतूदी लागू आहेत. तथापि, खाजगी अनुदानित शाळांतील कर्मचाऱ्यांसाठीचे नियम, सेवाशर्ती या राज्य शासनामार्फत निश्चित केल्या जातात. तसेच महाराष्ट्र खाजगी शाळांतील कर्मचारी (सेवेच्या शर्ती) नियम, १९८१ मध्ये तरतूद नसलेल्या मुद्यांबाबत महाराष्ट्र नागरी सेवा नियमातील संबंधित तरतूदी खाजगी अनुदानित शाळांतील कर्मचारी यांना लागू केल्या जातात.
उपरोक्त पार्श्वभूमी विचारात घेता, खाजगी १०० टक्के अनुदानित शाळेतील शिक्षक व शासकीय सेवेतील शिक्षक हे दोन्ही पदे समतुल्य असल्याचे घोषित करण्याची बाब शासनाच्या विचाराधीन होती.
शासन निर्णय:
खाजगी १०० टक्के अनुदानित शाळेतील शिक्षक व शासकीय सेवेतील शिक्षकांच्या बाबतीत केवळ नॉन क्रिमिलेअर आरक्षण निश्चिती करण्याच्या प्रयोजनार्थ खाजगी १०० टक्के अनुदानित शाळेतील शिक्षक व शासकीय सेवेतील शिक्षक ही पदे संबंधित शासकीय कर्मचाऱ्यांच्या पदांशी समतुल्य समजण्यात यावीत.
# Page 3