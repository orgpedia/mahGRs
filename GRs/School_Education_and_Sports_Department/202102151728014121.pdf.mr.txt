# Page 1
Maha - IT च्या संगणक तज्ञांचे सेवाशुल्क अदा करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह- १५२०/प्र.क्र.२३ / संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई -४०० ०३२
दिनांक :- १५ फेब्रुवारी, २०२१
वाचा : १) सामान्य प्रशासन (माहिती व तंत्रज्ञान) विभाग, शासन निर्णय क्र.मातंसं १७१७/प्र.क्र.१११/३९, दिनांक २२ एप्रिल, २०२०.
२) दि. २८.०८.२०२० रोजीच्या प्रकल्प अंमलबजावणी समितीच्या बैठकीचे इतिवृत्त.
३) आयुक्त, शिक्षण, महाराष्ट्र राज्य, पुणे यांचे क्र. आशिका / शालार्थ सेवाशुल्क / २०२०-२१/ई.गव्ह./१४३/३८६५, दि.२२ डिसेंबर, २०२० रोजीचे पत्र.
४) आयुक्त, शिक्षण, महाराष्ट्र राज्य, पुणे यांचे क्र.आशिका/NIC pay/२०२०-२१/ई.गव्ह.
/१४३/३८६४, दि.२२ डिसेंबर, २०२० रोजीचे पत्र.
प्रस्तावना : ई-गव्हर्नन्स प्रकल्पांतर्गत NIC, पुणे येथे कार्यरत असलेल्या विविध प्रकल्पासंबंधीत कामे करण्यासाठी Maha-IT मार्फत २२ Programmers व शालार्थसाठी १३ Programmers नियुक्त करण्यात आले आहेत. परंतु विविध प्रकल्पासंबंधीत कामे करण्यासाठी २२ Programmers पैकी कार्यरत १५ Programmers व शालार्थ प्रणालीसाठी १३ Programmers पैकी कार्यरत ११ Programmers यांना संदर्भ क्र. २ अन्वये मुदतवाढ देण्यात आली आहे.
संदर्भ क्र. ३ नुसार आयुक्त, शिक्षण, पुणे यांनी शालार्थ प्रणालीतील १३ संगणक तज्ञांचे रु.९९,७६,४४९/- (दि.१.०४.२०२० ते दि.३०.०९.२०२०) व कार्यरत ११ संगणक तज्ञांचे रु.८७,३६,८७६/- (दि.१.१०.२०२० ते दि.३१.०३.२०२१) असे एकत्रित रु.१,८७,१३,३२५/- चे देयक सादर केले आहे. परंतु Maha-IT कडे रु.१४,३९,४८३/- अतिरिक्त अदा करण्यात आले असल्याने आता उर्वरित रु.१,७२,७३,८४२/- अदा करावयाचे देयक सादर केले आहे.
संदर्भ क्र.४ नुसार आयुक्त, शिक्षण, पुणे यांनी विविध प्रकल्पांसंबंधीत कामे करण्यासाठी २२ संगणक तज्ञांचे रु.८४,८६,७११/- (दि.१.०४.२०२० ते दि.३०.०९.२०२०) व कार्यरत १५ संगणक तज्ञांचे रु.६२,४९,४१७/- (दि.१.१०.२०२० ते दि.३१.३.२०२१) असे एकत्रित रु.१,४७,३६,१२८/- चे देयक सादर केले आहे. परंतु Maha-IT कडे रु.२५,९७,०९०/- अतिरिक्त अदा करण्यात आले असल्याने आता उर्वरित रु.१,२१,३९,०३८/- अदा करावयाचे देयक सादर केले आहे. आता वरीलप्रमाणे एकूण सेवाशुल्कापोटी Maha-IT ला एकत्रित रु.२,९४,१२,८८०/- एवढी रक्कम अदा करावयाची बाब शासनाच्या विचाराधीन होती.
# Page 2
शासन निर्णय क्रमांकः ईगव्ह-१५२०/प्र.क्र.२३/संगणक
शासन निर्णय:
Maha-IT यांना programmers च्या वेतनापोटी रु. २,९४,१२,८८०/- (दोन कोटी चौऱ्याणव लाख बारा हजार आठशे ऐशी ) एवढी रक्कम अदा करण्यास मान्यता देण्यात येत आहे.
२. सदरचा खर्च मागणी क्रमांक. ई- २, २२०२ सर्वसाधारण शिक्षण, ८० पंचवार्षिक योजनांतर्गत योजना (०२) (५१) ई-गव्हर्नन्स कार्यक्रम ( २२०२ H४५४) ३१ सहायक अनुदाने या लेखाशिर्षातून सन २०२०-२१ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य, पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय, यांना आहरण व संवितरण अधिकारी म्हणून घोषित करण्यात येत आहे.
३. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या वित्त विभागाच्या अनौपचारिक संदर्भ क्र. १२३० / व्यय-५, दिनांक ३.०२.२०२१ अन्वये प्राप्त मान्यतेनुसार निर्गमित करण्यात येत आहे.