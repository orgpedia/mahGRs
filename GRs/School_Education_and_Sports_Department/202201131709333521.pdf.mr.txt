# Page 1
महाराष्ट्र शासन
शालेय शिक्षण व क्रीडा विभाग
दालन क्र. ४३९, चौथा मजला, विस्तार इमारत, मादाम कामा मार्ग,
हुतात्मा राजगुरू चौक, मंत्रालय, मुंबई - ४०० ०३२
Email ID: tnt1.sesd-mh@nic.in
क्रमांक : संकीर्ण-२०२१/प्र.क्र.१८७/टीएनटी-१ दिनांक : १३ जानेवारी, २०२२
विषयः अध्यापक विद्यालयातील प्राचार्य पदावरील पदोन्नतीबाबत
संदर्भ: संचालक, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे यांचे पत्र क्र. राशैसंप्रपम/सेवापूर्व शिक्षण/२०१९-२०/९१२, दिनांक १६.३.२०२०
शासन ज्ञापन :
मराठा मंदिर, मुंबई संचालित मराठा मंदिर, स. रा. देसाई, अध्यापक विद्यालय, रत्नागिरी या १००% अनुदानित विद्यालयातील प्राचार्या श्रीमती मंजिरी प्रमोद साळवी या दिनांक ३१.५.२०२० रोजी
नियतवयोमानानुसार सेवानिवृत्त झाल्याने प्राचार्य पद रिक्त झाले आहे. सबब, सदर विद्यालयात कार्यरत सेवाज्येष्ठ अध्यापकाचार्य श्री. नेताजी शिवाजी कुंभार यांना संस्थेच्या दिनांक ३०.५.२०२० च्या आदेशान्वये
दिनांक १.६.२०२० पासून प्राचार्य पदावर पदोन्नती देण्यात आली आहे. सदर पदोन्नतीस मान्यता देण्याचा प्रस्ताव संबंधीत संस्थेने शिक्षक उपसंचालक, कोल्हापूर विभाग, कोल्हापूर यांना दिनांक ३०.६.२०२० च्या पत्रान्वये सादर केला होता. तथापि, सदर प्रस्तावावर अद्यापि निर्णय झालेला नाही. श्री. नेताजी शिवाजी कुंभार यांच्या
प्राचार्य पदावरील पदोन्नतीस मान्यता देण्याबाबतचा प्रस्ताव संस्थेमार्फत प्राप्त होण्यापूर्वी शिक्षक उपसंचालक,
कोल्हापूर विभाग, कोल्हापूर यांनी दिनांक २८.१.२०२० च्या पत्रान्वये सेवाज्येष्ठतेसंबंधी विशिष्ट मुद्द्यांबाबत मार्गदर्शन देण्याची विनंती संचालक, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे यांना केली होती. त्यानुषंगाने संचालक, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे यांनी दिनांक १६.३.२०२० च्या संदर्भाधीन पत्रान्वये प्रस्ताव शासनास सादर केला आहे.
२. संदर्भाधीन प्रस्तावास अनुलक्षून कळविण्यात येते कि, माध्यमिक/ उच्च माध्यमिक व अध्यापक विद्यालयांतील शिक्षकांची ज्येष्ठता सूची महाराष्ट्र खाजगी शाळांतील कर्मचारी (सेवेच्या शर्ती) नियमावली, १९८१ मधील अनुसूची "फ़" मध्ये नमूद केल्यानुसार एकत्रित ठेवण्यात यावी. तथापि, अध्यापक विद्यालयातील प्राचार्य पदाच्या अर्हतेबाबत राष्ट्रीय शिक्षक शिक्षण परिषदेने विहित केलेली अर्हता विचारात घेता अध्यापक
विद्यालयातील शिक्षकांना, केवळ ज्येष्ठता सूचीच्या आधारे प्राचार्य पदावर पदोन्नती देता येणार नाही. सदर पदोन्नतीसाठी राष्ट्रीय शिक्षक शिक्षण परिषदेने प्राचार्य पदासाठी विहित केलेली अर्हता व ज्येष्ठता सूची, या दोन्ही बाबी विचारात घेणे आवश्यक राहील.
# Page 2
शासन ज्ञापन क्रमांकः संकीर्ण-२०२१/प्र.क्र.१८७/टीएनटी-१