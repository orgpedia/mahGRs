# Page 1
शहर सर्व्हे क्र.८३२, फायनल प्लॉट क्र.१७३, भांबुर्डा, शिवाजीनगर, पुणे येथील प्रस्तावित नवीन शिक्षण आयुक्तालय बांधण्यासाठीच्या बांधकामाकरीता निधी वितरीत करण्याबाबत
महाराष्ट्र शासन
शालेय शिक्षण व क्रीडा विभाग,
शासन निर्णय क्र.प्रशामा-२०२१/प्र.क्र.८१/२१/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई–४०००३२
दिनांक : ७ जुलै, २०२२
वाचा:-१) शालेय शिक्षण व क्रीडा विभाग, शासन निर्णय क्र. प्रशामा-२०२१/प्र.क्र.८१/२१/ प्रशा-५, दिनांक ३०.३.२०२२ २) आयुक्त शिक्षण, महाराष्ट्र राज्य, पुणे यांचे क्र. आशिका२०२२/भांबुर्डा बांधकाम/ (आस्था-क१४३)/२३२०, दिनांक २० एप्रिल, २०२२
प्रस्तावना -
शालेय शिक्षण विभागाच्या नावे अभिलिखित असलेली मौजे भांबुर्डा, शिवाजीनगर, तालुका पुणे शहर सिटी सर्व्हे नं. १७३/बी १ येथील ८३२७ चौ.मी. जमिनीपैकी ४१६४ चौ.मी. इतक्या जागेत शिक्षण आयुक्तालयाच्या इमारतीचे बांधकाम प्रस्तावित आहे. सदर इमारतीच्या बांधकामाकरीता दिनांक २९ नोव्हेंबर, २०२१ रोजी झालेल्या मा. मुख्य सचिव यांचे अध्यक्षतेखालील उच्चस्तरीय सचिव समितीने रु. ८८.३४ कोटी इतक्या किंमतीच्या सुधारित प्रस्तावास सहमती दर्शविली आहे. उच्च स्तरीय सचिव समितीने दिलेल्या सहमतीनुसार प्रस्तावित बांधकामासाठी ८८.३४ कोटी इतक्या रक्कमेस सुधारीत प्रशासकीय मान्यता देण्याचा शासन निर्णय दिनांक ६.१२.२०२१ रोजी निर्गमित करण्यात आला. दिनांक ३०.३.२०२२ रोजीच्या शासन निर्णयान्वये रुपये १०.०० कोटी इतका निधी उपलब्ध करुन देण्यात आला आहे. आयुक्त शिक्षण कार्यालयाने संदर्भ क्र. २ येथे नमूद दिनांक रोजीच्या पत्रान्वये रु.४०.०० कोटी इतका निधी वितरीत करण्याची विनंती केली आहे. त्यानुसार शिक्षण आयुक्तालयाच्या बांधकामासाठी निधी वितरीत करण्याची बाब शासनाच्या विचाराधीन होती.
शासन निर्णय : मौजे भांबुर्डा, शिवाजीनगर, तालुका पुणे शहर सिटी सर्वे नं. १७३/बी १ येथील ८३२७ चौ.मी.
जमिनीपैकी ४१६४ चौ. मी. इतक्या जागेत शिक्षण आयुक्तालयाच्या बांधकामासाठी एप्रिल, मे व जून या ३ महिन्याकरिता दरमहा ७% प्रमाणे अर्थसंकल्पित निधीच्या २१% इतका निधी उपलब्ध करुन दिला आहे. त्यानुसार अर्थसंकल्प वितरण प्रणालीवर संबंधित लेखाशीर्षाखाली जमा रकमेमधून रु.४,००,००,०००/- (अक्षरी रुपये चार कोटी) इतका निधी उपलब्ध करुन देण्यात येत आहे.
# Page 2
शासन निर्णय क्रमांकः प्रशामा-२०२१/प्र.क्र.८१/२१/प्रशा-५
२. उपरोक्त बांधकामासाठीचा खर्च लेखाशिर्ष “ ई-४, ४२०२ शिक्षण, क्रीडा कला व संस्कृती यावरील भांडवली खर्च, ०१, सर्वसाधारण शिक्षण, २०२ माध्यमिक शिक्षण (००) (०४), उपसंचालक व शिक्षण विभागाच्या कार्यालय इमारतीचे बांधकाम (कार्यक्रम) ५३, मोठी बांधकामे (४२०२ ६२२८)” अंतर्गत सन २०२२-२३ या आर्थिक वर्षात उपलब्ध असलेल्या अनुदानातून भागविण्यात यावा.
३. सदर शासन निर्णय नियोजन विभाग व वित्त विभागाच्या सहमतीने वित्त विभाग अनौपचारिक संदर्भ क्र.५९०/व्यय-५, दिनांक ९.६.२०२२ अन्वये निर्गमित करण्यात येत आहे.