# Page 1
एशियन फुटबॉल कॉन्फेडरेशनद्वारा आयोजित महिला आशियाई चषक फुटबॉल स्पर्धा, २०२२ चे सामने राज्यात नवी मुंबई, शिवछत्रपती क्रीडा संकुल बालेवाडी, पुणे व अंधेरी स्पोर्टस कॉम्प्लेक्स मुंबई येथे आयोजित करण्यास प्रशासकीय मान्यता देण्याबाबत व यासाठी शिवछत्रपती क्रीडा संकुल, बालेवाडी, पुणे येथे फिफाच्या निकषानुसार फुटबॉल मैदान व अन्य आवश्यक सुविधा उपलब्ध करण्यासाठीच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : बैठक- ३३२१/प्र.क्र.१६३/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २३ ऑगस्ट, २०२१
वाचा: १) मा.प्रफुल्ल पटेल,खासदार यांच्या अध्यक्षतेखालील दि. २९.०६.२०२१ रोजी झालेल्या बैठकीचे कार्यवृत्त २) आयुक्त, क्रीडा व युवक सेवा संचालनालयाचे क्र.मआचकु/आयोजन/२०२१-२२/का-११/२६४, दि. १५.०७.२०२१ चे पत्र
प्रस्तावना: एशियन फुटबॉल कॉन्फेडरेशनद्वारा महिला आशियाई फुटबॉल चषक स्पर्धा-२०२२, दि. २०.०१.२०२२ ते दि. ०६.०२.२०२२ या कालावधीत आयोजित होणार आहे. या स्पर्धेसाठी देशातील अहमदाबाद, भुवनेश्वर, नवी मुंबई या शहरांची निवड करण्यात आली आहे. तथापि कोविड-१९ या महामारीमुळे निर्माण झालेल्या परिस्थितीत, सदर स्पर्धेत सहभागी होणाऱ्या खेळाडूंना कमीत कमी प्रवास करावा लागेल या दृष्टीकोनातून सदर स्पर्धा राज्यातील नवी मुंबई (डी.वाय. पाटील स्टेडीयम), शिवछत्रपती क्रीडा संकुल, बालेवाडी, पुणे व अंधेरी स्पोर्टस कॉम्प्लेक्स मुंबई या ३ ठिकाणी आयोजित करण्याबाबत संदर्भ क्र. १ येथील बैठकीत निर्णय झाला आहे. यानुषंगाने शिवछत्रपती क्रीडा संकूल येथे आवश्यक दर्जाचे फुटबॉल मैदान व अन्य आवश्यक सुविधा उपलब्ध करण्यासाठी खर्चाचे अंदाजपत्रक आयुक्त, क्रीडा व युवक सेवा संचालनालयाने शासनास सादर करण्याबाबत सदर बैठकीत निदेश देण्यात आले आहेत. त्यानुसार शिवछत्रपती क्रीडा संकुल, बालेवाडी, पुणे येथील फुटबॉल स्टेडियमचे अद्ययावतीकरण व आवश्यक अन्य सुविधा याच्या कामासाठी अपेक्षित रु. २५.४२२१ कोटी च्या खर्चास प्रशासकीय मान्यता देण्याचा व त्यासाठीची ई-निविदा प्रक्रिया अवलंबून निविदा कालावधी ७ दिवस इतका ठेवण्याचा तसेच सदर कामावरील अपेक्षित खर्चासाठी पुनर्विनियोजनाद्वारे तरतूद उपलब्ध करण्याचा प्रस्ताव संदर्भ क्र. २ येथील पत्रान्वये शासनास सादर करण्यात आला आहे. त्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय: यानुषंगाने महिला आशियाई फुटबॉल चषक स्पर्धा २०२२ चे सामने राज्यात, नवी मुंबई, शिवछत्रपती क्रीडा संकुल बालेवाडी, पुणे व अंधेरी स्पोर्टस कॉम्प्लेक्स मुंबई येथे आयोजित करण्यास प्रशासकीय मान्यता देण्यात येत
# Page 2
शासन निर्णय क्रमांकः बैठक- ३३२१/प्र.क्र.१६३/क्रीयुसे-१
आहे. त्याचप्रमाणे शिवछत्रपती क्रीडा संकूल, बालेवाडी, पुणे येथे सदर स्पर्धेचे सामने आयोजित करण्यासाठी फिफाच्या निकषानुसार फुटबॉल मैदान तसेच अन्य आवश्यक सुविधा उपलब्ध करण्याकरीता रु. २५.४२२१ कोटीच्या खर्चाच्या अंदाजपत्रकास प्रशासकीय मान्यता देण्यात येत आहे. सदर खर्चासाठी निधी वितरीत करण्यास वित्त विभागाने मान्यता दिल्यानंतर निधी वितरणाबाबतचे आदेश स्वतंत्रपणे काढण्यात येतील.
सदर शासन निर्णय वित्त विभागाच्या सहमतीने त्यांच्या अनौपचारिक संदर्भ क्र. ७३४/२०२१/व्यय-५, दि. १०.०८.२०२१ अन्वये निर्गमित करण्यात येत आहे.