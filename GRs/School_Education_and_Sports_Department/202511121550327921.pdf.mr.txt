# Page 1
समग्र शिक्षा योजनेंतर्गत करार पध्दतीने
कार्यरत कर्मचाऱ्यांच्या प्रश्नासंदर्भात शिफारशी करण्यासाठी गठित करण्यात आलेल्या
समितीस मुदतवाढ देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : बैठक-२०२४/प्र.क्र.९०/एसडी-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक : १२ नोव्हेंबर २०२५.
वाचा :-
(१) शालेय शिक्षण व क्रीडा विभाग, शासन निर्णय, क्र. बैठक-२०२४/प्र.क्र.९०/एसडी-१, दि. ०४.०६.२०२५.
(२) शासन निर्णय दि. ०४.०६.२०२५ अन्वये गठित करण्यात आलेल्या समितीचे इतिवृत्त, दि. २२.०८.२०२५.
(३) शालेय शिक्षण व क्रीडा विभाग, शासन निर्णय, क्र. बैठक-२०२४/प्र.क्र.९०/एसडी-१, दि. १०.०९.२०२५.
(४) महाराष्ट्र प्राथमिक शिक्षण परिषद, मुंबई या कार्यालयाच्या प्रशासन शाखेची टिप्पणी, दि.३१.१०.२०२५.
प्रस्तावना :-
समग्र शिक्षा योजनेंतर्गत कार्यरत करार कर्मचाऱ्यांच्या विविध प्रश्नाबाबत मा. मुख्यमंत्री महोदय यांच्या
अध्यक्षतेखाली दिनांक २२.०७.२०२४ रोजी सयाद्री अतिथीगृह, मुंबई येथे बैठक आयोजित करण्यात आली होती. सदर
बैठकीमध्ये झालेल्या चचेमध्ये मा. मुख्यमंत्री महोदय यांनी या कर्मचाऱ्यांच्या विविध प्रश्नाबाबत शासनास शिफारशी
करण्यासाठी समिती गठित करण्याचे निदेश दिले होते. त्यास अनुसरुन, संदर्भाधीन शासन निर्णय, दिनांक ०४ जून,
२०२५ अन्वये समिती गठित करण्यात आलेली आहे.
२. समग्र शिक्षा योजनेंतर्गत कार्यरत राज्यातील करार कर्मचाऱ्यांचे शासन सेवेत समायोजन व अन्य प्रश्नाबाबत
इतर राज्यांमध्ये योजनेंतर्गत कार्यरत असणाऱ्या करार कर्मचाऱ्यांची नियुक्ती, मानधन व अन्य सेवाशर्ती याबाबत
अभ्यास करण्यासाठी समितीची दिनांक २२.०८.२०२५ रोजी आयोजित बैठकीच्या इतिवृत्तानुसार शासन निर्णय,
दि.१०.०९.२०२५ अन्वये दोन महिन्याची मुदतवाढ देण्यात आलेली आहे. सदर मुदत दि. ०३.११.२०२५ रोजी संपुष्ट्टात
आल असल्याने सदर समितीचा अहवाल सर्व सन्माननिय सदस्यांना अवगत करून अहवाल अंतिम करण्यासाठी समग्र
शिक्षा योजनेंतर्गत कार्यरत करार कर्मचाऱ्यांच्या विविध प्रश्नाबाबत गठित करण्यात आलेल्या समितीच्या कार्यवाहीस
मुदतवाढ देण्याची बाब शासनाच्या विचाराधीन होती.
शासन निर्णय :-
समग्र शिक्षा योजनेंतर्गत कार्यरत असणाऱ्या करार कर्मचाऱ्यांच्या विविध प्रश्नाबाबत शासनास शिफारशी
करण्यासाठी संदर्भाधीन, दि. ०४ जून, २०२५ रोजीच्या शासन निर्णयान्वये गठित करण्यात आलेल्या समितीस
दि.०४.११.२०२५ पासून तीन आठवड्यांची मुदतवाढ मुदतवाढ देण्यात येत आहे.
२. सदर समितीने समग्र शिक्षा या योजनेंतर्गत कार्यरत असणाऱ्या करार कर्मचाऱ्यांची नियुक्ती, मानधन व अन्य
सेवाशर्ती याबाबत परिपूर्ण अभ्यास करावा.
# Page 2
३. समितीचा अहवाल सर्व सन्माननिय सदस्यांना अवगत करून शासनास अहवाल सादर करावा.
४. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध करण्यात