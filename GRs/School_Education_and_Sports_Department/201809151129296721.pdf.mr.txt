# Page 1
सन २०१८-१९ अखिल भारतीय नागरी सेवा स्पर्धेत सहभागासाठी निधी वितरण
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र ४०१८ /प्र.क्र.१२२ / क्रीयुसे -२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख : १५ सप्टेंबर, २०१८.
वाचा १. वित्त विभागाचे शासन परिपत्रक क्र. अर्थसं - २०१८ / प्र.क्र ६९/अर्थ-३,दि.०२.०४.२०१८.
२. आयुक्त, क्रीडा व युवक सेवा, पुणे यांचे पत्र क्र.क्रीयुसे/अभानासे/निवि/२०१८-१९/का४/३१३७; दि. १०.०८.२०१८.
प्रस्तावना - दर वर्षी राष्ट्रीय स्तरावर सुमारे १५ खेळांसाठी अखिल भारतीय नागरी सेवा स्पर्धांचे देशातल्या विविध राज्यात आयोजन करण्यात येते. सदर स्पर्धेत महाराष्ट्राचा संघ सहभागी होण्यासाठी शासनाच्या वतीने अनुदान देण्यात येते. यास्तव सन २०१८-१९ या वर्षासाठीच्या अखिल भारतीय नागरी सेवा स्पर्धांमध्ये सहभाग घेण्यासाठी अर्थसंकल्पित करण्यात आलेल्या निधीपैकी संदर्भ क्र. १ च्या शासन परिपत्रकानुसार ७० टक्केच्या मर्यादेत निधी वितरणास मान्यता देण्याची बाब शासनाच्या विचाराधीन होती.
शासन निर्णय : सन २०१८-१९ या वर्षामध्ये अखिल भारतीय नागरी सेवा स्पर्धांमध्ये सहभाग या योजनेसाठी रु.२५.०० लक्ष इतका निधी अर्थसंकल्पित असून यापैकी रु. १७.५० लक्ष (रुपये सतरा लाख पन्नास हजार फक्त) इतका निधी वितरित करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च “माग्णी क्र. ०३, २२०४-क्रीडा व युवक सेवा- १०४ क्रीडा व खेळ , (०६) (०२) अखिल भारतीय नागरी सेवा स्पर्धेत सहभाग (२२०४ १९८१) ३१ सहायक अनुदाने या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभाग दिनांक ०२.०४.२०१८ च्या परिपत्रकातील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत जिल्हा क्रीडा अधिकारी यांना आंहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
# Page 2
शासन निर्णय क्रमांकः निविप्र ४०१८ /प्र.क्र.१२२/क्रीयुसे -२ ४. सदरचा शासन निर्णय वित्त विभागाच्या दिनांक ०२.०४.२०१८ च्या परिपत्रकातील सूचनांना अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमूद अटींची पूर्तता होत आहे. सदर परिपत्रकाच्या परिशिष्टातील मुद्दा क्र.१, २, ३, ४, ५, ६ व ७ मधील बाबी सदर आदेशास लागू नाहीत.