# Page 1
सन २०१९-२० अखिल भारतीय नागरी सेवा स्पर्धा
आयोजनासाठी निधी वितरण.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र ४०२०/प्र. क्र. ३९ / क्रीयुसे-२
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
तारीख : १४ डिसेंबर, २०२०
वाचा : १. शालेय शिक्षण व क्रीडा विभाग, शासन निर्णय क्र. अभानासे ३८१९/प्र. क्र.७०/क्रीयुसे-२, दि.१५ जानेवारी, २०२० प्रस्तावाना : केंद्र शासनाच्या कार्मिक व प्रशिक्षण विभागाने दिलेल्या निदेशांनुसार १३ ते १५ खेळप्रकांरासाठी विविध राज्यांमध्ये अखिल भारतीय नागरी सेवा स्पर्धाचे आयोजन करण्यात येते. सन २०१९-२० या वर्षामध्ये झालेल्या अखिल भारतीय नागरी सेवा स्पर्धांपैकी “अखिल भारतीय नागरी सेवा टेबल टेनिस स्पर्धा” चे आयोजन दि. ७ ते ११ फेब्रुवारी, २०२० दरम्यान श्री शिवछत्रपती क्रीडा संकुल, बालेवाडी, पुणे येथे संपन्न झाले. सदर स्पर्धा आयोजनासाठी संदर्भ क्र. १ च्या शासन निर्णयान्वये रु. ११.९९ लक्ष इतका निधी मंजूर करण्यात आला आहे.
तथापि, गतवर्षी सदर योजनेसाठी तरतूद केलेली निधी उपलब्ध न झाल्यामुळे, सन २०१९-२० मधील सहभागीसाठी झालेल्या खर्चासाठी निधी वितरीत करणे शक्य झाले नाही. सदर निधी वितरणास मान्यता देण्याची बाब शासनाच्या विचाराधीन होती.
शासन निर्णय : सन २०१९-२० या वर्षामध्ये अखिल भारतीय नागरी सेवा स्पर्धा आयोजन या योजनेसाठी रु.१२.०० लक्ष (रुपये बारा लक्ष फक्त) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याव्दारे मान्यता देण्यात येत आहे.
२. उपरोक्त बाबी संदर्भात होणारा खर्च “मागणी क्र. ०३ “ २२०४-क्रीडा व युवक सेवा - १०४ क्रीडा व खेळ ,(०६) (०२) अखिल भारतीय नागरी सेवा स्पर्धा आयोजन” (२२०४ १९९९) ३१ सहायक अनुदाने” या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
i. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेवू नये.
ii. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. शासनाच्या सूचनांनुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत उपसंचालक/जिल्हा क्रीडा अधिकारी / लेखाधिकारी, क्रीडा व युवक सेवा, पुणे यांना आंहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
# Page 2
शासन निर्णय क्रमांकः निविप्र ४०२०/प्र. क्र. ३९ / क्रीयुसे-२
४. सचिवालय जिमखाना यांच्याकडून स्पर्धेचा अहवाल, बाबनिहाय प्रत्यक्ष झालेल्या खर्चाचा तपशील, विनियोग प्रमाणपत्र, परिक्षित लेखा विवरणपत्र व मंजूरी आदेशातील सर्व अटींची पूर्तता करण्याच्या अटीवर उपरोक्त संदर्भावरील शासन निर्णयातील विवरणपत्र “अ” प्रमाणे खर्चास मंजूरी देण्यात येत आहे.
५. वित्त विभागाच्या वित्तीय अधिकार नियम पुस्तिका, १९७८ भाग पहिला, उपविभाग एक, अ. क्र. ५, नियम क्र.
३९ (ब) (२) नुसार प्रशासकीय विभागाला दिलेल्या अधिकार अन्वये सदर शासन निर्णय निर्गमित करण्यात येत आहे.
६. सदर शासन निर्णय वित्त विभागाच्या अनौपचारीक संदर्भ क्र. अनौ.सं.क्र. ६१६/२०२०/व्यय-५, दि. ०१ डिसेंबर, २०२० अन्वये निर्गमित करण्यात येत आहे.