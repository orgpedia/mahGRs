# Page 1
प्राथमिक, माध्यमिक आणि विशेष शिक्षक, आदिवासी विभागातील प्राथमिक शिक्षक तसेच सावित्रीबाई फुले आदर्श स्त्री शिक्षीका यांना राज्य आदर्श शिक्षक पुरस्कार सन २०१७-१८.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: पीटीसी २०१८/प्र.क्र.१३३ / टीएनटी-४
मंत्रालय विस्तार भवन, मुंबई ४०० ०३२
दिनांक :- २८ ऑगस्ट, २०१८
वाचा: १) शासन निर्णय, शिक्षण व सेवायोजन विभाग, क्र. पीटीसी २१६१/एफ, दि.१२/०१/१९६२.
२) शासन निर्णय, शालेय शिक्षण विभाग, क्र. संकीर्ण २०१२/(२४९/१२)/टीएनटी-२ दि. ४/९/२०१४ ३) शासन परिपत्रक, शालेय शिक्षण व क्रीडा विभाग, क्र. पीटीसी२०१५/प्र.क्र.१२/ टीएनटी-४, दि. १९/०१/२०१५ व शुद्धीपत्र दि.२०/०१/२०१५ ४) शासन परिपत्रक, शालेय शिक्षण व क्रीडा विभाग, क्र-पीटीसी-२०१६/प्र.क्र.९८/टीएनटी-४, दि.२१/७/२०१६ ५) शासन निर्णय, शालेय शिक्षण व क्रीडा विभाग, क्र-पीटीसी-२०१८/प्र.क्र.७/टीएनटी-४ दि.१६.७.२०१८.
६) शिक्षण संचालक (माध्यमिक व उच्च माध्यमिक), महाराष्ट्र राज्य, पुणे यांचे पत्र क्र. शिसं/राशिपु/२०१७-२०१८/२६१/विद्याशाखा, दिनांक-१४/८/२०१८.
प्रस्तावना : समाजाची नि:स्वार्थ भावाने आणि निष्ठेने सेवा करणाऱ्या व शैक्षणिक क्षेत्रात उत्कृष्ट काम करणाऱ्या शिक्षकांना त्यांच्या अंगीकृत कामात प्रोत्साहन देण्याच्या व त्यांच्या गुणांचा यथोचित सन्मान करण्याच्या उद्देशाने शिक्षक पुरस्कार दरवर्षी जाहीर करण्यात येतात.
२. जिल्हा शिक्षक पुरस्कार, राज्य शिक्षक पुरस्कार व राष्ट्रीय शिक्षक पुरस्कार हे शिक्षक पुरस्काराचे विविध प्रकार आहेत. राज्यस्तरावरुन "आदर्श स्त्री शिक्षिका" पुरस्कार देण्याची योजना कार्यान्वित आहे. जिल्हा शिक्षक पुरस्कार प्राप्त किंवा अप्राप्त शिक्षकांची राष्ट्रीय/राज्य शिक्षक पुरस्कारासाठी निवड होऊ शकते. जिल्हा शिक्षक पुरस्कार योजना राज्यातील सर्व जिल्हा परिषदांकडून राबविली जाते. हा पुरस्कार जिल्हा पातळीवरील पुरस्कार असून, त्याची अंतिम अंमलबजावणी पूर्णत: जिल्हा परिषद अध्यक्ष यांच्या अध्यक्षतेखालील जिल्हा स्तरावरील जिल्हा निवड समितीमार्फत जिल्हा परिषद पातळीवरुन केली जाते.
# Page 2
शासन निर्णय क्रमांकः पीटीसी २०१८/प्र.क्र.१३३/ टीएनटी-४
३. राष्ट्रीय शिक्षक पुरस्कार योजना १९५८-५९ पासून महाराष्ट्र राज्यात कार्यान्वित असून ती शालेय शिक्षण विभाग या प्रशासकीय विभागामार्फत राबविली जाते. राष्ट्रीय शिक्षक पुरस्काराची रक्कम केंद्र शासनाने रु.५०,०००/- अशी निश्चित केली आहे. या पुरस्कारासाठी केंद्र शासनाच्या निर्देशानुसार राज्यातील ६ शिक्षकाची नांमाकने केंद्र शासनाकडे पाठविण्यात आली होती.
४. राज्य शिक्षक पुरस्कार योजना १९६२-६३ पासून महाराष्ट्र राज्यात कार्यान्वित असून, ती शालेय शिक्षण विभागांमार्फत राबविली जाते. राज्य शिक्षक पुरस्काराची रक्कम रु.१०,०००/- आहे. तसेच राष्ट्रीय / राज्य पुरस्कार प्राप्त शिक्षकांना दिनांक ४ सप्टेंबर, २०१४ च्या शासन निर्णयान्वये ठोक रक्कम रु.१.०० लक्ष ( रुपये एक लक्ष फक्त) अदा करण्यात येते.
५. राज्य शिक्षक पुरस्कारासाठी शिक्षकांची अंतिम निवड करण्यासाठी दिनांक १६ जुलै, २०१८ च्या शासन निर्णयान्वये समितीची नियुक्ती करण्यात आली होती. राज्य आदर्श शिक्षक पुरस्कार घोषित करण्याचे शासनाच्या विचाराधीन होते.
शासन निर्णय : सन २०१७-१८ च्या राज्य आदर्श शिक्षक पुरस्कारासाठी शासनाने शालेय शिक्षण व क्रीडा विभाग स्तरावर १०८ शिक्षकांची निवड केलेली असून त्यामध्ये ३८ प्राथमिक शिक्षक, ३९ माध्यमिक शिक्षक, १८ आदिवासी क्षेत्रात उत्कृष्ठ काम करणारे प्राथमिक शिक्षक, ८ सावित्रीबाई फुले आदर्श शिक्षिका, २ विशेष शिक्षक (कला/क्रीडा ) व १ अपंग शिक्षक /अपंग विद्यार्थ्यांच्या शाळेतील शिक्षक व १ गाईड शिक्षक व १ स्काऊट शिक्षक यांचा समावेश आहे. राज्य आदर्श शिक्षक पुरस्कारासाठी निवड झालेल्या शिक्षकांची नावे सोबत जोडलेल्या सहपत्र १ ते ७ मध्ये दर्शविल्याप्रमाणे जाहीर करण्यात येत आहेत. पुरस्कार वितरण कार्यक्रम दि.५ सप्टेंबर, २०१८ रोजी घेण्यात येईल.
# Page 3
# Page 4
# Page 5
# Page 6
# Page 7
# Page 8
# Page 9