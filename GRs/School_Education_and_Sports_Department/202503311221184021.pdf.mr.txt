# Page 1
एकात्मिक संगणक प्रणाली विकसीत
करण्याकरीता मे. ग्रॅन्ट थॉर्टन, भारत या
कंपनीस निधी वितरीत करणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः ई-गव्हर्नन्स-०२२४/प्र.क्र.१/संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ३१ मार्च, २०२५
वाचा :-
१) उद्योग, ऊर्जा व कामगार विभाग, शासन निर्णय दि.०१.१२.२०१६ व दि.२४.०८.२०१७.
२) प्रकल्प अंमलबजावणी समिती बैठकीची बैठक दि.११.०३.२०२५.
प्रस्तावना :-
क्रीडा व युवक सेवा संचालणालय अंतर्गत विविध योजनांची अंमलबजावणी करण्यात येते. क्रीडा
विकासाच्या बाबी सुनियोजितरित्या व्यवस्थापन करण्यासाठी सुसज्य एकात्मिक संगणक प्रणाली
विकसित असणे अत्यंत गरजेचे आहे. संगणक प्रणालीच्या माध्यमातून एकसंध माहिती क्रीडा संघटना व
क्रीडा विभाग कार्यालये यांना देता येण्यासाठी प्रणाली विकसित करणे गरजेचे आहे. त्याअनुषंगाने क्रीडा
व युवक सेवा संचालनालयाअंतर्गत ई-गव्हर्नन्स प्रशासकीय व्यवस्थापनासाठी एकात्मिक संगणक
प्रणाली विकसीत करण्याकरीता विभागाच्या दि.१४.०२.२०२३ रोजीच्या शासन निर्णयान्वये प्रशासकीय
मंजूरी देण्यात आली आहे. त्यानुषंगाने निविदा प्रक्रीयेंती मे. ग्रॅन्ट थॉर्टन, भारत या कंपनीची नियुक्ती
करण्यात आली आहे. सदर कंपनीमार्फत एकात्मिक संगणक प्रणाली विकसित करण्यात येत आहे. सदर
प्रणाली विकसीत करण्याकरीता एकूण रू.२,९२,२५,२९५ इतकी रक्कम आवश्यक असल्याने सदर
रक्कमेस दि.११.३.२०२५ रोजीच्या प्रकल्प अंमलबजावणी समितीच्या बैठकीमध्ये मान्यता घेण्यात आली
आहे. मे. ग्रॅन्ट थॉर्टन, भारत यांनी केलेल्या कामाचे Milestone १ व २ यासाठी रु.८६,४९,४००/- व
एकात्मिक संगणक प्रणालीसाठी आवश्यक तांत्रिक बाबीच्या सेवा घेणेसाठी रु.८४,३३,६९५/- असा
एकूण रु. १,७०,८३,०९५/- इतका निधीच्या खर्चास मंजुरी देण्याची बाब शासनाच्या विचाराधीन होती.
शासन निर्णय:-
क्रीडा व युवक सेवा संचालणालय अंतर्गत विविध योजनांची अंमलबजावणी करण्याकरीता
सुयोग्य एकात्मिक संगणक प्रणाली विकसीत करण्यात येत आहे. यांकरीता विभागाच्या दि.१४.०२.२०२३
रोजीच्या शासन निर्णयान्वये प्रशासकीय मंजूरी देण्यात आली आहे. त्यानुषंगाने मे. ग्रॅन्ट थॉर्टन, भारत
या कंपनीची नियुक्ती करण्यात आली आहे. सदर प्रकरणी मे. ग्रॅन्ट थॉर्टन, भारत यांनी केलेल्या कामाचे
Milestone १ व २ यासाठी रु.८६,४९,४००/- व एकात्मिक संगणक प्रणालीसाठी आवश्यक तांत्रिक
# Page 2
शासन निर्णय क्रमांकः ई-गव्हर्नन्स-०२२४/प्र.क्र.१/संगणक
बाबीच्या सेवा घेणेसाठी रु.८४,३३,६९५/- असा एकूण रु. १,७०,८३,०९५/- इतका निधी उपलब्ध करवून
देण्यास मंजुरी देण्यात येत आहे.
२. सदर खर्च ई-गव्र्हनन्सच्या “मागणी क्रमांक, ई-२, २२०२ सर्वसाधारण शिक्षण, ८००, इतर खर्च
(०२) संकिर्ण (०२) (५१) ई-गव्हर्नन्स कार्यक्रम (२२०२ एच ४५४), ३१ सहायक अनुदाने” या
लेखाशिर्षाखालील सन २०२४-२५ च्या उपलब्ध असलेल्या तरतुदीमधून अदा करण्यात यावा.
३. यासाठी आयुक्त, क्रीडा व युवक सेवा, पुणे यांना नियंत्रक अधिकारी व उपसंचालक/
लेखाधिकारी, क्रीडा व युवक सेवा, पुणे यांना आहरण व संवितरण अधिकारी म्हणून घोषित करण्यात येत
आहे.
४. हा शासन निर्णय वित्तीय अधिकार नियमपुस्तिका-२०१५ दिनांक १७ एप्रिल, २०१५ मधील
उपविभाग-२ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या
वित्त विभागाच्या अनौपचारिक क्र.५२६/व्यय-५, दि.२९.०३.२०२५ अन्वये प्राप्त मान्यतेनुसार निर्गमित
करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर