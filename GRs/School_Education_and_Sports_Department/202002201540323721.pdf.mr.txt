# Page 1
उच्च माध्यमिक प्रमाणपत्र (इयत्ता १२ वी) च्या परिक्षेत गुणपत्रिकेवर सुधारीत शेरे नमूद करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः कौविपा-२०२०/प्र.क्र.१४/एस.डी.-२
मादाम कामा मार्ग हुतात्मा राजगुरु चौक
मंत्रालय, मुंबई - ४०० ०३२
दिनांक: २० फेब्रुवारी, २०२०
संदर्भ:-१.शालेय शिक्षण व क्रिडा विभाग, शासन निर्णय क्र. बैठक-२०१६/ प्र.क्र.८९/ एस. डी. २, दिनांक ३० ऑगस्ट, २०१६
२.कौशल्य विकास व उद्योजकता विभाग शासन निर्णय क्र. कौविउ -
२०१९/प्र.क्र.७१/अभियान १, दिनांक ०४ डिसेंबर, २०१९
प्रस्तावना: महाराष्ट्र राज्य माध्यमिक व उच्च माध्यमिक शिक्षण मंडळामार्फत घेण्यात येणारी उच्च माध्यमिक प्रमाणपत्र ( इयत्ता १२ वी) परीक्षा विद्यार्थ्यांच्या दृष्टिने अत्यंत महत्त्वाची आहे. सदर परिक्षेतील यशापयशावर विद्यार्थ्यांच्या पुढील शैक्षणिक भवितव्याची दिशा ठरत असते. उच्च माध्यमिक प्रमाणपत्र (इयत्ता १२ वी) परिक्षेस बसणारा विद्यार्थी अनुत्तीर्ण झाल्यास, विद्यार्थ्यांच्या मानसिक व शारिरिक स्वास्थ्यावर विपरीत परिणाम होतो. महाराष्ट्र शासन संदर्भाधीन क्र.१,दिनांक ३०ऑगस्ट,२०१६ अन्वये इ .१० वी च्या विद्यार्थ्यांच्या गुणपत्रिकेवर अनुत्तीर्ण (Fail) हा शब्द न वापरता विद्यार्थी पुरवणी परिक्षेत श्रेणी विषयासह तीन किंवा त्यापेक्षा अधिक विषयांत अनुत्तीर्ण असल्यास“ Eligible for only skill development programme " असा शेरा देण्यात येतो त्याच धर्तीवर कौशल्य विकास व उद्योजकता विभाग यांच्याकडून निर्गमित करण्यात आलेल्या शासन निर्णयानुसार इ .१२ वी च्या विद्यार्थ्यांच्या गुणपत्रिकेवर सुधारित शेरे नमूद करण्याची बाब शासनाच्या विचाराधीन होती.
शासन निर्णय : प्रस्तुत शासन निर्णयान्वये महाराष्ट्र राज्य माध्यमिक व उच्च माध्यमिक शिक्षण मंडळामार्फत घेण्यात येणाऱ्या उच्च माध्यमिक प्रमाणपत्र (इयत्ता १२ वी) परीक्षेच्या जुलै/ऑगस्ट २०२० च्या पुरवणी परिक्षेपासून व सन २०२० पासून घेण्यात येणाऱ्या नियमित परिक्षेला (फेब्रुवारी/मार्च) प्रविष्ठ होणाऱ्या विद्यार्थ्यांच्या गुणपत्रिकेत अनुत्तीर्ण (Fail) हा शब्द यापुढे वापरण्यात येणार नाही. या अनुषंगाने गुणपत्रिकेत पुढीलप्रमाणे बदल करण्यात येत आहेत.
१. फेब्रुवारी/ मार्च, २०२० पासून नियमित परिक्षेच्या गुणपत्रिकेमध्ये खालीलप्रमाणे बदल करण्यात येत आहेत.
---------------------------------------------------------------------------------------------------------------------
| अ. क्र. | तपशील | प्रचलित पध्दतीनुसार गुणपत्रिकेतील शेरे | सुधारित शेरे |
| १ | विद्यार्थी नियमित परिक्षेतील सर्व विषयात उत्तीर्ण असल्यास | उत्तीर्ण (Pass) | उत्तीर्ण (Pass) |
|  | विद्यार्थी नियमित परिक्षेत श्रेणी विषयासह एक किंवा दोन विषयात अनुत्तीर्ण असल्यास | अनुत्तीर्ण (Fail) | Eligible for re |
---------------------------------------------------------------------------------------------------------------------
# Page 2
शासन निर्णय क्रमांकः कौविपा- २०२०/प्र.क्र.१४/एस.डी.-२
---------------------------------------------------------------------------------------------------------------------------------
| ३ | विद्यार्थी नियमित परिक्षेत श्रेणी विषयासह तीन किंवा त्यापेक्षा अधिक विषयांत अनुत्तीर्ण असल्यास | अनुत्तीर्ण (Fail) | Eligible for |
---------------------------------------------------------------------------------------------------------------------------------
२. इयत्ता १२ वी च्या जुलै / ऑगस्ट २०२० च्या पुरवणी परिक्षेपासून गुणपत्रिकेमध्ये पुढीलप्रमाणे बदल करण्यात येत आहे.
-----------------------------------------------------------------------------------------------------------------------------------------------------------
| अ.क्र. | तपशील | प्रचलित पध्दतीनुसार गुणपत्रिकेतील शेरे | सुधारित शेरे |
| १ | विद्यार्थी पुरवणी परिक्षेत सुट घेतलेल्या विषयासह सर्व विषयांत उत्तीर्ण असेल तर | उत्तीर्ण (Pass) | उत्तीर्ण (Pass) |
| २ | विद्यार्थी पुरवणी परिक्षेत श्रेणीविषयासह एक किंवा दोन विषयांत श्रेणी विषयासह अनुत्तीर्ण असल्यास | अनुत्तीर्ण (Fail) | Eligible for |
| ३ | विद्यार्थी पुरवणी परिक्षेत श्रेणीविषयासह तीन किंवा तीन पेक्षा अधिक विषयात अनुत्तीर्ण असल्यास | अनुत्तीर्ण (Fail) | Eligible for skill development programme |
-----------------------------------------------------------------------------------------------------------------------------------------------------------
विद्यार्थ्यांच्या गुणपत्रिकेवर यापुढे अनुत्तीर्ण हा शब्द वापरण्यात येणार नाही.
तथापि, उपरोक्त तक्ता क्र. १ व २ मधील Eligible for re-exam किंवा Eligible for Skill Development Programme असा शेरा असलेले विद्यार्थी उत्तीर्ण किंवा अनुत्तीर्ण या दोन शब्दातच अर्थ लावावयाचा झाल्यास याचा अर्थ अनुत्तीर्ण असाच राहील.
# Page 3