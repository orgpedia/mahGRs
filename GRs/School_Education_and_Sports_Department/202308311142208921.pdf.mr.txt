# Page 1
एकत्रित प्रशिक्षण कार्यक्रम.
वित्तीय वर्ष २०२३-२४ करीता वनामती, नागपूर या प्रशिक्षणसंस्थेस एकत्रित परिविक्षाधीन प्रशिक्षण कार्यक्रमाकरिता अनुदान वितरीत करण्याबाबत...
महाराष्ट्र शासन
शालेय शिक्षण व क्रीडा विभाग,
शासन निर्णय, क्रमांक- ससप्रे-४४२२/प्र.क्र.१७१/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ३१ ऑगस्ट, २०२३
संदर्भ : १) शासन निर्णय, सामान्य प्रशासन विभाग पत्र क्रमांक- टिआरएन २०१३/प्र.क्र.८४/१३/१२ अ. दिनांक २० जोनवारी, २०१४.
२) शासन निर्णय, सामान्य प्रशासन विभाग पत्र क्रमांक- टिआरएन २०१३/प्र.क्र.८४/१३/१२ अ, दिनांक ८ ऑगस्ट, २०१४.
३) शासन निर्णय, वित्त विभाग क्रमांक- पदनि २०१६/प्र.क्र.७/१६/वित्तीय सुधारणा-१, दिनांक २० फेब्रुवारी,२०१६.
४) शासन निर्णय, शालेय शिक्षण व क्रीडा विभाग क्र. विंदूना-३०१६/प्र.क्र.२००/प्रशा-२, दिनांक १७.११.२०१७ ५) शासन शुध्दीपत्र, शालेय शिक्षण व क्रीडा विभाग क्र. विंदूना-३०१६/प्र.क्र.२००/प्रशा-२, दिनांक १२.१२.२०१७ ६) शासन निर्णय, सामान्य प्रशासन विभाग क्र.टिआरएन-०५२२/प्र.क्र.३८/सीपीटीपी-ब, दिनांक २३.०६.२०२२ ७) शासन निर्णय, सामान्य प्रशासन विभाग क्र. टिआरएन-०५२२/प्र.क्र.३८/सीपीटीपी-ब, दिनांक ०१.०८.२०२२ ८) वनामती नागपूर यांचे पत्र क्र. वनामती/सीपीटीपी ८/तां.प्रशि/प्रतिपूर्ती/१९०७, दिनांक २९/०५/२०२३.
प्रस्तावना :
वनामती नागपूर यांनी त्यांच्या संदर्भ क्र. ८ येथील पत्रान्वये एकत्रित परिवीक्षाधीन प्रशिक्षण कार्यक्रम –८ (सीपीटीपी-८) अंतर्गत उपशिक्षणाधिकारी, गट-ब या संवर्गातील प्रशिक्षणार्थी अधिकाऱ्यांचे तांत्रिक प्रशिक्षणाची रु.४३,१२,०००/-खर्चाची प्रतिपूर्ती करण्याबाबत विनंती केली होती. त्यानुसार सन २०२३-२४ या आर्थिक वर्षात एकत्रित परिविक्षाधीन प्रशिक्षण कार्यक्रम-८ अंतर्गत वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर यांना रुपये ४३, १२,००० /- (रुपये त्रेचाळीस लाख बारा हजार फक्त) वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः ससप्रे-४४२२/प्र.क्र.१७१/प्रशा-२
शासन निर्णय : एकत्रित परिविक्षाधीन प्रशिक्षण कार्यक्रम ८ अंतर्गत रुजू झालेल्या एकूण २२ परिविक्षाधिन उपशिक्षणाधिकारी, गट-ब यांचे तांत्रिक प्रशिक्षण कार्यक्रमासाठी रु.४३,१२,०००/-( रुपये त्रेचाळीस लाख बारा हजार फक्त ) इतकी रक्कम वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती) नागपूर यांना वितरीत करणे आवश्यक आहे. सदर निधी वितरीत करण्यास शासन मान्यता देण्यात येत आहे.
२. सदर खर्च “मागणी क्र. ई-३. २२५१ सचिवालयीन - सामाजिक सेवा, ००३ प्रशिक्षण, (००) (०१) शासकीय कर्मचा-यांना प्रशिक्षण {२२५११००२) ५० - इतर खर्च” या लेखाशिर्षाखाली खर्ची टाकण्यात यावा. सदर खर्च सन २०२३-२४ या वित्तिय वर्षाच्या मंजूर अनुदानातून भागविण्यात यावा. तसेच मंजूर अनुदानापेक्षा जास्त खर्च होणार नाही, याची दक्षता घेण्यात यावी.