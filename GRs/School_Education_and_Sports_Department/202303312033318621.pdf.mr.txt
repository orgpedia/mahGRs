# Page 1
राज्यातील शासकीय अनिवासी क्रीडा प्रबोधिनी / क्रीडा अकादमींना सन २०२२-२३ या आर्थिक वर्षासाठी दैनंदिन देखभाल दुरुस्तीकरिता निधी वितरीत करणेबाबत- लेखाशिर्ष (२२०४-५३९५)
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडायो-२३२२/प्र.क्र.१११/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : : ३१ मार्च, २०२३
वाचा : १. शालेय शिक्षण व क्रीडा विभाग, शासन निर्णय, क्र.क्रीडायो-३११३/प्र.क्र.४५/१३/क्रीयुसे-३, दिनांक २१ सप्टेंबर, २०१३.
२. शालेय शिक्षण व क्रीडा विभाग, शासन निर्णय, क्र. क्रीडायो-२३२२/प्र.क्र.१११/क्रीयुसे-१, दिनांक २० सप्टेंबर, २०२२.
३. शालेय शिक्षण व क्रीडा विभाग, शासन निर्णय, क्र. क्रीडायो - २३२२/प्र.क्र.१११/क्रीयुसे-१, दिनांक ०७ फेब्रुवारी, २०२३.
४. आयुक्त, क्रीडा व युवक सेवा, पुणे यांचे पत्र क्र: शिक्रीपी/अनिक्रीप/निमा/२०२२-२३/का ११/८६०, दिनांक २९ मार्च, २०२३
प्रस्तावना : राज्यात शारिरीक शिक्षण व क्रीडा शिक्षणाचा दर्जा उंचविण्यासाठी, क्रीडा विद्यापीठ/क्रीडा प्रबोधिनी स्थापन करण्याचा पहिला टप्पा म्हणून पुणे येथील शिवछत्रपती क्रीडानगरी येथे मध्यवर्ती क्रीडा केंद्र व राज्यातील वेगवेगळ्या ठिकाणी क्रीडा प्रबोधिनी स्थापन करण्यास संदर्भाधिन क्र. १ च्या शासन निर्णयान्वये मंजूरी देण्यात आली आहे. सद्य:स्थितीत राज्यात ९ निवासी व अनिवासी शासकीय क्रीडा प्रबोधिनी कार्यान्वित आहेत.
या क्रीडा प्रबोधिनींमध्ये प्रशिक्षण घेत असलेल्या अनिवासी प्रशिक्षणार्थींना आहारभत्ता, वैद्यकीय उपचार, स्पर्धा सहभाग, विमा संरक्षण, क्रीडा गणवेश व क्रीडा साहित्य खरेदीसाठी आर्थिक सहाय्य इ. बाबींकरिता संदर्भ क्र.१ येथील शासन निर्णयान्वये अनुदान उपलब्ध करुन देण्यात येते. तसेच, क्रीडा प्रबोधिनीच्या दैनंदिन देखभाल व दुरुस्तीसाठीही शासनामार्फत अनुदान उपलब्ध करुन देण्यात येते. आयुक्त, क्रीडा व युवक सेवा, महाराष्ट्र राज्य, पुणे यांनी उपरोक्त ४ अन्वये अनिवासी शासकीय क्रीडा प्रबोधिनी / अकादमींमध्ये प्रशिक्षण घेत असलेल्या प्रशिक्षणार्थींच्या उपरोक्त बाबींवरील खर्चासाठी सन २०२२-२३ या आर्थिक वर्षात उपलब्ध असलेल्या अर्थसंकल्पीय तरतूदीतून निधी वितरीत करण्याची विनंती केली आहे.
त्यानुसार संदर्भ क्र. २ व ३ येथील शासन निर्णयान्वये सन २०२२-२३ साठी अर्थसंकल्पीय तरतूदीमधून संदर्भ क्र.२ व ३ अन्वये यापूर्वी रु. ४२.०० लक्ष इतका निधी खर्चासाठी वितरीत केलेला आहे. संदर्भ क्र.४ अन्वये क्रीडा संचालनालयाने सन २०२२-२३ या आर्थिक वर्षात सुधारित अंदाज नुसार उपलब्ध तरतूदीमधून निधी वितरीत करण्याची विनंती केलेली आहे. त्यानुसार वितरणासाठी उपलब्ध असलेल्या तरतूदीमधून निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः क्रीडायो-२३२२/प्र.क्र.१११/क्रीयुसे-१
शासन निर्णय :
राज्यातील शासकीय अनिवासी क्रीडा प्रबोधिनी / क्रीडा अकादमी यांना आर्थिक वर्ष २०२२ २३ साठी मागणी क्रमांक ई-३, क्रीडा व युवक सेवा, १०४, क्रीडा व खेळ, (३३)(०२), जिल्हा स्तरावर बिगरनिवासी क्रीडा अकादमी स्थापन करणे (कार्यक्रम), ३१, सहाय्यक अनुदाने (वेतनेतर) (२२०४ ५३९५) या लेखाशीर्षाखाली सुधारित अंदाज नुसार अर्थसंकल्प प्रणालीवर वितरणासाठी उपलब्ध रू. ७०.०० लक्ष इतक्या तरतूदीमधून यापूर्वी वितरीत केलेली निधी रु.४२.०० लक्ष वजा जाता, शिल्लक रु.२८.०० लक्ष इतका निधी वितरीत करण्यास याद्वारे मान्यता देण्यात येत आहे.
२. उपरोक्त मंजूर निधी सन २०२२-२३ साठी, मागणी क्रमांक ई-३, क्रीडा व युवक सेवा, १०४, क्रीडा व खेळ, (३३) (०२), जिल्हा स्तरावर बिगरनिवासी क्रीडा अकादमी स्थापन करणे (कार्यक्रम), ३१, सहाय्यक अनुदाने (वेतनेतर) (२२०४-५३९५) या लेखाशिर्षाखाली चालू आर्थिक वर्षासाठी उपलब्ध तरतूदीमधून भागविण्यात यावा. निधी ज्या कारणासाठी मंजूर करण्यात आलेला आहे, त्याच कारणासाठी खर्च करण्यात यावा. तसेच, वितरीत निधीच्या विनियोगाबाबत आवश्यक उपयोगिता प्रमाणपत्र शासनास सादर करण्यात यावे.
३. आयुक्त, क्रीडा व युवक सेवा, पुणे यांनी संदर्भ क्र. ४ अन्वये केलेल्या निधी मागणी प्रस्तावातील खर्चाच्या बाबींपैकी, क्रीडा साहित्य व क्रीडा गणवेश, ट्रॅक सुट, टि-शर्ट, शॉर्ट, शुज व सॉक्स, इ. साहित्य व साधनसामग्री खरेदीसंदर्भात शासकीय कार्यालयांच्या खरेदीबाबत गठीत संबंधीत समितीच्या मान्यतेने व उद्योग, उर्जा व कामगार विभाग, शासन निर्णय, दि.३०.१०.२०१५, दि.०१.१२.२०१६ व दि.०६.०१.२०२० मधील कार्यपध्दतीनुसार साहित्य व साधनसामग्री खरेदीची कार्यवाही करावी.
४. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी तसेच, आयुक्त, क्रीडा व युवक सेवा, पुणे यांना नियंत्रण अधिकारी, म्हणून घोषित करण्यात येत आहे.
५. सदर शासन निर्णय, नियोजन विभाग, अनौपचारिक संदर्भ क्र.१३७/१४७१, दिनांक २५.०३.२०२३ व वित्त विभाग, अनौपचारिक संदर्भ क्र.३८८/व्यय-५, दिनांक २८.०३.२०२३ अन्वये मिळालेल्या सहमतीनुसार निर्गमित करण्यात येत आहे.
# Page 3