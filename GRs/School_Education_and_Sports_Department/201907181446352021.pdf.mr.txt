# Page 1
महाराष्ट्र राज्याचे क्रीडा धोरण, २०१२ क्रीडा सुविधा निर्मितीसाठी आर्थिक सहाय्य नोंदणीकृत सहकारी गृहनिर्माण संस्था
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः राक्रीधो- २०१९/प्र.क्र.९४/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १८ जुलै, २०१९
वाचा -
१) शासन निर्णय, शालेय शिक्षण व क्रीडा विभाग, क्रमांक राक्रीधो-२०१२/प्र.क्र. २६०/ क्रीयुसे-१, दिनांक १ मार्च, २०१४.
२) शासन निर्णय, शालेय शिक्षण व क्रीडा विभाग, क्रमांक राक्रीधो-२०१८/ प्र.क्र. १५७/ क्रीयुसे-१, दिनांक ८ मार्च, २०१९.
३) शासन शुद्धिपत्रक, शालेय शिक्षण व व क्रीडा विभाग, क्रमांक राक्रीधो- २०१९/प्र.क्र.९४/क्रीयुसे-१, दिनांक २८ मे, २०१९
प्रस्तावना: राज्यातील खेळाडूंनी राष्ट्रीय व आंतरराष्ट्रीय स्तरावर दर्जेदार कामगिरी करण्यासाठी क्रीडा विषयक तंत्रशुद्ध प्रशिक्षण, खेळाच्या दर्जा सुधारणा, दर्जेदार क्रीडा सुविधा उपलब्ध होण्याकरीता राज्य क्रीडा धोरण-२०१२ अंतर्गत, राज्यातील खाजगी/शासनामार्फत चालविण्यात येणाऱ्या व राज्य शासनाच्या संबंधीत विभागांनी मान्यता दिलेल्या शैक्षणिक संस्था, विविध खेळांच्या विकासासाठी कार्यरत असणाऱ्या व सार्वजनिक विश्वस्त अधिनियम १९५० किंवा संस्था नोंदणी अधिनियम १८६० अन्वये पंजीबद्ध अशा व्यायाम संस्था, क्रीडा मंडळे, क्रीडा संघटना इत्यादींना क्रीडा सुविधा निर्मितीस व क्रीडा साहीत्यासाठी अनुदान देण्याबाबत संदर्भ क्र. १ येथील शासन निर्णयान्वये मान्यता देण्यात आली आहे. सदर शासन निर्णयानुसार, क्रिडा सुविधा अनुदान वितरणासाठी पात्र संस्थांच्या यादीत नोंदणीकृत सहकारी गृहनिर्माण संस्थांचा समावेश करण्याची बाब विचाराधीन होती.
शासन निर्णय - राज्य क्रीडा धोरण-२०१२ नुसार राज्यातील शैक्षणिक संस्था, खाजगी क्लब, क्रीडा मंडळे, प्राधिकरणे, स्थानिक स्वराज्य संस्था या मधून दर्जेदार क्रीडा सुविधा निर्माण करणेकरीता तसेच खेळाडूंच्या कामगिरीत वाढ होऊन आंतरराष्ट्रीय व राष्ट्रीय खेळाडू निर्माण होण्याच्या अनुषंगाने, ग्रामीण तसेच आदिवासी भागातील खेळाडूंच्या व सामान्य नागरिकांच्या शारिरीक तंदुरुस्तीसाठी क्रीडा साहीत्य उपलब्ध व्हावे, याकरीता, दिनांक १ मार्च, २०१४ च्या शासन निर्णयामध्ये क्रीडा सुविधा निर्मितीकरीता अटी/शर्ती घालण्यात आल्या आहेत.
# Page 2
शासन निर्णय क्रमांकः राक्रीधो- २०१९/प्र.क्र.९४/क्रीयुसे-१
सदर शासन निर्णयातील अ.क्र. ३) अनुदानासाठी पात्र संस्था या यादीत अ.क्र. ७ वर खालील संस्थांचा समाविष्ट करण्यात येत आहे
७) नोंदणीकृत सहकारी गृहनिर्माण संस्था
या नोंदणीकृत सहकारी गृहनिर्माण संस्थांना सोबतच्या प्रपत्र - क प्रमाणे क्रीडा साहित्य देय राहील.
# Page 3
# Page 4