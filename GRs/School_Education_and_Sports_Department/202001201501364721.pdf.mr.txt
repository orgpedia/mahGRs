# Page 1
केंद्र शाळांच्या (क्लस्टर रिसोर्स सेंटरच्या) माध्यमातून शाळांची कामगिरी सुधारण्याकरीता सूचना देणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक : संकीर्ण २०२०/प्र.क्र.१३/एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- २० जानेवारी, २०२०
संदर्भ :- भारत सरकारच्या मानव संसाधन विकास मंत्रालयाचे अर्ध शासकीय पत्र क्रमांक ४८-१९/२०१९-आयएस-१३, दिनांक ०७ जानेवारी, २०२०
शासन परिपत्रक :
गुणवत्तापूर्ण शिक्षण पुरविणे हे ध्येय साध्य करण्याच्या प्रक्रियेतील शाळांची नियतकालिक तपासणी व पर्यवेक्षण ही एक महत्त्वाची गोष्ट आहे. अशा प्रकारची तपासणी करण्याकरिता व त्याच बरोबर विद्यार्थी व शिक्षकांना प्रशिक्षण व मदत पुरविण्यामध्ये केंद्रशाळा ही महत्त्वाची भूमिका बजावते. याच संदर्भात शिक्षकांमध्ये सतत व्यावसायिक सुधारणा घडवून आणण्याकरिता एक शैक्षणिक व अभ्यासक्रम विषयक सुयोग्य अशी मदत प्रणाली विकसित करणे आवश्यक आहे.
शाळांच्या अधिक चांगल्या शैक्षणिक कामगिरीकरिता विविध शैक्षणिक मुद्द्यांवरील चर्चा व त्यावर आधारित विविध उपक्रम तयार करण्याकरिता केंद्रशाळेच्या माध्यमातून नियमित भेटी व मासिक बैठका आयोजित करणे गरजेचे आहे. अशा प्रकारे प्रत्येक केंद्रशाळेला त्याच्या आखत्यारित येणाऱ्या शाळांना नियमीत भेटी देऊन, त्याद्वारे त्यांना प्रत्यक्ष शैक्षणिक मदत पुरविण्यासाठी आणि त्याचा अहवाल शिक्षणाधिकारी (प्राथमिक/माध्यमिक व उच्च माध्यमिक) यांना पाठविण्यासाठी Project Approval Board (PAB) अतंर्गत सन २०१९ २०२० सालासाठी निधी उपलब्ध करून देण्यात आला आहे. भारत सरकारच्या मानव संसाधन विकास मंत्रालयाद्वारे केंद्र प्रमुखांसाठी शाळांमधील पायाभूत सुविधा तसेच, शिक्षक, विद्यार्थी, इतर प्रशासकीय व शैक्षणिक इत्यादी बाबींची नियतकालिक तपासणी करण्याकरिता सविस्तर प्रश्नसंच व सूचना तयार करण्यात आल्या आहेत. त्या पुढीलप्रमाणे आहेत:
१) केंद्र शाळा ही शैक्षणिक संशोधन संस्था म्हणून शिक्षकांसाठी काम करेल.
२ ) केंद्र प्रमुखाने शाळेतील शैक्षणिक समस्यांवर दर महिन्याला बैठक घेऊन शाळेची कामगिरी वाढवावी.
३) केंद्र प्रमुखाने शाळा व्यवस्थापन समिती सदस्य आणि स्थानिक संस्था यांना भेट देऊन शाळेच्या प्रगतीसाठी बैठका आयोजित कराव्यात.
# Page 2
शासन परिपत्रक क्रमांकः संकीर्ण २०२०/प्र.क्र.१३/एसडी-६
४) तसेच, केंद्र प्रमुखाने विशेष प्रशिक्षण मोहीम राबवून शाळाबाह्य मुलांना त्यांच्या वयानुसार शाळेत दाखल करून घ्यावे.
५) केंद्र प्रमुखाने त्याच्या अखत्यारीत असलेल्या समुहातील प्रत्येक शाळेस २ महिन्यातून एकदा भेट देऊन शिक्षकांना शैक्षणिक मदत पुरवावी आणि शिक्षणाधिकाऱ्याला नियमित अहवाल सादर करावा.
केंद्र प्रमुखाला शाळा तपासणीसाठी देण्यात आलेल्या तीन प्रश्नावल्या सदर परिपत्रकासोबत परिशिष्ट "अ" मध्ये जोडण्यात आल्या आहेत.
# Page 3
# Page 4
# Page 5
# Page 6
# Page 7
# Page 8
# Page 9