# Page 1
राज्य शैक्षणिक संशोधन व प्रशिक्षण परिषद, म.रा., पुणे येथील निवास व्यवस्थेसाठी आवश्यक खरेदी करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण २०२१/प्र.क्र.७६/प्रशिक्षण
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १५ नोव्हेंबर, २०२१
प्रस्तावना :
सन २०२१-२२ या आर्थिक वर्षात राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे येथील निवास व्यवस्थेसाठी आवश्यक चादर, बेडशीट, पिलोकव्हर, उश्या, ब्लँकेट इत्यादि खरेदीसाठी रु.३,५१,७२९/ इतका निधीच्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
सद्य:स्थितीत पुण्यातील कोव्हीड विषाणू १९ चा प्रार्दुभाव नियंत्रणात असून नजिकच्या काळात प्रशिक्षणे सुरु होणार आहेत. राज्य शैक्षणिक संशोधन व प्रशिक्षण परिषद, महाराष्ट्र, पुणे, येथील अतिथी भवन, वसतिगृह व अतिमहत्वाच्या व्यक्तींसाठी निवास व्यवस्था याकरिता एकूण निवास व्यवस्थेची संख्या २९० एवढी आहे. सदर निवास व्यवस्थेसाठी आवश्यक चादर, बेडशीट, पिलोकव्हर, उश्या, ब्लँकेट इत्यादी खरेदी करण्यासाठी रुपये ३,५१,७२९/- (रुपये तीन लाख एकावन्न हजार सातशे एकोणतीस फक्त) इतका निधी सन २०२१-२२ या आर्थिक वर्षातील खालील लेखाशिर्षामधून वितरीत करण्यास मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------
| अ.क्र. | लेखाशिर्ष | अर्थसंकल्पित तरतूद | वितरीत करण्यास मान्यता देण्यात येत असलेला निधी |
| १. | मागणी क्रमांक ई-२,२२०२, सर्वसाधारण शिक्षण, ८०, सर्वसाधारण ००३, प्रशिक्षण (०१) शिक्षकांचे प्रशिक्षण (०१) (०१) शिक्षकांचे प्रशिक्षण (२२०२१११५) (१३-कार्यालयीन खर्च) | रु.६५,६७,०००/ | रु. ३,५१,७२९/ |
| एकूण | रु.६५,६७,०००/ | रु. ३,५१,७२९/ |
--------------------------------------------------------------------------------------------------------------------------------------------------------------------------------------------------
२. प्रस्तुत शासन निर्णय उद्योग, उर्जा व कामगार विभागाच्या दि.०१.१२.२०१६ च्या शासन निर्णयामधील प्रकरण क्र. ५ मधील मुद्दा क्र. ५.११ नुसार दिलेल्या मान्यतेस अनुसरुन निर्गमित करण्यात येत आहे.
३. सदर तरतुद, नियंत्रक अधिकारी म्हणून आयुक्त, शिक्षण यांच्या अधिनस्त ठेवण्यात येत आहे. सदर खर्च वित्त विभागाच्या दिनांक ६ एप्रिल, २०२१ व २४ जून,२०२१ च्या शासन परिपत्रकातील सूचनांनुसार करण्यात यावा.
# Page 2
शासन निर्णय क्रमांक:संकीर्ण २०२१/प्र.क्र.७६/प्रशिक्षण