# Page 1
स्वातंत्र्याच्या अमृतमहोत्सवी वर्षानिमित्त ऐतिहासिक गावांतील शाळा विकसित करण्याकरिता १४३०.२० लक्ष इतक्या खर्चास मान्यता प्रदान करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक संकीर्ण-११२३/प्र.क्र.२५४/एसएम-१
मादम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- ०७ जुलै, २०२३
वाचा : १) पर्यटन व सांस्कृतीक कार्य विभाग यांचे पत्र क्र. संकीर्ण ८२२२/प्र.क्र.४१३/सां.का.४ दि.१७ फेब्रुवारी, २०२३
२) मुख्य अभियंता (प्रकल्प) महाराष्ट्र प्राथमिक शिक्षण परिषद, मुंबई यांचा प्रस्ताव जा.क्र. मप्राशिप / सशि/बांध-२०४८/२०२३-२४/१५१७, दि.२९.०५.२०२३
प्रस्तावना : स्वातंत्र्याच्या अमृतमहोत्सवी वर्षानिमित्त मा. मंत्री, वित्त यांनी सन २०२२-२३ अर्थसंकल्पीय भाषणात महापुरूषांशी संबंधित १० ऐतिहासिक गावांतील शाळा विकसित करण्याची घोषणा केली होती. तसेच विधीमंडळ सदस्याच्या मागणीच्या अनुषंगाने यात तीन ऐतिहासिक गावांचा समावेश करण्यात आला होता. “स्वातंत्र्याचा अमृत महोत्सव” कार्यक्रमांतर्गत केंद्र शासनाकडून पर्यटन व सांस्कृतिक कार्य विभागास निधी मंजूर झाला असुन त्यातुन ऐतिहासिक गावांच्या शाळा विकसित करण्याकरीता निधी उपलब्ध होणार आहे. ऐतिहासिक गावांतील शाळा विकसित करण्यास मा. मंत्री, सास्कृतिक कार्य यांच्या अध्यक्षतेखालील गाभा समितीने मान्यता प्रदान केली असून संदर्भ क्र.१ अन्वये प्रशासकीय मान्यतेसह निधी मागणीचा प्रस्ताव सादर करण्याचे सांस्कृतिक कार्य विभागाने कळविले आहे. त्या अनुषंगाने स्वातंत्र्याचा अमृत महोत्सव या कार्यक्रमांतर्गत उपरोक्तप्रमाणे ऐतिहासिक गावांतील १३ शाळा विकसित करण्यासाठी रू.१४३०.२० लक्ष इतक्या खर्चाच्या प्रस्तावास तांत्रिक मान्यता देवून मुख्य अभियंता (प्रकल्प) महाराष्ट्र प्राथमिक शिक्षण परिषद, मुंबई यांनी संदर्भाधिन क्र.२ अन्वये प्रशासकीय मान्यतेचा प्रस्ताव शासनास सादर केला होता. त्याअनुषगाने प्रस्तुत १३ शाळा विकसित करण्याकरीता येणाऱ्या एकूण रू. १४३०.२० लक्ष इतक्या निधीस प्रशासकीय व वित्तीय मान्यता प्रदान करण्याची बाब शासनाच्या विचाराधीन होती.
शासन निर्णय :
१) राज्यातील महापूरूषांशी संबंधित १३ ऐतिहासिक गावांतील शाळा विकसीत करण्याकरीता रू. १४३०.२० लक्ष ( चौदा कोटी तीस लक्ष वीस हजार ) इतक्या खर्चास प्रशासकीय मान्यता देण्यात येत आहे. याबाबतचे विवरणपत्र शासन निर्णयासोबत जोडले आहे.
२. सदर बाबीकरीता आवश्यक असणारा खर्च उपरोक्त प्रमाणे निधी पर्यटन व सांस्कृतीक कार्य विभागाकडून उपलब्ध करून देण्यात येणाऱ्या निधीतून भागविण्यात यावा.
३. सदर शासन निर्यय वित्तिय अधिकार नियमपुस्तीका १९७८, भाग पहिला उपविभाग पाच परि.१३४ अन्वये विभागास असलेल्या अधिकारांनुसार निर्गमित करण्यात येत आहे.
# Page 2
शासन निर्णय क्रमांक: संकीर्ण-११२३/प्र.क्र.२५४/एसएम-१
४. सदर शासन निर्णय वित्त विभागाच्या अनौपचारिक संदर्भ क्रमांक ६१०/ व्यय-५, दिनांक २६.०६.२०२३ अन्वये प्राप्त अभिप्रायांच्या अनुषंगाने निर्गमित करण्यात येत आहे.
# Page 3