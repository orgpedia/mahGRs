# Page 1
सरदार वल्लभभाई पटेल यांची जयंती राष्ट्रीय एकता दिन म्हणून साजरी करणेबाबत. (दि. ३१ ऑक्टोबर, २०१८)
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक संकीर्ण २०१८/प्र.क्र.२०९/एसडी-४
मादाम कामा मार्ग, हुतात्मा राजगुरु चौक,
मंत्रालय,मुंबई ४०० ०३२.
दिनांक : २५ ऑक्टोबर, २०१८
शासन परिपत्रक -
केंद्र शासनाने दिनांक ३१ ऑक्टोबर, २०१८ हा दिवस सरदार वल्लभभाई पटेल यांच्या जयंतीच्या स्मरणार्थ “राष्ट्रीय एकता दिन” (National Unity Day) म्हणून संपूर्ण देशात साजरा करण्याचे ठरविले आहे.
सरदार पटेल यांनी देशाच्या स्वातंत्र्य लढ्यात व स्वातंत्र्य प्राप्ती नंतर भारताच्या राजकीय एकसंघीकरणात मोठे योगदान दिले म्हणूनच त्यांना भारताचे लोहपुरूष म्हणून ओळखण्यात येते.
त्यांच्या जयंती निमित्त ज्या शाळांमध्ये परीक्षा असतील त्यांनी परीक्षा कालावधी सोडून शपथ समारंभाचे आयोजन करावे. ज्या शाळांमध्ये परीक्षा नाहीत त्यांनी खालील कार्यक्रमांचे आयोजन करावे.
१) “सध्याच्या भारतात सरदार वल्लभभाई पटेल यांचे महत्व” या विषयावर शालेय स्तरावर वक्तृत्व / निबंध स्पर्धेचे आयोजन करणे.
२) सरदार वल्लभभाई पटेल यांच्या चरित्रावर आधारित व एकात्मतेसंदर्भात संगीत, नाटक व एकांकिका स्पर्धा आयोजित कराव्यात. यातील सर्वात सर्जनशिल थीमला (Most Creative Theme) पारितोषिक देण्यात यावे.
३) एकता (Unity) या थीम वर सर्वात सर्जनशिल घोषवाक्य तयार करणे (Most Creative Slogan) तसेच चित्रकला स्पर्धाचे आयोजन करावे.
४) दिनांक ३१ ऑक्टोबर, २०१८ रोजी सर्व शाळांमधून सकाळी ११.०० वाजता राष्ट्रीय एकता दिवसाच्या निमित्ताने शपथ समारंभाचे आयोजन करावे.
५) राष्ट्रीय एकता दिवसाच्या अनुषंगाने होणाऱ्या “एकतेसाठी दौड" (Run for Unity) यामध्ये सहभागी होण्यासाठी विद्यार्थ्यांना प्रोत्साहित करावे.
वरील उपक्रमांचे आयोजन सर्व व्यवस्थापनाच्या सर्व माध्यमाच्या सर्व शाळांमध्ये करण्याबाबतच्या आवश्यक त्या सूचना आयुक्त (शिक्षण) व शिक्षण संचालक (प्राथमिक / माध्यमिक) यांनी त्यांच्या स्तरावरुन देण्याची कार्यवाही करावी.
# Page 2
शासन परिपत्रक क्रमांकः संकीर्ण २०१८/प्र.क्र.२०९/एसडी-४
# Page 3