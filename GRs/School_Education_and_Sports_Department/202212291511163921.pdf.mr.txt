# Page 1
श्री. विकास नामदेव गरड, वरिष्ठ अधिव्याख्याता यांना मुळ पदावर प्रत्यावर्तित करणेबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : बदली ३१२१/प्र.क्र.१६०/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: २८ डिसेंबर, २०२२
वाचा : १) शालेय शिक्षण व क्रीडा विभाग शासन आदेश क्रमांक बदली
३११७/प्र.क्र.११६/प्रशा-२, दि.१७.०७.२०१७.
२) शालेय शिक्षण व क्रीडा विभाग शासन आदेश क्रमांक बदली
३१२१/प्र.क्र.१६०/प्रशा-२, दि.३०.०८.२०२१.
शासन आदेश - श्री.विकास नामदेव गरड, ज्येष्ठ अधिव्याख्याता, जिल्हा शैक्षणिक सातत्यपूर्ण व्यवसायिक विकास संस्था, पुणे यांची बदलीने (प्रतिनियुक्तीने ) उपरोक्त वाचा १ येथील आदेशान्वये प्राध्यापक, विद्या प्राधिकरण, पुणे या पदावर करण्यात आली होती. तदनंतर वाचा २ येथील आदेशान्वये त्यांची प्राचार्य, राज्य शैक्षणिक संशोधन व प्रशिक्षण परिषद, पुणे या पदावर सदरचे पद तात्पुरत्या स्वरूपात एकस्तर कनिष्ठ वेतनश्रेणीच्या पदावर पदावनत करून पदस्थापना करण्यात आली होती. श्री. गरड यांची तात्पुरत्या स्वरूपात केलेली पदस्थापना रद्द करून तसेच राज्य शैक्षणिक संशोधन व प्रशिक्षण परिषद, पुणे येथील प्रतिनियुक्तीचा कालावधी ५ वर्षापेक्षा अधिक झाला असल्यामुळे त्यांना त्यांच्या मुळ पदावर म्हणजे ज्येष्ठ अधिव्याख्याता, जिल्हा शिक्षण व प्रशिक्षण संस्था, पुणे या पदावर प्रत्यावर्तित करण्यात येत आहे.
२. श्री विकास नामदेव गरड यांनी त्यांच्या नवीन पदाचा पदभार त्वरित स्विकारावा तसेच त्यांनी अनधिकृत रजेवर जाऊ नये. आयुक्त (शिक्षण), महाराष्ट्र राज्य, पुणे यांनी या आदेशाप्रमाणे सदर अधिकारी विहित कालावधीत दिलेल्या पदस्थापनेच्या ठिकाणी रूजू होतील, याची खातरजमा करावी व याबाबतचा अहवाल शासनास सादर करावा.