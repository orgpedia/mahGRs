# Page 1
“महाराष्ट्र राज्य ऑलिम्पिक क्रीडा स्पर्धेसाठी जिल्हा वार्षिक योजनेमधून निधी उपलब्ध करून देण्याबाबत "
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- संकीर्ण-१०२२/प्र.क्र.४७/क्रीयुसे-२,
मंत्रालय विस्तार, मुंबई- ४०० ०३२.
दिनांक :- २८ डिसेंबर, २०२२.
संदर्भ :- शासन निर्णय समक्रमांक, दि. २७.५.२०२२
प्रस्तावना:
महाराष्ट्र शासन व महाराष्ट्र ऑलिम्पिक असोसिएशन यांच्या संयुक्त विद्यमाने राज्यात महाराष्ट्र राज्य ऑलिम्पिक क्रीडा स्पर्धा आयोजन करण्यास दिनांक २७ मे २०१२२ रोजी शासन निर्णयान्वये मान्यता देण्यात आलेली असून रक्कम रू.१९,०७,९४,६०० /- इतका निधी वितरित करण्यात आलेला आहे.
तसेच शासन निर्णय दि. ०१.०६.२०२२ अन्वये राज्यात महाराष्ट्र ऑलिम्पिक क्रीडा स्पर्धा आयोजनाबाबत मा. मंत्री क्रीडा व युवक सेवा यांच्या अध्यक्षतेखाली राज्यस्तरीय स्पर्धा आयोजन समिती स्थापन करण्यात आलेली आहे. मा. मंत्री क्रीडा व युवक सेवा यांच्या अध्यक्षतेखाली राज्यस्तरीय आयोजन समितीची बैठक दिनांक १४.१२.२०२२ रोजी सह्याद्री अतिथीगृह येथे आयोजित करण्यात आली होती. दि. २७.५.२०२२ अन्वये या स्पर्धेसाठीच्या खर्चाच्या अंदाजपत्रकामध्ये पंच मानधन ॲक्रेडेशन कार्ड, संयोजनासाठी जबाबदारी सांभाळणारे अधिकारी/कर्मचारी/ स्वयंसेवक यांची भोजन व्यवस्था, सुरक्षा, स्वच्छता, स्वयंसेवकांसाठी टी-शर्टस्, स्पर्धा आयोजनानुषंगाने Temporary Overlays इ. बाबींचा समावेश नसल्याचे तसेच निवास, भोजन, उद्घाटन तसेच अन्य जिल्ह्यांमध्ये आयोजित होणा-या स्पर्धांसाठी अतिरिक्त निधी लागणार असल्याने या दोनही बाबींसाठी अनुक्रमे रु.३२८.६८ लक्ष आणि रु.४२२.७६ असा एकूण सुमारे रु.७५१.४४ लक्ष इतका खर्च अपेक्षित असल्याने तसेच नव्याने समावेश करावयाच्या ७ खेळांसाटी रु.४००.०० लक्ष असा एकूण रु.११५१.०० लक्ष निधी पुणे, जळगाव, नाशिक, मुंबई शहर, नागपूर, अमरावती आणि औरंगाबाद जिल्हा वार्षिक योजनेमधून उपलब्ध करून देण्याचा निर्णय सदर बैठकीमध्ये घेण्यात आलेला आहे. त्यानुसार सदर निधी जिल्हा वार्षिक योजनेच्या क्रीडांगण विकास योजना” या योजनेअंतर्गत सन २०२२-२३ या आर्थिक वर्षात इतर योजनांच्या बचतीमधून पुनर्विनियोजनाव्दारे “ एक विशेष बाब” महाराष्ट्र राज्य ऑलिम्पिक क्रीडा स्पर्धेसाठी उपलब्ध करून देण्याची बाब शासनाच्या विचाराधीन होती.
शासन निर्णयः महाराष्ट्र राज्य ऑलिम्पिक क्रीडा स्पर्धेसाठी जिल्हा वार्षिक योजना सर्वसाधारण २०२२-२३ अंतर्गत “क्रीडांगण विकास योजना" या योजनेअंतर्गत पुणे, जळगाव, नाशिक, नागपूर, मुंबई शहर, अमरावती आणि औरंगाबाद या जिल्ह्यासाठी सन २०२२-२३ या आर्थिक वर्षात इतर योजनांच्या बचतीमधून पुनर्विनियोजनाव्दारे “ एक विशेष बाब” म्हणून खालीलप्रमाणे निधी संबंधित जिल्हा क्रीडा अधिकारी यांना उपलब्ध करून देण्यास शासनाची मंजूरी देण्यात येत आहे.
# Page 2
शासन निर्णय क्रमांकः संकीर्ण-१०२२/प्र.क्र.४७/क्रीयुसे-२
----------------------------
| अ.क्र. | जिल्हा | रक्कम (लक्ष) |
| १ | पुणे | ४००.०० |
| २ | नाशिक | १५०.०० |
| ३ | जळगाव | १५०.०० |
| ४ | नागपूर | २००.०० |
| ५ | अमरावती | १००.०० |
| ६ | मुंबई शहर | १००.०० |
|  | औरंगाबाद | ५१.०० |
| एकूण | ११५१.०० |
----------------------------
२. सदरील विशेष बाब ही केवळ सन २०२२-२३ या आर्थिक वर्षापुरती मर्यादित राहील. याबाबतचा प्रस्ताव संबधित जिल्हा क्रीडा अधिकारी यांनी आयुक्त, क्रीडा व युवक सेवा यांच्या तांत्रिक मान्यतेसह जिल्हाधिकारी तथा सदस्य सचिव, जिल्हा नियोजन समिती यांना सादर करावेत.
३. सदर शासन निर्णय नियोजन विभागाच्या अनौपचारिक संदर्भ क्रमांक-७०/२०२२/का-१४८१, दि.२७.१२.२०२२ अन्वये प्राप्त झालेल्या सहमतीने निर्गमित करण्यात येत आहे.
# Page 3