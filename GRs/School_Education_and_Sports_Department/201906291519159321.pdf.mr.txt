# Page 1
चंद्रपूर येथे सैनिकी शाळेच्या बांधकाम व पायाभूत सुविधांचे बांधकामाच्या अनुषंगाने वाढीव कामे, जीएसटी, अपेक्षित भाववाढ व इतर टक्केवारी यामध्ये वाढ झाल्यामुळे रु.३५७.२० कोटी इतक्या रकमेच्या अंदाजपत्रकास सुधारित प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रिडा विभाग
शासन निर्णय क्र. चंसैशा- २०१९/प्र.क्र.७५/एसएम-६
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २९.०६.२०१९
वाचा :
१) शासन निर्णय, शालेय शिक्षण व क्रीडा विभाग क्र. इसैशा-२०१६/प्र.क्र.९६ / एसएम-६ दिनांक १३.०४.२०१७
२) शासन निर्णय, शालेय शिक्षण व क्रीडा विभाग क्र. चंसैशा-२०१७/प्र.क्र.५५/ एसएम-६ दिनांक २२.०८.२०१७
३) शासन निर्णय, शालेय शिक्षण व क्रीडा विभाग क्र. चंसैशा २०१८/ प्र.क्र. ३३ / एसएम-६ दिनांक १२.०९.२०१८
8) मुख्य कार्यकारी अधिकारी, जिल्हा परिषद, चंद्रपूर यांचे पत्र क्र. जिपचं/शि(मा)/सैशा/ १०१७/२०१९,दिनांक ०४.०४.२०१९
५) अधिक्षक अभियंता यांचे पत्र क्र. ४०४८/का.२(५)/२०१९, दि. १२.०६.२०१९
प्रस्तावना:
भिवकुंड, जि. चंद्रपूर येथील सैनिकी शाळेच्या प्रवेशद्वारासह संरक्षण भिंत, सिमेंट काँक्रीट नालीसह पोचमार्गाचे बांधकाम करण्याबाबतच्या रु. १२३६.७७ लक्ष इतक्या रकमेच्या अंदाजपत्रकास संदर्भाधीन क्र. (१) येथील दिनांक १३.४.२०१७ च्या शासन निर्णयान्वये प्रशासकीय मान्यता दिली आहे. तसेच चंद्रपूर सैनिकी शाळेच्या इमारती व पायाभूत सुविधांचे बांधकामासाठी रु. २९६.८५ कोटी रकमेच्या अंदाजपत्रकास संदर्भाधीन क्र. (२) येथील दिनांक २२.८.२०१७ च्या शासन निर्णयान्वये प्रशासकीय मान्यता दिली आहे. चंद्रपूर सैनिकी शाळेच्या अतिरिक्त (भाग-२) बांधकामासाठी रु. १९२.०० कोटी रकमेच्या अंदाजपत्रकास संदर्भाधीन क्र. (३) येथील दिनांक १२.९.२०१८ च्या शासन निर्णयान्वये प्रशासकीय मान्यता दिली आहे.
२. मुख्य कार्यकारी अधिकारी, जिल्हा परिषद, चंद्रपूर यांनी यांनी दि. ४.४.२०१९ च्या पत्रान्वये भिवकुंड, ता. बल्लारपूर येथे सैनिकी शाळेचे बांधकाम व पायाभूत सुविधांचे बांधकामाचे अनुषंगाने वाढीव कामे, जीएसटी, अपेक्षित भाववाढ व इतर टक्केवारी मध्ये वाढ झाल्यामुळे पायाभूत
# Page 2
शासन निर्णय क्रमांकः चंसैशा- २०१९/प्र.क्र.७५/एसएम-६
सुविधा (भाग-१) व अतिरिक्त बांधकाम (भाग-२) या कामांकरीता अनुक्रमे रु.३५७.२० कोटी व रु. २०४.०७ कोटी इतक्या रकमेची अंदाजपत्रके सुधारित प्रशासकीय मान्यतेस्तव सादर केली आहेत. मा. मुख्य सचिव यांचे अध्यक्षतेखाली झालेल्या दिनांक १०.०६.२०१९ रोजीच्या उच्चाधिकार समितीच्या बैठकीत सचिव समितीने सदर भाग-१ व भाग-२ च्या अनुक्रमे रु.३५७.२० कोटी व रु.२०४.०७ कोटी इतक्या रकमेस सुधारित प्रशासकीय मान्यता देण्यास सहमती दिली आहे.
भिवकुंड, ता. बल्लारपूर, जि. चंद्रपूर येथे सैनिकी शाळेचे बांधकाम व पायाभूत सुविधा (भाग-१) या कामाच्या रु.३५७.२० कोटी रकमेच्या अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय :
भिवकुंड, ता. बल्लारपूर, जि. चंद्रपूर येथे सैनिकी शाळेचे बांधकाम व पायाभूत सुविधा (भाग १) अनुषंगाने वाढीव कामे, जीएसटी, अपेक्षित भाववाढ व इतर टक्केवारी मध्ये वाढ झाल्यामुळे रु. ३५७.२० कोटी (रुपये तीनशे सत्तावण कोटी व वीस लक्ष फक्त) इतक्या किंमतीच्या अंदाजपत्रकास सुधारित प्रशासकीय मान्यता देण्यात येत आहे.
२. सदर सुधारित प्रशासकीय मान्यता मा. मुख्य सचिव यांचे अध्यक्षतेखाली झालेल्या दिनांक १०.०६.२०१९ रोजीच्या बैठकीत उच्चाधिकार सचिव समितीच्या सहमतीने निर्गमित करण्यात येत आहे.
३. सदर कामाचा खर्च उपलब्ध निधीतून भागवावा.
४. सदर काम सुधारित प्रशासकीय मान्यता प्राप्त रक्कमेत पूर्ण होईल, याची दक्षता घ्यावी.
५. सदर खर्च सन २०१९-२० या आर्थिक वर्षात “मागणी क्र. ई-४, ४२०२- शिक्षण, क्रीडा, कला,व संस्कृती यावरील भांडवली खर्च, ०१ सर्वसाधारण शिक्षण, २०२ माध्यमिक शिक्षण, (०१) - सैनिकी शाळेचे बांधकाम, (००) (०५) चंद्रपूर येथे सैनिकी शाळेचे बांधकाम करणे (कार्यक्रम), (४२०२ ६४३३), ५३ मोठी बांधकामे” या लेखाशिर्षातून खर्ची टाकण्यात यावा. सदर निधी वितरीत करण्यासाठी आयुक्त शिक्षण, महाराष्ट्र राज्य, पुणे यांना "नियंत्रक अधिकारी तसेच शिक्षणाधिकारी (माध्यमिक), जिल्हा परिषद, चंद्रपूर यांना “आहरण व संवितरण अधिकारी” म्हणून घोषित करण्यात येत आहे. नियंत्रक अधिकारी यांनी कामाबाबतचा अहवाल वेळोवेळी शासनास सादर करावा व याबाबत महालेखापाल कार्यालयाशी ताळमेळ करुन त्याबाबतचा अहवाल सादर करावा.
६. सदर आदेश सार्वजनिक बांधकाम विभागाचा अनौपचारिक संदर्भ क्र. १२०/इमा-३, दिनांक १२.०६.२०१९ व वित्त विभागाचा अनौपचारिक संदर्भ क्र. ४०५/ व्यय-५, दिनांक २४.०६.२०१९ अन्वये प्राप्त सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः चंसैशा- २०१९/प्र.क्र.७५/एसएम-६