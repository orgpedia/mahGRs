# Page 1
माननीय सवोच्च न्यायालयाने सिव्हिल
अपिल क्र.८९२८/२०१५ व इतर याचिका
यामध्ये दिनांक ०६ जुलै, २०१७ रोजी
दिलेल्या निर्णयाची राज्यात अंमलबजावणी
करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण २०२१/प्र.क्र.१४३/२१/टीएनटी-२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक:- १४ फेब्रुवारी, २०२४
संदर्भ :- १)सामान्य प्रशासन विभाग, शासन निर्णय क्रमांक बीसीसी-२०१८/प्र.क्र.३०८/१६-ब,
दिनांक २१ डिसेंबर,२०१९
२) सामान्य प्रशासन विभाग, शासन निर्णय बीबीसी २०२०/प्र.क्र.१८७ अे/१६-ब,
दि. ३० जून, २०२०
३)विभागीय शिक्षण उपसंचालक, पुणे विभाग, पुणे यांचे पत्र दि.२४.०८.२०२३ आणि
दि. ०१.०२.२०२४ चे पत्र
प्रस्तावना:
माननीय सवोच्च न्यायालयाने सिव्हिल अपिल क्र. ८९२८/२०१५ (चेअरमन ॲण्ड मॅनेजिंग डायरेक्टर,
एफसीआय आणि इतर विरुध्द जगदिश बालाराम बहिरा व इतर) व इतर याचिका यामध्ये दिनांक ०६ जुलै, २०१७ रोजी
मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध
ठरलेल्या व्यक्तींनाशासकीयसेवेतसंरक्षण देय ठरत नाही, असानिर्णय दिलाआहे. मा. उच्चन्यायालय,मुंबईखंडपीठ
नागपूर यांनी रिट याचिका क्र. ३१४०/२००८ मध्ये दिनांक २८.०९.२०१८ च्या आदेशान्वये मा. सवोच्च न्यायालयाच्या
आदेशानुसार दिनांक ३१.१२.२०१९ पर्यत कार्यवाही करण्याचे आदेश दिले आहेत. मा. उच्च न्यायालयाचे सदर आदेश
विचारात घेता. मा. सवोच्च न्यायालयाच्या निर्णयाची अंमलबजावणी करण्याकरिता सामान्य प्रशासन विभागाच्या
दि.२१.१२.२०१९रोजी निर्गमित शासन निर्णयातील तरतूदीनुसार अनुसूचित जमाती प्रवर्गातून नियुक्त झालेल्या तथापि
जात वैधता प्रमाणपत्र सादर करुन न शकलेल्या या विभागाच्या अधिपत्याखालील अनुदानित शाळांमधील
शिक्षक/शिक्षकेतर कर्मचाऱ्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय:-
मा. सवोच्च न्यायालयाने सिव्हिल अपिल क्र.८९२८/२०१५ व इतर याचिकांमध्ये दि. ०६. जुलै, २०१७ रोजी
दिलेल्या निर्णयाची अंमलबजावणी करण्याच्या अनुषंगाने अनुसूचित जमाती प्रवर्गातून नियुक्त झालेल्या तथापि जात
वैधता प्रमाणपत्र सादर करुन न शकलेल्या शिक्षक/शिक्षकेतर संवर्गातील, संबंधित शिक्षणाधिकारी यांनी १००%
अनुदानित शाळेतील १००% अनुदानित पदावरील कर्मचारी असल्याबाबतचे प्रमाणपत्र सादर केलेल्या खालील विवरण
पत्रामध्ये नमूद एकूण ४ कर्मचाऱ्यांकरिता ११ महिन्यासाठी अधिसंख्य पद निर्माण करण्यास मान्यता देण्यात येत आहे.
------------------------------------------------------------------------------------------------------------------
| अ.क्र | कर्मचाऱ्याचे नांव व संस्थेचे नांव | सध्याचे पदनाम | मूळ नियुक्ती दिनांक | वैयक्तीक मान्यतेचा दिनांक |
| १. | श्री राजदत्त सिद्राम रासोलगीकर, बी एफ दमाणी प्रशाला सम्राट चौक सोलापूर | सहा शिक्षक | दि.०१.१२.२००१ | दि.०१.१२.२००४ |
------------------------------------------------------------------------------------------------------------------
# Page 2
शासन निर्णय क्रमांकः संकीर्ण २०२१/प्र.क्र.१४३/२१/टीएनटी-२
-----------------------------------------------------------------------------------------------------------------------
| २. | श्री षण्मुख शिवयोगी गुप्तरंगी छत्रपती शिवाजी प्रशाला सोलापूर | सहायक शिक्षक | दि.०९.१२.१९९९ | दि.१३.१२.२००३ |
| ३. | श्री जमादार राजेंद्र नागप्पा श्री एस के बिराजदार प्रशाला शेळगी सोलापूर | सहायक शिक्षक | दि. १४.०६.२००० | दि.०१.०६.२००२ |
| ४. | श्रीमती पुष्ट्पा सुरेश किडकीकर (पराते) अहिल्यादेवी हायस्कुल फॉर गल्र्स पुणे | उप शिक्षका | दि.१६.०३.१९९४ | दि.१६.०३.१९९४ |
-----------------------------------------------------------------------------------------------------------------------
२. अनुसचित जमातीचे जात वैधता प्रमाणपत्र सादर न केल्याच्या कारणास्तव अधिसंख्य पदावर सेवा वर्ग
करण्यात येणाऱ्या शिक्षक/शिक्षकेतर कर्मचाऱ्यांना मानवतावादी दृष्ट्टीकोनातून तसेच प्रशासनाची होणारी अडचण
दूर करण्यासाठी तात्पुरत्या स्वरुपात ११ महिन्याकरिता किंवा ते सेवेत राहिले असते तर ते ज्या दिनांकाला
सेवानिवृत्त झाले असते, त्या दिनांकापर्यत यापैकी जे आधी घडेल तो पर्यत अधिसंख्य पदावर नेमणूक देण्यात येत
आहे.
३. उपरोक्त नमूद विवरणपत्रातील कर्मचाऱ्यांच्या संबंधित नियुक्ती प्राधिकारी म्हणजेच संबंधित शिक्षणाधिकारी
यांनी, सामान्य प्रशासन विभागाच्या संदर्भाधीन दिनांक २१ डिसेंबर, २०१९ रोजीच्या शासन निर्णयासोबत
जोडलेल्या परिशिष्ट्ट क आणि परिशिष्ट्ट ड मधील नमून्यानुसार केवळ वैयक्तिक मान्यताप्राप्त/स्थायी
कर्मचाऱ्यांकरिता नियुक्ती आदेश तात्काळ निर्गमित करुन त्यांची सेवा तातडीने अधिसंख्य पदावर वर्ग करावी व
त्याबाबतचा अहवाल शासनास सादर करावा.
४. उपरोक्त नमूद विवरणपत्रातील कर्मचाऱ्यांच्या सेवा अधिसंख्य पदावर वर्ग करण्यापूर्वी त्यांना जेवढे मासिक
वेतन व भत्ते मिळत होते. तेवढे वेतन व भत्ते त्यांना पुढील आदेश होईपर्यत देय राहतील.
५. हा शासन निर्णय सामान्य प्रशासन विभागाच्या क्र.बीसीसी २०१८/प्र.क्र.३०८/१६-ब, दिनांक २१.१२.२०१९
च्या शासन निर्णयातील तरतूदीनुसार निर्गमित करण्यात येत आहे.
६. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात
# Page 3