# Page 1
सन २०१८-१९ अखिल भारतीय नागरी सेवा स्पर्धा आयोजनासाठी निधी वितरण
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र ४०१८/प्र.क्र.१२१/क्रीयुसे -२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
तारीख : ०५ फेब्रुवारी, २०१९.
वाचा १. वित्त विभागाचे शासन परिपत्रक क्र. अर्थसं - २०१८ / प्र.क्र ६९/अर्थ-३, दि.२५.०१.२०१९.
२. शासन निर्णय क्रमांक : निविप्र ४०१८ /प्र.क्र.१२१/क्रीयुसे -२; दि.१५.०९.२०१८ प्रस्तावना - केंद्र शासनाच्या कार्मिक व प्रशिक्षण विभागाने दिलेल्या निदेशांनुसार १३ ते १५ खेळप्रकांसाठी, विविध राज्यांमध्ये अखिल भारतीय नागरी सेवा स्पर्धाचे आयोजन करण्यात येते. सन २०१८-१९ या वर्षांमध्ये होणाऱ्या अखिल भारतीय नगरी सेवा स्पर्धांपैकी "अखिल भारतीय नागरी सेवा बॅडमिंटन स्पर्धा " व “अखिल भारतीय नागरी सेवा लॉन टेनिस स्पर्धा " चे आयोजन दि. १४ ते २० फेब्रुवारी, २०१९ दरम्यान शिव छत्रपती क्रीडा संकुल, बालेवाडी (पुणे) येथे होणार आहेत. सदर स्पर्धा आयोजनासाठी संदर्भ क्र. ०२ च्या शासन निर्णयान्वये रु.१७.५० लक्ष इतका निधी वितरीत करण्यात आला आहे. संदर्भ क्र. ०१ च्या शासन परिपत्रकातील तरतूदींनुसार सदर योजनेसाठी अर्थसंकल्पित निधी पैकी ८० टक्केच्या मर्यादेत उर्वरीत निधी वितरीत करण्याची बाब शासनाच्या विचाराधीन होती.
शासन निर्णय : सन २०१८-१९ या वर्षा मध्ये अखिल भारतीय नागरी सेवा स्पर्धेचे आयोजन या योजनेसाठी रु.२५.०० लक्ष इतका निधी अर्थसंकल्पित आहे. त्यापैकी रु.०२.५० लक्ष (रुपये दोन लाख पन्नास हजार फक्त) इतकी रक्कम वितरित करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च “माग्णी क्र. ०३, २२०४-क्रीडा व युवक सेवा- १०४ क्रीडा व खेळ,०६ अखिल भारतीय नागरी सेवा स्पर्धा (०६) (०५) अखिल भारतीय नागरी सेवा स्पर्धेचे आयोजन (२२०४ १९९९) ३१ सहायक अनुदाने या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दिनांक ०२.०४.२०१८ व दिनांक २५.०१.२०१९ परिपत्रकातील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत जिल्हा क्रीडा अधिकारी यांना आंहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
# Page 2
शासन निर्णय क्रमांकः निविप्र ४०१८/प्र.क्र.१२१/क्रीयुसे -२
४. सदरचा शासन निर्णय वित्त विभागाच्या दिनांक ०२.०४.२०१८ व दिनांक २५.०१.२०१९ च्या परिपत्रकातील सूचनांना अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमूद अटींची पूर्तता होत आहे. सदर परिपत्रकाच्या परिशिष्टातील मुद्दा क्र.१, २, ३, ४, ५, ६ व ७ मधील बाबी सदर आदेशास लागू नाहीत.