# Page 1
श्रीमती मीना चंद्रकात शिवगुंडे, उपशिक्षणाधिकारी व तत्सम, गट ब, महाराष्ट्र शिक्षण सेवा (प्रशासन शाखा ) यांच्या सेवा समाप्त करण्याबाबत.
महाराष्ट्र शासन
शालेय शिक्षण विभाग
शासन निर्णय क्रमांक-ससप्रे-४३११/प्र.क्र.४७६/१३/प्रशा-२
मंत्रालय, मुंबई - ३२
दिनांक : १२ जुलै, २०१९
वाचा : १) शासन अधिसूचना क्रमांक : एमईएस-१०७०/९३७०६-XXXI(i), दि.१०.०३.७८ व त्यामधील सुधारणा.
२) महाराष्ट्र खाजगी शाळांतील कर्मचारी (सेवेच्या शर्ती) नियमावली, १९८१ ३) महाराष्ट्र लोकसेवा आयोगाचे पत्र क्र.१५(२)४६/२९७६/सात, दिनांक २७.११.२०१३ ४) महाराष्ट्र लोकसेवा आयोगाचे पत्र क्र. १५(२)४६/२९७६/सात,दिनांक ४.१२.२०१३ ५) शालेय शिक्षण व क्रीडा विभाग, शासन निर्णय क्रमांक : ससप्रे-४३११/प्र.क्र.४७६/१३/ प्रशा-२ दिनांक १३.०७.२०१५ ६) आयुक्त (शिक्षण) यांचे पत्र क्रमांक : आस्था-अ/तक्रार/टे.क्र.१०१/२०१८/७१९२ दिनांक २७.१२.२०१८ ७) श्रीमती शिवगुंडे यांनी आयुक्त (शिक्षण) कार्यालयास दिनांक ११ मार्च, २०१९ रोजी ई-मेलद्वारे सादर केलेला खुलासा ८) आयुक्त (शिक्षण) यांचे पत्र क्रमांक : आशिका/१८-१९/आस्था-अ/टे.क्र.१०१/श्रीमती शिवगुंडे/२०१९/२६१४, दिनांक २५.०४.२०१९.
९) आयुक्त (शिक्षण) यांचे पत्र क्रमांक : आशिका/१८-१९/आस्था-अ/टे.क्र.१०१/श्रीमती शिवगुंडे/२०१९/३४३१, दिनांक मे,२०१९
शासन निर्णय :
उपशिक्षणाधिकारी व तत्सम पद, गट-ब, महाराष्ट्र शिक्षण सेवा (प्रशासन शाखा) या पदावर सरळसेवेने नियुक्ती करण्याकरिता दिनांक १७.०२.२००७ च्या पत्रान्वये ९९ पदांचे मागणीपत्र महाराष्ट्र लोकसेवा आयोगाकडे सादर करण्यात आले होते. सदर मागणीपत्राच्या अनुषंगाने आयोगाने दिनांक ११.०१.२०११, दिनांक ३०.०८.२०११ व दिनांक ३०.०६.२०१२ अशा ३ पत्रान्वये ९४ उमेदवारांची शिफारस शासनाकडे केली होती. त्यानंतर दिनांक २७.११.२०१३ च्या पत्रान्वये
आयोगाने राखून ठेवलेल्या ५ पदांवर नियुक्ती देण्याकरिता उमेदवारांची शिफारस शासनाकडे केली. त्यामध्ये विशेष मागास प्रवर्ग (महिला) पदासाठी श्रीमती मीना चंद्रकांत शिवगुंडे यांच्या नावाची
# Page 2
शासन निर्णय क्रमांकः ससप्रे-४३११/प्र.क्र.४७६/१३/प्रशा-२ शिफारस करण्यात आली होती. श्रीमती मीना शिवगुंडे यांनी अनुभवाचे प्रमाणपत्र सादर करण्याच्या अटीच्या अधिन राहून त्यांची मुलाखत घेण्यात आली होती. सदर प्रमाणपत्र सादर न केल्यास विहित अनुभव कमी या कारणास्तव श्रीमती शिवगुंडे या उपशिक्षणाधिकारी पदावरील नियुक्तीसाठी अपात्र ठरतील असे आयोगाने स्पष्ट केले होते.
२. तसेच महाराष्ट्र लोकसेवा आयोगाने श्रीमती मीना शिवगुंडे यांना दिनांक ४.१२.२००३ रोजीच्या पत्रान्वये श्रीमती मीना शिवगुंडे यांनी अर्जात दावा केलेल्या अनुभवाचे विहित नमुन्यातील अनुभव प्रमाणपत्र तसेच शाळेस व त्यांच्या नियुक्तीस मान्यता असल्याचे विहित प्राधिकाऱ्याने दिलेले प्रमाणपत्र सादर करणे आवश्यक असल्याचे श्रीमती मीना शिवगुंडे यांना कळविले होते.
३. श्रीमती मीना शिवगुंडे यांना अनुभव प्रमाणपत्राची कागदपत्रे सादर करण्याबाबत कळविण्यात आले. श्रीमती मीना शिवगुंडे यांनी सादर केलेल्या कागदपत्रांची तपासणी करण्याबाबत आयुक्त (शिक्षण) यांना कळविण्यात आले होते. दरम्यान, श्रीमती मीना शिवगुंडे यांनी त्यांची अनुभवाची कागदपत्रे ६ महिन्याच्या आत सादर करण्याच्या व तपासणीच्या अटीच्या अधिन राहून शासन निर्णय, दिनांक १३ जुलै, २०१५ नुसार उपशिक्षणाधिकारी व तत्सम संवर्गातील गटशिक्षणाधिकारी, पंचायत समिती राहता, जि. अहमदनगर येथे पदस्थापना देण्यात आली होती.
४. श्रीमती मीना शिवगुंडे यांच्या अनुभव प्रमाणपत्राबाबत आयुक्त (शिक्षण) यांनी दिनांक २७.१२.२०१८ रोजीच्या पत्रान्वये खालीलप्रमाणे अहवाल शासनास सादर केला आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.  |  क्र. | कालावधी  |  | माहितीचे विवरण | अभिप्राय |
| १  |  | दि.२.०६.१९९७ ते ३.०८.१९९८  |  | या कालावधीत श्रीमती शिवगुंडे ह्या अशोकभाऊ फिरोदीया इंग्लिश स्कूल येथे शिक्षक पदी कार्यरत होत्या.  |  |  | शिक्षणाधिकारी यांनी दर्शविलेल्या कालावधीत श्रीमती शिवगुंडे ह्या इंग्रजी माध्यमाच्या शासनाचे अनुदान न घेणाऱ्या शाळांमध्ये कार्यरत असल्याचे स्पष्ट होते. परंतु, संचमान्यतेनुसार मान्य पदावर त्या कार्यरत होत्या का व त्यासाठी त्या विभागाची वैयक्तिक मान्यता प्राप्त होती का याबाबतची स्पष्टता शिक्षणाधिकारी यांच्या अहवालावरून होत नाही. कारण याबाबत शिक्षणाधिकाऱ्यांनी संबंधित उमेदवारास वैयक्तिक मान्यता नसल्याचे स्पष्ट केले आहे. अशा स्थितीत संबंधित उमेदवार हा संचमान्यतेनुसार शासन मान्य पदावर कार्यरत असल्याची स्पष्टता होत नाही. त्यांनी |
|  | दि.१.०७.२००४ ते १९.०७.२०१५  |   |  |  | या कालावधीत श्रीमती शिवगुंडे ह्या रामकृष्ण एज्युकेशन फाऊंडेशन संचलीत इंग्लिश मिडीयम स्कूल येथे |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांकः ससप्रे-४३११/प्र.क्र.४७६/१३/प्रशा-२
------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  |  | शिक्षक_पदी कार्यरत होत्या.  |   |  |   |  | दर्शविलेला अनुभव हा जरी, विनाअनुदानीत शाळेवरील असला तरी, तो विभागाच्या अधिकाऱ्यांने वैयक्तिक मान्यता दिलेला नाही. म्हणजेच तो शासन मान्य पदारील असल्याची शक्यता नाही. त्यामुळे असा अनुभव ग्राह्य धरता येणार नाही अशी या कार्यालयाची धारणा आहे. |
------------------------------------------------------------------------------------------------------------------------------------------------------------------------------------------------------------------------------------------------------------------------------------
५. आयुक्त (शिक्षण) यांच्या दिनांक २७.१२.२०१८ रोजीच्या अहवालानुसार श्रीमती मीना शिवगुंडे यांनी त्यांनी ज्या पदावर काम केलेल्या अनुभवाचा दावा सांगून शासन सेवेत प्रवेश केला, त्यास शासन मान्यता नसल्यामुळे त्या उपशिक्षणाधिकारी व तत्सम पदाच्या सेवाप्रवेश नियमामधील तरतुदीनुसार उपशिक्षणाधिकारी व तत्सम पदावरील नियुक्तीसाठी अपात्र ठरतात. त्यामुळे श्रीमती शिवगुंडे यांच्या सेवा समाप्त करण्याबाबत कारणे दाखवा नोटीस देऊन ८ दिवसात त्यांचा खुलासा घेण्याबाबत आयुक्त (शिक्षण) यांना दिनांक २८ जानेवारी, २०१९ च्या पत्रान्वये कळविण्यात आले होते. आयुक्त (शिक्षण) यांनी दिनांक २२ फेब्रुवारी, २०१९ रोजीच्या पत्रान्वये श्रीमती शिवगुंडे यांना त्यांच्या सेवा समाप्त करण्याबाबत नोटीस पाठविली. सदर नोटीशीच्या अनुषंगाने श्रीमती शिवगुंडे यांनी दिनांक ११ मार्च, २०१९ रोजी आयुक्त (शिक्षण) यांना ई-मेलद्वारे सादर केलेल्या पत्रामध्ये खालीलप्रमाणे मुद्देनिहाय खुलासा सादर केला आहे
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| मुद्दा क्र. १) | कडा पब्लिक स्कूल स्थलांतरित आष्टी पब्लिक स्कूल, आष्टी येथे कार्यरत असल्याबाबत कोणतेही अभिलेख उपलब्ध करून दिले नाही, असे नोटीशीत म्हटले आहे. |
| खुलासा (उत्तर) | दिनांक १ जुलै, २०१५ रोजी मा. श्री. सुनिल मगर साहेब, सहसंचालक यांनी सुनावणी घेतली होती. या सुनावणीसाठी औरंगाबाद विभागाचे शिक्षण उपसंचालक मा. श्री. तुपे साहेब, संस्थाचालक श्री. विधाते सर, मुख्याध्यापक, श्री. शेख सर, शिक्षणाधिकारी जालना व मी स्वतः उपस्थित होते. या सुनावणी दरम्यान शाळेने, मी या शाळेत कार्यरत असल्याबाबत मूळ शिक्षक हजेरी पत्रक मी ज्या वर्गाला वर्गशिक्षक होते, अशा वर्गांच्या मूळ विद्यार्थी हजेरीपत्रक (सन ९५-९६, ९६-९७) सादर केल्या होत्या. तसेच ११ मार्च रोजी ए. डी. ई. आय. आष्टी यांनी शाळा तपासणी दरम्यान माझ्या वर्गाच्या हजेरीपत्रकावर सही केली आहे. असे सर्व पुरावे सादर केले होते. यावरून मी सदर कालावधीत या शाळेत कार्यरत होते असे लेखी म्हणणे संस्थाचालक, मुख्याध्यापक यांचे घेतले आहे. या साक्षीनंतरच दिनांक |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ६ पैकी ३
# Page 4
शासन निर्णय क्रमांकः ससप्रे-४३११/प्र.क्र.४७६/१३/प्रशा-२
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | १३.०७.२०१५ रोजी माझी ऑर्डर काढण्यात आली त्यानंतर १० मार्च २०१५ रोजी श्री. पांडे साहेब, औरंगाबाद विभाग, औरंगाबाद जि.प.चे उपशिक्षणाधिकारी, आष्टी पब्लिक स्कूलचे मुख्याध्यापक, संस्थेचे संचालक श्री. विधाते सर व मी उपस्थित होतो. त्यावेळीही वरील सर्व कागदपत्रे सादर केली होती व अनुभव ग्राह्य असलेबाबत वरील सर्वांचे लेखी म्हणणे घेतले आहे. |
| मुद्दा क्र. २) | दिनांक १.०७.२००४ ते दिनांक ७.०३.२००८ मधील एकूण कालावधी ४ वर्षे २ महिने २६ दिवस होतो असे नोटीशीत नमूद केले आहे. |
| खुलासा (उत्तर) | (अ) अशोकभाऊ फिरोदिया इंग्लिश मिडियम स्कूल, विश्रामबाग येथील कालावधी दिनांक १२.६.१९९७ ते दिनांक ३.०८.१९९८ असा एकूण १ वर्ष, १ महिना, २१ दिवस असा आहे. (ब) श्री रामकृष्ण एज्युकेशन फाऊंडेशन इंग्लिश मिडियम स्कूल, अहमदनगर दिनांक १.०७.२००४ ते दिनांक १.०७.२००७ एकूण ३ वर्षे व दिनांक २.०७.२००७ ते दिनांक ७.०३.२००८ असा माझ्या कामाचा कालावधी ४ वर्षे, २ महिने, २६ दिवस असा नसून ४ वर्षे ९ महिने व २६ दिवस असा होतो. |
| मुद्दा क्र. ३) | या कालावधीत वैयक्तिक मान्यता देण्यात आली नाही असे नोटीसीत म्हटले आहे |
| खुलासा (उत्तर) | दिनांक २१ फेब्रुवारी, २००८ ते २७ फेब्रुवारी, २००८ नोकरी संदर्भ यासाप्ताहिकात दिलेल्या जाहिरातीत तसेच महाराष्ट्र आयोगाने अर्जासोबत दिलेल्या माहितीपुस्तकात वैयक्तिक मान्यता घेण्याबाबत कोणताही उल्लेख दिसून येत नाही. त्यामुळेच सदर पदासाठी मी अर्ज केला होता. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
६. श्रीमती मीना शिवगुंडे यांनी सादर केलेल्या खुलाशाबाबत आयुक्त (शिक्षण) यांचे अभिप्राय घेतले असता, आयुक्त (शिक्षण) यांनी त्यांच्या दिनांक २५.०४.२०१९ व मे, २०१९ रोजीच्या पत्रान्वये खालीलप्रमाणे अभिप्राय दिले आहेत
श्रीमती शिवगुंडे, यांनी सादर केलेल्या खुलाशात नमूद केल्यानुसार त्यांनी दिनांक १.०७.२००४ ते ७.०३.२००८ या कालावधीत दोन शाळेत अशोकभाऊ फिरोदिया इंग्लिश मिडियम स्कूल, विश्रामबाग येथील कालावधी दिनांक १२.६.१९९७ ते दिनांक ३.०८.१९९८ व श्री रामकृष्ण एज्युकेशन फाऊंडेशन इंग्लिश मिडियम स्कूल, अहमदनगर दिनांक १.०७.२००४ ते दिनांक
पृष्ठ ६ पैकी ४
# Page 5
शासन निर्णय क्रमांक: ससप्रे पे-४३११/प्र.क्र.४७६/१३/प्रशा-२ १.०७.२००७ एकूण ३ वर्षे व दिनांक २.०७.२००७ ते ७.०३.२००८ असा कामाचा कालावधी ४ वर्षे, ९ महिने, २६ दिवस असे कामकाज केलेले आहे. सदर कालावधी हा पाच वर्षापेक्षा कमी आहे. तथापि, श्रीमती शिवगुंडे यांच्या अनुभव प्रमाणपत्रासंदर्भात उपलब्ध झालेल्या शाळेतील मुलांच्या हजेरीपटाच्या छायाप्रती व त्याच विद्यार्थ्यांचे ६ वी, ७ वी अथवा १० वी नंतरच्या टी.सी. निर्गमित केल्या त्यावर त्यांची स्वाक्षरी आहे. त्यानुसार श्रीमती शिवगुंडे या १९९५-९६, १९९६-९७ या कालावधीत कार्यरत होत्या असे संबंधित कागदपत्रावरून दिसून येत असल्याचे नमूद केले आहे.
तसेच महाराष्ट्र खाजगी शाळेतील कर्मचारी (सेवेच्या शर्ती) नियमावली १९८१ मधील नियम ८ नुसार मान्यता प्राप्त व्यवस्थापनात केलेल्या नियुक्तीस मान्यता देण्याबाबत प्रस्ताव संस्था व्यवस्थापनाने १५ दिवसात सादर करावा अशी तरतूद आहे. प्रस्तुत प्रकरणी संस्था व्यवस्थापनाने श्रीमती शिवगुंडे यांचे नियुक्तीस मान्यता घेतल्याचे दिसून येत नाही व सदर बाब श्रीमती शिवगुंडे यांनी आपल्या खुलाशात मान्य केली आहे.
वरील बाबी विचारात घेता, महाराष्ट्र लोकसेवा आयोगाने उपस्थित केलेल्या मुद्द्यांच्या संदर्भात “अनुभवाच्या निकषाकरिता वेतनश्रेणीचा मुद्दा ग्राह्य न धरता मान्यताप्राप्त प्राथमिक/ माध्यमिक/ उच्च माध्यमिक/ अध्यापक विद्यालय / महाविद्यालय/ कला/ वाणिज्य / शास्त्र
महाविद्यालयातील शिक्षक / मुख्याध्यापक, प्राचार्य इत्यादी पदावरील शैक्षणिक व व्यावसायिक
अर्हता धारण केलेल्या उमेदवारांचाच अनुभव ग्राह्य राहील. त्याकरिता खाजगी संस्थेतील नियुक्तीस सक्षम प्राधिकाऱ्यांची मान्यता प्राप्त असणे आवश्यक असून अशा अधिकाऱ्यांच्या प्रतिस्वाक्षरीत असलेले अनुभवाचे प्रमाणपत्र ग्राह्य धरण्यात यावे” अशी तरतूद आहे. मात्र, श्रीमती शिवगुंडे यांनी आपल्या खुलाशात महाराष्ट्र लोकसेवा आयोगाने अर्जासोबत दिलेल्या माहितीपुस्तिकेत वैयक्तिक मान्यता घेण्याबाबत कोणताही उल्लेख नसल्याने सदर पदासाठी अर्ज केल्याचे नमूद केले आहे.
श्रीमती शिवगुंडे यांनी केलेला खुलासा वस्तुस्थितीशी विसंगत आहे.
७. वरील सर्व मुद्दे विचारात घेता, तसेच श्रीमती शिवगुंडे यांनी त्यांच्या खुलाशामध्ये त्यांचा अनुभव हा बी.एड. नंतरचा आहे. तसेच बी.एड. या पदवी परीक्षेला प्रथम श्रेणी प्राप्त आहे, त्याची दखल घेण्याबाबत विनंती केली आहे. मात्र, श्रीमती शिवगुंडे यांची सदर विनंती विचारात घेता येणार नाही. कारण महाराष्ट्र लोकसेवा आयोगाने श्रीमती शिवगुंडे यांना पाठविलेल्या दिनांक ४.१२.२०१३ रोजीच्या पत्रामध्ये स्पष्ट केले होते की, विहित नमुन्यातील अनुभव प्रमाणपत्र तसेच शाळेस व त्यांच्या नियुक्तीस मान्यता असल्याचे विहित प्राधिकाऱ्याने दिलेले प्रमाणपत्र सादर करणे आवश्यक आहे. महाराष्ट्र लोकसेवा आयोगाच्या दिनांक ०४.१२.२०१३ च्या पत्रावर श्रीमती शिवगुंडे यांनी कोणताही आक्षेप घेतलेला नाही व त्याविरुध्द कोणत्याही न्यायालयात दाद मागितली नाही.
पृष्ठ ६ पैकी ५
# Page 6
शासन निर्णय क्रमांकः ससप्रे-४३११/प्र.क्र.४७६/१३/प्रशा-२ श्रीमती शिवगुंडे यांनी त्यांच्या अनुभवाच्या पदास शासन मान्यता असल्याबाबत कोणताही पुरावा अथवा कागदपत्र सादर केलेले नाही. महाराष्ट्र खाजगी शाळांतील कर्मचारी (सेवेच्या शर्ती) नियमावली, १९८१ मधील नियम ८ (१)(ब) विचारात घेता, श्रीमती शिवगुंडे हे उपशिक्षणाधिकारी व तत्सम पदावरील नियुक्तीस पात्र ठरत नाहीत. सबब, शासन या निर्णयाप्रत आले आहे की, उपशिक्षणाधिकारी व तत्सम पदाच्या तत्कालीन सेवाप्रवेश नियमांमधील तरतुदीनुसार श्रीमती
शिवगुंडे यांनी सादर केलेले अनुभव प्रमाणपत्र ग्राह्य धरता येत नाही. त्यामुळे श्रीमती मीना शिवगुंडे यांचा उपशिक्षणाधिकारी व तत्सम पदावर दिनांक १३.०७.२००५ रोजीच्या शासन निर्णयाद्वारे
करण्यात आलेली नियुक्ती रद्द करण्यात येत आहे व त्यांच्या सेवा समाप्त करण्यात येत आहे.
८. सदर शासन निर्णय, नियुक्ती प्राधिकाऱ्यांनी दिलेल्या मान्यतेस अनुसरून निर्गमित करण्यात येत आहे.