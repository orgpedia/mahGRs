# Page 1
रात्र शाळांबाबत सर्वंकष धोरण निश्चित करण्यासाठी समितीची स्थापना करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-२०२२/प्र.क्र.४/टिएनटि-१
चौथा मजला, खोली क्र. ४४०, विस्तार इमारत,
हुतात्मा राजगुरु चौक, मादाम कामा मार्ग, मुंबई ४०० ०३२
दिनांक : ०८ डिसेंबर, २०२२
वाचा : १) शासन निर्णय क्रमांकः संकीर्ण-२०१६/प्र.क्र.५८/टिएनटि-१, दि.१७.०५.२०१७ २) शासन शुध्दीपत्रक क्रमांकः संकीर्ण-२०१६/प्र.क्र.५८/टिएनटि-१, दि.०८.०६.२०१८ ३) शासन निर्णय क्रमांकः संकीर्ण-२०१९/प्र.क्र.२८४/टिएनटि-१, दि. २५.०७.२०१९ ४) शासन निर्णय क्रमांकः संकीर्ण-२०२२/प्र.क्र. ४/टिएनटि-१, दि.१७.०१.२०२२ ५) शासन निर्णय क्रमांक: संकीर्ण-२०२२/प्र.क्र. ४/टिएनटि-१, दि.३०.०६.२०२२
प्रस्तावना रात्रशाळेतील शिक्षक व शिक्षकेतर कर्मचा-यांच्या सेवाविषयक बाबी, रात्रशाळेची संचमान्यता इत्यादी बाबींच्या संदर्भात संदर्भ क्र.१ अन्वये शासन निर्णय पारीत करण्यात आला होता. शासन निर्णय दि.१७.०५.२०१७ चा पुनर्विचार करुन रात्रशाळांबाबत परिपूर्ण धोरण निश्चित करण्यासाठी शासन निर्णय दि. १७.०१.२०२२ अन्वये उच्च स्तरीय समिती गठीत करण्यात आली. सदर समितीने घेतलेल्या निर्णयासंदर्भात रात्रशाळेतील विद्यार्थ्यांना अनुभवी शिक्षकांकडून दर्जेदार शिक्षण उपलब्ध करुन देण्यासाठी व रात्रशाळांची गरज लक्षात घेऊन यापूर्वीचा दि.१७.०५.२०१७ रोजीचा शासन निर्णय अधिक्रमित करुन, रात्रशाळेतील शिक्षक शिक्षकेत्तर कर्मचाऱ्यांच्या सेवाशर्ती व अन्य सर्वसाधारण बाबींसंदर्भात शासन निर्णय दिनांक ३०.०६.२०२२ अन्वये धोरण निश्चित करण्यात आले आहे.
महाराष्ट्र विधीमंडळाचे पावसाळी अधिवेशनात विधानसभा तारांकित प्रश्न क्रमांक १४००० वरील चर्चेच्यावेळी मा. मंत्री (शालेय शिक्षण) यांनी रात्रशाळेबाबत सर्वकष धोरण निश्चित करण्याबाबत आश्वासन दिले आहे. त्याअनुषंगाने रात्रशाळेंबाबत सर्वंकष धोरण निश्चित करण्यासाठी समिती स्थापन करण्याची बाब शासनाच्या विचाराधीन होती.
शासन निर्णय: रात्रशाळा संदर्भात सर्वकष धोरण निश्चित करण्यासाठी खालीलप्रमाणे समिती गठीत करण्यात येत आहे:
१. आयुक्त (शिक्षण), महाराष्ट्र राज्य, पुणे J. अध्यक्ष २. संचालक, राज्य शैक्षणिक संशोधन व प्रशिक्षण परिषद, महाराष्ट्र J. सदस्य ३. शिक्षण संचालक (माध्यमिक), महाराष्ट्र राज्य, पुणे .. सदस्य ४. राज्य संयोजक,महाराष्ट्र राज्य शिक्षक परिषद .. सदस्य ५. कार्याध्यक्ष,शिक्षक भारती .. सदस्य ६. अध्यक्ष, राष्ट्रवादी शिक्षक सेल .. सदस्य ७. विभागीय शिक्षण उपसंचालक, मुंबई विभाग .. सदस्य सचिव
# Page 2
शासन निर्णय क्रमांकः संकीर्ण-२०२२/प्र.क्र.४/टिएनटि-१
०२. समितीची कार्यकक्षा: १) शिक्षक व शिक्षकेत्तर कर्मचारी यांचे सेवाविषयक बाबी वेतन, भत्ते व इतर सवलती २) अतिरिक्त शिक्षक व शिक्षकेत्तर कर्मचाऱ्यांचे समायोजन
३) अध्यापन कालावधी
४) अभ्यासक्रम, शिक्षणाची गुणवत्ता व इतर सोयी-सुविधा
५) शिक्षकांचे प्रशिक्षण
०३. उक्त गठीत समितीने सदर प्रकरणी आवश्यक बैठका/सुनावण्या घेऊन रात्रशाळांबाबत सर्वकष अभ्यास करुन आपल्या शिफारशी एक महिन्याच्या आत शासनास सादर कराव्यात.
०४. सदर समितीच्या सदस्यांनी समितीच्या कामकाजासाठी कराव्या लागणाऱ्या प्रवासाचा खर्च त्यांच्या आस्थापनेच्या तरतूदीतून भागवावा.
# Page 3