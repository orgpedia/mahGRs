# Page 1
महाराष्ट्र शिक्षण सेवा, गट-अ (प्रशासन
शाखा) या संवर्गातील शिक्षणाधिकारी व
तत्सम या पदावरील अधिकाऱ्यांचा
परिविक्षाधीन कालावधी पूर्ण करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:-पकास-२४२२/प्र.क्र.३१३/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ४ जानेवारी, २०२४.
वाचा :-
१. शा.शि.व क्री.वि.,शा.नि.क्र.संकिर्ण-३९०४/प्र.क्र.१०३/प्रशा-२, दिनांक-२५.०६.२०१३
२. शा.शि.व क्री.वि.,शा.नि.क्र.पकास-२४१७/प्र.क्र.३०५/प्रशा-२,दिनांक-२५.०१.२०१९.
३. शा.शि.व क्री.वि.,शा.नि.क्र.विचौअ-२०२२/प्र.क्र.१९५/प्रशा-३, दिनांक-२९.०५.२०२३.
४. आयुक्त शिक्षण यांचे पत्र क्र.शिआका/आस्था-अ/टे.१०६ /परि.काला/
गट-अ/२०८२७/२०२३/०१९८१, दिनांक २८.०३.२०२३.
५. मा. न्यायाधिकरण प्रशासकीय न्यायाधिकरण, औरंगाबाद यांचे मूळ
अर्ज क्र. ७१६/२०२३, मधील दिनांक ०५.१२.२०२३ रोजीचे आदेश.
६. आयुक्त शिक्षण यांचे पत्र क्र. आस्था-अ/टे.१०६ /परि.काला /गट-अ
/२६०३१/२०२३/८०४९, दिनांक २९.१२.२०२३.
प्रस्तावना :-
उपरोक्त वाचा येथे नमूद अ. क्र.१ येथील दिनांक २५.०६.२०१३ च्या शासन निर्णयान्वये
सरळसेवेने महाराष्ट्र लोकसेवा आयोग पुरस्कृत उमेदवारांची महाराष्ट्र शिक्षण सेवा (प्रशासन शाखा)
गट-अ संवर्गात शिक्षणाधिकारी व तत्सम या पदावर दिनांक ०१.०७.२०१३ पासून नियुक्ती देऊन
पायाभूत प्रशिक्षण देण्याचा निर्णय घेण्यात आला होता. त्यानुसार सदर अधिकाऱ्यांची शिक्षणाधिकारी
व तत्सम पदावर २ वर्षाच्या परिविक्षाधीन कालावधीसाठी नियुक्ती करण्यात आली आहे. श्री.
दातखिळ यांना शिक्षणाधिकारी (प्राथमिक), जिल्हा परिषद लातूर या पदावर कार्यतर असतांना
दि.०६.०१.२०१४ रोजी लाचलुचपत प्रकरणी अटक करण्यात आली होती. सदर प्रकरण
लाचलुचपत प्रतिबंधक विषयक प्रकरणी शासनस्तरावर सुरु असल्याने, वाचा क्र.२ अन्वये श्री.
दातखिळ यांचा शिक्षणाधिकारी व तत्सम पदावरील परिविक्षाधीन कालावधी वाढविण्यात आला
होता. श्री. कैलास दातखीळ यांच्या विरुध्द सुरु असलेला फौजदारी खटला, जिल्हा आणि सत्र
न्यायालय, लातूर मा. विशेष न्यायाधिश यांचे आदेश स्पेशल (एसीबी) केस २२/२०१४ मध्ये श्री.
कैलास दातखील तत्कालीन शिक्षणाधिकारी (प्राथमिक) जि.प. लातूर यांना निदोष मुक्तता केली
होती. तद्नंतर त्यांच्या विरुध्द नियम ८ नुसार शिस्तभंग प्रस्ताव सादर करण्यात आला आहे.
त्यानुसार म.ना.से. (शिस्त व अपील) नियम १९७९ मधील नियम ८ नुसार शासन ज्ञापन बजावण्यात
आले होते. सदरची अनियमितता ही श्री. दातखीळ यांच्या परिविक्षाधीन कालावधीतील असल्याने
श्री. दातखीळ यांच्या विरुध्द सुरु असलेली विभागीय चौकशी पूर्ण होईपयंत त्यांचा परिविक्षाधीन
कालावधी पूर्ण करण्याचा निर्णय घेण्यात येवू नये असे आयुक्त (शिक्षण) यांचे निदेश होते.
# Page 2
शासन निर्णय क्रमांकः पकास-२४२२/प्र.क्र.३१३/प्रशा-२
वाचा क्र.३ अन्वये श्री.दातखीळ यांची विभागीय चौकशी बंद करण्यात आली आहे. मा.उच्च
न्यायालय, मुंबई, खंडपीठ औरंगाबाद येथे न्यायप्रविष्ट्ठ अपिल क्र.१५६९/२०२३ नुसार अंतिम
न्यायनिर्णय श्री.दातखीळ यांच्या विरोधात गेल्यास त्यानुषंगाने पुढील कार्यवाहीस श्री.दातखीळ
यांची कोणतीही हरकत असणार नाही. अशा आशयाचे लेखी बंदपत्र/हमीपत्र घेण्यात आले.
विभागीय चौकशी नियमपुस्तिका, १९९१ मधील ४.६ (३) मधील तरतुदींस अनुसरुन श्री.दातखीळ व
श्री.पेठे यांच्याविरुध्द शासन ज्ञापन दि.१६.११.२०२२ अन्वये बजाविण्यात आलेले दोषारोप
वगळण्याचा निर्णय शिस्तभंगविषयक सक्षम प्राधिकारी यांच्या मान्यतेने घेण्यात आला असून,
त्यानुषंगाने शासन आदेश दि.२९.०५.२०२३ अन्वये सदर आदेशातील नमूद विहित अटी व शर्तीच्या
अधीन राहून श्री.दातखीळ यांच्याविरुध्द शासन ज्ञापन दि.१६.११.२०२२ अन्वये सुरु करण्यात
आलेली विभागीय चौकशी बंद करण्यात आली आहे.
तद्नंतर श्री.दातखीळ यांनी त्यांचा परिविक्षाधीन कालावधी समाप्त करणे, स्थायित्व करणे
व शिक्षण उपसंचालक पदावर पदोन्नती मिळणेबाबत मा.महाराष्ट्र प्रशासकीय न्यायाधिकरण,
खंडपीठ, औरंगाबाद येथे मूळ अर्ज क्र.७१६/२०२३ दाखल केला होता. त्याअनुषंगाने मा.महाराष्ट्र
प्रशासकीय न्यायाधिकरण, खंडपीठ, औरंगाबाद यांनी दि.०५.१२.२०२३ च्या आदेशान्वये
परिविक्षाधीन कालावधी समाप्त करणे बाबत आदेश दिले आहेत. त्यानुषंगाने सामान्य प्रशासन
विभागाच्या दि.२२.०६.२०२१ रोजीच्या परिविक्षा धोरणानुसार श्री.दातखीळ यांचा परिविक्षाधीन
कालावधी पूर्ण करण्याची बाब शासनाच्या विचाराधीन होती. त्यानुसार शासनाने पुढील प्रमाणे
निर्णय घेतला आहे :-
शासन निर्णय :
शासनाच्या प्रचलित धोरणानुसार परिविक्षाधीन कालावधीच्या अटींची पूर्तता करणाऱ्या,
दिनांक २५.०६.२०१३ रोजीच्या शासन निणयान्वये सरळसेवेने महाराष्ट्र शिक्षण सेवा (प्रशासन
शाखा) गट-अ संवर्गात शिक्षणाधिकारी व तत्सम या पदावर कार्यरत खालील प्रपत्रामध्ये नमूद
अधिकाऱ्यांचा त्यांच्या नावासमोर रकाना क्रमांक ७ मध्ये नमूद दिनांकास परिविक्षाधीन कालावधी
पूर्ण करण्यात येत असून रकाना क्रमांक ८ मध्ये नमूद दिनांकास त्यांची सेवा पुढे चालू ठेवण्यास
शासन मंजूरी प्रदान करण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| क्र. | अ.अधिकाऱ्याचे नांव | शासन सेवेत नियुक्ती केलेल्या आदेशाचा दिनांक | शासन सेवेत रुजू झाल्याचा दिनांक | रकाना-४ मधील दिनांकानुसार परिविक्षा कालावधी पूर्ण होण्याचा दिनांक | परिविक्षा कालावधीत घेतलेली वर्तीत रजा व कालावधी | रकाना-६ मधील कारणामुळे परिविक्षा कालावधी पूर्ण होण्याचा दिनांक | परिविक्षा कालावधीत समाधानकारकरि त्या पूर्ण केल्यामुळे शासन सेवा ज्या दिनांकापासून पुढे चालू ठेवावयाची आहे तो दिनांक |
| १ | २ | ३ | ४ | ५ | ६ | ७ | ८ |
| १. | श्री.कैलास गणपतराव दातखीळ | २५.०६.२०१३ | १.०७.२०१३ | ३०.०६.२०१५ | ११९ दिवस परावर्तीत व अर्जित रजा | २७.१०.२०१५ | २८.१०.२०१५ |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ट्ठ ३ पैकी २
# Page 3
शासन निर्णय क्रमांकः पकास-२४२२/प्र.क्र.३१३/प्रशा-२
२. परिविक्षाधीन पूर्ण करणाऱ्या अधिकाऱ्यांना वार्षिक वेतनवाढी देण्यात याव्यात. तसेच
संबंधितांच्या सेवापुस्तकात याची नोंद घेण्यात यावी.
३. मा. उच्च न्यायालय, मुंबई खंडपीठ औरंगाबाद क्रीमीनल याचिका क्रमांक १५६९/२०२३
मधील अंतिम निर्णयाच्या अधिन राहून, सदर अधिकाऱ्यांचा परिविक्षाधीन कालावधी संपुष्ट्टात
आणण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर