# Page 1
सन २०२३-२४ या आर्थिक वर्षात सातारा
सैनिकी शाळेतील विद्यार्थ्यांच्या शिष्ट्यवृत्ती
प्रयोजनासाठी निधी वितरीत करणेबाबत.
महाराष्ट्र शासन
शालेय शिक्षण व क्रिडा विभाग
शासन निर्णय क्रमांक: सासैशा-२०२२/प्र.क्र. १३१/एसएम-६
मादाम कामा रोड, हुतात्मा राजगुरू चौक
मंत्रालय विस्तार भवन, मुंबई-४०००३२
दिनांक: ०६ मार्च २०२४.
संदर्भ-
१)शासन परिपत्रक, वित्त विभाग, क्रमांक अर्थसं-२०२३/प्र.क्र. ४०/अर्थ-३, दिनांक १२.०४.२०२३.
२)शासन परिपत्रक, वित्त विभाग, क्रमांक अर्थसं-२०२३/प्र.क्र. ४०/अर्थ-३, दिनांक ०५.०२.२०२४.
३) शिक्षण उपसंचालक (माध्यमिक व उच्च माध्यमिक) यांचे क्र. शिसंमा-२०२३ (टि-७)/निधी
वितरण/सासैशा/शिष्ट्यवृत्ती, दिनांक १२.०२.२०२४ चे पत्र.
प्रस्तावना-
केंद्र शासनाच्या धोरणानुसार सातारा सैनिकी शाळेची स्थापना दि. २३ जून १९६१ रोजी झाली
असून सदर शाळा ही देशातील पहिली सैनिकी शाळा आहे. महाराष्ट्रातील तळागाळातील व सर्व
स्तरावरील गरीब व होतकरू मुलांना राष्ट्रीय संरक्षण प्रबोधिनीच्या माध्यमातून भारतातून सैन्य दलात
अधिकारी पदावर संधी मिळावी, हा या शाळेचा मुख्य उद्देश आहे. सातारा सैनिक शाळेसंदर्भात राज्य
शासन व सैनिक स्कूल सोसायटी, संरक्षण मंत्रालय, नवी दिल्ली यांच्यामध्ये दिनांक ३० डिसेंबर २०१६
रोजी सामंज्यस करार (MOA) झाला आहे. सदर करारामध्ये मुद्दा क्र.१(c)(i) मध्ये आर्थिकदृष्ट्टया कमकुवत
असणा-या पालकांच्या विद्यार्थ्यांना शिष्ट्यवृत्ती अनुदानाबाबत गव्हर्नस ऑफ बोर्ड ने ठरविल्यानुसार
वेळोवेळी अनुदान देण्याबाबत राज्य शासनाची जबाबदारी नमूद केली आहे. सातारा सैनिकी शाळेस सन
२०२३-२४ या आर्थिक वर्षामध्ये शिष्ट्यवृत्तीसाठी रु. २६,९०,०००/- (रुपये सव्वीस लाख नव्वद हजार)
इतका निधी मंजूर करण्याचा प्रस्ताव शिक्षण उपसंचालक, माध्यमिक व उच्च माध्यमिक यांनी संदर्भ क्र. (३)
येथील पत्रान्वये शासनास सादर केला आहे.
शासन निर्णय :-
सन २०२३-२४ या विद्या वर्षाकरीता उपलब्ध अर्थसंकल्पीय तरतूदीमधून सातारा सैनिक शाळेस
शिष्ट्यवृत्तयांसाठी रु. २६,९०,०००/- (रुपये सव्वीस लाख नव्वद हजार) इतका निधी वितरीत करण्यास
शासनाची मंजूरी देण्यात येत आहे.
# Page 2
शासन निर्णय क्रमांकः सासैशा-२०२२/प्र.क्र. १३१/एसएम-६
२. सदर खर्च मागणी क्रमांक ई-२, २२०२-सर्वसाधारण शिक्षण, ०२-माध्यमिक शिक्षण-११०,
अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान
(२२०२०४६९), ३४-शिष्ट्यवृत्तया/ विद्यावेतने या लेखाशिर्षातून भागविण्यात यावा.
३. सदर लेखाशीर्षाखाली उपलब्ध करून देण्यात आलेल्या निधीचा वापर केवळ
शिष्ट्यवृत्तया/विद्यावेतन या प्रयोजनासाठीच करण्यात यावा.
४. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी
म्हणून तसेच शिक्षणाधिकारी (माध्यमिक), जिल्हा परिषद, सातारा यांना आहरण व संवितरण अधिकारी
म्हणून घोषित करण्यात येत आहे.
५. निधी वितरीत करताना वित्त विभागाने वेळोवेळी निर्गमित केलेल्या विविध मार्गदर्शक सूचनांचे
तसेच विभाग शासन परिपत्रक क्रमांक क्र. अर्थसं-२०२३/प्र.क्र.४०/अर्थ-३, दिनांक १२.०४.२०२३ व
दिनांक ०५.०२.२०२४ अन्वये दिलेल्या मंजूरीनुसार विभागाच्या अधिकारात निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर