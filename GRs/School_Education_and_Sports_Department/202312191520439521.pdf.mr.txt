# Page 1
५० वी राष्ट्रीय बाल वैज्ञानिक प्रदर्शनी २०२३ राज्यात आयोजित करण्यासाठी निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- संकिर्ण २०२३/प्र.क्र.३९५/ एसडी-४
मंत्रालय विस्तार भवन, मुंबई ४०० ०३२
दिनांक :-१९ डिसेंबर, २०२३
वाचा : १) शालेय शिक्षण व क्रीडा विभाग, शासन निर्णय क्रमांक:- संकिर्ण-२०२३/प्र.क्र.३९५/एसडी-४, दिनांक ११.१२.२०२३.
२) शालेय शिक्षण व क्रीडा विभाग, शासन निर्णय क्रमांक:- पुनर्वि-२८२३.क्र.प्र/१०२ /अर्थसंकल्प, दिनांक १४.१२.२०२३.
३) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दिनांक १२.०४.२०२३.
प्रस्तावना : मुलांमध्ये विज्ञान विषयाची गोडी व वैज्ञानिक दृष्टीकोन निर्माण करणे व १४-१८ वयोगटातील विद्यार्थ्यांना आपली सृजनशीलता दाखवण्यासाठी एक व्यासपीठ उपलब्ध करून देण्याच्या उद्देशाने, राष्ट्रीय शैक्षणिक संशोधन व प्रशिक्षण परिषद, नवी दिल्ली यांचे मार्फत दरवर्षी कोणत्याही एका राज्याच्या मदतीने चक्राकार पध्दतीने मुलांसाठी राष्ट्रीय बाल वैज्ञानिक प्रदर्शनीचे आयोजन करण्यात येते. ४९ व्या राष्ट्रीय बाल वैज्ञानिक प्रदर्शनी-२०२२ चे आयोजन गुवाहाटी, आसाम येथे करण्यात आले होते. यावर्षी ५० व्या राष्ट्रीय बाल वैज्ञानिक प्रदर्शनी- २०२३ चे आयोजन राज्यात करण्यात येणार आहे. सदर ५० व्या राष्ट्रीय बाल वैज्ञानिक प्रदर्शनी- २०२३ चे आयोजन करण्यास व त्यासाठी अंदाजे रु.४,९१,००,०००/- (रुपये चार कोटी एक्याण्णव लाख) एवढ्या येणाऱ्या खर्चास वरील वाचा क्र.१ येथील शासन निर्णयान्वये प्रशासकीय मान्यता देण्यात आली आहे. या अनुषंगाने ५० वी राष्ट्रीय बाल वैज्ञानिक प्रदर्शनी - २०२३ करिता निधी वितरीत करण्याची बाब शासनाच्या विचाराधीन होती.
शासन निर्णय : ५० वी राष्ट्रीय बाल वैज्ञानिक प्रदर्शनी-२०२३ करिता रु.४,९१,००,०००/- (रुपये चार कोटी एक्याण्णव लाख) इतका निधी वितरीत करण्यास या शासन निर्णयान्वये मान्यता देण्यात येत आहे.
२. सदर खर्च सन २०२३-२४ करिता खालील लेखाशिर्षातील उपलब्ध असलेल्या अर्थसंकल्पीय तरतूदीमधून भागविण्यात यावा:
मागणी क्रमांक ई-०२, २२०२, सर्वसाधारण शिक्षण ०१, प्राथमिक शिक्षण, १०७, शिक्षक प्रशिक्षण, (०२) अशासकीय शिक्षणशास्त्र कनिष्ठ महाविद्यालयांना सहाय्य (०२)(०६) राज्य विज्ञान संस्थांना त्या चालवित असलेल्या अनेक कार्यक्रमांची अंमलबजावणी करण्यासाठी सहाय्य (कार्यक्रम) (२२०२H८६६) ३१ सहाय्यक अनुदाने (वेतनेतर)
# Page 2
शासन निर्णय क्रमांकः संकिर्ण २०२३/प्र.क्र.३९५/ एसडी-४
३. सदर निधी आहरीत करुन वितरीत करण्यासाठी लेखाधिकारी, राज्य शैक्षणिक संशोधन व प्रशिक्षण परिषद, महाराष्ट्र यांना आहरण व संवितरण अधिकारी तर आयुक्त (शिक्षण), महाराष्ट्र राज्य पुणे यांना नियंत्रक अधिकारी म्हणून घोषित करण्यात येत आहे.
४. सदरचे अनुदान सशर्त अनुदान असून वित्त विभागविभाग, , शासन परिपत्रक क्र.
अर्थसं-२०२३/प्र.क्र.४०/अर्थ-३, दिनांक १२.०४.२०२३ मध्ये नमूद केलेल्या सर्व अटींची पूर्तता होत आहे.
५. या शासन निर्णयान्वये वितरीत करण्यात येणारा निधी खर्च करत असताना उद्योग ऊर्जा व कामगार विभागाच्या दिनांक ०१ डिसेंबर,२०१६ रोजीच्या शासन निर्णयातील तरतूदींचे काटेकोरपणे पालन करण्यात यावे.
६. ज्या प्रयोजनासाठी निधी वितरीत करण्यात येत आहे, त्या प्रयोजनासाठीच निधी खर्च करण्याची जबाबदारी संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे यांची राहील.
७. सदर उपलब्ध करुन दिलेल्या तरतुदीतून झालेल्या खर्चाचे उपयोगिता प्रमाणपत्र संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे यांनी शासनास सत्वर सादर करावे.
८. सदर शासन निर्णय हा नियोजन विभागाने अनौपचारिक संदर्भ क्र.३९५/१४७१, दिनांक ०१.१२.२०२३ व वित्त विभागाने अनौपचारिक संदर्भ क्र. ११५४/व्यय-५, दिनांक ०५.१२.२०२३ अन्वये दिलेल्या सहमतीनुसार निर्गमित करण्यात येत आहे.
# Page 3