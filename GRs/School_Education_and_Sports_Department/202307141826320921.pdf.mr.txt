# Page 1
शिवछत्रपती राज्य क्रीडा पुरस्कार सन २०१९-२०, २०२०-२१ व २०२१-२२ घोषित करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण-२०२३/प्र.क्र.६५/क्रीयुसे-२,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक: १४ जुलै, २०२३
वाचा १. शालेय शिक्षण व क्रीडा विभाग शासन निर्णय क्र.शिछपु-२०२०/प्र.क्र.९३/क्रीयुसे-२, दि. १४ डिसेंबर, २०२२ २. शालेय शिक्षण व क्रीडा विभाग शासन निर्णय क्र.शिछपु-२०२०/प्र.क्र.९३/क्रीयुसे-२, दि. ३१ जानेवारी, २०२३ ३. शालेय शिक्षण व क्रीडा विभाग शासन निर्णय क्र.शिछपु-२०२०/प्र.क्र.९३/क्रीयुसे-२, दि.०२ मार्च, २०२३
प्रस्तावना - महाराष्ट्र राज्यातील सर्वोत्कृष्ट क्रीडापटूंना शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक/जिजामाता क्रीडा पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य क्रीडा पुरस्कार (दिव्यांग खेळाडू) व साहसी क्रीडा पुरस्कार या पुरस्कारासाठी दिनांक १४/१२/२०२२ रोजीच्या शासन निर्णयान्वये सुधारीत नियमावली विहीत करण्यात आलेली आहे. त्याआधारे सन २०१९-२०, २०२०-२१ व २०२१-२२ या वर्षाच्या पुरस्कार्थींची निवड करण्यासाठी दिनांक ३१/०१/२०२३ रोजीच्या शासन निर्णयान्वये निवड समिती गठीत करण्यात आली होती. सदर पुरस्कार निवड समितीच्या शिफारशी विचारात घेवून सन २०१९-२०, २०२०-२१ व २०२१-२२ या वर्षाचे पुरस्कार वितरीत करण्यास मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राज्यातील ज्येष्ठ क्रीडापटू, क्रीडा मार्गदर्शक व क्रीडा क्षेत्राशी संबंधित अशा ज्या व्यक्तींनी क्रीडा व खेळासाठी आपले सर्वस्व अर्पण करुन महाराष्ट्राच्या क्रीडा जीवनात अतुलनीय असे स्थान संपादिले आहे व ज्यांच्या व्यक्तिमत्वाचा क्रीडा कार्यकर्तुत्वाचा महाराष्ट्राच्या क्रीडा जीवनावर संस्मरणीय असा प्रभाव पडला आहे अशा क्रीडा महर्षीचा सन्मान म्हणून शिवछत्रपती राज्य क्रीडा जीवन गौरव पुरस्कार देवून गौरव करण्यात येतो. त्यानुसार परिशिष्ट “अ” मध्ये दर्शविलेल्या जेष्ठ क्रीडा महर्षीना सन २०१९-२०, २०२०-२१ व २०२१-२२ या वर्षाचा “शिवछत्रपती राज्य क्रीडा जीवन गौरव पुरस्कार" प्रदान करुन सन्मानित करण्यास शासन मान्यता देत आहे.
२. महाराष्ट्राच्या क्रीडा क्षेत्रामध्ये मार्गदर्शनपर अतुलनीय कामगिरी बजावून खेळाडूंना घडवून राष्ट्रीय व आंतरराष्ट्रीय स्तरावर सहभागी होण्यास उद्युक्त केले आहे, अशा क्रीडा मार्गदर्शकांचा "उत्कृष्ट क्रीडा मार्गदर्शक/जिजामाता पुरस्कार" देवून गौरव करण्यात येतो. त्यानुसार सोबतच्या परिशिष्ट "ब" मध्ये
# Page 2
शासन निर्णय क्रमांकः संकीर्ण-२०२३/प्र.क्र.६५ / क्रीयुसे-२
दर्शविलेल्या व्यक्तींना सन २०१९-२०, २०२०-२१ व २०२१-२२ या वर्षांकरीता उत्कृष्ट क्रीडा मार्गदर्शक पुरस्कार प्रदान करुन सन्मानित करण्यास मान्यता देत आहे.
४. महाराष्ट्र राज्यातील सर्वोत्कृष्ट पुरुष व महिला खेळाडू तसेच दिव्यांग खेळाडूंना शिवछत्रपती राज्य क्रीडा पुरस्काराने सन्मानित करण्याच्या दृष्टीने सोबतच्या परिशिष्ट "क" मध्ये दर्शविलेल्या पुरुष व महिला खेळाडूंना सन २०१९-२०, २०२० - २१ व २०२१-२२ या वर्षाचे "शिवछत्रपती राज्य क्रीडा पुरस्कार (खेळाडू)" व "शिवछत्रपती राज्य क्रीडा पुरस्कार (दिव्यांग खेळाडू)" प्रदान करून सन्मानित करण्यास शासन मान्यता देत आहे.
५. साहसी उपक्रमातील खेळाडूंना सोबतच्या परिशिष्ट "ड" मध्ये दर्शविल्याप्रमाणे सन २०१९-२०, २०२०-२१ व २०२१-२२ या वर्षासाठी "शिवछत्रपती राज्य साहसी क्रीडा पुरस्कार प्रदान करुन सन्मानित करण्यास मान्यता देत आहे.
६. शिवछत्रपती राज्य क्रीडा पुरस्कार सन २०१९-२०, २०२०-२१ व २०२१-२२ या वर्षांचे प्रदान करण्याच्या दृष्टीने आयुक्त क्रीडा व युवक सेवा, महाराष्ट्र राज्य यांनी पुढील कार्यवाही तात्काळ करावी.
# Page 3
# Page 4
# Page 5
# Page 6
# Page 7
# Page 8
# Page 9