# Page 1
राज्यसेवा (मुख्य) परीक्षा २०१६ च्या अंतिम निकालाच्या आधारावर महाराष्ट्र लोकसेवा आयोगाकडून निवड झालेल्या उपशिक्षणाधिकारी व तत्सम, गट ब संवर्गातील उमेदवारांच्या परिविक्षाधीन प्रशिक्षण (सीपीटीपी-४/अ) कालावधी करीता अधिसंख्य पदे निर्माण करणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक-बिंदूना-३०१६/प्र.क्र.२००/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- १४ जानेवारी, २०१९
संदर्भ : १) सामान्य प्रशासन विभाग, शासन निर्णय क्रमांक- टिआरएन २०१३/प्र.क्र.८४/१३/ १२-अ, दिनांक २० जानेवारी, २०१४ २) वित्त विभाग, शासन निर्णय क्रमांक- पदनि २०१६/प्र.क्र. ७/१६/ वित्तीय सुधारणा-१, दिनांक २० फेब्रुवारी, २०१६ ३) शा. शि. व क्री. वि., शासन निर्णय क्रमांक बिंदूना-३०१६/प्र.क्र.२००/प्रशा-२, दिनांक १ ऑगस्ट, २०१७
प्रस्तावना :
महाराष्ट्र लोकसेवा आयोगामार्फत राज्यसेवा परीक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील पदांसाठी यशदा, पुणे या संस्थेमार्फत व गट ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उपशिक्षणाधिकारी व तत्सम, गट ब संवर्गामध्ये महाराष्ट्र लोकसेवा आयोगाकडून राज्यसेवा (मुख्य) परीक्षा- २०१६ च्या अंतिम निकालाच्या आधारे निवड झालेल्या व एकत्रित परिविक्षाधीन प्रशिक्षण कार्यक्रम- ४ मध्ये प्रशिक्षण घेणाऱ्या ६ उमेदवारांसाठी दिनांक १ ऑगस्ट, २०१७ च्या शासन निर्णयाद्वारे ६ अधिसंख्य पदे निर्माण करण्यात आली आहेत. मात्र, ३ उमेदवारांनी उपशिक्षणाधिकारी पदावर रूजू होण्याकरीता ३ उमेदवारांना मुदतवाढ देण्यात आलेली आहे. मुदतवाढ देण्यात आलेले ३ उमेदवार प्रशिक्षण कार्यक्रमांस दिनांक १६.१.२०१९ पासून उपस्थित राहणार आहेत. त्यांचे वेतन अदा करण्यासाठी उपशिक्षणाधिकारी संवर्गामध्ये अधिसंख्य पदे निर्माण करण्याची बाब शासनाच्या विचाराधीन होती त्यानुसार पुढीलप्रमाणे निर्णय घेण्यात येत आहे.
शासन निर्णय:
महाराष्ट्र लोकसेवा आयोगाकडून राज्यसेवा (मुख्य) परीक्षा-२०१६ च्या अंतिम निकालाच्या आधारे उपशिक्षणाधिकारी व तत्सम, गट-ब (प्रशासन शाखा) या संवर्गातील पदावर नियुक्तीसाठी निवड झालेल्या १२ उमेदवारांपैकी ०६ उमेदवार यापूर्वीच प्रशिक्षणासाठी उपस्थित झाले आहेत. मात्र तीन उमेदवारांनी मुदतवाढ देण्याची विनंती केलेली आहे. सदर मुदतवाढ दिलेले ३ उमेदवार
पृष्ठ २ पैकी १
# Page 2
शासन निर्णय क्रमांकः बिंदुना-३०१६/प्र. क्र.२००/प्रशा-२ प्रशिक्षणासाठी वनामती, नागपूर येथे दिनांक १६.१.२०१९ रोजी उपस्थित राहणार आहेत. सदर ३ उमेदवारांसाठी सहाव्या वेतन आयोगानुसार रू. ९३००-३४८००, ग्रेड वेतन रू.४,८०० या वेतनश्रेणीत ३ अधिसंख्य पदे दिनांक १६.०१.२०१९ पासून दोन वर्षाच्या कालावधीसाठी निर्माण करण्याकरीता शासन मंजूरी देत आहे.
२. सदर ३ अधिसंख्य पदे शालेय शिक्षण व क्रीडा विभागाच्या आस्थापनेवर निर्माण करण्यात येत आहेत.
३. उपशिक्षणाधिकारी व तत्सम, गट ब संवर्गातील सदर ३ अधिसंख्य पदांच्या वेतनावर येणारा खर्च या विभागाच्या “मागणी क्र. ई-२, २२०२ सर्वसाधारण शिक्षण-०१- प्राथमिक शिक्षण, १०४ निरीक्षण (००) (०१) प्राथमिक शाळांची तपासणी, २२०२००२१” या लेखाशिर्षाखाली खर्ची टाकण्यात यावा आणि सन २०१८-२०१९ व सन २०१९-२०२० या वित्तिय वर्षाच्या मंजूर अनुदानातून भागविण्यात यावा.
४. हा शासन निर्णय, वित्त विभागाच्या क्र. पदनि-२०१६/प्र.क. ७/१६/ वित्तीय सुधारणा -१ दिनांक २०.०२.२०१६ च्या शासन निर्णयामधील तरतुदीनुसार निर्गमित करण्यात येत आहे.