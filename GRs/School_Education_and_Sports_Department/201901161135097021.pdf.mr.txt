# Page 1
महाराष्ट्र शिक्षण सेवा (शिक्षण सक्षमीकरण शाखा) मधील अधिकाऱ्यांना आश्वासित प्रगती योजनेअंतर्गत लाभ मंजूर करणेसाठी समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक:-ईएसटी-४५१८/प्र.क्र.१७७/प्रशा-२,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- १५ जानेवारी, २०१९
वाचा : १. वित्त विभाग, शासन निर्णय क्र. वेतन११०९/प्र.क्र.४४/सेवा-३, दिनांक ०१.०४.२०१०.
२. शा.शि. व क्री. वि., अधिसूचना क्र. एसएओ-१०११/प्र.क्र.३९/प्रशा-२, दिनांक २६.०२.२०१८ ३. वित्त विभाग, शासन निर्णय क्र. वेतन१११९/प्र.क्र.३/सेवा-३, दिनांक ०१.०१.२०१९.
शासन निर्णय : महाराष्ट्र शिक्षण सेवा (शिक्षण सक्षमीकरण शाखा) मधील अधिकाऱ्यांना आश्वासित प्रगती योजनेअंतर्गत लाभ मंजूर करणेसाठी आयुक्त (शिक्षण) यांच्या अध्यक्षतेखाली पुढील प्रमाणे निवड समिती गठीत करण्यात येत आहे.
----------------------------------------------------------------------------------------------------------------
| अ.क्र. | अधिकाऱ्यांचे पदनाम व कार्यालयाचे नांव | पद |
| १. | आयुक्त (शिक्षण), आयुक्त (शिक्षण) यांचे कार्यालय, महाराष्ट्र राज्य, पुणे | अध्यक्ष |
| २. | संचालक,महाराष्ट्र राज्य शैक्षणिक संशोधन व प्रशिक्षण परिषद, पुणे | सदस्य |
| ३. | सह सचिव / उप सचिव (प्रशा.), शालेय शिक्षण व क्रीडा विभाग, मंत्रालय | सदस्य |
| ४. | मागासवर्गीय प्रतिनिधी (प्राचार्य संवर्गातील ) | सदस्य |
| ५. | शिक्षण सहसंचालक (प्रशासन अंदाज व नियोजन), आयुक्त शिक्षण यांचे  |  कार्यालय, महाराष्ट्र राज्य, पुणे | सदस्य सचिव |
----------------------------------------------------------------------------------------------------------------
२. शालेय शिक्षण व क्रीडा विभागाच्या दिनांक २६.०२.२०१८ रोजीच्या अधिसूचनेद्वारे महाराष्ट्र शासनाच्या अधीन असलेल्या आयुक्त (शिक्षण), महाराष्ट्र राज्य पुणे यांच्या नियंत्रणाखालील “महाराष्ट्र शिक्षण सेवा (शिक्षण सक्षमीकरण शाखा)” संवर्गातील प्राचार्य (गट-अ), ज्येष्ठ अधिव्याख्याता (गट-अ ) व अधिव्याख्याता गट-ब या पदांसाठी विभागीय परीक्षेचे विनियमन करणारे नियम २०१८ लागू करण्यात आले आहेत.
३. सुधारीत आश्वासित प्रगती योजनेअंतर्गत लाभ मंजूर करताना पुढील प्रमाणे कार्यपध्दती वापरण्यात यावी.
(१) दिनांक ०१.०१.२०१६ पूर्वी ज्या अधिकाऱ्यांची नियमित शासकीय सेवा १२/२४ वर्षे झाली असेल अशा अधिकाऱ्यांचे बाबतीत प्रकरणपरत्वे वाचा येथे नमूद दिनांक ०१.०४.२०१५ व पृष्ठ २ पैकी १
# Page 2
शासन निर्णय क्रमांक: ईएसटी-४५१८/प्र. क्र.१७७/प्रशा-२ दिनांक ०१.०१.२०१९ रोजीच्या शासन निर्णयातील तरतुदीनुसार कार्यवाही करण्यात यावी.
(२) दिनांक ०१.०१.२०१६ नंतर प्रकरणपरत्वे ज्या अधिकाऱ्यांच्या नियमित शासकीय सेवेची १०/२०/३० वर्षे पूर्ण झाली असतील, त्यांचे बाबतीत वाचा येथे नमूद दिनांक ०१.०१.२०१९ रोजीच्या शासन निर्णयातील तरतुदीनुसार कार्यवाही करण्यात यावी.
तथापि, “महाराष्ट्र शिक्षण सेवा (शिक्षण सक्षमीकरण शाखा )” मधील प्राचार्य (गट-अ), ज्येष्ठ अधिव्याख्याता (गट-अ ) व अधिव्याख्याता (गट-ब) या पदांसाठी विभागीय परीक्षेचे विनियमन करणारे नियम २०१८ मधील नियम ३ च्या उपनियम (१) मध्ये परीक्षा उत्तीर्ण होण्यासाठी विहित केलेल्या कालावधीपर्यंत ज्यांना सेवेची १२/२४ वर्षे अथवा सातव्या वेतन आयोगानुसार प्रकरणपरत्वे १०/२०/३० वर्षे झाली आहेत, त्यांना नियमानुसार आश्वासित प्रगती योजनेअंतर्गत लाभ मंजूर करण्यात यावेत. मात्र, नियमामध्ये विनिर्दिष्ट केलेल्या कालावधीमध्ये अथवा अपवादात्मक परिस्थितीमध्ये शासनाने परीक्षा उत्तीर्ण होण्याचा कालावधी वाढवून दिल्यास, अश्या वाढवून दिलेल्या कालावधीमध्ये जे अधिकारी परीक्षा उत्तीर्ण होणार नाहीत, अशा अधिकाऱ्यांना सदर परीक्षा उत्तीर्ण होण्यापासून सूट मिळेपर्यंतच्या कालावधी पर्यंत सुधारीत आश्वासित प्रगती योजनेअंतर्गत अनुज्ञेय लाभ मंजूर करण्यात येऊ नयेत.