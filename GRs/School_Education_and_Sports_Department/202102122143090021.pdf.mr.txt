# Page 1
कायम विना अनुदान तत्वावर मान्यता दिलेल्या व कायम शब्द वगळलेल्या (इंग्रजी माध्यम व्यतिरिक्त) खाजगी माध्यमिक शाळांना अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : माशाअ-२०२०/प्र.क्र.-६१ (भाग-२)/एसएम-४,
हुतात्मा राजगुरु चौक, मादामा कामा मार्ग,
मंत्रालय, मुंबई ४००० ०३२
दिनांक :- १२ फेब्रुवारी २०२१
वाचा : (१) शासन निर्णय, शालेय शिक्षण व व क्रीडा विभाग क्रमांक :- माशाअ २००९/५९९/०९ माशि-१, दिनांक २० जुलै, २००९.
(२) शासन निर्णय, शालेय शिक्षण व क्रीडा विभाग क्रमांक:- माशाअ २००९/५९९/०९ माशि-१, दिनांक १५ नोव्हेंबर,२०११.
(३) शासन निर्णय, शालेय शिक्षण व क्रीडा विभाग क्रमांक:- माशाअ २०१२/१५०/१२ माशि-१, दिनांक १६ जुलै, २०१३.
(४) शासन निर्णय, शालेय शिक्षण व क्रीडा विभाग क्रमांक:- माशामु-२०१६-प्र.क्र.१८/ एसएम-४, दिनांक १९ सप्टेंबर, २०१६.
(५) शासन निर्णय, शालेय शिक्षण व क्रीडा विभाग क्रमांक:- प्रामाअ-२०१८/प्र.क्र.७३/ एसएम-४, दिनांक ९ मे, २०१८.
(६) शासन निर्णय, शालेय शिक्षण व क्रीडा विभाग क्रमांक:- माशामु - २०१६ / (९५/१६) / २०१६)/एसएम-४ दिनांक १३ सप्टेंबर, २०१९.
(७) शासन निर्णय, शालेय शिक्षण व क्रीडा विभाग क्रमांक:-प्रामाअ- २०१८/प्र.क्र.१८१/ एसएम-४, दिनांक १३ सप्टेंबर, २०१९.
(८) शासन निर्णय, शालेय शिक्षण व क्रीडा विभाग क्रमांक:- उमाशा -२०२०/प्र.क्र.१२/ एसएम-४, दिनांक २९ जानेवारी २०२०.
(९) शासन निर्णय, शालेय शिक्षण व क्रीडा विभाग क्रमांक:- माशाअ/२०२०/प्र.क्र.६१/ एसएम-४, दिनांक १६ सप्टेंबर २०२०.
(१०) शासन निर्णय, शालेय शिक्षण व क्रीडा विभाग क्रमांक:-माशाअ/२०२०/प्र.क्र.६१/ एसएम-४, दिनांक ०४ डिसेंबर २०२०.
(११) शासन निर्णय, शालेय शिक्षण व क्रीडा विभाग क्रमांक:- माशाअ/२०२०/प्र.क्र.६१/ एसएम-४, दिनांक ०४ डिसेंबर २०२०.
प्रस्तावना: मंत्रीमंडळाच्या दिनांक २६ ऑगस्ट २०२० च्या बैठकीत मान्यताप्राप्त खाजगी प्राथमिक, माध्यमिक व उच्च माध्यमिक शाळा / तुकड्यांना २० टक्के तसेच सध्या २० टक्के अनुदान उपलब्ध
# Page 2
शासन निर्णय क्रमांकः माशाअ-२०२०/प्र.क्र.-६१ (भाग-२)/एसएम-४,
करुन दिलेल्या शाळा / तुकड्यांना पुढील वाढीव टप्पा देण्याबाबतच्या प्रस्तावातील विविध अटींमध्ये सुधारणा करण्यासाठी संदर्भाधीन क्र. (६) च्या शासन निर्णयान्वये मंत्रीस्तरीय त्रुटी समिती स्थापित करण्यात आली होती. सदर त्रुटी समितीची दिनांक १३ सप्टेंबर २०२० रोजी मा. मंत्री (महसूल ) यांच्या अध्यक्षतेखाली बैठक होऊन समितीने केलेल्या शिफारशींचा अहवाल शासनास सादर केला होता.
सदर अहवालावर मंत्रीमंडळाच्या दिनांक १४ ऑक्टोबर २०२० रोजी झालेल्या बैठकीत चर्चा होऊन त्यात अंशत: बदल करुन, दिनांक १३ सप्टेंबर २०१९ च्या शासन निर्णयान्वये अनुदानास पात्र घोषित करण्यात आलेल्या प्राथमिक, माध्यमिक व उच्च माध्यमिक शाळांना प्रत्यक्ष अनुदान देण्यापूर्वी आयुक्त (शिक्षण) यांचेकडून शासनास सादर करण्यात आलेल्या मुल्यांकनाच्या प्रस्तावांची तपासणी वित्त विभागाऐवजी शालेय शिक्षण विभागामार्फत करण्याचा निर्णय मंत्रीमंडळाच्या बैठकीमध्ये घेण्यात आला होता. तसेच ज्या शाळांना यापूर्वी २० टक्के अनुदान देण्यात आले होते त्या शाळांना पुढील वाढीव २० टक्के टप्पा अनुदान मंजूर करण्यापूर्वी त्यांचीही तपासणी करण्याचा निर्णय मंत्रीमंडळाच्या बैठकीमध्ये घेण्यात आला होता. तसेच दि. १३ सप्टेंबर, २०१९ च्या शासन निर्णयामध्ये अंशत: बदल करून दि. ०१ नोव्हेंबर, २०२० पासून वाढीव टप्पा मंजूर करण्याचा निर्णय मंत्रिमंडळ बैठकीमध्ये घेण्यात आला होता. त्यानुसार शालेय शिक्षण विभागामार्फत तपासणी पथकाची नियुक्ती करण्यात आली. सदर तपासणी पथकाने राज्यातील माध्यमिक शाळा/ तुकड्यांची क्षेत्रिय स्तरावर जाऊन तपासणी केली.
तपासणी पथकाने प्राथमिक / माध्यमिक/ उच्च माध्यमिक शाळांची तपासणी करुन माध्यमिक शाळा / तुकड्यांचा अहवाल शासनास सादर केला असून त्या अहवालानुसार पात्र ठरलेल्या माध्यमिक शाळा/ तुकड्यांना अनुदानास पात्र घोषित करण्याची बाब शासनाच्या विचाराधीन होती.
शासन निर्णय: संदर्भाधीन शासन निर्णय क्रमांक (६) मधील प्रपत्र- “अ” नुसार १२८ माध्यमिक शाळांमधील ६४२ शिक्षक व ४१४ शिक्षकेत्तर पदे आणि प्रपत्र “ब” नुसार २६८ माध्यमिक शाळांच्या ७९८ वर्ग तुकड्यांवरील ११०४ शिक्षक पदे असे एकूण १७४६ शिक्षक व ४११ शिक्षकेत्तर पदांना दि. ०१ एप्रिल २०१९ पासून २० टक्के अनुदान मंजूर करण्यात आले होते. सदर शासन निर्णय अधिक्रमित करण्यात येत आहे.
२. आयुक्त शिक्षण यांचेकडून प्राप्त प्रस्तावांची शालेय शिक्षण विभागामार्फत तपासणी करण्यात आली असून सदर तपासणीत पात्र ठरलेल्या शाळा सोबतच्या प्रपत्र “अ” मध्ये नमुद केलेल्या ६१ माध्यमिक शाळांमधील ३०८ शिक्षक व २०६ शिक्षकेत्तर पदे आणि प्रपत्र “ब” मधील १८१ माध्यमिक शाळांच्या ५४३ वर्ग/ तुकड्यांवरील ७६२ शिक्षक पदे अशा एकूण १०७० शिक्षक व २०६ शिक्षकेत्तर पदांना दिनांक ०१ नोव्हेंबर २०२० पासून २० टक्के अनुदान मंजूर करण्यात येत आहे. तसेच प्रपत्र “क-१” व प्रपत्र “क-२” मध्ये दर्शविण्यात आलेल्या व काही कागदपत्रांअभावी अपात्र ठरलेल्या शाळा/तुकड्यांच्या त्रुटी पूर्ततेचे प्रस्ताव ३० दिवसांत शासनास सादर करावेत.
३. पात्र ठरलेल्या माध्यमिक शाळा/तुकड्यांबाबत शासन निर्णय, दिनांक १५ नोव्हेंबर २०११ व १६ जुलै २०१३ मधील निकष व अटींची पूर्तता करीत असल्याचे क्षेत्रिय स्तरावर प्राप्त माहितीच्या आधारे आढळून आल्यामुळे सदरील शाळा अनुदानास पात्र ठरविण्यात आल्या आहेत. या शाळांना जी सर्वात
पृष्ठ ४ पैकी २
# Page 3
शासन निर्णय क्रमांकः माशाअ-२०२०/प्र.क्र.-६१ (भाग-२)/एसएम-४,
शेवटची संचमान्यता झाली असेल म्हणजे (सन २०१८-१९) त्याच संचमान्यतेच्या आधारावर मात्र या शासन निर्णयात मंजूर असतील तितकीच शिक्षक/शिक्षकेत्तर कर्मचाऱ्यांची पदे ग्राह्य धरण्यात यावी.
४. या शासन निर्णयान्वये अनुदानास पात्र घोषित केलेल्या प्रपत्र अ व ब मधील शाळांना २० टक्के अनुदान मंजूर करतांना पुन्हा तपासणी करण्याची आवश्यकता नाही. शाळा अनुदानास पात्र झाली म्हणजे त्या शाळेस अनुदानाचा हक्क प्राप्त होत नाही. अनुदानास पात्र घोषित केलेल्या शाळांना अनुदान मंजूर करणे हा शासनाचा स्वेच्छाधिकार असुन निधीच्या उपलब्धतेनुसार शासन अनुदान मंजूर करण्याचा निर्णय घेईल. सदर अनुदान हे भूतलक्ष्यी प्रभावाने लागू राहणार नाही. राज्याची आर्थिक स्थिती, वेळोवेळी उपलब्ध होणारे आर्थिक संसाधने, राज्याच्या गरजा व त्यांचा प्राधान्यक्रम विचारात घेऊन शासन अनुदानाच्या सुत्रात बदल करील व ज्या शाळांना अनुदान मंजूर करण्यात आले नाही त्या शाळांना जेंव्हा अनुदान मंजूर करावयाचे असेल त्यावेळेचे अनुदान सुत्र त्यांना लागू राहील.
५. प्रपत्र “क-१” व प्रपत्र “क-२” मध्ये दर्शविलेल्या शाळांनी ३० दिवसांचे आत त्रुटीचे प्रस्ताव शासनाकडे सादर करावेत. अन्यथा त्या शाळा आपोआपच अपात्र समजण्यात येतील. सदर त्रुटी पूर्ती प्रस्तावावर शासन योग्य तो निर्णय घेईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56