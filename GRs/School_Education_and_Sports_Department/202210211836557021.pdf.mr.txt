# Page 1
आंतरराष्ट्रीय सेलींग रेगाटा ऑप्टीमिस्ट एशियन अॅन्ड ओशिएनियन चॅम्पीयनशिप स्पर्धा-२०२२ साठी आर्मी याटिंग नोड, महाराष्ट्र-गुजरात व गोवा एरिया, यांना निधी उपलब्ध करुन देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकिर्ण ३०२२/प्र.क्र १०५/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय (विस्तार), दालन क्र. ७१७,
मुंबई- ४०० ०३२
दिनांक : २१ ऑक्टोबर, २०२२
वाचा
१. आयुक्त, क्रीडा व युवक सेवा, पुणे यांचे क्र.आंक्रीस्प/सेलिंग/२०२२-२३/का-६/२७३९, दिनांक २८.०६.२०२२ चे पत्र.
२. आयुक्त, क्रीडा व युवक सेवा, पुणे यांचे क्र.मराक्रीप/आं.सेलिंग रेगाटा/ स्पर्धा/अभिप्राय/ २०२२-२३/का.६/४१९९, दिनांक ०४.१०.२०२२ चे पत्र.
प्रस्तावना - आंतरराष्ट्रीय सेलींग रेगाटा ऑप्टीमिस्ट एशियन अॅन्ड ओशिएनियन चॅम्पीयनशिप स्पर्धा २०२२ या स्पर्धेचे आयोजन आर्मी याटिंग नोड, महाराष्ट्र-गुजरात व गोवा एरिया व याटिंग असोशिएशन ऑफ इंडिया, नवी दिल्ली यांच्या संयुक्त विद्यमानाने “एशियन अॅन्ड ओशियानिक चॅम्पियनशिप-२०२२” या नावाने गिरगांव चौपाटी, मुंबई, महाराष्ट्र राज्य, येथे दिनांक १३ ते २० डिसेंबर, २०२२ या कालावधीत आयोजित करण्यात येणार आहे.
सदर स्पर्धेसाठी वरील वाचा येथील संदर्भ क्र.१ व २ अन्वये आर्मी याटिंग नोड, महाराष्ट्र गुजरात व गोवा एरिया यांना आर्थिक सहाय्य उपलब्ध करुन देण्याची बाब शासनाच्या विचाराधीन आहे.
शासन निर्णय : दि. १३.१२.२०२२ ते दि. २०.१२.२०२२ या कालावधीत आर्मी याटिंग नोड, महाराष्ट्र-गुजरात व गोवा एरिया व याटिंग असोशिएशन ऑफ इंडिया, नवी दिल्ली यांच्या संयुक्त विद्यमानाने गिरगांव चौपाटी, मुंबई, महाराष्ट्र राज्य, येथे आयोजित करण्यात येणाऱ्या “एशियन अॅन्ड ओशियानिक चॅम्पियनशिप-२०२२” स्पर्धेसाठी आर्थिक सहाय्य म्हणून रु. ९०.०० लक्ष (अक्षरी रुपये नव्वद लक्ष फक्त) इतका निधी वितरीत करण्यास प्रशासकीय व वित्तीय मान्यता देण्यात येत आहे. सदर निधी कोषागारातून आहरित करुन, आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. याबाबत देयक कोषागारात सादर करून रु. ९०.०० लक्ष ( रुपये नव्वद लक्ष फक्त) इतक्या रकमेचा धनादेश " AYN IODA, ACCT A/c No.0530000109164227" यांच्या नावाने काढून तो पोचपावती घेऊन देण्यात यावा.
# Page 2
शासन निर्णय क्रमांकः संकिर्ण ३०२२/प्र.क्र १०५ / क्रीयुसे-१
२. उपरोक्त संदर्भात होणारा खर्च "मागणी क्र. ०३, लेखाशिर्ष २२०४- क्रीडा व युवक सेवा १०४ क्रीडा व खेळ (०२) क्रीडा स्पर्धा, (०२) (०३) महाराष्ट्र राज्य क्रीडा परिषदेमार्फत नोंदणीकृत क्रीडा संस्थांना सहाय्यक अनुदान (राज्य) (२२०४ १९४३), ३१ सहाय्यक अनुदाने" या लेखाशिर्षाखालील सन २०२२-२३ साठीच्या मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दि. १८.०४.२०१७ व ३०.०६.२०१७ च्या शासन परिपत्रकान्वये निधी वितरणाचे अधिकार प्रशासकीय विभागास आहेत.
४. वित्त विभागाच्या संदर्भाधिन दि. १८.०४.२०१७ व दि.३०.०६.२०१७ च्या परिपत्रकातील अटी व सूचनानुसार उपरोक्त तरतूद खर्च करण्याबाबतची कार्यवाही करण्यात यावी. सदरचे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे.
1. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
ii राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/ नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
५. यासाठी संबंधित उपसंचालक, क्रीडा व युवक सेवा, मुंबई यांना आहरण व संवितरण अधिकारी व आयुक्त, क्रीडा व युवक सेवा, पुणे यांना नियंत्रक अधिकारी म्हणून घोषित करण्यात येत आहे.
६. सदर शासन निर्णय नियोजन विभाग, अनौपचारिक संदर्भ क्र.२९४/१४७१, दिनांक ११.०९.२०२२ व वित्त विभाग, अनौपचारीक संदर्भ क्र. १०१८/२०२२/व्यय-५, दि. २१.१०.२०२२ अन्वये मिळालेल्या सहमतीद्वारे निर्गमित करण्यात येत आहे.
# Page 3