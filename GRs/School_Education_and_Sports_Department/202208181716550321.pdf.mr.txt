# Page 1
एटीपी वर्ल्ड टूर सिरीज या टेनिस स्पर्धेसाठी निधी उपलब्ध करुन देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र २०२२ / प्र.क्र १३ / क्रीयुसे-२
मादाम कामा मार्ग, हुतात्मा राजगुरु चौक,
मंत्रालय (विस्तार), दालन क्र.७१७,
मुंबई- ४०० ०३२
दिनांक : १८ ऑगस्ट, २०२२
वाचा -
शालेय शिक्षण व क्रीडा विभाग, शासन निर्णय क्रमांक बैठक ३४१७/प्र.क्र.८५/क्रीयुसे-२, दि. १५ जुलै, २०१७.
प्रस्तावना - एटीपी वर्ल्ड टूर २५० सिरीज या स्पर्धेचे आयोजन महाराष्ट्र शासन व महाराष्ट्र राज्य लॉन टेनिस असोसिएशन यांच्या संयुक्त विद्यमानाने “महाराष्ट्र ओपन” या नावाने आयोजित करण्यास दि.
१५.०७.२०१७ च्या शासन निर्णयान्वये मान्यता देण्यात आली होती. तसेच सदर स्पर्धा आयोजनासाठी मा.
मुख्यमंत्री यांच्या अध्यक्षतेखाली उच्च स्तरीय समिती गठीत करण्यात आली होती.
सदर स्पर्धा दि.३१ .०१.२०२२ ते दि. ०६.०२.२०२२ या कालावधीत शिवछत्रपती क्रीडा संकुल, बालेवाडी, पुणे येथे पार पडल्या असून सदर स्पर्धेसाठी निधी उपलब्ध करून देण्याची बाब शासनाच्या विचाराधीन आहे.
शासन निर्णय : दि. ३१.०१.२०२२ ते दि. ०६.०२.२०२२ या कालावधीत शिवछत्रपती क्रीडा संकुल, बालेवाडी, पुणे येथे पार पडलेल्या "महाराष्ट्र ओपन” या स्पर्धा आयोजनासाठी रु.१००.०० लक्ष रुपये (अक्षरी रूपये एक कोटी फक्त) इतकी रक्कम खर्च करण्यास प्रशासकीय मान्यता देण्यात येत आहे. तसेच सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. सदर देयक कोषागारात सादर करून रु. १००.०० लक्ष (अक्षरी रुपये एक कोटी फक्त) इतक्या रकमेचा धनादेश महाराष्ट्र राज्य लॉन टेनिस असोसिएशन यांच्या नावाने काढून त्यांना तो पोचपावती घेऊन द्यावा.
२. उपरोक्त संदर्भात होणारा खर्च "मागणी क्र. ०३, २२०४-क्रीडा व युवक सेवा- १०४ क्रीडा व खेळ (०२) क्रीडा स्पर्धा, (०२) (०३) महाराष्ट्र राज्य क्रीडा परिषदेमार्फत नोंदणीकृत क्रीडा संस्थांना सहाय्यक अनुदान (राज्य) (२२०४ १९४३), ३१ सहाय्यक अनुदाने" या लेखाशिर्षाखालील मंजूर तरतूदी मधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दि. १८.०४.२०१७ व ३०.०६.२०१७ च्या शासन परिपत्रकान्वये निधी वितरणाचे अधिकार विभागास आहेत.
# Page 2
शासन निर्णय क्रमांकः निविप्र २०२२/प्र.क्र १३ / क्रीयुसे-२
४. वित्त विभागाच्या संदर्भाधिन दि. १८.०४.२०१७ व दि.३०.०६.२०१७ च्या परिपत्रकातील अटी व सूचनानुसार उपरोक्त तरतूद खर्च करण्याबाबतची कार्यवाही करण्यात यावी. सदरचे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे.
। उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
ii राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/ शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
ill. आयुक्त क्रीडा व युवक सेवा यांनी सदर स्पर्धेसाठी होणाऱ्या प्रत्यक्ष खर्चाच्या अनुषंगाने शासनाकडून प्राप्त होणारा निधी व इतर संस्था / विभाग / कंपनी/एजन्सीकडून प्राप्त होणारा निधी याबाबत एक वार्षिक आराखडा तयार करावा.
५. यासाठी संबंधित उपसंचालक व लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त (क्रीडा) यांना नियंत्रक अधिकारी म्हणून घोषित करण्यात येत आहे.
सदर शासन निर्णय वित्त विभागाच्या अनौपचारीक संदर्भ क्र. अनौसं ७६६/२०२२ /व्यय-५, दि. २९.०७.२०२२ अन्वये निर्गमित करण्यात येत आहे.
# Page 3