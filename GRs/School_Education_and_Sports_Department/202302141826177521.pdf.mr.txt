# Page 1
ई गव्हर्नन्स अंतर्गत क्रीडा संचालनालय स्तरावर एकात्मिक संगणक प्रणाली विकसित करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकीर्ण-३०२३/प्र.क्र.२१/क्रीयुसे-१
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई ४०० ०३२
दिनांक : १४ फेब्रुवारी, २०२३.
वाचा : १. शासन निर्णय, सामान्य प्रशासन विभाग, क्रमांक मातंस २०११/प्र.क्र.१२५/३९, दिनांक २३.०९.२०११ २. शासन निर्णय, सामान्य प्रशासन विभाग, क्रमांक डीआयटी १९/२०१९/प्र.क्र.३२/ एसईसी-३/३९, दि.२०.०९.२०१९ ३. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग - २, दि. १७.०४.२०१५.
४. आयुक्त, क्रीडा व युवक सेवा, महाराष्ट्र राज्य, पुणे यांचे पत्र क्र. क्रीयुसे/सं.प्रणाली ई गव्हर्नन्स / २०२३/का-८/७९७८, दि. १०/०२/२०२३.
प्रस्तावना : क्रीडा व युवक सेवा संचालनालय अंतर्गत क्रीडा विकास व युवा हितावह विविध योजना राबविण्यात येत आहेत. पायाभूत क्रीडा सुविधा निर्माण करणे, यशस्वी व प्रतिभावान खेळाडू घडविणे, अत्याधुनिक प्रशिक्षणाकरीता आर्थिक सहाय्य करणे, खेळाडूंना प्रोत्साहन सवलती व गौरव, शालेय विद्यार्थ्यांच्या सुप्त गुणांना वाव देण्यासाठी क्रीडा स्पर्धाचे आयोजन, वयोवृध्द खेळाडूंना मानधन, व्यायामशाळा व क्रीडांगण विकास योजना अंतर्गत अनुदान, खेळाडूंना शासकीय व निमशासकीय सेवेत ५% आरक्षण, जिल्हा क्रीडा प्रशिक्षण केंद्र अंतर्गत दैनंदिन क्रीडा प्रशिक्षण, क्रीडा गुण सवलत, खेळाडूंना शिष्यवृत्ती तसेच युवा महोत्सव, युवा कल्याण उपक्रमांना सहाय्य इ. योजनांचा समावेश आहे.
योजनांची प्रभावी अंमलबजावणी करणे, क्रीडा विकासाच्या बाबी सुनियोजितरित्या व्यवस्थापन करण्यासाठी सुसज्य एकात्मिक संगणक प्रणाली विकसित असणे अत्यंत गरजेचे आहे.
सद्यस्थितीत अशी प्रणाली विकसित नसल्यामुळे खेळाडूंना राज्य योजनांचा लाभ देणे अडचणीचे ठरत आहे. सद्यस्थितीत स्पर्धा व खेळाडूंच्या कामगिरीचा तपशिल एकत्रित प्रणाली अंतर्गत जतन होत नसल्याने विविध स्पर्धांबाबत माहिती काढणे, नोकरी आरक्षणाची प्रकरणे तत्परतेने निपटारा करणे याबाबत अडचणी निर्माण होत आहेत. खेळाडू आरक्षण अंतर्गत बनावट क्रीडा प्रमाणपत्रे व निकालाच्या आधारे फसवणूक झाल्याची प्रकरणे पुढे आली आहेत. त्याअनुषंगाने स्पर्धा निकाल संकलन करण्याची प्रभावी प्रणाली असणे व योग्य उपाययोजना करणे महत्वाचे आहे. संगणक प्रणालीच्या माध्यमातून एकसंध माहिती क्रीडा संघटना व क्रीडा विभाग कार्यालये यांना देता येण्यासाठी प्रणाली विकसित करणे गरजेचे आहे. त्याअनुषंगाने क्रीडा व युवक सेवा संचालनालयाअंतर्गत ई गव्हर्नन्स - प्रशासकीय व्यवस्थापनासाठी एकात्मिक संगणक प्रणाली
# Page 2
शासन निर्णय क्रमांकः संकीर्ण-३०२३/प्र.क्र.२१/क्रीयुसे-१
विकसित करण्याचा तसेच त्याअनुषंगाने एजन्सी नियुक्तीचा प्रस्ताव संदर्भ क्र. (४) अन्वये आयुक्त, क्रीडा व युवक सेवा यांनी शासनास सादर केलेला आहे. त्यानुसार क्रीडा व युवक सेवा संचालनालयाअंतर्गत Integrated e-Governance Solution देण्यासाठी एजन्सी / संस्था (Proposals are invited for selection of system Integrator for design, development, Implementation and maintenance of various e-Governance Initiative in Directorate of Sports and Youth Service ) विहित कार्यपध्दतीनुसार नियुक्त करण्यासाठी प्रस्ताव आमंत्रित करण्यास (Request for Proposal) प्रशासकीय मान्यता देण्याची तसेच त्याकरिता आयुक्त, क्रीडा व युवक सेवा, महाराष्ट्र राज्य यांना प्राधिकृत करण्याची बाब शासनाच्या विचाराधीन होती.
शासन निर्णय
क्रीडा व युवक सेवा संचालनालयाअंतर्गत Integrated e-Governance Solution देण्यासाठी पात्र एजन्सी/ संस्था विहित कार्यपध्दतीनुसार नियुक्त करण्यासाठी प्रस्ताव आमंत्रित (Request for Proposal) करण्यासाठीची निविदा प्रक्रिया राबविण्यास याद्वारे प्रशासकीय मान्यता देण्यात येत आहे.
२. निविदा प्रक्रियेद्वारे (Request for Proposal) नियुक्त संस्थेच्या कामाची कार्यकक्षा पुढीलप्रमाणे राहील : १) क्रीडा संचालनालयातील सध्या उपलब्ध संकेतस्थळ, संगणक प्रणालीचा अभ्यास करणे तसेच प्रणालीचे अद्ययावतीकरण करुन सर्वसमावेशक एकात्मिक संगणक प्रणाली विकसित करणे.
२) क्रीडा संचालनालयाच्या कार्यपध्दतीचा अभ्यास व त्या अनुषंगाने विविध कार्यक्रम व योजनांची अंमलबजावणी अनुषंगाने प्रणाली विकसित करणे.
३) योजनांचे लाभार्थी व उद्देश सफल होण्याच्या अनुषंगाने प्रणाली विकसित करणे.
४) योजना प्रभावी अंमलबजावणी करीता लाभार्थीचे जी.पी.एस. लोकेशन मॅपिंग करण्याची प्रणाली विकसीत करणे.
५) क्रीडा विभागाच्या अंतर्गत विविध स्वरुपाच्या माहितीचे संकलन, जतन करणे, पृथ:करण करणे.
६) प्रणाली अंतर्गत विकसित केलेल्या बाबीची देखभाल व अद्ययावतीकरण करणे.
७) प्रणाली विकसित करण्यासाठी आवश्यक कार्यालयीन मनुष्यबळ पुरविणे.
८) क्रीडा विभागाच्या अंतर्गत अधिकारी व कर्मचारी यांना संगणक प्रणाली हाताळणी बाबत प्रशिक्षण देणे.
३. उपरोक्त नुसार एकात्मिक संगणक प्रणाली विकसित करण्यासाठी १ वर्षाचा कालावधी निश्चित करण्यात येत असून या अंतर्गत पुढील ३ वर्ष संगणक प्रणालीची देखभाल व व्यवस्थापन करणे संबंधित एजन्सीला बंधनकारक असणार आहे. सदर प्रकल्पासाठी अंदाजे रु. ३ कोटी खर्च अपेक्षित आहे. तथापि, माहिती व तंत्रज्ञान विभागाकडून दरांसंदर्भातील बाबींची तपासणी करण्याच्या अधीन राहून रक्कम /निधी निश्चित किंवा अंतिम करुन त्यानुसार निधीबाबत / वित्तीय मान्यतेसंदर्भातील कार्यवाही स्वतंत्रपणे करण्यात येईल.
पृष्ठ ३ पैकी २
# Page 3
शासन निर्णय क्रमांकः संकीर्ण-३०२३/प्र.क्र.२१/क्रीयुसे-१
४. सामान्य प्रशासन विभागाचा (माहिती तंत्रज्ञान ) ई - प्रशासन धोरणासंदर्भातील शासन निर्णय क्र. मातंस २०११/प्र.क्र.१२५/३९, दिनांक २३.०९.२०११ मधील तसेच त्याच विभागाचा शासन निर्णय क्रमांक डीआयटी १९/२०१९/प्र.क्र.३२/एसईसी-३/३९, दि.२०.०९.२०१९ यामधील तरतूदींस अधीन राहून सदर प्रस्ताव आमंत्रित करण्यासाठीच्या निविदा प्रक्रियेस (RFP) मान्यता देण्यात येत आहे.
५. वित्तीय अधिकार नियमपुस्तिका, १९७८ भाग पहिला उपविभाग-३ मधील अनुक्रमांक (४) परिच्छेद क्र.२७ (२) (अ) यानुसार प्रशासकीय विभागास असलेल्या अधिकारानुसार प्रस्तुत निविदा प्रक्रिया (RFP) राबविण्यास प्रशासकीय मान्यता देण्यात येत आहे. परिच्छेद (३) नुसार वित्तीय मान्यतेसंदर्भातील कार्यवाही स्वतंत्रपणे करण्यात येईल. याकरिता येणारा खर्च शालेय शिक्षण व क्रीडा विभागाच्या ई गव्हर्नन्स अंतर्गत उपलब्ध निधीतून भागविण्यात येणार आहे.