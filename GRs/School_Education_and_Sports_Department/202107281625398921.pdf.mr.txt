# Page 1
राज्यातील शाळांच्या स्थलांतर धोरणात सुधारणा करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३२१/प्र.क्र.४०१/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २८ जुलै, २०२१
संदर्भ : १) शालेय शिक्षण व क्रीडा विभाग, शासन निर्णय क्र: माशास्थ-२००८/(८६०/०८)/माशि-१, दि. १७/०२/२००९ २) शालेय शिक्षण व क्रीडा विभाग, शासन निर्णय क्र: माशास्थ-२००८/(८६०/०८)/माशि - १, दि. ०९/०६/२०१० ३) शालेय शिक्षण व क्रीडा विभाग, शासन निर्णय क्र: माशास्थ-२०१२/(५९/१२)/माशि -२, दि. ३१/०७/२०१३ ४) शालेय शिक्षण व क्रीडा विभाग, शासन परिपत्रक क्र. संकीर्ण १११४/प्र.क्र.१३०/एसएम-१, दि. ०५/०६/२०१४ प्रस्तावना : १. राज्यातील सर्व विद्यार्थ्यांना दर्जेदार शिक्षण मिळण्यासाठी शासनाने सर्वदूर शाळा उपलब्ध करुन दिल्या आहेत. तसेच स्थानिक स्वराज्य संस्थांच्या व खाजगी व्यवस्थापनामार्फतही राज्यात सुमारे १ लाख १० हजार शाळा कार्यरत आहेत. अनुदानित तसेच विनाअनुदानित शाळांसोबतच स्वयंअर्थसहाय्यित शाळा देखील राज्यात मोठ्या प्रमाणात कार्यरत आहेत.
२. उपरोक्त नमूद विविध व्यवस्थापन, माध्यम व अनुदान पद्धतीच्या शाळांचे स्थलांतर योग्य पद्धतीने व्हावे, यासाठी शासनाने वेळोवेळी उचित कार्यपद्धती विहीत करुन दिली आहे.
३. नैसर्गिक आपत्ती/विविध विकास प्रकल्प/शाळांच्या जीर्ण इमारती/जागामालकाकडून भाडेकरार संपुष्टात आणणे/भाड्याच्या इमारतीमधून संस्थेच्या स्वत:च्या जागी जाण्याची गरज/भौतिक सुविधांच्या बाबतीत कालांतराने बदलणारे निकष / वाढत्या विद्यार्थी संख्येमुळे अपु-या पडणा-या भौतिक सुविधा इ. कारणांमुळे शाळांचे स्थलांतर करावे लागते. याशिवाय आदिवासी, दुर्गम व डोंगराळ भागात शाळांची गरज भागविण्यासाठी शाळांच्या स्थलांतराची मागणी लोकप्रतिनिधींकडून केली जाते. तसेच जागांच्या सततच्या वाढणा-या किंमती/ जागांची उपलब्धता/वाढते शहरीकरण इ. कारणांमुळे स्थलांतर धोरणात बदल करण्याची गरज निर्माण झाली आहे. सबब राज्यातील प्राथमिक, माध्यमिक व उच्च माध्यमिक शाळांच्या स्थलांतर धोरणात सुधारणा करण्याची बाब शासनाच्या विचाराधीन होती.
शासन निर्णय : उपरोक्त सर्व संबंधित बाबींचा साकल्याने विचार करुन आतापर्यंतचे शासन निर्णय अधिक्रमित
करुन शाळांच्या स्थलांतरासाठी पुढील निकषांप्रमाणे कार्यवाही करण्याचा निर्णय शासनाने घेतला आहे.
# Page 2
शासन निर्णय क्रमांकः माशास्थ ३३२१/प्र.क्र.४०१/एसएम - १ १) राज्यातील सर्व व्यवस्थापनांच्या व सर्व माध्यमाच्या शाळांना खाली नमूद परिस्थिती सोडून इतर कोणत्याही कारणास्तव स्थलांतराची परवानगी देता येणार नाही.: 1. शाळेची इमारत धोकादायक/जीर्ण होणे.
॥. शाळा नैसर्गिक आपत्तीमध्ये क्षतिग्रस्त झाल्याने किंवा प्रकल्पामुळे बाधित झाल्याने करावे लागणारे अनिवार्य स्थलांतर.
II. अपु-या भौतिक सुविधा असलेल्या इमारतीमधून स्वयंपूर्ण इमारतीमध्ये स्थलांतर.
IV. विद्यार्थीसंख्येत वाढ होत असल्याने अपु-या पडणा-या भौतिक सुविधा.
V. जागामालकाकडून भाडेकरार संपुष्टात आणणे.
VI. भाड्याच्या इमारतीमधून संस्थेच्या स्वत:च्या जागेत जाण्याची गरज.
२) स्थलांतराची परवानगी देण्यापूर्वी खालील बाबींची पूर्तता होणे आवश्यक राहील.
1. अपवादात्मक परिस्थितीबाबत संबंधित सक्षम प्राधिकाऱ्याचा दाखला.
॥ स्थलांतराचे अंतराबाबत सार्वजनिक बांधकाम विभागाचे प्रमाणपत्र.
II. शाळा ज्या ठिकाणाहून स्थलांतरीत होणार आहे, त्या ठिकाणच्या स्थानिक स्वराज्य संस्थेचे ना-हरकत प्रमाणपत्र.
IV. शाळा जेथे स्थलांतरीत करावयाची आहे तेथे इमारत (संस्थेच्या स्वत:च्या मालकीची अथवा भाड्याची) व इतर सर्व बाबी बालकांचा मोफत व सक्तीच्या शिक्षणाचा हक्क अधिनियम, २००९ मध्ये नमूद विहीत निकषांप्रमाणे असणे.
V. अनुदानित / अंशत: अनुदानित शाळांच्या बाबतीत रिक्त पदे अतिरिक्त शिक्षकांचे समायोजनाने भरणे अनिवार्य असेल.
VI. नवीन ठिकाणी स्थलांतर केल्याने आरटीई नुसार आवश्यक असणा-या सर्व सुविधांमध्ये गुणात्मक वाढ होत असल्याबाबतचे पुरावे म्हणून जुन्या सुविधा व नव्या सुविधा यांची तुलनात्मक छायाचित्रे जोडणे आवश्यक राहील.
VII. शासन विहीत करेल त्याप्रमाणे शुल्क भरणे.
३) स्थलांतर प्रकरणी विचारात घ्यावयाच्या इतर महत्त्वपूर्ण बाबी: 1. शाळेतील शिक्षक/ शिक्षकेतर कर्मचा-यांना (कायम व तात्पुरत्या सेवेतील) स्थलांतरीत ठिकाणी सामावून घ्यावे लागेल.
॥. स्थलांतरापूर्वीचे ठिकाणी विद्यार्थ्यांची शिक्षणाची सोय झाली आहे याची खात्री करणे आवश्यक राहील.
III. अनुदानित/अंशत: अनुदानित शाळांच्या स्थलांतराच्या बाबतीत विद्यार्थ्यांची स्थलांतराच्या ठिकाणी कोणतीही गैरसोय होऊ नये तसेच विद्यार्थ्यांना देण्यात येणा-या शैक्षणिक व भौतिक सुविधांचा गुणात्मक दर्जा वाढेल याची दक्षता घेण्यात यावी.
४) ज्या ठिकाणी शाळा स्थलांतरीत करावयाची आहे ते ठिकाण पूर्वीच्या जागेपासून प्राथमिक, माध्यमिक व उच्च माध्यमिक शाळेकरीता अनुक्रमे ५, १०, २० कि.मी. पेक्षा जास्त अंतरावर असू नये.
# Page 3
शासन निर्णय क्रमांकः माशास्थ ३३२१/प्र.क्र.४०१/एसएम-१ ५) आदिवासी, दुर्गम व डोंगराळ, नक्षलग्रस्त भागातील गरज भागविण्यासाठी करावयाच्या स्थलांतर प्रकरणी उपरोक्त निकषांत सूट देण्याचा अधिकार शासनास राहील.
६) अपवादात्मक परिस्थितीत प्रकरणाच्या गुणवत्तेनुसार उपरोक्त निकषांत सूट देण्याचा अधिकार शासनास राहील.
७) शाळेचे प्रस्तावित ठिकाणी स्थलांतर झाल्यानंतर पटसंख्या/सरासरी हजेरी यामध्ये कोणतीही सूट दिली जाणार नाही.
८) अनुदानित शाळा स्थलांतरीत होत असल्यास स्थलांतरापूर्वीच्या ठिकाणी अन्य अनुदानित शाळा उपलब्ध असावी.
९) स्थलांतर प्रस्ताव शिक्षण अधिकारी / प्रशासन अधिकारी (शिक्षण) यांनी परिशिष्ट-१ येथील तपासणी सूचीनुसार तपासणी करुन विभागीय शिक्षण उपसंचालक यांना सादर करावा व त्यावर विभागीय शिक्षण उपसंचालक यांनी त्यांच्या स्वयंस्पष्ट अभिप्रायासह शासनास प्रस्ताव सादर करावा.
# Page 4
# Page 5