# Page 1
महाराष्ट्र शिक्षण सेवा (प्रशासन शाखा) गट-अ मधील अधिकाऱ्यांच्या प्रशासकीय बदल्या शिक्षणाधिकारी व तत्सम.
महाराष्ट्र शासन
शालेय शिक्षण व क्रीडा विभाग
शासन आदेश क्र- बदली ३१२२/प्र.क्र.२०९ (भाग १) / प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १८ जुलै,२०२३.
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ हे दिनांक ०१ जुलै, २००६ पासून अंमलात आले आहेत. सदर अधिनियमातील कलम ४ (४) (दोन) व कलम ४ (५) मधील तरतुदीनूसार बदली करण्यास सक्षम असलेल्या प्राधिकाऱ्याच्या लगतनंतरच्या वरिष्ठ प्राधिकाऱ्याच्या पूर्व मान्यतेने प्रशासकीय कारणास्तव बदलीने पदस्थापना करण्यात आली आहे. त्याअनुषंगाने सक्षम प्राधिकाऱ्यांनी दिलेल्या मान्यतेनुसार खालील तक्त्यात नमूद अधिकाऱ्यांनी बदलीच्या पदस्थापनेमध्ये त्यांच्या नावासमोर स्तंभ क्रमांक- ३ मध्ये दर्शविलेल्या पदस्थापनेच्या ठिकाणी पदस्थापना करण्यात येत आहे.
---------------------------------------------------------------------------------------------------
|  | अ.क्र. |  |  | सध्याचे नाव व पदनाम |  |  | बदलीनंतरची पदस्थापना |  |
|  | १ |  |  | २ |  |  | ३ |  |
| १ | श्री. प्रविण पाटील, शिक्षणाधिकारी (माध्यमिक) जि.प. नाशिक | शिक्षणाधिकारी, (योजना), जि.प. अहमदनगर. |
---------------------------------------------------------------------------------------------------
२. सदर अधिकाऱ्यांनी त्यांच्या नवीन पदाचा पदभार त्वरित स्विकारावा तसेच त्यांनी अनधिकृत रजेवर जाऊ नये. तसेच बदली रद्द करण्यासाठी कुठल्याही स्वरुपाची आवेदने सादर केल्यास, ते शिस्तभंगाच्या कारवाईस पात्र ठरतील याची संबंधितांनी नोंद घ्यावी.
३. आयुक्त (शिक्षण) पुणे यांनी या आदेशाप्रमाणे सदर अधिकाऱ्यांना त्यांच्या सध्याच्या पदभारातून तात्काळ कार्यमुक्त करण्याबाबत संबंधित नियंत्रण अधिकाऱ्यांना तातडीने कळवावे व बदली झालेले अधिकारी विहित कालावधीत दिलेल्या पदस्थापनेच्या ठिकाणी रुजू होतील, याची खातरजमा करावी व याबाबतचा अहवाल शासनास सादर करावा.
# Page 2
शासन आदेश क्रमांक: बदली ३१२२/प्र.क्र.२०९ (भाग १)/प्रशा-२