# Page 1
शिवछत्रपती क्रीडा संकुल, म्हाळुंगे, बालेवाडी, जि. पुणे येथील क्रिडा संकुलाच्या जागेत ऑलिंपिक भवन बांधकामास प्रशासकीय मान्यता देणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः क्रीडासू-३०२०/प्र.क्र. ३५/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २७ मार्च, २०२० .
प्रस्तावना : मा.उपमुख्यमंत्री, महाराष्ट्र राज्य यांच्या अध्यक्षतेखाली दि. २६ जानेवारी २०२० रोजीच्या बैठकीत शिवछत्रपती क्रीडा संकुलातील जागेमध्ये ऑलंपिक भवन उभारणी करण्याबाबत सूचित केले होते. त्यानुसार, सार्वजनिक बांधकाम विभागामार्फ़त ऑलंपिक भवन इमारतीचे बांधकामासाठी अंदाजपत्रक व आराखडे तयार करुन, ऑलिंपिक भवन बांधकामाकरीता रु. ५९.३५ कोटी इतक्या किमतीचे अंदाजत्रक सादर करण्यात आले.
सदर प्रस्ताव मा. मुख्य सचिव यांच्या अध्यक्षतेखाली गठीत करण्यात आलेल्या उच्चाधिकार समितीच्या दि. ०४.०३.२०२० रोजीच्या बैठकीत ठेवण्यात आला होता. सदर अंदाजपत्रक व आराखडयासंदर्भात सार्वजनिक बांधकाम विभागाने केलेल्या छाननीनूसार, उच्चधिकार समितीने रू. ४४.७० कोटी च्या खर्चास मान्यता दिलेली आहे. त्यानुसार, शिवछत्रपती क्रीडा संकुल, बालेवाडी, पुणे येथील क्रीडा संकुलातील जागेमध्ये ऑलिम्पिक भवन इमारतीच्या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय
शिवछत्रपती क्रीडा संकुल, म्हाळुंगे- बालेवाडी, जिल्हा - पुणे येथील क्रीडा संकुलात ऑलिम्पिक भवनच्या बांधकामाच्या रू. ४४.७० कोटी ( अक्षरी रुपये चव्वेचाळीस कोटी सत्तर लक्ष फक्त) इतक्या खर्चाच्या अंदाजपत्रकास खालील अटींच्या अधीन राहून प्रशासकीय मान्यता प्रदान करण्यात येत आहे:
१) शिवछत्रपती क्रीडा संकुल, बालेवाडी, पुणे येथील जागेमध्ये ऑलिम्पिक भवन बांधण्याकरीता त्वरीत जागा निश्चिती करुन बांधकामाबाबत निविदा प्रक्रीया राबविण्यात येऊन, बांधकामाबाबतचे कार्यादेश देण्यात यावेत.
२) सदर जागेवर ऑलिम्पिक भवनचे बांधकाम करून इमारत हस्तांतरण व वापरासंदर्भात क्रीडा विभाग व महाराष्ट्र ऑलिम्पिक असोशिएशन यांच्यामध्ये योग्य तो करारनामा करणे आवश्यक राहील.
# Page 2
शासन निर्णय क्रमांकः क्रीडासू-३०२०/प्र.क्र. ३५/क्रीयुसे-१,
३) महाराष्ट्र ऑलिम्पिक असोसिएशन ही स्वायत्त संस्था असून, संस्थेला शासकीय जागा उपलब्ध करून देण्यासाठीची धोरणात्मक बाबी विचारात घेणे तसेच ऑलिम्पिक भवनाची देखभाल दुरूस्ती इ. बाबतची मानके निश्चित करणे आवश्यक राहील.
४) सदर ऑलिंपिक भवनाच्या बांधकामाबाबतच्या प्रगती अहवालानुसार निधी वितरणाबाबत कार्यवाही करण्यात येईल.
५) उपरोक्त अटी व शर्तीचे पालन करणे आवश्यक राहील. या अनुषंगाने काही वाद उद्भवल्यास शासनाचा निर्णय अंतिम राहील.
२. यावर होणारा खर्च, “मागणी क्रमांक ई- ३, प्रधान लेखाशीर्ष २२०४, क्रीडा व युवक सेवा, १०४, क्रीडा व खेळ, (१६) (०२) क्रीडा संकुलांची स्थापना, (२२०४ १८२७), ३१, सहाय्यक अनुदाने (वेतनेतर)” या लेखाशीर्षाखाली चालू तसेच त्यापुढील आर्थिक वर्षात मंजूर तरतूदीतून भागविण्यात यावा. यासाठी निधी वितरणाचे आदेश स्वतंत्रपणे निर्गमित करण्यात येतील.
३. यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
# Page 3