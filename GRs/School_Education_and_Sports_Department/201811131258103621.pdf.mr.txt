# Page 1
शिक्षक प्रशिक्षण या केंद्रपुरस्कृत योजनेंतर्गत सन २०१८ - १९ या आर्थिक वर्षातील अनुसूचित जाती उपयोजना (SCSP Head) या लेखाशीर्षातंर्गत पहिल्या हप्त्याचा निधी वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः अनुवि- २०१८/प्र.क्र.१२२/प्रशिक्षण
मादाम कामा रोड, हुतात्मा राजगुरु चौक, मंत्रालय,
मुंबई ४०० ०३२,
दिनांक :- १३ नोव्हेंबर, २०१८
वाचा - मनुष्यबळ विकास मंत्रालय, नवी दिल्ली यांचे पत्र क्र.एफ ७.२/२०१८-आय एस -१२ (SC) दिनांक ११ सप्टेंबर, २०१८.
प्रस्तावना - सन २०१८-१९ या आर्थिक वर्षाकरिता केंद्र शासनाने शिक्षक प्रशिक्षण या केंद्र पुरस्कृत योजनेंतर्गत पहिला हप्ता अनुसूचित जाती उपयोजना (SCSP Head) या लेखाशीर्षातंर्गत दि.११ सप्टेंबर, २०१८ च्या पत्रान्वये रु.२२९.०० लाख इतका निधी पहिला हप्ता म्हणून उपलब्ध करुन दिला असून, त्याप्रमाणात राज्य हिस्सा ४०% प्रमाणे रु.१५२.६७ लाख इतका येतो. असा एकूण रू.३८१.६७ लाख निधी वितरीत करण्याची बाब शासनाच्या विचाराधीन होती.
शासन निर्णय - शिक्षक प्रशिक्षण या केंद्र पुरस्कृत योजने अंतर्गत अनुसूचित जाती उपयोजनेच्या (SCSP Head) लेखाशीर्षाखाली केंद्र शासनाने सन २०१८-१९ या आर्थिक वर्षाकरिता पहिला हप्ता रु.२२९.०० लाख वितरित केलेला आहे. त्यानुसार राज्य हिस्सा (४०%) रु.१५२.६७ लाख असा एकूण रु.३८१.६७ लाख इतका निधी पुढील विवरणपत्रानुसार वितरीत करण्यास शासन मान्यता देण्यात येत आहे.
(रुपये लाखात)
--------------------------------------------------------------------------------------------------------------------------------------------
| पहिला हप्ता | केंद्र शासनाच्या पत्राचा दिनांक | केंद्र शासनाने वितरीत केलेला निधी | केंद्र शासनाच्या प्रमाणात राज्य हिस्सा | एकूण वितरणासाठी रुपये |
| SCSP Head  |  | दि.११/०९/२०१८ | २२९.०० | १५२.६७ | ३८१.६७ |
--------------------------------------------------------------------------------------------------------------------------------------------
केंद्र शासनाने सन-२०१८-१९ या आर्थिक वर्षाकरिता वितरीत केलेल्या पहिल्या हप्त्याकरिता केंद्र हिस्सा रु.२२९.०० लाख मागणी क्र. ई-२, २२०२, सर्वसाधारण शिक्षण, ८० सर्वसाधारण, ००३ प्रशिक्षण, पंचवार्षिक योजनांतर्गत योजना, (०१)(०६) शिक्षकांचे प्रशिक्षण (केंद्र पुरस्कृत योजना)(केंद्र हिस्सा) अनूसूचित जाती उपयोजना (२२०२ | ०५८) या लेखाशीर्षातून व राज्य हिस्सा करिता रु.१५२.६७ लाख इतका निधी मागणी क्र. ई- २, ८० सर्वसाधारण, ००३ - प्रशिक्षण, पंचवार्षिक योजनांतर्गत योजना, (०१) शिक्षकांचे प्रशिक्षण, (०१) (०५) शिक्षकांचे प्रशिक्षण केंद्रपुरस्कृत योजना) (राज्य हिस्सा) अनुसूचित जाती उपयोजना (२२०२।०६७) या लेखाशीर्षखाली सन-२०१८-१९ या आर्थिक वर्षात उपलब्ध असलेल्या तरतूदीतून खर्च करण्यात यावा.
# Page 2
शासन निर्णय क्रमांकः अनुवि- २०१८/प्र.क्र.१२२/प्रशिक्षण
सदर निधी वितरीत करण्यासाठी आयुक्त (शिक्षण), महाराष्ट्र राज्य, पुणे यांना नियंत्रण अधिकारी व संचालक, विद्या प्राधिकरण, पुणे यांना आहरण व संवितरण अधिकारी म्हणून घोषित करण्यात येत असून, ज्या उद्दिष्टांसाठी सदर निधी मंजूर करण्यात आला आहे त्याच उद्दिष्टांसाठी खर्च करण्यात यावा. तसेच, सदर शासन निर्णय वित्त विभागाच्या अर्थसं-२०१८/प्र.क्र.६९/अर्थ-३, दि.०२ एप्रिल, २०१८ च्या परिपत्रकामधील अटी व शर्तीच्या अधीन राहून निर्गमित करण्यात येत आहेत.