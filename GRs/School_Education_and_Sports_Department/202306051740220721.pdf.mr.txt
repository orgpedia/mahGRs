# Page 1
असोसिएशन ऑफ टेनिस प्लेअर्स (ATP) / वुमेन्स टेनिस असोसिएशन (WTA) स्पर्धेचे आयोजन करणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: क्रीस्पर्धा ३२२३/प्र.क्र.५८ / क्रीयुसे-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ०५ जून २०२३.
वाचा: शालेय शिक्षण व क्रीडा विभाग, शासन निर्णय क्र. बैठक २०१७/प्र.क्र.८५/क्रीयुसे-२, दि.१५ जुलै, २०१७.
प्रस्तावना:
वर्ल्ड टूर २५० सिरीज या स्पर्धेचे आयोजन महाराष्ट्र शासन व महाराष्ट्र राज्य लॉन टेनिस असोसिएशन यांनी संयुक्त विद्यमाने करण्यास व या स्पर्धेला महाराष्ट्र ओपन या नावाने संबोधण्यात संदर्भिय शासन निर्णयान्वये मान्यता दिलेली होती. महाराष्ट्र राज्य लॉन टेनिस असोसिएशन या संस्थेने ATP वर्ल्ड टूर २५० सिरीज अंतर्गत "महाराष्ट्र ओपन टेनिस स्पर्धा” या स्पर्धेचे आयोजन शिवछत्रपती क्रीडा संकुल, बालेवाडी, पुणे येथे सन २०१७-१८ ते सन २०२२-२३ या आर्थिक वर्षात करण्यात आलेले आहे. महाराष्ट्र ओपन एटीपी २५० ही जगातील अव्वल टेनिस स्पर्धांपैकी एक आहे आणि आता एटीपी टेनिस कॅलेंडरवर खऱ्या अर्थाने जागतिक दर्जाची स्पर्धा बनली आहे.
राज्यातर्फे आयोजित करण्यात आलेल्या या स्पर्धेमुळे ब्रँड महाराष्ट्रला जागतिक क्रीडा पटलावर प्रचंड चालना मिळाली आहे. क्रीडा क्षेत्रात आणि विशेषत: जागतिक स्तरावर टेनिस प्रेमींमध्ये महाराष्ट्र अव्वल राज्य ठरले आहे. एमएमआरडीए, पीएमसी, पीसीएमसी, एमआयडीसी, क्रीडा व युवक कल्याण विभाग तसेच टाटा मोटर्स हे कॉर्पोरेट टायटल स्पॉन्सर म्हणून पुढे आले आहेत आणि गेल्या पाच वर्षांत इतर संघटना आणि सरकारांसाठीही या स्पर्धेचे अनुकरण करण्याचा कल निश्चित केला आहे.
जागतिक क्रमवारीत पहिल्या पाच ते पहिल्या ५० खेळाडूंच्या क्रमवारीत मारिन सिलिच केविन अँडरसन, बेनॉइट पेरे, जिरी वेस्ली, गिल्स सायमन, अस्लान करात्सेव्ह एमिल रुउसुवरी, " बोटिक व्हॅन डी झांडशुल्प यांचा समावेश आहे. राजीव राम आणि जो सॅलिसबरी सध्याची जागतिक दुसऱ्या क्रमांकाची जोडी २०२३ मध्ये आयोजित केलेल्या स्पर्धेमध्ये सहभागी झाली होती. या स्पर्धेमुळे भारतीय आणि महाराष्ट्राच्या खेळाडूंना जागतिक क्रमवारीत वर जाण्यास मोठी मदत झाली आहे. डेव्हिस कप खेळाडू प्रजनेश गुणेश्वरन, रामकुमार रामनाथन, युकी भांबरी, सुमित नागल, साकेत मायनेनी आणि रोहन बोपण्णा यांनी जागतिक एकेरी आणि दुहेरीत अव्वल स्थान पटकावले आहे. महाराष्ट्रासाठी खेळाडू अर्जुन कढे (आता जागतिक क्रमवारीत १३०) जागतिक क्रमवारीत पहिल्या १५० मध्ये स्थान मिळवू शकला आहे.
१५ वर्षांचा आशियाई ज्युनिअर आणि आयओआर चॅम्पियन श्री. मानस धामणे हा ज्युनिअर खेळाडू महाराष्ट्र ओपन डेव्हलपमेंट कार्यक्रमाचा भाग आहेत. त्याने २०२३ मध्ये या स्पर्धेत भाग घेतला आहे आणि २०२३ मध्ये ऑस्ट्रेलियन ओपन ज्युनियर ग्रँड स्लॅममध्ये देखील खेळला आहे.
# Page 2
शासन निर्णय क्रमांकः क्रीस्पर्धा ३२२३/प्र.क्र.५८/क्रीयुसे-२
मा. उपमुख्यमंत्री महोदयांनी दि.३१.१२.२०२२ ते दि.०६.०१.२०२३ या कालावधीत शिवछत्रपती क्रीडा संकुल, बालेवाडी, पुणे येथे पार पडलेल्या उद्घाटनावेळी महाराष्ट्र शासन क्रीडा विभागासह आणि पुणे महानगरपालिका, पिंपरी चिंचवड महानगरपालिका, मुंबई महानगर प्रदेश विकास प्राधिकरण महाराष्ट्र औद्योगीक विकास महामंडळ आणि इतर विभागांच्या सहकार्याने पुढील ५ वर्षे असोसिएशन ऑफ टेनिस प्लेअर्स (ATP) / वुमेन्स टेनिस असोसिएशन (WTA) या स्पर्धा सुरु ठेवण्यात येईल अशी घोषणा केलेली आहे. त्यानुसार राज्यात या खेळाचा प्रसार मोठया प्रमाणावर होण्यासाठी सदर स्पर्धेचे आयोजन महाराष्ट्रात करण्याची बाब शासनाच्या विचाराधीन आहे.
शासन निर्णय:
असोसिएशन ऑफ टेनिस प्लेअर्स (ATP) / वुमेन्स टेनिस असोसिएशन (WTA) स्पर्धेचे महाराष्ट्र शासन व महाराष्ट्र राज्य लॉन टेनिस असोसिएशन यांच्या सुयंक्त विद्यमाने आयोजन करण्यास मान्यता देण्यात येत आहे. तसेच या स्पर्धेला महाराष्ट्र ओपन टेनिस स्पर्धा या नावाने संबोधण्यात येईल आणि या स्पर्धेचे आयोजन शिवछत्रपती क्रीडा संकुल, बालेवाडी, पुणे येथे करण्यास मान्यता देण्यात येत आहे. या स्पर्धेच्या आयोजनासाठी खालीलप्रमाणे उच्चस्तरीय समिती गठीत करण्यास मान्यता देण्यात येत आहे.
-----------------------------------------------------------
| अ.क्र. | नाव | पदनाम |
| १ | मा.मुख्यमंत्री | अध्यक्ष |
| २ | मा.मंत्री, क्रीडा व युवक कल्याण | उपाध्यक्ष |
| ३ | मा.मुख्य सचिव | सदस्य |
| ४ | अपर मुख्य सचिव, वित्त विभाग | सदस्य |
| ५ | अपर मुख्य सचिव, मुख्यमंत्री सचिवालय | सदस्य |
| ६ | प्रधान सचिव, नगर विकास विभाग - १ | सदस्य |
| ७ | प्रधान सचिव, शालेय शिक्षण व क्रीडा विभाग | सदस्य |
| ८ | अध्यक्ष, महाराष्ट्र राज्य लॉन टेनिस असोसिएशन | सदस्य |
| ९ | आयुक्त, क्रीडा व युवक सेवा, महाराष्ट्र राज्य | सदस्य सचिव |
-----------------------------------------------------------
२. वरील उच्चस्तरीय सचिव समितीच्या मार्गदर्शनाखाली असोसिएशन ऑफ टेनिस प्लेअर्स (ATP) / वुमेन्स टेनिस असोसिएशन (WTA) स्पर्धा आयोजनासाठी खालीलप्रमाणे आयोजन समिती गठीत करण्यात येत आहे.
-----------------------------------------------------------------------------------
| अ.क्र. | नाव | पदनाम |
| १ | श्री.ओमप्रकाश गुप्ता, मा. अपर मुख्य सचिव (वित्त) | अध्यक्ष |
| २ | श्री.नितीन करीर, अपर मुख्य सचिव, महसूल, मुद्रांक व नोंदणी शुल्क विभाग | उपाध्यक्ष |
| ३ | श्री.अनिल डिग्गीकर, उपाध्यक्ष व व्यवस्थापकीय संचालक, सिडको, मुंबई. | सदस्य |
| ४ OC | श्री.प्रविण दराडे, प्रधान सचिव, पर्यावरण व वातावरणीय बदल विभाग | सदस्य सचिव |
| ५ | श्री. संजय खंदारे, प्रधान सचिव, सार्वजनिक आरोग्य विभाग | खजिनदार |
-----------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः क्रीस्पर्धा ३२२३/प्र.क्र.५८ /क्रीयुसे-२
----------------------------------------------------------------------------------
|  | श्री.संजीव जयस्वाल, उपाध्यक्ष व मुख्य कार्यकारी अधिकारी म्हाडा | सदस्य |
| ७ | श्री.असिमकुमार गुप्ता, प्रधान सचिव, (मदत व पर्नवसन विभाग) | सदस्य |
| ८ | श्री.रनजीतसिंह देओल प्रधान सचिव (शालेय शिक्षण व क्रीडा विभाग) | सदस्य |
| ९ | आयुक्त, पुणे महानगरपालिका | सदस्य |
| १० | आयुक्त, पिंपरी चिंचवड महानगरपालिका | सदस्य |
| ११ | आयुक्त, क्रीडा व यवुक सेवा, महाराष्ट्र राज्य | सदस्य |
| १२ | सह/उपसचिव शालेय शिक्षण व क्रीडा विभाग, मंत्रालय, मुंबई | सदस्य |
| १३ | सहसंचालक, क्रीडा व युवक सेवा, महाराष्ट्र राज्य | सदस्य |
| १४ | श्री. प्रशांत सुतार, महाराष्ट्र राज्य लॉन टेनिस असो. प्रतिनिधी | स्पर्धा संचालक |
| १५ | श्री. सुंदर अय्यर, महाराष्ट्र राज्य लॉन टेनिस असो. प्रतिनिधी | सदस्य |
----------------------------------------------------------------------------------
आयोजन समितीची कार्यकक्षा खालीलप्रमाणे राहील:
i. महाराष्ट्र लॉन टेनिस असोसिएशनमार्फत स्पर्धेचे आयोजन करणे.
ii. स्पर्धेच्या आयोजनासाठी बक्षीसाची रक्कम MMRDA यांनी द्यावी व उर्वरित निधीची उभारणी करणेसाठी प्रमुख शासकीय / निम शासकीय संस्थांद्वारे निधी उभारावा. शालेय शिक्षण व क्रीडा विभाग, सिडको, एमआयडीसी, एमटीडीसी, एमएसईडीईएल पॉवर जनरेटर, डिपार्टमेंट ऑफ इंडस्ट्रीज, पिंपरी चिंचवड महानगरपालिका, पुणे महानगरपालिका याशिवाय इतर शासकीय विभाग, प्रमुख बँका व अन्य खाजगी कंपनीकडून सीएसआर व अन्य देणगी स्वरुपात निधी उभारण्यासाठी संपर्क साधावा.
iii. सदर स्पर्धेकरीता वेगवेगळ्या माध्यमातून जमा होणारी अंदाजित रक्कम विचारात घेऊन स्पर्धेच्या खर्चाचा आराखडा तयार करावा.
iv. यासाठी जमा निधी व त्यामधून होणाऱ्या खर्चाचे स्वतंत्र खाते ठेवावे आणि सदर खाते श्री. प्रविण दराडे, सदस्य सचिव, आयोजन समिती व श्री. संजय खंदारे, खजिनदार, आयोजन समिती व महाराष्ट्र राज्य लॉन टेनिस असोसिएशनने प्राधिकृत केलेले सदस्य यांचे सहीने चालवावे. सदर खाते आयोजन समितीच्या पूर्व मान्यतेने चालवावे.
V. सदर स्पर्धेकरीता जमा होणारा निधी व झालेला खर्च याबाबतचा तपशिलवार अहवाल स्पर्धा संपल्यानंतर तात्काळ शासनास सादर करावा. स्पर्धेकरिता खर्च विहित पध्दतीने होईल याची आयोजन समितीने दक्षता घ्यावी.
vi. स्पर्धेच्या आयोजनासाठी जमा निधीतून शिल्लक राहिलेला निधी हा महाराष्ट्रामध्ये टेनिस या खेळाचा प्रचार व प्रसार करणे, आंतरराष्ट्रीय दर्जाचे टेनिस प्रशिक्षण स्थापन करणे इत्यादी कामासाठी आयोजन समितीच्या मान्यतेने वापरावा.
vii. आयोजन समितीने उच्चस्तरीय समितीस वर्षातून एकदा अहवाल सादर करावा.
vili. या स्पर्धा पुढील ५ वर्षांमध्ये ( प्रतिवर्ष एकदा) याप्रमाणे एकूण ५ वेळा आयोजित करण्याचे नियोजन करावे.
पृष्ठ ५ पैकी ३
# Page 4
शासन निर्णय क्रमांकः क्रीस्पर्धा ३२२३/प्र.क्र.५८/क्रीयुसे-२
३. या स्पर्धेसाठी होणाऱ्या प्रत्यक्ष खर्चाच्या अनुषंगाने शासनाकडून प्राप्त होणारा निधी व इतर संस्था / विभाग / कंपनी / एजन्सीकडून प्राप्त होणारा निधी याबाबत एक वार्षिक आराखडा आयुक्त, क्रीडा व युवक सेवा यांनी तयार करावा. या वार्षिक आराखड्यानुसार होणारी तूट यापुढे शासनाकडून भरपाई म्हणून उपलब्ध करून देण्यात येईल. सदर तूट पुढील ५ वर्षांसाठी कमाल १० कोटींच्या मर्यादेत (प्रतिवर्षी प्रत्यक्ष तूट अथवा रूपये २ २ कोटी यापैकी कमी असेल ती रक्कम) शासनाकडून भरपाई म्हणून उपलब्ध करून देण्यात येईल.
४. स्पर्धा आयोजित करण्यासाठी आवश्यक तो करारनामा करण्याचे अधिकार महाराष्ट्र राज्य लॉन टेनिस असोसिएशन यांना देण्यात येत आहेत. सदर करारनाम्याचे प्रारूपास आयोजन समितीची मान्यता घेण्यात यावी.
५. यासाठी होणारा खर्च मागणी क्र.०३, २२०४- क्रीडा व युवक सेवा १०४-क्रीडा व खेळ (०२) क्रीडा स्पर्धा (०२) (०३) महाराष्ट्र राज्य क्रीडा परिषदेमार्फत नोंदणीकृत क्रीडा संस्थांना सहाय्यक अनुदान (२२०४ १९४३) (राज्य), ३१ सहाय्यक अनुदाने या लेखाशिर्षाखाली मंजूर अनुदानातून भागविण्यात यावा.
सदर शासन निर्णय नियोजन विभागाने अनौपचारीक संदर्भ क्र.१८७/१४७१, दि.२७.०४.२०२३ अन्वये आणि वित्त विभागाने अनौपचारीक संदर्भ क्र. अनौसं ४८५/व्यय५, दि.०४.०५.२०२३ अन्वये दिलेल्या सहमतीने निर्गमित करण्यात येत आहे.
# Page 5