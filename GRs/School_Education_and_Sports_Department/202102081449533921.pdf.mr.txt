# Page 1
महाराष्ट्र राज्य भारत स्काऊटस आणि गाईडस या संस्थेच्या समित्यावरील सदस्यांच्या नियुक्तीस मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र : भास्कागा-३०२०/प्र.क्र.१३८/क्रीयुसे-३
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०८ फेब्रुवारी, २०२१.
वाचा :- १) शालेय शिक्षण व क्रीडा विभाग, शासन निर्णय क्र. भास्कागा-३०१८/प्र.क्र.२१६/क्रीयुसे-३, दि.९ ऑगस्ट,२०१९ व शासन शुध्दीपत्रक्र दि.९ ऑगस्ट, २०१९.
२) शालेय शिक्षण व क्रीडा विभाग, शासन निर्णय क्र: भास्कागा-३०१९/
प्र.क्र.२७७/क्रीयुसे-३, दि.२७ डिसेंबर, २०१९.
प्रस्तावना : महाराष्ट्र राज्य भारत स्काऊटस आणि गाईडस या संस्थेतील कर्मचाऱ्यांच्या वेतनासाठी शासनामार्फत १०० टक्के अनुदान मंजूर करण्यात येत असल्यामुळे संस्थेतील कामकाजाच्या बाबतीत सुधारणा करण्याचे तसेच संस्थेवर नियंत्रण ठेवण्याचे अधिकार शासनास आहेत. सदर संस्थेचे कार्य सुरळीतपणे व कार्यक्षमतेने पार पाडण्यासाठी तसेच संस्थेवर कायमस्वरुपी प्रशासकीय नियंत्रण राहण्याकरीता शासनाचे पदसिध्द अधिकारी नियुक्त आहेत. संस्थेची जिल्हा यंत्रणा देखील अधिक सक्षमतेने काम करण्यासाठी जिल्हा स्तरावरील जिल्हा आयुक्त (स्काऊट), जिल्हा आयुक्त (गाईड) व जिल्हा चिटणीस या पदांवर शासनाच्या पदसिध्द अधिकाऱ्यांच्या नियुक्त्या करण्यास मान्यता देण्याची बाब शासनाच्या विचाराधीन होती.
शासन निर्णय :
महाराष्ट्र राज्य भारत स्काऊटस आणि गाईडस या संस्थेमध्ये झालेली प्रशासकीय अनियमितता दुर करण्यासाठी संदर्भ क्र.१ येथील शासन निर्णयान्वये संस्थेची राज्य कार्यकारी समिती बरखास्त करण्यात आली. सदर संस्थेचे कार्य सुरळीतपणे व कार्यक्षमतेने पार पाडण्यासाठी तसेच संस्थेवर कायमस्वरुपी प्रशासकीय नियंत्रण राहण्याकरीता संदर्भ क्र. २ येथील
दि.२७ डिसेंबर, २०१९ रोजीच्या शासन निर्णयान्वये या संस्थेच्या अध्यक्ष पदी अपर मुख्य सचिव, शालेय शिक्षण व क्रीडा विभाग व राज्य मुख्य आयुक्त पदी आयुक्त, क्रीडा व युवक सेवा यांची नियुक्ती करण्यात आली.
२. संस्थेची जिल्हा यंत्रणा अधिक सक्षमतेने काम करण्यासाठी जिल्हा स्तरावर देखील शासनाचे पदसिध्द अधिकारी असणे गरजेचे आहे. सदर बाब विचारात घेता १ ) जिल्हा आयुक्त
(स्काऊट) म्हणून संबंधित जिल्हयातील शिक्षणाधिकारी (माध्यमिक), २)जिल्हा आयुक्त (गाईड) म्हणून संबंधित जिल्हा परिषदेतील महिला अधिकारी (उपशिक्षणाधिकारी स्तरावरील) व ३) जिल्हा
चिटणीस म्हणून संबंधित जिल्हा परिषदेतील उपशिक्षणाधिकारी (माध्यमिक) यांची नियुक्ती
# Page 2
शासन निर्णय क्रमांकः भास्कागा-३०२०/प्र.क्र.१३८/क्रीयुसे-३
करण्यास सदर शासन निर्णयान्वये मान्यता देण्यात येत आहे. सदर सदस्यांच्या नियुक्त्या राज्य मुख्य आयुक्त, महाराष्ट्र राज्य भारत स्काऊटस आणि गाईडस यांच्या मान्यतेने करण्यात याव्यात.
३. आयुक्त, क्रीडा व युवक सेवा, महाराष्ट्र राज्य, पुणे तथा राज्य मुख्य आयुक्त, महाराष्ट्र
राज्य भारत स्काऊटस आणि गाईडस संस्था यांनी विहित प्राधिकारानुसार दि.७ ऑक्टोबर, २०२०
रोजीच्या पत्रान्वये जिल्हा मुख्य आयुक्त पदी शिक्षणाधिकारी (प्राथमिक) यांच्या केलेल्या नियुक्तीस शासन मान्यता दर्शविण्यात येत आहे.