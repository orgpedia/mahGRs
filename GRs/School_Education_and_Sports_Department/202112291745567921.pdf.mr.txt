# Page 1
शालेय पोषण आहार योजनेंतर्गत पात्र शाळांना गॅस कनेक्शन उपलब्ध करुन देण्यासाठी इंडियन ऑईल कॉर्पोरेशन लिमिटेड या संस्थेचा समावेश करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: शापोआ - २०२०/प्र.क्र.१४/एस.डी.३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २९ डिसेंबर, २०२१
वाचा: १) केंद्र शासनाचे आदेश क्र.F.No.३-१/२०१२/Desk (MDM), दि.२६/०३/२०१३.
२) केंद्र शासनाचे आदेश क्र.F.No.३-१/२०१४/Desk (MDM), दि.१९/०८/२०१४.
३) शासन निर्णय, शालेय शिक्षण व क्रिडा विभाग क्र. शापोआ-२११३/प्र.क्र.१९९/वि.वि. -३, दि.१७/०३/२०१५.
४) शिक्षण संचालक (प्राथ.), महाराष्ट्र राज्य, पुणे यांचा प्रस्ताव क्र. शापोआ/ एलपीजी / २०२१/ ११९३, दि. १५/०९/२०२१.
५) आदिवासी विकास विभाग, शासन निर्णय क्र. आविवि-२०१५/प्र.क्र.१०७ (भाग२) / कार्यासन-८, दि.१०/११/२०१६.
६) शासन निर्णय, शालेय शिक्षण व क्रिडा विभाग क्र. शापोआ-२०२०/प्र.क्र.१४/एस.डी -३, दि.२५/११/२०२१.
प्रस्तावना: शालेय पोषण आहार योजनेंतर्गत राज्यातील पात्र असलेल्या सर्व शाळांपैकी केंद्रीय स्वयंपाकगृह प्रणालीमार्फत आहार पुरविण्यात येणाऱ्या शाळा व सद्यस्थितीत गॅस कनेक्शन उपलब्ध असलेल्या शाळा वगळून उर्वरित शाळांना हिंदुस्थान पेट्रोलियम कॉर्पोरेशन लि. (HPCL) व भारत पेट्रोलियम कॉर्पोरेशन लि.
(BPCL) या संस्थांव्दारे गॅस कनेक्शन उपलब्ध करुन देण्याबाबतचा शासन निर्णय संदर्भाधिन दि.२५ नोव्हेंबर,२०२१ रोजी निर्गमित केला आहे. सदर शासन निर्णयाच्या अनुषंगाने इंडियन ऑइल कॉर्पोरेशन लि.
(IOCL) या केंद्र शासनाच्या संस्थेने दि. २५ नोव्हेंबर, २०२१ रोजी निर्गमित केलेल्या शासन निर्णयातील परिशिष्ट १ मध्ये नमूद केलेले दर तसेच, अटी व शर्तीनुसार गॅस कनेक्शन उपलब्ध करुन देण्याची तयारी दर्शविली आहे. त्यानुषंगाने शासन निर्णय दि. २५ नोव्हेंबर, २०२१ मध्ये नमूद हिंदुस्थान पेट्रोलियम कॉर्पोरेशन लि. (HPCL) व भारत पेट्रोलियम कॉर्पोरेशन लि. (BPCL) या संस्थांबरोबर इंडियन ऑइल कॉर्पोरेशन लि.
(IOCL) या संस्थेलाही पात्र शाळांना गॅस कनेक्शन उपलब्ध करुन देण्याकरीता मान्यता देण्याची बाब शासन स्तरावर विचाराधीन होती.
शासन निर्णय : उपरोक्त नमूद विषयाच्या अनुषंगाने खालीलप्रमाणे शासन निर्णय निर्गमित करण्यात येत आहे.
i. शासन निर्णय दि. २५ नोव्हेंबर, २०२१ मध्ये नमूद हिंदुस्थान पेट्रोलियम कॉर्पोरेशन लि. (HPCL) व भारत पेट्रोलियम कॉर्पोरेशन लि. (BPCL) या संस्थांबरोबर इंडियन ऑइल कॉर्पोरेशन लि.
(IOCL) या संस्थेलाही शालेय पोषण आहार योजनेंतर्गत पात्र असलेल्या सर्व शाळांपैकी केंद्रीय स्वयंपाकगृह प्रणालीमार्फत आहार पुरविण्यात येणाऱ्या शाळा व सद्यस्थितीत गॅस कनेक्शन
# Page 2
शासन निर्णय क्रमांकः शापोआ- २०२०/प्र.क्र.१४/एस.डी.३
उपलब्ध असलेल्या शाळा वगळून उर्वरित शाळांना गॅस कनेक्शन उपलब्ध करुन देण्यास मान्यता देण्यात येत आहे.
ii. शासन निर्णय दि.२५ नोव्हेंबर, २०२१ मध्ये नमूद गॅस कनेक्शन उपलब्ध करुन देण्याचे दर तसेच इतर अटी व शर्ती कायम राहतील व त्यांचे तंतोतंत पालन संबंधित संस्थांनी करणे आवश्यक राहील.