# Page 1
स्व. रामनारायण जयस्वाल शिक्षण संस्था, खेमजई, जि.चंद्रपूर संचालित राजीव गांधी विद्यालय, खेमजई या शाळेचे, मौजे टेंमुर्डा, जि.चंद्रपूर येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३२४/प्र.क्र.४१६/२४ /एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ११ मार्च, २०२४
वाचा :
शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१
दिनांक २८ जुलै, २०२१.
संदर्भ :
विभागीय शिक्षण उपसंचालक, नागपूर विभाग, नागपूर यांचे जा.क्र.शिउसं/ नाग/माध्य-
ड/७०४९/२०२३, दि.११.०९.२०२३ रोजीचे पत्र.
प्रस्तावना :-
स्व. रामनारायण जयस्वाल शिक्षण संस्था, खेमजई, ता.वरोरा ,जि.चंद्रपूर संचालित राजीव गांधी
विद्यालय, खेमजई ता.वरोरा जि.चंद्रपूर या मराठी माध्यमाच्या माध्यमिक (इ. ५ वी ते इ. ७ वी विना
अनुदानित, इ. ८ वी ते इ.१० वी अंशत: अनुदानित) शाळेचे मौजा टेंमुर्डा, ता.वरोरा, जि.चंद्रपूर येथे
स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय :-
उपरोक्त शाळेचे अपुऱ्या भौतिक सुविधांमुळे स्थलांतर प्रस्तावित केले आहे. त्यामुळे सदर
शाळेचे वर नमूद ठिकाणी स्थलांतर करण्यास खालील अटी व शर्तीवर मान्यता देण्यात येत आहे.:-
(१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच इच्छुक विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत
ठिकाणी कार्यरत राहील.
(३) शासनाकडून शाळा, शिक्षक व शिक्षकेतर कर्मचारी, वेतन/वेतनेतर अनुदान, विद्यार्थी इ.संदर्भात
वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक
राहील.
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शतींमध्ये बदल होणार
नाहीत.
# Page 2
शासन निर्णय क्रमांकः माशास्थ ३३२४/प्र.क्र.४१६/२४ /एसएम-१
(५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही
प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, नागपूर विभाग, नागपूर यांनी सदर शाळेच्या स्थलांतराबाबत
पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर