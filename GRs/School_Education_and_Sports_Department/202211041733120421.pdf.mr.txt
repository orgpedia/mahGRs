# Page 1
ज्ञान विस्तारक संघ, मुंबई संचालित ज्ञान सरिता कनिष्ठ महाविद्यालय, मुलुंड (प.), मुंबई या कनिष्ठ महाविद्यालयाचे मु. भाल, पोस्ट द्वारली, जि. ठाणे येथे स्थलांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ-३२२२/प्र.क्र.४५२/एसएम - १
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ४ नोव्हेंबर, २०२२
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, मुंबई यांचे जा.क्र. शिउसं/उमावि-१/स्थलांतर/१२३/२०२२/५६५ दिनांक १ जुलै, २०२२ चे पत्र.
प्रस्तावना : ज्ञान विस्तारक संघ, चर्नी रोड, मुंबई संचालित ज्ञान सरिता कनिष्ठ महाविद्यालय, नेताजी सुभाष रोड, मुलुंड (पश्चिम), मुंबई - ८० या गुजराती व इंग्रजी माध्यमाच्या अनुदानित कनिष्ठ महाविद्यालयाचे भाल गुरुकुल इंग्लिश मिडीयम स्कूल, मु. भाल पोस्ट, द्वारली, ता. कल्याण, जि. ठाणे येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : ज्ञान सरिता कनिष्ठ महाविद्यालयाची इमारत जीर्ण झाली असून स्ट्रक्चरल ऑडीट नुसार ती रिकामी करून तातडीने पाडणे आवश्यक आहे. सबब, सदर कनिष्ठ महाविद्यालयास उपरोक्त ठिकाणी स्थलांतर करण्यास खालील अटी व शर्तीच्या अधिन राहून एक विशेष बाब म्हणून मान्यता देण्यात येत आहे.: (१) स्थलांतरीत कनिष्ठ महाविद्यालयाची किमान पटसंख्येची अट कोणत्याही कारणास्तव शिथिल केली जाणार नाही. तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) शासनाकडून कनिष्ठ महाविद्यालय, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ.संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(३) सदर कनिष्ठ महाविद्यालयाच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) संदर्भिय कनिष्ठ महाविद्यालयात मंजुर असलेल्या पदांपैकी सध्या कार्यरत असलेली शिक्षक/ शिक्षकेतर पदेच स्थलांतरीत ठिकाणी "मंजूर पदे" समजण्यात यावीत.
# Page 2
शासन निर्णय क्रमांक : माशास्थ-३२२२/प्र.क्र.४५२/एसएम-१ (५) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, मुंबई यांनी सदर कनिष्ठ महाविद्यालयाच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.