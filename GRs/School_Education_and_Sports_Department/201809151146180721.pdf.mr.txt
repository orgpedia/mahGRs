# Page 1
खेळांना प्रोत्सहन देण्यासाठी माध्यमिक शाळा / कनिष्ठ महाविद्यालय यांना प्रोत्साहन अनुदान देण्याकरिता निधी वितरित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निविप्र ४०१८/प्र.क्र १२३/क्रीयुसे -२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख : १५ सप्टेंबर, २०१८
वाचा १. शालेय शिक्षण व क्रीडा विभाग, शासन निर्णय क्र. राक्रीधो २०१२/प्र.क्र.२५९/क्रीयुसे-१, दि.२६.०२.२०१४.
२. वित्त विभागाचे शासन परिपत्रक क्र. अर्थसं - २०१८ / प्र.क्र ६९ / अर्थ-३, दि.०२.०४.२०१८ ३. क्रीडा व युवक सेवा पुणे यांचे पत्र क्र.क्रीयुसे/प्रोअनिवि/२०१८-१९/का-४/३१३६, दि.१०.०८.२०१८.
प्रस्तावना - संदर्भाधीन क्र.०३ च्या पत्रान्वये सन २०१८-१९ या वर्षातील जिल्हास्तरीय शालेय क्रीडा स्पर्धेत प्राविण्यप्राप्त शाळांना प्रोत्साहनात्मक अनुदान देण्यासाठी निधी वितरीत करण्याचा प्रस्ताव शासनास सादर करण्यात आला होता. त्या अनुषंगाने व संदर्भ क्र. ०२ च्या शासन परिपत्रकातील तरतूदींनुसार या योजनेसाठी अर्थसंकल्पित निधीपैकी ७० टक्के निधी वितरीत करण्याची बाब शासनाच्या विचाराधीन होती.
शासन निर्णय : सन २०१८-१९ या वर्षाकरीता जिल्हा, राज्य व आंतरराष्ट्रीय शालेय क्रीडा स्पर्धेत प्राविण्य मिळविणाऱ्या माध्यमिक शाळा/कनिष्ठ महाविद्यालय यांना प्रोत्साहन अनुदान देण्यासाठी रु. २९०.०० लक्ष निधी अर्थसंकल्पित आहे. त्यापैकी रु.२०३.०० लक्ष (रुपये दोन कोटी तीन लाख फक्त ) (७० टक्के) तरतूद वितरित करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
२. उपरोक्त संदर्भात होणारा खर्च " मागणी क्र.ई -३, २२०४ क्रीडा व युवक सेवा - १०४ क्रीडा व खेळ (२०) माध्यमिक शाळा व कनिष्ठ महाविद्यालय व खेळांचे प्रचालन (२०) (०३) खेळांना प्रोत्सहन देण्यासाठी माध्यमिक शाळा/कनिष्ठ महाविद्यालय यांना प्रोत्साहन अनुदान (२२०४-५६६२), ३१ सहायक अनुदाने (वेतनेतर)” या लेखाशिर्षाखाली मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
।. उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याच वेळी आंहरीत करावा. शासन लेख्याबाहेर बँक खात्यात हा निधी ठेऊ नये.
# Page 2
शासन निर्णय क्रमांकः निविप्र ४०१८/प्र.क्र १२३ / क्रीयुसे - २
॥. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/
शासन निर्णय वित्तीय नियमावली यांची अंमलबजावणी करुन वरील वितरीत तरतूदीचा विनियोग करण्याच्या अधीन राहून उपरोक्त तरतूद वितरीत करण्यास मान्यता देण्यात येत आहे.
३. सदर योजनेअंतर्गत खेळाडूंना शिष्यवृत्ती मंजूर करतांना संदर्भाधीन क्र.१ च्या शासन निर्णयामधील तरतूदी लागू राहतील.
४. वित्त विभाग दिनांक ०२.०४.२०१८ च्या परिपत्रकातील सूचनानुसार उपरोक्त तरतुद खर्च करण्याबाबतची कार्यवाही करण्यात यावी. यासाठी संबंधीत जिल्हा क्रीडा अधिकारी यांना आंहरण व संवितरण अधिकारी तर आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे.
५. सदरचा शासन निर्णय वित्त विभागाच्या दिनांक ०२.०४.२०१८ च्या परिपत्रकातील सूचनांना अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमूद अटींची पूर्तता होत आहे. सदर परिपत्रकाच्या परिशिष्टातील मुद्दा क्र.१, २, ३, ४, ५, ६ व ७ मधील बाबी सदर आदेशास लागू नाहीत.
# Page 3