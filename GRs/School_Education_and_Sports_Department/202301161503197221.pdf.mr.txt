# Page 1
नवीन राष्ट्रीय शैक्षणिक धोरण, २०२० ची प्रभावी अंमलबजावणी करण्यासाठी आंतर विभागीय समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- संकिर्ण-२०२२/प्र.क्र.८८/एसडी-६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक -१६ जानेवारी, २०२३.
वाचा: १) भारत सरकारचे पत्र D.O.No.१८-९०/२०२०IS.१५,दि.२१ डिसेंबर, २०२०.
२) शासन पत्र क्र.अ.शा.२०२२/प्र.क्र.४९/एसडी -६, दि. २२.०५.२०२२.
३) बालकाचा मोफत व सक्तीच्या शिक्षणाचा हक्क अधिनियम, २००९, अंतर्गत अधिसूचनादिनांक ७ मार्च, २०१२.
४) शालेय शिक्षण व क्रीडा विभाग शासन निर्णय क्रमांक - अभ्यास -२०१६/ (प्र.क्र.४३/१६) एस.डी.-४,दि.२५.०४.२०१६ ५) शालेय शिक्षण व क्रीडा विभाग शासन निर्णय क्र.संकिर्ण-२०२२/प्र.क्र.४९/एसडी-६, दि. २४ जून, २०२२.
प्रस्तावना:
--------------------------------------------------------------------------------------------------------
| केंद्रीय मंत्रिमंडळाच्या २९ जुलै, २०२०रोजीच्या बैठकीमध्ये नवीन राष्ट्रीय शैक्षणिक धोरणाला |
| मंजुरी देण्यात आली आहे. राष्ट्रीय शैक्षणिक धोरण, २०२० हे मुख्यत: ५ स्तंभावर आधारीत आहे. १) |
| Access(सर्वांना सहज शिक्षण) २) Equity (समानता) ३) Quality (गुणवत्ता) ४) Affordibility (परवडणारे |
| शिक्षण ) ५) Accountability (उत्तर दायित्व ) |
| नवीन शैक्षणिक धोरणामध्ये पूर्वीच्या १०+२+३ या रचनेमध्ये बदल करून ५+३+३+४ याप्रमाणे |
| रचनात्मक बदल केला आहे. यामध्ये पायाभूत स्तरापासून-पदवी स्तरांपर्यच्या शिक्षणाचा समावेश केला |
| आहे. |
|  |
| रचना |
| प्रथम ५ वर्षामध्ये पूर्व प्रथामिक शिक्षणाची ३ वर्ष व इयत्ता १ ली व २ री चा समावेश असून या |
| स्तरावरील अभ्यासक्रमामध्ये खेळ, शोध, कृती आधारीत शिक्षण देण्यात येणार आहे. विद्यार्थी इयत्ता ३ |
| रीत प्रवेशित होईपर्यंत त्यास समजपूर्वक वाचन व लेखन करण्यास सक्षम बनविण्याच्या उद्देशाने |
| अभ्यासक्रमाची रचना करण्यात येणार आहे. या प्रकारे अभ्यासक्रमामध्ये निर्मितीसाठी स्थानिक खेळणी, |
| स्थानिक भाषांचा समावेश असून आनंददायी अभ्यासक्रम (Happiness Curriculum) तयार करण्यात |
| येणार आहे. पुढील ३ वर्षामध्ये इयत्ता ३ री ते ५ वी या वर्गांमध्ये कृती व खेळ आधारित परस्पर संवादी |
| अभ्यासक्रम विकसित करून विद्यार्थ्यांचे बौध्दिक विकास साध्य करण्यात येणार आहे. त्या पुढील ३ |
| वर्षामध्ये इयत्ता ६ वी ते ८ वी करिता कृती आधारित प्रायोगिक अभ्यासक्रमाची आखणी करण्यात येणार |
| आहे. विद्यार्थ्यांना व्यावसायीक हस्तकला व कौशल्य विकास करण्याच्या दृष्टीने शिक्षण देण्यात येणार |
| आहे. पुढील ४ वर्षामध्ये इयत्ता ९ वी ते १२वी या ४ वर्षात ४० वेगवेगळ्या विषयांचा अभ्यास करण्याची |
| संधी विद्यार्थ्यांना मिळणार आहे. विद्यार्थ्यांना त्याच्या आवडीप्रमाणे विषय घेण्याची मुभा देण्यात येणार |
| आहे. इयत्ता १० वी व इयत्ता १२ वी बोर्डाच्या परिक्षेचे अवास्तव महत्त्व कमी करण्यात येईल. उच्च |
--------------------------------------------------------------------------------------------------------
# Page 2
शासन निर्णय क्रमांक: संकिर्ण-२०२२/प्र.क्र.८८/एसडी-६
----------------------------------------------------------------------------------------------------
| माध्यमिक वर्गांमध्ये कला, विज्ञान व वाणिज्य हा शाखाभेद न ठेवता आवडीचे विषय निवडता येतील |
| तसेच पुढे पदवी पातळीवरही आवडीचे विषय निवडता येतील. |
| अभ्यासक्रम |
| अभ्यासक्रमातील ओझे कमी करून खेळ, कृती व शोध आधारित अभ्यासक्रम तयार करण्यात |
| येणार आहे. त्याचप्रमाणे संबोध, आकलन, उपयोजनावर भर, गणिती दृष्टिकोन, वैज्ञानिक दृष्टिकोन, |
| सर्जनशील विचार, चिंतनशिल विचार, सहसंबंधात्मक अध्ययन, संवाद कौशल्यावर आधारित |
| अभ्यासक्रम तयार केला जाणार आहे. केवळ पाठांतर करून परीक्षेत मिळणाऱ्या गुणांचे अवास्तव महत्त्व |
| कमी करून कौशल्य व क्षमता विकसनावर भर देण्यात येणार आहे. अध्ययन निष्पत्तीच्या आधारे मुलांची |
| गुणवत्ता तपासली जाणार आहे. केवळ गुण न नोंदविता क्षमता / कौशल्य विकसनाची स्थिती प्रगती |
| पुस्तकात नोंदवून सर्वांगीण विकासाच्या प्रक्रियेला चालना दिली जाणार आहे. त्याचप्रमाणे |
| बहुविद्याशाखीय अभ्यासक्रमाची निर्मिती केली जाणार आहे. विद्यार्थ्यांना विषय निवडीचे स्वतंत्र्य दिले |
| जाणार आहे. |
| मुल्यांकन |
| मुल्यांकन हे बहुआयामी असणार आहे. विद्यार्थ्यांच्या मुल्यांकनामधील गुणांचे महत्त्व कमी |
| करून बहुआयमी मुल्यांकनाची संकल्पनेचा स्विकार राष्ट्रीय शैक्षणिक धोरण, २०२० मध्ये केला आहे. |
| ज्यात स्वंयमुल्यांकन, सहाध्यायी मुल्यांकन, शिक्षण मुल्यांकनासोबतच विद्यार्थ्यांचे भावात्मक |
| सामाजिक, बोधात्मक, क्रियात्मक प्रगतीच्या आधारे सातत्यपूर्ण मुल्यांकन करण्यात येणार आहे. |
| शिक्षक प्रशिक्षण |
| विद्यार्थ्यांसोबतच शिक्षकांच्या प्रगती व विकासाच्या अनुषंगाने त्यांना सक्षम बनविण्यासाठी |
| नियतकालिक प्रशिक्षणाचे आयोजन करून गुणवत्ताधारित पदोन्नतीस प्रोत्साहन देण्यात येणार आहे. |
| बहुविद्याशाखीय अभ्यासक्रमाचा समावेश केल्यामुळे त्यानुसार शिक्षकांना वेळोवेळी प्रशिक्षण दिले |
| जाणार आहे. TET चाचणी चे बळकटीकरण करण्यात येणार आहे. याद्वारे शिक्षकांची निवड केली जाणार |
| आहे. |
|  |
| ४. प्रशासकीय जबाबदारी |
| राष्ट्रीय शैक्षणिक धोरण-२०२० ची अंमलबजावणी करण्यासाठी देश व राज्य पातळीवरील |
| जबाबदाऱ्यांचे विभाजन “SARTHAQ” पुस्तिकेमध्ये देण्यात आलेले आहे. त्यातील नवीन अभ्यासक्रम |
| निर्मितीचे कार्ये राष्ट्रीय शैक्षणिक संशोधन व प्रशिक्षण परिषद, व राज्य शैक्षणिक संशोधन व प्रशिक्षण |
| परिषद, महाराष्ट्र, पुणे या संस्था करणार आहेत. त्याप्रमाणे शिक्षक प्रशिक्षणाची जबाबदारी राज्य |
| शैक्षणिक संशोधन व प्रशिक्षण परिषद, महाराष्ट्र, पुणे ह्या संस्थेकडे आहे. राज्यातील सर्व शाळांमध्ये |
| NEP २०२० ची प्रभावी अंमलबजावणीसाठी समन्वय यंत्रणा (नोडल) म्हणून शालेय शिक्षण व व क्रीडा |
| विभाग कार्यरत आहे. |
|  |
| ५. इतर विभागांची जबाबदारी |
| राष्ट्रीय शैक्षणिक धोरण-२०२० ची प्रभावी अंमलबजावणी राज्यामध्ये होण्यासाठी शालेय शिक्षण |
| विभागासोबतच इतर विभागाचे सहकार्य महत्त्वाचे आहे. शालेय शिक्षण विभागासोबतच राज्यातील काही |
----------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांक: संकिर्ण-२०२२/प्र.क्र.८८/एसडी-६
-----------------------------------------------------------------------------------------------------
| शाळांचे प्रशासकीय नियंत्रण इतर विभागाच्या अंतर्गत असल्यामुळे या धोरणाच्या प्रभावी |
| अंमलबजावणीसाठी सर्व संबंधित विभागांना समन्वय संनियंत्रण व मार्गदर्शन करणेही आवश्यक आहे. |
|  |
| महिला व बाल विकास विभाग |
| अंगणवाडी, बालवाटीका व पूर्व प्राथमिक शिक्षणाचे प्रशासकीय नियंत्रण हे महिला व बाल |
| विकास विभागाच्या अधिन आहे. राष्ट्रीय शैक्षणिक धोरण-२०२० मध्ये केंद्र शासनाने रचनात्मक बदल |
| केल्यामुळे पूर्वप्राथामिक शिक्षणाचा समावेश शालेय शिक्षणात केल्यामुळे अंगणवाडी, बालवाडी, |
| बालवाटीका यांचे एकात्मिकरण करण्याच्या अनुषंगाने महिला व बाल विकास विभागाचा सहभाग |
| महत्त्वपूर्ण आहे. |
|  |
| सामाजिक न्याय व विशेष सहाय्य विभाग |
| या विभागाकडून खाजगी व शासकीय आश्रमशाळा तसेच वसतीगृह चालविली जातात. |
| विभागांतर्गत असलेल्या शाळांमध्ये राष्ट्रीय शैक्षणिक धोरण-२०२० ची प्रभावी अंमलबजावणी |
| करण्यासाठी व सर्व समावेशीत शिक्षण दिव्यांग विद्यार्थ्यांना मिळावे यासाठी विभागाची भूमिका महत्त्वाची |
| आहे. |
|  |
| इतर मागास बहुजन कल्याण विभाग |
| विमुक्त जाती व भटक्या जमातीसाठी असलेल्या शाळांमध्ये राष्ट्रीय शैक्षणिक धोरण-२०२० ची |
| प्रभावी अंमलबजावणी करण्यासाठी सदर विभागाचा सहभाग आवश्यक आहे. |
|  |
| आदिवासी विकास विभाग |
| या विभागाकडून खाजगी व शासकीय आश्रमशाळा तसेच वसतीगृह चालविली जातात. |
| विभागांतर्गत असलेल्या शाळांमध्ये तसेच त्या भागामधील असलेल्या अंगणवाडी, बालवाडी, |
| बालवाटीका यांचे एकात्मिकरण त्या शाळांमध्ये करून त्या प्रदेशातील पूर्व प्राथमिक शिक्षणाचे |
| बळकटीकरण्याच्या दृष्टीने राष्ट्रीय शैक्षणिक धोरण-२०२० ची प्रभावी अंमलबजावणी करण्यासाठी |
| विभागाचा सहभाग असणे आवश्यक आहे. |
|  |
| कौशल्य विकास व उद्योजकता विभाग |
| राष्ट्रीय शैक्षणिक धोरण-२०२० मध्ये कौशल्य व व्यवसायिक शिक्षणाला अधिक महत्त्व देण्यात |
| आले आहे. माध्यमिक स्तरावर विद्यार्थ्यांच्या आवडीनुसार कौशल्य विकास व व्यवसायिक शिक्षणातील |
| विषय त्यांच्या अभ्यासक्रमात निवड करण्यास प्रोत्साहन देण्यात येणार आहे. या अनुषंगाने अभ्यासक्रम |
| निर्मिती, शाळांमध्ये व्यवसायिक प्रशिक्षणाच्या दृष्टीने कौशल्य विकास विभागाचा सहभाग आवश्यक |
| आहे. |
| ६. वरील सर्व बाबींचा विचार करून राष्ट्रीय शैक्षणिक धोरणाच्या अंमलबजावणीसाठी राष्ट्रीय |
| शैक्षणिक धोरणातील शिफारशीनुसार टप्या-टप्प्याने कार्यवाही सुरु असून या अंतर्गत राष्ट्रीय,राज्य |
| आणि जिल्हा स्तरावरून प्राधान्याने करावयाच्या काही बाबी निश्चित करण्यात आल्या आहेत. याकरिता |
| “SARTHAQ” ही नियोजन पुस्तिका तयार करण्यात आली असून यामध्ये राष्ट्रीय व राज्यस्तरावरील |
| विविध विभागांची /संस्थांची जबाबदारी व त्यानुसार करावयाची आवश्यक कार्यवाही याबाबत एकूण |
-----------------------------------------------------------------------------------------------------
पृष्ठ ५ पैकी ३
# Page 4
शासन निर्णय क्रमांक: संकिर्ण-२०२२/प्र.क्र.८८/एसडी-६
------------------------------------------------------------------------------------------------
| २९७ कार्ये (टास्क) अंतिम करण्यात आली आहेत. ही सर्व कार्ये (टास्क) विहीत कालावधीत पूर्ण |
| करण्यासाठी व कार्यवाहीवर नियंत्रण ठेवण्यासाठी आयुक्त शिक्षण, पुणे यांच्या अध्यक्षतेखाली दिनांक |
| २४ जून, २०२२ च्या शासन निर्णयान्वये समिती गठीत केली असून या कार्यांबाबत संबंधित यंत्रणा |
| दर्शविणारे परिशिष्ट सदर शासन निर्णयासोबत देण्यात आले आहे. शालेय शिक्षण व क्रीडा |
| विभागासोबतच राज्यातील काही शाळांचे प्रशासकीय नियंत्रण इतर विभागाच्या अंतर्गत आहे. या |
| धोरणाच्या प्रभावी अंमलबजावणीसाठी सर्व संबंधित विभागांना समन्वय संनियंत्रण व मार्गदर्शन करणेही |
| आवश्यक आहे. राष्ट्रीय शैक्षणिक धोरणाच्या सुयोग्य अंमलबजावणी व संनियत्रणसाठी इतर विभागाचा |
| सहभाग महत्त्वाचा असल्यामुळे त्या विभागासह आंतरविभागीय समिती गठीत करण्याची बाब शासनाच्या |
| विचाराधीन होती. |
|  |
| शासन निर्णय |
| २. राष्ट्रीय शैक्षणिक धोरण- २०२०च्या प्रभावी अंमलबजावणीकामी धोरणात नमूद कार्यांच्या |
| राज्यस्तरावरील समन्वय, सनियंत्रण व मार्गदर्शनसाठी खालीलप्रमाणे आंतरविभागीय समिती स्थापन |
| करण्यात येत आहे. |
|  |
| अ.क्र. | पदनाम व कार्यालय | पद |
| १ | अ.मु.स./प्रधान सचिव/सचिव, शालेय शिक्षण व क्रीडा विभाग, मंत्रालय, | अध्यक्ष |
| मुंबई. |  |
| २ | आयुक्त (शिक्षण), महाराष्ट्र राज्य, पुणे. | सदस्य |
| ३  |  | आयुक्त (समाजकल्याण), महाराष्ट्र राज्य, पुणे. | सदस्य |
|  | आयुक्त, (महिला व बाल विकास), महाराष्ट्र राज्य, पुणे. | सदस्य |
| ५ | आयुक्त ( आदिवासी विकास), महाराष्ट्र राज्य, पुणे. | सदस्य |
| ६ | संचालक (इतर मागास बहुजन कल्याण विभाग), महाराष्ट्र राज्य, पुणे. | सदस्य |
| ७ | आयुक्त (कौशल्य विकास), महाराष्ट्र राज्य, पुणे. | सदस्य |
| ८ | राज्य प्रकल्प संचालक, महाराष्ट्र प्राथमिक शिक्षण परिषद, मुंबई | सदस्य |
| ९ | संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे. | सदस्य |
| १० | सह सचिव / उप सचिव, (विद्यार्थी विकास), शालेय शिक्षण व क्रीडा विभाग, | सदस्य |
| मुंबई |
|  |
| ११ | अवर सचिव/कक्ष अधिकारी, एसडी-६, शालेय शिक्षण व क्रीडा विभाग, मुंबई | सदस्य सचिव |
|  |
| ३. राष्ट्रीय शैक्षणिक धोरण-२०२० ची शासन स्तरावर अंमलबजावणी करण्याची जबाबदारी सदर |
| समितीची राहील. समितीमध्ये विभागनिहाय नमूद करण्यात आलेल्या अधिकारी यांनी त्यांच्या |
| कार्यालयातील समन्वयाचे काम कर सदर कामकाज का र्यादित असल्याने सर्व कार्याबाबतची |
------------------------------------------------------------------------------------------------
पृष्ठ ५ पैकी ४
# Page 5
शासन निर्णय क्रमांक: संकिर्ण-२०२२/प्र.क्र.८८/एसडी-६
--------------------------------------------------------------------------------------------
| कार्यवाही त्वरित सुरु करण्यात यावी. तसेच केलेल्या कार्यवाहीचा अहवाल समितीच्या अध्यक्षांकडे |
| वेळोवेळी सादर करावा. |
| ४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर |
| उपलब्ध करण्यात आला असून त्याचा संगणक सांकेतांक २०२३०११६१५०३१९७२२१ असा आहे. हा |
| आदेश डिजीटल स्वाक्षरीने साक्षांकित करुन काढण्यात येत आहे. |
--------------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने, IMTIYAZ
MUSHTAQUE KAZI
( इ. मु. काझी ) सह सचिव, महाराष्ट्र शासन प्रति, १) मा. राज्यपालांचे सचिव, राजभवन, मुंबई.
२) मा. मुख्यमंत्री, महाराष्ट्र राज्य यांचे प्रधान सचिव.
३) मा. उप मुख्यमंत्री, महाराष्ट्र राज्य यांचे सचिव.
४) मा. सभापती व मा. उपसभापती, विधान परिषद, विधान भवन, मुंबई.
५) मा. अध्यक्ष व मा. उपाध्यक्ष, विधान सभा, विधान भवन, मुंबई.
६) मा. मंत्री, (शालेय शिक्षण) यांचे खाजगी सचिव.
७) सचिव, शालेय शिक्षण व क्रीडा विभाग, मंत्रालय, मुंबई.
८) आयुक्त (शिक्षण), महाराष्ट्र राज्य, पुणे.
९) आयुक्त, महानगरपालिका (सर्व) १०) आयुक्त (समाजकल्याण), महाराष्ट्र राज्य, पुणे.
११) आयुक्त, (महिला व बाल विकास), महाराष्ट्र राज्य, पुणे.
१२) आयुक्त ( आदिवासी विकास), महाराष्ट्र राज्य, पुणे.
१३) संचालक (इतर मागास बहुजन कल्याण विभाग), महाराष्ट्र राज्य, पुणे.
१४) आयुक्त ( कौशल्य विकास), महाराष्ट्र राज्य, पुणे.
१५) राज्य प्रकल्प संचालक, महाराष्ट्र प्राथमिक शिक्षण परिषद, मुंबई.
१६) संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे १७) शिक्षण संचालक (माध्यमिक व उच्च माध्यमिक), शिक्षण संचालनालय, महाराष्ट्र राज्य, पुणे.
१८) शिक्षण संचालक (प्राथमिक), शिक्षण संचालनालय, महाराष्ट्र राज्य, पुणे.
१९) संचालक,महाराष्ट्र राज्य,पाठ्यपुस्तक निर्मिती व अभ्यासक्रम संशोधन मंडळ (बालभारती), पुणे २०) अध्यक्ष, राज्य माध्यमिक व उच्च माध्यमिक शिक्षण मंडळ, पुणे.
२१) संचालक, अल्पसंख्यांक व प्रौढ शिक्षण, पुणे २२) मुख्याधिकारी, नगरपालिका, सर्व २३)शिक्षणाधिकारी प्राथमिक/माध्यमिक (सर्व) २४) प्राचार्य, जिल्हा शिक्षण व प्रशिक्षण संस्था (सर्व).
२५) प्रशासन अधिकारी, महानगरपालिका (सर्व) २६) निवड नस्ती (एसडी-६).
पृष्ठ ५ पैकी ५