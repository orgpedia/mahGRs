# Page 1
स्थानिक स्वराज्य संस्थांच्या प्राथमिक शाळांसाठी वितरित करण्यात येणाऱ्या सादिल अनुदानाच्या रकमेतून खर्च करावयाचा बाबींमध्ये सुधारणा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : उमाशा-२०२०/प्र.क्र.१३/एसएम-४,
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई ४०० ०३२.
दिनांक : ०४ जून, २०२०.
वाचा :- (१) शासन निर्णय, शालेय शिक्षण व क्रीडा विभाग, क्रमांक : पीआरई-१०९४/ ७०४/ (दोन)/प्राशि-१, दिनांक १४ नोव्हेंबर, १९९४.
प्रस्तावना : राज्यातील स्थानिक स्वराज्य संस्थांनी चालविलेल्या प्राथमिक शाळांकरिता भौतिक, शैक्षणिक
सुविधा व दैनंदिन उपयोगाचे साहित्य उपलब्ध करण्यासाठी मागील वर्षाच्या वेतन खर्चांच्या ४ टक्के पर्यंत
सादिलवार खर्च करण्यास संदर्भातील शासन निर्णयान्वये मान्यता देण्यात आलेली आहे. सादिलवार
खर्चासाठी मंजूर केलेल्या रकमेपैकी शाळा पातळीवर ८० टक्के रक्कम खर्च करावयाची असून त्यासाठी
अनुज्ञेय बाबींची मार्गदर्शक यादी सदर शासन निर्णयासोबच्या प्रपत्र-“अ” मध्ये देण्यात आली आहे. तसेच
जिल्हा पातळीवर २० टक्के रक्कम खर्च करावयाची असून त्यासाठी अनुज्ञेय बाबींची मार्गदर्शक यादी
प्रपत्र “ब” मध्ये देण्यात आलेली आहे. सदर खर्च करावयाच्या अनुज्ञेय बाबींच्या यादीमध्ये सुधारणा
करावयाची बाब शासनाच्या विचाराधीन होती. याबाबत आता शासनाने पुढीलप्रमाणे निर्णय घेतला आहे.
शासन निर्णय :
राज्यातील स्थानिक स्वराज्य संस्थांच्या प्राथमिक शाळांकरिता दिल्या जाणाऱ्या ४ टक्के
सादिल अनुदानाच्या रकमेतून खर्च करावयाच्या अनुज्ञेय बाबींची, शासन निर्णय, क्रमांक : पीआरई
१०९४/७०४/(दोन)/ प्राशि-१, दिनांक १४ नोव्हेंबर, १९९४ सोबतची “प्रपत्र अ” व “प्रपत्र ब” ही यादी रद्द
करण्यात येत असून त्याऐवजी सदर ४ टक्के सादिल अनुदानातून खर्च करावयाच्या अनुज्ञेय बाबींची
सुधारित यादी सोबत जोडली आहे. सन २०२० - २१ या आर्थिक वर्षापासून उपलब्ध होणाऱ्या ४ टक्के
सादिल अनुदानाच्या रकमेतून सोबत जोडलेल्या यादीतील बाबींसाठीच खर्च करण्यात यावा.
# Page 2
शासन निर्णय क्रमांकः उमाशा-२०२०/प्र.क्र.१३/एसएम-४,
२. या योजनेसाठी होणारा खर्च “२२०२-सर्वसाधारण शिक्षण-०१-प्राथमिक शिक्षण १०३-प्राथमिक
शिक्षणासाठी स्थानिक संस्थांना सहाय्य - १०३(एक)(ए) (एक) महाराष्ट्र जिल्हा परिषद व पंचायत समिती
अधिनियम १९६१ च्या कलम १८२ अन्वये जिल्हा परिषदांना सप्रयोजन अनुदाने (२२०२०१७३) मागणी
क्रमांक ई-२” या अर्थशीर्षाखाली खर्ची टाकण्यात यावा.
# Page 3