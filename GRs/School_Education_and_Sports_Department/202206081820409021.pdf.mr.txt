# Page 1
खेळांडूंना थेट नियुक्ती देण्यासंदर्भात धोरण निश्चित करण्यासाठी समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : बैठक ३४२०/प्र.क्र.६८/क्रीयुसे-२,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२,
दिनांक : ०८ जून, २०२२
संदर्भ- खेआस -२०१०/(प्र. क्र. २७२/१०) क्रीयुसे २ दि. ०९.१२.२०१०
प्रस्तावना: खेळाडूंना शासकीय सेवेत थेट नियुक्ती देणे तसेच शिवछत्रपती विजेत्या खेळाडूंना शासकीय नोकरीत सामावून घेणे याबाबतचे धोरण निश्चित करण्यासाठी संदर्भात मा. उपमुख्यमंत्री महोदयांच्या अध्यक्षतेखाली दि. ०८.०६.२०२२ रोजी बैठक आयोजित करण्यात आलेली होती. सदर बैठक मा. मंत्री (क्रीडा व युवक सेवा), मा. राज्यमंत्री (क्रीडा व युवक सेवा), मा. मुख्य सचिव, मा.
अपर मुख्य सचिव (सेवा) सामान्य प्रशासन, अपर मुख्य सचिव (महसूल), प्रधान सचिव (वित्त), सचिव, शालेय शिक्षण व क्रीडा विभाग, आयुक्त, क्रीडा व युवक सेवा यांच्या उपस्थितीत आयोजित करण्यात आली होती.
शासन निर्णय, शालेय शिक्षण व क्रीडा विभाग दि. ०९.१२.२०१० मधील तरतूदीनुसार, अधिकृत आंतरराष्ट्रीय क्रीडा स्पर्धेमध्ये प्राविण्य मिळविणाऱ्या खेळाडूंना शासन सेवेत थेट नियुक्ती देण्यात येते सदर. प्राविण्य प्राप्त खेळाडूंकडून मुख्यत्वे उप जिल्हाधिकारी, पोलीस उपअधिक्षक, अधिक्षक राज्य उत्पादन शुल्क, विक्रीकर अधिकारी, गट-अ या पदासाठी पसंती देण्यात येते.
खेळाडूंची सदर पदावर नियुक्ती झाल्यावर त्या पदाच्या सेवा प्रवेश नियमानुसार, प्रशिक्षण पूर्ण करणे, विभागीय परीक्षा उत्तीर्ण करणे आवश्यक असते. तथापि खेळाडूंना विविध आंतरराष्ट्रीय / राष्ट्रीय स्पर्धेमध्ये सहभागी होण्यासाठी जावे लागत असल्याने त्या पदाचे आवश्यक प्रशिक्षण पूर्ण करता येत नाही, विभागीय परीक्षा देता येत नाही. यामुळे त्यांचा परिविक्षा कालावधी पुर्ण होत नाही. त्यामुळे त्यांच्या वेतनवाढीचा प्रश्न निर्माण होतो. तसेच सदर खेळाडू दीर्घ कालावधीसाठी क्रीडा सरावास गेल्याने त्यांच्या रजा कालावधीतील वेतनाचा प्रश्न निर्माण होतो. या पदांचे सेवा प्रवेश नियम संबंधीत प्रशासकीय विभागाने विहित केले असल्याने त्याबाबत क्रीडा विभागाकडून कार्यवाही करणे उचित ठरत नाही.
त्यामुळे सदर बैठकीमध्ये खेळांडूंच्या थेट नियुक्ती व इतर सेवा शर्तीबाबत धोरण निश्चित करण्यासाठी मा. अपर मुख्य सचिव (सेवा), सामान्य प्रशासन विभाग यांचे अध्यक्षतेखाली समिती गटीत करून सदर समितीमध्ये अपर मुख्य सचिव (गृह), प्रधान सचिव (वने), प्रधान सचिव, उच्च व तंत्र शिक्षण विभाग, सचिव, शालेय शिक्षण क्रीडा विभाग, आयुक्त, क्रीडा व युवक सेवा यांचा समावेश करून याबाबत धोरण निश्चित करण्याचे निर्देश मा. उपमुख्यमंत्री महोदयांनी दिले. त्यानुसार सदर समिती गठीत करण्याची बाब शासनाच्या विचाराधीन होती.
शासन निर्णय : खेळाडूंना शासकीय सेवेत थेट नियुक्ती देणे, तसेच शिवछत्रपती विजेत्या खेळाडूंना शासकीय नोकरीत सामावून घेणे यासंदर्भात धोरण निश्चित करण्यासाठी, मा. अपर मुख्य सचिव
# Page 2
शासन निर्णय क्रमांकः बैठक ३४२०/प्र.क्र.६८/क्रीयुसे-२
(सेवा), सामान्य प्रशासन विभाग यांच्या अध्यक्षतेखाली खालीलप्रमाणे समिती गठीत करण्यात येत आहे -
---------------------------------------------------------
| १. | अपर मुख्य सचिव (सेवा,) सामान्य प्रशासन विभाग | अध्यक्ष |
| २. | अपर मुख्य सचिव (गृह) गृह विभाग | सदस्य |
| ३. | प्रधान सचिव, उच्च व तंत्र शिक्षण विभाग | सदस्य |
| ४. | प्रधान सचिव,( वने) महसुल व वन विभाग | सदस्य |
| ५. | सचिव, शालेय शिक्षण व क्रीडा विभाग | सदस्य |
| ६. | आयुक्त, क्रीडा व युवक सेवा | सदस्य सचिव |
---------------------------------------------------------
सदर समितीची कार्यकक्षा खालीलप्रमाणे राहील.
१) खेळाडूंना शालेय शिक्षण व क्रीडा विभाग, उच्च व तंत्र शिक्षण विभाग, वन विभाग आणि गृह विभागामध्ये गट-अ, ब, क, ड मधील पदावर थेट नियुक्तीसाठी निश्चित करावयाच्या सेवाशर्तीबाबत शासनास शिफारस करणे.
२) नियुक्तीनंतर त्या पदाच्या सेवा प्रवेश नियमानुसार, प्रशिक्षण, विभागीय परीक्षा याबाबत धोरण निश्चित करणे.
३) जे खेळाडू नियुक्तीनंतर त्या पदाच्या सेवा प्रवेश नियमानुसार, प्रशिक्षण, विभागीय परीक्षा उत्तीर्ण होत नाहीत याबाबत धोरण निश्चित करणे.
४) मध्य प्रदेश सरकारच्या विक्रम पुरस्काराच्या धर्तीवर शिवछत्रपती पुरस्कार विजेत्या खेळाडूंना शासन सेवेत नियुक्ती देण्याकरिता निश्चित करावयाच्या सेवाशर्तीबाबतही शासनास शिफारस करणे.
५) नियुक्तीनंतर खेळांडूंना अनुज्ञेय करावयाच्या रजा निश्चित करणे.
समितीने शासनास उपरोक्त मुद्याबाबत शिफारशी करून दि. ३०.०६.२०२२ पर्यंत अहवाल सादर करावा.
# Page 3