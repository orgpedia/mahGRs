# Page 1
महाराष्ट्र राज्य भारत स्काऊटस आणि गाईडस्, मुंबई संस्थेतील आस्थापनेवरील कर्मचारी यांना ७ व्या वेतन आयोगाच्या सुधारित वेतन संरचना लागू करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : भास्कागा-२०१९/प्र.क्र. १३५ / क्रीयुसे - ३
मादाम कामा रोड, हुतात्मा राजगुरू चौक,
मंत्रालय, मुंबई - ३२
दिनांक २९ ऑगस्ट, २०१९
वाचा : १. शासन निर्णय वित्त विभाग क्र. वेपुर-२०१८/प्र.क्र. ४४/सेवा-९, दि. ०१ जानेवारी, २०१९ २. शासन अधिसूचना वित्त विभाग क्र. वेपुर-२०१९/प्र.क्र. १/सेवा-९, दि. ३० जानेवारी, २०१९ ३. शासन परिपत्रक वित्त विभाग क्र. वेपुर-२०१९/प्र.क्र.८/सेवा-९, दि. २० फेब्रुवारी, २०१९ ४. शासन परिपत्रक वित्त विभाग क्र. वेपुर-२०१९/प्र.क्र.८/सेवा-९, दि. ३० मे, २०१९
प्रस्तावना : सातव्या केंद्रीय वेतन आयोगाच्या शिफारशीवरील केंद्र शासनाचे शासन निर्णय विचारात घेऊन राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याकरीता श्री. के.पी.बक्षी, सेवानिवृत्त अप्पर मुख्य सचिव, यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने काही फेरफारासह स्वीकृत करण्याचा निर्णय संदर्भ-२ येथील शासन निर्णयान्वये घेतला आहे. त्या अनुषंगाने महाराष्ट्र राज्य भारत स्काऊटस आणि गाईडस, मुंबई येथील कर्मचाऱ्यांना दिनांक ०१ जानेवारी, २०१६ पासून सुधारित वेतन संरचना लागू करण्याबाबत महाराष्ट्र नागरी सेवा(सुधारित वेतन) नियम, २०१९ च्या संदर्भ क्र.३ अन्वये अधिसूचित केले आहेत. तसेच संदर्भ क्र. ४ च्या परिपत्रकानुसार प्रारंभिक वेतननिश्चितीबाबत व थकबाकी अदा करण्यासंदर्भात सविस्तर कार्यपध्दती विहित करण्यात आलेली आहे. त्या आधारे महाराष्ट्र राज्य भारत स्काऊटस आणि गाईडस्, मुंबई संस्थेतील आस्थापनेवरील कर्मचाऱ्यांना सुधारित वेतन संरचना लागू करण्याची बाब शासनाच्या विचाराधीन होती.
शासन निर्णय : शासन असे आदेश देत आहे की, संदर्भ क्र. ३ अन्वये अधिसूचित केलेल्या महाराष्ट्र नागरी सेवा (सुधारित वेतन) नियम, २०१९ मधीन सुधारित वेतन संरचना व वेतननिश्चितीचे नियम तसेच संदर्भ क्र. ४ अन्वये वेतन निश्चिती व थकबाकी अदा करण्यासंदर्भात निर्गमित करण्यात आलेल्या सूचना सोबतच्या जोडपत्रातील महाराष्ट्र राज्य भारत स्काऊटस आणि गाईडस्, मुंबई संस्थेतील आस्थापनेवरील कर्मचाऱ्यांना (सुधारित वेतन संरचना) योग्य त्या फेरफारासह लागू करण्यास मान्यता देण्यात येत आहे.
२. सुधारित वेतन संरचनेत वेतननिश्चिती करण्यासाठी आवश्यक तो विकल्प हे आदेश निर्गमित झाल्याच्या २ महिन्यांच्या आत देण्यात यावा. एकदा दिलेला विकल्प अंतिम राहील.
३. या आदेशान्वये लागू करण्यात आलेल्या सुधारित वेतन संरचनामुळे होणारा अतिरिक्त खर्च महाराष्ट्र राज्य भारत स्काऊटस आणि गाईडस्, मुंबई संस्थेतील आस्थापनेवरील कर्मचाऱ्यांचे वेतनासाठी मंजूर करण्यात येणाऱ्या ज्या लेखाशिर्षाखाली खर्ची घालण्यात येतो त्याच लेखाशिर्षाखाली खर्ची घालण्यात यावा व त्या खालील मंजूर अनुदानातून भागविण्यात यावा. आयुक्त, क्रीडा व युवक सेवा, पुणे यांनी सुधारित अंदाज तयार करताना सदर अतिरिक्त खर्च विचारात घ्यावा.
# Page 2
शासन निर्णय क्रमांकः भास्कागा-२०१९/प्र.क्र. १३५/क्रीयुसे-३
४. सदर शासन निर्णय वित्त विभागाच्या अ.नौ. संदर्भ क्र.२७४/२०१९/सेवा-९, दि. १६/०७/२०१९ अन्वये दिलेल्या सहमतीने निर्गमित करण्यात येत आहे.
# Page 3
# Page 4