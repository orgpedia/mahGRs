# Page 1
महाराष्ट्र राज्य शैक्षणिक संशोधन व प्रशिक्षण परिषद, पुणे यांचे फेसबुक पेज व ट्विटर अकाऊंट व राज्यातील सर्व DIECPD (पूर्वाश्रमीचे DIET ) यांचे फेसबुक पेज, युटूब चॅनेल व ट्विटर अकाऊंट सुरु करण्यास परवानगी देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-२०१९/प्र.क्र.९०/प्रशिक्षण
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: २८ नोव्हेंबर, २०१९
वाचा:
संचालक, महाराष्ट्र राज्य शैक्षणिक संशोधन व प्रशिक्षण परिषद, पुणे यांचे पत्र क्र. मराशैसंप्रप/
आय.टी./ फेसबुक पेज ट्विटर- २०१९-२०/३८२४ दि. ०९ सप्टेंबर, २०१९
प्रस्तावना:
महाराष्ट्र राज्य शैक्षणिक संशोधन व प्रशिक्षण परिषद, पुणे व राज्यातील सर्व DIECPD,
( पूर्वाश्रमीचे DIET ) यांच्याकडून राज्यातील इयत्ता १ ली ते १२ वी पर्यंतच्या शिक्षक व विद्यार्थ्यांच्या
गुणवत्ता विकासासाठी विविध प्रशिक्षणांचे व उपक्रमाचे आयोजन करण्यात येत आहे. तसेच राबविण्यात
येणाऱ्या उपक्रमांशी संबंधित माहिती एकत्रिकरण व विश्लेषणही केले जाते. या उपक्रमांना राज्यात सर्वत्र
पोहोचविण्यासाठी सध्या पत्र व्यवहार ई-मेल व प्रत्यक्ष भेटी यांचा वापर केला जात आहे. तसेच
सद्यस्थितीमध्ये महाराष्ट्र राज्य शैक्षणिक संशोधन व प्रशिक्षण परिषदेच्या Youtube Channel च्या
माध्यामातून बदलेल्या अभ्यासक्रमाचे तसेच DIKSHA APP चे व्हिडीओ प्रसिध्द करण्यात आले आहेत.
ज्याचा लाखो शिक्षकांना फायदा होत असल्याचे निदर्शनास आले आहे. उपक्रमांची परिणामकारकता
लक्षात घेवून उपयुक्त प्रशिक्षण कार्यक्रम व उपक्रमांना योग्य प्रसिध्दी देणे आवश्यक आहे.
सध्याचे प्रशिक्षणाचे बदलते स्वरूप व प्रशिक्षणाची परिणामकारकता यांचा मेळ घालण्यासाठी
तसेच उपयुक्त प्रशिक्षण कार्यक्रम व उपक्रमांना योग्य प्रसिध्दी देण्यासाठी समाज माध्यमांचा चांगल्या
प्रकारे उपयोग करता येईल तसेच वेळोवेळी येणारे शासन निर्णय व परिपत्रके यांना प्रसिध्दी देण्यासाठी
फेसबुक पेज व Twitter अकाऊंट सुरु करणे उपयुक्त ठरेल.
# Page 2
शासन निर्णय क्रमांकः संकीर्ण-२०१९/प्र.क्र.९०/प्रशिक्षण वरील सर्व बाबींचा विचार करुन, महाराष्ट्र राज्य शैक्षणिक संशोधन व प्रशिक्षण परिषद, पुणे यांचे
फेसबुक पेज व ट्विटर अकाऊंट व राज्यातील सर्व DIECPD (पूर्वाश्रमीचे DIET ) यांचे फेसबुक पेज, युटूब
चॅनेल व ट्विटर अकाऊंट सुरू करण्यास मान्यता देण्याचा शासनाने खालीलप्रमाणे निर्णय घेतला आहे.
शासन निर्णय :
महाराष्ट्र राज्य शैक्षणिक संशोधन व प्रशिक्षण परिषद, पुणे यांना फेसबुक पेज व ट्विटर अकाऊंट राज्यातील सर्व DIECPD, ( पूर्वाश्रमीचे DIET) फेसबुक पेज, युटूब चॅनेल व ट्विटर अकाऊंट सुरु करण्यास यांना खालील अटीच्या अधीन राहून परवानगी देण्यात येत आहे: १) सदर बाबी करीता कोणत्याही प्रकारचा निधी मंजूर केला जाणार नाही.
२ ) जिल्हा स्तरावरील माहिती अपलोड करणे व संनियंत्रण याची जबाबदारी प्राचार्य, DIECPD (पूर्वाश्रमीचे DIET) यांची राहील.