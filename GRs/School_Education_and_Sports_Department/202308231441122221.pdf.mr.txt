# Page 1
प्रियदर्शनी इंदिरा गांधी शिक्षण संस्था, जि. यवतमाळ संचालित माध्यमिक विद्यालय.
मार्लेगाव, जि. यवतमाळ या शाळेचे, उमरखेड, जि. यवतमाळ येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३२३/प्र.क्र.४६४/२३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २३ ऑगस्ट, २०२३
वाचा : शालेय शिक्षण व क्रीडा विभाग, शासन निर्णय क्रमांक: माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, अमरावती विभाग, अमरावती यांचे जा.क्र. शिउसं/माध्य/ब/ ५१६१ / २०२२ दि.२८.०६.२०२२ रोजीचे पत्र.
प्रस्तावना : प्रियदर्शनी इंदिरा गांधी शिक्षण संस्था, उमरखेड, जि. यवतमाळ संचालित माध्यमिक विद्यालय,मार्लेगाव, ता. उमरखेड, जि. यवतमाळ या मराठी माध्यमाच्या अनुदानित माध्यमिक (इ.५ वी ते ७ वी,अंशत: अनुदानित व इ. ८ वी ते १० वी अनुदानित) शाळेचे, उमरखेड, जि. यवतमाळ येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची इमारत महामार्गामध्ये जात असल्याने स्थलांतर प्रस्तावित केले आहे. त्यामुळे सदर शाळेचे उपरोक्त ठिकाणी स्थलांतर करण्यास खालील अटी व शर्तीवर मान्यता देण्यात येत आहे.
(१) सद्यस्थितीत स्थलांतरास तात्पुरती मान्यता देण्यात असून संस्थेने १८ महिन्यांच्या आत विहित निकषांनुसार सोई सुविधा असणारी इमारती पूर्ण करून भोगवटा प्रमाणपत्र शासनास सादर करणे अनिवार्य राहील, विहीत कालावधीत या अटीची पूर्तता न केल्यास प्रस्तुत आदेश रद्द समजण्यात येतील.
(२) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(३) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(४) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
# Page 2
शासन निर्णय क्रमांकः माशास्थ ३३२३/प्र.क्र.४६४/२३/एसएम-१
(५) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार
नाहीत.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही
प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास
आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, अमरावती विभाग, अमरावती यांनी सदर शाळेच्या
स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.