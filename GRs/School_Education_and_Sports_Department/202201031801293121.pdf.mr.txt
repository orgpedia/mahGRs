# Page 1
कोव्हिड–१९ संबंधित कर्तव्य बजावत असताना कोरोना विषाणूचा संसर्ग होऊन मृत्यू पावलेल्या कर्मचाऱ्यांच्या कुटूंबियांना विमा कवच / सानुग्रह सहाय्य मंजूर करण्याबाबत.
कै. (श्री.) किरण गौतम माने, सह शिक्षक.
महाराष्ट्र शासन
शालेय शिक्षण व क्रीडा विभाग
शासन ज्ञापन क्रमांक : सहाय्य-२०२१/प्र.क्र.२९/टीएनटी-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ०३ जानेवारी, २०२२
संदर्भ:
१) वित्त विभाग, शासन निर्णय क्र. संकीर्ण २०२०/प्र.क्र. ४/व्यय-९, दिनांक २९.०५.२०२० व दिनांक. १४.१०.२०२०.
२) शालेय शिक्षण व क्रीडा विभागाचे क्रमांक: सहाय्य-२०२०/प्र.क्र.८१/टीएनटी-६, दिनांक ०७.१२.२०२० व दिनांक १६.०३.२०२१ चे पत्र.
३) शिक्षण संचालक (माध्यमिक व उच्च माध्यमिक) यांचे पत्र क्र. कोव्हीड-१९/कवच/ सानुग्रह/माने/९१४, दिनांक ०८.०३.२०२१.
ज्ञापन :
कै.(श्री.) किरण गौतम माने, सह शिक्षक, यांचा कोव्हिड-१९ संबंधित कर्तव्य बजावताना कोव्हिड-१९ मुळे दिनांक ०४/११/२०२० रोजी मृत्यू झालेला आहे.
२. कै. ( श्री.) किरण गौतम माने, सह शिक्षक यांच्या वारसास वित्त विभागाच्या संदर्भ क्र. (१) येथील दिनांक २९.०५.२०२० च्या शासन निर्णयानुसार रु. ५० लक्ष रकमेचे सानुग्रह सहाय्य देण्याबाबतचा प्रस्ताव शिक्षण संचालक (माध्यमिक व उच्च माध्यमिक) यांनी संदर्भ क्र. (३) येथील पत्रान्वये सादर केला आहे.
३. कै.(श्री.) किरण गौतम माने, सह शिक्षक पदावर विद्याभवन हायस्कूल कळंब, ता. कळंब, जि. उस्मानाबाद येथे दिनांक २६/१०/२०१५ ते दिनांक ०४/११/२०२० या कालावधीत कार्यरत होते. ही बाब मुख्याध्यापक, विद्याभवन हायस्कूल कळंब, ता. कळंब, जि. उस्मानाबाद यांनी प्रमाणित केली आहे.
४. कै.(श्री.) किरण गौतम माने हे कोरोना विषाणू प्रादुर्भाव व प्रतिबंधात्मक उपाययोजनेच्या अनुषंगाने कोव्हीड १९ रिलीफ कक्ष, विद्याभवन वसतीगृह, कळंब येथे गटशिक्षण कार्यालय कळंब यांच्या दिनांक ३०/०९/२०२० रोजीच्या आदेशाने दि. २४/१०/२०२० रोजी कोव्हीड रिलीफ कक्ष, विद्याभवन वसतीगृह, कळंब येथे कर्तव्यावर कार्यरत होते.
५. कै.(श्री.)माने यांचा कोव्हिड- १९ मुळे दिनांक ०४/११/२०२० रोजी मृत्यू झाला आहे, असे तहसिलदार कळंब यांनी प्रमाणित केलेले आहे. कै. (श्री.) माने यांचा मृत्यू कोव्हिड-१९ मुळे झाल्याचे उपजिल्हा रुग्णालय, कळंब यांनी दिलेल्या मृत्यू अहवालावरुन स्पष्ट होते.
# Page 2
शासन ज्ञापन क्रमांकः सहाय्य-२०२१/प्र.क्र.२९/टीएनटी-६
६. उपजिल्हा रुग्णालय, कळंब यांचेकडील कै. (श्री.)माने यांचे मृत्यू प्रमाणपत्र सादर करण्यात आले आहे.
मा. दिवाणी न्यायाधिश कनिष्ठ स्तर, कळंब, जि. उस्मानाबाद यांनी कै.(श्री.) किरण गौतम माने यांचे कायदेशिर वारस म्हणून (१) श्रीमती प्रतिभा किरण माने, (२) गौरव किरण माने, (३) आरुष किरण माने यांना औपचारिकपणे घोषित केले आहे. त्यानुसार (कै.) श्री. माने यांचे कायदेशीर वारस (१) श्रीमती प्रतिभा किरण माने, (२) गौरव किरण माने, (३) आरुष किरण माने यांना एकत्रित रु.५०.०० लक्ष (रुपये पन्नास लक्ष फक्त) इतक्या रकमेचे सर्वकष वैयक्तिक अपघात विमा कवच / सानुग्रह सहाय्य प्रदान करण्यास वित्त विभागाच्या दिनांक २९.०५.२०२० च्या शासन निर्णयानुसार याद्वारे मंजूरी देण्यात येत आहे.
७. प्रस्तुत प्रस्तावावरील खर्च वित्त विभागाच्या अभिप्रायानुसार खाली नमूद लेखाशीर्षाखाली मंजूर अनुदानातून भागविण्यात येईल.
“मागणी क्रमांक ई-२, (००) (०१) सर्वसाधारण माध्यमिक शाळांना सहायक अनुदान (अनिवार्य), (२२०२ ०४४२), ३१- सहायक अनुदान (वेतनेतर)”.