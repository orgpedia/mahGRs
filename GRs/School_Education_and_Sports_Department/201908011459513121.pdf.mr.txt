# Page 1
शिवछत्रपती राज्य क्रीडा पुरस्कार व अन्य क्रीडा पुरस्कार सुधारित नियमावलीमध्ये सुधारणा करण्यासाठी समिती नियुक्त करण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक : शिछपु २०१८/प्र.क्र.१२७/१८/क्रीयुसे २
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक :- १ ऑगस्ट, २०१९.
वाचा :- १. शानि.सामाजिक न्याय, सां.का., क्रीडा व विशेष सहाय्य विभाग क्र. शिछपु.
२००२/प्र.क्र.७३/क्रीयुसे-२ दिनांक ९ जानेवारी, २००३
२. जिजामाता राज्य क्रीडा पुरस्कार शासन निर्णय क्र. शिछपु-२००४/ प्र.क्र.५२/क्रीयुसे-२, दिनांक १४.०९.२००४
३. शासन निर्णय, शा.शि. व क्री. वि. क्र. शिछपु - २००२/प्र.क्र.७३ / क्रीयुसे २, दिनांक १९.१०.२००६
४. शासन निर्णय, शा.शि. व क्री. वि. क्र. शिछपु - २०११//प्र.क्र.१९८/२०११/क्रीयुसे २, दिनांक ०१.१०.२०१२
५. शासन निर्णय, शा.शि. व क्री. वि. क्र. राक्रीधो २०१२/प्र.क्र. १५८/क्रीयुसे २, दिनांक १६ ऑक्टोबर, २०१७
६. शासन निर्णय, शा.शि. व क्री. वि. क्र. शिछपु २०१८/प्र. क्र. १२७ / क्रीयुसे २, दिनांक २४ ऑक्टोबर, २०१८
७. शासन निर्णय, शा.शि. व क्री. वि. क्र. शिछपु २०१६/प्र. क्र. २०१ / क्रीयुसे २, दिनांक १२ डिसेंबर, २०१७.
प्रस्तावना :
महाराष्ट्र राज्यातील नामवंत सर्वोत्कृष्ट क्रीडापटू, क्रीडा कार्यकर्ते तसेच महाराष्ट्रातील क्रीडा क्षेत्राच्या प्रगतीसाठी अहर्निश व सेवाभावी वृत्तीने कार्य करणाऱ्या खेळाडू / व्यक्तींना दरवर्षी शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, एकलव्य राज्य क्रीडा पुरस्कार (दिव्यांग खेळाडू) व उत्कृष्ट क्रीडा संघटक/कार्यकर्ते व जिजामाता पुरस्कार देऊन गौरविण्यात येते. या पुरस्कारांच्या सुधारित नियमावलीस उपरोक्त दि. १६.१०.२०१७ च्या शासन निर्णयान्वये मान्यता देण्यात आलेली आहे. सदर शासन निर्णयामध्ये शिवछत्रपती क्रीडा पुरस्कार व अन्य क्रीडा पुरस्कारासाठी नियमावली तयार करुन निकष निश्चित करण्यात आलेले आहे. सदर नियमावलीत दि.०८.१२.२०१७ व दि. २४.१०.२०१८ च्या शुध्दीपत्रकान्वये काही सुधारणा करण्यात आल्या आहेत. प्रचलित नियमावलीमध्ये तसेच निकषांमध्ये आणखी बदल करणे आवश्यक आहे.
शिवछत्रपती क्रीडा पुरस्कारांसदर्भात दि.१६.१०.२०१७ च्या शासन निर्णयामध्ये सुधारणा
# Page 2
शासन निर्णय क्रमांकः शिछपु २०१८/प्र.क्र.१२७/१८/क्रीयुसे २
करण्याकरिता समिती गठीत करण्याचा प्रस्ताव शासनाच्या विचाराधीन होता. त्याबाबत आता शासनाने खालीलप्रमाणे निर्णय घेतला आहे.
शासन निर्णय : शिवछत्रपती राज्य क्रीडा जीवन गौरव पुरस्कार, उत्कृष्ट क्रीडा मार्गदर्शक पुरस्कार, शिवछत्रपती राज्य क्रीडा पुरस्कार (खेळाडू), शिवछत्रपती राज्य साहसी क्रीडा पुरस्कार, एकलव्य राज्य क्रीडा पुरस्कार (दिव्यांग खेळाडू) व उत्कृष्ट क्रीडा संघटक/कार्यकर्ते व जिजामाता पुरस्कार वितरणाच्या अनुषंगाने दि. १६.१०.२०१७ च्या शासन निर्णयान्वये विहित केलेल्या निकषांचा अभ्यास करुन निकष/नियमांमध्ये सुधारणा सुचविण्यासाठी खालील समितीचे गठन करण्यात येत आहे.
२. सदर समितीने उपरोक्त शासन निर्णयान्वये विहित केलेल्या निकषांचा / नियमांचा अभ्यास करुन त्यात करावयाच्या सुधारणांसदर्भातला समितीचा अहवाल १ महिन्यात शासनास सादर करावा. समितीचा कालावधी दोन महिने राहिल.
समितीची रचना :
----------------------------------------------------------------------
| अ.क्र. | सदस्यांचे नावे | पदनाम |
| १. | श्री. धनराज पिल्ले, पद्मश्री पुरस्कारार्थी | अध्यक्ष |
| २. | श्री. उप सचिव, शालेय शिक्षण व क्रीडा विभाग, मुंबई | कार्याध्यक्ष |
| ३. | सहसंचालक, क्रीडा व युवक सेवा, महाराष्ट्र राज्य, पुणे. | सदस्य |
| ४. | श्री. सुधीर मोरे, उपसंचालक, क्रीडा व युवक सेवा, पुणे | सदस्य |
| ५. | श्री. एन. बी. मोटे, उपसंचालक, क्रीडा व युवक सेवा, मुंबई | सदस्य |
| ६. | श्री. रविंद्र नाईक, जिल्हा क्रीडा अधिकारी | सदस्य |
| ७. | श्री. दिलीप वेंगसकर, अर्जुन पुरस्कारार्थी | सदस्य |
| ८. | श्रीमती तेजस्विनी सावंत, अर्जुन पुरस्कारार्थी | सदस्य |
| ९. | श्री. अरुण खोडसकर, योगा, अमरावती | सदस्य |
| १०. | श्री. प्रदिप गंधे, महाराष्ट्र ऑलिंम्पिक असोसिएशन | सदस्य |
| ११. | श्रीमती वर्षा उपाध्ये, जिमनॅस्टिक | सदस्य |
| १२. | श्री.ऋषिकेश यादव, सहासी क्रीडा प्रकार | सदस्य |
| १३.  |  | श्री. राजाराम घाग, पॅरा ऑलिंम्पिक | सदस्य |
| १४. | श्री. श्रीकांत वाड, बॅडमिंटन | सदस्य |
| १५. | श्री. मनोहर साळवी, विशेष निमंत्रित | सदस्य |
| १६. | श्री. सुहास पाटील, सहाय्यक संचालक, क्रीडा व युवक सेवा | सदस्य सचिव |
----------------------------------------------------------------------
पृष्ठ ३ पैकी २
# Page 3
शासन निर्णय क्रमांकः शिछपु २०१८/प्र.क्र.१२७/१८/क्रीयुसे २
३. उपरोक्त समितीच्या अशासकीय सदस्यांना शासन निर्णय, वित्त विभाग दिनांक २४.५.२०१२ नुसार बैठक भत्ता तसेच शासन निर्णय, वित्त विभाग दिनांक ०३.०३.२०१० च्या परिच्छेद १२ मधील तरतूदीनुसार प्रवासभत्ता व दैनिक भत्ता अनुज्ञेय राहील. प्रवासभत्ता/दैनिक भत्ता व बैठकीच्या आयोजनावर होणारा खर्च हा शिवछत्रपती क्रीडापीठ, बालेवाडी, पुणे यांचेकडे जमा निधीतून भागविण्यात यावा.