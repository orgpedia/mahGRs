# Page 1
मराठा शिक्षण संस्था, अमरावती संचलित शारदा कन्या विद्यालय व कनिष्ठ महाविद्यालय, शारदानगर, ताजि. . अमरावती या शाळेच्या, न्यु गणेश कॉलनी, शिक्षक कॉलनीजवळ, भातकुली, डी.पी.रोड, ग्रीन पार्कजवळ, जि. अमरावती येथील स्थलांतरास कार्योत्तर मान्यतेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३१९/प्र.क्र.४२४/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०९ ऑगस्ट, २०१९
वाचा :- शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२)माशि-२, दिनांक ३१ जुलै, २०१३.
संदर्भ :- विभागीय शिक्षण उपसंचालक, अमरावती यांचे क्र. माध्य/क/शास्थ/९१२५/२०१८, दिनांक ६ डिसेंबर, २०१८ चे पत्र.
प्रस्तावना : मराठा शिक्षण संस्था, अमरावती संचलित शारदा कन्या विद्यालय व कनिष्ठ महाविद्यालय, शारदानगर, ता.जि. अमरावती या मराठी माध्यमाच्या उच्च प्राथमिक, माध्यमिक व उच्च माध्यमिक शाळेचे, न्यु गणेश कॉलनी, शिक्षक कॉलनीजवळ, भातकुली, डी.पी. रोड, ग्रीन पार्कजवळ, जि. अमरावती येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची इमारत जीर्ण व धोकादायक झाल्याने शाळेचे स्थलांतर केले आहे. सदर शाळेच्या वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे : (१) शाळेतील विद्यार्थी व पात्रताधारक शिक्षक/ शिक्षकेतर कर्मचारी यांना स्थलांतरित ठिकाणी सामावून घेण्यात आले आहे व शिक्षक/ शिक्षकेतर कर्मचाऱ्यांच्या सेवाशर्तीमध्ये बदल करण्यात आलेले नाही, याबाबत खात्री करणे आवश्यक राहील.
(२) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
(३) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ.संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(४) स्थलांतरीत शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तीमध्ये बदल होणार नाहीत.
(५) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(६) शासन निर्णय, दिनांक २८/०८/२०१५ मधील संचमान्यतेच्या सुधारीत निकषांनुसार तसेच, शाळांबाबत शासनाकडून वेळोवेळी देण्यात येणाऱ्या आदेशानुसार अनुज्ञेय होणाऱ्या पदांइतके शिक्षक/
# Page 2
शासन निर्णय क्रमांकः माशास्थ ३३१९/प्र.क्र.४२४/एसएम-१
शिक्षकेतर कर्मचारी कार्यरत राहतील व त्यापेक्षा जास्त शिक्षक/शिक्षकेतर कर्मचारी कार्यरत राहणार
नाहीत, हे संस्थेवर बंधनकारक राहील तसेच, अनुज्ञेय पदांपैकी रिक्त पदे अतिरिक्त कर्मचाऱ्यांमधून भरण्याबाबत शासनाच्या धोरणानुसार कार्यवाही करणे अनिवार्य राहील.
(७) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
(८) यापुढे शाळेचे शासनाच्या पूर्वमान्यतेशिवाय स्थलांतर करण्यात येणार नाही, याबाबत दक्षता घेण्याबाबत संस्थेस स्पष्ट करण्यात यावे.
२. विभागीय शिक्षण उपसंचालक, अमरावती विभाग, अमरावती यांनी सदर शाळेच्या स्थलांतरास मान्यता देण्याबाबत ४ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.