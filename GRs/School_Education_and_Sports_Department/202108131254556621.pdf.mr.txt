# Page 1
शालेय शिक्षण विभागांतर्गत कार्यालयांत ५० ठिकाणी व्हिडीओ कॉन्फरन्स सेवा उपलब्ध करुन देण्याच्या प्रस्तावास मान्यता देणे.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह-१५२१/प्र.क्र.१२/संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १३ ऑगस्ट, २०२१.
वाचा : १) संचालक, महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे यांचे पत्र क्र.राशैसंप्रप/आय.टी/VC मुदतवाढ / २०२०-२१/१२३६, दिनांक २६ मार्च, २०२१.
२) प्रकल्प अंमलबजावणी समितीच्या दि.९ जून, २०२१ रोजीच्या बैठकीचे इतिवृत्त.
३) संचालक, महाराष्ट्र राज्य शैक्षणिक संशोधन व प्रशिक्षण परिषद, पुणे यांचे पत्र क्र.राशैसंप्रपम/आय.टी./ VCतरतूद मागणी/२०२१/११६७, दि. ७ जून, २०२१
प्रस्तावना :
संचालक, विद्या प्राधिकरण, पुणे यांनी संदर्भ क्र.१ येथील पत्रान्वये शालेय शिक्षण
विभागांतर्गत सदर प्रकल्पासाठी मुदतवाढ देणेबाबत प्रस्ताव सादर केला आहे. याअनुषंगाने
दि.९ जून, २०२१ रोजीच्या प्रकल्प अंमलबजावणी समितीच्या बैठकीत शालेय शिक्षण विभागांतर्गत
कार्यालयांत ५० व्हिडीओ कॉन्फरन्स केंद्रांच्या ठिकाणी नवीन हार्डवेअर व इंटरनेट सुविधेस
मुदतवाढ देण्यात आली आहे. त्याअनुषंगाने निधी वितरित करण्याची व मान्यता देण्याची बाब
शासनाच्या विचाराधीन होती.
शासन निर्णयः २. प्रकल्प अंमलबजावणी समितीच्या दिनांक ९ जुन, २०२१ रोजी झालेली बैठकीत घेण्यात
आलेल्या निर्णयाप्रमाणे ५० ठिकाणी नवीन हार्डवेअरसह व्हिडीओ कॉन्फरन्स सुविधा उपलब्ध करुन
देण्याच्या रु.१,५६,५२,८००/- तसेच प्रलंबित देयकाची रक्कम रु.१८,३६,५८२/- असे एकत्रित
रु.१,७४,८९,३८२/- (एक कोटी चौऱ्याहत्तर लाख एकोणनव्वद हजार तीनशे ब्यऐंशी) इतक्या
खर्चाच्या प्रस्तावास मान्यता देण्यात येत आहे.
३. सदरचा खर्च मागणी क्रमांक. ई- २, २२०२ सर्वसाधारण शिक्षण, ८० पंचवार्षिक योजनांतर्गत
योजना (०२) (५१) ई-गव्हर्नन्स कार्यक्रम (२२०२ H ४५४) ३१ सहायक अनुदाने या लेखाशिर्षातून सन
# Page 2
शासन निर्णय क्रमांक: ईगव्ह-१५२१/प्र.क्र.१२/संगणक
२०२१-२२ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य,
पुणे यांना नियंत्रक अधिकारी व लेखाधिकारी, महाराष्ट्र राज्य शैक्षणिक संशोधन व प्रशिक्षण परिषद,
पुणे तथा लेखाधिकारी, राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे यांना
आहरण व संवितरण अधिकारी म्हणून घोषित करण्यात येत आहे.
४. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील
उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या वित्त विभागाच्या अनौपचारिक संदर्भ क्र.४७७/व्यय-५, दिनांक २८.०५.२०२१ अन्वये प्राप्त
मान्यतेनुसार निर्गमित करण्यात येत आहे.