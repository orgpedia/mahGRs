# Page 1
सन २०२१-२२ या वर्षी इयत्ता १० वीच्या परीक्षेला प्रविष्ट झालेल्या व चित्रकला क्षेत्रात प्राविण्य मिळविणाऱ्या विद्यार्थ्यांना सवलतीचे अतिरिक्त गुण देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण-२०२२/प्र.क्र.११ / एसडी - २
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई - ३२
दिनांक : २१ फेब्रुवारी, २०२२
संदर्भ : १. शासन निर्णय, शालेय शिक्षण विभाग, क्रमांक: संकीर्ण-२०१६/प्र.क्र.२०२ / एसडी - २, दिनांक २४ नोव्हेंबर २०१७.
२. शासन शुध्दीपत्र, शालेय शिक्षण विभाग, क्रमांक: संकीर्ण-२०१६/प्र.क्र.२०२/ एसडी - २, दिनांक २० डिसेंबर २०१७.
प्रस्तावना :
संदर्भ क्रमांक १ येथील शासन निर्णय व संदर्भ क्र. २ येथील शासन शुध्दीपत्रकान्वये
शास्त्रीय कला, चित्रकला क्षेत्रात प्राविण्य मिळवणाऱ्या व लोककला प्रकारात सहभागी
होणाऱ्या विद्यार्थ्यांना सवलतीचे अतिरिक्त गुण देण्याबाबतची सुधारित कार्यपध्दती विहित
करण्यात आलेली आहे. संदर्भ क्रमांक १ १ येथील शासन निर्णयानातील परि.क्र.२.३.२ मध्ये
“विद्यार्थी एलिमेंटरी परीक्षा उत्तीर्ण असल्याशिवाय इंटरमिजिएट ड्रॉईंग ग्रेड परीक्षेचे गुण
मिळणार नाही.” अशी तरतूद आहे.
तथापि, कोवीड-१९ चा प्रादुर्भाव व त्यामुळे उद्भवलेल्या असामान्य परिस्थितीमुळे सन
२०२०-२१ या वर्षी शासकीय रेखाकला परीक्षांचे आयोजन होऊ शकलेले नव्हते. सन २०२०
२१ मध्ये शासकीय रेखाकला परीक्षा आयोजित न झाल्यामुळे विद्यार्थी एलिमेंटरी परीक्षा देऊ
शकलेले नाहीत. त्यांना परीक्षा देण्याची संधी मिळू शकलेली नाही. अशा विद्यार्थ्यांनी केवळ
इंटरमिजिएट ड्रॉईंग ग्रेड परीक्षेमध्ये प्राप्त केलेल्या श्रेणीच्या आधारे, त्यांना सन २०२१-२२ या
वर्षापुरते सवलतीचे गुण देण्यास मान्यता प्रदान करण्याची बाब शासनाच्या विचाराधीन होती.
विद्यार्थ्यांचे शैक्षणिक हित लक्षात घेता यासंदर्भात खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०२२/प्र.क्र.११/एसडी-२
शासन निर्णय :
कोवीड-१९ मुळे उद्भवलेल्या असामान्य परीस्थितीमुळे, सन २०२१-२२ या वर्षी इयत्ता
१० वी च्या परीक्षेला बसणाऱ्या ज्या विद्यार्थ्यांना सन २०२०-२१ या वर्षी एलिमेंटरी ड्रॉईंग ग्रेड
परीक्षेला बसता आले नाही, अशा विद्यार्थ्यांनी सन २०२१-२२ मध्ये केवळ इंटरमिजिएट ड्रॉईंग
ग्रेड परीक्षेमध्ये प्राप्त केलेल्या श्रेणीच्या आधारे, त्यांना सन २०२१-२२ या वर्षापुरते सवलतीचे
गुण देण्यास मान्यता देण्यात येत आहे. सदर निर्णय फक्त सन २०२१-२२ या शैक्षणिक
वर्षापुरता लागू राहील.