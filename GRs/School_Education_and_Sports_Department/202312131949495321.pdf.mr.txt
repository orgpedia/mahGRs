# Page 1
समग्र शिक्षा अंतर्गत अपंग समावेशित योजना (माध्यमिक स्तर) अंतर्गत नियुक्त १० विशेष शिक्षकांना थकीत मानधन अदा करण्यासाठी निधी उपलब्ध करुन देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- याचिका २०२२/प्र.क्र.१८६/ एसडी-१
मंत्रालय विस्तार भवन, मुंबई ४०००३२
दिनांक :- १३ डिसेंबर, २०२३
संदर्भ : १) शिक्षण संचालक (प्राथमिक), महाराष्ट्र राज्य, पुणे यांचे दि.०२.११.२०२३ रोजीचे पत्र २) वित्त विभागाचे क्र. अर्थसं-२०२३/प्र.क्र.४०/अर्थ-३, दि. १२.०४.२०२३ चे परिपत्रक ३) रिट याचिका क्र.९८९४/२०१९ व इतर संलग्न याचिका प्रकरणी मा. उच्च न्यायालय, मुंबई, खंडपीठ औरंगाबाद यांचे दि.२६.०९.२०२३ व दि.०७.११.२०२३ रोजीचे आदेश.
प्रस्तावना : केंद्र शासन पुरस्कृत अपंग समावेशित शिक्षण योजना (माध्यमिक स्तर) योजनेंतर्गत नियुक्त १० विशेष शिक्षक यांनी थकित मानधनाप्रकरणी मा. उच्च न्यायालय, मुंबई, खंडपीठ औरंगाबाद येथे रिट याचिका क्र.९८९४/२०१९, ९८९६/२०१९, ९८९८/२०१९, ९९२१/२०१९, ९९३२/२०१९, ९९४५/२०१९, ९९५१/२०१९, ९९५४/२०१९, ९९७६/२०१९ व ९८८१/२०१९ व सदर रिट याचिकांच्या अनुषंगाने अवमान याचिका क्र.८०८/२०२२, ८०९/२०२२, ८१०/२०२२, ८११/२०२२, ८१२/२०२२, ८१३/२०२२, ८१४/२०२२, ८१६/२०२२, ८१७/२०२२ व ०३/२०२३ दाखल केल्या आहेत.
सदर याचिकांच्या प्रकरणी मा.उच्च न्यायालय, मुंबई, खंडपीठ औरंगाबाद यांनी दि.२६.०९.२०२३ रोजीच्या आदेशान्वये केंद्र शासन पुरस्कृत अपंग समावेशित शिक्षण योजना (माध्यमिक स्तर) योजनेंतर्गत नियुक्त विशेष शिक्षक यांना थकित मानधन अदा करण्यासाठी प्रति शिक्षक प्रति माह रु.७५,०००/- प्रमाणे एकूण रु.१,३४,६४,०००/- च्या ५० टक्के रक्कम (रु.६७,३२,०००/-) वितरीत करण्याचे आदेशित करण्यात आले होते. तसेच मा. उच्च न्यायालय, मुंबई, खंडपीठ औरंगाबाद यांनी त्यांच्या दि.०७.११.२०२३ रोजीच्या सुनावणीअंती याचिकाकर्ते यांचे प्रति विशेष शिक्षक प्रति माह रक्कम रु.७५,०००/- प्रमाणे उर्वरित ५० टक्के प्रमाणे एकूण रु.६७,३२,०००/ मानधन अदा करण्याबाबत आदेश पारित केले आहेत.
मा.उच्च न्यायालय, मुंबई, खंडपीठ औरंगाबाद येथे दाखल रिट याचिका क्र.९८९४/२०१९ व इतर संलग्न याचिका प्रकरणी मा. उच्च न्यायालयाच्या आदेशाच्या अनुषंगाने शिक्षण संचालक (प्राथमिक), महाराष्ट्र राज्य, पुणे यांनी अपंग समावेशित शिक्षण योजना (माध्यमिक स्तर) योजनेंतर्गत नियुक्त १० विशेष शिक्षक यांचे थकित मानधन अदा करण्यासाठी रु.७५०००/- प्रतिमाह याप्रमाणे रु.१,३४,६४,०००/- (अक्षरी रु. एक कोटी चौतीस लक्ष चौसष्ट हजार फक्त) इतका निधी वितरीत करण्याची विनंती केली आहे.
सदर विनंतीस अनुसरुन एकूण रु.१,३४,६४,०००/- (अक्षरी रु. एक कोटी चौतीस लक्ष चौसष्ट हजार फक्त) इतका निधी समग्र शिक्षा योजनेंतर्गत राज्य हिस्स्याचे लेखाशिर्ष ई-२, (२२०२ आय ६१२) ३१ सहायक अनुदाने (वेतनेतर) मधून वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: याचिका २०२२/प्र.क्र.१८६/एसडी-१
शासन निर्णय : समग्र शिक्षा योजनेंतर्गत सन २०२३-२४ करीता राज्य हिस्सा लेखाशिर्ष ई-२, (२२०२ आय ६१२) ३१ सहायक अनुदाने या अंतर्गत रु.८७४.४७ कोटी इतका निधी अर्थसंकल्पित करण्यात आला आहे.
सदर निधीतून अपंग समावेशित शिक्षण योजना (माध्यमिक स्तर) अंतर्गत नियुक्त १० विशेष शिक्षक यांच्या थकित मानधनाकरीता एकूण रु. १,३४,६४,०००/- (अक्षरी रु. एक कोटी चौतीस लक्ष चौसष्ट हजार फक्त) इतका निधी मा. उच्च न्यायालयाच्या आदेशानुसार राज्य प्रकल्प संचालक, महाराष्ट्र राज्य प्राथमिक परिषद, मुंबई यांना वितरीत करण्यास या शासन निर्णयान्वये मान्यता देण्यात येत आहे.
२. सदर खर्च मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६ शिक्षक व इतर सेवा, (००) (००) (०१) समग्र शिक्षा अभियान (सर्वसाधारण) (राज्य हिस्सा ४० टक्के), (२२०२ आय ६१२) या लेखाशिर्षाखालील सन २०२३-२४ या वित्तीय वर्षामध्ये उपलब्ध असलेल्या अर्थसंकल्पीय तरतुदीतून भागविण्यात यावा.
३. सदर निधी राज्य प्रकल्प संचालक, महाराष्ट्र राज्य प्राथमिक परिषद, मुंबई यांचेकडे सुपूर्त करण्यात येत आहे. सदर निधी आहरीत करुन वितरीत् करण्यासाठी अवर सचिव / कक्ष अधिकारी (रोख शाखा / लेखा शाखा), शालेय शिक्षण व क्रीडा विभाग, मंत्रालय, मुंबई यांना “आहरण व संवितरण अधिकारी” तर सह सचिव / उप सचिव शालेय शिक्षण व क्रीडा विभाग, मंत्रालय, मुंबई यांना “नियंत्रक अधिकारी” म्हणून घोषित करण्यात येत आहे. संबंधित आहरण व संवितरण अधिकारी यांनी निधी कोषागारातून आहरीत करुन समग्र शिक्षा यांच्या बँक खात्यात जमा करावा.
सदर निधी राज्य प्रकल्प संचालक, महाराष्ट्र राज्य प्राथमिक परिषद, मुंबई यांनी शिक्षण संचालक (प्राथमिक), महाराष्ट्र राज्य, पुणे यांच्या कडे सुपूर्त करावा.
४. वित्त विभाग, शासन निर्णय/परिपत्रक दि.१२.०४.२०२३ मध्ये नमूद केलेल्या सर्व अटींची पूर्तता होत आहे. सदरचे अनुदान सशर्त अनुदान असून त्याकरीताच्या अटी व शर्ती या शासन निर्णयात नमूद केल्या आहेत.
५. सदर प्रकरणी शिक्षण संचालक (प्राथमिक), महाराष्ट्र राज्य, पुणे यांनी मा. न्यायालयाच्या आदेशाच्या अनुषंगाने तातडीने कार्यवाही करावी व केलेल्या कार्यवाहीचा अहवाल शासनास सादर करावा.
६. सदर शासन निर्णय नियोजन विभागाने अनौपचारिक संदर्भ क्र.३८४/१४७१, दि.२३.११.२०२३ व वित्त विभागाने अनौपचारिक संदर्भ क्र. ११६०/व्यय-५, दि. ०८.१२.२०२३ अन्वये दिलेल्या सहमतीनुसार निर्गमित करण्यात येत आहे.
# Page 3