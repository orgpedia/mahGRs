# Page 1
राज्यातील प्राविण्यप्राप्त खेळाडूंना
शासकीय, निमशासकीय व इतर
क्षेत्रात नोकरीसाठी ५% आरक्षण
महाराष्ट्र शासन,
शालेय शिक्षण व क्रीडा विभाग,
शासन निर्णय क्रमांकः खेआक्ष-२७२५/प्र.क्र.३६/क्रीयुसे-२,
मादाम कामा रोड, हुतात्मा राजगुरु चौक
मंत्रालय विस्तार भवन, मुंबई-४०००३२
दिनांक: २८ मे, २०२५
वाचाः
१.शासन निर्णय, शालेय शिक्षण व क्रीडा विभाग, क्रमांकः राक्रीघो-
२००२/प्र.क्र.६८/क्रीयुसे-२, दिनांक ०१ जुलै, २०१६,
२.शासन निर्णय, शालेय शिक्षण व क्रीडा विभाग, क्रमांकः संकीर्ण -
१७१७/प्र.क्र.३९/क्रीयुसे-२, दिनांक २७ मार्च, २०१७,
३.शासन निर्णय, शालेय शिक्षण व क्रीडा विभाग, क्रमांकः खेआक्ष-
१७१९/प्र.क्र.१७६/क्रीयुसे-२, दिनांक २० जून, २०२४,
४.शासन निर्णय, शालेय शिक्षण व क्रीडा विभाग, खेआक्ष-२७२५/प्र.क्र.३३/क्रीयुसे-२,
१५ मे, २०२५,
प्रस्तावना :-
राज्यातील प्राविण्यप्राप्त खेळाडूंना शासकीय, निमशासकीय व इतर क्षेत्रात नोकरीसाठी
५% आरक्षणाबाबतचे सुधारीत धोरण संदर्भाधिन दि.०१ जुलै, २०१६ च्या शासन निर्णयान्वये
विहीत केले आहे. तसेच, संदर्भ क्र. २ व ३ येथील शासन निर्णयान्वये याबाबतच्या काही अटी व
शर्ती सुधारीत करण्यात आल्या आहेत. सदर शासन निर्णयातील तरतूदीनुसार
अमंलबजावणीकरताना निदर्शनास आलेले अनूभव व त्रुटी या सर्व बाबींचा साकल्याने विचार
करून संदर्भ क्र. २ व ३ येथील शासन निर्णयातील काही तरतूदींमध्ये सुधारणा करण्याची बाब
शासनाच्या विचाराधीन होती
शासन निर्णय :-
उपरोक्त संदर्भ क्र. २ व ३ येथील शासन निर्णय अधिक्रमीत करून संदर्भ क्र. १ येथील
दिनांक ०१/०७/२०१६ रोजीच्या शासन निर्णयातील मुद्या क्र.३. स्पर्धाविषयक अन्य अटी व शर्ती-
३ (अ) मधील (iii),(iv),(v) व (vi) रद्द करुन त्या ऐवजी खालीलप्रमाणे सुधारीत करण्यात येत आहे.
# Page 2
शासन निर्णय क्रमांकः खेआक्ष-२७२५/प्र.क्र.३६/क्रीयुसे-२,
३. स्पर्धाविषयक अन्य अटी व शर्ती- (अ)
(iii) राष्ट्रीय क्रीडा स्पर्धा (नॅशनल गेम्स) / राष्ट्रीय अजिंक्यपद स्पर्धा याः-
१.भारतीय ऑलिम्पिक समितीशी (IOA) संलग्नता/मान्यता असलेली तसेच
आंतरराष्ट्रीय ऑलिम्पिक समिती (IOC)/ऑलिम्पिक कौन्सिल ऑफ एशिया (OCA) या
समितीशी संलग्नता/मान्यता असलेल्या आंतरराष्ट्रीय फेडरेशनशी संलग्न असलेल्या
राष्ट्रीय क्रीडा संघटना यांनी आयोजित केलेल्या असाव्यात
. अथवा
२.राष्ट्रीय क्रीडा संघटनेस भारतीय ऑलिम्पिक समितीची संलग्नता/मान्यता
नसल्यास:- आंतरराष्ट्रीय ऑलिम्पिक समिती / ऑलिम्पिक कौन्सिल ऑफ एशिया
(OCA) या समितीशी संलग्न असलेल्या आंतरराष्ट्रीय क्रीडा महासंघाशी/ ऑलिम्पिक
कौन्सिल ऑफ एशिया (OCA) संलग्नता/मान्यता असलेली राष्ट्रीय क्रीडा संघटना यांनी
आयोजित केलेल्या असाव्यात.
अथवा
३.राष्ट्रीय क्रीडा संघटनेवर एकापेक्षा अधिक कार्यकारिणी/संघटना कार्यरत
असल्यास अथवा झाल्यासः आंतरराष्ट्रीय ऑलिम्पिक समिती/ऑलिम्पिक कौन्सिल ऑफ
एशिया या समितीशी संलग्नता/मान्यता असलेल्या आंतरराष्ट्रीय फेडरेशनने संलग्नता
दिलेल्या राष्ट्रीय कीडा संघटनेची कार्यरत असलेली कार्यकारिणी/संघटना अधिकृत
समजल्या जाईल किंवा नियुक्त करण्यात आलेली समिती (Ad-hoc Committee) यांनी
आयोजित केलेल्या असाव्यात.
(iv )राज्य अजिंक्यपद क्रीडा स्पर्धा या-
१.भारतीय ऑलिम्पिक समितीशी संलग्नता/मान्यता असलेल्या राष्ट्रीय फेडरेशनशी
संलग्न असलेली व महाराष्ट्र ऑलिम्पिक समितीशी (MOA) संलग्नता/मान्यता
असलेल्या राज्यातील एकविध खेळ राज्य संघटनेद्वारा आयोजित केलेल्या
असाव्यात.
अथवा
२.एकविध खेळ राज्य संघटनेस महाराष्ट्र ऑलिम्पिक समितीची संलग्नता/मान्यता
नसल्यास :- आंतरराष्ट्रीय ऑलिम्पिक समिती/ऑलिम्पिक कौन्सिल ऑफ एशिया,
या समितीशी संलग्नता / मान्यता असलेल्या आंतरराष्ट्रीय फेडरेशनन/ ऑलिम्पिक
कौन्सिल ऑफ एशिया (OCA) संलग्नता/मान्यता दिलेल्या राष्ट्रीय क्रीडा
संघटनेव्दारा राज्यातील संलग्नता प्राप्त एकविध खेळ राज्य संघटना व्दारा
आयोजित केलेल्या असाव्यात.
पृष्ट्ठ ४ पैकी २
# Page 3
शासन निर्णय क्रमांकः खेआक्ष-२७२५/प्र.क्र.३६/क्रीयुसे-२,
अथवा
३.राज्य क्रीडा संघटनेवर एकापेक्षा अधिक कार्यकारिणी/संघटना कार्यरत असल्यास
अथवा झाल्यासः- आंतरराष्ट्रीय ऑलिम्पिक समिती/ऑलिम्पिक कौन्सिल ऑफ
एशिया, या समितीशी संलग्नता / मान्यता असलेल्या आंतरराष्ट्रीय फेडरेशनने
संलग्नता दिलेल्या राष्ट्रीय क्रीडा संघटनेव्दारा राज्यात संलग्नता दिलेली त्या-त्या
खेळाची कार्यकारिणी/संघटना किंवा नियुक्त समिती (Ad-hoc Committee) यांनी
आयोजित केलेल्या असाव्यात.
(v) ज्या खेळाचा समावेश ऑलिम्पिक, एशियन गेम्स व कॉमनवेल्थ गेम्स यापैकी कोणत्याही एका
स्पधांमध्ये आहे अशा खेळांचे बाबतीत उपरोक्त तरतूदी लागू राहतील.
२. ५ टक्के खेळाडू आरक्षणासंदर्भातील वेळोवेळी निर्गमीत केलेल्या शासन निर्णयातील अन्य
तरतुदी तशाच लागू राहतील.
३. सदर शासन निर्णय हा ५% खेळाडू आरक्षणाअंतर्गत खेळाडूंद्वारे आगामी दाखल
करण्यात येणारे अर्ज, संबंधित उपसंचालक (क्रीडा) यांचे कडे पडताळणीसाठी (Verification)
केलेले अथवा प्रलंबित अर्ज, सहसंचालक (क्रीडा) यांचेकडे केलेले प्रथम अपील, आयुक्त, क्रीडा
व युवक सेवा, पुणे यांच्याकडे केलेले द्वितीय अपील या प्रकरणांना तसेच क्रीडा
संचालनालयाकडे पुनर्पडताळणीसाठी प्रलंबित असलेल्या व मा. उच्च न्यायालय अथवा मा.
महाराष्ट्र प्रशासकीय न्यायाधिकरणाकडे या शासन निर्णयापूर्वी दाखल असलेल्या याचिका या
सर्व प्रकरणांना देखील लागू राहतील.
४. सदर शासन निर्णय महाराष्ट्र शासनाच्या www.maharashtra.gov.in या
# Page 4