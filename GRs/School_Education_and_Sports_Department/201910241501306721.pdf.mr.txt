# Page 1
उपशिक्षणाधिकारी व तत्सम, गट-ब संवर्गातील उमेदवारांच्या एकत्रित परिविक्षाधीन प्रशिक्षण (सीपीटीपी-४) करिता निर्माण करण्यात आलेली अधिसंख्य पदे पुढे चालू ठेवण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : बिंदूना-३०१६/प्र.क्र.२००/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: २४ ऑक्टोबर, २०१९
संदर्भ :
१. सामान्य प्रशासन विभाग, शासन निर्णय क्रमांक : टिआरएन-२०१३/प्र.क्र.८४/१३/१२-अ, दिनांक २० जानेवारी, २०१४
२. वित्त विभाग, शासन निर्णय क्रमांक : पदनि-२०१६/प्र.क्र..७/१६/वित्तीय सुधारणा-१,
दिनांक २० फेब्रुवारी, २०१६
३. शालेय शिक्षण व क्रीडा विभाग, शासन निर्णय क्रमांक : बिंदूना-३०१६/प्र.क्र.२००/प्रशा-२, दिनांक १ ऑगस्ट, २०१७
४. शालेय शिक्षण व क्रीडा विभाग, शासन निर्णय क्रमांक : बिंदूना-३०१६/प्र.क्र.२००/प्रशा-२, दिनांक १९ सप्टेंबर, २०१७
५. सामान्य प्रशासन विभाग, पत्र क्रमांक : टिआरएन-०८१९/प्र.क्र.५२/सीपीटीपी-ब,
दिनांक १५ ऑक्टोबर, २०१९
शासन निर्णय -
उपशिक्षणाधिकारी व तत्सम, गट-ब संवर्गामध्ये महाराष्ट्र लोकसेवा आयोगाकडून राज्यसेवा (मुख्य) परीक्षा-२०१६ च्या अंतिम निकालाच्या आधारे निवड झालेल्या व एकत्रित परिविक्षाधीन प्रशिक्षण कार्यक्रम-४ मध्ये प्रशिक्षण घेणाऱ्या ६ उमेदवारांसाठी दिनांक १ ऑगस्ट, २०१७ च्या शासन निर्णयाद्वारे ६ अधिसंख्य पदे निर्माण करण्यात आली आहेत. त्यापैकी एका उमेदवाराचे आकस्मिक
निधन झाले असून इतर ५ उमेदवारांचा प्रशिक्षण कालावधी जुलै, २०१९ रोजी समाप्त झाला आहे.
२. तथापि, परिविक्षाधीन अधिकाऱ्यांची सेवाज्येष्ठता तयार करण्याबाबतची कार्यवाही चालू असल्याने, तसेच तात्पुरती सेवाज्येष्ठता तयार होण्यास काही कालावधी लागण्याची शक्यता असल्याचे सामान्य प्रशासन विभागाने कळविल्याने, परिविक्षाधीन अधिकाऱ्यांच्या अधिसंख्य पदास
दिनांक ३०.०९.२०१९ अखेरपर्यंत अथवा विभागीय संवर्ग वाटप होईपर्यंत जे आधी घडेल त्या
दिनांकापर्यंत मुदतवाढ देण्याबाबतचे आदेश दिनांक १९ सप्टेंबर, २०१९ रोजी निर्गमित करण्यात आले आहेत.
३. तथापि, सीपीटीपी-४ मधील उपशिक्षणाधिकारी, गट-ब पदाचे विभागीय संवर्ग वाटप अद्याप झालेले नसून, या सर्व बाबीस काही कालावधी लागण्याची शक्यता असल्याने सदर अधिकाऱ्यांचे
# Page 2
शासन निर्णय क्रमांकः बिंदूना-३०१६/प्र.क्र.२००/प्रशा-२
नियमित पदस्थापनेचे आदेश निर्गमित होऊन संबंधित अधिकारी नियमित पदावर रूजू होईपर्यंत अथवा दिनांक ३१ डिसेंबर, २०१९ यापैकी जे अगोदर घडेल तोपर्यंत सदर अधिकारी ज्या ठिकाणी जिल्हा संलग्नेतचे प्रशिक्षण घेत आहेत त्याच ठिकाणी त्यांना मुदतवाढ देण्याबाबत शासन मंजूरी देण्यात येत आहे.
४. उपशिक्षणाधिकारी व तत्सम, गट-ब संवर्गातील सदर ५ अधिसंख्य पदांच्या वेतनावर येणारा खर्च या विभागाच्या “मागणी क्र.ई-२, २२०२ सर्वसाधारण शिक्षण-०१-प्राथमिक शिक्षण, १०४ निरिक्षण (००) (०१) प्राथमिक शाळांची तपासणी, २२०१००२१" या लेखाशिर्षाखाली खर्ची टाकण्यात यावा आणि
सन २०१९ - २० या वित्तीय वर्षाच्या मंजूर अनुदानातून भागविण्यात यावा.
५. हा शासन निर्णय, वित्त विभाग क्रमांक : पदनि-२०१६/प्र.क्र.७/१६/ वित्तीय सुधारणा - १, दिनांक २० फेब्रुवारी, २०१६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहेत.