# Page 1
सन २०२२-२३ या वर्षाकरीता क्रीडा सुविधा निर्मितीसाठी आर्थिक सहाय्य योजनेंतर्गत आर्थिक सहाय्य वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :- क्रीडासु-३०२३/प्र.क्र.१२/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : ३१ मार्च, २०२३
वाचा: १) शालेय शिक्षण व क्रीडा विभाग, शासन निर्णय क्र. राक्रीधो २०१२/प्र.क्र.२६०/क्रीयुसे-१, दि. ०१ मार्च, २०१४ २) शालेय शिक्षण व क्रीडा विभाग, शासन निर्णय क्र. क्रीडासू-३०२२-/प्र.क्र.१०२/क्रीयुसे-१, दि.२९.०६.२०२२ ३) शालेय शिक्षण व क्रीडा विभाग, शासन निर्णय क्र. क्रीडासू-३३२३-/प्र.क्र.१३/क्रीयुसे-१, दि.१७.०३.२०२३ ४) शालेय शिक्षण व क्रीडा विभाग, शासन निर्णय क्र. क्रीडासू-३३२३/प्र.क्र.१३ / क्रीयुसे-१, दि.२९.०३.२०२३ ५) शालेय शिक्षण व क्रीडा विभाग, शासन निर्णय क्र. क्रीडासू-३०२३/प्र.क्र.४६ /क्रीयुसे-१, दि.३१.०३.२०२३ ६) आयुक्त, क्रीडा व युवक सेवा, महाराष्ट्र राज्य, पुणे यांचे पत्र क्र. क्रीसुनि/ आर्थिक सहाय्य/२२-२०२१/का-९/११५७ दि. १०.०३.२०२२
प्रस्तावना: “क्रीडा सुविधा निर्मितीसाठी आर्थिक सहाय्य करणे” ही क्रीडा धोरणातील एक महत्वाची शिफारस आहे. दर्जेदार क्रीडा सुविधा निर्माण करुन त्याद्वारे खेळाडूंच्या कामगिरीत वाढ करुन राष्ट्रीय व आंतरराष्ट्रीय खेळाडू निर्माण करण्यास चालना देणे, हे या योजनेचे उद्दिष्ट आहे. या संदर्भातील सविस्तर कार्यपध्दती उपरोक्त संदर्भाधीन क्र. (१) येथील शासन निर्णय दिनांक ०१ मार्च, २०१४ अन्वये विहीत करण्यात आली आहे. राज्यातील खाजगी / शासनाच्या मार्फत चालविण्यात येणाऱ्या व राज्य शासनाच्या संबंधित विभागांनी मान्यता दिलेल्या शैक्षणिक संस्था, स्थानिक/नागरी स्वराज्य संस्था, स्थानिक स्वराज्य संस्थेच्या शाळा, कनिष्ठ महाविद्यालय, आदिवासी विकास विभागाच्या आश्रमशाळा, राज्य शासनाची विभागीय/जिल्हा/ तालुका क्रीडा संकुले, विविध खेळांच्या विकासासाठी कार्यरत असणाऱ्या व सार्वजनिक विश्वस्त अधिनियम १९५० किंवा संस्था नोंदणी अधिनियम १८६० अन्वये पंजीबध्द असतील अशा व्यायाम संस्था, क्रीडा मंडळे, क्रीडा संघटना इत्यादींना क्रीडा सुविधा निर्मितीस ७५:२५ (शासन: संस्था) याप्रमाणे अनुदान देण्यास तसेच क्रीडा साहित्यासाठी अनुदान देण्यास संदर्भाधीन क्र. १ च्या शासन निर्णयान्वये विहित अटी व शर्तींच्या आधारे मान्यता देण्यात आली आहे. आयुक्त, क्रीडा व युवक सेवा, पुणे यांचेकडून शासनास प्राप्त झालेल्या विविध संस्थांच्या क्रीडा सुविधा /क्रीडा साहित्यास आर्थिक सहाय्याच्या प्रस्तावांना संदर्भाधीन क्र. २ ते ५ येथील शासन निर्णयांन्वये
# Page 2
शासन निर्णय क्रमांकः क्रीडासु-३०२३/प्र.क्र.१२ / कीयुसे-१
तत्वत: प्रशासकीय मान्यता देण्यात आली आहे. तसेच यापूर्वी अंशत: अनुदान (पहिला / दुसरा टप्पा) देण्यात आलेल्या संस्थांचा उर्वरीत निधी मागणीचा प्रस्ताव संदर्भाधीन क्र. ६ अन्वये आयुक्त, क्रीडा व युवक सेवा संचालनालय यांनी शासनास सादर केला आहे. उपरोक्त प्रशासकीय मान्यता देण्यात आलेल्या संस्थांना प्रथम टप्प्याचे अनुदान तसेच यापूर्वी अंशत: अनुदान (पहिला/दुसरा टप्पा) देण्यात आलेल्या संस्थांना पुढील टप्प्यातील अनुदान उपलब्ध करुन देण्याकरीता सन २०२२-२३ या वर्षात आर्थिक सहाय्य उपलब्ध करण्यासाठी निधी वितरीत करण्याची बाब शासनाच्या विचाराधीन होती.
शासन निर्णयः
सन २०२२-२३ या आर्थिक वर्षाकरीता क्रीडा सुविधा निर्मितीसाठी आर्थिक सहाय्य या योजनेसाठी अर्थसंकल्पित करण्यात आलेल्या तरतूदीमधून रु. ४५७.२९ लक्ष ( अक्षरी रुपये चारशे सत्तावन्न लक्ष, एकोणतीस हजार फक्त) इतकी तरतूद सोबत जोडलेल्या प्रपत्र-अ, प्रपत्र ब व प्रपत्र-क मध्ये दर्शविण्यात आल्याप्रमाणे संबंधित संस्थांना अनुक्रमे उर्वरित अनुदान, क्रीडा सुविधा निर्मितीसाठी अनुदान व क्रीडा साहित्य खरेदीसाठी अनुदान त्यांच्या नावासमोर दर्शविल्यानुसार वितरीत करण्यास याद्वारे मान्यता देण्यात येत आहे. सदर मान्यता खालील अटी व शर्तींच्या अधीन राहून देण्यात येत आहे.
१) शासन निर्णय दिनांक ०१ मार्च, २०१४ मधील परि. क्र. ४ (अ) व ४ (ब) येथील अनुक्रमे क्रीडा सुविधा प्रकल्प व क्रीडा साहित्यासाठीच्या अनुदान मंजुरीच्या सर्व अटी व शर्ती नुसार संबंधित संस्थांना अनुदान वितरीत करण्याची कार्यवाही करावी.
२) संबंधित पात्र संस्थांना सोबतच्या प्रपत्र अ, ब आणि क या विवरणपत्रात दर्शविल्याप्रमाणे अनुदान वितरित झाल्यानंतर प्रकल्प पूर्णत्वाचा दाखला, प्रकल्पाच्या छायाचित्रांसह व उपयोगीता प्रमाणपत्रासह लवकरात लवकर व कमाल १ वर्षाच्या कालमर्यादेत सादर करणे बंधनकारक राहील, अन्यथा वितरित अनुदान शासनाच्या प्रचलित दंडनीय व्याज दराने अनुदान वितरीत झाल्याच्या दिनांकापासून वसुल करण्यात येईल, ही अट मान्य असल्याचे हमीपत्र प्रतिज्ञापत्राद्वारे संबंधित संस्थेकडून घेण्यात यावे. तसेच प्रपत्र ब मधील संबंधीत संस्थांना एकूण मंजुर करण्यात येणाऱ्या अनुदानाच्या १० टक्के रक्कमेची बँक गॅरेंटी घेणे आवश्यक राहील. त्यानुसार बँक गॅरेंटी व प्रतिज्ञापत्र संबंधीत जिल्हा क्रीडा अधिकारी यांच्याकडे जमा करण्यात आल्यानंतर मंजुर रकमेच्या वितरणासाठी उपलब्ध होणारा निधी संबंधीत संस्थेस आर. टी. जी. एस. प्रणाली व्दारे वितरीत करण्यात यावा. प्रपत्र क येथील विवरणपत्रात दर्शविल्याप्रमाणे पात्र संस्थांना शासन निर्णयातील अटी शर्तींच्या अधीन राहून क्रीडा साहित्यासाठी अनुदान वितरीत करण्यात यावे. सदर क्रीडा साहित्यासाठी अनुदान दिलेल्या संस्थांना शासन निर्णयातील बाब क्रमांक ४ (ब )येथील अटी शर्ती लागू राहतील.
पृष्ठ ९ पैकी २
# Page 3
शासन निर्णय क्रमांकः क्रीडासु-३०२३/प्र.क्र.१२ / कीयुसे-१
३) शासन अनुदान व स्वहिस्सा खर्च करुन विनियोग प्रमाणपत्र सादर करणे बंधनकारक राहील. संदर्भाधीन क्र.१ येथील शासन निर्णय दि.०१.०३.२०१४ येथील परि.४ (ब) (१०) नुसार क्रीडा साहित्य अनुदानाकरिता शासकीय संस्थांना स्वहिश्शाची अट लागू राहणार नाही.
४) प्रपत्र ब मधील संबधित संस्थेकडून स्वहिस्सा २५ टक्के आणि देय अनुदानापैकी या शासन निर्णयान्वये वितरीत केलेले अनुदान प्रथम खर्च करून सदर बांधकामांच्य सद्यस्थितीतील छायाचित्रांसह सनदी लेखापालाच्या स्वाक्षरीचे खर्चाचे विवरणपत्र सादर केल्यानंतरच क्षेत्रीय कार्यालय / संचालनालयाकडून संबंधित संस्थेस उर्वरीत देय रक्कम पुढील आर्थिक वर्षात उपलब्ध तरतूदीच्या अधीन राहून वितरीत करण्यात यावी.
५) संबंधित संस्थेने स्वहिश्याची २५% रक्कम प्रथम खर्च करून वरील अनुक्रमांक (२) मध्ये नमूद केल्याप्रमाणे संबंधित जिल्हा क्रीडा अधिकाऱ्याकडे विवरणपत्र सादर केल्यानंतर संबंधित संस्थेची बँक गॅरेंटी मुक्त करण्यात यावी.
२. उपरोक्त अटींच्या अधीन राहून सन २०२२-२३ या आर्थिक वर्षाकरीता क्रीडा सुविधा निर्मितीसाठी आर्थिक सहाय्य योजना (२२०४-५७०६), योजनेंतर्गत, याकरिता अर्थसंकल्पित करण्यात आलेल्या तरतूदीमधून सुधारित अंदाजाच्या मर्यादेत सदर रु.४५७.२९ लक्ष ( अक्षरी रुपये चारशे सत्तावन्न लक्ष, एकोणतीस हजार फक्त) इतका निधी वितरीत करण्यात यावा.
३. यासाठी होणारा खर्च “मागणी क्र. ई-३ लेखाशिर्ष २२०४, क्रीडा व युवक सेवा, १०४ क्रीडा व खेळ, (४०) क्रीडा सुविधा, (४०) (०१) क्रीडा सुविधा निर्माण करण्यासाठी सहाय्य (कार्यक्रम) (२२०४ ५७०६), ३१ सहायक अनुदाने (वेतनेतर)” या लेखाशीर्षाखालील या आर्थिक वर्षाकरिता उपलब्ध तरतूदीमधून भागविण्यात यावा.
४. यासंदर्भात वित्त विभाग, परिपत्रक दि.१६.०३.२०२३ अन्वये दिलेल्या सूचनांनुसार व वित्त विभागाने निधी वितरणाबाबत वेळोवेळी दिलेल्या निदेशानुसार उपरोक्त तरतूद खर्च करण्याबाबतची कार्यवाही करण्यात यावी.
५. याकरीता संबंधित जिल्ह्याचे जिल्हा क्रीडा अधिकारी / लेखाधिकारी, क्रीडा व युवक सेवा, पुणे यांना आहरण व संवितरण अधिकारी व आयुक्त, क्रीडा व युवक सेवा, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
५. सदर शासन निर्णय, नियोजन विभाग, अनौपचारीक संदर्भ क्र. १७३/१४७१, दिनांक २७.०३.२०२३ व वित्त विभाग, अनौपचारिक संदर्भ क्र.४०४/व्यय-५, दिनांक ३०.०३.२०२३ अन्वये मिळालेल्या सहमतीनुसार निर्गमित करण्यात येत आहे.
पृष्ठ ९ पैकी ३
# Page 4
शासन निर्णय क्रमांकः क्रीडासु-३०२३/प्र.क्र.१२ / कीयुसे-१
# Page 5
# Page 6
# Page 7
# Page 8
# Page 9