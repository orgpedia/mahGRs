# Page 1
क्रीडा सुविधा निर्मितीसाठी आर्थिक सहाय्य या योजनेंतर्गत संस्थांना क्रीडा सुविधा निर्मितीसाठी आर्थिक सहाय्य उपलब्ध करण्याच्या प्रस्तावास प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक :- क्रीडासु-३३२३/प्र.क्र.८८ / कीयुसे- १,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : ०६ सप्टेंबर, २०२३.
वाचा: १) शासन निर्णय, शालेय शिक्षण व क्रीडा विभाग, क्र. राक्रीधो-२०११/प्र.क्र.५५/क्रीयुसे-१, दि. १४ जून, २०१२.
२) शासन निर्णय, शालेय शिक्षण व क्रीडा विभाग, क्र. राक्रीधो-२०१२/प्र.क्र.२६०/क्रीयुसे-१, दि. ०१ मार्च, २०१४.
३) आयुक्त, क्रीडा व युवक सेवा, महाराष्ट्र राज्य, पुणे यांचे पत्र क्र. क्रीसुनि/आर्थिक सहाय्य/२०२१ २२/का-९/५३०३ दि.०५ ऑक्टोबर,२०२१ प्रस्तावना: “क्रीडा सुविधा निर्मितीसाठी आर्थिक सहाय्य करणे" ही क्रीडा धोरणातील एक महत्वाची शिफारस आहे. दर्जेदार क्रीडा सुविधा निर्माण करुन त्याद्वारे खेळाडूंच्या कामगिरीत वाढ करुन राष्ट्रीय व आंतरराष्ट्रीय खेळाडू निर्माण करण्यास चालना देणे हे या योजनेचे उद्दिष्ट आहे. यासंदर्भातील सविस्तर कार्यपध्दती उपरोक्त संदर्भ क्र. २ येथील शासन निर्णय दिनांक ०१ मार्च, २०१४ अन्वये विहीत करण्यात आली असून त्यामधील परि.३ येथे योजनेकरिता पात्र संस्थांची माहिती नमूद केली आहे.
त्यानुसार राज्यातील पात्र संस्थांना क्रीडा सुविधा निर्मितीस ७५:२५ (शासनाचा हिस्सा ७५% व संबधित पात्र संस्थेचा हिस्सा २५ % ) याप्रमाणे आर्थिक सहाय्य देण्यात येते तसेच त्याचप्रमाणे क्रीडा साहित्यासाठी आर्थिक सहाय्य देण्यात येते. यांसदर्भात संदर्भ क्र.२ येथील शासन निर्णयातील परि.क्र.४ (अ) व (ब) नुसार अटी शर्ती स्पष्ट केल्या आहेत. त्यानुषंगाने क्रीडा सुविधा निर्मिती यासाठी आर्थिक सहाय्याकरिता प्रशासकीय मान्यता देण्याबाबत क्रीडा व युवक सेवा संचालनालय, पुणे यांनी संदर्भ क्रमांक ३ अन्वये पात्र संस्थांचे प्रस्ताव शिफारशीसह शासनास सादर केले आहेत. सदर शिफारशींना अनुसरुन व संदर्भाधिन शासन निर्णय दि.१.३.२०१४ मधील अटी व शर्तीच्या अधीन राहून क्रीडा सुविधा निर्मितीसाठी आर्थिक सहाय्य देण्याच्या प्रस्तावांना तत्वत: प्रशासकीय मान्यता देण्याची बाब शासनाच्या विचाराधीन होती.
शासन निर्णयः खालील परिशिष्ट-अ मधील शिफारसप्राप्त संस्थेस संदर्भाधिन शासन निर्णय, दिनांक ०१ मार्च, २०१४ मध्ये नमूद अनुदानासाठीची पात्रता व अनुदान मंजूरीच्या सर्व अटी व शर्तीचे पालन करण्याच्या तसेच प्रकल्पाची व अंदाजपत्रकीय किंमतीची तपासणी व अन्य अटींच्या अधीन राहून
# Page 2
शासन निर्णय क्रमांकः क्रीडासु-३३२३/प्र.क्र.८८ / कीयुसे १
विहीत खर्च मर्यादेचा विचार करता स्तंभ-३ येथे नमूद क्रीडा सुविधा निर्मितीसाठीच्या प्रकल्पासाठी स्तंभ-६ नुसार राज्य शासनाच्या विहीत अनुदान मर्यादेत (७५ %) अर्थसहाय्य उपलब्ध करुन देण्याच्या प्रस्तावास तत्वत: प्रशासकीय मान्यता देण्यात येत आहे.
परिशिष्ट-अ
----------------------------------------------------------------------------------------------------------------------------------------------------------------------------------
| अ. क्र | संस्थेचे नाव | प्रकल्प | प्रकल्पाची अंदाजपत्रकीय रक्कम | शा.नि. दि.१.३.२०१४ अनुसार प्रकल्पावरील विहीत एकूण खर्च मर्यादा | राज्य शासन  |  अनुदान मर्यादा (७५%) | संस्थेचा हिस्सा (२५%) |
| १ | २ | ३ | ४ | ५ | ६ | ७ |
|  | विठ्ठलराव पाटील महाविद्यालय, कळे, ता, पन्हाळा, जि. कोल्हापूर | बंदीस्त प्रेक्षागृह | १४९.६५ | १२०.०० लक्ष | ९०.०० लक्ष | ३०.०० लक्ष |
----------------------------------------------------------------------------------------------------------------------------------------------------------------------------------
२. उपरोक्त संस्थेस संदर्भाधीन शासन निर्णयातील अटी शर्तीनुसार, निधी उपलब्धतेनुसार तसेच वित्त विभागाने वेळोवेळी दिलेल्या वित्तीय निर्देशानुसार “मागणी क्र. ई-३ लेखाशिर्ष २२०४, क्रीडा व युवक सेवा, १०४ क्रीडा व खेळ, (४०) क्रीडा सुविधा, (४०) (०१) क्रीडा सुविधा निर्मितीसाठी आर्थिक सहाय्य करणे ( कार्यक्रम) (२२०४-५७०६), ३१ सहायक अनुदाने वेतनेतर" या लेखाशिर्षाखाली निधी वितरणासंदर्भात स्वतंत्रपणे कार्यवाही करण्यात येईल.
# Page 3