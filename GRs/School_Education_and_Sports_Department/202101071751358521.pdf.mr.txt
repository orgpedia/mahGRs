# Page 1
शैक्षणिक वर्ष सन २०२०- २१ मध्ये इयत्ता ११ वी ऑनलाईन प्रवेश प्रक्रियेमध्ये प्रथम येणाऱ्यास प्रथम प्राधान्य (FCFS) फेरीचे आयोजन करण्यास मान्यता देणेबाबत.
महराष्ट्र शासन
शालेय शिक्षण व क्रीडा विभाग
शासन निर्णय क्रमांक:- प्रवेश २०१८/प्र. क्र.३३३/एसडी-२
मंत्रालय, विस्तार इमारत, मुंबई- ४०० ०३२
दिनांक : ०७ जानेवारी, २०२१
वाचा: शासन निर्णय, शालेय शिक्षण विभाग, क्रमांक: प्रवेश-२०१८/प्र.क्र. ३३३/ एसडी-२, दि.२३.०६.२०२०
प्रस्तावना: सन २०२० - २१ या शैक्षणिक वर्षापासून इ.११ वी ऑनलाईन प्रवेश प्रक्रियेमध्ये अधिक सुसूत्रता आणण्यासाठी सदर्भाधीन दि. २३.०६.२०२० रोजी शासन निर्णय निर्गमित करण्यात आला आहे.
कोविड- १९ या रोगाच्या प्रार्दुभावामुळे उद्भवलेल्या असामान्य परिस्थितीमुळे सन २०२०-२१ मधील प्रवेश प्रक्रियेची सुरुवात माहे जुलै २०२० पासून झालेली आहे.
सन २०२०-२१ मधील प्रवेश प्रक्रिया सुरू असून कोविड-१९ च्या परिस्थितीमुळे सदर प्रकियेला यावर्षी बराच विलंब झालेला आहे.
संदर्भाधीन शासन निर्णयान्वये प्रथम येईल त्यास प्रथम प्राधान्य (FCFS) ही फेरी रद्द करण्यात आली होती व त्याऐवजी आवश्यकतेनुसार अतिरिक्त विशेष फेरीची प्रक्रिया अवलंबिण्यात येणार होती. तथापि, विशेष फेरी अंती, प्रवेशाचे प्रमाण वाढण्यापेक्षा विलंब होत असलेचे निदर्शनास आले असून बरेच विद्यार्थी अद्याप प्रवेशाविना राहीलेले आहेत.
सदर बाब विचारात घेता, यावर्षीच्या इ. ११ वी प्रवेश प्रक्रियेसाठी प्रवेश प्रक्रियेच्या शेवटच्या टप्प्यात नियमित फेऱ्यांऐवजी प्रथम येईल त्यास प्रथम प्राधान्य (FCFS) या फेरीचे आयोजन करण्याची बाब शासनाच्या विचाराधीन होती.
शासन निर्णय: - मुंबई-ठाणे आणि रायगड जिल्हयातील, मुंबई महानगर विकास प्राधिकरण (MMRDA), पुणे आणि पिंपरी-चिंचवड महानगरपालिका, नागपूर महानगरपालिका, अमरावती महानगरपालिका, नाशिक महानगरपालिका व औरंगाबाद महानगरपालिका या महानगरपालिका क्षेत्रातील सर्व मान्यताप्राप्त उच्च माध्यमिक शाळा/कनिष्ठ
# Page 2
शासन निर्णय क्रमांकः प्रवेश २०१८/प्र. क्र.३३३/एसडी-२
महाविद्यालयातील इ ११ वी ऑनलाईन प्रवेश प्रक्रियेच्या यापुढील टप्प्यासाठी प्रथम येणाऱ्यास प्रथम प्राधान्य (FCFS) फेऱ्यांचे आयोजन करण्यास याद्वारे मान्यता देण्यात येत आहे.
सदर तरतूद फक्त सन २०२०-२१ या वर्षीच्या इ.११ वी ऑनलाईन प्रवेश प्रक्रियेसाठी करण्यात येत आहे.
प्रस्तुत शासन निर्णयातील तरतुदींच्या अनुषंगाने, इ. ११ वी ऑनलाईन प्रवेश प्रक्रीयेमध्ये व ऑनलाईन प्रवेश प्रणालीमध्ये आवश्यक ते बदल करण्याच्या अनुषंगाने शिक्षण संचालक (माध्यमिक व उच्च माध्यमिक), महाराष्ट्र राज्य यांनी आवश्यक ती कार्यवाही करावी.
प्रस्तुत सुधारणांव्यतिरिक्त शासन निर्णय दिनांक २३ जून, २०२० मधील तरतुदी कायम राहतील.
# Page 3