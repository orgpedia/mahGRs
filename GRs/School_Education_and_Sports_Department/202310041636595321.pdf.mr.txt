# Page 1
राष्ट्रीय छा सेना, कार्यालयांच्या मायक्रोलाईट फ्लाईंग व एरोमॉडेलींग प्रशिक्षण/शिबिरांकरीता निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र : राछासे-२६२३/प्र.क्र.१९४/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- ४ ऑक्टोबर, २०२३.
वाचा : १. वित्त विभाग, शासन निर्णय क्रमांक विअप्र-२०२३/प्र.क्र.३०/
२०१३/विनियम, भाग - २, दि. १७ एप्रिल, २०१५
२. आयुक्त, क्रीडा व युवक सेवा, पुणे यांचे पत्र क्र.राछासे/एमॉमायग्लाप्र/
२०२३-२४/का-५/३१७२, दि. १८ सप्टेंबर, २०२३
प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे.
राज्यातील राष्ट्रीय छात्र सेना कार्यालयांकडून राष्ट्रीय छात्रांकरीता प्रशिक्षण /शिबिरांमार्फत विविध उपक्रम राबविण्यात येतात. प्रस्तुत उपक्रमाकरीता सन २०२३-२४ या आर्थिक वर्षात उपलब्ध असलेल्या अर्थसंकल्पीत तरतूदीमधून राष्ट्रीय छात्र सेना कार्यालयांच्या मायक्रोलाईट फ्लाईंग व एरोमॉडेलींगच्या ०३ शिबीर / प्रशिक्षणांकरीता एकूण रू.३८,३१,९४६/- (अक्षरी रूपये अडतीस लक्ष एकतीस हजार नऊशे शेहचाळीस फक्त) इतका निधी वितरीत करण्याची बाब शासनाच्या विचाराधीन होती.
शासन निर्णय : राज्यातील राष्ट्रीय छात्र सेनेच्या कार्यालयांना राष्ट्रीय छात्रांकरीता प्रशिक्षण / शिबिरांमार्फत विविध उपक्रम राबविण्याकरीता राज्य शासनाकडून अनुदान उपलब्ध करून देण्यात येते. प्रस्तुत उपक्रमाकरीता सन २०२३-२४ या आर्थिक वर्षात उपलब्ध असलेल्या अर्थसंकल्पीत तरतूदीमधून राष्ट्रीय छात्र सेना कार्यालयांच्या खालील तक्त्यात नमूद मायक्रोलाईट फ्लाईंग व एरोमॉडेलींगच्या ०३ शिबीर/प्रशिक्षणांकरीता एकूण रू.३८,३१,९४६/- ( अक्षरी रूपये अडतीस लक्ष, एकतीस हजार नऊशे शेहचाळीस फक्त) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
----------------------------------------------------------------------
| अ.क्र. | कार्यालयाचे नांव | मायक्रोलाईट फ्लाईंग | एरोमॉडेलींग | एकूण |
| १. | १ महा.हवाई पथक, मुंबई | रू. ५,१०,२००/ | रू.७,०९,४१४/ | रू. १२,१९,६१४/ |
| २. | २ महा, हवाई पथक, नागपूर | रू.१०,७५,१४०/ | रू.३,५०,०००/ | रू. १४,२५,१४०/ |
| ३. | ३ महा. हवाई पथक, पुणे | रू. ८,२२,०००/ | रू. ३,६५,१९२/ | रू.११,८७,१९२/ |
|  | एकूण रु. | रू.२४,०७,३४०/ | रू.१४,२४,६०६/- | रू. ३८,३१,९४६/ |
----------------------------------------------------------------------
# Page 2
शासन निर्णय क्रमांक: राछासे-२६२३/प्र.क्र.१९४/क्रीयुसे-३
२. सदरचा शासन निर्णय वित्त विभाग, शासन निर्णय, दिनांक १७.०४.२०१५ अन्वये वित्तीय अधिकार नियम पुस्तिका, १९७८ भाग पहिला, उपविभाग - ३, अनु. क्र. ४ परि. क्र. २७ (२) (ब) नुसार प्रशासकीय विभागास असलेल्या अधिकारानुसार निर्गमित करण्यात येत आहे.
३. सदर खर्च राष्ट्रीय छात्र सेना, मागणी क्रमांक- ई-३, २२०४, क्रीडा व युवक सेवा, १०२,(०१) विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्र सेना (अनिवार्य) २१, पुरवठा व सामग्री (२२०४ ००१६) या लेखाशीर्षामध्ये सन २०२३-२४ साठी मंजूर असलेल्या तरतूदीमधून भागविण्यात यावा. उक्त रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.