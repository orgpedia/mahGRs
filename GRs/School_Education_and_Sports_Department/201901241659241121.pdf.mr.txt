# Page 1
शालेय पोषण आहार योजनेंतर्गत कार्यरत स्वयंपाकी तथा मदतनीस यांच्या मानधनात वाढ करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०१८/प्र.क्र.१५६/एस.डी. ३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २३ जानेवारी, २०१९
वाचा:
शालेय शिक्षण व क्रीडा विभाग, शासन निर्णय क्र. शापोआ-२०१०/प्र.क्र.१८/प्राशि-४, दि. ०२/०२/२०११.
प्रस्तावना :
उपरोक्त संदर्भाधिन दि.०२ फेब्रुवारी, २०११ च्या शासन निर्णयान्वये शालेय पोषण आहार या केंद्र
पुरस्कृत योजनेंतर्गत कार्यरत स्वयंपाकी तथा मदतनीस यांना रु.१००० प्रती माह इतके मानधन देण्यात येत
आहे. सदर मानधनाची रक्कम ६० टक्के केंद्र हिस्सा रु.६०० प्रति माह व ४० टक्के राज्य हिस्सा रु.४०० प्रति
माह अशी तरतूद मंजूर आहे. सदर मानधन आर्थिक वर्षातील १० महिन्यांसाठी देण्यात येते. स्वयंपाकी तथा
मदतनीस यांना देण्यात येत असलेल्या मानधनात वाढ करण्याची बाब शासनाच्या विचाराधीन होती.
शासन निर्णय :
शालेय पोषण आहार या केंद्र पुरस्कृत योजनेंतर्गत कार्यरत स्वयंपाकी तथा मदतनीस यांच्या
मानधनामध्ये राज्य हिस्सामध्ये रु.५०० प्रति माह इतक्या रक्कमेची वाढ करण्यात येऊन स्वयंपाकी तथा
मदतनीस यांचे मानधन एकत्रितरित्या दरमहा रु.१५००/- इतके करण्यास मान्यता देण्यात येत आहे.
सदर मानधन वाढ सन २०१९-२०२० या आर्थिक वर्षापासून(माहे एप्रिल २०१९ पासून) लागू राहील.
२. सदर आदेश नियोजन आणि वित्त विभागाच्या मान्यतेने त्यांच्या अनुक्रमे अनौपचारिक संदर्भ
क्र.२३७/१४७१, दि.०५/११/२०१८ आणि क्र.९६४/१८ /व्यय-५, दि.३०/११/२०१८ अन्वये निर्गमित करण्यात
येत आहेत.
# Page 2
शासन निर्णय क्रमांकः शापोआ-२०१८/प्र.क्र.१५६/एस.डी.३