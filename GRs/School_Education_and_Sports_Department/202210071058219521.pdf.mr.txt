# Page 1
PM SHRI (PM Schools for Rising India) करिता एकल समन्वय यंत्रणा व नोडल अधिकारी नियुक्तीबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण-२०२२/प्र.क्र.१०४/एसडी-६
मादाम कामा मार्ग,हुतात्मा राजगुरू चौक, मंत्रालय, मुंबई-४०० ०३२
दिनांक : २७ सप्टेंबर, २०२२
वाचा: सहसचिव,स्कूल शिक्षा और साक्षरता विभाग, शिक्षा मंत्रालय, भारत सरकार यांचे पत्र क्र.डी.ओ.नं.१ २/२०२२-IS-१९, दिनांक १९ सप्टेंबर, २०२२.
प्रस्तावना: PM SHRI (PM Schools for Rising India) योजनेला केंद्रीय मंत्रिमंडळाने दि. ०७ सप्टेंबर २०२२ रोजी मंजुरी दिली आहे. हा प्रकल्प रु.२७३६० कोटीचा असून त्यापैकी केंद्र शासनाचा हिस्सा रू.१८१२८ कोटी आणि राज्य शासनाचा हिस्सा रू.९२३२ कोटी असेल. सदर योजना पुढील ५ वर्षांच्या कालावधीसाठी राबविण्यात येणार असून अर्थसहाय्याचे स्वरूप आणि वित्तीय कार्यपद्धती केंद्र सरकार राबवत असलेल्या इतर केंद्र पुरस्कृत योजनांच्या प्रचलित पद्धतीनुसार असेल.
२. या उपक्रमाचा उद्देश निवडक विद्यमान शाळांना PM SHRI शाळा म्हणून तयार करणे असा असून सदर शाळा राष्ट्रीय शैक्षणिक धोरण-२०२० च्या सर्व पैलूंची अंमलबजावणी करतील आणि ठराविक कालावधीत आदर्श शाळा म्हणून उदयास येतील. देशभरातील १४५०० पेक्षा जास्त शाळा सदर योजनेअंतर्गत निवडल्या जाणार आहेत. सर्वसमावेशकता, गुणवत्ता व नि:पक्षपातीपणा विचारात घेऊन या सर्व शाळांचे सर्वांगीण परिवर्तन केले जाणार आहे.
३ केंद्र/राज्य/केंद्रशासीत प्रदेश / शहरी स्थानिक संस्था (KVS/NVS UDISE- कोडद्वारे व्यवस्थापित) प्राथमिक शाळा (वर्ग १-५ /१-८) आणि माध्यमिक, उच्च माध्यमिक शाळा (वर्ग-१०/१-१२/६-१०/६-१२) असेल या योजनेअंतर्गत यांचा विचार केला जाणार आहे. PM SHRI शाळांची निवड आव्हानात्मक प्रक्रिया (Challenge Mode) द्वारे राबविली जाणार आहे. ज्यामध्ये शाळांना Online Challenge Portal वर स्वयं-अर्ज करणे आवश्यक असेल. Online Challenge Portal वर्षातून चार वेळा, प्रत्येक तिमाहीत एकदा उघडले जाईल. या योजनेच्या अंमलबजावणीची पहिली दोन वर्षे जास्तीत जास्त दोन शाळा यामध्ये एक प्राथमिक आणि एक माध्यमिक व उच्च माध्यमिक निवडली जाईल.
४. राज्य, जिल्हा आणि शालेय स्तरावर राज्य सरकारद्वारे निधीचे अदान प्रदान करण्यासाठी अधिकृत बँकेत एकल नोडल खाते उघडावे लागणार आहे. या योजनेची अंमलबजावणी करणाऱ्या यंत्रणांना प्रत्येक टप्यावर या खात्यामधून निर्धारीत केलेल्या मर्यादेत निधी खर्च करता येणार आहे. मंत्रालयीन विभाग केंद्रपुरस्कृत योजनांसाठी (Centrally Sponsorde Schemes - CSS) केंद्रशासनाचा हिस्सा भारतीय रिझर्व्ह बँक (RBI) मध्ये असलेल्या खात्यातून राज्य सरकारच्या SNA खात्यात वर्ग करतील.
५. PM SHRI शाळांसाठी निवड प्रक्रिया अल्पावधित सुरू होणार असल्याने PM SHRI (PM Schools for Rising India) योजनेसाठी एकल समन्वय यंत्रणा (SNA) व नोडल अधिकारी नियुक्त करण्याची बाब शासनाच्या विचाराधिन होती.
# Page 2
शासन निर्णय क्रमांकः संकीर्ण-२०२२/प्र.क्र.१०४/एसडी-६
शासन निर्णय :
१. PM SHRI (PM Schools for Rising India) योजनेसाठी एकल समन्वय यंत्रणा Single Nodal Agency (SNA) म्हणून महाराष्ट्र प्राथमिक शिक्षण परिषद, चर्नी रोड, मुंबई. व समन्वयक अधिकारी (Nodal Officer) म्हणून राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांची नियुक्ती करण्यात येत आहे. या योजनेच्या अंमलबजावणीसाठी राज्य प्रकल्प संचालक, महाराष्ट्र प्राथमिक शिक्षण परिषद,मुंबई यांनी शासनाच्या वतीने आवश्यक ती कार्यवाही करावी.
२. एकल समन्वय यंत्रणा (SNA) व नोडल अधिकारी यांनी PM SHRI (PM Schools for Rising India संदर्भात केंद्र शासनाने निश्चित केली जाणारी मार्गदर्शक तत्वे व सूचना यांची काटेकोरपणे अंमलबजावणी करावी तसेच सदर योजनेच्या प्रगतीबाबत शासनास वेळोवेळी अवगत करावे.