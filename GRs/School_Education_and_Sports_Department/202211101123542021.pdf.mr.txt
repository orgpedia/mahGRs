# Page 1
ई-गव्हर्नस कार्यक्रमांतर्गत सुरु असलेल्या विविध प्रकल्पांसाठी व सरल व शालार्थ प्रणालीसाठी कार्यरत programmers च्या सेवा Maha-IT मार्फत उपलब्ध करुन घेण्यासाठी प्रशासकीय व वित्तीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः ईगव्ह-०६२२/प्र.क्र.१५/संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई -४०० ०३२
दिनांक:- १० नोव्हेंबर, २०२२
वाचा : १. सामान्य प्रशासन (माहिती व तंत्रज्ञान) विभाग, शासन निर्णय क्र.मातंसं-१७१७/१११/३९, दिनांक २२ एप्रिल, २०२०.
२. दि.५ ऑगस्ट, २०२२ रोजीच्या प्रकल्प अंमलबजावणी समितीच्या बैठकीचे इतिवृत्त.
३. आयुक्त, शिक्षण, महाराष्ट्र राज्य, पुणे यांचे क्र. आशिका / ईगव्ह. / Maha-IT/२०२२/१४३/ ५२८०, दि. ३० ऑगस्ट, २०२२ रोजीचे पत्र.
प्रस्तावना : संदर्भ क्र.१ नुसार महाराष्ट्र माहिती तंत्रज्ञान महामंडळाकडून तांत्रीक मनुष्यबळ पुरवठ्याबाबतची कार्यपध्दती विहीत करण्यात आलेली आहे. शालेय शिक्षण विभागाच्या ई-गव्हर्नन्स अंतर्गत शालार्थ व सरल प्रणालीचे काम Maha-IT कडून पाहण्यात येत आहे. सध्या कार्यरत असलेल्या संगणक तज्ञांची सेवा जुन, २०२२ रोजी संपली होती. त्यामुळे सध्या कार्यरत असलेल्या संगणक तज्ञांच्या सेवा यापुढील काळात आवश्यक होती. त्यामुळे दि.५ ऑगस्ट, २०२२ रोजीच्या प्रकल्प अंमलबजावणी समितीच्या बैठकीमध्ये सदर मनुष्यबळाला मुदतवाढ देण्यात आली आहे.
त्यामुळे सध्या कार्यरत संगणक तज्ञांचे जूलै, २०२२ ते सप्टेंबर, २०२२ या कालावधीचे सेवाशुल्क अदा करण्यासाठी आयुक्त शिक्षण, पुणे यांनी संदर्भ क्र.३ येथील पत्रान्वये प्रस्ताव सादर केला आहे.
त्याअनुषंगाने ई-गव्हर्नस कार्यक्रमांतर्गत सुरु असलेलया विविध प्रकल्पांसाठी कार्यरत संगणक तज्ञांना सेवा शुल्कापोटी निधी वितरित करण्याची बाब शासनाच्या विचाराधीन होती.
शासन निर्णय: २. १ जूलै, २०२२ ते ३० सप्टेंबर, २०२२ या ३ महिन्याच्या कालावधीकरिता शालार्थ प्रणालीसाठी कार्यरत १० संगणक तज्ञांचे रु.३५,५३,४६३/- तसेच सरल प्रणालीसाठी कार्यरत ११ संगणक तज्ञांचे रु.३७,९५,३००/- असे एकत्रित रु. ७३, ४८, ७६३ /- (रुपये त्रेहात्तर लाख अठ्ठेचाळीस हजार सातशे त्रेहात्तर) एवढी रक्कम अदा करण्याच्या प्रस्तावास मान्यता देण्यात येत आहे.
३. सदरचा खर्च मागणी क्रमांक. ई-२, २२०२ सर्वसाधारण शिक्षण, ८० पंचवार्षिक योजनांतर्गत योजना (०२) (५१) ई-गव्हर्नन्स कार्यक्रम ( २२०२ H ४५४) ३१ सहायक अनुदाने या लेखाशिर्षातून सन २०२२-२३ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य, पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय, यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः ईगव्ह-०६२२/प्र.क्र.१५/संगणक
४. हा शासन निर्णय वित्तीय अधिकार नियमपुस्तिका -२०१५ दिनांक १७ एप्रिल, २०१५ मधील उपविभाग-२ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या वित्त विभागाच्या अनौपचारिक संदर्भ क्र. क्र.६७४/२०२२/व्यय-५, दिनांक ०१.०७.२०२२ अन्वये प्राप्त मान्यतेनुसार निर्गमित करण्यात येत आहे.