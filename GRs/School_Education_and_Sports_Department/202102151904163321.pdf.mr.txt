# Page 1
विना अनुदान व कायम विनाअनुदान तत्वावर मान्यता दिलेल्या व २० टक्के अनुदान सुरु असलेल्या खाजगी प्राथमिक शाळा / तुकडयांना वाढीव २० टक्के अनुदानास पात्र घोषित करणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : प्राशाअ/२०२१/प्र.क्र १७ / एसएम-४,
हुतात्मा राजगुरु चौक, मादाम कामा मार्ग,
मंत्रालय, मुंबई ४००० ०३२
दिनांक :- १५ फेब्रुवारी २०२१
वाचा : (१) शासन निर्णय, शालेय शिक्षण व क्रीडा विभाग क्रमांक :- माशाअ २००९/५९९/०९ माशि-१, दिनांक २० जुलै, २००९.
(२) शासन निर्णय, शालेय शिक्षण व व क्रीडा विभाग क्रमांक :- माशाअ २००९/५९९/०९ माशि - १, दिनांक १५ नोव्हेंबर, २०११.
(३) शासन निर्णय, शालेय शिक्षण व क्रीडा विभाग क्रमांक :- माशाअ २०१२/१५०/१२ माशि - १, दिनांक १६ जुलै, २०१३.
(४) शासन निर्णय, शालेय शिक्षण व क्रीडा विभाग क्रमांक :- माशामु-२०१६-प्र.क्र.१८/ एसएम-४, दिनांक १९ सप्टेंबर, २०१६.
(५) शासन निर्णय, शालेय शिक्षण व क्रीडा विभाग क्रमांक:- प्रामाअ-२०१८/प्र.क्र. ७३ / एसएम-४, दिनांक ९ मे, २०१८.
(६) शासन निर्णय, शालेय शिक्षण व क्रीडा विभाग क्रमांक :- प्रामाअ-२०१८/प्र.क्र.१८१/एसएम-४, दिनांक १३ सप्टेंबर, २०१९.
(७) शासन निर्णय, शालेय शिक्षण व क्रीडा विभाग क्रमांक :- उमाशा -२०२० / प्र.क्र. १२/ एसएम-४, दिनांक २९ जानेवारी २०२०.
(८) शासन निर्णय, शालेय शिक्षण व क्रीडा विभाग क्रमांक :- माशाअ/२०२० / प्र.क्र.६१ / एसएम-४, दिनांक १६ सप्टेंबर २०२०.
(९) शासन निर्णय, शालेय शिक्षण व क्रीडा विभाग क्रमांक :- माशाअ/२०२०/प्र.क्र.६१/ एसएम-४, दिनांक ०४ डिसेंबर २०२०.
प्रस्तावना: मंत्रीमंडळाच्या दिनांक २६ ऑगस्ट २०२० च्या बैठकीत मान्यताप्राप्त खाजगी प्राथमिक, माध्यमिक व उच्च माध्यमिक शाळा / तुकड्यांना २० टक्के तसेच सध्या २० टक्के अनुदान उपलब्ध करुन दिलेल्या शाळा / तुकड्यांना पुढील वाढीव टप्पा देण्याबाबतच्या प्रस्तावातील विविध अटींमध्ये सुधारणा करण्यासाठी संदर्भाधीन क्र. (८) च्या शासन निर्णयान्वये मंत्रीस्तरीय त्रुटी समिती स्थापित करण्यात आली होती. सदर त्रुटी समितीची दिनांक १३ सप्टेंबर २०२० रोजी मा. मंत्री (महसूल) यांच्या अध्यक्षतेखाली बैठक होऊन समितीने केलेल्या शिफारशींचा अहवाल शासनास सादर केला होता. सदर अहवालावर मंत्रीमंडळाच्या दिनांक १४ ऑक्टोबर २०२० रोजी झालेल्या बैठकीत चर्चा होऊन त्यात
# Page 2
शासन निर्णय क्रमांकः प्राशाअ/२०२१/प्र.क्र १७ / एसएम-४,
अंशत: बदल करुन, दिनांक १३ सप्टेंबर २०१९ च्या शासन निर्णयान्वये अनुदानास पात्र घोषित करण्यात आलेल्या प्राथमिक, माध्यमिक व उच्च माध्यमिक शाळांना प्रत्यक्ष अनुदान देण्यापूर्वी आयुक्त (शिक्षण) यांचेकडून शासनास सादर करण्यात आलेल्या मुल्यांकनाच्या प्रस्तावांची तपासणी वित्त विभागाऐवजी शालेय शिक्षण विभागामार्फत करण्याचा निर्णय घेण्यात आला होता. तसेच ज्या शाळांना यापूर्वी २० टक्के अनुदान देण्यात आले होते त्या शाळांना पुढील वाढीव २० टक्के टप्पा अनुदान मंजूर करण्यापूर्वी त्यांचीही तपासणी करण्याचा निर्णय मंत्रीमंडळाच्या बैठकीमध्ये घेण्यात आला होता. तसेच दिनांक १३ सप्टेंबर २०१९ च्या शासन निर्णयामध्ये अंशत: बदल करुन दि. ०१ नोव्हेंबर, २०२० पासून वाढीव टप्पा मंजूर करण्याचा निर्णय मंत्रिमंडळ बैठकीमध्ये घेण्यात आला होता. त्यानुसार शालेय शिक्षण विभागामार्फत तपासणी पथकाची नियुक्ती करण्यात आली. सदर तपासणी पथकाने राज्यातील प्राथमिक शाळा/ तुकड्यांची क्षेत्रिय स्तरावर जाऊन तपासणी केली. तपासणी पथकाने प्राथमिक / माध्यमिक/ उच्च माध्यमिक शाळांची तपासणी करुन प्राथमिक शाळा/ तुकड्यांचा अहवाल शासनास सादर केला असून त्या अहवालानुसार पात्र ठरलेल्या प्राथमिक शाळा / तुकड्यांना अनुदानास पात्र घोषित करण्याची बाब शासनाच्या विचाराधीन होती.
शासन निर्णय: संदर्भाधीन शासन निर्णय क्रमांक (( ६) नुसार सरसकट २० टक्के अनुदान मंजूर केलेल्या शाळा व तुकडयांवरील शिक्षक/शिक्षकेत्तर पदांना दिनांक ०१ एप्रिल २०१९ पासुन वाढीव २० टक्के अनुदान मंजूर करण्यात आले होते. सदर शासन निर्णय अधिक्रमित करण्यात येत आहे.
२. आयुक्त शिक्षण यांचेकडून प्राप्त प्रस्तावांची शालेय शिक्षण विभागामार्फत तपासणी करण्यात आली असून सदर तपासणीत पात्र ठरलेल्या शाळा सोबतच्या प्रपत्र “अ” मध्ये नमुद केलेल्या ४५६ प्राथमिक शाळांमधील २५६६ शिक्षक पदे आणि प्रपत्र “ब” मध्ये नमुद केलेल्या ३४५ प्राथमिक शाळांच्या १३४०वर्ग/ तुकड्यांवरील १५६५ शिक्षक पदे अशा एकूण ४१३१ शिक्षक पदांना दिनांक ०१ नोव्हेंबर २०२० पासून वाढीव २० टक्के अनुदान मंजूर करण्यात येत आहे. तसेच प्रपत्र “क-१”व प्रपत्र “क-२” मध्ये दर्शविण्यात आलेल्या व काही कागदपत्रांअभावी अपात्र ठरलेल्या शाळा/तुकड्यांच्या त्रुटी पूर्ततेचे प्रस्ताव ३० दिवसांत शासनास सादर करावेत.
३. वरीलप्रमाणे पात्र ठरलेल्या प्राथमिक शाळा/तुकड्या ह्या शासन निर्णय, दिनांक १५ नोव्हेंबर २०११ व १६ जुलै २०१३ मधील निकष व अटींची पूर्तता करीत असल्याचे क्षेत्रिय स्तरावर प्राप्त माहितीच्या आधारे आढळून आल्यामुळे सदरील शाळा/तुकड्या अनुदानास पात्र ठरविण्यात आल्या आहेत. या शाळांना जी सर्वात शेवटची संचमान्यतेतील (सन २०१८-१९) मंजूर पदे (अनुदान पात्र वर्ग तुकड्यांची) व मूळ शासन निर्णयात / शासन शुद्धीपत्रकात नमूद शिक्षक पदे यापैकी जी जास्त असतील तेवढीच पदे अनुदानास पात्र राहतील.
४. या शासन निर्णयान्वये अनुदानास पात्र घोषित केलेल्या “प्रपत्र अ” व “ब” मधील शाळांना अनुदान देतांना पुन्हा तपासणी करण्याची आवश्यकता नाही.
५. शाळा अनुदानास पात्र झाली म्हणजे त्या शाळेस अनुदानाचा हक्क प्राप्त होत नाही. अनुदानास पात्र घोषित केलेल्या शाळांना अनुदान मंजूर करणे हा शासनाचा स्वेच्छाधिकार असुन निधीच्या उपलब्धतेनुसार शासन अनुदान मंजूर करण्याचा निर्णय घेईल. सदर अनुदान हे भूतलक्षी प्रभावाने लागू राहणार नाही. राज्याची आर्थिक स्थिती, वेळोवेळी उपलब्ध होणारे आर्थिक संसाधने, राज्याच्या गरजा व त्यांचा प्राधान्यक्रम विचारात घेऊन शासन अनुदानाच्या सुत्रात बदल करील व ज्या शाळांना अनुदान मंजूर करण्यात आले नाही त्या शाळांना जेंव्हा अनुदान मंजूर करावयाचे असेल त्यावेळेचे अनुदान सुत्र त्यांना लागू राहील.
पृष्ठ ३ पैकी २
# Page 3
शासन निर्णय क्रमांकः प्राशाअ/२०२१/प्र.क्र १७ / एसएम-४,
६. प्रपत्र “क-१” व प्रपत्र “क- २” मध्ये दर्शविलेल्या शाळांनी ३० दिवसांत त्रुटीचे प्रस्ताव शासनाकडे सादर करावेत. अन्यथा त्या शाळा / वर्गतुकड्या आपोआपच अपात्र समजण्यात येतील. सदर त्रुटीपूर्ती प्रस्तावावर शासन योग्य तो निर्णय घेईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97
# Page 98
# Page 99
# Page 100
# Page 101
# Page 102
# Page 103
# Page 104
# Page 105