# Page 1
महात्मा गांधी यांची १५० वी जयंती साजरी करणेबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांकः संकीर्ण-२०१८/प्र.क्र.११६/एसडी-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २० ऑगस्ट, २०१८.
शासन परिपत्रक - महात्मा गांधी यांच्या १५० व्या जयंती वर्षाचा शुभारंभ दिनांक ०२ ऑक्टोबर, २०१८ पासून होणार आहे. या शतकोत्तर सुवर्ण महोत्सवी वर्षामध्ये राज्यातील सर्व शाळांमधून दिनांक ०२ ऑक्टोबर, २०१८ पासून खालील कार्यक्रमांचे आयोजन करण्यात यावे :
दि. ०२ ऑक्टोबर, २०१८ रोजी प्रभातफेरीचे आयोजन करावे. त्याचबरोबर गांधी वंदना, गांधीजींच्या छायाचित्रास पुष्पहार अर्पण करणे इ. कार्यक्रमांचे आयोजन करणे.
तद्नंतर पुढील वर्षभर दिनांक ०२ ऑक्टोबर, २०१९ पर्यन्त सोबतच्या आराखड्यात नमूद केल्याप्रमाणे खालील कार्यक्रमांचे आयोजन करावे:
१) गांधीजींच्या असहकार चळवळ, सविनय कायदेभंग आंदोलन, भारत छोडो आंदोलन यावर निबंध स्पर्धा आयोजित करणे.
२) सर्व शाळांमधून विज्ञान जत्रांचे/प्रदर्शनांचे आयोजन करण्यात यावे. यात स्वच्छ भारत मिशन, जलसंधारण विषयक बाबी व सौर उर्जेच्या प्रसारावर भर देणाऱ्या प्रकल्पांचा समावेश करावा.
३) गांधीजींच्या विचारावर आधारित चित्रकला स्पर्धांचे आयोजन करावे.
४) गांधीजींचे स्वातंत्र्य चळवळीतील योगदान या विषयावर प्रश्नमंजुषा स्पर्धा आयोजित करणे.
५) या शतकोत्तर सुवर्ण महोत्सवी जयंती वर्षाच्या कालावधीत गांधीवादी विचारवंतांचे व्याख्यान विद्यार्थ्यांसाठी आयोजित करावे.
आराखड्यात नमूद केलेले कार्यक्रम उदाहरणादाखल देण्यात आलेले आहेत या व्यतिरिक्त देखील महात्मा गांधींचे विचार विद्यार्थी, पालक व जनमानसांत पोचतील या उद्देशाने विविध अभिनव कार्यक्रमांचे आयोजन शाळा स्तरावर करण्यात यावे.
# Page 2
शासन परिपत्रक क्रमांकः संकीर्ण-२०१८/प्र.क्र.११६/एसडी-४
वर नमूद केल्याप्रमाणे कार्यक्रमांचे आयोजन सर्व व्यवस्थापनांच्या शाळांमधून करण्यात यावे.
आयोजित करण्यात आलेल्या कार्यक्रमाचा अहवाल संबंधित शिक्षणाधिकारी यांच्याकडे सादर करण्यात यावा.
# Page 3