# Page 1
विभागीय क्रीडा संकुल, कोकण विभाग, माणगांव, जि. रायगड या क्रीडा संकुलांसाठी निधी वितरित करणेबाबत-(लेखाशिर्ष २२०४१८२७).
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः विक्रीसं-२६२२/प्र.क्र.३० / क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २९ मार्च, २०२२.
वाचा : १) शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्र.राक्रीधो २००३/प्र.क्र.११/क्रीयुसे- १, दिनांक २६ मार्च, २००३.
२) शासन निर्णय, शालेय शिक्षण व क्रीडा विभाग क्र. राक्रीधो २००९/(प्र.क्र.२५/०९)/ क्रीयुसे-१, दिनांक २१ मार्च, २००९.
३) मा.मंत्री (क्रीडा व युवक कल्याण ) यांच्या अध्यक्षतेखाली दिनांक ०९ मार्च, २०२१ रोजी संपन्न झालेल्या राज्य क्रीडा विकास समितीच्या बैठकीतील निर्णय.
४) शासन निर्णय, शालेय शिक्षण व क्रीडा विभाग, क्र. विक्रीसं-१९२१/प्र.क्र.९२/क्रीयुसे-१, दिनांक २६ मार्च, २०२१.
५) शासन निर्णय, शालेय शिक्षण व क्रीडा विभाग, क्र. क्रिडायो-२३२१/प्र.क्र.१०६/ क्रीयुसे-१, दिनांक ३१ मार्च, २०२१.
६) शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ- ३, दिनांक ०३ फेब्रुवारी, २०२२.
७) सहाय्यक संचालक, क्रीडा व युवक सेवा, पुणे यांचे पत्र क्र. विक्रीसं/ कोकण/ निमा/ २०२१-२२/का-९/१०७१, दिनांक ०४ मार्च, २०२२.
८) शासन निर्णय,शालेय शिक्षण व क्रीडा विभाग, क्र.राक्रीधो-२०१९/प्र.क्र.९२/क्रीयुसे-१, दिनांक २३ मार्च, २०२२.
प्रस्तावना : राज्याचे क्रीडा धोरण २००१ अंतर्गत तालुका स्तरावर तालुका क्रीडा संकुलांमध्ये विविध खेळाच्या किमान सुविधा उपलब्ध करुन देणे, जिल्हा स्तरावर जिल्हा क्रीडा संकुलांतर्गत राष्ट्रीय दर्जाच्या क्रीडा सुविधा उपलब्ध करुन देणे व विभागीय स्तरावर विभागीय क्रीडा संकुलांतर्गत आंतरराष्ट्रीय दर्जाच्या क्रीडा सुविधा उभारण्याची योजना संदर्भ क्र. (१) येथील दिनांक २६ मार्च, २००३ च्या शासन निर्णयान्वये कार्यान्वित करण्यात आलेली आहे. संदर्भ क्र.(८) येथील दिनांक २३ मार्च, २०२२ येथील शासन निर्णयानुसार तालुका क्रीडा संकुल बांधकाम अनुदान मर्यादेत रु.१००.०० लक्ष वरुन रु.५००.०० लक्ष, जिल्हा क्रीडा संकुल बांधकाम अनुदान मर्यादेत रु.८००.०० लक्ष वरुन रु.२५००.०० लक्ष व विभागीय क्रीडा संकुल बांधकाम अनुदान मर्यादेत रु.२४००.०० लक्ष वरुन रु.५०००.०० लक्ष इतकी वाढ करण्यात आलेली आहे.
# Page 2
शासन निर्णय क्रमांकः विक्रीसं-२६२२/प्र.क्र.३० / क्रीयुसे- १,
२. शासन निर्णय, दिनांक २६.०३.२००३ अन्वये राज्य क्रीडा विकास समितीची स्थापना करण्यात आली आहे. सदर समितीस विभागीय/जिल्हा/तालुका क्रीडा संकुलातील विविध क्रीडा सुविधांसाठी तांत्रिक, प्रशासकीय व वित्तीय मान्यता देण्याचे अधिकार आहेत. या समितीस नियोजन व वित्त विभागाचे प्रशासकीय व वित्तीय अधिकार प्रदान करण्यात आलेले आहेत.
त्यानुसार संदर्भ क्र.४ येथील शासन निर्णयान्वये विभागीय क्रीडा संकुल, कोकण विभाग, हे नवी मुंबई ऐवजी मौ. नाणोरे, ता. माणगांव, जि. रायगड येथे उभारण्यास तसेच रु.८३४४.१६ लक्ष च्या अंदाजपत्रक व आराखडयास प्रशासकीय मान्यता देण्यात आलेली आहे.
३. मा.मंत्री (क्रीडा) यांच्या अध्यक्षतेखाली राज्य क्रीडा विकास समितीच्या दिनांक ०९ मार्च, २०२१ रोजी संपन्न झालेल्या बैठकीतील निर्णयानुसार, आर्थिक वर्ष २०२१-२२ मध्ये क्रीडा संकुलांसाठी अर्थसंकल्पित करण्यात आलेला निधी (१) विभागीय क्रीडा संकुल, कोकण विभाग, मौ.नाणोरे, ता.माणगांव, जि. रायगड, (२) जिल्हा क्रीडा संकुल, ता. पालघर, जि. ठाणे व (३) जिल्हा क्रीडा संकुल, अमरावती या क्रीडा संकुलांना अनुदान मर्यादेत वितरीत करण्यास मान्यता देण्याची बाब शासनाच्या विचाराधीन होती.
शासन निर्णय: संदर्भ क्र. ५ येथील शासन निर्णयान्वये, विभागीय क्रीडा संकुल, कोकण विभाग, माणगांव, जि.रायगड या क्रीडा संकुलाच्या बांधकामासाठी यापूर्वी लेखाशिर्ष २२०४-१८२७ अंतर्गत रु.२४०.०० लक्ष अनुदान वितरीत करण्यात आले आहे. दिनांक ०९ मार्च, २०२१ रोजी संपन्न झालेल्या राज्य क्रीडा विकास समितीच्या बैठकीतील निर्णयानुसार क्रीडा संकुलांची स्थापना (कार्यक्रम), ३१, सहाय्यक अनुदाने ( वेतनेतर), संगणक क्रमांक २२०४१८२७, या लेखाशीर्षाखाली कार्यक्रमांतर्गत योजनेकरीता सन २०२१-२२ मधील सुधारीत अंदाजानुसार वितरणासाठी उपलब्ध रु.५८००.०० लक्ष तरतूदीपैकी वितरीत केलेला निधी रु.१६२३.४५५ लक्ष वजा जाता शिल्लक रु.४१७६.५४५ लक्ष तरतूदीमधून विभागीय क्रीडा संकुल, कोकण विभाग, माणगांव, जि. रायगड या क्रीडा संकुलाच्या बांधकामाकरीता रु.१०६८.२० लक्ष इतका निधी वितरीत करण्यास याद्वारे मान्यता देण्यात येत आहे.
२. विभागीय क्रीडा संकुल, कोकण विभाग, मौ. नाणोरे, ता.माणगांव, जि.रायगड या क्रीडा संकुलासाठी वितरीत केलेला रु.१०६८.२० लक्ष (रुपये दहा कोटी अडुसष्ट लक्ष, वीस हजार फक्त) निधी वितरीत करुन आयुक्त, क्रीडा व युवक सेवा, महाराष्ट्र राज्य, पुणे यांच्या अधिनस्त ठेवण्यास मंजूरी देण्यात येत आहे.
३. उपरोक्त निधी खालील अटी/शर्तीच्या अधिन राहून बांधकामाच्या प्रगतीनुसार वितरीत करण्यात यावा.
।. उपरोक्त निधी आवश्यकतेनुसार व मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा असेल, त्याचवेळी आहरीत करण्यात यावा. शासन लेख्याबाहेरील बँक खात्यात हा निधी ठेवण्यात येऊ नये.
॥. राज्य शासनामार्फत वेळोवेळी निर्गमित वित्त विषयक विविध आदेश/नियम/ शासन निर्णय व वित्तीय नियमावली यांची काटेकोरपणे अंमलबजावणी करुन, वरील वितरीत निधीचा विनियोग करण्यात यावा.
पृष्ठ ४ पैकी २
# Page 3
शासन निर्णय क्रमांकः विक्रीसं-२६२२/प्र.क्र.३० / क्रीयुसे- १,
॥॥. सदरचा निधी ज्या प्रयोजनाकरिता / बाबींकरिता मंजूर केला आहे, त्याच बाबींकरीता खर्च करावा.
४. उपरोक्त बाबींवर होणारा खर्च “मागणी क्रमांक ई-३, २२०४, क्रीडा व युवक सेवा, १०४, क्रीडा व खेळ, (१६) क्रीडा संकुल, (१६) (०२) क्रीडा संकुलांची स्थापना (कार्यक्रम), ३१, सहाय्यक अनुदाने (वेतनेतर),” संगणक क्रमांक (२२०४१८२७), या लेखाशीर्षाखाली आर्थिक वर्ष २०२१-२२ करीता उपलब्ध असलेल्या तरतूदीतून भागविण्यात यावा.
५. शासन निर्णय, वित्त विभाग, दिनांक २४ जून, २०२१ व शासन निर्णय, वित्त विभाग दिनांक १४.१०.२०२१ मधील अटी/शर्तीच्या अधिन राहून निधी खर्च करण्याची कार्यवाही करण्यात यावी.
६. विभागीय क्रीडा संकुल, कोकण विभाग, माणगाव करीता वरीलप्रमाणे मंजूर केलेला निधी कोषागारातून आहरीत करण्यासाठी जिल्हा क्रीडा अधिकारी, रायगड यांना आहरण व संवितरण अधिकारी व आयुक्त, क्रीडा व युवक सेवा यांना नियंत्रण अधिकारी म्हणून घोषित करण्यात येत आहे. याबाबतचे देयक जिल्हा क्रीडा अधिकारी, रायगड यांना कोषागारात सादर करून, आर.टी.जी.एस. प्रणालीद्वारे विभागीय क्रीडा संकुल समिती, कोकण विभाग (ता. माणगाव, जि.
रायगड) यांना अदा करण्यात यावे.
७. सदरचा शासन निर्णय, नियोजन विभाग, अनौपचारिक संदर्भ क्र.१२२/१४७१, दि. १५/०३/२०२२ व वित्त विभाग, अनौपचारिक संदर्भ क्र. ३६६ / २०२२ / व्यय - ५, दिनांक २३/०३/२०२२ अन्वये दिलेल्या सहमतीनुसार निर्गमित करण्यात येत आहे.
# Page 4