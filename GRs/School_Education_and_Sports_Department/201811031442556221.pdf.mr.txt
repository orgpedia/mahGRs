# Page 1
युवा प्रशिक्षण केंद्राची स्थापना.
निधी वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : निवियो-२०१८/प्र.क्र.१४५/क्रीयुसे -३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक :- ३ नोव्हेंबर, २०१८.
वाचा : १) शालेय शिक्षण व क्रीडा विभाग, शासन निर्णय क्र. युकयो-२०१२/प्र.क्र.६३/ क्रीयुसे-३, दि. १२ नोव्हेंबर, २०१३ २) वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि.२ एप्रिल, २०१८.
३) क्रीडा व युवक सेवा पुणे यांचे पत्र क्र. निधी वितरण/योजना-५५३७/ २०१८-१९/का-१०/ १५९० दि.१० मे, २०१८.
प्रस्तावना : सामाजिक निर्णय प्रक्रीया, संघटनात्मक नियोजन व शैक्षणिक सुधारणा या युवा सक्षमीकरणाच्या महत्वाच्या घटकांद्वारे समाजाचा पाया शक्तीशाली होवून पुढील पिढीकरीता चांगले आदर्श निर्माण होऊ शकतील. सेवाभावी युवा नेतृत्व त्याचप्रमाणे युवांना आधुनिक तंत्रज्ञानाचे सहाय्याने उत्साही, आनंदी, तणावमुक्त व जबाबदार आयुष्य जगण्याकरीता व या स्पर्धेच्या युगात शक्तीशाली स्पर्धक म्हणून पुढे आणण्याच्या दृष्टीने शालेय शिक्षण व क्रीडा विभाग, शासन निर्णय क्र.युकयो-२०१२/प्र.क्र.६३/क्रीयुसे-३, दि.१२ नोव्हेंबर, २०१३ अन्वये युवा प्रशिक्षण केंद्राची स्थापना करण्यास मान्यता देण्यात आली आहे. सदर उपक्रमाकरीता सन २०१७–१८ मध्ये रु.१००.०० लक्ष अर्थसंकल्पित निधीपैकी रु.८०.०० लक्ष इतका निधी खर्ची टाकण्यात आला आहे.
२. सन २०१८-१९ या कालावधीत प्रस्तुत योजनेच्या अंमलबजावणीकरिता अर्थसंकल्पित करण्यात आलेल्या रु.८०.०० लक्ष इतक्या तरतुदीपैकी, वित्त विभागाच्या दि. २/४/२०१८ च्या शासन परिपत्रकास अनुसरुन ७० टक्केच्या मर्यादेत, रु.५६.०० लक्ष इतक्या निधीच्या वितरणास मान्यता देण्याची बाब या नस्तीवर विचाराधीन होती.
शासन निर्णय : राज्यातील युवकांना आधुनिक तंत्रज्ञानाची ओळख करून देऊन या स्पर्धेच्या युगात शक्तीशाली स्पर्धक म्हणून पुढे आणण्याच्या उद्देशाने सन २०१८-१९ या आर्थिक वर्षांत निधीच्या उपलब्धतेनुसार ४० प्रशिक्षण शिबिरे आयोजित करावीत. ही प्रशिक्षण शिबिरे प्रत्येक विभागास ५ याप्रमाणे ८ विभागाच्या ठिकाणी अथवा युवा प्रशिक्षण केंद्र, बालेवाडी, पुणे येथे आयोजित करण्यांस या शासन निर्णयाद्वारे मान्यता देण्यांत येत आहे. तसेच सन २०१८-१९ या आर्थिक वर्षासाठी अर्थसंकल्पित करण्यात आलेल्या रु.८०.०० लक्ष एवढया निधीपैकी संदर्भ क्र.
२ च्या शासन निर्णयानुसार, रु.५६.०० लक्ष तरतूद वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
# Page 2
शासन निर्णय क्रमांकः निवियो-२०१८/प्र.क्र.१४५/क्रीयुसे -३
२. उपरोक्त संदर्भात होणारा खर्च "मागणी क्रमांक : ई-३, २२०४ क्रीडा व युवक सेवा १०३, विद्यार्थीत्तर युवकांसाठी युवक कल्याण कार्यक्रम, (१०) (०९) युवा धोरणातंर्गत युवा प्रशिक्षण केंद्राची स्थापना (कार्यक्रम) (२२०४ ५५३७) ३१, सहायक अनुदाने (वेतनेतर) या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहेत त्याच प्रयोजनासाठी खर्च करण्यात यावे.
३. वित्त विभागाच्या दि.२/४/२०१८ च्या शासन परिपत्रकानुसार खालील बाबी नमूद करण्यात येत आहेत.
३.१ . वित्त विभागाच्या दि.२/४/२०१८ च्या शासन परिपत्रकान्वये निधी वितरणाचे अधिकार विभागास आहेत.
३.२. यापूर्वी वितरीत केलेल्या अनुदानापैकी ७५% पेक्षा अधिक खर्च झाला आहे.
३.३. ज्या लेखाशिर्षाखाली अनुदान वितरीत करण्यात येत आहे त्या लेखाशिर्षातंर्गत गतवर्षापूर्वीचे संक्षिप्त देयक प्रलंबित नाही.
४. वित्त विभागाच्या संदर्भाधिन दि. २/४/२०१८ च्या परिपत्रकातील सूचनांनुसार उपरोक्त तरतूद खर्च करण्याबाबतची कार्यवाही करण्यात यावी. यासाठी लेखाधिकारी, क्रीडा व युवक सेवा संचालनालय, महाराष्ट्र राज्य, पुणे यांना आंहरण व संवितरण अधिकारी तर आयुक्त (क्रीडा) यांना नियंत्रक अधिकारी म्हणून घोषित करण्यात येत आहे.