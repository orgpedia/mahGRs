# Page 1
अल्पसंख्यांक शैक्षणिक संस्थांमध्ये संबंधित प्रथम भाषेबरोबर इंग्रजी प्रथम भाषा अध्ययनासाठी उपलब्ध करून देणेबाबत.
महाराष्ट्र शासन,
शालेय शिक्षण व क्रीडा विभाग,
शासन परिपत्रक क्र. संकीर्ण-२०२२/प्र.क्र.४३ / एसडी - ४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक :२९ जून, २०२२.
वाचा -: १. संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे कार्यालयाचे दिनांक १४ जून, २०१८ चे परिपत्रक.
२. शासन निर्णय क्रमांक संकीर्ण-२०१९/प्र.क्र.२४३/एसडी-४, दिनांक ०८ ऑगस्ट, २०१९.
३. राज्य मंडळ,पुणे यांचे पत्र क्रमांक, रा.मं.संशोधन/६६३२, दिनांक १८.११.२०२१.
४. मा.अध्यक्ष,महाराष्ट्र राज्य अल्पसंख्यांक आयोग, मुंबई यांच्या दालनात दिनांक २२.११.२०२१ रोजी आयोजित सुनावणी दरम्यान देण्यात आलेले निर्देश.
प्रस्तावना :
इयत्ता १० वी पुनर्रचित अभ्यासक्रम, विषययोजना, मूल्यमापन आणि तासिका नियोजनामध्ये शैक्षणिक वर्ष २०१७-१८ मधील अभ्यासक्रम पुनर्रचनेच्या आधारे बदल करण्यात आलेले आहेत.
त्यानुसार राज्य शैक्षणिक संशोधन व प्रशिक्षण परिषद, महाराष्ट्र, पुणे यांचे दिनांक १४ जून, २०१८ रोजीच्या परिपत्रकान्वये, अ) शालेय स्तरावर इयत्ता १० वी साठी मराठी माध्यमांच्या शाळांमधील विद्यार्थ्यांना इंग्रजी (तृतीय) ऐवजी इंग्रजी (प्रथम) भाषा अभ्यासण्याची पर्यायी तरतूद / सुविधा उपलब्ध करून देण्यात आलेली आहे.
ब) शालेय स्तरावर इयत्ता १० वी साठी इंग्रजी माध्यमाच्या शाळांमधील विद्यार्थ्यांना मराठी (द्वितीय) ऐवजी मराठी प्रथम भाषा अभ्यासण्याची पर्यायी तरतूद / सुविधा उपलब्ध करून देण्यात आलेली आहे. अल्पसंख्यांक शैक्षणिक संस्थांमध्ये त्यांच्या प्रथम भाषेबरोबर इंग्रजी प्रथम भाषा अध्यापनासाठी उपलब्ध करून देण्याची बाब शासनाच्या विचाराधीन होती.
शासन परिपत्रक :
शालेय स्तरावर इयत्ता १० वी साठी इतर माध्यम (हिंदी, गुजराती, उर्दू, कन्नड, सिंधी, तेलुगू, तमिळ, बंगाली) असलेल्या शाळांमधील विद्यार्थ्यांना त्यांच्या प्रथम भाषेबरोबर इंग्रजी प्रथम भाषा अभ्यासण्याची पर्यायी तरतूद/सुविधा उपलब्ध करून देण्यात येत असून उपरोक्त प्रस्तावनेत नमूद अ) आणि ब) प्रमाणे विद्यार्थ्यांना इंग्रजी प्रथम भाषा निवडण्याचे स्वातंत्र्य राहील.
# Page 2
शासन परिपत्रक क्रमांकः संकीर्ण-२०२२/प्र.क्र.४३/एसडी-४
शासन निर्णय क्रमांक संकीर्ण-२०१९/प्र.क्र.२४३ / एसडी-४, दिनांक ०८ ऑगस्ट, २०१९ अन्वये इयत्ता ९ वी, १० वी साठी निश्चित करण्यात आलेली विषय योजना व सुधारित मूल्यमापन योजना लागू राहील.
उपरोक्त नमूद सर्व सूचना आपल्या अखत्यारितील सर्व माध्यमिक विद्यालयातील मुख्याध्यापक, सर्व शिक्षक, विद्यार्थी व पालक यांच्या निदर्शनास आणून परिपत्रकानुसार कार्यवाही करण्यात यावी.