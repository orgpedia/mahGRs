# Page 1
मा. उच्च न्यायालय, मुंबई येथील मुळ याचिका क्र. ५५६७/२००१ व मुळ याचिका क्र.
४४३१/२०२१ स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी विरुध्द महाराष्ट्र शासन यामध्ये मा. न्यायालयाने दिलेल्या निर्णयानुसार सदर संस्थेच्या शाळेस अनुदानासाठी पात्र घोषित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : न्यायाप्र -२०२२/प्र.क्र ५२/एसएम-४,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक :- ०३ फेब्रुवारी, २०२३
वाचा:- (१) शासन पत्र क्र. नमाशा-७३९/९९/माशि., दि.०९.०७.१९९९ (२) शासन पत्र क्र. एमआयएस-४७१७/प्र.क्र.६४९/एसएम-२, दि.०२.११.२०१७ (३) मा. उच्च न्यायालय, मुंबई येथील रिट याचिका क्र. ५५६७/२००१ मधील न्यायनिर्णय दि.१३.०६.२०१७ व दि. १९.०७.२०१७
(४) शासन पत्र, क्र. एमआयएस-४७१७/प्र.क्र.६४९/एसएम-२, दि.१३.११.२०१७ (५) शासन निर्णय, शालेय शिक्षण व क्रीडा विभाग क्र.नमाशा - १०९९/
(१०७६/९९)/माशि - १, दिनांक ११ ऑक्टोंबर, २०००.
(६) मा. उच्च न्यायालय, मुंबई येथील रिट याचिका क्र.४४३१/२०२१ मधील न्यायनिर्णय दि.२०.०२.२०२२
प्रस्तावना: स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी या शाळेस सन १९९७ ९८ या वर्षी शासनाकडून मान्यता मिळाली होती. तथापि, तक्रार झाल्याने ही मान्यता रद्द करण्यात आली. त्यावर मा. सर्वोच्च न्यायालयात अपील केल्यानंतर मा. सर्वोच्च न्यायालयाने हे प्रकरण मा.
उच्च न्यायालय, मुंबई यांच्याकडे पाठविले होते. या शाळेस पुन्हा मान्यता घेण्याबाबत मा. उच्च न्यायालयाने दिलेल्या निदेशानुसार शासनाने संदर्भ क्र. (१) येथील आदेशान्वये सदर शाळेस मान्यता दिली. तथापि, दि.०९.०७.१९९९ च्या आदेशान्वये दिलेली मान्यता शासनाकडून दि.०८.०८.२००० च्या पत्रान्वये रद्द करण्यात आली होती. त्याविरुध्द संस्थेने मा. उच्च न्यायालयात रिट याचिका क्र. ४२२०८/२००१ दाखल केली असता मा. न्यायालयाने दि.१२.११.२००१ च्या अंतरिम आदेशाने दि.२८.११.२००१ रोजीच्या पत्रान्वये शाळा मान्यता रद्द केलेल्या पत्रास स्थगिती देऊन शाळा चालविण्याची मान्यता संस्थेस दिली होती. त्यानुसार सदरहू शाळा सन १९९९ पासून विनाअनुदान तत्वावर सुरु आहे.
२. सदर संस्थेने शाळा मान्यता रद्द करण्याबाबत निर्गमित केलेले शासन पत्र दि.०९.१०.२००१ विरुध्द मा. उच्च न्यायालय, मुंबई येथे रिट याचिका क्र. ५५६७/२००१ दाखल केली होती. सदर याचिकेवर मा. न्यायालयाने दि.१३.०६.२०१७ रोजी खालील प्रमाणे निर्णय दिला आहे.
i. The Interim stay granted to the operation of the impugned letter dated 10.10.2001 of the Education Officer revoking permission to start secondary school to the Petitioner shall continue for a period of 8 weeks from today.
# Page 2
शासन निर्णय क्रमांकः न्यायाप्र -२०२२/प्र.क्र ५२/एसएम-४
ii. In the event the Education Officer is inclined to take action based on the impugned letter dated 10.10.2001, the Education Officer shall communicate his intention to the Petitioner four weeks in advance of the proposed action.
iii. It will be open to the Petitioner to make an application for permission afresh based on the new policy of the Government. If such application is made the Government shall decide the same expeditiously and in accordance with law.
Pending such application, if any, no coercive steps shall be taken to close down the school. The Writ Petition is disposed off. Rule disposed in above terms.
मा. न्यायालयाच्या उक्त आदेशास मा. न्यायालयाने दि.१९.०७.२०१७ च्या निर्णयान्वये सुधारणा केली असून, मा. न्यायालयाच्या दि. १७.०६.२०१७ च्या निर्णयातील परि.क्र.२ (iii) based on the new policy of the Government हे वाक्य वगळण्यात आले आहे.
३. सदर शाळेची मान्यता रद्द करण्याच्या आदेशास मा. न्यायालयाने स्थगिती देऊन शाळा चालविण्याची अनुमती संस्थेस दिली. तसेच शासनाच्या दि.१०.१०.२००१ च्या धोरणानुसार या शाळेच्या मान्यतेचा प्रस्ताव विचारात घ्यावा असे मा. न्यायालयाने याचिकेमध्ये आदेश दिले आहेत.
त्यास अनुसरुन संदर्भ क्र.(४) येथील शासन पत्र, दि.१३.११.२०१७ अन्वये सदर शाळेस सन २००१ मध्ये अस्तित्वात असलेल्या धोरणानुसार विनाअनुदानित शाळांना जे लाभ अनुज्ञेय असतील त्या प्रमाणे या शाळेबाबत कार्यवाही करावी, असा निर्णय घेण्यात आला. त्यानुसार काही विहित अटींची पूर्तता करण्याचे अधीन राहून या शाळेच्या इयत्ता ८ ते १० वीच्या वर्गास मान्यता देण्यात आली आहे.
४. विभागीय शिक्षण उपसंचालक, कोल्हापूर यांनी दि.१५.०१.२०१८ रोजी सदरहू शाळेच्या इयत्ता ८ ते १० वीच्या वर्गास प्रथम मान्यता देण्यात आली आहे. तसेच, शिक्षणाधिकारी (माध्यमिक), जि.प. सातारा यांनी दि.३१.०७.२०१८ अन्वये सदरहू शाळेच्या सन १९९९-२००० पासून संचमान्यता निश्चिती करुन ५ शिक्षक व ४ शिक्षकेतर पदे मंजूर केली आहेत.
५. मा. उच्च न्यायालय, मुंबई यांचे उपरोक्त आदेशानुसार स्फुर्ती शिक्षण प्रसारक मंडळ, मायणी, सातारा संचालित अनंत इंग्लिश स्कूल, मायणी, ता. खटाव, जि. सातारा यांनी शासनास दि.२०.०१.२०२० रोजी सदरहू शाळेस मा.उच्च न्यायालय, मुंबई यांनी रिट याचिका क्र. ५५६७/२००१ मध्ये दि.१३.०६.२०१७ रोजी दिलेल्या निकालानुसार अध्यक्ष, स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी, खटाव, जि. सातारा यांनी दि. २०.०१.२०२० रोजी शासनास निवेदन दिले असून सदरहू शाळेच्या ८ ते १० वी च्या वर्गास अनुदानासाठी पात्र करुन त्यावरील ५ शिक्षक व ४ शिक्षकेतर पदांना टप्पा अनुदानानुसार १०० टक्के अनुदान देण्याची मागणी शासनास केली आहे.
दरम्यानच्या कालावधीत यावर निर्णय न झाल्याने संबंधित संस्थेने पुन्हा मा. उच्च न्यायालय, मुंबई येथे रिट याचिका क्र. ४४३१/२०२१ दाखल केली आहे. यावर संदर्भ क्र. (६) येथे नमूद मा.न्यायालयाने दि.२३.०२.२०२२ रोजी निर्णय दिला असून याचिकाकर्त्याने दि. २०.०१.२०२० रोजी दिलेल्या निवेदनावर ४ आठवडयाच्या आत कार्यवाही करावी, असे आदेश दिले आहेत. त्यास अनुसरुन स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी, खटाव, जि. सातारा या शाळेस १०० टक्के अनुदान मंजूर करण्याची बाब शासनाच्या विचाराधीन आहे.
पृष्ठ ४ पैकी २
# Page 3
शासन निर्णय क्रमांकः न्यायाप्र -२०२२/प्र.क्र ५२/एसएम-४
शासन निर्णयः उपरोक्त प्रस्तावनेत नमूद केलेले विवेचन विचारात घेता, मा. उच्च न्यायालय, मुंबई येथे दाखल केलेल्या रिट याचिका क्र. ५५६७/२००१ मध्ये संदर्भ क्र.(३) येथे नमूद केल्याप्रमाणे मा. न्यायालयाने दिनांक १३.०६.२०१७ व दिनांक १९.०७.२०१७ रोजी दिलेल्या निर्णयानुसार, स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी, खटाव, जि. सातारा या शाळेतील ८ वी ते १० वी च्या वर्गांवरील ५ शिक्षक व ४ शिक्षकेतर पदांना संदर्भ क्र. (५) येथील शासन निर्णय, दि.११.१०.२००० मधील विहित केलेल्या अनुदान सूत्रानुसार, सदरहू शाळेस पाचव्या वर्षी २० टक्के, सहाव्या वर्षी- ४० टक्के, सातव्या वर्षी ६० टक्के, आठव्या वर्षी ८० टक्के व नवव्या वर्षी १०० टक्के अनुदान अनुज्ञेय ठरते.
२. यास्तव, स्फुर्ती शिक्षण प्रसारक मंडळ, मायणीचे अनंत इंग्लिश स्कुल मायणी, खटाव, जि.सातारा ही शाळा १९९९-२००० पासून सुरु असल्याने या शाळेच्या ८ वी ते १० वी च्या वर्गावरील ५ शिक्षक व ४ शिक्षकेतर पदांना सन २००३-०४ पासून २० टक्के, २००४-०५ पासून ४० टक्के, २००५-०६ पासून ६० टक्के, २००६-२००७ पासून ८० टक्के व सन २००८-०९ पासून १०० टक्के प्रमाणे अनुदान देण्यास पुढील अटींच्या अधीन राहून मान्यता देण्यात येत आहे.
१) सदर शाळेत कार्यरत शिक्षक/शिक्षकेत्तर पदांना उच्चस्तरीय सचिव समितीची मान्यता घेण्यात यावी. उच्चस्तरीय सचिव समितीच्या मान्यतेनंतर सदर पदांना अनुदान अनुज्ञेय राहील.
२) लाक्षणिक पुरक मागणीद्वारे विधानमंडळाच्या निदर्शनास सदर बाब आणण्यात यावी.
३. सदर शासन निर्णय, वित्त विभागाच्या अनौपचारिक संदर्भ क्र. ४१ / व्यय-५, दि.२३.०१.२०२३ अन्वये दिलेल्या सहमतीनुसार निर्गमित करण्यात येत आहे.
# Page 4