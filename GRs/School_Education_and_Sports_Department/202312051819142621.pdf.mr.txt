# Page 1
कुलगुरू, आंतरराष्ट्रीय क्रीडा विद्यापीठ, महाराष्ट्र, पुणे यांच्या कार्यालयीन कामकाजासाठी खाजगी वाहन भाडेतत्वावर उपलब्ध करून देण्यास मान्यता देण्याबाबत महाराष्ट्र शासन
शालेय शिक्षण व क्रीडा विभाग,
शासन शुध्दीपत्रक क्रमांक :- आंक्रीवि-३१२३/प्र.क्र.९२/२३/कीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : ०५ डिसेंबर, २०२३.
वाचा: १) शासन निर्णय सामान्य प्रशासन विभाग क्र.वाहन-२१२२/प्र.क्र.०६/का.३१ (शापसे),दि.१२.४.२०२३ २) शासन निर्णय सामान्य प्रशासन विभाग क्र. शापसे-३४२२/प्र.क्र.७८ / का.३१ ( शापसे), दि.०१ जून,२०२३ ३) समक्रमांकाचा शासन निर्णय दि. १८ सप्टेंबर, २०२३.
४) सहसंचालक, क्रीडा व युवक सेवा यांचे पत्र क्र.आंक्रीवि/२४-२०२३/वाहन/का-१३/१३५९, दि.३०.१०.२०२३.
प्रस्तावना: संदर्भ क्र २ येथील शासन निर्णयातील तरतुदीनुसार आंतरराष्ट्रीय क्रीडा विद्यापीठ, महाराष्ट्र, पुणे यांचे कुलगुरुंना खाजगी वाहन भाडेतत्वावर घेण्यास व त्याकरिता विहीत दराने आवश्यक खर्चास संदर्भ क्र.३ नुसार मान्यता दिलेली आहे. दरम्यान सदंर्भ क्र.१ येथील शासन निर्णय दि.१२.४.२०२३ अन्वये पुणे जिल्ह्याकरिता स्वंतत्र दर व पुरवठादार निश्चित केले आहेत. सदर शासन निर्णय दि.१२.४.२०२३ मधील खाजगी वाहन दराच्या तरतुदी या शासन निर्णयातील परि. ८ नुसार पुणे जिल्हाधिकारी कार्यालयासह पुणे येथील अन्य शासकीय व निमशासकीय कार्यालयांसाठीही लागू आहेत. त्यानुषंगाने सहसंचालक, क्रीडा व युवक सेवा, महाराष्ट्र राज्य, पुणे यांच्याकडून संदर्भ क्र. ४ अन्वये कुलगुरू, आंतरराष्ट्रीय क्रीडा विद्यापीठ, महाराष्ट्र, पुणे यांच्या कामकाजाच्या अनुषंगाने खाजगी वाहनाकरिता साप्रवि शासन निर्णय दि.१२.४.२०२३ नुसार सुधारित दर मंजूरीस मान्यता देण्याचा प्रस्ताव सादर करण्यात आलेला आहे. या बाबींस अनुसरून संदर्भ क्र. ३ येथील शासन निर्णय दि.१८.९.२०२३ मधील अन्य तरतुदी कायम ठेवून दरासंदर्भातील तरतुदीमध्ये सुधारणा करण्याची बाब शासनाच्या विचाराधिन होती.
शासन शुध्दीपत्रक : संदर्भ क्र.३ येथील शासन निर्णय दि. १८.९.२०२३ नुसार आंतरराष्ट्रीय क्रीडा विद्यापीठ, महाराष्ट्र, पुणे यांचे कुलगुरूंना खाजगी वाहन भाडेतत्वावर घेण्यास व त्याकरिता विहीत दराने आवश्यक खर्चास मान्यता दिलेली आहे. दरम्यान संदर्भ क्र.१ येथील सामान्य प्रशासन विभागाच्या शासन निर्णयातील तरतुदींस अनुसरून व त्यानुसार संदर्भ क्र.४ अन्वये प्राप्त प्रस्तावाच्या अनुषंगाने याद्वारे संदर्भ क्र.३ येथील शासन निर्णय दि. १८.९.२०२३ मध्ये पुढीलप्रमाणे सुधारणा करण्यात येत आहे:
# Page 2
शासन शुध्दीपत्रक क्रमांकः आंक्रीवि-३१२३/प्र.क्र.९२/२३/कीयुसे-१,
१. शासन निर्णय दि.१८.९.२०२३ मधील परिच्छेद क्र. १ तसेच त्यामधील परिशिष्ट आणि परिच्छेद क्र.२ येथे करण्यात आलेली रू. ७५,००० (अक्षरी रूपये पंचाहत्तर हजार फक्त) ही नोंद वगळण्यात येत असून त्याऐवजी तेथे रू. १,२५,००० (अक्षरी रूपये एक लाख पंचवीस हजार फक्त) असे वाचावे.
२. सदर शासन निर्णय दि.१८.९.२०२३ मधील परिच्छेद क्र.३ येथे रू. ३५०० नमूद असून सदर नोंद वगळण्यात येऊन त्याऐवजी तेथे रू. ५७०० (रूपये पाचहजार सातशे फक्त) असे वाचावे.
३. सदर शासन निर्णय दि.१८.९.२०२३ मधील अन्य तरतुदी कायम राहतील.