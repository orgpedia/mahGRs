# Page 1
जर्मनीतील बाडेन वुटेनबर्ग या राज्यास
महाराष्ट्रातील विविध क्षेत्रातील कुशल
मनुष्ट्यबळ पुरविण्याबाबतच्या पथदर्शी प्रकल्पांतर्गत निधी वितरणास मान्यता
देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण २०२४/प्र.क्र.४४/एसडी-६
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२
दिनांक:- ०२ सप्टेंबर, २०२४
वाचा:-
१.शासन निर्णय शालेय शिक्षण व क्रिडा विभाग क्रमांक:-कौशल्य २०२४/प्र.क्र.५१/एसडी-६, दि.११.०७.२०२४ २.शासन परिपत्रक वित्त विभाग क्र. अर्थसं २०२४/प्र.क्र.८०/अर्थ-३, दि.२५.०७.२०२४
३.राज्य शैक्षणिक संशोधन व प्रशिक्षण परिषद, महाराष्ट्र, पुणे यांचे पत्र क्र.राशैसंप्रपम/मभावि/ज.भा./निधी
मागणी/२०२४/०३८१७, दि.१३.०८.२०२४
प्रस्तावना:-
संदर्भ क्र.०१ येथील दि.११.०७.२०२४ रोजीच्या शासन निर्णयान्वये जर्मनीतील बाडेन वुटेनबर्ग या राज्यास
महाराष्ट्रातील विविध क्षेत्रातील कुशल मनुष्ट्यबळ पुरविण्याबाबतचा पथदर्शी प्रकल्प राबविण्यास मान्यता प्रदान करण्यात आली आहे. सदर शासन निर्णयानुसार या प्रकल्पासाठी रु.७६.०० कोटी इतक्या खर्चास देखील मान्यता
प्रदान करण्यात आली आहे. यापैकी रु. ३६.०० कोटी इतका निधी उच्च माध्यमिक शिक्षणाचे व्यावसायीकरण या
मूळ योजनेसाठी अर्थसंकल्पित करण्यात आलेल्या तरतुदीतून तर रु.४०.०० कोटी इतका निधी पुरवणी मागणीद्वारे उपलब्ध करुन देण्यात आला आहे. संदर्भ क्र.३ येथील पत्रान्वये असे कळविण्यात आले आहे की निवड झालेल्या
उमेदवारांचे जर्मन भाषा प्रशिक्षणाचे जिल्हानिहाय वर्ग लवकरच चालू होणार असून त्यासाठी सुयोग्य वर्गखोल्यांची
निवड करण्यात आली आहे. २०० प्रशिक्षण वर्गासाठी प्रती वर्ग रु. १.५० लक्ष याप्रमाणे रु. ३.०० कोटी व प्रशिक्षणाचा प्रत्यक्ष खर्च रु. २.०० कोटी असा एकूण रु.५.०० कोटी इतका निधी तुर्तास उपलब्ध करुन देण्याची विनंती सदर
पत्रान्वये करण्यात आली आहे. सदर निधी वितरीत करण्यास नियोजन व वित्त विभागाने सहमती दर्शविली आहे. या
पार्श्वभूमीवर हा निधी वितरीत करण्याबाबतचा प्रस्ताव शासनाच्या विचाराधीन होता.
शासन निर्णय:-
जर्मनीतील बाडेन वुटेनबर्ग या राज्यास महाराष्ट्रातील विविध क्षेत्रातील कुशल मनुष्ट्यबळ
पुरविण्याबाबतच्या पथदर्शी प्रकल्पांतर्गत रु.५.०० कोटी (अक्षरी रु. पाच कोटी फक्त) इतका निधी वितरीत करण्यास शासनाची मान्यता प्रदान करण्यात येत आहे. उच्च माध्यमिक शिक्षणाचे व्यावसायीकरण या मूळ योजनेसाठी
अर्थसंकल्पित करण्यात आलेल्या रु ३६.०० कोटी या तरतुदीतून सदर निधी संचालक, राज्य शैक्षणिक संशोधन व
प्रशिक्षण परिषद, महाराष्ट्र, पुणे यांना उपलब्ध करुन देण्यात येत आहे.
२. या संदर्भात होणारा खर्च “मागणी क्र. ई-०२, २२०२, सर्वसाधारण शिक्षण, ०२ - माध्यमिक शिक्षण, ८००,
इतर खर्च, (००) (११) उच्च माध्यमिक शिक्षणाचे व्यावसायीकरण (राज्य हिस्सा-२५%) (कार्यक्रम) (२२०२ आय १०२)
३१, सहायक अनुदाने (वेतनेतर)" या लेखाशिर्षाखालील सन २०२४-२५ च्या मंजूर तरतूदीमधून भागविण्यास
मान्यता प्रदान करण्यात येत आहे. सदरचे अनुदान ज्या प्रयोजनासाठी मंजूर करण्यात आले आहे, त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः संकीर्ण २०२४/प्र.क्र.४४/एसडी-६
३. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/शासन निर्णय,
वित्तीय नियमावली यांची अंमलबजावणी करुन उपरोक्त निधी आवश्यकतेनुसार व मान्य निकषानुसार खर्च
करण्यात यावा. ज्यावेळेस निधी प्रत्यक्ष खर्च करावयाचा असेल त्याच वेळी आहरीत करण्यात यावा. शासन
लेख्याबाहेर बँक खात्यात हा निधी ठेवण्यात येऊ नये. संदर्भ क्र.०१ येथील शासन निर्णयामधील तसेच, वित्त
विभागाच्या संदर्भ क्र.२ येथील परिपत्रकातील अटी व शर्तीचे काटेकोर पालन करण्याची दक्षता घेण्यात यावी.
४. यासाठी आयुक्त (शिक्षण), महाराष्ट्र राज्य, पुणे नियंत्रक अधिकारी व लेखाधिकारी राज्य शैक्षणिक संशोधन
व प्रशिक्षण परिषद, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात आले आहे.
प्रस्तावांतर्गत खर्चाचे देयक कोषागारातून आहरीत करण्यासाठी संचालक, राज्य शैक्षणिक संशोधन व प्रशिक्षण
परिषद, महाराष्ट्र, पुणे यांना प्राधिकृत करण्यात येत आहे.
५.सदर अनुदान सशर्त अनुदान असून या अनुदानाच्या अटी व शर्ती सदर शासन निर्णयात नमूद केल्या
आहेत. उपलब्ध करुन दिलेल्या तरतुदीतून झालेल्या खर्चाचा लेखाशिर्षनिहाय / उपलेखाशिर्षनिहाय अहवाल,
निधी उपयोगिता प्रमाणपत्र इत्यादी माहिती शासनास सादर करावी व निधी उपयोगिता प्रमाणपत्रासह पुढील निधी
वितरणासाठी प्रस्ताव सादर करावा.
६.सदर शासन निर्णय नियोजन विभागाचा अनौपचारिक संदर्भ क्र.३२०/२४/१४७१, दि.२३.०८.२०२४ व वित्त
विभागाचा अनौपचारिक संदर्भ क्र.९७८/व्यय-५, दि.२८.०८.२०२४ अन्वये प्राप्त झालेल्या त्या विभागांच्या सहमतीने
निर्गमित करण्यात येत आहे.
७.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध