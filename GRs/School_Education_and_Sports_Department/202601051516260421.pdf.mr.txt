# Page 1
राज्यातील शासकीय अनिवासी क्रीडा प्रबोधिनी /
क्रीडा अकादमींना सन २०२५-२६ या आर्थिक
वर्षासाठी अनुदान रु. १०२.०२ लक्ष निधी वितरीत
करणेबाबत- लेखाशिर्ष (२२०४-५३९५)
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः ई.न.क्र.१४३५६७८/निप्रबो/२०२५/प्र.क्र.१६८/क्रीयुसे-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०५ जानेवारी, २०२६
वाचा :-
१)शालेय शिक्षण व क्रीडा विभाग, शासन निर्णय, क्र.क्रीडायो-३११३/प्र.क्र.४५/१३/क्रीयुसे-३,
दिनांक २१ सप्टेंबर, २०१३.
२)सहसंचालक,क्रीडा व युवक सेवा, पुणे यांचे पत्र क्र: अक्रीप्र/कीप/२०२५-२६/का-११/५६४/
दिनांक १७ नोव्हेंबर २०२५.
३) वित्त विभाग,शासन परिपत्रक क्र.अर्थसं-२०२५/प्र.क्र.४४/अर्थ-३,दिनांक ७/४/२०२५.
प्रस्तावना :-
राज्यात शारीरिक शिक्षण व क्रीडा शिक्षणाचा दर्जा उंचावण्यासाठी, पुणे येथील शिवछत्रपती क्रीडानगरी येथे
मध्यवर्ती क्रीडा केंद्र व राज्यातील वेगवेगळ्या ठिकाणी क्रीडा प्रबोधिनी स्थापन करण्यास संदर्भाधीन क्र. १ च्या शासन
निर्णयान्वये मंजूरी देण्यात आली आहे. सद्यस्थितीत राज्यात निवासी व अनिवासी शासकीय क्रीडा प्रबोधिनी कार्यान्वित
आहेत.
या प्रबोधिनींमधील अनिवासी प्रशिक्षणाथींना आहारभत्ता, वैद्यकीय उपचार, स्पर्धा सहभाग, विमा, गणवेश व
साहित्य खरेदीसाठी शासनामार्फत अनुदान दिले जाते. क्रीडा व युवक सेवा संचालनालय, पुणे यांनी संदर्भ क्र.२ अन्वये
च्या प्रस्तावानुसार २०२५-२६ या वर्षासाठी निधीची मागणी केली होती. त्याअनुषंगाने सन २०२५-२६ या आर्थिक
वर्षासाठी अर्थसंक्लपित तरतूदीतून निधी वितरीत करण्याची बाब शासनाच्या विचाराधीन होती.
शासन निर्णय :-
राज्यातील पुणे, अमरावती, अकोला, नागपूर आणि ठाणे येथील शासकीय अनिवासी क्रीडा प्रबोधिनी/क्रीडा
अकादमींना आर्थिक वर्ष २०२५-२६ साठी रु. १०२.०२ लक्ष (रुपये एकशे दोन लक्ष दोन हजार फक्त) इतके अनुदान
वितरीत करण्यास शासन मान्यता देत आहे.
२. उपरोक्त निधी सन २०२५-२६ साठी, मागणी क्रमांक ई-३, क्रीडा व युवक सेवा, १०४-क्रीडा व खेळ, (३३)(०२)-
जिल्हा स्तरावर बिगरनिवासी क्रीडा अकादमी स्थापन करणे (कार्यक्रम), ३१-सहाय्यक अनुदाने (वेतनेतर) (२२०४-५३९५)
याखालील उपलब्ध तरतूदीतून खर्ची टाकण्यात यावा.
३. याकरीता अनिवासी क्रीडा प्रबोधिनी पुणे करिता लेखाधिकारी, क्रीडा व युवक सेवा, मुख्यालय, पुणे क्रीडा
प्रबोधिनी, नागपूर, अमरावती करिता संबंधित विभागीय उपसंचालक, क्रीडा व युवक सेवा व क्रीडा प्रबोधिनी, अकोला
व ठाणे करिता संबंधित जिल्हा क्रीडा अधिकारी यांना आहरण व संवितरण अधिकारी व आयुक्त, क्रीडा व युवक सेवा
संचालनालय, पुणे यांना नियंत्रण अधिकारी म्हणून घोषित करण्यात येत आहे.
४. मंजूर झालेला निधी आहरण करण्यापूर्वी वित्त विभागाचे परिपत्रक दिनांक ०७.०४.२०२५ मधील सूचनांचे
पालन काटेकोरपणे करण्याची दक्षता घेण्यात यावी.
# Page 2
शासन निर्णय क्रमांकः ई.न.क्र.१४३५६७८/निप्रबो/२०२५/प्र.क्र.१६८/क्रीयुसे-१
५. उपरोक्त मंजूर निधीतून क्रीडा साहित्य खरेदीसाठी उद्योग, ऊर्जा व कामगार विभागाच्या शासन निर्णय
दिनांक ०१.१२.२०१६ व ०६.०१.२०२० मधील तरतुदीनुसार कार्यवाही करावी.
६. मंजूर निधी वितरीत करताना विहित कार्यपद्धतीचे अनुपालन करण्याची तसेच शासन अनुदान प्रत्यक्ष
खर्चाच्या वेळीच आहरित करण्याबाबत दक्षता घेण्याची जबाबदारी नियंत्रण अधिकाऱ्यांची राहील.
७. सदर निधी शासन लेख्याबाहेर स्वतंत्र बँक खात्यात ठेवता येणार नाही तसचे शासन अनुदानाचा दुबार वापर
होणार नाही, याची खात्री नियंत्रण अधिकाऱ्यांनी करावी.
८. वितरीत केलेल्या निधीच्या विनियोगाबाबतचे “उपयोगिता प्रमाणपत्र” विहित मुदतीत शासनास सादर
करण्याबाबत, नियंत्रण अधिकाऱ्याला बंधनकारक राहील.
९. सदर शासन निर्णय वित्त विभागाच्या अनौपचारिक संदर्भ क्र. ११५२/व्यय-५, दिनांक १९/१२/२०२५ अन्वये
प्राप्त सहमतीनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात