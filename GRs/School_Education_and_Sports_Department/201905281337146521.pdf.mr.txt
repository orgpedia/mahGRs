# Page 1
पार्वताई बहुउद्देशिय संस्था, मारवड, ता.अंमळनेर, जि. जळगांव संचलित कै. भालेराव रामभाऊ पाटील ज्युनियर कॉलेज, मारवड, ता. अंमळनेर, जि. जळगांव या कनिष्ठ महाविद्यालयाचे कै. भालेराव रामभाऊ पाटील बहुउद्देशिय संस्था, मारवड, ता. अंमळनेर, जि.जळगांव या संस्थेस हस्तांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशाह ३११८/प्र.क्र.३८९/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २८ मे, २०१९
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/ (२१०/११) माशि-३ -३, दिनांक १७ फेब्रुवारी, २०१२ संदर्भ : विभागीय शिक्षण उपसंचालक, नाशिक यांचे क्र.शिउसं/उमा-१/हस्तां/२०१८/९९७७, दिनांक २२/०५/२०१८ चे पत्र.
प्रस्तावना : पार्वताई बहुउद्देशिय संस्था, मारवड, ता.अंमळनेर, जि. जळगांव संचलित कै. भालेराव रामभाऊ पाटील ज्युनिअर कॉलेज, मारवड, ता. अंमळनेर, जि. जळगांव या स्वयंअर्थसहाय्यित तत्वावरील कनिष्ठ महाविद्यालयाचे, कै.भालेराव रामभाऊ पाटील बहुउद्देशिय संस्था, मारवड, ता.अंमळनेर, जि.जळगांव या संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर कनिष्ठ महाविद्यालयाचे, कै. भालेराव रामभाऊ पाटील बहुउद्देशिय संस्था, मारवड, ता.अंमळनेर, जि.जळगांव यांचेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे : (१) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथील केली जाणार नाही.
(२) सदर कनिष्ठ महाविद्यालय अनुदानाच्या ज्या तत्वावर आहे, त्याच तत्वावर हस्तांतरणानंतरही कार्यरत राहील.
(३) व्यवस्थापन बदल झालेल्या शाळेच्या बाबतीत शासन परवानगीच्या/ मान्यतेच्या कोणत्याही अटी व शर्तीमध्ये बदल होणार नाही याची खबरदारी घेण्यात यावी.
(४) सदर कनिष्ठ महाविद्यालय स्वयंअर्थसहाय्यित तत्वावरील असल्याने शाळेत कार्यरत शिक्षक/ शिक्षकेतर कर्मचाऱ्यांचे संपूर्ण दायित्व संस्थेवर राहील.
(५) सदर कनिष्ठ महाविद्यालयाची मान्यता स्वयंअर्थसहाय्यित तत्वावर असल्याने महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ नुसार कै.भालेराव रामभाऊ पाटील बहुउद्देशिय संस्था, जळगांव संस्थेने किमान रू.२ लाखाची किमान ३ वर्षाची मुदतठेव व या शाळेच्या जमीन / इमारतीबाबत ३० वर्षासाठीचा नोंदणीकृत करारनामा याची प्रत विभागीय शिक्षण उपसंचालक, नाशिक विभाग, नाशिक यांना सादर करणे आवश्यक राहील.
# Page 2
शासन निर्णय क्रमांक: माशाह ३११८/प्र.क्र.३८९/एसएम-१
(६) शासनाकडून शाळा, शिक्षक/ शिक्षकेतर कर्मचारी, वेतन / वेतनेतर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(७) सदर व्यवस्थापन बदल, शासन निर्णय, शालेय शिक्षण व क्रीडा विभाग, क्रमांक माशाह २०११/(२१०/११) माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपध्दतीनुसार अंमलात येईल.
(८) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी प्राप्त झाल्यास किंवा व्यवस्थापन बदल संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशर्तीचा नवीन संस्थेव्दारा भंग झाल्यास, हस्तांतरण रद्द करण्याचे अधिकार शासनास राहतील.
२. विभागीय शिक्षण उपसंचालक, नाशिक विभाग, नाशिक यांनी अट क्र.(५) ची पूर्तता झाल्यावर सर्व बाबी तपासून आणि आवश्यक अन्य अटींचा समावेश करून, शाळेचे व्यवस्थापन बदलाबाबत ६ आठवडयाच्या आत पुढील कार्यवाही करावी व केलेल्या कार्यवाहीबाबत शासनास अवगत करावे.