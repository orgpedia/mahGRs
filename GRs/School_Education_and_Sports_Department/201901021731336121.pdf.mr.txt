# Page 1
"पवित्र" संगणकीय प्रणालीव्दारे शिक्षक भरती करण्याबाबत.
अटी व शर्ती विहित करणे.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण-२०१८/प्र.क्र.३११/टीएनटी-१,
मंत्रालय, मुंबई - ४०० ०३२.
दिनांक :- ०१ जानेवारी, २०१९.
वाचा:- १) शासन निर्णय, शालेय शिक्षण व क्रीडा विभाग क्र.टिसीएम-२००७/(२०६/०७)/माशि-४, दि.२५.०४.२००७.
२) शासन परिपत्रक, सामान्य प्रशासन विभाग क्र.मकसी-१००७/प्र.क्र.३६/का-३६, दि.१०.०७.२००८.
३) शासन निर्णय, शालेय शिक्षण व क्रीडा विभाग क्र.पीआरई-२००६/(४७६७)/प्राशि-१, दि.१६.१२.२००९.
४) शासन परिपत्रक, सामाजिक न्याय व विशेष सहाय्य विभाग क्र. सीबीसी-१२/२००८/प्र.क्र.४१४/मावक-५, दि.१२.०९.२००८.
५) शासन निर्णय, शालेय शिक्षण व क्रीडा विभाग क्र. सीईटी-२०१५/प्र.क्र.१४९/टिएनटी-१, दि.२३.०६.२०१७.
६) शासन निर्णय, शालेय शिक्षण व क्रीडा विभाग क्र. सीईटी-२०१५/प्र.क्र.१४९/टिएनटी-१, दि.२०.०६.२०१८.
प्रस्तावना :
राज्यात स्थानिक स्वराज्य संस्थांसह खाजगी अनुदानित/अंशत: अनुदानित, अनुदानास पात्र घोषित केलेल्या प्राथमिक उच्च प्राथमिक, माध्यमिक व उच्च माध्यमिक शाळा/कनिष्ठ महाविद्यालय यामधील शिक्षकाची रिक्त पदे अभियोग्यता व बुध्दीमत्ता चाचणीतील गुणांच्या अधारे “पवित्र” या संगणकीय प्रणालीद्वारे करण्याबाबतचा शासन निर्णय दि.२३.०६.२०१७ रोजी पारित करण्यात आलेला आहे. तसेच भरतीबाबतची कार्यपध्दती विस्तृतरित्या दि.२०.०६.२०१८ च्या शासन निर्णयान्वये विहित करण्यात आली आहे.
२. राज्यातील प्राथमिक शिक्षकांकरीता (इयत्ता १ ली ते ८ वी) शैक्षणिक व सायिक अर्हता दि. १३.०२.२०१३ च्या शासन निर्णयान्वये निश्चित करण्यात आलेली आहे. प्राथमिक शिक्षक पदाकरीता (इयत्ता १ ली ते ८ ८ वी) शिक्षक पात्रता परीक्षा उत्तीर्ण असणे अनिवार्य असले तरी, इयत्ता ६ वी ते ८ वी करीता नियुक्त करावयाच्या शिक्षकांनी पेपर-२ या गटाची परीक्षा कोणता विषय घेऊन उत्तीर्ण व्हावे, याबाबत काहीही उल्लेख करण्यात आलेला नाही. त्यामुळे विषयनिहाय शिक्षक इयत्ता ६ वी ते ८ वी करीता उपलब्ध करुन देणे आवश्यक असले तरी, शिक्षक पात्रता परीक्षा उत्तीर्ण होण्याकरीता अशी कोणतीही अट निर्धारित केलेली नसल्यामुळे, उमेदवार त्यांच्या पदवीच्या विषयाऐवजी अन्य शाखेचे विषय घेऊन, सदर परीक्षा उत्तीर्ण झालेले आहेत. याअनुषंगाने इयत्ता ६ वी ते ८ वी करीता शिक्षक पदावर नियुक्ती शिक्षक पात्रता परीक्षेतील विषयानुसार करण्यात यावी अथवा पदवीच्या विषयाप्रमाणे करण्यात यावी, ही बाब शासनाच्या विचाराधीन होती.
शासन निर्णय :
राज्यातील सर्व स्थानिक स्वराज्य संस्था व खाजगी व्यवस्थापनाच्या शाळांमध्ये "पवित्र" या संगणकीय प्रणालीव्दारे शिक्षक भरतीकरीता खालील अटी व शर्ती लागू राहतील :
१) इयत्ता ६ वी ते ८ ८ वी या गटाकरीता उमेदवाराने शिक्षक पात्रता परीक्षा कोणताही विषय घेऊन (गणित व विज्ञान किंवा समाजशास्त्र) उत्तीर्ण झालेला असला तरी, पात्र उमेदवाराची नियुक्ती सद्यस्थितीत फक्त आगामी शिक्षक भरतीकरीता त्याच्या पदवीच्या विषयानुसार राहील.
२) सदर शिक्षक भरतीकरीता शासन शुध्दीपत्रक दि.०३.१२.२०१४ च्या तरतूदी लागू राहतील.
# Page 2
शासन निर्णय क्रमांकः संकीर्ण-२०१८/प्र.क्र.३११/टीएनटी-१