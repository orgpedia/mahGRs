# Page 1
राज्य समन्वय अधिकारी, शालेय पोषण आहार कक्ष यांना शालेय पोषण आहार योजनेकरिता आहरण व संवितरण अधिकारी घोषित करण्याबाबत.....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ-२०१८/प्र.क्र.२१३/एस.डी.-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक:०१ सप्टेंबर, २०२१
वाचा १) शालेय शिक्षण व क्रीडा विभाग, शासन निर्णय क्र.शापोआ-२०११/ प्र.क्र.५३५/एस.डी.३, दि.०६ मार्च, २०१७.
२) शालेय शिक्षण व क्रिडा विभाग, शासन निर्णय क्र. शापोआ-२०१८/ प्र.क्र.२१३/एसडी-३ दि.०१ नोव्हेंबर, २०१८.
३) शालेय शिक्षण व क्रिडा विभाग, शासन शुध्दीपत्रक क्र.शापोआ २०१८/प्र.क्र.२१३/एसडी-३ दि. २५ मार्च, २०१९ ४) शालेय शिक्षण व क्रिडा विभाग, शासन निर्णय क्र. शापोआ-२०२०/प्र.क्र.१५६/एसडी-३ दि. ०६ जुलै, २०२१.
प्रस्तावना: प्राथमिक शिक्षण संचालनालय स्तरावर शालेय पोषण आहार योजनेकरिता दि.०६ मार्च,२०१७ च्या शासन निर्णयान्वये स्थापन करण्यात आलेल्या स्वतंत्र कक्षाची पुनर्रचना दि.०६ जुलै, २०२१ रोजीच्या शासन निर्णयान्वये करण्यात आली आहे. सदर शासन निर्णयान्वये उपसंचालक (वित्त व लेखा) शालेय पोषण आहार स्वतंत्र कक्षातील पद व्यपगत करण्यात आले आहे. तसेच, दि. २५ मार्च, २०१९ च्या शुध्दीपत्रान्वये शालेय पोषण आहार योजनेच्या निधीबाबत आहारण व संनियंत्रण अधिकारी म्हणून उपसंचालक (वित्त व लेखा), शालेय पोषण आहार यांना घोषित करण्यात आलेले होते. सदर पद व्यपगत झाल्याने शिक्षण संचालक (प्राथ.), यांनी शासनास सादर केलेल्या प्रस्तावास अनुसरुन राज्य समन्वय अधिकारी, शालेय पोषण आहार स्वतंत्र कक्ष, प्राथमिक शिक्षण संचालनालय, पुणे यांना आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
शासन निर्णयः प्रस्तुत शासन निर्णयान्वये "राज्य समन्वय अधिकारी", शालेय पोषण आहार स्वतंत्र कक्ष, प्राथमिक शिक्षण संचालनालय, पुणे यांना महाराष्ट्र कोषागार नियम, १९६८ मधील नियम क्र. १५ (३) अन्वये "आहरण व संवितरण अधिकारी" म्हणून घोषित करण्यात येत आहे. तसेच, "राज्य समन्वय अधिकारी" यांना शालेय पोषण आहार योजनेचा निधी कोषागारातून आहरित करुन जिल्ह्यांना वितरीत करण्यासाठी प्राधिकृत करण्यात येत आहे. सदर आदेश वित्तीय बाबीपुरतेच मर्यादित राहतील.
२. सदर शासन निर्णय, वित्त विभाग क्रमांक विअप्र-२०१३/प्र.क्र.३०/२०१३/विनियम, भाग २, दि.१७/०४/२०१५ सोबतच्या वित्तीय अधिकार नियमपुस्तिका १९७८ च्या भाग पहिला, उप विभाग एक, अनुक्रमांक तीन येथे नमूद नियम क्रमांक २ अन्वये प्रशासनिक विभागास प्रदान करण्यास आलेल्या अधिकारांचा वापर करुन निर्गमित करण्यात येत आहे.
# Page 2
शासन निर्णय क्रमांकः शापोआ-२०१८/प्र.क्र.२१३/एस.डी.-३
३. प्रस्तुत शासन निर्णयान्वये दि. २५ मार्च, २०१९ रोजी निर्गमित केलेले शुध्दीपत्रक रद्द करण्यात येत आहे.