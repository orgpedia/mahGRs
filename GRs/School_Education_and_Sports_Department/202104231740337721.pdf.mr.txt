# Page 1
महाराष्ट्र राज्य माध्यमिक व उच्च माध्यमिक शिक्षण मंडळ व अधिनस्त विभागीय मंडळातील अधिकारी-कर्मचाऱ्यां साठी राष्ट्रीय निवृत्तीवेतन (NPS) योजनेची अंमलबजावणी करण्याची स्तर -१ कार्यपद्धती
महाराष्ट्र शासन
शालेय शिक्षण व क्रिडा विभाग
शासन निर्णय क्रमांक : रानियो-०८२०/प्र.क्र.११८/ एसडी-२
मंत्रालय विस्तार भवन, मुंबई - ४०० ०३२.
दिनांक :-२३ एप्रिल, २०२१
संदर्भ:- १. शासन निर्णय वित्त विभाग क्र. अंनियो१००५/१२६/सेवा-४, दि.३१/१०/२००५ २. शासन निर्णय वित्त विभाग क्र. अंनियो-२०१४/प्र.क्र.९६/सेवा-४ दि.२७/०८/२०१४ ३. शासन परिपत्रक वित्त विभाग क्र. संकीर्ण २०१७/प्र.क्र.६८/सेवा-४ दि.१०/०७/२०१७.
प्रस्तावना : संदर्भ क्र.१ येथील नमूद शासन निर्णयान्वये दि.०१ नोव्हेंबर, २००५ किंवा त्यानंतर नियुक्त होणाऱ्या कर्मचाऱ्यांसाठी राज्यात केंद्र शासनाच्या धर्तीवर परिभाषित अंशदान निवृत्तीवेतन योजना लागू करण्यात आली आहे. संदर्भ क्र.२ येथील आदेशान्वये राज्य शासन केंद्र शासनाच्या राष्ट्रीय निवृत्तीवेतन योजनेत सहभागी होईल असा निर्णय शासनाने घेतला आहे. त्यामुळे यापुढे परिभाषित अंशदान निवृत्तीवेतन योजनेचे नामकरण राष्ट्रीय निवृत्तीवेतन योजना (NPS) असे करण्यात आले आहे.
राष्ट्रीय निवृत्ती वेतन योजना ही केंद्र शासनाने नेमलेल्या निवृत्तीवेतन निधी विनियामक व विकास प्राधिकरण (PFRDA) यांनी ठरवून दिलेल्या मानकांप्रमाणे राज्य शासनाने अंमलबजावणी करणे बंधनकारक आहे. राज्य शासनाने या संदर्भात केंद्र शासनाने स्थापित केलेल्या राष्ट्रीय निवृत्तीवेतन योजना विश्वस्त मंडळ (NPS TRUST) यांच्या बरोबर तसेच केंद्रिय अभिलेख देखभाल अभिकरण (CRA) म्हणून मे.एन.एस.डी.एल. ई-गव्हर्नन्स इन्फ्रास्ट्रक्चर लिमिटेड (National Securities Depositories Limited E-Governance Infrastructure Limited) यांच्याशी सुद्धा दिनांक १०/१०/२०१४ रोजी करार केला आहे.
संदर्भ क्र. १ च्या शासन निर्णयान्वये मंडळामध्ये दि.०१ नोव्हेंबर, २००५ रोजी किंवा त्यानंतर नियुक्त झालेल्या महाराष्ट्र राज्य माध्यमिक व उच्च माध्यमिक शिक्षण मंडळातील अधिकारी / कर्मचाऱ्यांसाठी परिभाषित अंशदान निवृत्तीवेतन योजना लागू करण्यात आली आहे.
राज्य मंडळ राष्ट्रीय निवृत्तीवेतन योजनेत वेळेत सहभागी न झाल्यामुळे मंडळाला परिभाषित अंशदान योजनेंतर्गत अंशदानावरील व्याजाची रक्कम द्यावी लागत आहे व अनावश्यक आर्थिक भार सहन करावा लागत आहे. संदर्भ क्र.२ येथील आदेशान्वये राज्य शासन केंद्र शासनाच्या राष्ट्रीय निवृत्तीवेतन योजनेत सहभागी होईल असा निर्णय
# Page 2
शासन निर्णय क्रमांकः रानियो-०८२०/प्र.क्र.११८/ एसडी-२
शासनाने घेतलेला असल्याने संदर्भ क्र. ३ येथील शासन परिपत्रकान्वये दिलेल्या सूचनेच्या अनुषंगाने महाराष्ट्र राज्य माध्यमिक व उच्च माध्यमिक शिक्षण मंडळ, पुणे व अधिनस्त नऊ विभागीय मंडळातील दि.०१/११/२००५ नंतर नियमित नियुक्त कर्मचाऱ्यांसाठी राष्ट्रीय निवृत्तीवेतन योजनेच्या स्तर- १ ची अंमलबजावणी करण्यासाठी आवश्यक ती कार्यपद्धती विहित करण्याची बाब शासनाच्या विचाराधीन होती.
शासन निर्णय :
१. परिभाषित अंशदान निवृत्तीवेतन योजना-: अ) दिनांक ०१ नोव्हेंबर, २००५ रोजी किंवा त्यानंतर राज्यातील महाराष्ट्र राज्य माध्यमिक व उच्च माध्यमिक शिक्षण मंडळ, पुणे व अधिनस्त नऊ विभागीय मंडळाच्या सेवेत नियमित नियुक्त झालेले / होणारे सर्व मंडळ अधिकारी / कर्मचारी यांना परिभाषित अंशदान निवृत्तीवेतन योजना लागू होईल.
आ) संबंधित कर्मचाऱ्याची नियमित / मान्यताप्राप्त पद्धतीशिवाय इतर प्रकारे (उदा.
कंत्राटी / ठेकेदारी पद्धतीने, विशिष्ट समिती कालावधीकरिता, एखाद्या प्रकल्पाकरिता किंवा इतर कोणत्याही अनियमित पद्धतीने ) नियुक्ती झाली असल्यास अशा कर्मचाऱ्यास परिभषित अंशदान निवृत्तीवेतन योजना लागू राहणार नाही. मंडळाच्या सेवेत नियुक्त होणाऱ्या प्रत्येक कर्मचाऱ्याची नियुक्ती विहित पद्धतीने, नियमित वेतनश्रेणी असणाऱ्या नियमित पदावर सक्षम प्राधिकाऱ्याच्या मान्यतेने झाली आहे याची खात्री करण्याची जबाबदारी संबंधित कार्यालय प्रमुख यांची राहील.
इ) मंडळाने प्रत्येक संबंधित कर्मचाऱ्याचे नियुक्त झालेल्या दिनांकापासून कर्मचारी अंशदान आणि नियोक्त्याचे अंशदान आणि त्यावरील नियमानुसार व्याजाची रक्कम जमा करावी. या योजनेखाली जमा होणारी रक्कम मंडळाने स्वतंत्र बँक खाते उघडून त्यामध्ये जमा करण्यात यावी.
२) राष्ट्रीय निवृत्तीवेतन योजना :
दिनांक ०१ नोव्हेंबर, २००५ रोजी किंवा त्यानंतर मंडळामध्ये नियुक्त आणि परिभाषित अंशदान निवृत्तीवेतन योजना लागू असणाऱ्या अधिकारी / कर्मचारी यांना राष्ट्रीय निवृत्तीवेतन योजना (NPS) लागू होईल.
या योजनेची अंमलबजावणी करण्याकरिता खालील कार्यपद्धतीचा अवलंब करण्यात यावा
अ) केंद्रिय अभिलेख देखभाल अभिकरण:- मे एन. एस. डी.एल ई-गव्हर्नन्स इन्फ्रास्ट्रक्चर लि. (National Securities Depositories Limited E-Governance Infra structure Limited) हे केंद्रिय अभिलेख देखभाल अभिकरण म्हणून काम पाहील. राष्ट्रीय निवृत्तीवेतन योजनेतर्गत सर्व अधिकारी व कर्मचारी यांना कायम निवृत्तीवेतन लेखा क्रमांक देणे, जमा होणाऱ्या रक्कमाप्रित्यर्थचे अभिलेख जतन करणे, त्यांचे परिरक्षण करणे आणि या संदर्भात निवृत्तीवेतन निधी विनियामक व विकास प्राधिकरण (PFRDA) यांनी राष्ट्रीय निवृत्तीवेतन योजनेसंदर्भातील नेमून दिलेली इतर सर्व कामे पार पाडण्याची, त्याचप्रमाणे
पृष्ठ १० पैकी २
# Page 3
शासन निर्णय क्रमांकः रानियो-०८२०/प्र.क्र.११८/एसडी-२
राज्य शासनाशी केलेल्या करारातील अटी व शर्तींचे पालन करण्याची जबाबदारी केंद्रिय अभिलेख अभिकरण यांची राहील.
आ)राज्य नोडल अधिकारी (SNO):-आयुक्त (शिक्षण), महाराष्ट्र राज्य यांना महाराष्ट्र राज्य माध्यमिक व उच्च माध्यमिक शिक्षण मंडळाकरिता राज्य नोडल अधिकारी (SNO-State Nodal Officer)म्हणून घोषित करण्यात येत आहे.
इ) राज्य नियंत्रण अधिकारी (SCO):- महाराष्ट्र राज्य माध्यमिक व उच्च माध्यमिक शिक्षण मंडळाच्या वतीने अध्यक्ष, महाराष्ट्र राज्य माध्यमिक व उच्च माध्यमिक शिक्षण मंडळ, पुणे हे राज्य नियंत्रण अधिकारी (SCO) म्हणून कामकाज पाहतील. केंद्रिय अभिलेख देखभाल अभिकरण यांच्याकडे राज्य नियंत्रण अधिकारी म्हणून नोंदणी करून घ्यावी.
योजनेच्या अंमलबजावणीच्या अनुषंगाने वित्त विभागाच्या सल्ल्याने शालेय शिक्षण व क्रिडा विभागाने घेतलेले निर्णय राज्य नियंत्रण अधिकारी यांना बंधनकारक राहतील.
ई) डीटीए-(DTA):-सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे या योजनेसाठी डीटीए - (DTA) म्हणून काम पाहतील. केंद्रिय अभिलेख देखभाल अभिकरणास परिरक्षण शुल्क अदा करणे व योजनेची परिणामकारक अंमलबजावणी तसेच संनियंत्रण करणे ही जबाबदारी DTA यांची राहील.
उ) डीटीओ (DTO):-सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे हे या योजनेसाठी डीटीओ म्हणून काम पाहतील. कपात केलेले अंशदान विश्वस्त बँकेकडे पाठविणे त्याबाबतचा तपशील केंद्रिय अभिलेख अभिकरणाकडे पाठविणे तसेच अंशदानासंबंधी येणाऱ्या तक्रारीचे निवारण करण्याची ही जबाबदारी (DTO ) यांची राहील.
ऊ) आहरण व संवितरण अधिकारी (DDO)- सर्व संबंधित विभागीय मंडळाचे विभागीय सचिव, आणि राज्य मंडळाच्या बाबतीत सचिव, राज्य मंडळ हे आहरण व संवितरण अधिकारी म्हणून काम पाहतील. या योजनेची सदस्य नोंदणी करणे व सदस्यांच्या मासिक वेतनातून अंशदान कपात करण्याची जबाबदारी संबंधित आहरण व संवितरण अधिकारी यांची राहील.
ओ) विश्वस्त बँक :-निवृत्ती वेतन निधी विनियामक व विकास प्राधिकरण (PFRDA) हे वेळोवेळी निश्चित करील अशी बँक ही या योजनेसाठी विश्वस्त बँक असेल.
औ) निधी व्यवस्थापक :- निवृत्तीवेतन निधी विनियामक व विकास प्राधिकरणाकडून (PFRDA) निधी व्यवस्थापकाची नियुक्ती केली जाईल.
३) केंद्रिय अभिलेख देखभाल अभिकरणाकडे नोंदणी :- महाराष्ट्र राज्य माध्यमिक व उच्च माध्यमिक शिक्षण मंडळाने राष्ट्रीय निवृत्तीवेतन योजनेत सहभागी होण्यासाठी संमतीपत्र (Letter Of Consent ) व मास्टर क्रिएशन फॉर्म (Master Creation Form) केंद्रिय अभिलेख देखभाल अभिकरणास सादर करावे.
पृष्ठ १० पैकी ३
# Page 4
शासन निर्णय क्रमांकः रानियो-०८२०/प्र.क्र.११८/ एसडी-२
अ) सचिव, राज्य मंडळ, पुणे यांचे डीटीए (DTA ) म्हणून नोंदणीकरण : सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांनी नमुना N-1 मध्ये आवश्यक माहिती भरून तो नमुना केंद्रिय अभिलेख देखभाल अभिकरणाकडे पाठवावा व डीटीए म्हणून नोंदणी करून घ्यावी.
आ) सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांचे डीटीओ म्हणून नोंदणीकरण : सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे, यांनी नमुना N-2 मध्ये आवश्यक माहिती भरून तो नमुना केंद्रिय अभिलेख देखभाल अभिकरणाकडे पाठवावा व डीटीओ (DTO) म्हणून नोंदणी करून घ्यावी. केंद्रिय अभिलेख देखभाल अभिकरणाकडे नोंदणी झाल्यानंतर त्यांच्याकडून प्राप्त होणारे सांकेतांक सुरक्षितरित्या जतन करून त्याच्या योग्य त्या वापराची जबाबदारी सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांची राहील.
इ) आहरण व संवितरण अधिकाऱ्याचे नोंदणीकरण :- (DDO) सर्व आहरण व संवितरण अधिकाऱ्यांनी N-3 नमुन्यात आवश्यक माहिती भरून ती सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांचेमार्फत केंद्रिय अभिलेख देखभाल अभिकरण यांच्याकडे नोंदणी करण्याकरिता पाठवावी व आहरण व संवितरण अधिकारी (DDO ) म्हणून नोंदणी झाल्यानंतर त्यांच्याकडून प्राप्त होणारे सांकेतांक सुरक्षितरित्या जतन करून त्याच्या योग्य त्या वापराची जबाबदारी संबंधित आहरण व संवितरण अधिकारी यांची राहील.
४) वर्गणीदार अधिकारी/कर्मचाऱ्यांची राष्ट्रीय निवृत्तीवेतन योजनेत नोंदणी - अ) नमुना सीएसआरएफ-१ (CSRF-1/OPGM ) निवृत्तीवेतन निधी विनियामक व विकास प्राधिकरणाने (PFRDA) ठरवून दिलेल्या नमुन्यात प्रत्येक कर्मचाऱ्याची माहिती भरावी.
आ) सीएसआरएफ–१ (CSRF-1 / OPGM) नमुन्याच्या तीन प्रती योग्य ठिकाणी कर्मचाऱ्याचे छायाचित्र चिकटवून त्यावर कर्मचाऱ्याची स्वाक्षरी घेवून आहरण व संवितरण अधिकाऱ्याने त्यापैकी एक प्रत त्यांच्या अभिलेख्यामध्ये कार्यालयीन प्रत म्हणून जतन करून ठेवावी. व उर्वरित दोन प्रती सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांचेकडे पाठवाव्यात. सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांनी त्यापैकी एक प्रत कार्यालयाच्या अभिलेख्यात जतन करून ठेवावी आणि एक प्रत केंद्रिय अभिलेख देखभाल अभिकरणाकडे पाठवावी. सदर अर्ज सादर करताना त्यासोबत कर्मचाऱ्यांची नावे व त्यांचा परिभाषित अंशदान निवृत्तीवेतन योजना क्रमांक (DCPS) असलेली यादी सोबत जोडावी.
इ)सर्व अर्ज यादीसह केंद्रिय अभिलेख देखभाल अभिकरणाकडे निवृत्तीवेतन निधी विनियामक व विकास प्राधिकरणाने (PFRDA) विहित केलेला नमुना एस-५ (जोडपत्र-२) पत्रासोबत पाठवावे. आहरण व संवितरण अधिकाऱ्यांनी सदरचे अर्ज व पृष्ठ १० पैकी ४
# Page 5
शासन निर्णय क्रमांकः रानियो-०८२०/प्र.क्र.११८/एसडी-२
यादी सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांचेमार्फत पाठविणे आवश्यक आहे. सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांनी या संदर्भातील करण्यात यावयाच्या पत्रव्यवहाराची एक प्रत त्याचे अभिलेखात जतन करून ठेवावी. आहरण व संवितरण अधिकाऱ्यानी त्यांच्याकडे जमा होणाऱ्या सीएसआरएफ-१/OPGM नमुन्यातील अर्ज जसजसे प्राप्त होतील तसतसे सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांचेकडे पाठवावेत. सर्व अधिकारी / कर्मचाऱ्यांचे अर्ज प्राप्त होईपर्यंत थांबू नये. सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांनी सुद्धा आहरण व संवितरण अधिकाऱ्याकडून सर्व अर्ज प्राप्त होण्याची वाट न पाहता त्याचेकडे प्राप्त झालेले अर्ज केंद्रिय अभिलेख देखभाल अभिकरणाकडे पाठवावेत. केंद्रिय अभिलेख देखभाल अभिकरणाकडून अशा सर्व कर्मचाऱ्यांना कायम निवृत्तीवेतन खाते क्रमांक (Permanent Retirement Account Number -PRAN) देण्यात येईल.
५) केंद्रिय अभिलेख देखभाल अभिकरणाने कर्मचाऱ्याला कायम निवृत्तीवेतन खाते क्रमांक (Permanent Retirement Account Number - PRAN ) देणे: वरीलप्रमाणे कर्मचाऱ्यांची माहिती नमुना सीएसआरएफ-१ (CSRF-1/OPGM ) मध्ये प्राप्त झाल्यानंतर प्रत्येक कर्मचाऱ्याला एक कायम निवृत्तीवेतन खाते क्रमांक (PRAN) देण्यात येईल. त्याचप्रमाणे प्रत्येक कर्मचाऱ्याला एक कायम निवृत्तीवेतन खाते क्रमांक (PRAN) किट दिले जाईल. PRAN No. व PRAN Kit कर्मचाऱ्याच्या संबंधित आहरण व संवितरण अधिकाऱ्यांना पाठविण्यात येईल. संबंधित आहरण व संवितरण अधिकाऱ्यांनी व PRAN Kit सर्व संबंधित कर्मचाऱ्यांना वितरित करावीत. प्रत्येक कर्मचाऱ्याने व PRAN Kit वरील तपशीलाची खात्री करावी. त्यातील माहितीची अचूकता तपासावी.तसेच T-Pin (Telephonic Personal Identification Number) व I-Pin (Internet Personal Identification Number ) उपलब्ध असल्याबाबत खात्री करावी. त्यासंदर्भात काही अडचणी असल्यास अशा कर्मचाऱ्यांनी केंद्रिय अभिलेख देखभाल अभिकरण कक्षाशी थेट संपर्क साधावा. कर्मचाऱ्यांकडून व PRAN Kit हरवल्यास अथवा कर्मचाऱ्याच्या चुकीमुळे व PRAN Kit वरील तपशील चुकीचा असल्यास दुबार प्रान किटचे शुल्क हे कर्मचाऱ्याकडून अथवा ज्याच्या मुळे तपशीलात चूक झाली त्या संबंधितांकडून वसुल केले जाईल. इतर प्रशासकीय प्रकरणाच्या बाबतीत मंडळ राज्य शासनाने केलेल्या कराराप्रमाणे शुल्क केंद्रिय अभिलेख देखभाल अभिकरणास वित्त विभागाने ठरविलेल्या दराप्रमाणे अदा करेल.
६. मासिक अंशदान वसुली :- राष्ट्रीय निवृत्तीवेतन योजनेखालील कर्मचाऱ्यांच्या अंशदानाची वसुली आणि त्यावरील नियोक्त्याची विहित अंशदानाची रक्कम आहरित करण्याबाबतची कार्यवाही वेतन देयकातून एकाच वेळी करण्यात यावी. ज्या लेखाशीर्षामधून संबंधित कर्मचाऱ्याचे वेतन आहरित केले जाते. त्याच लेखाशीर्षामधून नियोक्त्याचे विहित अंशदान आहरीत करण्यात यावे. तसेच दोन्ही प्रकारच्या
पृष्ठ १० पैकी ५
# Page 6
शासन निर्णय क्रमांकः रानियो-०८२०/प्र.क्र.११८/एसडी-२
अंशदानाची रक्कम व तपशील दर्शविणारी आवश्यक ती अनुसूची वेतन देयकासोबत जोडण्यात यावी. दोन्ही अंशदानाच्या रकमा प्रत्येक महिन्यात अनिवार्यरित्या वसूल करण्याची जबाबदारी संबंधित आहरण व संवितरण अधिकारी यांची राहील.
मंडळाच्या कर्मचाऱ्यांना राष्ट्रीय निवृत्तीवेतन योजना (NPS) कार्यन्वित झाल्यानंतर परिभाषित अंशदान निवृत्तीवेतन योजनेंतर्गत बँक खात्यात जमा असणारी रक्कम राष्ट्रीय निवृत्तीवेतन योजनेमध्ये वर्ग करण्याची जबाबदारी सचिव, राज्यमंडळ यांची राहील.
७. अंशदानाचा तपशील इलेक्ट्रॉनिक पद्धतीने (SCF द्वारे) केंद्रिय अभिलेख देखभाल अभिकरणाकडे पाठविणे:-मंडळ सेवेतील अधिकारी व कर्मचारी यांच्या अंशदानाच्या व नियोक्त्याच्या विहित अंशदानाच्या रकमेचा ताळमेळ घेतल्यानंतर सचिव, राज्यमंडळ यांनी संबंधित आहरण व संवितरण अधिकारी यांच्याकडून रक्कम प्राप्त झाल्यापासून आठ दिवसात वसुली संदर्भात अंशदानाच्या (कर्मचारी / अधिकारी व नियोक्त्याचे अंशदान यासह ) आवश्यक ती संपूर्ण तपशील दर्शविणारी माहिती सबस्क्रायबर कॉट्रिब्युशन (SCF) FILE च्या स्वरूपात तयार करून केंद्रिय अभिलेख देखभाल अभिकरणाच्या संगणक प्रणालीमध्ये अपलोड करावी. याशिवाय आवश्यकतेनुसार सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यापेक्षा जास्तवेळा (SCF) तयार करून तो अपलोड करू शकतील. मात्र अशावेळी विश्वस्त बँकेकडे पाठवावयाच्या रकमा, व्यवहार क्रमांक (Transaction I D) प्राप्त झाल्यापासून पाच कामाच्या दिवसाच्या आत विश्वस्त बँकेकडे पाठविणे आवश्यक राहील. अशाप्रकारे वसूल केलेल्या गुंतवणुकीकरिता नेमण्यात आलेल्या निवृत्तीवेतन निधी व्यवस्थापकांकडे पाठविण्यात येणार असल्याने सदर कालमर्यादा पाळण्याची जबाबदारी सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांची राहील. केंद्रिय अभिलेख देखभाल अभिकरण अशा प्रत्येक फाईलकरिता एक व्यवहार क्रमांक (Transaction ID) देतील व तो सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांना कळवतील व त्याप्रमाणे रक्कम विश्वस्त बँकेकडे पाठविल्या जात आहेत याबाबतची खात्री करतील.
८. अंशदानाची रक्कम विश्वस्त बँकेकडे जमा करणे:- निवृत्तीवेतन निधी विनियामक व विकास प्राधिकरण (PFRDA) यांच्याकडून अॅक्सिस बँक (Axis Bank) या बँकेस महाराष्ट्र शासनाकरिता विश्वस्त बँक म्हणून नियुक्त्या करण्यात आले आहे. वेळोवेळी निवृत्तीवेतन निधी विनियामक व विकास प्राधिकरण यांच्याकडून निश्चित केलेली बँक, महाराष्ट्र राज्य माध्यमिक व उच्च माध्यमिक शिक्षण मंडळ यांच्याकरिता विश्वस्त बँक म्हणून काम करेल.
केंद्रिय अभिलेख देखभाल अभिकरण यांच्या संगणक प्रणालीमध्ये अपलोड केलेल्या सबस्क्रायबर कॉट्रिब्युशन/फाईल (SCF) मधील तपशीलामध्ये दर्शविण्यात आलेल्या सर्व कर्मचाऱ्यांची संपूर्ण रक्कम (कर्मचारी / अधिकारी व नियोक्त्याचे अंशदान यासह) सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांनी
पृष्ठ १० पैकी ६
# Page 7
शासन निर्णय क्रमांकः रानियो-०८२०/प्र.क्र.११८/एसडी-२
इलेक्ट्रॉनिक पद्धतीने अथवा धनादेशाद्वारे विश्वस्त बँकेकडे हस्तांतरित करावी. त्यात केंद्रिय अभिलेख देखभाल अभिकरणाने दिलेल्या व्यवहार क्रमांकाची (Transaction ID) नोंद न चुकता करावी.
निवृत्तीवेतन निधी विनियामक व विकास प्राधिकरण (PFRDA) यांच्याकडून नियुक्त केल्या जाणाऱ्या व राज्य शासनाने यांकरिता नामनिर्देशित केलेल्या निवृत्तीवेतन निधी व्यवस्थापकाकडे (Pension Fund Manager-PFM) गुंतवणुकीकरिता सदरची रक्कम विश्वस्त बँकेकडून हस्तांतर करण्यात येईल.
९. सेवाशुल्क :- अ) या योजनेंतर्गत केंद्रिय अभिलेख देखभाल अभिकरणाकडून दिल्या जाणाऱ्या सेवेसाठी राज्य शासनाने त्यांचेशी केलेल्या करारानुसार सेवाशुल्क अदा करणे आवश्यक राहील. केंद्रिय अभिलेख देखभाल अभिकरण सदर सेवांचे देयक सचिव, राज्यमंडळ यांचे नावे देतील. सदर सेवाशुल्क महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांच्याकडून दिले जाईल. यासाठीचा खर्च मंडळाने स्वत:च्या संकलित निधीतून भागविण्यात यावा.
ब)ताळमेळ:-या योजनेखालील रकमेचा मासिक व त्रैमासिक ताळमेळ मंडळाकडून विश्वस्त बँकेकडे पाठविलेल्या रकमांशी घेण्याची जबाबदारी सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे (डीटीओ) यांची राहील. तसेच सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांच्याकडे हस्तांतरित केलेल्या रकमांचा ताळमेळ घेण्याची जबाबदारी सर्व आहरण व संवितरण अधिकारी यांची राहील.
नियंत्रक कार्यालय त्यांच्याकडील माहिती प्रत्येक महिन्यात अद्ययावत करेल व जमा न झालेल्या रकमा (Miss Credits) न जुळणाऱ्या रकमा (Miss Matches) इत्यादीबाबतचे अहवाल (Exception Reports) तयार करून सदर रकमा जुळविण्यासाठी आवश्यक ती कार्यवाही करून त्याबाबतचा तपशील स्वतंत्रपणे ठेवतील. याशिवाय नियंत्रक कार्यालय खालील अभिलेखांचे जतन करतील.
१) विश्वस्त बँकेकडे पाठविलेल्या निधीचे अभिलेखे व त्या पुष्ठ्यर्थ विवरणे २) केंद्रिय अभिलेख देखभाल अभिकरणाकडून प्राप्त व्यवहार सांकेतांक तपशील, SCF इत्यादीची माहिती.
३) कर्मचाऱ्यांच्या नोंदणीचा तपशील, प्राप्त प्रान (PRAN) क्रमांकाचे वेतन आहरित करणे व त्याचीच अंशदाने पाठविण्याबाबतचे अभिलेखे तसेच या योजनेखालील रकमांचा मासिक व त्रैमासिक ताळमेळ नियंत्रक कार्यालयाकडून विश्वस्त बँकेत पाठविलेल्या रकमांशी घेण्याची जबाबदारी नियंत्रक कार्यालयाची राहील. कर्मचाऱ्यांची नोंदणी संख्या, व PRAN, अंशदानाबाबतची SCF व CRA व्यवहार क्रमांक यानुषंगाने ताळमेळ पूर्ण करणे आवश्यक आहे. कोणत्याही परिस्थितीत व PRAN क्रमांक नसलेल्या कर्मचाऱ्यांचे अंशदान आहरित केले जाणार नाही. याची खात्री नियंत्रक अधिकारी यांनी करणे आवश्यक आहे. नियंत्रक अधिकारी यांच्याकडे कर्मचारी व मंडळ अंशदाने हस्तांतरित
पृष्ठ १० पैकी ७
# Page 8
शासन निर्णय क्रमांकः रानियो-०८२०/प्र.क्र.११८/ एसडी-२
केलेल्या रकमांचा ताळमेळ घेण्याची जबाबदारी संबंधित आहरण व संवितरण अधिकारी यांची राहील. नियंत्रक अधिकारी यांनी बँक ताळमेळ घेणे आवश्यक राहील.
ज्या कर्मचाऱ्यांच्या प्रकरणी प्रान (PRAN) क्रमांक प्राप्त झालेले नाहीत व ज्याच्या प्रणालीतील माहितीसाठी मिसिंग क्रेडीट / रकमांचे चुकीचे वर्गीकरण झाले आहे अशा प्रकरणी सचिव, महाराष्ट्र राज्य माध्यमिक व उच्च माध्यमिक शिक्षण मंडळ, पुणे यांच्याकडे संपर्क साधून झालेली चूक सुधारण्याची जबाबदारी संबंधित आहरण व संवितरण अधिकारी व कर्मचारी यांची राहील. निवृत्तीवेतन निधी विनियामक व विकास प्राधिकरणाने (PFRDA) ठरवून दिलेल्या नियमाप्रमाणे व केंद्रिय देखभाल अभिकरणाने त्यांच्या संकेतस्थळावर उपलब्ध करुन दिलेल्या सुविधेचा वापर करून सभासदांना तक्रारी करता येऊ शकतील.
१०) वजाती होणाऱ्या जादा/कमी अंशदानासंदर्भात अंमलात आणावयाची कार्यपद्धती:
विहित केलेली १० टक्के (मूळ वेतन + त्यावरील महागाई भत्ता ) अंशदानाची रक्कम कर्मचाऱ्यांच्या वेतन देयकातून दरमहा वसुल करणे आणि नियोक्त्याचे विहित अंशदान दरमहा जमा करणे याबाबतची सर्व जबाबदारी आहरण व संवितरण अधिकारी यांची राहील. कर्मचाऱ्यांच्या खात्यात अंशदानापोटी जादा रक्कम जमा करण्यात आल्यास ती लगतच्या पुढील महिन्यात समायोजित करण्याकरिता तसेच कमी रक्कम जमा करण्यात आल्यास आवश्यक रक्कम लगतच्या पुढील महिन्यात जमा करण्याकरिता आहरण व संवितरण अधिकारी जबाबदार राहतील.
कर्मचाऱ्यांच्या राष्ट्रीय निवृत्तीवेतन योजनेच्या खात्यात जमा करण्यात येत असलेले अंशदान योग्य असल्याची खात्री दरमहा करण्याची व केंद्रिय देखभाल अभिकरणाने दिलेल्या सुविधांचा वापर करण्याची जबाबदारी कर्मचाऱ्याची राहील.
त्यामध्ये काही त्रुटी आढळल्यास कर्मचाऱ्याने आहरण व संवितरण अधिकाऱ्यास लेखी निवेदन देणे आवश्यक आहे. जो कर्मचारी याप्रमाणे कार्यवाही करणार नाही त्याला भविष्यात कोणतीही तक्रार ( कायदेशीर ) करण्याचा अधिकार असणार नाही.
कर्मचाऱ्यांच्या कायम निवृत्तीवेतन खाते क्रमांकासंबंधिचे (PRAN) वार्षिक विवरण पत्र दरवर्षी केंद्रिय अभिलेख देखभाल अभिकरणाकडून संबंधित कर्मचाऱ्यास परस्पर पाठविण्यात येईल. तसेच, कोणत्याही वेळी संबंधित कर्मचाऱ्याच्या खात्यातील जमा रकमचा तपशील नोंदणी केलेल्या कर्मचाऱ्यास त्यांच्या संकेतस्थळावर पाहण्याची व्यवस्था केंद्रिय अभिलेख देखभाल अभिकरण उपलब्ध करून देईल.
मंडळाच्या कर्मचाऱ्यांना राष्ट्रीय निवृत्तीवेतन (NPS) योजना कार्यान्वित झाल्यानंतर अंशत: परतावे व सेवानिवृत्ती, स्वेच्छासेवानिवृत्ती, मृत्यू वा योजनेचे सदस्यत्व रद्द होणे व यामुळे देय होणारे योजनेचे लाभ याबाबत कार्यवाही निवृत्तीवेतन निधी विनियामक व विकास प्राधिकरण (PFRDA) यांनी ठरवून दिलेल्या निकषांप्रमाणे केंद्रिय अभिलेख देखभाल अभिकरणाकडे नियंत्रक अधिकारी यांचेमार्फत करता येईल व वेळोवेळीच्या सूचनांप्रमाणे कर्मचाऱ्यांना व त्यांच्या वारसांना लाभ देय ठरतील.
पृष्ठ १० पैकी ८
# Page 9
शासन निर्णय क्रमांकः रानियो-०८२०/प्र.क्र.११८/एसडी-२
निवृत्तीवेतन निधी विनियामक व विकास प्राधिकरण (PFRDA) व राज्य शासनाने वेळोवेळी निर्गमित केलेले शासन निर्णय / परिपत्रके, नियम मंडळास वित्त विभागाच्या निर्देशानुसार लागू राहतील.
निवृत्तीवेतन निधी विनियामक व विकास प्राधिकरण (PFRDA), राष्ट्रीय निवृत्तीवेतन योजना विश्वस्त मंडळ (NPS Trust) व केंद्रिय अभिलेख अभिकरण (CRA) यांची संकेतस्थळे पुढीलप्रमाणे आहेत.
PFRDA :- www.pfrda.org.in CRA:-www.https//cra.nsdl.com NPS Trust:- www.npstrust.org.in
सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र.५२/२०२०/सेवा-४, दिनांक २१/१०/२०२० अन्वये प्राप्त झालेल्या सहमतीनुसार निर्गमित करण्यात येत आहे.
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25