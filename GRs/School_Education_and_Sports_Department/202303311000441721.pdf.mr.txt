# Page 1
शालेय शिक्षण व क्रीडा विभागात ई गव्हर्नन्स प्रकल्पांतर्गत E & Y च्या सल्लागारांचे सेवा शुल्क अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह-०३२३/प्र.क्र.८/ संगणक
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई - ४०० ०३२.
दिनांक:- ३१ मार्च, २०२३
वाचा : १) शासन निर्णय, सामान्य प्रशासन विभाग क्र.मातसं ०८०/४/२०१४/-०/० माहिती व तंत्रज्ञान संचालनालय -DIT (MH), दिनांक ९ मे, २०१९ २) प्रकल्प अंमलबजावणी बैठक, दि.०५.०८.२०२२ ३) शासन निर्णय, शालेय शिक्षण विभाग क्र. ईगव्ह-०६२२/प्र.क्र.१२/संगणक, दि.०८ ऑगस्ट, २०२२.
४) आयुक्त (शिक्षण), महाराष्ट्र राज्य, पुणे यांचे पत्र क्र. आशिका/२०२३/ई गव्ह./तां.स.सेवाशुल्क/१४३/०२०९२, दि.२९ मार्च, २०२३.
प्रस्तावना: संदर्भ क्र.१ अन्वये महाराष्ट्र शासनाच्या ई-प्रशासन धोरणांतर्गत तज्ञ सल्लागार नियुक्त करण्याबाबत तसेच त्यांना दयावयाच्या सेवा शुल्काचे दर निश्चित करण्यात आले आहे. शालेय शिक्षण व क्रीडा विभागांतर्गत ई-गव्हर्नन्स् अंतर्गत सुरु करण्यात आलेल्या विविध प्रकल्पांच्या व्यवस्थापनांसाठी तसेच नवीन प्रकल्प विकसित करण्यासाठी प्रकल्प अंमलबजावणी समितीच्या दि.०५.०८.२०२२ रोजीच्या बैठकीतील निर्णयानुसार संदर्भ क्र. ३ अन्वये Ernst & Young कंपनीच्या ५ पूर्णवेळ सल्लागारांची निवड करण्यात आली आहे. सदर सल्लागारांपैकी ४ सल्लागार १ सप्टेंबर, २०२२ पासून कार्यरत आहेत. संदर्भ क्र. ५ अन्वये आयुक्त (शिक्षण), महाराष्ट्र राज्य, पुणे यांनी E & Y सल्लागारांचे डिसेंबर, २०२२ ते फेब्रुवारी, २०२३ चे सेवाशुल्क अदा करण्यासाठी रु.३४,८२,०७९/- इतक्या निधीची मागणी केली आहे. त्या अनुषंगाने E & Y सल्लागारांच्या सेवा शुल्कापोटी निधी वितरित करण्याची बाब शासनाच्या विचाराधीन होती.
शासन निर्णय:
आयुक्त, शिक्षण, महाराष्ट्र राज्य, पुणे यांनी प्रस्तावित केल्यानुसार E & Y सल्लागारांच्या
सेवा शुल्कापोटी रु.३४,८२,०७९/- (चौतीस लाख ब्यऐशी हजार एकोणऐंशी) इतका निधी वितरीत
करण्यास याव्दारे मान्यता देण्यात येत आहे.
२. सदरचा खर्च मागणी क्रमांक ई-२, २२०२ सर्वसाधारण शिक्षण ८० पंचवार्षिक योजनांतर्गत
योजना (०२)(५१) ई-गव्हर्नन्स कार्यक्रम (२२०२H४५४) ३१ सहायक अनुदाने या लेखाशिर्षातून सन
# Page 2
शासन निर्णय क्रमांकः ईगव्ह-०३२३/प्र.क्र.८/संगणक २०२२-२३ च्या उपलब्ध तरतुदीमधुन भागविण्यात यावा. सहायक संचालक (लेखा) माध्यमिक व
उच्च माध्यमिक शिक्षण संचालनालय, महाराष्ट्र राज्य, पुणे यांनी सदर निधी कोषागारातून आहरीत
करुन संबंधितांना वितरीत करण्याची कार्यवाही करावी.
३. हा शासन निर्णय वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील
उपविभाग - २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात
आलेल्या अधिकारानुसार व वित्त विभागाच्या अनौपचारिक संदर्भ क्र. ४३५ / व्यय - ५, दिनांक
३१.०३.२०२३ अन्वये प्राप्त मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या WWW.maharashtra.gov.in या संकेतस्थळावर
उपलब्ध करण्यात आला असून त्याचा संकेताक २०२३०३३११०००४४१७२१ असा आहे. हा आदेश
डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
VIVEK GULABRAO
SAPKAL
(विवेक सपकाळ)
कार्यासन अधिकारी, महाराष्ट्र शासन प्रत: १) अ.मु.स. वित्त विभाग, यांचे स्वीय सहाय्यक, मंत्रालय, मुंबई.
२) प्र.स. शालेय शिक्षण व क्रीडा विभाग, यांचे स्वीय सहाय्यक, मंत्रालय, मुंबई.
३) प्र. स. माहिती व तंत्रज्ञान विभाग, मंत्रालय, मुंबई ४) आयुक्त, शिक्षण, महाराष्ट्र राज्य, पुणे.
५) आयुक्त, क्रीडा व युवक सेवा, महाराष्ट्र राज्य, पुणे ६) महालेखापाल(लेखापरिक्षा), महाराष्ट्र, मुंबई/नागपूर१/२.
७) महालेखापाल(लेखा व अनुज्ञेयता), महाराष्ट्र, मुंबई/नागपूर१/२.
८) जिल्हा कोषागार अधिकारी, ९) निवडनस्ती/संगणक कार्यासन.
पृष्ठ २ पैकी २