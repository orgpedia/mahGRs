# Page 1
समग्र शिक्षा या केंद्र पुरस्कृत योजनेंतर्गत शिक्षक शिक्षण या योजनेसाठी सन २०२२ २०२३ या आर्थिक वर्षातील अनुसूचित जाती उपयोजना लेखाशीर्षांतर्गत निधी वितरण करण्याबाबत
राज्य हिस्सा (२२०२ आय ७५५)
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-२०२२/प्र.क्र.४०/प्रशिक्षण
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ११ ऑक्टोबर, २०२२
वाचा १) वित्त विभाग शासन निर्णय क्र.अर्थस-२०२२/प्र.क्र.४/अर्थ ३,दिनांक ०४.०४.२०२२ २) राज्य शैक्षणिक संशोधन व प्रशिक्षण परिषद, महाराष्ट्र यांचे क्र. सेवापूर्व शिक्षण-३ / वेतन अनुदान / २०२२-२३/३६९९, दि. २७.७.२०२२ ३) सामाजिक न्याय व विशेष सहाय विभाग, शासन निर्णय क्र. बीजीटी-२०२२/प्र.क्र. ४९/ अर्थसंकल्प (विघयो), दि. ३ ऑक्टोबर, २०२२
प्रस्तावना -
केंद्र पुरस्कृत समग्र शिक्षा अभियान अंतर्गत शिक्षक शिक्षण योजना राबविण्यासाठी राज्यातील जिल्हा शिक्षण व प्रशिक्षण संस्थांमधील अधिकारी-कर्मचारी यांच्या वेतनासाठी सन २०२२-२३ या आर्थिक वर्षात लेखाशीर्ष २२०२ आय ७५५ अंतर्गत ०१ वेतन या उद्दिष्टाखाली रुपये ८४ लाख इतका निधी वितरित करण्यासाठी सामाजिक न्याय विशेष सहाय विभागास विनंती करण्यात आली होती त्यानुसार सामाजिक न्याय विभागाने दिनांक ३ ऑक्टोबर २०२२ च्या शासन निर्णयान्वये रुपये ८४ लाख इतकी तरतूद शालेय शिक्षण विभागास वितरीत केली आहे. सदर निधी वितरित करण्याची बाब शासनाच्या विचाराधीन होती.
शासन निर्णय :
शिक्षक शिक्षण (Teacher Education) या केंद्रपुरस्कृत योजनेअंतर्गत अनुसूचित जाती उपयोजना लेखाशीर्षाखाली सन २०२२-२३ या आर्थिक वर्षाकरिता अर्थसंकल्पित निधीच्या मर्यादेत लेखाशीर्ष २२०२ आय ७५५ (राज्य हिस्सा ४० %) खाली रु. ८४ लाख (रु.चौऱ्याऐंशी लाख फक्त) इतका निधी अर्थसंकल्पीय निधी वितरण प्रणालीवर वितरीत करण्यास शासन मान्यता देण्यात येत आहे.
२. राज्य हिस्सा करिता रु. ८४ लाख इतका निधी मागणी क्र. एन-२, २२०२ - सर्वसाधारण शिक्षण, ०१, प्राथमिक शिक्षण, ७८९, अनुसुचीत जातींसाठी विशेष घटक योजना, (०१) अनुसूचित जाती उपयोजना, (०१) (०३) समग्र शिक्षा अभियान (राज्य हिस्सा ४० टक्के) (कार्यक्रम) (२२०२/७५५) या लेखाशीर्षाखाली सन-२०२२-२०२३ या आर्थिक वर्षात अर्थसंकल्पीत केलेल्या तरतूदीतून खर्च करण्यात यावा.
३. सदर निधी वितरीत करण्यासाठी आयुक्त (शिक्षण), महाराष्ट्र राज्य, पुणे यांना नियंत्रण अधिकारी व संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे यांना आहरण व संवितरण अधिकारी म्हणून घोषित करण्यात येत आहे. तसेच, ज्या उद्दिष्टासाठी सदर निधी मंजूर करण्यात आला आहे त्याच उद्दिष्टासाठी खर्च करण्यात यावा. सदर योजनेतील लाभार्थ्यांची माहिती MPSIMS वर अद्ययावत करण्यात यावीत.
# Page 2
शासन निर्णय क्रमांक: संकीर्ण-२०२२/प्र.क्र.४०/प्रशिक्षण
४. तसेच, वित्त विभागाच्या ०४.४.२०२२ च्या शासन निर्णयातील पत्रामधील अटी व शर्तींचे काटेकोरपणे पालन करण्यात यावे.
५. सदर शासन निर्णय वित्त विभागाच्या अनौपचारिक संदर्भ क्र. ८००/ व्यय-१४ दि.१३.०९.२०२२ अन्वये दिलेल्या मान्यतेनुसार निर्गमित करण्यात येत आहे.