# Page 1
सामान्य राज्य सेवा (गट-ब) या संवर्गात अधीक्षक पदांवर सरळसेवेने नियुक्ती देण्यात आलेल्या अधिकाऱ्यांच्या परिविक्षाधीन कालावधी वाढवून देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : विभाप-३३१८/प्र.क्र.४३/प्रशा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक: ०४ सप्टेंबर, २०२३.
वाचा : १. शालेय शिक्षण व क्रीडा विभाग, शासन निर्णय क्रमांक : एएसटी-१११२/प्र.क्र.४७२/प्रशा-२, दिनांक ४.०३.२०१३.
२. शालेय शिक्षण व क्रीडा विभाग, शासन निर्णय क्रमांक: ससेप्र-४३१४/प्र.क्र.८९/१३/प्रशा-२ दिनांक १६.०८.२०१४
३. शालेय शिक्षण व क्रीडा विभाग, शासन निर्णय क्रमांक : विभाप-३३१८/प्र.क्र.४३/प्रशा-२ दिनांक ३१.०५.२०१८
४. शालेय शिक्षण व क्रीडा विभाग, शासन निर्णय क्रमांक: विभाप-३३१८/प्र.क्र.४३ / प्रशा-२ दिनांक १९.०९.२०१९
प्रस्तावना :
शालेय शिक्षण व क्रीडा विभाग, संदर्भ १ व २ येथील शासन निर्णयान्वये उमेदवारांना
सामान्य राज्य सेवा, गट-ब संवर्गात अधीक्षक पदांवर सरळसेवेने नियुक्ती देण्यात आली होती.
सदर आदेशातील नियुक्ती स्वीकारलेल्या अधिकाऱ्यांपैकी ३ अधिकारी हे त्यांच्या रूजू दिनांकापासून घेण्यात आलेल्या विभागीय परीक्षेमध्ये ४ संधीमध्ये उत्तीर्ण झाले नाहीत. त्यामुळे त्यांना संदर्भ क्र.३ व ४ येथील आदेशान्वये वाढीव संधी उपलब्ध करून देण्यात आली होती. सदर
वाढीव संधीमध्ये सदर उमेदवार अनुत्तीर्ण झाले आहेत. अशा अनुत्तीर्ण झालेल्या उमेदवारांना परीक्षेची आणखी एक विशेष संधी उपलब्ध करून देण्याची बाब शासनाच्या विचाराधीन होती.
त्यामुळे त्यांचा परिविक्षाधीन कालावधी एक वर्षाने वाढविणे आवश्यक असल्याने शासनाने पुढीलप्रमाणे निर्णय घेतला आहे
शासन निर्णय -
सामान्य राज्य सेवा, गट-ब या संवर्गात अधीक्षक पदांवर सरळसेवेने नियुक्ती देण्यात आलेले खालील ३ अधिकारी हे त्यांच्या रूजू दिनांकापासून घेण्यात आलेल्या विभागीय परीक्षेच्या
# Page 2
शासन निर्णय क्रमांक: विभाप-३३१८/प्र.क्र.४३/प्रशा-२
संधीमध्ये उत्तीर्ण झालेले नाहीत. तरी सदर अधिकाऱ्यांना विभागीय परीक्षेस बसण्यासाठी आणखी
एक विशेष वाढीव संधी देण्यात येत असल्याने त्यांचा परिविक्षाधीन कालावधी एका वर्षाने
वाढविण्यात येत आहे. सदर वाढीव संधीमध्ये खाली नमूद केलेल्या ३ अधिकाऱ्यांनी विभागीय
परीक्षा उत्तीर्ण होणे आवश्यक आहे, अन्यथा कोणतीही पूर्वसूचना न देता त्यांच्या सेवा समाप्त करण्यात येतील.
---------------------------------------------------------------------------------------------------------
| अ.क्र. | अधिकाऱ्याचे नाव | रूजू दिनांक | रूजू दिनांकापासून उपलब्ध केलेल्या विभागीय परीक्षेच्या संधींची संख्या |
| १. | श्रीमती सुनिता ल. नवखरे (सुनिता ध. मोटघरे) | ०४.०३.२०१३ | ७ |
| २. | श्री. जाधव सुरेश दत्तात्रय | १६.०८.२०१४ | ५ |
| ३. | श्री. संतोष रामदास फाटके | ०५.०१.२०१५ | ५ |
---------------------------------------------------------------------------------------------------------
२. सदर शासन निर्णयाद्वारे वाढवून देण्यात आलेली संधी ही अंतिम असून, यापुढे कोणतीही वाढीव संधी मिळणार नाही, याची संबंधित अधिकाऱ्यांनी नोंद घ्यावी.