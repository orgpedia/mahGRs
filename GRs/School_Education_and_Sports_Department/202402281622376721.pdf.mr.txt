# Page 1
समग्र शिक्षा योजनेंतर्गत अपंग
समावेशित योजना (माध्यमिक स्तर)
अंतर्गत नियुक्त विशेष शिक्षकांना
थकीत मानधन अदा करण्यासाठी निधी
उपलब्ध करुन देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- याचिका २०२२/प्र.क्र.१५६/ एसडी-१
मंत्रालय विस्तार भवन, मुंबई ४०००३२
दिनांक :- २८ फेब्रुवारी, २०२४
संदर्भ :-
१)शिक्षण संचालक (प्राथमिक), महाराष्ट्र राज्य, पुणे यांचे दि.२४.०१.२०२४ रोजीचे पत्र
२)वित्त विभागाचे क्र. अर्थसं-२०२३/प्र.क्र.४०/अर्थ-३, दि. १२.०४.२०२३ चे परिपत्रक
प्रस्तावना :-
केंद्र शासन पुरस्कृत अपंग समावेशित शिक्षण योजना (माध्यमिक स्तर) योजनेंतर्गत नियुक्त
विशेष शिक्षक यांनी थकित मानधनाप्रकरणी मा.उच्च न्यायालय, मुंबई, खंडपीठ नागपूर येथे अवमान
याचिका क्र.२२३/२०२३, २९२/२०२३, १९९/२०२३ व इतर संलग्न याचिका दाखल केल्या आहेत. उक्त
याचिकेत मा.उच्च न्यायालयाच्या दि.१५.१२.२०२३ रोजीच्या आदेशाच्या अनुषंगाने विभागीय अध्यक्ष,
एसएससी बोर्ड व शिक्षण संचालक (प्राथमिक), महाराष्ट्र राज्य, पुणे यांचे स्तरावर पात्र ठरलेल्या २ विशेष
शिक्षकांचे वेतन अदा करण्यासाठी रु.३६,५७,७५३/- व अपात्र ठरलेल्या ६ शिक्षकांना त्यांच्या सेवा
समाप्तीच्या आदेशापयंत वेतन अदा करण्यासाठी रु.१,७४,२०,४१८/- याप्रमाणे एकूण
रु.२,१०,७८,१७१/- (अक्षरी रु. दोन कोटी दहा लक्ष वीस हजार चारशे अठरा फक्त) इतका निधी इतका
निधी मानधनापोटी अदा करण्याची विनंती संदर्भ क्र.२ येथील पत्रान्वये शिक्षण संचालक (प्राथमिक),
महाराष्ट्र राज्य, पुणे यांनी केली आहे.
सदर विनंतीस अनुसरुन एकूण रु.२,१०,७८,१७१/- (अक्षरी रु. दोन कोटी दहा लक्ष अठ्ठाहत्तर
हजार एकशे एकाहत्तर फक्त) इतका निधी समग्र शिक्षा योजनेंतर्गत राज्य हिस्स्याचे लेखाशिर्ष (२२०२
आय ६१२) ३१ सहायक अनुदाने (वेतनेतर) मधून वितरीत करण्याची बाब शासनाच्या विचाराधीन होती.
शासन निर्णय :-
समग्र शिक्षा योजनेंतर्गत सन २०२३-२४ करीता राज्य हिस्सा लेखाशिर्ष (२२०२ आय ६१२) ३१
सहायक अनुदाने या अंतर्गत रु.८७४.४७ कोटी इतका निधी अर्थसंकल्पित करण्यात आला आहे. सदर
निधीतून अपंग समावेशित शिक्षण योजना (माध्यमिक स्तर) अंतर्गत नियुक्त विशेष शिक्षक यांच्या थकित
मानधनाकरीता एकूण रु.२,१०,७८,१७१/- (अक्षरी रु. दोन कोटी दहा लक्ष अठ्ठाहत्तर हजार एकशे
एकाहत्तर फक्त) इतका निधी मा.उच्च न्यायालयाच्या आदेशानुसार राज्य प्रकल्प संचालक, महाराष्ट्र
राज्य प्राथमिक परिषद, मुंबई यांना वितरीत करण्यास या शासन निर्णयान्वये मान्यता देण्यात येत आहे.
२. सदर खर्च मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६- शिक्षक
व इतर सेवा, (००) (००) (०१) समग्र शिक्षा अभियान (सर्वसाधारण) (राज्य हिस्सा ४० टक्के), (२२०२ आय
# Page 2
शासन निर्णय क्रमांकः याचिका २०२२/प्र.क्र.१५६/ एसडी-१
६१२) या लेखाशिर्षाखालील सन २०२३-२४ या वित्तीय वर्षामध्ये उपलब्ध असलेल्या अर्थसंकल्पीय
तरतुदीतून भागविण्यात यावा.
३. सदर निधी राज्य प्रकल्प संचालक, महाराष्ट्र राज्य प्राथमिक परिषद, मुंबई यांचेकडे सुपूर्त
करण्यात येत आहे. सदर निधी आहरीत करुन वितरीत् करण्यासाठी अवर सचिव/ कक्ष अधिकारी
(रोख शाखा/ लेखा शाखा), शालेय शिक्षण व क्रीडा विभाग, मंत्रालय, मुंबई यांना “आहरण व
संवितरण अधिकारी” तर सह सचिव/ उप सचिव शालेय शिक्षण व क्रीडा विभाग, मंत्रालय, मुंबई यांना
“नियंत्रक अधिकारी” म्हणून घोषित करण्यात येत आहे. संबंधित आहरण व संवितरण अधिकारी यांनी
निधी कोषागारातून आहरीत करुन समग्र शिक्षा यांच्या बँक खात्यात जमा करावा.
४. वित्त विभाग, शासन निर्णय/परिपत्रक दि.१२.०४.२०२३ मध्ये नमूद केलेल्या सर्व अटींची
पूर्तता होत आहे. सदरचे अनुदान सशर्त अनुदान असून त्याकरीताच्या अटी व शर्ती या शासन निर्णयात
नमूद केल्या आहेत.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर