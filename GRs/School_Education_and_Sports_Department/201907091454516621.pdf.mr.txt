# Page 1
राज्यातील मान्यता प्राप्त उच्च माध्यमिक शाळा/ कनिष्ठ महाविद्यालये यांना स्वयंअर्थसहाय्यीत तत्वावर इयत्ता ११ वी च्या जादा तुकडया/ अतिरिक्त शाखा मंजूर करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः उमातु-२०१९/प्र.क्र.८७/एसएम-५
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई-३२
तारीख: ०९ जुलै, २०१९
वाचा - १) शासन निर्णय, शालेय शिक्षण व क्रीडा विभाग, क्रमांकः एचएससी-१०७६/४१९-XX-XXI, दिनांक ६.५.१९७६, २) शासन पत्र, शालेय शिक्षण व क्रीडा विभाग, क्रमांकः एचएससी-१७००/(३१०१/००)/उमाशि-१, दिनांक २१.९.२०००, ३) शिक्षण संचालक (माध्यमिक व उच्च माध्यमिक) यांचे पत्र क्रमांक-उच्च माध्य-२४१/तुशा/२०१९/ १४०९, दिनांक १६.०२.२०१९, ४) शिक्षण संचालक (माध्यमिक व उच्च माध्यमिक) यांचे पत्र क्रमांक-उच्च माध्य-२४१/तुशा/२०१९/ ४२३१, दिनांक १९.०६.२०१९, ५) शिक्षण संचालक (माध्यमिक व उच्च माध्यमिक) यांचे (सुधारित प्रस्ताव) पत्र क्रमांक-उच्च माध्य २४१/तुशा/२०१९/४५१८, दिनांक ०१.०७.२०१९, ६) शिक्षण संचालक (माध्यमिक व उच्च माध्यमिक) यांचे (सुधारित प्रस्ताव) पत्र क्रमांक-उच्च माध्य २४१/तुशा/२०१९/४६०८, दिनांक ०६.०७.२०१९,
प्रस्तावना उच्च माध्यमिक शाळा/ कनिष्ठ महाविद्यालये यांना मंजूर करण्याची कार्यपद्धती संदर्भाधिन क्रमांक-१
येथील आदेशान्वये व संदर्भाधिन क्र. २ येथील पत्रान्वये विहित करण्यात आलेली आहे. त्यानुसार राज्यातील
माध्यमिक शाळा/ कनिष्ठ महाविद्यालयांना जादा तुकडया/ अतिरिक्त शाखा मंजूरी करण्याचा प्रस्ताव शिक्षण संचालक (माध्यमिक व उच्च माध्यमिक) यांनी संदर्भाधीन क्र. ३ व ४ येथील पत्रान्वये सादर केला आहे. तसेच
त्यामधील काही शाळांचा सुधारित प्रस्ताव संदर्भाधिन क्र. ५ व ६ येथील पत्रान्वये सादर केला आहे. सद्यस्थितीत
इयत्ता ११ वी च्या जादा तुकडया/ अतिरिक्त शाखांना स्वयंअर्थसहाय्यित तत्वावर मंजूरी देण्याचे शासनाचे धोरण आहे. सदर उच्च माध्यमिक शाळा / कनिष्ठ महाविद्यालयांना इयत्ता ११ वी च्या जादा तुकडया/अतिरिक्त शाखा मंजूर करण्याबाबतचा प्रस्ताव शासनाच्या विचाराधीन होता.
शासन निर्णय शिक्षण संचालक (माध्यमिक व उच्च माध्यमिक) महाराष्ट्र राज्य पुणे यांनी सादर केलेल्या प्रस्तावाच्या
तपासणीअंती या शासन निर्णया सोबतच्या “प्रपत्र -अ” मध्ये नमूद उच्च माध्यमिक शाळा/ कनिष्ठ महाविद्यालयास
शैक्षणिक वर्ष सन २०१८-१९ व सन २०१९-२० पासून इयत्ता ११ वी च्या ६३ जादा तुकडया/अतिरिक्त शाखांना
स्वयंअर्थसाहाय्यीत तत्वावर शासन मान्यता देण्यात येत आहे. तसेच शासन निर्णयासोबतच्या “ प्रपत्र ब” मध्ये नमूद केलेल्या उच्च माध्यमिक शाळा / कनिष्ठ महाविद्यालयांना त्रुटीपूर्तता करण्याच्या अधिन राहुन इयत्ता ११ वी च्या
# Page 2
शासन निर्णय क्रमांकः उमातु-२०१९/प्र.क्र.८७/एसएम-५
२० जादा तुकडया/अतिरिक्त शाखांना त्रुटीपूर्ततेच्या अधिन राहून स्वयं अर्थसहाय्यित तत्वावर मान्यता देण्यात
येत आहे. प्रस्तुत जादा तुकडया/ अतिरिक्त शाखांना खालील अटीच्या अधीन राहून मान्यता देण्यात येत आहे. :
१. संबंधित उच्च माध्यमिक शाळा/कनिष्ठ महाविद्यालयात आवश्यक वर्ग खोल्या व भौतीक सोयी सुविधा उपलब्ध असल्याची खात्री संबंधित विभागीय शिक्षण उपसंचालक यांनी करावी.
२. सदर जादा तुकडया / अतिरिक्त शाखांमध्ये विहित निकषांप्रमाणे पटसंख्या असल्याची खात्री संबंधित विभागीय शिक्षण उपसंचालक यांनी करावी.
३. सदर उच्च माध्यमिक शाळा/कनिष्ठ महाविद्यालयामध्ये आवश्यक शैक्षणिक सुविधा उपलब्ध असल्याची खात्री संबंधित शिक्षणाधिकारी (माध्यमिक), जिल्हा परिषद/ शिक्षण निरिक्षक, बृहन्मुंबई यांनी करणे आवश्यक राहील.
४. संबधित संस्थेने सदर जादा तुकडी / अतिरिक्त शाखेसाठी विहीत रक्कमेचे शुल्क यापूर्वीच चलनाव्दारे जमा केले नसल्यास ते चलनाद्वारे जमा करुन त्याची प्रत संबंधित शिक्षण उप संचालक यांना सादर करणे आवश्यक राहील.
२. सदर शासन निर्णयासोबतच्या प्रपत्र - ब मधील उच्च माध्यमिक शाळा/कनिष्ठ महाविद्यालयाबाबत नमूद त्रुटी संस्थेच्या निदर्शनास आणण्यात याव्यात व त्या त्रुटींची पूर्तता संस्थेने केल्यानंतर त्यांना जादा तुकडी / अतिरिक्त शाखा मंजूर करता येतील.
# Page 3
# Page 4
# Page 5
# Page 6
# Page 7
# Page 8
# Page 9