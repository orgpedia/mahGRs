# Page 1
राज्यातील मान्यताप्राप्त अंशत: अनुदानित प्राथमिक, माध्यमिक, उच्च माध्यमिक व अध्यापक विद्यालयातील शिक्षक व शिक्षकेतर कर्मचाऱ्यांना सहाव्या वेतन आयोगाची थकबाकी रोखीने अदा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः वेतन-१२१९/११५/टीएनटी-३
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
दिनांक:- १७ फेब्रुवारी, २०२१
संदर्भ : १. शासन निर्णय, वित्त विभाग, क्र. अंनियो १००५/१२६/सेवा-४, दिनांक-३१.१०.२००५.
२. शासन निर्णय, वित्त विभाग, अंनियो-१००७/१८/सेवा-४, दिनांक-०७.०७.२००७.
३. शासन निर्णय, शालेय शिक्षण व क्रीडा विभाग, क्र. अंनियो-१००६/(२३/०६)/माशि - २, दिनांक-२९.११.२०१०.
४. शासन निर्णय, शालेय शिक्षण व क्रीडा विभाग, क्र.सवेआ-१००८/(५२१/०८)/माशि-२, दिनांक- १२.०६.२००९.
५. शासन निर्णय, वित्त विभाग, क्र. अंनियो १०१०/प्र.क्र.६७/सेवा-४, दिनांक- १४.१२.२०१० ६. शासन निर्णय, शालेय शिक्षण व क्रीडा विभाग, क्र.अंनियो-३४१८/प्र.क्र.२२/टीएनटी-६ दिनांक - २१.०६.२०१९
प्रस्तावना -
संदर्भाधिन क्रमांक १ येथील शासन निर्णयान्वये राज्य शासनाच्या सेवेत १ नोव्हेंबर २००५ रोजी किंवा त्यानंतर नियुक्त होणाऱ्या कर्मचाऱ्यांसाठी नवीन परिभाषित अंशदान निवृत्तीवेतन योजना लागू करण्यात आली आहे. तसेच संदर्भाधिन क्रमांक २ येथील शासन निर्णयान्वये राज्य शासकीय
कर्मचाऱ्यांसाठी नवीन परिभाषित अंशदान निवृत्ती वेतन योजनेच्या अंमलबजावणीची कार्यपद्धती विहित केलेली आहे. राज्य शासकीय कर्मचाऱ्यांप्रमाणे मान्यताप्राप्त खाजगी अनुदानित प्राथमिक, माध्यमिक, उच्च माध्यमिक व अध्यापक विद्यालयातील १०० टक्के अनुदानित पदावरील शिक्षक व शिक्षकेतर कर्मचाऱ्यांसाठी संदर्भाधिन क्रमांक ३ येथील शासन निर्णयान्वये नवीन परिभाषित अंशदान निवृत्ती वेतन योजनेच्या अंमलबजावणीची कार्यपद्धती विहित केलेली आहे. संदर्भाधीन क्रमांक ४ येथील शासन निर्णयान्वये राज्यातील मान्यताप्राप्त खाजगी अनुदानित प्राथमिक, माध्यमिक, उच्च माध्यमिक शाळा तसेच अध्यापक विद्यालयांतील पूर्णवेळ शिक्षक व शिक्षकेतर कर्मचाऱ्यांना सहाव्या वेतन आयोगानुसार सुधारीत वेतन संरचना लागू करण्यात आलेली आहे. तसेच संदर्भाधिन शासन निर्णय क्रमांक ६ अन्वये राज्यातील जिल्हापरिषदेच्या शाळेतील शिक्षक व मान्यताप्राप्त खाजगी अनुदानित प्राथमिक,
# Page 2
शासन निर्णय क्रमांकः वेतन १२१९/११५/टीएनटी-३ माध्यमिक, उच्च माध्यमिक व अध्यापक विद्यालयातील १०० टक्के अनुदानित पदावरील शिक्षक व शिक्षकेतर कर्मचाऱ्यांसाठी नवीन परिभाषित अंशदान निवृत्तीवेतन योजना लागू असलेल्या कर्मचाऱ्यांच्या सहाव्या वेतन आयोगाची थकबाकी स्तर -२ मध्ये जमा करण्याबाबतची कार्यपद्धती विहित करण्यात आलेली आहे. तथापि, अंशत: अनुदानित खाजगी शाळेतील शिक्षक व शिक्षकेतर कर्मचाऱ्यांना भविष्य निर्वाह निधी किंवा राष्ट्रीय निवृत्ती वेतन अथवा परिभाषित अंशदायी निवृत्तीवेतन योजना लागू नसल्याने ६ व्या वेतन आयोगाची थकबाकी रोखीने अदा करण्याची बाब शासनाच्या विचाराधिन होती.
शासन निर्णय राज्यातील मान्यता प्राप्त अंशत: अनुदानित प्राथमिक, माध्यमिक, उच्च माध्यमिक व अध्यापक विद्यालयातील शिक्षक व शिक्षकेतर कर्मचाऱ्यांना भविष्य निर्वाह निधी किंवा राष्ट्रीय निवृत्ती वेतन अथवा परिभाषित अंशदायी निवृत्तीवेतन योजना लागू नसल्याने दिनांक ०१.०१.२००६ ते ३१.०३.२००९ या कालावधीमधील ६ व्या वेतन आयोगाच्या फरकाची थकबाकी एकरकमी रोखीने अदा करण्यास मान्यता देण्यात येत आहे.
२. पूर्व तपासणीच्या अभावी काही थकबाकी चुकीने परिगणित होण्याची शक्यता आहे आणि ती अतिप्रदान म्हणून ठरल्यास त्याची नंतर वसुली करावी लागेल. यासाठी प्रत्येक कर्मचाऱ्याला त्याच्या सुधारित वेतन संरचनेत वेतननिश्चिती करण्यापूर्वी सोबतच्या जोडपत्रानुसार असे लेखी वचनपत्र द्यावे लागेल की, वेतनाच्या निश्चितीमुळे काही जास्त रक्कम जमा झाली असे आढळून आल्यास ती भविष्यात देय होणाऱ्या रकमेशी समायोजित करुन अथवा इतर प्रकारे शासनास परत करील.
३. सदरचा शासन निर्णय वित्त विभागाच्या अनौपचारिक संदर्भ क्र.२४१/२०२० /सेवा-९, दिनांक-१३.१२.२०२० अन्वये दिलेल्या सहमतीने निर्गमित करण्यात येत आहे.
# Page 3
# Page 4