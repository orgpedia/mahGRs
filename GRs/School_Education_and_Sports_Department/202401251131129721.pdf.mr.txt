# Page 1
मुख्यमंत्री माझी शाळा सुंदर शाळा अभियानाच्या
प्रचार व प्रसार तसेच अंमलबजावणी यासाठी आयुक्त (शिक्षण), पुणे यांना उपलब्ध करुन देण्यात
येणाऱ्या तरतूदीतून स्वच्छता मॉनिटर टप्पा-२ हे
अभियान राबविण्यासाठी आयुक्त (शिक्षण), पुणे
यांचेकडून राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांना निधी सुपूर्द
करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक संकीर्ण-२०२४/प्र.क्र.१/एसडी -४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :-२५ जानेवारी, २०२४.
संदर्भ : -शालेय शिक्षण व क्रीडा विभाग, शासन निर्णय क्रमांक : मुमंअ २०२३/प्र.क्र. ११४/ एसडी-६
दिनांक ३० नोव्हेंबर,२०२३.
प्रस्तावना :-
पर्यावरणाच्या आणि देशाच्या हितासाठी प्रत्येकाने आपल्या सभोवतालचा परीसर स्वच्छ
ठेवण्यासाठी प्रयत्न केले पाहिजेत. स्वच्छतेबाबत जनजागृती करण्याच्या अनुषंगाने राज्यात
“निष्ट्काळजीमुक्त महाराष्ट्र” हे उद्दीष्ट्ट समोर ठेवून स्वच्छता मॉनिटर २०२३ हा उपक्रम दिनांक २० जुलै ते ०२ ऑक्टोंबर २०२३ या कालावधीत श्री. रोहित आर्या, प्रकल्प संचालक, प्रोजेक्ट लेट्स चेंज यांच्या
समन्वयाने शालेय शिक्षण व क्रीडा विभागामार्फत राबविण्यात आला होता. स्वच्छता मॉनिटर-२०२३ या
उपक्रमांतर्गत शालेय विद्यार्थी स्वच्छता मॉनिटरची भूमिका बजावून नागरिकांना/ व्यक्तींना कुठेही निष्ट्काळजीपणे थुंकण्यापासून / कचरा टाकण्यापासून परावृत्त करण्याचा प्रयत्न करतात. तसेच त्यांची
चूक निदर्शनास आणून ती चूक सुधारण्यास नम्रपणे सांगतात. सदर उपक्रमांतर्गत राज्यातील सुमारे
६४,००० शाळा व सुमारे ५९ लाख विद्यार्थी सहभागी झाले होते.
राज्यातील सर्व माध्यमांच्या व सर्व व्यवस्थापनांच्या शाळांकरीता “मुख्यमंत्री माझी शाळा सुंदर शाळा” हे अभियान राबविणेबाबत संदर्भाधीन दिनांक ३०.११.२०२३ रोजीच्या शासन निर्णयान्वये निर्णय
घेण्यात आला आहे. सदर शासन निर्णयात स्वच्छता मॉनिटर अभियान टप्पा-२ राबवण्यासाठी नीधीसह
आवश्यक ती उपाययोजना राज्य प्रकल्प संचालक, महाराष्ट्र प्राथमिक शिक्षण परिषद, मुंबई यानी करावी
अशी तरतूद करण्यात आली आहे. तसेच सदर शासन निर्णयात स्वच्छता मॉनिटर अभियान टप्पा-२
मधील सहभागाकरीता १० गुणांची तरतूद करण्यात आली आहे. स्वच्छता मॉनिटर अभियान टप्पा-२ या
उपक्रमाचा शुभारंभ मा. राज्यपाल महोदयांच्या अध्यक्षतेखाली व मा. मुख्यमंत्री महोदयांच्या हस्ते दिनांक ०५ डिसेंबर, २०२३ रोजी करण्यात आला आहे. हे विचारात घेऊन राज्यातील सर्व माध्यमांच्या व सर्व
व्यवस्थापनांच्या शाळांमध्ये स्वच्छता मॉनिटर टप्पा-२ हा उपक्रम राबविण्यासाठी मुख्यमंत्री माझी शाळा
सुंदर शाळा अभियानाच्या प्रचार व प्रसार तसेच अंमलबजावणी यासाठी आयुक्त (शिक्षण), पुणे यांना
उपलब्ध करुन देण्यात येणाऱ्या तरतूदीतून स्वच्छता मॉनिटर टप्पा-२ हे अभियान राबविण्यासाठी आयुक्त (शिक्षण), पुणे यांचेकडून राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांना निधी
सुपूर्द करण्यास मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२४/प्र.क्र.१/एसडी -४
शासन निर्णय -
संदर्भाधीन दिनांक ३० नोव्हेंबर, २०२३ रोजीच्या शासन निर्णयात “मुख्यमंत्री माझी शाळा सुंदर
शाळा” अभियानाच्या प्रचार व प्रसार तसेच अंमलबजावणी यासाठी रु.२०.६३ कोटी इतक्या निधीची
तरतूद करण्यात आली असून सदर निधी आयुक्त (शिक्षण), पुणे यांना उपलब्ध करुन देण्यात येणार आहे.
सदर निधीचा खर्च करण्यास आयुक्त (शिक्षण), पुणे हे सक्षम असतील अशी तरतूद करण्यात आली आहे.
“मुख्यमंत्री माझी शाळा सुंदर शाळा” अभियानाच्या प्रचार व प्रसार तसेच अंमलबजावणी यासाठीच्या
रु.२०.६३ कोटी इतक्या तरतूदीतून रु.२ कोटी (रुपये दोन कोटी फक्त) इतका निधी स्वच्छता मॉनिटर
टप्पा-२ हे अभियान राबविण्यासाठी आयुक्त (शिक्षण), पुणे यांचेकडून राज्य प्रकल्प संचालक, महाराष्ट्र
प्राथमिक शिक्षण परिषद, मुंबई यांना सुपूर्द करण्यास शासन मान्यता देण्यात येत आहे.
२. श्री. रोहित आर्या, प्रकल्प संचालक, प्रोजेक्ट लेट्स चेंज यांच्या समन्वयाने शालेय शिक्षण व क्रीडा
विभागामार्फत स्वच्छता मॉनिटर २०२३ प्रथम टप्पा राज्यात राबविण्यात आला होता. आता स्वच्छता
स्वच्छता मॉनिटर टप्पा-२ हे अभियान राबविण्यासाठी श्री. रोहित आर्या, प्रकल्प संचालक, प्रोजेक्ट लेट्स
चेंज यांची आवश्यक ती मदत व सहकार्य घेण्यात यावे.
३. राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी आयुक्त (शिक्षण), पुणे
यांचेकडून सुपूर्द करण्यात आलेल्या निधीचा विनियोग प्रचलित नियम/ कार्यपध्दतीचे काटेकोरपणे पालन
करुन करावा.
४. राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी आयुक्त (शिक्षण), पुणे
यांचेकडून सुपूर्द करण्यात आलेल्या निधीचा विनियोग स्वच्छता मॉनिटर टप्पा-२ हे अभियान
राबविण्यासाठीच खर्च होईल याची दक्षता घ्यावी.
५. राज्य प्रकल्प संचालक, महाराष्ट्र प्राथमिक शिक्षण परिषद, मुंबई यांनी स्वच्छता मॉनिटर टप्पा-२
हे अभियान राबविण्यासाठी केलेल्या खर्चाचा तपशीलवार अहवाल आयुक्त (शिक्षण), पुणे यांना सादर
करावा.
६. स्वच्छता मॉनिटर टप्पा-२ हे अभियानाची पूर्तता झाल्यानंतर शिल्लक राहिलेला निधी राज्य
प्रकल्प संचालक, महाराष्ट्र प्राथमिक शिक्षण परिषद, मुंबई यांनी आयुक्त (शिक्षण), पुणे यांना समर्पित
करावा.
७. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 3