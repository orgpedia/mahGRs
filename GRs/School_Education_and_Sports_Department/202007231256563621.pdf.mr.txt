# Page 1
इयत्ता ९ वी व इयत्ता ११ वी मध्ये अनुत्तीर्ण होणाऱ्या विद्यार्थ्यांसाठी फेर परीक्षेचे आयोजन करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक परीक्षा २०२०/प्र.क्र.१०७/एसडी-६
मादाम कामा मार्ग, हुतात्मा राजगुरू चौक,
मंत्रालय,मुंबई-४०० ०३२.
दिनांक:-२२ जुलै, २०२०
वाचा :- १) शासन निर्णय क्रमांक शैगुवि २०१६/(२९/२०१६)/एसडी-६, दि.१६ सप्टेंबर,२०१६ २) शासन निर्णय क्रमांक शैगुवा २०१६/(१८४/१६)/एसडी-६, दि. ३१ डिसेंबर, २०१६ ३) शासन निर्णय क्रमांक शैगुवा २०१७/(४६/१७)/एसडी-६, दि. २७ एप्रिल, २०१७
प्रस्तावना - शालेय शिक्षण विभाग, शासन निर्णय दि. २७ एप्रिल, २०१७ अन्वये संदर्भ क्र.१ व २ येथील
शासन निर्णयामधील तरतुदीनुसार, इ. १० वी मध्ये अनुत्तीर्ण होणाऱ्या विद्यार्थ्यांना ज्याप्रमाणे
पुनर्परीक्षेची संधी दिली जाते त्याचप्रमाणे शैक्षणिक वर्ष २०१७-१८ मध्ये इ.९ वी मध्ये अनुत्तीर्ण
विद्यार्थ्यांना जून, २०१८ मध्ये पुनर्परीक्षेची संधी देण्यात आली होती. सदर पुनर्परीक्षेकरिता
मुल्यमापन पध्दती इ.९ वी करिता असलेल्या सरासरी पध्दतीप्रमाणेच ठेवण्यात आली होती. चालू
वर्षी कोविड-१९ च्या पार्श्वभूमीवर अशा प्रकारची फेरपरीक्षा घेणे शक्य होणार नाही. तथापि
विद्यार्थ्यांचे शैक्षणिक वर्ष वाया जावू नये यासाठी इ. ९ वी व इ. ११ वी च्या अनुत्तीर्ण विद्यार्थ्यांना चालू
शैक्षणिक वर्षात एक संधी देण्याची बाब शासनाच्या विचाराधीन होती.
शासन निर्णय :
शैक्षणिक वर्ष सन २०१९-२० मध्ये इ.९ वी व इ.११ वी मध्ये अनुत्तीर्ण झालेल्या विद्यार्थ्यांना
चालू वर्षात तोंडी पुनर्परीक्षेची संधी देण्यात यावी. राज्यात कोविड-१९ मुळे उद्भवलेली परिस्थिती
विचारात घेऊन सदर अनुत्तीर्ण विद्यार्थ्यांची दि.७ ऑगस्ट, २०२० पर्यंत विद्यार्थ्यांना शाळेत प्रत्यक्ष
बोलावून किंवा व्हिडिओ कॉन्फरन्सच्या माध्यमातून संबंधित शाळांनी तोंडी परीक्षा घ्यावी. सदर
परीक्षेत उत्तीर्ण होणाऱ्या विद्यार्थ्यांना शैक्षणिक वर्ष सन २०२०-२१ मध्ये सुरु होणाऱ्या इ. १० वी व
इ.१२ वी च्या वर्गात प्रवेश देण्यात यावा.
# Page 2
शासन निर्णय क्रमांक: परीक्षा २०२०/प्र.क्र.१०७/एसडी-६
सदर शासन निर्णय महाराष्ट्र शासनाच्या www.maharastra.gov.in या संकेतस्थळावर
उपलब्ध करण्यात आला असून त्याचा संकेतांक २०२००७२३१२५६५६३६२१ असा आहे. सदर
निर्णय डिजीटल स्वाक्षरीने साक्षांकित करून निर्गमित करण्यात येत आहे.
महाराष्ट्राचे राज्यपाल यांच्या आदेशानुसार व नावाने.
RAJENDRA
SHANKARRA
O PAWAR
(राजेंद्र पवार)
उप सचिव, महाराष्ट्र शासन प्रति, १) मा.राज्यपालांचे सचिव, राजभवन, मुंबई, २) मा.मुख्यमंत्री यांचे प्रधान सचिव, मंत्रालय, मुंबई ३) मा.उप मुख्यमंत्री यांचे सचिव, मंत्रालय, मुंबई ४) मा. मंत्री, (शालेय शिक्षण) यांचे खाजगी सचिव.
५) मा. राज्यमंत्री, (शालेय शिक्षण) यांचे खाजगी सचिव.
६) आयुक्त (शिक्षण), महाराष्ट्र राज्य, पुणे.
७) अध्यक्ष, राज्य माध्यमिक व उच्च माध्यमिक मंडळ, पुणे ८) संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे.
९) शिक्षण संचालक (माध्यमिक व उच्च माध्यमिक), शिक्षण संचालनालय,महाराष्ट्र राज्य, पुणे.
१०) शिक्षण संचालक (प्राथमिक), शिक्षण संचालनालय, महाराष्ट्र राज्य, पुणे.
११) सर्व विभागीय शिक्षण उपसंचालक.
१२) प्राचार्य, जिल्हा शिक्षण व प्रशिक्षण संस्था (सर्व).
१३) शिक्षणाधिकारी (प्राथमिक/माध्यमिक)/सर्व शिक्षण निरीक्षक बृहन्मुंबई महानगरपालिका.
१४)प्रशासन अधिकारी, महानगरपालिका, (सर्व).
१५) निवड नस्ती (कार्या.एसडी-६)
पृष्ठ २ पैकी २