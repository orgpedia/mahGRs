# Page 1
महाराष्ट्र शिक्षण सेवा- प्रशिक्षण शाखेच्या विभागीय परीक्षेतील विषयामध्ये सूट देण्यासंदर्भातील तरतूदीमध्ये सुधारणा करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : विभाप-३३२१/प्र.क्र.२२०/प्रशा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक:- ८ फेब्रुवारी, २०२२
वाचा : १. शालेय शिक्षण व क्रीडा विभाग, शासन अधिसूचना क्र. एसएओ-१०११/प्र.क्र.३९/
प्रशा-२, दिनांक २६.०२.२०१८
२. सामान्य प्रशासन विभाग शासन निर्णय क्र. विपधो-२६२०/प्र.क्र.१६/का-१७,
दिनांक ३१.०३.२०२१.
प्रस्तावना.
शालेय शिक्षण व क्रीडा विभाग, शासन अधिसूचना दिनांक २६.०२.२०१८ अन्वये “महाराष्ट्र शिक्षण सेवा (शिक्षण सक्षमीकरण शाखा ) ” संवर्गातील प्राचार्य गट-अ, ज्येष्ठ अधिव्याख्याता (गट-अ) व अधिव्याख्याता गट-ब या पदांसाठी विभागीय परीक्षा नियम २०१८” दिनांक २६.०२.२०१८ पासून अंमलात आले आहेत. सदर नियमातील नियम ८ नुसार परीक्षा उत्तीर्ण होण्यासाठी प्रत्येक प्रश्नपत्रिकेमधील एकूण गुणाच्या ५० टक्के गुण मिळणे आवश्यक आहे. तर, नियम ११ नुसार एखाद्या विशिष्ट प्रश्नपत्रिकेत सूट मिळण्यासाठी परीक्षेत अनुत्तीर्ण झालेल्या पण कोणत्याही विषयामध्ये ६० किंवा त्याहून अधिक गुण प्राप्त केलेल्या उमेदवारास त्यानंतरच्या प्रयत्नामध्ये त्या प्रश्नपत्रिकेसाठी परीक्षा देण्यापासून व उत्तीर्ण होण्यापासून सूट देण्याची तरतूद करण्यात आलेली आहे.
२. सामान्य प्रशासन विभागाच्या दिनांक ३१.०३.२०२१ रोजीच्या शासन निर्णयान्वये राज्य शासनाच्या विविध प्रशासकीय विभागांच्या “विभागीय परीक्षासंदर्भातील सामाईक बाबींबाबतचे धोरण निश्चित करण्यात आलेले आहे. सदर शासन निर्णयामध्ये विभागीय परीक्षेच्या अभ्यासक्रमामध्ये नमूद केलेल्या सर्व विषयामध्ये उत्तीर्ण होण्यासाठी उमेदवारास प्रत्येक विषयात किमान ५० टक्के गुण प्राप्त करणे आवश्यक राहील अशी तरतूद करण्यात आलेली आहे.
३. सामान्य प्रशासन विभागाच्या उक्त तरतूदीच्या अनुषंगाने शालेय शिक्षण व क्रीडा विभागाच्या "महाराष्ट्र शिक्षण सेवा (शिक्षण सक्षमीकरण शाखा ) " संवर्गातील प्राचार्य गट-अ, ज्येष्ठ अधिव्याख्याता (गट-अ) व अधिव्याख्याता गट-ब या पदांसाठी विभागीय परीक्षा नियम २०१८” मध्ये सुधारणा करण्याची बाब विचाराधीन आहे. सदर सुधारणा अंतिम होईपर्यंत परीक्षेला बसणाऱ्या उमेदवारांचे नुकसान होऊ नये याकरिता शासन खालीलप्रमाणे निर्णय घेत आहे.
# Page 2
शासन निर्णय क्रमांक: विभाप-३३२१/प्र.क्र.२२०/प्रशा-२
शासन निर्णय :
“महाराष्ट्र शिक्षण सेवा (शिक्षण सक्षमीकरण शाखा) " संवर्गातील प्राचार्य गट-अ, ज्येष्ठ अधिव्याख्याता (गट-अ) व अधिव्याख्याता गट-ब या पदांसाठी विभागीय परीक्षा नियम २०१८” मधील नियम ११ मधील तरतूदीमध्ये पुढील प्रमाणे सुधारणा करण्यात येत आहे.
परीक्षेला बसणाऱ्या “उमेदवारास विभागीय परीक्षेमध्ये उत्तीर्ण होण्यासाठी अभ्यासक्रमांतील
प्रत्येक विषयाच्या प्रश्नपत्रिकेमधील एकूण गुणांच्या ५०% गुण मिळविणे आवश्यक राहील. अनुत्तीर्ण उमेदवाराने त्या परीक्षेतील कोणत्याही विषयाच्या प्रश्नपत्रिकेत ५०% वा त्याहून अधिक गुण मिळविले असतील तर त्या उमेदवारास त्या नंतरच्या प्रयत्नात त्या विषयाच्या प्रश्नपत्रिकेसाठी परीक्षा देण्यापासून व उत्तीर्ण होण्यापासून सूट देण्यात येत आहे.”
२. हा शासन निर्णय निर्गमित झाल्याच्या दिनांकापासून अंमलात येईल.