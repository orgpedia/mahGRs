# Page 1
राज्यातील शिक्षकांना ऑनलाईन पध्दतीद्वारे प्रशिक्षण देण्यासाठी ONLINE TEACHER TRAINING PLATFROM तयार करण्याबाबतच्या प्रस्तावास प्रशासकीय मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकिर्ण २०२०/प्र.क्र.१२/प्रशिक्षण
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक : १६ मार्च, २०२१
प्रस्तावना राज्यातील विद्यार्थ्यांची गुणवत्ता सुधारण्यासाठी त्यांना शिकवण्यात येणारा अभ्यासक्रम संकल्पना शिक्षकांद्वारे मुलांपर्यंत सुलभरित्या पोहोचविण्यासाठी शिक्षकांना अध्ययन पध्दतीमध्ये आवश्यक ते बदल / सधारणा करण्यासाठी विविध विषयांचे प्रशिक्षण देण्यात येते . राज्य शासनाद्वारे दरवर्षी प्रत्यक्ष प्रशिक्षणाचा उपयोग शिक्षक अध्ययनासाठी कितपत करतात, प्रशिक्षणामुळे अध्ययन / अध्यापन सुलभ झाले का, अध्ययन पध्दतीमध्ये सुधारणा/बदलामुळे विद्यार्थ्यांच्या गुणवत्तेत वाढ झाली किंवा कसे या बाबीचे मुल्यांकन करण्यासाठी कोणतीही ऑफलाईन/ ऑनलाईन पद्धती अस्तित्वात नाही. त्यामुळे ऑनलाईन पध्दतीद्वारे विविध कौशल्यांचे प्रशिक्षण देण्यासाठी ONLINE TEACHER TRAINING PLATFROM तयार करण्याबाबतचा प्रस्ताव शासनाच्या विचाराधीन होता. उच्चस्तरीय समितीने दि.१९/१०/२०२० रोजी झालेल्या बैठकीत Online Teacher Training Platform च्या प्रस्तावास मान्यता दिली आहे.
शासन निर्णय
उच्च स्तरीय समितीने ONLINE TEACHER TRAINING PLATFROM तयार करण्यास मान्यता दिली आहे. राज्यातील शिक्षकांना ऑनलाईन पध्दतीने प्रशिक्षण देण्यासाठी ONLINE TEACHER TRAINING PLATFROM तयार करण्यास शासन मान्यता देण्यात येत आहे.
२. सदर प्रकल्पासाठी रु. ३०.०० कोटी (रु. तीस कोटी फ़क्त) खर्चास शासन प्रशासकीय मान्यता देण्यात येत आहे.
या निर्णयाद्वारे ONLINE TEACHER TRAINING PLATFROM साठी निविदाद्वारे संस्था
निवडण्यासाठी पहिला टप्पा म्हणून रु. ३.०० कोटी (रु. तीन कोटी फ़क्त) इतकी रक्कम संचालक, राज्य शैक्षणिक संशोधन व प्रशिक्षण परिषद, महाराष्ट्र, पुणे यांच्या अधिनस्त ठेवण्यास शासन मान्यता देत आहे.
३. सदरचा खर्च मागणी क्र. ई-२, २२०२, सर्वसाधारण शिक्षण, ८०, सर्वसाधारण ८००, इतर खर्च (०२) संकिर्ण (०२) (५१) ई-गव्हर्नन्स कार्यक्रम (२२०२४५४) ३१ - सहायक अनुदाने या
# Page 2
शासन निर्णय क्रमांक: संकिर्ण २०२०/प्र.क्र.१२/प्रशिक्षण
लेखाशीर्षाखालील मंजूर तरतूदीमधून खर्ची टाकण्यात यावा. यासाठी लेखा अधिकारी, राज्य शैक्षणिक संशोधन व प्रशिक्षण परिषद, महाराष्ट्र, पुणे हे आहरण व संवितरण अधिकारी राहतील तर आयुक्त (शिक्षण), महाराष्ट्र राज्य, पुणे हे नियंत्रक अधिकारी राहतील.
४. सदर शासन निर्णय अनौपचारिक संदर्भ क्र. २७६ / २०२१ / व्यय - ५ दि. १५.०३.२०२१ यांच्या मान्यतेने निर्गमित करण्यात येत आहे.