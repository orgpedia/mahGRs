# Page 1
पायाभूत साक्षरता व संख्याज्ञान अभियानाच्या (FLN) सर्वसमावेशक व प्रभावी अंमलबजावणीसाठी माता गटांना सहभागी करुन घेणेबाबत.
महाराष्ट्र शासन
------------------------------------------------------
| शालेय शिक्षण व क्रीडा विभाग |
| शासन निर्णय क्रमांक: संकीर्ण-२०२१/प्र.क्र.१७९/एसडी-६ |
| मादाम कामा रोड, हुतात्मा राजगुरू चौक, |
| मंत्रालय, मुंबई - ४०००३२ |
| दिनांक : २९ जून २०२२. |
------------------------------------------------------
------------------------------------------------------------------------------------------------------
| वाचा:- १) बालकांचा मोफत व सक्तीच्या शिक्षणाचा अधिकार अधिनियम, २००९. |
| २) महाराष्ट्र बालकांचा मोफत व सक्तीच्या शिक्षणाचा हक्क नियम, २०११. |
| ३) समावेशित शिक्षण शासन निर्णय २०१७/(११८/१७) एस. डी..६, दि. १६/१०/२०१८. |
| ४) शालेय शिक्षण व क्रीडा विभाग, शासन निर्णय क्र. संकीर्ण-२०१९/प्र.क्र.७६/एसडी-६, |
| दि.३०/०७/२०१९. |
| ५) राष्ट्रीय शैक्षणिक धोरण, २०२०. |
| ६) भारत सरकारच्या निपुण भारत FLN Mission मार्गदर्शक सूचना, दि.०६/०७/२०२१. |
| ७) शासन निर्णय क्रमांक:संकीर्ण-२०२१/प्र.क्र.१७९/एसडी-६,दिनांक २७/१०/२०२१ |
| ८) राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे व प्रथम एज्युकेशन |
| फाऊडेशन यांचेसोबत केलेला सामंजस्य करार. |
| ९) शासन परिपत्रक क्र. संकीर्ण-२०२२/प्र.क्र.८४/एसडी-६, दि. २४/०६/२०२२. |
|  |
| प्रस्तावना: |
| विद्यार्थी देशाचे भवितव्य आणि संपत्ती आहेत. त्यांच्या सर्वागिण विकासासाठी पोषक ' |
| वातावरण निर्माण करणे ही आपली सामूहिक जबाबदारी आहे. भारत सरकारच्या 'निपुण भारत' |
| प्रकल्पांतर्गत राज्यात पायाभूत साक्षरता व संख्याज्ञान अभियानाची अंमलबजावणी सुरु आहे. ‘स्टार्स |
| प्रकल्प’ अंतर्गत इयत्ता पहिलीत येणाऱ्या मुलांसाठी ‘पहिले पाऊल-शाळापूर्व तयारी अभियान’ देखील |
| राबविण्यात येत आहे. त्या अंतर्गत प्रत्येक शाळेच्या आवारात अथवा गावात मुलांच्या शाळापूर्व |
| तयारीसाठी एप्रिल २०२२ आणि जून २०२२ मध्ये मेळावे आयोजित करण्यात आले होते. या दोन |
| मेळाव्यां दरम्यान वाडी-वस्तीवर माता-पालकांचे गट तयार करून त्यांना साहित्य पुरविले आणि |
| मार्गदर्शन केले गेले. राज्य शैक्षणिक संशोधन व प्रशिक्षण परिषद, महाराष्ट्र राज्य, पुणे द्वारे प्राप्त |
| आकडेवारी नुसार राज्यत स्थानिक स्वराज्य संस्थाच्या ६७,००० हुन अधिक प्राथमिक शाळांमध्ये |
| शाळापूर्व तयारीचे मेळावे आयोजित करण्यात आले. ज्यात १४ लक्ष पेक्षा जास्त मुलं सहभागी झाली |
| आणि त्यांच्या मातांचे जवळ जवळ २.५ लक्ष गट स्थापन झाले. |
|  |
| नुकतेच "प्रथम" संस्थेद्वारे करण्यात आलेल्या नमुना मूल्यांकनाद्वारे आणि पालकांकडून प्राप्त |
| प्रतिक्रियांद्वारे ह्या मेळाव्यांचा आणि माता गटांचा सकारात्मक परिणाम मुलांच्या शाळापूर्व तयारी मध्ये |
| झालेला दिसून आला आहे. |
| पहिल्या मेळाव्या दरम्यान इयत्ता पहिलीत प्रवेशपात्र मुलांपैकी ५१% मुलांना बौद्धिक |
| कौशल्याच्या विविध कृती करता येत होत्या (उदा. वस्तू किंवा चित्रातील लहान-मोठा फरक |
------------------------------------------------------------------------------------------------------
# Page 2
शासन निर्णय क्रमांक: संकीर्ण-२०२१/प्र.क्र.१७९/एसडी-६
---------------------------------------------------------------------------------------------------
| ओळखणे, वस्तूंच्या प्रकाराप्रमाणे वर्गीकरण करणे, वस्तूंच्या जोड्या लावणे, वस्तू क्रमाने |
| लावणे इत्यादी). पहिल्या मेळाव्यानंतर ८ ते १० आठवड्यांच्या दरम्यान माता गटांनी |
| मुलांसोबत केलेल्या प्रयत्नामुळे दुसऱ्या मेळाव्यात याच बौद्धिक विकासाच्या कृती करणाऱ्या |
| मुलांचे प्रमाण ४२% नी वाढून ९३% झाले आहे. |
| भाषा विकासातील कृती करता येणाऱ्या मुलांचे प्रमाण पहिल्या मेळाव्या दरम्यान ३५% होते, |
| जे दुसऱ्या मेळाव्यादरम्यान ४३% नी वाढून ७८% झाल्याचे आढळले आहे. |
| गणितपूर्व तयारी मध्ये देखील पहिल्या मेळाव्या दरम्यान ४३% मुलांना कमी-जास्त, वस्तू |
| मोजणे, आकार ओळख येत असल्याचे आढळले होते, जे दुसऱ्या मेळाव्या दरम्यान ८४% |
| झाल्याचे दिसून आले. |
| शारीरिक विकाससंदर्भातील क्रियाकृतींमध्ये ४७% नी वाढ आणि सामाजिक-भावनिक |
| विकासाच्या क्रियाकृतींमध्ये ३९% नी वाढ झाल्याचे दिसले आहे. |
|  |
| यावरून शाळांना उन्हाळ्याच्या सुट्ट्या असून देखील, माता-पालकांनी मुलांची चांगल्या |
| प्रकारे शाळापूर्व तयारी करून घेतल्याचे स्पष्ट होते. त्याचबरोबर शिक्षक आणि पालक विशेषतः मात |
| यांच्या मध्ये चांगला समन्वय स्थापित झालेला आहे. या सकारात्मक ऊर्जेमध्ये सातत्य टिकवून ठेवणे |
| व त्याद्वारे शिक्षक आणि माता-पालक मिळून पायाभूत साक्षरता व संख्याज्ञान (Foundational |
| Literacy and Numeracy-FLN) अभियानाची उद्दिष्ट्ये साध्य करण्यासाठी माता-पालक गटांचा |
| सहभाग पुढेही घेण्याची बाब शासनाच्या विचाराधीन होती. |
|  |
| शासन निर्णय: |
|  |
| पायाभूत साक्षरता व संख्याज्ञान (Foundational Literacy and Numeracy-FLN) |
| अभियानाची उद्दिष्ट्ये/ यथाशोध प्राप्त करण्यासाठी यापुढेही "पहिले पाऊल" दरम्यान स्थापित |
| करण्यात आलेल्या माता गटांना शिक्षकांनी यापुढेही मार्गदर्शन करावे आणि पायाभूत साक्षरता व |
| संख्याज्ञान अभियानात (FLN) सहभागी करून घ्यावे. "पहिले पाऊल" यशस्वी करणाऱ्या राज्य, |
| जिल्हा व तालुका स्तरीय चमूने यापुढे देखील आयडिया व्हिडिओ/कार्डद्वारे, मेळाव्यांद्वारे आणि |
| विविध उपाययोजना करून माता गटांना मार्गदर्शन आणि प्रोत्साहन द्यावे. पहिले पाऊल - शाळापूर्व |
| तयारी अभियान याचे नियोजन, प्रशिक्षण आणि मार्गदर्शन करण्यात "प्रथम" शिक्षण संस्थेची महत्वाची |
| भूमिका राहिलेली आहे. |
| यापुढील राज्यस्तरावर आयुक्त (शिक्षण), महाराष्ट्र राज्य, पुणे, राज्य प्रकल्प संचालक, |
| समग्र शिक्षा (महाराष्ट्र प्राथमिक शिक्षण परिषद), मुंबई, संचालक, राज्य शैक्षणिक संशोधन व प्रशिक्षण |
| परिषद (SCERT), महाराष्ट्र राज्य, पुणे, शिक्षण संचालक (प्राथमिक), प्राथमिक शिक्षण संचालनालय, |
| महाराष्ट्र राज्य, पुणे, विभाग स्तरावर विभागीय आयुक्त, जिल्हा स्तरावर जिल्हाधिकारी व मुख्य |
| कार्यकारी अधिकारी, जिल्हा परिषद, महानगरपालिका स्तरावर आयुक्त, महानगरपालिका, प्राचार्य, |
| जिल्हा शिक्षण व प्रशिक्षण संस्था, शिक्षणाधिकारी (प्राथमिक), जिल्हा परिषद, शिक्षणाधिकारी / |
| प्रशासन अधिकारी / शिक्षण प्रमुख, महानगरपालिका आणि तालुका स्तरीय नियोजनात व |
| अंमलबजावणीमध्ये प्रथमचे सहकार्य प्राप्त होईल. यापुढेही राज्यस्तरीय यंत्रणापसून स्थानिक |
| पातळीपर्यंत "प्रथम" चे सहकार्य प्राप्त होईल. |
---------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांक: संकीर्ण-२०२१/प्र.क्र.१७९/एसडी-६
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| राज्यात या अभियानाची अंमलबजावणी करण्यासाठी संदर्भ क्रमांक ७ अन्वये प्रत्येक |
| विद्यार्थ्यास इयत्ता तिसरीपर्यंत पायाभूत लेखन, वाचन व गणितीय कौशल्य प्राप्त करण्याबद्दल सूचना |
| दिलेल्या आहेतच. हे ध्येय सन २०२२-२३ या शैक्षणिक वर्षापासून इयत्ता पहिली, दुसरी व तिसरी |
| मध्ये प्रवेशित झालेल्या विद्यार्थ्यांसाठी साध्य करायचे असून सन २०२६-२७ पर्यंत राज्यातील ३ ते ९ |
| वर्षे वयोगटातील सर्व विद्यार्थ्यांसाठी निर्धारित शैक्षणिक लक्ष पुर्ण करतील व इयत्ता ५ वी पर्यंत |
| कोणतेही मूल शैक्षणिक प्रवाहात मागे राहणार नाही. याची दक्षता घेण्यात यावी. |
|  |
| पायाभूत साक्षरता व संख्याज्ञान अभियानाची प्रमुख उद्दिष्टे : |
|  | अंगणवाडी/ बालवाडी अखेर | इयत्ता पहिली अखेर | इयत्ता दुसरी अखेर | इयत्ता तिसरी अखेर |
| भाषा साक्षरता ओळखणे | अक्षरे व त्यासंबंधी  |  आवाज ओळखणे किमान २-३ अक्षरे असलेले साधे शब्द वाचने. | अपठीत मजकूर असलेली किमान ४- ५ साधे शब्द  |  असलेली छोटी वाक्ये वाचने. | अपठीत मजकूर ४०-५० शब्द प्रती मिनिट अर्थासकट वाचने. |  | अपठीत मजकूर ६० शब्द प्रती मिनिट अर्थासकट वाचने. |
| संख्या साक्षरता | १० पर्यंत अंक ज्ञान (ओळखणे व वाचने) | ९९ पर्यंत संख्यांचे वाचन, लेखन. साधी बेरीज व वजाबाकी  |  करणे. | ९९९ पर्यंत संख्यांचे वाचन, लेखन. ९९ पर्यंत संख्यांची  |  वजाबाकी करणे. | ९९९९ पर्यंत संख्यांचे वाचन, लेखन. सोपी गुणकाराची उदाहरणे सोडविणे/ सोडवणे. |
| आनंदी व्यक्तिमत्वाची जोपासना (Well Being Goals) | मुलांना शैक्षणिक वातावरणात आनंदी व सुरक्षित वाटते. चांगल्या सवयी विकसित होतात.  |  शरीर तंदुरुस्त राहते, स्वत: बाबतचा आदर वाढवून. स्वत:बाबत सकारात्मक कल्पना निर्माण होतात. सकारात्मक दृष्टीकोनाचे योग्य संवर्धन केल्यास आयुष्यभर लाभकारक  |  ठरते. सर्व शिक्षकांनी मुलांच्या सामाजिक व भावनात्मक स्वास्थ्याची जपणूक कशी करावी याविषयी संवेदनशील असणे आवश्यक आहे. |
|  |
| संदर्भ क्रमांक ७ अन्वये स्थापन केलेल्या राज्य प्रकल्प सनियंत्रण कक्ष आणि जिल्हा प्रकल्प |
| सनियंत्रण कक्ष यांच्यात या अभियानाचे विभाग स्तरावरील समन्वय साधण्याकरिता विभागीय आयुक्त |
| स्तरावर पुढीलप्रमाणे समन्वय समिती गठीत करण्यात येत आहे. |
| विभाग स्तरीय समन्वय समिती |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
-----------------------------------------------------
| अ. क्र. | नाव | पदनाम |
| १. | विभागीय आयुक्त | अध्यक्ष तथा विभागीय अभियान संचालक |
| २. | जिल्हाधिकारी (सर्व) | सदस्य |
| ३. | मुख्य कार्यकारी अधिकारी (सर्व) | सदस्य |
| ४. | संचालक, प्रादेशिक विद्या प्राधिकरण | सदस्य |
| ५. | विभागीय शिक्षण उपसंचालक | सदस्य सचिव |
| ६. | प्रथम एज्युकेशन फाऊंडेशनचे २ प्रतिनिधी | सदस्य |
-----------------------------------------------------
पृष्ठ ६ पैकी ३
# Page 4
शासन निर्णय क्रमांक: संकीर्ण-२०२१/प्र.क्र.१७९/एसडी-६
या अभियानाच्या उद्देश प्राप्तीसाठी शाळेत व शाळे बाहेर सामूहिक प्रयत्न करणे आवश्यक आहे. शिक्षकांना यापूर्वी दिलेल्या सूचनांनुसार शाळेत यासाठी विविध उपचारात्मक कृती कार्यक्रमांतून पायाभूत साक्षरता व संख्याज्ञान (Foundational Literacy and Numeracy- FLN) अभियानाची उद्दिष्ट्ये प्राप्त करावीत. या प्रक्रियेत मुलांच्या पालकांना विशेषतः मातांना सामावून घेण्यासाठी पुढीलप्रमाणे कार्यपध्दती अवलंबण्यात यावी.
--------------------------------------------------------------------------------------
|  |
| १. प्रत्येक वाडी-वस्तीवर एक माता गट आणि गटासाठी लिडर माता ही रचना शिक्षक सुनिश्चित |
| करतील. ‘पहिले पाऊल’ दरम्यान जे माता गट स्थापन केले आहेत, त्यांचाच विस्तार करावा. |
| गावातील/वस्तीतील माता गटासोबत सुरुवातीला एक बैठक घेऊन पुढचे वर्षभर राज्य |
| स्तरावरून शिक्षकांना ऑनलाईन पुरविण्यात येणाऱ्या साहित्याचा उपयोग करुन छोट्या |
| गटात कसे काम करायचे ते शिक्षक समजावतील. यानंतर शिक्षक लीडर माते सोबत संपर्कात |
| राहतील आणि आठवडयाला एक विडिओ अथवा कार्ड कसे वापरायचे याबाबत मार्गदर्शन |
| करतील. |
|  |
| २. दर आठवड्याला राज्य स्तरावरून प्राप्त एक आयडिया विडिओ अथवा कार्ड माता गटांना |
| पुरविणे आणि त्याबद्दल त्यांना मार्गदर्शन करणे. यासाठी what app, sms इत्यादी उपलब्ध |
| माध्यमांचा उपयोग करावा. ( व्हाट्सअॅप, SMSइत्यादी.) या प्रक्रियेत गावातील तरुण |
| स्वयंसेवकांची देखील मदत घेता येऊ शकते. हे सर्व मातांचे गट आपापल्या स्तरावर बैठका |
| घेऊन परस्पर त्यांच्या सोयीनुसार सहकार्य ह्या तत्वावर काम करतील. माता गट |
| आठवडयाला एकदा भेटून ह्या विडिओ/कार्ड मध्ये सांगितल्याप्रमाणे गटात काम करतील |
| आणि घरी आपल्या मुलांना मदत करतील. शिक्षक या बद्दल मातांकडून फीडबॅक घेत |
| राहतील आणि शाळेत पायाभूत साक्षरता व संख्याज्ञान (Foundational Literacy and |
| Numeracy – FLN) याच्या उद्देश्य प्राप्तीसाठी कोणकोणत्या कृती करीत आहेत, ते ह्या माता |
| गटांना सांगतील (प्रात्यक्षिक दाखवतील). यासाठी आवश्यक साहित्य महाराष्ट्र प्राथमिक |
| शिक्षण परिषद, मुंबई उपलब्ध देईल. |
--------------------------------------------------------------------------------------
---------------------------------------------------------------------------------------------
| ३. महिन्यातून एकदा माता गटांना शाळेत बोलवून त्यांच्याशी संवाद साधणे, त्यांना येणाऱ्या |
| अडचणीवर मार्गदर्शन करणे जेणे करून त्या समूहात एकत्र राहून मुलांना पायाभूत साक्षरता |
| व संख्याज्ञान प्राप्त करण्यात आणि निपुण बनविण्यात मदत करू शकतील. ह्या बैठकीचे |
| स्वरूप हे कार्यशाळेचे राहील, असे नियोजन सर्व स्तरावर करायचे आहे. या कार्यशाळांचे |
| उद्दिष्ट्यं माता गटांचा उत्साह वाढविणे, त्यांना मार्गदर्शन करणे, वेगवेगळ्या आयडिया देणे |
| म्हणजेच कृती आधारित असेल. |
|  |
| ४. माता गटांचा उत्साह वाढविण्यासाठी वेळोवेळी विविध उपक्रमांचे, मेळाव्यांचे अथवा स्पर्धांचे |
| आयोजन करावे. तीन महिन्यातून एकदा मातांच्या उत्साहवर्धनासाठी अशा प्रकारचे |
| उपक्रम/उत्सव शाळा व गाव स्तरावर आयोजित करावेत. या कार्यात गावातील तरुण |
| स्वयंसेवक, ग्राम पंचायत, अंगणवाडी कार्यकर्ती, विविध सामाजिक संस्था इत्यांदींचे सहकार्य |
| शाळेने घ्यावे. माता-गटांना विविध विषयांबद्दल मार्गदर्शन करण्यात प्रतिष्ठित सामाजिक |
| संस्था व व्यक्ती यांचे सहकार्य घेता येऊ शकते. या कार्यक्रमांच्या मुख्य उद्दीष्ट माता गटांना |
| प्रोत्साहन देणे, त्यांच्या माहितीत (मुलांच्या संगोपन, स्वास्थ्य, विकास आणि शिक्षण या |
---------------------------------------------------------------------------------------------
पृष्ठ ६ पैकी ४
# Page 5
शासन निर्णय क्रमांक: संकीर्ण-२०२१/प्र.क्र.१७९/एसडी-६
-----------------------------------------------------------------------------------------
| विषयांबद्दल) चांगली भर घालणे हे आहे, हे लक्षात घेऊन या कार्यक्रमांची आखणी करण्यात |
| यावी. |
|  |
| ५. माता गटांना मदत करण्यासाठी राज्य स्तरावरून 'शाळेबाहेरची शाळा' ह्या रेडिओ आधारित |
| कार्यक्रमाद्वारे वेळोवेळी मार्गदर्शन केले जाईल. कोविड महामारीमुळे मार्च २०२० मध्ये शाळा |
| बंद कराव्या लागल्या. त्या दरम्यान मुलांचे अध्ययन टिकून राहावे म्हणून शासकीय, शाळा |
| आणि सामाजिक संस्थांच्या स्तरावर अनेक उपक्रम राज्यभर राबविण्यात आले. यापैकी |
| महाराष्ट्रतील नागपूर विभागीय आयुक्त आणि प्रथमच्या संयुक्त विद्यमाने सुरु करण्यात |
| आलेल्या 'शाळेबाहेरची शाळा' ह्या रेडिओ आधारित कार्यक्रमाला चांगले यश मिळाले. यात |
| मुलांशी, पालकांशी, शिक्षकांशी आणि इतर घटकांशी संपर्क साधून त्यांच्याशी संवाद साधला |
| जातो आणि सर्वाना विविध विषयांवर मार्गदर्शन केले जाते. विशेषतः पालकांना मार्गदर्शन |
| करून छोट्या छोट्या उदाहरणांतून घरी मुलांच्या विकासासाठी आणि शिक्षणासाठी पोषक |
| वातावरण कसे निर्गमित करावयाचे याबद्दल सांगितले जाते. याला पालकांकडून उदंड |
| प्रतिसाद मिळताना दिसत आहे. त्यामुळे या कार्यक्रमाच्या आधाराने देखील माता-गटांना |
| सहकार्य व मार्गदर्शन केले जाईल. जेणे करून शिक्षकांना यामध्ये सहकार्य मिळू शकेल. |
|  |
| ६. ह्या अभियानाबद्दलची माहिती, मूल्यांकन, अधिक्षण/संनियंत्रण व इतर अहवाल, फोटो व |
| विडिओ यांचे संकलन करावे. या संदर्भात महाराष्ट्र प्राथमिक शिक्षण परिषद, मुंबई यांच्या |
| स्तरावर ऑनलाईन पोर्टल (संकेतस्थळ) विकसित करून माहिती संकलीत केली जाईल. |
| याबद्दल अधिक माहिती, सूचना राज्य प्रकल्प संचालक, महाराष्ट्र प्राथमिक शिक्षण परिषद, |
| मुंबई यांच्या कार्यालयातून वेळोवेळी दिल्या जातील आणि आवश्यक ते प्रशिक्षण-मार्गदर्शन |
| देखील केले जाईल. |
-----------------------------------------------------------------------------------------
------------------------------------------------------------------------------------
| ७. या अभियानांचे एकदंरीत मुल्यमापन राज्यस्तरावरुन केले जाईल. तसेच जिल्हा शिक्षण व |
| प्रशिक्षण संस्था आणि प्रादेशिक विद्या प्राधिकरणांच्या स्तरावरून उपलब्ध संसाधनाच्या |
| मदतीने संशोधनात्मक करण्यात येईल. माता समूहांचे काम आणि या सर्वाचा मुलांच्या |
| सर्वांगिण विकासावरील सकारात्मक परिणाम याबद्दल विशेष अध्ययन करता येईल. |
------------------------------------------------------------------------------------
# Page 6