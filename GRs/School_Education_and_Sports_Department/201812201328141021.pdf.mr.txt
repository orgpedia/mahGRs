# Page 1
माध्यमिक शालांत प्रमाणपत्र (इ. १० वी ) व उच्च माध्यमिक शालांत प्रमाणपत्र (इ. १२ वी ) परीक्षेस प्रविष्ट होणाऱ्या खेळाडू विद्यार्थ्यांना तसेच एन.सी.सी., स्काऊट गाईड मधील विद्यार्थ्यांना सवलतीचे वाढीव गुण देण्याबाबतची सुधारीत नियमावली.
महाराष्ट्र शासन
शालेय शिक्षण व क्रीडा विभाग,
शासन निर्णय क्रमांक :- उमाशि -२०१५/प्र.क्र.२६२/ एस.डी. २
मंत्रालय विस्तार इमारत, मुंबई - ४०० ०३२
दिनांक :- २० डिसेंबर, २०१८
संदर्भ - १) राज्य क्रीडा धोरण, २०१२ २) शासन निर्णय शालेय शिक्षण व क्रीडा विभाग क्र. एसएससी-२०१२/(५४/१२)/ उमाशि-२ दि. २१ एप्रिल २०१५.
३) शासन शुध्दीपत्रक, शालेय शिक्षण विभाग क्र. उमाशि-२०१५/प्र.क्र.२६२/ एस.डी.२ दि.७ मार्च,२०१७.
प्रस्तावना : राज्यात क्रीडा संस्कृतीचे संवर्धन, प्रचार प्रसार व जोपासना करण्यासाठी व याकरिता पोषक वातावरण असण्याच्या दृष्टीने राज्याचे क्रीडा धोरण, २०१२ जाहीर करण्यात आले आहे. या धोरणातील शिफारस क्र.३.१ ही खेळाडूंना प्रोत्साहन, सवलती व गौरव याविषयीची आहे. दिनांक ३० नोव्हेंबर, २०११ च्या आदेशानुसार फक्त अनुत्तीर्ण होणाऱ्या खेळाडू विद्यार्थ्यांनाच क्रीडा गुण सवलतीचा लाभ मिळत असल्याने खेळाबरोबर अभ्यासातही प्रगती करणाऱ्या खेळाडू विद्यार्थ्यांना डावलले जात असल्याची भावना होती. त्यामुळे क्रीडा धोरण समितीची उपरोक्त शिफारस क्रीडा विभागाने मंत्रीमंडळासमोर ठेवली होती. समितीची शिफारस मंत्रीमंडळाने मान्य करुन दिनांक २१ एप्रिल, २०१५ च्या शासन निर्णयान्वये माध्यमिक शालेय प्रमाणपत्र (इ. १० वी) व उच्च माध्यमिक शालांत प्रमाणपत्र (इ. १२ वी) च्या परीक्षेस प्रविष्ट होणाऱ्या खेळाडू विद्यार्थ्यांना सवलतीचे वाढीव गुण देण्याची कार्यपध्दती निश्चित करण्यात आली होती. तथापि काही त्रूटींमुळे बऱ्याच खेळाडू विद्यार्थ्यांना क्रीडा गुण सवलतीचा लाभ मिळत नसल्याचे महाराष्ट्र ऑलिंपिक असोसिएशन, एकविध खेळांच्या संघटना, खेळाडू व पालक यांच्याकडून शासनास कळविण्यात आले होते. तसेच एन. सी. सी., स्काऊट गाईड मध्ये भाग घेणाऱ्या विद्यार्थ्यांनाही क्रिडा सवलतीच्या धर्तीवर अतिरिक्त गुण देण्याबाबतची मागणी शासनाकडे करण्यात आली होती. यानुषंगाने खेळाडू विद्यार्थ्यांना तसेच एन.सी.सी., स्काऊट गाईड मधील विद्यार्थ्यांना सवलतीचे वाढीव गुण देण्याबाबतच्या धोरणात सुधारणा करण्याची बाब शासनाच्या विचाराधीन होती.
शासन निर्णय : संदर्भाधीन दि.२१ एप्रिल, २०१५ चा शासन निर्णय तसेच दि.७ मार्च,२०१७ चे शासन शुध्दीपत्रक या आदेशाव्दारे अधिक्रमित करण्यात येत आहे.
२. माध्यमिक शालांत प्रमाणपत्र परिक्षा (इ. १० वी ) व उच्च माध्यमिक प्रमाणपत्र (इ. १२ वी ) परिक्षेस प्रविष्ट होणाऱ्या जिल्हा / विभाग / राज्य स्तरावरील क्रीडा स्पर्धेत प्राविण्य संपादन केलेल्या तसेच राष्ट्रीय अथवा आंतरराष्ट्रीय क्रीडा स्पर्धेत प्राविण्य संपादन केलेल्या / सहभागी झालेल्या खेळाडू विद्यार्थ्यांना
# Page 2
शासन निर्णय क्रमांकः उमाशि-२०१५/प्र.क्र.२६२ / एस.डी. २
क्रीडा सवलतीचे वाढीव गुण देण्यासंदर्भातील सुधारीत नियमावली सोबतच्या परिशिष्टांनुसार (परिशिष्ट १ ते ११) असून सदर नियमावलीस शासन मान्यता देण्यात येत आहे.
३. खेळाडू विद्यार्थ्यांना द्यावयाची गुणांची सवलत मार्च २०१९ मध्ये होणाऱ्या इ.१० आणि इ. १२ वी च्या परीक्षांपासून लागू राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14