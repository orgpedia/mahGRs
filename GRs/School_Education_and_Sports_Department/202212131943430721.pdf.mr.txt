# Page 1
विभागीय / जिल्हा / तालुका क्रीडा संकुलांना प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र :- क्रीविसं १७२२/प्र.क्र.१६५/कीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १३ डिसेंबर, २०२२
वाचा: १. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्रमांक राक्रीधो २००३/प्र.क्र. ११/क्रीयुसे-१, दि. २६.३.२००३ २. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग क्रमांक राक्रीधो २००३/प्र.क्र. ११/क्रीयुसे- १. दि. २६.३.२००३ ३. शासन निर्णय, शालेय शिक्षण व क्रीडा विभाग क्र. राक्रीधो-२००९/प्र.क्र.२५/०९/ क्रीयुसे-१, दि. २१.०३.२००९ ४. शासन निर्णय, शालेय शिक्षण व क्रीडा विभाग क्र. राक्रीधो-२०१९/प्र.क्र.९२ / क्रीयुसे- १ दि.२३.०३.२०२२ ५. शासन निर्णय, शालेय शिक्षण व क्रीडा विभाग, क्र.क्रीडाधो-२०२२/प्र.क.१३१/क्रीयुसे-१, दि.०४ ऑक्टोबर, २०२२ ६. राज्य क्रीडा विकास समितीच्या दि.१९.१०.२०२२ रोजीच्या बैठकीचे इतिवृत्त.
७. शालेय शिक्षण व क्रीडा विभाग, शासन पत्र क्र.क्रीविसं-१७२२/प्र.क्र.४१/क्रीयुसे-१, दिनांक २८.०७.२०२२.
प्रस्तावना: महाराष्ट्र राज्याचे क्रीडा धोरण २००१ नुसार महाराष्ट्र स्पोर्टस इन्फास्ट्रक्चर डेव्हलपमेंट प्लॅन अंतर्गत राज्यात विभागीय / जिल्हा / तालुका क्रीडा संकुल स्थापन करण्यासंदर्भात संदर्भाधिन क्र. १ येथील शासन निर्णय दि. २६.०३.२००३ अन्वये निर्णय घेण्यात आला आहे.
क्रीडा संकुलांसाठी संदर्भ क्र. ३ येथील शासन निर्णय दि. २१.०३.२००९ अन्वये विहित केलेल्या अनुदान मर्यादेमध्ये सुधारणा करुन संदर्भ क्र. ५ येथील शासन निर्णय, दि.
२३.०३.२०२२ अन्वये खालीलप्रमाणे सुधारीत अनुदान मर्यादा विहित केलेली आहे.
(१) ज्या विभागीय / जिल्हा / तालुका क्रीडा संकुलांना अद्याप प्रशासकीय मान्यता दिलेली नाही अथवा प्रशासकीय मान्यता दिली आहे, तथापि प्रत्यक्ष बांधकाम सुरु झालेले नाही, अशा क्रीडा संकुलांबाबत अनुदान मर्यादा:
# Page 2
शासन निर्णय क्रमांकः क्रीविसं-१७२२/प्र.क्र.१६५/क्रीयुसे-१
---------------------------------------------------------------------------------------------------
| अ.क्र. | क्रीडा संकुल प्रकार | सध्याची अनुदान मार्यादा (रू. लाखात) | सुधारित अनुदान मर्यादा (रू. लाखात) |
| १ | तालुका क्रीडा संकुल | १००.०० | ५००.०० |
| २ | जिल्हा क्रीडा संकुल | ८००.०० | २५००.०० |
| ३ | विभागीय क्रीडा संकुल | २४००.०० | ५०००.०० |
---------------------------------------------------------------------------------------------------
(२) ज्या विभागीय / जिल्हा / तालुका क्रीडा संकुलांच्या अंदाजपत्रकास / सुधारित अंदाजपत्रकास यापूर्वीच प्रशासकीय मान्यता दिली असून त्याचे बांधकाम पुर्ण झाले आहे अथवा प्रगतीपथावर आहे/ अपूर्ण अवस्थेत आहे, अशा क्रीडा संकुलाबाबत अनुदान मर्यादा :
---------------------------------------------------------------------------------------------------
| अ.क्र. | क्रीडा संकुल प्रकार | सध्याची अनुदान मार्यादा (रू. लाखात) | सुधारित अनुदान मर्यादा (रू. लाखात) |
| १ | तालुका क्रीडा संकुल | १००.०० | ३००.०० |
| २ | जिल्हा क्रीडा संकुल | ८००.०० | १५००.०० |
| ३ | विभागीय क्रीडा संकुल | २४००.०० | ३०००.०० |
---------------------------------------------------------------------------------------------------
संदर्भ क्र. २ येथील शासन निर्णय दि. २६.०३.२००३ अन्वये मा. मंत्री, क्रीडा यांच्या अध्यक्षतेखालील राज्य क्रीडा विकास समितीच्या रचनेमध्ये संदर्भ क्र. ५ येथील शासन निर्णय, दि. ०४.१०.२०२२ अन्वये सुधारणा करण्यात आलेली आहे तथापि, समितीची कार्यकक्षा व अधिकार पूर्वीप्रमाणेच आहेत. तालुका, जिल्हा व विभागीय क्रीडा संकुले, त्याचप्रमाणे प्रादेशिक क्रीडा केंद्र उभारण्यास तांत्रिक, प्रशासकीय मान्यता व वित्तीय मंजूरी देण्याचे अधिकार सदर समितीस आहेत. त्यानुसार विभागीय / जिल्हा / तालुका क्रीडा संकुलांना प्रशासकीय मान्यता देणे, त्यांच्या अंदाजपत्रक व आराखडयांना मान्यता देणे व निधी मंजूरीबाबत राज्य क्रीडा विकास समितीच्या दि.१९.१०.२०२२ रोजीच्या बैठकीत निर्णय घेण्यात आला आहे. सदर बैठकीचे कार्यवृत्त संदर्भ क ६ अन्वये निर्गमित करण्यात आले आहे. सदर बैठकीतील निर्णयाच्या अनुषंगाने संबंधित क्रीडा संकुलाच्या अंदाजपत्रकास प्रशासकीय मान्यता देण्याची बाब शासनाच्या विचाराधिन होती. यानुषंगाने पुढीलप्रमाणे निर्णय घेण्यात आलेला आहे.
शासन निर्णयः
राज्य क्रीडा विकास समितीच्या दि. १९.१०.२०२२ रोजीच्या बैठकीत घेतलेल्या निर्णयानुसार जिल्हा / तालुका क्रीडा संकुलांच्या, प्रथम/सुधारीत अंदाजपत्रक व आराखड्यांना मान्यता देण्यात आली आहे. सदर बैठकीत प्रथम प्रशासकीय व वित्तीय मान्यता देण्यात
आलेल्या क्रीडा संकुलाचा तपशिल व अंदाजपत्रकीय किंमत, याचा तपशिल सदर शासन
पृष्ठ ४ पैकी २
# Page 3
शासन निर्णय क्रमांकः क्रीविसं-१७२२/प्र.क्र.१६५/क्रीयुसे-१
निर्णयासोबत जोडलेल्या परिशिष्ट "अ" नुसार आहे. त्यानुसार गंगाखेड, ता. गंगाखेड, जि.परभणी या तालुका क्रीडा संकुलाच्या रु.४९९.९८ लक्ष रक्कमेच्या अंदाजपत्रक व आराखडयास प्रथम प्रशासकीय मान्यता देण्यात येत आहे. सदर संकुलाच्या बांधकामाकरिता निधी वितरणाबाबत आदेश स्वतंत्ररित्या निर्गमित करण्यात येतील.
२. सदर तालुका क्रीडा संकुलांबाबत संदर्भ क्र. ४ येथील शासन निर्णय, दि. २३.०३.२०२२ अन्वये विहित केलेल्या अटी/शर्ती व मार्गदर्शक तत्वांचे तसेच, यासंदर्भात क्रीडा संकुलांच्या बांधकामाबाबत शासनामार्फत वेळोवेळी देण्यात येणाऱ्या आदेशाचे पालन करणे आवश्यक राहील.
३. सदर शासन निर्णय संदर्भ क्र. २ येथील शासन निर्णय, दिनांक २६.०३.२००३ अन्वये राज्य क्रीडा विकास समितीस प्रदान करण्यात आलेल्या प्रशासकीय व वित्तीय अधिकारांतर्गत निर्गमित करण्यात येत आहे.
# Page 4