# Page 1
दि विदर्भ मल्टीपर्पज सोसायटी, भंडारा संचलित गंगाबाई हायस्कूल, चप्राड, ता. लाखांदूर, जि.भंडारा या शाळेचे, महाराष्ट्र मागासवर्गीय शैक्षणिक व सामाजिक विकास मंडळ, भंडारा या संस्थेस हस्तांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: प्राशाह ३११८/प्र.क्र.३८२/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १५ जून, २०१९
वाचा : शालेय शिक्षण व क्रीडा विभाग, शासन निर्णय क्रमांक माशाह २०११/ (२१०/११) माशि-३, दिनांक १७ फेब्रुवारी, २०१२ संदर्भ : विभागीय शिक्षण उपसंचालक, नागपूर विभाग, नागपूर यांचे क्र.माध्य/अ-२/७७९२/२०१८, दिनांक १४ ऑगस्ट, २०१८ चे पत्र.
प्रस्तावना : दि विदर्भ मल्टीपर्पज सोसायटी, भंडारा संचलित गंगाबाई हायस्कूल, चप्राड, ता.लाखांदूर, जि.भंडारा या मराठी माध्यमाच्या विनाअनुदानित माध्यमिक शाळेचे, महाराष्ट्र मागासवर्गीय शैक्षणिक व सामाजिक विकास मंडळ, भंडारा या संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर प्राथमिक शाळेचे, महाराष्ट्र मागासवर्गीय शैक्षणिक व सामाजिक विकास मंडळ, भंडारा या संस्थेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे : १) सदर शाळेस इयत्ता ९ वी व १० वी च्या वर्गास मान्यतेबाबत खात्री करावी.
२) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथिल केली जाणार नाही.
३) सदर शाळा अनुदानाच्या ज्या तत्वावर आहे, त्याच तत्वावर हस्तांतरणानंतरही कार्यरत राहील.
४) व्यवस्थापन बदल झालेल्या शाळेच्या बाबतीत शासन परवानगीच्या / मान्यतेच्या कोणत्याही अटी व शर्तींमध्ये बदल होणार नाही.
५) सदर व्यवस्थापन बदल, शासन निर्णय, शालेय शिक्षण व क्रीडा विभाग, क्रमांक माशाह २०११/(२१०/११) माशि-३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपध्दतीनुसार अंमलात येईल.
६) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी प्राप्त झाल्यास किंवा व्यवस्थापन बदल संदर्भातील अटी व शर्तीचा भंग
झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशर्तीचा नवीन संस्थेव्दारा भंग झाल्यास, हस्तांतरण रद्द करण्याचे अधिकार शासनास राहतील.
२. वरील अट क्र.(१) ची पूर्तता झाल्यावर विभागीय शिक्षण उपसंचालक, नागपूर विभाग, नागपूर यांनी सर्व बाबी तपासून आणि आवश्यक अन्य अटींचा समावेश करून, शाळेचे व्यवस्थापन बदलाबाबत ६ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.
# Page 2
शासन निर्णय क्रमांकः प्राशाह ३११८/प्र.क्र.३८२/एसएम-१