# Page 1
राष्ट्रीय छात्रसेना योजना-
राष्ट्रीय छात्र सेनेच्या अंशकालीन
अधिकारी व छात्र सैनिक यांच्या दैनिक
भत्तयामध्ये वाढ करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : राछासे-२०२५/प्र.क.७२/क्रीयुसे-३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २२ ऑगस्ट, २०२५.
वाचा :-
१.शासन निर्णय क्र.राछासे-२७१६/प्र.क्र.१०/क्रीयुसे-३, दि. ०३ जानेवारी, २०१८
२.रक्षा मंत्रालय ( प्रशिक्षण विभाग), केंद्र शासन यांचे पत्र क्र.No. ४/५२/२०२४-D(GS-VI),
दि. ११ मार्च, २०२५
३. वरिष्ट्ठ लेखाधिकारी, राष्ट्रीय छात्र सेना संचालनालय, महाराष्ट्र यांचे पत्र क्र. ८०००/
NCC/ Accts /२४-२५/SGF, दि. २५ मार्च, २०२५
४.सहसंचालक, क्रीडा व युवक सेवा संचालनालय, पुणे यांचे पत्र क्र.आस्थाप/राछासे/
२०२५-२६/का-५/१५१, दि. ०८ एप्रिल, २०२५
प्रस्तावना : -
राष्ट्रीय छात्रसेना योजनेसाठी केंद्र व राज्य शासनामार्फत विविध भत्ते दिले जातात. संदर्भ
क्र. १ येथील शासन निर्णयानुसार अंशकालीन अधिकारी (ANOS) व छात्रसैनिक यांच्या दैनिक
भत्यामध्ये केंद्र : राज्य हिस्सा (७५:२५) याप्रमाणे अदा करण्यात येतो. राष्ट्रीय छात्रसेना योजनेतील
अंशकालीन अधिकारी (ANOS) व छात्रसैनिक यांच्या दैनिक भत्यामध्ये रक्षा मंत्रालयाच्या संदर्भ क्र. २
येथील पत्रान्वये वाढ केली आहे. त्यानुसार राज्य शासनाद्वारे राष्ट्रीय छात्र सेनेच्या अंशकालीन
अधिकारी (ANOS) व छात्रसैनिक यांच्या दैनिक भत्यामध्ये वाढ करण्याची बाब शासनाच्या विचाराधीन
होती.
शासन निर्णय :-
राष्ट्रीय छात्र सेनेच्या अंशकालीन अधिकारी (ANOS) व छात्रसैनिक यांच्या दैनिक
भत्तयामध्ये या शासन निर्णयाच्या दिनांकापासून पुढील तक्त्यात नमूद केल्याप्रमाणे वाढ करण्यात येत
आहे.
----------------------------------------------------------
| अ.क्र | पद | प्रचलित दर | सुधारीत करावयाचा दर (रु) |
| १ | अंशकालीन अधिकारी | प्रतिदिन रु. १३०/- | प्रतिदिन रु. २६५/- |
| २ | छात्रसैनिक | प्रतिदिन रु. १२५/- | प्रतिदिन रु. २६५/- |
----------------------------------------------------------
# Page 2
२. राष्ट्रीय छात्र सेनेच्या अंशकालीन अधिकारी (ANOS) व छात्रसैनिक यांच्या दैनिक
भत्तयामध्ये वाढ हा खर्च मागणी क्रमांक- ई-३, (१) विद्यार्थ्यांसाठी युवक कल्याण कार्यक्रम, (०१) (०१) राष्ट्रीय
छात्र सेना, व्यावसायिक सेवा-२८ (२२०४ ००१६) (अनिवार्य) या लेखाशीर्षातंर्गत दर्शविण्यात यावा व तो
प्रतिवर्षी उपलब्ध होणाऱ्या तरतूदीतून भागविण्यात यावा. उपरोक्त योजनेसंदर्भात प्राप्त होणाऱ्या
निधीसाठी संबंधीत गट प्रमुख / समादेशक अधिकारी, राष्ट्रीय छात्र सेना यांना आहरण व संवितरण
अधिकारी व आयुक्त, क्रीडा व युवक सेवा, पुणे यांना नियंत्रक अधिकारी म्हणून घोषित करण्यात येत आहे.
३. सदर शासन निर्णय नियोजन विभागाच्या अनौपचारिक संदर्भ क्रमांक ४६२/१४७१,
दि.२४.०७.२०२५ व वित्त विभागाच्या अनौपचारिक संदर्भ क्रमांक ८२४/व्यय-५, दि.०१.०८.२०२५ अन्वये
प्राप्त सहमतीस अनुसरुन निर्गमित करण्यात येत आहे.
४. सदर शासन निर्णय महाराष्ट्र शासनाच्या (www.maharashtra.gov.in) या संकेतस्थळावर