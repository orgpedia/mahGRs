# Page 1
कुसूमाज चॅरिटेबल अॅण्ड एज्युकेशनल ट्रस्ट, जि. नाशिक संचलित लिटील ब्लॉसम स्कूल, इगतपुरी शाळेच्या सर्व्हे नं.३५६, धम्मगिरी जवळ, इगतपुरी, जि.नाशिक येथील स्थलांतरास कार्योत्तर मान्यतेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३२०/प्र.क्र.४०९/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १७ मार्च, २०२०
वाचा : शालेय शिक्षण व क्रीडा विभाग, शासन निर्णय क्रमांक : माशास्थ २०१२/ (५९/१२) माशि - २, दिनांक ३१ जुलै, २०१३.
संदर्भ : विभागीय शिक्षण उपसंचालक, नाशिक विभाग, नाशिक यांचे क्र. शिउस / नावि/माध्य-१ / खाप्राशा/स्थ/३६११२-१५/२०१९, दिनांक ९ डिसेंबर, २०१९ चे पत्र
प्रस्तावना : कुसूमाज चॅरिटेबल अॅण्ड एज्युकेशनल ट्रस्ट, जि. नाशिक संचलित लिटील ब्लॉसम स्कूल, अनुव्रत हॉल, नगरपालिका रोड, इगतपुरी, जि. नाशिक या इंग्रजी माध्यमाच्या स्वयंअर्थसहाय्यित शाळेचे, सर्व्हे नं.३५६, आवळखेड रोड, धम्मगिरी जवळ, इगतपुरी, जि. नाशिक येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेचे अपुऱ्या भौतिक सुविधा असलेल्या इमारतीतून प्रशस्त इमारतीत स्थलांतर केले आहे. सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(३) स्थलांतरीत शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(५) सदर शाळा इंग्रजी माध्यमाची स्वयंअर्थसहाय्यित शाळा असल्याने शाळेत कार्यरत शिक्षक/ शिक्षकेतर कर्मचाऱ्यांचे संपूर्ण दायित्व संस्थेवर राहील.
(६) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
# Page 2
शासन निर्णय क्रमांकः माशास्थ ३३२०/प्र.क्र.४०९/एसएम-१ (७) भविष्यात शासन मान्यतेशिवाय शाळेचे स्थलांतरण करण्यात येणार नाही, याबाबत संस्थेने दक्षता घ्यावी.
२. विभागीय शिक्षण उपसंचालक, नाशिक विभाग, नाशिक यांनी सदर शाळेच्या स्थलांतराबाबत पुढील कार्यवाही ४ आठवडयात करावी व केलेल्या कार्यवाहीबाबत शासनास अवगत करावे.