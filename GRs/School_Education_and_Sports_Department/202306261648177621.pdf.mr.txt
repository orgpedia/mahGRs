# Page 1
शालेय शिक्षण व क्रीडा विभागाच्या अखत्यारीतील महाराष्ट्र शिक्षण सेवा गट-ब ( प्रशासन शाखा) मधील उपशिक्षणाधिकारी व तत्सम पदावर नियुक्ती देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईएसटी-३९२२/प्र.क्र.२४०/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ जून, २०२३.
वाचा :- १) महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२, दि.०८.०९.२०२२.
२) महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम, २०२२, दि. १३.०१.२०२३
प्रस्तावना: महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम २०२२, दिनांक ०८.०९.२०२२ रोजी पारित केला आहे. या अधिनियमासोबत जोडण्यात आलेल्या अनुसूचीमध्ये शालेय शिक्षण व क्रीडा विभागाच्या अखत्यारीतील उपशिक्षणाधिकारी व तत्सम (गट ब) संवर्गासाठी ४ पदे दर्शविण्यात आली आहेत. त्यानुसार विभागाच्या आस्थापनेवार दिनांक १०.११.२०२२ रोजीच्या शासन निर्णयान्वये ४ अधिसंख्य पदे निर्माण करण्यात आली आहेत.
उक्त अधिनियमाच्या अनुषंगाने, शालेय शिक्षण विभागांतर्गत उपशिक्षणाधिकारी व तत्सम पदावर उमेदवारांना विभागाच्या दिनांक ०९.०३.२०२३ रोजीच्या पत्रान्वये शालेय शिक्षण व क्रीडा विभागाच्या अखत्यारीतील महाराष्ट्र शिक्षण सेवा गट-ब ( प्रशासन शाखा) मधील उपशिक्षणाधिकारी व तत्सम पदावर नेमणूकीसाठी इच्छुकता मागविण्यात आली होती. त्यानुसार दोन उमेदवारांनी शालेय शिक्षण विभागांतर्गत उपशिक्षणाधिकारी तत्सम गट-ब पदावर नियुक्तीसाठी इच्छुकता दर्शविली आहे. त्याअनुषंगाने सदर उमेदवारांना वैद्यकिय तपासणी अहवाल व चारित्र्य पडताळणीसाठी पाठविण्यात आले होते. परंतु सदरचे अहवाल अद्याप अप्राप्त आहेत.
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम २०२२ अंतर्गत नियुक्ती देण्यात आलेल्या उमेदवारांचे एकत्रित प्रशिक्षण कार्यक्रम आयोजित करण्याचे प्रस्तावित असल्याने, उक्त दोन उमेदवारांना प्रलंबित चारित्र्य पडताळणी व वैद्यकीय तपासणी अहवालाच्या अधिन राहून नियुक्त आदेश देण्याबाबत प्रस्तावित आहे. त्याअनुषंगाने शासन पुढील प्रमाणे निर्णय देत आहे.
शासन निर्णय महाराष्ट्र शिक्षण सेवा, गट-ब (प्रशासन शाखा) मधील उपशिक्षणाधिकारी व तत्सम या संवर्गातील सरळसेवेच्या कोट्यातील खुल्या प्रवर्गातील रिक्त असलेल्या पदावर वेतन पे बॅन्ड रु. एस-१७: ४७६०० - १५११०० अशा सुधारित वेतन संरचनेत उपशिक्षणअधिकारी व तत्सम या
# Page 2
शासन निर्णय क्रमांक: ईएसटी-३९२२/प्र.क्र.२४०/प्रशा-२
संवर्गातील खालील नमूद उमेदवारांना वाचा येथील अनुक्रमांक १ व २ येथील अधिनियमातील तरतुदीनुसार नियुक्ती देण्यात येत आहे.
१) श्री. सागर दिलीपराव पवार, उमरगा, जि.उस्मानाबाद २) श्री. विवेक मधुकर क्षीरसागर, पुयनी, ता.जि.नांदेड.
२. सदर पदस्थापना खालील अटी व शर्तीच्या अधीन राहून देण्यात येत आहे.
१. सदरची नियुक्ती ही दोन वर्षासाठी एकत्रित परिविक्षाधीन प्रशिक्षण कार्यक्रम (सीपीटीपी) अंतर्गत करण्यात येत आहे.
२. उक्त उमेदवारांची नियुक्तीही चारित्र्य पडताळणी अहवाल व वैद्यकिय तपासणी अहवाल यांच्या अधिन राहून करण्यात येत असल्याने, सदरचे अहवाल प्रतिकुल प्राप्त झाल्यास त्यांच्या सेवा तात्काळ समाप्त करण्यात येतील.
३. सदर नियुक्ती देण्यात आलेल्या उमेदवारांचा परिविक्षा कालावधी दोन वर्षाचा राहील. सदर उमेदवारांची पहिली वेतनवाढ त्यांच्या एक वर्षाचा परिविक्षा कालावधी पूर्ण झाल्यानंतर व त्यानंतरची वेतनवाढ त्यांनी परिविक्षा कालावधी पूर्ण केल्यानंतर देण्यात येईल.
४. परिविक्षा कालावधीत सदर उमेदवारांना प्रचलित नियमाप्रमाणे आवश्यक असणारी विभागीय परीक्षा उत्तीर्ण होणे आवश्यक राहील. तसेच परिविक्षा कालावधी समाधानकारकरित्या पूर्ण करणे आवश्यक राहील. परिविक्षा कालावधीत त्यांनी कामाचा अपेक्षित दर्जा प्राप्त न केल्यास किंवा विहीत विभागीय परीक्षा उत्तीर्ण न केल्यास कोणतीही पूर्वसूचना न देता, त्यांच्या सेवा समाप्त करण्यात येतील.
५. उपरोक्त उमेदवार यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा विहीत मुदतीत उत्तीर्ण होणे आवश्यक राहील. तसे न झाल्यास संबंधित उमेदवारांचे वेतनवाढ रोखून ठेवण्यात येईल.
६. महाराष्ट्र नागरी सेवा (ज्येष्ठतेचे विनियमन) नियमावली, १९८२ व त्यामध्ये वेळोवेळी करण्यात येणाऱ्या सुधारणांच्या अधिनतेने सदर उमेदवारांची ज्येष्ठता राहील. सदर उमेदवारांनी त्यांच्या नियुक्तीच्या पदावर आदेशाच्या दिनांकापासून एक महिन्याच्या आत रुजू व्हावयाचे आहे.
काही अपरिहार्य कारणास्तव त्यांना रुजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक आहे.
७. वित्त विभागाचे शासन निर्णय क्र. अंनियो-१००५/१२६/सेवा-४, दिनांक ३१ ऑक्टोबर २००५ नुसार परिभाषित अंशदान निवृत्ती वेतन योजनेतील तरतुदी सदर उमेदवारांना लागू राहतील.
तसेच दिनांक १ नोव्हेंबर २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्यांबाबत वित्त विभागाचे शासन परिपत्रक क्र. अंनियो-१००५/१२६/ सेवा-४, दिनांक १८ ऑगस्ट, २००९ मधील तरतुदी सदर उमेदवारांना लागू राहतील.
पृष्ठ ४ पैकी २
# Page 3
शासन निर्णय क्रमांक: ईएसटी-३९२२/प्र.क्र.२४०/प्रशा-२
८. महाराष्ट्र लोकसेवा आयोगाने संबंधित उमेदवारांनी सादर केलेली सर्व कागदपत्रे संबंधित सक्षम यंत्रणेमार्फत तपासण्याच्या सूचना केलेल्या आहेत. त्यामुळे तपासणीअंती उमेदवारांनी सादर केलेली कागदपत्रे खोटी अथवा बनावट आढळल्यास त्यांच्या सेवा कुठलीही पूर्व सूचना न देता तात्काळ संपुष्टात आणण्यात येतील.
९. संबंधित उमेदवारांनी या आदेशाच्या दिनांकापासून ३० दिवसात नियुक्तीच्या पदावर रुजू व्हावे. विहीत कालमर्यादेत रुजू न होणाऱ्या उमेदवारांना सदर नियुक्तीमध्ये स्वारस्य नसल्याचे समजण्यात येईल आणि सदर नियुक्तीकरीता संबंधित उमेदवारांचा हक्क आपोआप संपुष्टात येईल.
१०. शासकीय सेवेत रुजू झाल्यानंतर ज्या उमेदवारांना शासकीय सेवेचा राजीनामा द्यावयाचा असल्यास त्यांनी एक महिन्याची पूर्वसूचना शासनास देणे आवश्यक राहील अन्यथा त्यांना एक महिन्याचे वेतन शासनाकडे जमा करावे लागेल.
११.उपरोक्त उमेदवारांना नियुक्तीच्या ठिकाणी उपस्थित राहण्यासाठी प्रवास भत्ता देण्यात येणार नाही.
१२.वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिकाऱ्यांना लागू असलेले प्रचलित नागरी सेवा विषयक सर्वसाधारण नियम सदर उमेदवारांना लागू राहतील.
३. हे आदेश प्राप्त होताच संबंधित उमेदवाराने आयुक्त (शिक्षण), पुणे यांच्याकडे हजर व्हावे व तसा अहवाल आयुक्त (शिक्षण) यांनी शासनास सादर करावा.
# Page 4