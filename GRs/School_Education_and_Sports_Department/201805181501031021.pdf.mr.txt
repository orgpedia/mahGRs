# Page 1
राज्यातील खाजगी अंशत: व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शिक्षक व शिक्षकेत्तर कर्मचाऱ्यांचे माहे मे, २०१८ ते जुलै, २०१८ पर्यंतचे वेतन ऑफलाईन पध्दतीने वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : वेतन १२१८/प्र.क्र.२८/१८/टीएनटी-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १८ मे, २०१८
वाचा :- १) शासनाचा समक्रमांकीत दिनांक २ फेब्रुवारी, २०१८ रोजीचा शासन निर्णय २) शासनाचे समक्रमांक दिनांक २३.२.२०१८ व २७.२.२०१८ रोजीचे शासन निर्णय
प्रस्तावना : शालार्थ प्रणालीच्या डाटा बेस सॉफ्टवेअरमध्ये दिनांक १२.०१.२०१८ पासून तांत्रिक दोष निर्माण झाला असून सदरची प्रणाली अद्यापही सुरु झालेली नाही. त्यामुळे शिक्षक / शिक्षकेत्तर कर्मचाऱ्यांचे वेतन ऑफलाईन पध्दतीने अदा करण्यास वरील संदर्भाधीन शासन निर्णयान्वये मान्यता देण्यात आली आहे. शालार्थ प्रणाली अद्यापही सुरु न झाल्यामुळे या कर्मचाऱ्यांना मे, २०१८ ते जुलै, २०१८ या कालावधीचे वेतन देखील ऑफलाईन पध्दतीने अदा करण्याची बाब शासनाच्या विचाराधीन होती.
शासन निर्णय : राज्यातील खाजगी अंशतः व पुर्णत: अनुदानित, स्थानिक स्वराज्य संस्थेतील व अध्यापक विद्यालयातील शिक्षक / शिक्षकेत्तर कर्मचाऱ्यांपैकी ज्यांचे वेतन दिनांक २.२.२०१८ व दिनांक २३.२.२०१८ च्या शासन निर्णयान्वये ऑफलाईन पध्दतीने अदा करण्यात आले आहे अशा शिक्षक व शिक्षकेतर कर्मचाऱ्यांना जुलै, २०१८ पर्यंत ऑफलाईन पध्दतीने वेतन अदा करण्यास मान्यता देण्यात येत आहे.
२. शालार्थ क्रमांक मिळविण्यास पात्र शिक्षक व शिक्षकेतर कर्मचारी तसेच शालार्थ क्रमांक मिळूनही आतापर्यंत ऑनलाईन वेतन न मिळालेले शिक्षक / शिक्षकेतर कर्मचाऱ्यांचे थकीत व जुलै, २०१८ पर्यंतचे नियमित वेतन ऑफलाईन पध्दतीने अदा करण्यास मान्यता देण्यात येत आहे.
३. सदरचा शासन निर्णय वित्त विभागाच्या अनौपचारिक संदर्भ क्र. ४२९/व्यय-५, दिनांक २७.४.२०१८व अनौपचारिक संदर्भ क्र. २५९/१८ / कोषा प्रशा-५, दिनांक ११.५.२०१८ च्या मान्यतेने निर्गमित करण्यात येत आहे. सदर अनौपचारिक संदर्भान्वये शालार्थ प्रणाली पूर्ववत होईपर्यंत शासन स्तरावरुन मुदतवाढीचा निर्णय घेण्यास मान्यता देण्यात आली आहे.
पृष्ठ २ पैकी १
# Page 2
शासन निर्णय क्रमांक: वेतन १२१८/प्र.क्र.२८/१८/टीएनटी-३