# Page 1
सन २०२१-२२ या आर्थिक वर्षात स्थानिक स्वराज्य संस्थांच्या शाळांना सादील अनुदान मंजूर व वितरीत करण्यास मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- सादिल-२०२१/प्र.क्र.२०६/एसएम-४,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२,
दिनांक :- ०४ मार्च, २०२२
वाचा :- (१) शासन निर्णय, शालेय शिक्षण व क्रीडा विभाग, क्र. पीआरई-१०९४/७०४(दोन)/प्राशि-१, दिनांक १४ नोव्हेंबर, १९९४.
(२) शासन निर्णय, शालेय शिक्षण व क्रीडा विभाग, क्र. उमाशा - २०२०/प्र.क्र.१३/ एसएम-४, दिनांक ०४ जून, २०२०.
(३) मा. मुख्य सचिव यांच्या अध्यक्षतेखाली दिनांक ११ नोव्हेंबर, २०२१ रोजी झालेल्या बैठकीचे इतिवृत्त (४) शासन निर्णय, शालेय शिक्षण व क्रीडा विभाग, क्र.उमाशा-२०२०/प्र.क्र.१३/ एसएम-४, दिनांक २९ नोव्हेंबर, २०२१ (५) शिक्षण संचालक (प्राथमिक), म.रा., पुणे यांचे पत्र क्र. अंदाज/ अनु.मा./२०२२/ २०१/२५५, दिनांक २० जानेवारी, २०२२
प्रस्तावना:
स्थानिक स्वराज्य संस्थांच्या प्राथमिक शाळासाठी भौतिक, शैक्षणिक सुविधा व दैनंदिन उपयोगाचे साहित्य उपलब्ध करण्यासाठी मागील वर्षाच्या वेतन खर्चाच्या ४ टक्केपर्यंत सादीलवार खर्च करण्यास संदर्भ क्र.(१) येथील शासन निर्णयान्वये मान्यता देण्यात आली आहे. तसेच, सादीलवार खर्च
करावयाच्या अनुज्ञेय बाबींच्या यादीमध्ये संदर्भ क्र.(२) येथील शासन निर्णयान्वये सुधारणा करण्यात आली आहे.
२. श्री.मोहम्मद लियाकत अली अन्सारी यांनी जिल्हा परिषद उर्दू प्राथमिक शाळा, रोजे खुर्द, ता.
कंधार, जि नांदेड या शाळेकरीता भाडेतत्वावर दिलेल्या जागेचे भाडे थकित असल्याची तक्रार मा.
लोकायुक्तांकडे केली होते. मा. लोकायुक्तांनी या प्रकरणावर झालेल्या सुनावणीच्या वेळी राज्यातील अन्य जिल्हा परिषदांनी प्राथमिक शाळांकरीता घेतलेल्या खाजगी इमारतीच्या/ जागांचे थकित भाड्याची रक्कम अदा करण्याबाबत धोरण निश्चित करण्याचे निर्देश शासनास दिले होते.मा.
लोकआयुक्त यांनी दिलेल्या निर्देशास अनुसरुन भाडयाच्या इमारतीत सुरु असलेल्या जिल्हा परिषद प्राथमिक शाळांच्या भाडे अदायगीबाबत धोरण ठरविण्यासंदर्भात मा. मुख्य सचिव यांच्या अध्यक्षतेखाली
# Page 2
शासन निर्णय क्रमांक: सादिल-२०२१/प्र.क्र.२०६/एसएम-४,
दि.११ नोव्हेंबर, २०२१ रोजी बैठक आयोजित करण्यात आली होती. सदर बैठकीच्या संदर्भ क्र.(३) येथील इतिवृत्तानुसार, संदर्भ क्र. (४) येथील शासन निर्णयान्वये सादीलवार अनुदानातून खर्च भागविण्यासाठी अनुज्ञेय करण्यात आलेल्या वस्तु/बाबींच्या यादीमध्ये अ.क्र.(१०) येथे “जिल्हा परिषदेने प्राथमिक शाळांसाठी घेतलेल्या खाजगी इमारती/ जागांच्या भाड्याची रक्कम” ही बाब नव्याने समाविष्ट करण्यात आली आहे. कोविडचा प्रादुर्भाव कमी झाल्याने शैक्षणिक वर्ष २०२१-२२ मध्ये राज्यातील ग्रामीण भागातील इयत्ता १ ली ते ४ थी व शहरी भागातील १ ली ते ७ ची चे वर्ग सुरक्षितपणे सुरु करण्यास दि.०१.१२.२०२१ पासून मान्यता दिली असल्याने स्थानिक स्वराज्य संस्थांच्या शाळांना अनुज्ञेय विविध बाबींवरील खर्च भागविण्यासाठी सादील अनुदान वितरीत करण्याची बाब शासनाच्या विचाराधीन होती.
शासन निर्णय :
संदर्भ क्र. (२) व (४) येथील शासन निर्णय, अनुक्रमे दिनांक ०४ जून, २०२० व दिनांक २९ जानेवारी, २०२१ मधील सुधारीत तरतूदीनुसार सन २०२१-२२ या आर्थिक वर्षात स्थानिक स्वराज्य संस्थांच्या प्राथमिक शाळांच्या किरकोळ खर्चासाठी, अनुदान निर्धारण पूर्ण झालेल्या जिल्ह्यासाठी रु.२२५०.०० लक्ष व जिल्हा परिषदांनी प्राथमिक शाळांसाठी भाडेतत्वावर घेतलेल्या खाजगी इमारतीच्या जागेचे थकित भाडे अदा करण्याकरीता रु.१२००.०० लक्ष असा एकूण रु.३४५०.०० लक्ष ( रुपये चौत्तीस कोटी पन्नास लाख फक्त) इतका निधी संबंधितांना मंजूर व अदा करण्यासाठी आयुक्त (शिक्षण), शिक्षण संचालनालय, महाराष्ट्र राज्य, पुणे यांच्या सुपूर्द करण्यास शासन मान्यता देण्यात येत आहे.
२. सदर निधी ज्या प्रयोजनासाठी मंजूर करण्यात आला आहे, त्याच प्रयोजनासाठी खर्ची टाकण्यात यावा. तसेच, सदर निधी वितरीत करण्यापूर्वी संबंधितांकडून यापूर्वी वितरीत केलेल्या अनुदानाच्या खर्चाची उपयोगिता प्रमाणपत्र प्राप्त करावीत. शक्यतो यापूर्वी दिलेल्या अनुदानाचा विनियोग पूर्ण झाल्याशिवाय पुढील अनुदान वितरीत करण्यात येऊ नये. कोषागार अधिकाऱ्यांनी सहायक अनुदानामधून निधी आहरित करण्यासाठी सादर केलेल्या देयकासोबत संस्थेचे लगतच्या मागील महिन्यातील बँक अकाऊंट स्टेटमेंटची प्रत जोडलेली नसल्यास देयक पारीत करु नये.
३. उपरोक्त बाबीवर होणारा खर्च “मागणी क्र. ई-२, २२०२- सर्वसाधारण शिक्षण-०१-प्राथमिक शिक्षण १९६, जिल्हा परिषदांना सहाय्य (०१) प्राथमिक शिक्षणासाठी जिल्हा परिषदांना सहाय्य (०१)(०१) महाराष्ट्र जिल्हा परिषद व पंचायत समिती अधिनियम १९६१ च्या कलम १८२ अन्वये जिल्हा परिषदांना सप्रयोजन अनुदाने (२२०२-०१७३) ३१, सहायक अनुदान (वेतनेतर)” या लेखाशिर्षाखाली चालू आर्थिक वर्षात मंजूर तरतूदीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः सादिल-२०२१/प्र.क्र.२०६/एसएम-४,
४. सदर शासन निर्णय, वित्त विभागाच्या अनौपचारिक संदर्भ क्र.२०६/२०२२/व्यय-५, दिनांक २५.०२.२०२२ अन्वये दिलेल्या सहमतीनुसार निर्गमित करण्यात येत आहे.