# Page 1
साक्षर भारत योजनेकरिता सन २०१४ १५ मध्ये प्राप्त निधी सन २०१८-१९ च्या मंजूर तरतूदीतून खर्च करण्यासाठी प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः साभाका-२०१८/प्र.क्र.१२१/एस.डी. २
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक : २४ ऑक्टोबर, २०१८.
संदर्भ:- १) केंद्र शासनाचे क्र.F.No.९-८/२०१४-एन.एल.एम.आय, दि.०२ डिसेंबर, २०१४ चे पत्र २) शिक्षण संचालक अल्पसंख्यांक व प्रौढ शिक्षण, पुणे यांचे पत्र क्र.अपौशि/सा.भा./प्र.अ.भा./२०१८/कार्या-५/२०७, दि. २२ फेब्रुवारी, २०१८
प्रस्तावना: साक्षर भारत योजना ही योजना राज्यात जानेवारी, २०१० पासून सुरु करण्यात आली होती.
सन २००१ च्या जनगणनेनुसार ज्या जिल्हयातील महिला साक्षरतेचे प्रमाण ५०% पेक्षा कमी आहे, अशा राज्यातील १० जिल्हयांचा समावेश साक्षर भारत योजनेत करण्यात आला असून राज्य, जिल्हा, तालूका, ग्रामपंचायत या चार स्तरावरुन सदर योजना राबविण्यात येत होती. सदर योजनेकरिता केंद्र शासनाने संदर्भाधिन दि.०२ डिसेंबर, २०१४ च्या आदेशान्वये केंद्र हिस्यासाठी रु.३३७५ लक्ष निधी वितरीत केलेला होता. सदर केंद्र हिस्सा विचारात घेता, राज्य हिस्याचा रु.११२५ लक्ष (केंद्र राज्य हिस्याचे प्रमाण ७५:२५ ) निधी वितरीत होणे आवश्यक होते, तथापि, आतापर्यंत राज्य हिस्याचा रु.११०२.४९५ लक्ष (रु.अकरा कोटी दोन लक्ष एकोणपन्नास हजार पाचशे ) इतका निधी वितरीत झालेला आहे. राज्य हिस्याचा अवितरीत रु.२२,५०,५००/- (रु.बावीस लक्ष पन्नास हजार पाचशे) इतका निधी साक्षर भारत योजनेकरिता सन २०१८-१९ करिता मंजूर अनुदानाबाबत वितरीत करण्याची बाब शासनाच्या विचाराधीन होती.
शासन निर्णय : १. साक्षर भारत योजनेकरिता रु.२२,५०,५००/- (रु. बावीस लक्ष पन्नास हजार पाचशे ) इतका निधी खर्च करण्यास या आदेशान्वये मान्यता देण्यात येत आहे.
२. “मागणी क्र. ई- २, २२०२ सर्वसाधारण शिक्षण, ०४ प्रौढ शिक्षण २००, इतर प्रौढ शिक्षण कार्यक्रम (००) (०५) साक्षर भारत (राज्य हिस्सा) (कार्यक्रम) (२२०२ एच् ४१८), ३१ सहायक अनुदाने (वेतनेतर)” या लेखाशिर्षांतंर्गत सन २०१८-१९ करीता रु.३०० लक्ष (रु. तीन कोटी) इतका निधी अर्थसंकल्पित करण्यात आलेला आहे. सदर तरतुदीतून रु.२२, ५०,५००/- (रु.बावीस लक्ष पन्नास हजार पाचशे) इतका खर्च भागविण्यात यावा.
# Page 2
शासन निर्णय क्रमांकः साभाका-२०१८/प्र.क्र.१२१/एस.डी.२
३. यासाठी आयुक्त (शिक्षण), महाराष्ट्र राज्य, पुणे यांना “नियंत्रक अधिकारी” आणि लेखाधिकारी, अल्पसंख्यांक व प्रौढ शिक्षण संचालनालय, पुणे यांना “आहरण व संवितरण अधिकारी” म्हणून घोषित करण्यात येत आहे. नियंत्रक अधिकारी, आहरण व संवितरण अधिकारी यांनी सदर निधी संचालक, अल्पसंख्यांक व प्रौढ शिक्षण संचालनालय, पुणे यांना विनियोगाकरिता तातडीने उपलब्ध करुन द्यावा.
४. सदरचा शासन निर्णय नियोजन व वित्त विभागाने अनौपचारिक संदर्भ क्रमांक अनुक्रमे - १५०/१४७१, दि.२ जुलै, २०१८ व ७८९/१८/व्यय-५ दि.०९ ऑक्टोबर, २०१८ अन्वये दिलेल्या मान्यतेनूसार निर्गमित करण्यात येत आहे.