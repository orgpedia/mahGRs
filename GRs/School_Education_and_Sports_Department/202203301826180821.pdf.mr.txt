# Page 1
सातारा सैनिकी शाळेला सन २०१७-१८ ते सन २०१९-२० या आर्थिक वर्षाच्या अंदाजपत्रकीय तूटीच्या पूर्ततेसाठी अनुदान मंजूर करणेबाबत महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः सासैशा-२०२१/प्र.क्र.१३५/एसएम-६
मादाम कामा रोड, हुतात्मा राजगुरू चौक
मंत्रालय, मुंबई ३२
दिनांक : ३० मार्च, २०२२
वाचा : १. शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०६.०४.२०२१ २. शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक २४.०६.२०२१ ३. शासन निर्णय, शालेय शिक्षण व क्रीडा विभाग क्र. सासैशा-२०२१/प्र.क्र. १३५/ एसएम-६, दिनांक १८.१०.२०२१ ४. प्राचार्य,सातारा सैनिक स्कूल यांचे पत्र क्र.१४८/एस/ए/२१-२२/५२९,दिनांक १६.११.२०२१ ५. शासन निर्णय, शालेय शिक्षण व क्रीडा विभाग क्र. सासैशा-२०२१/प्र.क्र. १३५/एसएम-६, दिनांक ११.०१.२०२२ ६. शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक १७.०३.२०२२
प्रस्तावना :
सन २०१७-१८ ते सन २०१९-२० या आर्थिक वर्षाकरिता आलेली अंदाजपत्रकीय तूट भरुन काढण्यासाठी सातारा सैनिक शाळेला रु. ६,२४,९४,८१९/- इतके अनुदान देय आहे. यापैकी सन २०२१ २२ या आर्थिक वर्षात संदर्भ क्र. (३) येथील शासन निर्णयान्वये रु. ६५,००,०००/- इतके अनुदान व संदर्भ क्र. ५ येथील शासन निर्णयान्वये २,६९,९१,९५२/- इतके अनुदान असे एकूण रु. ३,३४,९१,९५२/- इतके अनुदान वितरीत करण्यात आले असून उर्वरीत रु. २,९०,०२,८६७/- इतके अनुदान वितरीत करण्याची बाब शासनाच्या विचाराधीन होती.
शासन निर्णय :
सातारा सैनिक शाळेला सन २०१७-१८ ते सन २०१९-२० या वर्षाकरिता आलेली अंदाजपत्रकीय तूट भरुन काढण्यासाठी रु.२,९०,०२,८६७/- (रुपये दोन कोटी नव्वद लाख दोन हजार आठशे सदुसष्ट फक्त) इतका निधी वितरीत करण्यास शासनाची मंजूरी देण्यात येत आहे.
२. सदर खर्च “मागणी क्रमांक ई-२, २२०२- सर्वसाधारण शिक्षण, ०२ माध्यमिक शिक्षण-११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)” या लेखाशिर्षातून भागविण्यात यावा.
# Page 2
शासन निर्णय क्रमांकः सासैशा-२०२१/प्र.क्र.१३५/एसएम-६
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, सातारा यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने वेळोवेळी निर्गमित केलेल्या विविध मार्गदर्शक सूचनांचे वित्तीय नियमावली व कार्यपध्दतीचे तसेच वित्त विभाग शासन निर्णय क्रमांक अर्थसं-२०२१/प्र.क्र. ४८/ अर्थ - ३, दिनांक १७.०३.२०२२ मध्ये नमूद आदेशांचे काटेकोर पालन करणे आवश्यक राहील.
५. सदर आदेश वित्त विभागाच्या अनौपचारिक संदर्भ क्र. ३९९/२०२२ / व्यय-५, दिनांक २५.०३.२०२२ अन्वये प्राप्त मान्यतेनुसार निर्गमित करण्यात येत आहे.
# Page 3