# Page 1
शालेय पोषण आहार योजनेंतर्गत प्राथमिक शिक्षण संचालनालय स्तरावर स्थापन करण्यात आलेल्या स्वतंत्र कक्षातील पदांच्या पुनर्रचनेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः शापोआ- २०२०/प्र.क्र.१५६/एस.डी.३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक:०६ जुलै, २०२१
वाचा:
१) शालेय शिक्षण व क्रीडा विभाग, शासन निर्णय क्र. शापोआ-२०११/प्र.क्र.५३५/एस.डी-३, दि.०६/०३/२०१७.
२) शालेय शिक्षण व क्रीडा विभाग, शासन निर्णय क्र. शापोआ-२०११/प्र.क्र.५३५/एस.डी-३, दि.२४/११/२०१७.
३) वित्त विभाग, शासन निर्णय क्र. अर्थसं-२०२०/प्र.क्र६५/अर्थ-०३ दि.०४/०५/२०२०.
प्रस्तावना: प्राथमिक शिक्षणाचे सार्वत्रिकीकरण करण्याच्या दृष्टीने तसेच प्राथमिक शाळांतील
विद्यार्थ्यांच्या पट नोंदणी व उपस्थितीचे प्रमाण वाढविण्यासाठी आणि शाळेतील विद्यार्थ्यांची गळती
थांबविण्याकरिता केंद्र पुरस्कृत शालेय पोषण आहार योजना राज्यामध्ये दि.१५ऑगस्ट, १९९५ पासून
सुरु करण्यात आली आहे. शालेय पोषण आहार ही केंद्र शासनाच्या फ्लॅगशीप कार्यक्रमातील एक
अत्यंत महत्वपूर्ण योजना आहे. शालेय पोषण आहार योजनेंतर्गत राज्यात दररोज साधारणत: १.०५
कोटी विद्यार्थ्यांना शालेय पोषण आहाराचा लाभ दिला जातो. शासनाने दि.०६ मार्च, २०१७ रोजीच्या
शासन निर्णयान्वये शालेय पोषण आहार योजनेसाठी प्राथमिक शिक्षण संचालनालय, पुणे येथे ४१
नवीन पदे निर्माण करुन शालेय पोषण आहार, स्वतंत्र कक्ष स्थापन करण्यात आला आहे.
कोविड-१९ विषाणू प्रादुर्भावामुळे राज्यातील अर्थव्यवस्थेवरील होणाऱ्या विपरीत
परिणामामुळे वित्त विभागाने खर्चाच्या कपातीबाबत वेळोवेळी निर्देश दिले आहेत. तसेच, शालेय
पोषण आहार योजनेच्या सनियंत्रणाकरीता संगणकीय प्रणाली विकसित करण्यात आली आहे. सदर
# Page 2
शासन निर्णय क्रमांकः शापोआ- २०२०/प्र.क्र.१५६/एस.डी. ३
परिस्थितीमध्ये शालेय पोषण आहार योजनेच्या स्वतंत्र कक्षामधील काही पदे कमी करुन पदांवर
होणारा खर्च कमी करणे आवश्यक आहे. त्यानुषंगाने पदांच्या पुनर्रचनेबाबतची बाब शासनाच्या
विचाराधीन होती.
शासन निर्णय :
शालेय पोषण आहार योजनेंतर्गत प्राथमिक शिक्षण संचालनालय, पुणे येथे
दि.०६ मार्च,२०१७ रोजीच्या शासन निर्णय व दि.२४ नोव्हेंबर, २०१७ च्या शुध्दीपत्रकाव्दारे निर्माण
करण्यात आलेल्या पदांमध्ये बदल करुन सदर कक्षाची खालीलप्रमाणे पुनर्रनचना करण्यात येत
आहे.
------------------------------------------------------------------------------------
| अ.क्र | पदनाम | पदसंख्या | वेतन मॅट्रिक्स (Pay Band) | वेतन स्तर (Level) |
| १. | राज्य समन्वय अधिकारी (शालेय पोषण आहार) | ०१ | P.B. ३ (७८८००-२०९२००) | S२५ |
| २. | अधिक्षक (शालेय पोषण आहार) | ०३ | P.B.२ (३८६००-१२२८००) | ९१४ |
| ३. | लेखाधिकारी | ०१ | P.B.२ (४४९००-१४२४००) | S१६ |
| ४. | सहायक लेखाधिकारी | ०१ | P.B.२ (४१८००-१३२३००) | ९१५ |
| ५. | लेखापाल | ०१ | P.B.२ (३५४००-११२४००) | S१३ |
| ६. | सपोर्ट स्टाफ (कंत्राटी पध्दतीने) | ०५ | एकत्रित वेतन ( प्रतिमाह रु.१०,०००/-) |  |
| ७. | डेटा एन्ट्री ऑपरेटर (कंत्राटी पध्दतीने) | १० | एकत्रित वेतन (प्रतिमाह रु.१५,९००/-) |  |
| एकूण | २२ |  |  |
------------------------------------------------------------------------------------
२. प्रस्तुत पदांच्या भरती / नियुक्तीबाबत तसेच, मानधनाबाबत शासनाच्या प्रचलित नियमांचे
पालन करण्यात यावे. सदर २२ पदांवरील संपूर्ण खर्च केंद्र शासनाच्या शालेय पोषण आहार
योजनेच्या व्यवस्थापन, सनियंत्रण व मूल्यमापन (MME) साठी उपलब्ध निधीतून भागविण्यात यावा.
तसेच,वरील सर्व पदे शालेय पोषण आहार योजना बंद झाल्यास अथवा केंद्र शासनाने योजनेच्या
पृष्ठ ३ पैकी २
# Page 3
शासन निर्णय क्रमांकः शापोआ- २०२०/प्र.क्र.१५६/एस.डी.३
व्यवस्थापन, सनियंत्रण व मूल्यमापन (MME) साठी निधी देणे बंद केल्यास आपोआप संपुष्टात
येतील.
३. सदर पदांचा खर्च पुढील लेखाशिर्षाखाली खर्ची टाकण्यात यावा. "मागणी क्रमांक
ई- २,२२०२, सर्वसाधारण शिक्षण, ०१- प्राथमिक शिक्षण, (०१) (१५) शालेय पोषण आहार
(सर्वसाधारण) (केंद्र हिस्सा) (२२०२ ३८०६), ३१ सहायक अनुदाने (वेतनेत्तर)”