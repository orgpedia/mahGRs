# Page 1
राष्ट्रीय छात्र सेना, औरंगाबाद, कोल्हापूर व नागपूर कार्यालयांच्या प्रशिक्षण/ शिबिरांकरीता निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र :- राछासे--२६२३: /प्र.क्र.१७२/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- १४ सप्टेंबर, २०२३.
वाचा :
१. वित्त विभाग, शासन निर्णय क्रमांक विअप्र-२०१३/प्र.क्र.३०/२०१३/विनियम,भाग-२, दि. १७ एप्रिल, २०१५ २. आयुक्त, क्रीडा व युवक सेवा, पुणे यांचे पत्र क्र.राछासे/अर्थ प्रशिबिरे / २०२३-२४/का ५/२८१९, दि. ०१ सप्टेंबर, २०२३ प्रस्तावना : शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे.
राज्यातील राष्ट्रीय छात्र सेना कार्यालयांकडून राष्ट्रीय छात्रांकरीता प्रशिक्षण /शिबिरांमार्फत विविध उपक्रम राबविण्यात येतात. प्रस्तुत उपक्रमाकरीता सन २०२३-२४ या आर्थिक वर्षात उपलब्ध असलेल्या अर्थसंकल्पीत तरतूदीमधून राष्ट्रीय छात्र सेना कार्यालयांच्या ०३ शिबीर / प्रशिक्षणांकरीता एकूण रू. ५६,३३,१३९/- (अक्षरी रूपये छप्पन लक्ष, तेहत्तीस हजार, एकशे एकोणचाळीस फक्त) इतका निधी वितरीत करण्याची बाब शासनाच्या विचाराधीन होती.
शासन निर्णय :.
राज्यातील राष्ट्रीय छात्र सेनेच्या कार्यालयांकडून राष्ट्रीय छात्रांकरीता प्रशिक्षण /शिबिरांमार्फत विविध उपक्रम राबविण्यात येतात. प्रस्तुत उपक्रमाकरीता सन २०२३-२४ या आर्थिक वर्षात उपलब्ध असलेल्या अर्थसंकल्पीत तरतूदीमधून राष्ट्रीय छात्र सेना कार्यालयांच्या खालील तक्त्यात नमूद ०३ शिबीर / प्रशिक्षणांकरीता एकूण रू. ५६,३३,१३९/- (अक्षरी रूपये छप्पन लक्ष, तेहत्तीस हजार, एकशे एकोणचाळीस फक्त) इतका निधी वितरीत करण्यास व सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे.
----------------------------------------------------------------------
| अ.क्र. | प्रशिक्षण/शिबिर कार्यालयाचे नांव | वितरीत करावयाचा निधी |
| १. | ५० महाराष्ट्र बटालियन, एन.सी.सी. औरंगाबाद | रू.१६,७५,०००/ |
| २. | ०६ महाराष्ट्र मुलींचे बटालियन, एन.सी.सी. कोल्हापूर | रू. १७,०९,६४९/ |
| ३. | ०२ महाराष्ट्र हवाई पथक, एन.सी.सी. नागपूर | रू. २२,४८,४९०/ |
|  | एकूण | रू. ५६,३३,१३९/ |
----------------------------------------------------------------------
# Page 2
शासन निर्णय क्रमांकः राछासे-२६२३/प्र.क्र.१७२/क्रीयुसे-३,
सदर शासन निर्णय वित्त विभाग, शासन निर्णय, दिनांक १७.०४.२०१५ अन्वये वित्तीय अधिकार नियम पुस्तिका, १९७८ भाग पहिला, उपविभाग-३, अनु. क्र. ४ परि. क्र. २७ (२)(ब) नुसार प्रशासकीय विभागास असलेल्या अधिकारानुसार निर्गमित करण्यात येत आहे.
३. सदर खर्च राष्ट्रीय छात्र सेना, मागणी क्रमांक- ई-३, २२०४, क्रीडा व युवक सेवा, १०२, (०१) विद्यार्थ्यांसाठी युवक कल्याण कार्यक्रम (०१)(०१) राष्ट्रीय छात्र सेना (अनिवार्य) २१, पुरवठा व सामग्री (२२०४ ००१६) या उपलेखाशीर्षामध्ये सन २०२३-२४ मध्ये उपलब्ध असलेल्या तरतूदीमधून भागविण्यात यावा. उक्त रक्कम कोषागारातून आहरित करणेकरीता आहरण व संवितरण अधिकारी म्हणून संबंधित समादेशक अधिकारी, गट मुख्यालय, राष्ट्रीय छात्र सेना यांना प्राधिकृत करण्यात येत आहे. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत करण्यात येत आहे.