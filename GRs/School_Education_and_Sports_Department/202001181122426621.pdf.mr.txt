# Page 1
कमल शैक्षणिक व सामाजिक संस्था, पाचोरा, जि. जळगांव संचलित सिंधी हायस्कूल, पाचोरा, ता.पाचोरा, जि.जळगांव शाळेचे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३१८/प्र.क्र.४३०/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १८ जानेवारी, २०२०
वाचा : शालेय शिक्षण व क्रीडा विभाग, शासन निर्णय क्रमांक : माशास्थ २०१२/(५९/१२) माशि-२, दिनांक ३१ जुलै, २०१३.
संदर्भ : विभागीय शिक्षण उपसंचालक, नाशिक यांचे क्र. शिउस / नावि / माध्य-३/स्थलांतर/२०१८/७२४४/४७, दिनांक ३०/०४/२०१८ चे पत्र प्रस्तावना : कमल शैक्षणिक व सामाजिक संस्था, पाचोरा, जि. जळगांव संचलित सिंधी हायस्कूल, पाचोरा, ता. पाचोरा, जि. जळगांव या मराठी माध्यमाच्या अनुदानित माध्यमिक शाळेचे, संदाणशिव नगर, धरणगांव रोड, पारोळा, ता.पारोळा, जि.जळगांव येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर प्रकरणी शाळा स्थलांतराबाबत, शासन निर्णय, दिनांक ३१ जुलै, २०१३ मधील निकषांची/ कागदपत्रांची पूर्तता होत नाही. स्थलांतराचे अंतर निकषापेक्षा बरेच जास्त असल्याने, कमल शैक्षणिक व सामाजिक संस्था, पाचोरा, जि. जळगांव संचलित सिंधी हायस्कूल, पाचोरा, ता.पाचोरा, जि. जळगांव या मराठी माध्यमाच्या अनुदानित माध्यमिक शाळेच्या स्थलांतराचा प्रस्ताव अमान्य करण्यात येत आहे.