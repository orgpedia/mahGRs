# Page 1
स्थानिक स्वराज्य संस्थेच्या जिल्हा परिषद हायस्कूल व कनिष्ठ महाविद्यालय, आसगाव, ता. पवनी, जि. भंडारा या कनिष्ठ महाविद्यालयास इ. ११ वी विज्ञान अतिरिक्त शाखेस विशेष बाब म्हणून मंजुरी देण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: उमाशा-२०२०/प्र.क्र.३५/एसएम-५
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई-३२
तारीख: ०६ नोव्हेंबर, २०२०
वाचा - १) शासन निर्णय, शालेय शिक्षण व क्रीडा विभाग, क्रमांकः एचएससी-१०७६/४१९-XX-XXI, दिनांक ०६.०५.१९७६, २) शासन पत्र, शालेय शिक्षण व क्रीडा विभाग, क्रमांकः एचएससी-१७००/(३१०१/००)/उमाशि-१, दिनांक २१.०९.२०००, ३) शिक्षण संचालक (माध्यमिक व उच्च माध्यमिक) यांचे पत्र क्रमांक - उच्च माध्य-२४१/तुशा/२०१९/ दिनांक ०३.०७.२०१९, शासन निर्णय
स्थानिक स्वराज्य संस्थेच्या जिल्हा परिषद हायस्कूल व कनिष्ठ महाविद्यालय, आसगाव, ता. पवनी, जि.भंडारा या कनिष्ठ महाविद्यालयास सन २०१९-२० या शैक्षणिक वर्षापासून इ. ११ वी विज्ञान अतिरिक्त शाखेस खालील विवरणात दर्शविल्याप्रमाणे “ विशेष बाब “ म्हणून मंजुरी देण्यात येत आहे.
--------------------------------------------------------------------------------------------------------------
| अ.क्र. | कनिष्ठ महाविद्यालयाचे नाव | माध्यम | अतिरिक्त शाखा | मंजुरी वर्ष |
| १ | जिल्हा परिषद हायस्कूल व कनिष्ठ महाविद्यालय, आसगाव, ता.पवनी, जि. भंडारा | मराठी | विज्ञान-१ प्रथम | २०१९-२० पासून |
--------------------------------------------------------------------------------------------------------------
२. उपरोक्त मान्यता पुढील अटींच्या पुर्ततेअधीन राहून देण्यात येत आहे.
१) सदर कनिष्ठ महाविद्यालयात आवश्यक वर्ग खोली, भौतिक सोयी सुविधा व शैक्षणिक सुविधा उपलब्ध करण्याची जबाबदारी संबंधित स्थानिक स्वराज्य संस्थेची राहील.
२) सदर वर्गात विहीत निकषांप्रमाणे पटसंख्या असल्याची खात्री शिक्षणाधिकारी (माध्यमिक) जिल्हा परिषद, भंडारा यांनी करावी.
# Page 2
शासन निर्णय क्रमांकः उमाशा-२०२०/प्र.क्र.३५/एसएम-५
३) सदर अतिरिक्त शाखेच्या अनुषंगाने कोणताही आर्थिक भार शासनाकडून स्विकारला जाणार नाही.
४) शासन निर्णय दिनांक ०६.०५.१९७६, शासन पत्र दिनांक २१.०९.२००० मधील अटी व शर्तींची पुर्तता करण्याबाबतची जबाबदारी मुख्य कार्यकारी अधिकारी, जि.प.भंडारा यांची राहील.