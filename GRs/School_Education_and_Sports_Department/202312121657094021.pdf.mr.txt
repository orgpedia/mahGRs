# Page 1
द महिंद्रा युनायटेड वर्ल्ड कॉलेज ऑफ इंडिया, जिपुणे . संचालित द महिंद्रा युनायटेड वर्ल्ड कॉलेज ऑफ इंडिया या शाळेचे, खुबवली ता. मुळशी जि. पुणे येथील स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३२३/प्र.क्र.५०१/२३/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १२ डिसेंबर, २०२३
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१ दिनांक २८ जुलै, २०२१.
संदर्भ : विभागीय शिक्षण उपसंचालक, पुणे विभाग, पुणे यांचे जा.क्र. शिउसं/पुणे/उमा-४०१/ २०२३/११२२३, दि.०३.११.२०२३ रोजीचे पत्र.
प्रस्तावना : द महिंद्रा युनायटेड वर्ल्ड कॉलेज ऑफ इंडिया, जि. पुणे संचालित द महिंद्रा युनायटेड वर्ल्ड कॉलेज ऑफ इंडिया या इंग्रजी माध्यमाच्या स्वंय अर्थसहाय्यित उच्च माध्यमिक (इयत्ता ११ वी ते १२ वी समकक्ष), शाळेच्या खुबवली तामुळशी . जि. पुणे येथील स्थलांतरास कार्योत्तर मान्यता देण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेने ना-हरकत प्रमाणपत्र प्रदान करण्यात आलेल्या ठिकाणी चवणी ता.
खालापूर,जि. रायगड येथे अपुरे क्षेत्र, उष्ण हवामान व इतर बाबींची कमतरता असल्यामुळे खुबवली ता.मुळशी जि.पुणे येथे परस्पर स्थलांतर केले आहे. तथापि, सदर शाळा आंतरराष्ट्रीय दर्जाची शाळा असून बहुतांश विद्यार्थी विदेशी आहेत. सबब विद्यार्थी हितास्तव सदर शाळेच्या वर नमूद ठिकाणी केलेल्या स्थलांतरास खालील अटी व शर्तीवर कार्योत्तर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच इच्छुक विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) सदर शाळा इंग्रजी माध्यमाची स्वयंअर्थसहाय्यित तत्त्वावरील असल्याने शाळेत कार्यरत शिक्षक/शिक्षकेतर कर्मचा-यांचे संपूर्ण दायित्व संस्थेवर राहील.
(३) शासनाकडून शाळा, शिक्षक व शिक्षकेतर कर्मचारी, वेतन/वेतनेतर अनुदान, विद्यार्थी इ.संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
# Page 2
शासन निर्णय क्रमांक: माशास्थ ३३२३/प्र.क्र.५०१/२३/एसएम-१
(४) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(५) भविष्यात शासन मान्यतेशिवाय शाळेचे स्थलांतर करण्यात येणार नाही, याबाबत संस्थेने दक्षता घ्यावी.
(६) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
२. विभागीय शिक्षण उपसंचालक, पुणे विभाग, पुणे यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.