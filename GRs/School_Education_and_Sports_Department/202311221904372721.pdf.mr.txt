# Page 1
विभागीय / जिल्हा / तालुका क्रीडा संकुलांना प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र :- क्रीडायो-२३२१/प्र.क्र.१३/कीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : २२ नोव्हेंबर, २०२३
वाचा: १. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्रमांक राक्रीधो २००३/प्र.क्र. ११/क्रीयुसे-१, दि. २६.३.२००३ (राज्य क्रीडा विकास समिती) २. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्रमांक राक्रीधो २००३/प्र.क्र. ११/क्रीयुसे- १. दि. २६.३.२००३ (क्रीडा सुविधा निर्मिती) ३. शासन निर्णय, शालेय शिक्षण व क्रीडा विभाग क्र. राक्रीधो-२००९/प्र.क्र. २५/०९/क्रीयुसे-१, दि.
२१.०३.२००९ ४. शासन निर्णय, शालेय शिक्षण व क्रीडा विभाग क्र. राक्रीधो-२०१९/प्र.क्र.९२/ क्रीयुसे १, दि. २३.०३.२०२२ ५. शासन निर्णय, शालेय शिक्षण व क्रीडा विभाग, क्र.क्रीडाधो-२०२२/प्र.क.१३१/क्रीयुसे-१, दि.०४ ऑक्टोबर, २०२२ ६. राज्य क्रीडा विकास समितीची दि. २६.१०.२०२३ रोजीची बैठक.
प्रस्तावना: महाराष्ट्र राज्याचे क्रीडा धोरण २००१ नुसार महाराष्ट्र स्पोर्टस इन्फास्ट्रक्चर डेव्हलपमेंट प्लॅन अंतर्गत राज्यात विभागीय / जिल्हा / तालुका क्रीडा संकुल स्थापन करण्यासंदर्भात संदर्भाधिन क्र. २ येथील शासन निर्णय दि. २६.०३.२००३ अन्वये निर्णय घेण्यात आला आहे.
तसेच, क्रीडा संकुलांसाठी संदर्भ क्र. ३ येथील शासन निर्णय दि.२१.०३.२००९ अन्वये विहित केलेल्या अनुदान मर्यादेमध्ये सुधारणा करुन संदर्भ क्र. ४ ४ येथील शासन निर्णय, दि.
२३.०३.२०२२ अन्वये खालीलप्रमाणे सुधारीत अनुदान मर्यादा व बांधकामाची मार्गदर्शक तत्वे विहित करण्यात आली आहेत.
(9) ज्या विभागीय / जिल्हा / तालुका क्रीडा संकुलांना अद्याप प्रशासकीय मान्यता देण्यात आलेली नाही अथवा प्रशासकीय मान्यता दिलेली आहे, तथापि जागेची अनुपलब्धता किंवा अन्य कारणांमुळे प्रत्यक्ष बांधकाम अद्याप सुरु झालेले नाही, अशा क्रीडा संकुलांबाबत अनुदान मर्यादा पुढीलप्रमाणे आहे:
----------------------------------------------------------------------------------------
| अ. क्र. | क्रीडा संकुल प्रकार | सध्याची अनुदान मार्यादा (रू.) | सुधारित अनुदान मर्यादा (रू.) |
| १ | तालुका क्रीडा संकुल | १००.०० लक्ष | ५००.०० लक्ष |
| २ | जिल्हा क्रीडा संकुल | ८००.०० लक्ष | २५००.०० लक्ष |
| ३ | विभागीय क्रीडा संकुल | २४००.०० लक्ष | ५०००.०० लक्ष |
----------------------------------------------------------------------------------------
# Page 2
शासन निर्णय क्रमांकः क्रीडायो-२३२१/प्र.क्र.१३/क्रीयुसे-१
(२) ज्या विभागीय / जिल्हा / तालुका क्रीडा संकुलांना यापूर्वी प्रशासकीय मान्यता दिलेली आहे. तसेच अंदाजपत्रकास / सुधारित अंदाजपत्रकास मंजूरी दिली असून, त्याचे बांधकाम पुर्ण झालेले आहे अथवा प्रगतीपथावर आहे / अपूर्ण अवस्थेत आहे, अशा क्रीडा संकुलाबाबतची अनुदान मर्यादा पुढीप्रमाणे आहे:
--------------------------------------------------------------------------------------
| अ.क्र. | क्रीडा संकुल प्रका | सध्याची अनुदान मार्यादा (रू.) | सुधारित अनुदान मर्यादा (रू.) |
|  | तालुका क्रीडा संकुल | १००.०० लक्ष | ३००.०० लक्ष |
| २ | जिल्हा क्रीडा संकुल | ८००.००लक्ष | १५००.०० लक्ष |
| ३ | विभागीय क्रीडा संकुल | २४००.०० लक्ष | ३०००.०० लक्ष |
--------------------------------------------------------------------------------------
संदर्भ क्र. १ येथील शासन निर्णय दि. २६.०३.२००३ अन्वये मा. मंत्री, क्रीडा यांच्या अध्यक्षतेखालील राज्य क्रीडा विकास समितीच्या रचनेमध्ये संदर्भ क्र. ५ येथील शासन निर्णय, दि.०४.१०.२०२२ अन्वये सुधारणा करण्यात आलेली आहे. तथापि, सदर समितीची कार्यकक्षा व अधिकार पूर्वीप्रमाणेच ठेवण्यात आलेले आहेत. तालुका, जिल्हा व विभागीय क्रीडा संकुले, त्याचप्रमाणे प्रादेशिक क्रीडा केंद्र उभारण्यास तांत्रिक, प्रशासकीय व वित्तीय मंजूरी देण्याचे अधिकार राज्य क्रीडा विकास समितीला आहेत.
राज्य क्रीडा विकास समितीच्या दिनांक २६.१०.२०२३ रोजीच्या बैठकीमध्ये निफाड तालुक्याचा विस्तार, वाढती लोकसंख्या तसेच निफाड तालुका क्रीडा संकुलाकरीता उपलब्ध २.५ एकर जागा क्रीडा सुविधा निर्मितीकरीता अपूरी पडत असल्याने, पिंपळगाव बसवंत, येथील भूमापन क्र.५८८, उपविभाग ४/१ येथील २.१५ हे. या अतिरिक्त शासकीय जागेवर तालुका क्रीडा संकुल, निफाड साठी पिंपळगाव बसवंत येथील जागेत अतिरिक्त (विस्तारीत) क्रीडा सुविधा निर्मिती करण्यास एक विशेष बाब म्हणून प्रशासकीय मान्यता देण्याची बाब विचाराधीन होती.
शासन निर्णयः राज्य क्रीडा विकास समितीच्या दिनांक २६.१०.२०२३ रोजीच्या बैठकीत घेण्यात आलेल्या निर्णयानुसार तालुका क्रीडा संकुल, निफाड साठी क्रीडा सुविधा निर्मिती करण्यास उपलब्ध जागा अपर्याप्त असल्यामुळे, पिंपळगाव बसवंत, येथील भूमापन क्र. ५८८, उपविभाग ४/१ येथील २.१५ हे. शासकीय जागेवर तालुका क्रीडा संकुलाच्या अतिरिक्त (विस्तारीत) क्रीडा सुविधा निर्माण करण्यास संदर्भ क्र. २ येथील दिनांक २६.०३.२००३ च्या शासन निर्णयामधील तरतूदीनुसार एक विशेष बाब म्हणून प्रशासकीय मान्यता देण्यात येत आहे.
२. उपरोक्त मान्यता राज्य क्रीडा विकास समितीच्या दिनांक २६.१०.२०२३ रोजीच्या बैठकीच्या इतिवृत्ताच्या मंजूरीच्या अधिन राहून देण्यात येत आहे. पिंपळगाव बसवंत, येथील तालुका क्रीडा संकुल सुविधांच्या नियोजित अंदाजपत्रक व आराखडयाच्या विहीत स्तरावरील मान्यतेनंतर पिंपळगाव बसवंत येथील क्रीडा सुविधांच्या बांधकामांसाठी आवश्यक निधी वितरीत करण्यात यावा. याबाबत निधी वितरणाचे आदेश स्वतंत्ररित्या निर्गमित करण्यात येतील.
पृष्ठ ३ पैकी २
# Page 3
शासन निर्णय क्रमांकः क्रीडायो-२३२१/प्र.क्र.१३/क्रीयुसे-१
३. सदर तालुका क्रीडा संकुलांतर्गत क्रीडा सुविधांच्या बांधकामाबाबत संदर्भ क्र. ४ येथील शासन निर्णय, दि. २३.०३.२०२२ अनुसार विहित केल्यानुसार जागा उपलब्धतेसंदर्भातील तरतूदी तसेच, टाईप प्लान, अटी/शर्ती व मार्गदर्शक तत्वे त्याचबरोबर, क्रीडा संकुलांच्या बांधकामांसंदर्भात शासनामार्फत वेळोवेळी निर्गमित केलेल्या आदेशांचे पालन करणे बंधनकारक राहील.
४. सदर शासन निर्णय, संदर्भ क्र. १ येथील दिनांक २६.०३.२००३ रोजीच्या शासन निर्णयान्वये राज्य क्रीडा विकास समितीस प्रदान केलेल्या प्रशासकीय व वित्तीय अधिकारानुसार निर्गमित करण्यात येत आहे.