# Page 1
राज्यातील प्रतिभावान / दर्जेदार खेळाडूंना राज्य क्रीडा विकास निधीमधून अर्थसहाय्य मंजूरीसाठी समितीची पुनर्रचना करणे व अन्य तरतुदींबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : क्रीविनि-२५२०/प्र.क्र.८८/क्रीयुसे -३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख : ०६ सप्टेंबर, २०२१.
वाचा: १) शासन निर्णय समाजकल्याण, सांस्कृतिक कार्य, क्रीडा व विशेष सहाय्य विभाग क्र.राक्रीधो २००२/ प्र.क्र.९३/ क्रीयुसे-१, दिनांक ३ सप्टेंबर, २००३.
२) राज्य क्रीडा विकास निधी संनियंत्रण समितीच्या दिनांक २४ जून, २०२० च्या बैठकीचे इतिवृत्त
प्रस्तावना:
शासन निर्णय, समाजकल्याण, सांस्कृतिक कार्य, क्रीडा व विशेष सहाय्य विभाग
क्र१. . राक्रीधो २००२/प्र.क्र.९३ / क्रीयुसे - १, दि. ३ सप्टेंबर, २००३ अन्वये महाराष्ट्र राज्यात क्रीडा
संस्कृतीची जोपासना व संवर्धन परिणामकारक करण्याच्या दृष्टीने, राज्यात क्रीडा सुविधा
विकसीत करणे, राज्यातील दर्जेदार खेळाडूंना परदेशी क्रीडा मार्गदर्शकांची सेवा उपलब्ध करुन
देणे व आंतरराष्ट्रीय स्तरावर उज्वल कामगिरी करणाऱ्या राज्यातील खेळाडूंना आर्थिक सहाय्य
करणे, त्यांना प्रशिक्षणासाठी आर्थिक सहाय्य करणे तसेच क्रीडा विषयक उपक्रम
परिणामकारकरित्या राबविणे या करीता राज्य क्रीडा विकास निधी स्थापन करण्यात आला आहे.
राज्य क्रीडा विकास निधी उभारण्याचे स्त्रोत, सदर निधीचे संनियंत्रण करण्यासाठी समिती,
निधीचा विनियोग व निधीचे व्यवस्थापन याबाबत संदर्भ क्र. (१) येथील शासन निर्णयान्वये निकष
विहित करण्यात आलेले आहेत. या अनुषंगाने संदर्भ क्र. १ येथील शासन निर्णय अधिक्रमित
करुन “राज्य क्रीडा विकास निधी” मधून खेळाडूंना आर्थिक सहाय्य मंजूर करण्यासाठी राज्य
क्रीडा विकास निधीच्या संनियंत्रणासाठी गठित करण्यात आलेल्या समितीची रचना सुधारीत
करणे व अन्य तरतुदी विहित करण्याची बाब शासनाच्या विचाराधीन होती.
शासन निर्णय :
राज्य-जिल्हा स्तरावर क्रीडा विकासाचे उपक्रम परिणामकारकरित्या राबविण्यासाठी
तसेच राज्यातील गुणवंत, प्रतिभावान आणि गरजू खेळाडूंना आंतरराष्ट्रीय दर्जाची कामगिरी
# Page 2
शासन निर्णय क्रमांकः क्रीविनि-२५२०/प्र.क्र.८८ / क्रीयुसे - ३
करण्यास प्रोत्साहन देण्याची आवश्यकता लक्षात घेऊन राज्य क्रीडा विकास निधीचे गठन
करण्यात आलेले आहे. याअनुषंगाने संदर्भ क्र. (१) येथील शासन निर्णय दि. ०३ सप्टेंबर, २००३
अधिक्रमीत करून राज्य क्रीडा विकास निधीची रचना, विनियोग आणि व्यवस्थापन याबाबत
खालीलप्रमाणे आदेश देण्यात येत आहेत :
२. राज्य क्रीडा विकास निधी उभारण्याचा स्त्रोत :
१) राज्य शासनाच्या अर्थसंकल्पिय तरतूदीतून प्रतिवर्षी रुपये ५०.०० लाख (रुपये पन्नास लाख फक्त) इतक्या मर्यादेत रक्कम राज्य क्रीडा विकास निधीमध्ये जमा करण्यात येईल.
२) विविध औद्योगिक प्रतिष्ठाने वा वाणिज्य प्रतिष्ठानातर्फे देण्यात येणा-या देणग्या या निधीमध्ये जमा करण्यात येतील. मात्र या बदल्यात संबंधित प्रतिष्ठांनांना सद्यस्थितीत कोणत्याही सवलती अनुज्ञेय राहणार नाहीत, ३) जिल्ह्यामधून जिल्हा परिषद, महानगरपालिका व नगरपालिकेमार्फत जिल्हा विकास निधीमध्ये जमा होणाऱ्या रक्कमेपैकी ४० टक्के इतकी रक्कम जमा करण्यात येईल, ४) जिल्हा क्रीडा विकास निधीमध्ये शैक्षणिक संस्थांकडून जमा होणाऱ्या निधीपैकी ४० टक्के इतकी रक्कम जमा करण्यात येईल.
५) प्रदर्शनीय सामने, सांस्कृतिक कार्यक्रम इत्यादी कार्यक्रमामधून जमा होणारी रक्कम या निधीमध्ये जमा करण्यात येईल.
३. निधीचा विनियोग/ उद्दीष्टे :
१) राज्यातील गुणवंत, प्रतिभावान व गरजू खेळाडूंना आंतराष्ट्रीय स्पर्धापूर्व प्रशिक्षणासाठी आर्थिक सहाय्य देणे.
२) शासन मान्यता प्राप्त खेळाचे परदेशी दर्जेदार साहित्य खरेदी करण्यास/ आयात करण्यास अर्थसहाय्य देणे, ३) आंतरराष्ट्रीय चर्चासत्रे/ स्पर्धा / शिबिरे यासाठी खेळाडू/मार्गदर्शक/पंच यांना अर्थसहाय्य करणे, ४) शासनामार्फत आयोजित होणाऱ्या चर्चासत्र / कार्यशाळा / उद्बोधन वर्गास अर्थसहाय्य करणे, ५) क्रीडा वाड्:मय व तत्सम साहित्य निर्मितीस अर्थसहाय्य करणे.
६) या शिवाय, सदरहू निधीचे संनियत्रण करण्यासाठी गठित करण्यात आलेल्या समितीस रास्त वाटणाऱ्या क्रीडा विकासाच्या योजनेसाठी समितीच्या पूर्वमान्यतेने या निधीतून अर्थसहाय्य देण्यात येईल, ४. निधी व्यवस्थापन :
१) राज्य क्रीडा विकास निधीचे खाते बॅक ऑफ महाराष्ट्र, मंत्रालय शाखा, मुंबई या अधिकृत राष्ट्रीय बॅकेत असून निधीचा बचत खाते क्रमांक २००४५७३५६०४ असा आहे.
पृष्ठ ४ पैकी २
# Page 3
शासन निर्णय क्रमांकः क्रीविनि-२५२०/प्र.क्र.८८ / क्रीयुसे - ३
२) सदरहू बचत खाते सह सचिव / उप सचिव (क्रीडा), शालेय शिक्षण व क्रीडा विभाग, मंत्रालय, मुंबई तसेच सह संचालक, क्रीडा व युवक सेवा, महाराष्ट्र राज्य, मुंबई यांच्या संयुक्त स्वाक्षरीने चालविण्यात येईल.
३) राज्य क्रीडा विकास निधीमध्ये जमा होणाऱ्या रक्कमपैकी काही रक्कम राष्ट्रीयकृत बॅकेत मुदतठेवीमध्ये गुंतविण्याचे अधिकार समितीस राहतील.
५. राज्य क्रीडा विकास निधीचे संनियंत्रण करण्यासाठी समिती खालीलप्रमाणे राहील :
१. मा. मंत्री (क्रीडा व युवक कल्याण) अध्यक्ष २. मा. राज्यमंत्री ( क्रीडा व युवक कल्याण ) सदस्य ३. अपर मुख्य सचिव/प्रधान सचिव/सचिव सदस्य ( शालेय शिक्षण व क्रीडा विभाग) ४. आयुक्त, क्रीडा व युवक सेवा, म.रा., पुणे सदस्य सचिव ५. सह सचिव / उप सचिव (क्रीडा ) सदस्य सह सचिव
६. राज्य क्रीडा विकास निधीबाबत धर्मादाय आयुक्त, मुंबई यांचेकडे सार्वजनिक विश्वस्त अधिनियम अंतर्गत नोंदणी करण्याची व अनुषंगीक कार्यवाही स्वतंत्रपणे करण्यात येईल. तसेच राज्य क्रीडा विकास निधीमधून खेळाडूंना अर्थसहाय्य करण्यासंदर्भातील निकष यासाठी स्वतंत्र आदेश काढण्यात येतील.
७. सदर शासन निर्णय, नियोजन विभागाच्या अनौपचारिक संदर्भ क्र.११८१, दिनांक १६.१०.२०२० व वित्त विभागाच्या अनौपचारिक संदर्भ क्र.२००/१४७५, दिनांक १९.१०.२०२० अन्वये दिलेल्या सहमतीनुसार निर्गमित करण्यात येत आहे.
# Page 4