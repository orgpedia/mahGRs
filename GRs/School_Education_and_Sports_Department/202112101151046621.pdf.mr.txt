# Page 1
परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्रमांक : अंनियो-२०१८/प्र.क्र.१४४/टिएनटी ६
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
तारीख: ०९ डिसेंबर, २०२१.
वाचा - १) शासन निर्णय वित्त विभाग क्रमांकः अंनियो १००५/प्र.क्र.१२६/सेवा-४, दिनांक ३१ ऑक्टोबर, २००५.
२) शासन निर्णय वित्त विभाग क्रमांकः अंनिया १००७/प्र.क्र.१८/सेवा-४, दिनांक ७ जुलै, २००७ ३) शासन परिपत्रक वित्त विभाग क्रमांकः अंनियो १००९/प्र.क्र.३२/सेवा-४, दिनांक १८ ऑगस्ट, २००९ ४) शासन निर्णय वित्त विभाग क्रमांकः अंनियो १००९/प्र.क्र.१/सेवा-४, दिनांक १२ नोव्हेंबर, २०१० ५) शासन निर्णय शालेय शिक्षण व क्रीडा विभाग क्रमांकः अंनियो १००६/(२३/६)/माशि २, दिनांक २९ नोव्हेंबर, २०१० ६) शासन निर्णय शालेय शिक्षण व क्रीडा विभाग क्रमांक: एसएसएन २०१२/(१५४/१२) /माशि २, दिनांक ५ फेब्रुवारी, २०१३ ७) शासन निर्णय वित्त विभाग क्रमांकः अंनियो-२०१२/प्र.क्र.९६/सेवा-४, दि.२७.०८.२०१४ ८) शासन निर्णय शालेय शिक्षण व क्रीडा विभाग क्र. अंनियो ३४१६/प्र.क्र.८६/१६/टीएनटी-६, दिनांक २० डिसेंबर, २०१७ ९) शासन निर्णय वित्त विभाग क्रमांकः अंनियो-२०१७/प्र.क्र.२९/सेवा ४, दिनांक २९ सप्टेंबर, २०१८ १०) शासन निर्णय शालेय शिक्षण व क्रीडा विभाग क्र. अंनियो-२०१८/प्र.क्र.१४४/टिएनटी ६, दिनांक २० ऑगस्ट, २०१९
शासन शुध्दीपत्रक - शासन निर्णय दिनांक २०/०८/२०१९ मधील जोडपत्रामध्ये सदर योजनेची कार्यपध्दती विहित
करण्यात आलेली आहे. त्यामधील अनुक्रमांक २) आहरण व संवितरण अधिकाऱ्याने (DDO) करावयाची
कार्यवाही नमूद करण्यात आली आहे. सदर परिच्छेदात पुढील बाबींचा समावेश करण्यात येत आहे:
"जिल्हा परिषदेच्या शाळांमधील प्राथमिक शिक्षकांचे सानुग्रह अनुदानाचे प्रस्ताव हे
शिक्षणाधिकारी (प्राथमिक) यांच्या पडताळणीनंतर, मुख्य कार्यकारी अधिकारी (जिल्हा परिषदा) यांनी
त्यांच्या मान्यतेने, विभागीय शिक्षण उपसंचालक यांना पाठवावेत. विभागीय शिक्षण उपसंचालक यांनी
सदर प्रस्ताव त्यांच्या स्वयंस्पष्ट अभिप्रायासह, शिक्षण संचालक (प्राथमिक) यांच्या मार्फत शालेय
शिक्षण विभागास पाठवावेत." अशी कार्यपध्दती विहित करण्यात येत आहे.
तसेच सदर जोडपत्रामधील अनुक्रमांक ४) प्रशासकीय विभागाने करावायाची कार्यवाही स्पष्ट
करण्यात आली आहे. त्यामध्ये "जिल्हा परिषदेतील शिक्षक/शिक्षकेतर कर्मचाऱ्यांसाठी ग्रामविकास
विभागाची सहमती घेण्यात येईल.” अशी कार्यपध्दती विहिती करण्यात आली होती. त्याऐवजी "मुख्य
# Page 2
शासन शुध्दीपत्रक क्रमांकः अंनियो-२०१८/प्र.क्र.१४४/टिएनटी ६
कार्यकारी अधिकारी (जिल्हा परिषदा) यांच्या मान्यतेने अनुक्रमांक २ ) प्रमाणे कार्यवाही करण्यात
येईल.", अशी तरतूद करण्यात येत आहे.
सदर आदेश ग्राम विकास विभागाच्या अनौपचारीक संदर्भ क्र. ०२/वित्त ५, दि. २५/०८/२०२१
अन्वये निर्गमित करण्यात येत आहे.
# Page 3