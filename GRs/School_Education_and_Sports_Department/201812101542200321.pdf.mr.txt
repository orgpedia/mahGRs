# Page 1
शालेय शिक्षण विभागाच्या अधिपत्याखालील क्षेत्रीय कार्यालयामधील अतिरिक्त असलेली समकक्ष पदे आवश्यक असलेल्या समान वेतनश्रेणीतील पदांवर स्थानांतरीत करण्याबाबत- सुधारणा.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- आबंध २०१७/प्र.क्र.४१/१७/प्रशा-५
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक- ०७ डिसेंबर, २०१८.
पहा- १) शालेय शिक्षण व क्रीडा विभाग, शासन निर्णय क्र. संकीर्ण १००२/(१५९/०२)/प्रशा-५ दि. १७.३.२००३ २) शालेय शिक्षण व क्रीडा विभाग, शासन निर्णय क्र. डाएट४५१६/(४०/१६)/प्रशिक्षण, दि. १७.१०.२०१६ ३) शालेय शिक्षण व क्रीडा विभाग, शासन निर्णय क्र. आबंध२०१७/प्र.क्र.४१/१७/प्रशा-५, दि. ३१.०७.२०१७ ४) संचालक, महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे यांचे पत्र क्र.विद्याप्राधिकरण/पुनर्रचना/२०१७/आस्था/३३५, दिनांक १९.०१.२०१८
प्रस्तावना: शालेय शिक्षण विभागाचा आकृतीबंध दिनांक १७.०३.२००३ रोजीच्या शासन निर्णयान्वये निश्चित करण्यात आला आहे. संदर्भाधीन दिनांक १७.१०.२०१६ रोजीच्या शासन निर्णयान्वये विद्या प्राधिकरणाची पुर्नरचना करण्यात आली असून, त्यामध्ये महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण) पुणे ही राज्यस्तरावरील शिखर संस्था व विभागीय स्तरावर प्रादेशिक प्राधिकरणे तसेच जिल्हा स्तरावर जिल्हा शैक्षणिक सातत्यपूर्ण व्यावसायिक विकास संस्था यामधील पदांची संरचना नमूद करण्यात आली आहे. सदर संरचनेनुसार दिनांक ३१.७.२०१७ रोजीच्या शासन निर्णयाद्वारे, संबंधित संस्थेमध्ये पूर्वी मंजूर करण्यात आलेली पदे तसेच विभागास आवश्यकता नसलेल्या अतिरिक्त पदांमधील समकक्ष वेतनश्रेणीमधील पदे यामधून (१) विद्या प्राधिकरण, पुणे (२) विभाग स्तरावर विभागीय विद्या प्राधिकरणे तसेच (३) जिल्हा स्तरावर जिल्हा शैक्षणिक सातत्यपूर्ण व्यावसायिक विकास संस्थेतील पदे पुनर्रचनेनुसार मंजूर करण्यात आली आहेत. सदर पदांमध्ये काही फेरबदल करुन सुधारणा करण्याबाबत तसेच अतिरिक्त पदे मंजूर करण्याबाबत संचालक, म.रा.शै.सं.व प्र.प., पुणे यांनी शासनास विनंती केली होती. सदर विनंती विचारात घेऊन मंजूर करण्यात आलेल्या पदांमध्ये अथवा पदसंरचनेमध्ये आवश्यक ती सुधारणा करण्याची बाब शासनाच्या विचाराधीन होती. त्या अनुषंगाने महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण ) पुणे, प्रादेशिक विद्या प्राधिकरणे व जिल्हा शैक्षणिक सातत्यपूर्ण
# Page 2
शासन निर्णय क्रमांकः आबंध २०१७/प्र.क्र.४१/१७/प्रशा-५
व्यावसायिक विकास संस्था या संस्थांमधील मंजूर पदांचा तसेच समकक्ष वेतनश्रेणीतील पदांमध्ये आवश्यक ती सुधारणा करण्याबाबत पुढीलप्रमाणे निर्णय घेण्यात येत आहे.
शासन निर्णय: १. महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण) येथे प्रशासन शाखेत वर्ग करण्यात येणारी गट-अ व गट-ब ची पदे महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण) येथे गट-अ (ग्रेड वेतन रु.५४००) ची १६ पदे मंजूर होती. त्यामध्ये ग्रेड वेतन रु.५४००/- या समकक्ष वेतनश्रेणीची आणखी ६ पदे मंजूर करण्यात आली आहेत. त्यामुळे महाराष्ट्र राज्य शैक्षणिक संशोधन व प्रशिक्षण परिषदेस ग्रेड वेतन रु. ५४०० या वेतनश्रेणीमध्ये एकूण २२ पदे ज्येष्ठ अधिव्याख्याता या पदनामाने उपलब्ध करुन देण्यात आली आहेत. दिनांक ३१.०७.२०१७ रोजीच्या शासन निर्णयासोबत जोडलेल्या प्रपत्र-ब मध्ये अ.क्र. १० ते ३१ येथे सदर २२ पदांचा तपशील नमूद करण्यात आला आहे.
त्यामधील रु. ५४००/- ग्रेड वेतन वेतनश्रेणी असलेली गट-अ मधील ज्येष्ठ अधिव्याख्याता पदनामाची ६ पदे पुन्हा प्रशासन शाखेमध्ये सहायक संचालक (प्रशासन शाखा) या पदामध्ये रुपांतरित करण्यात येत आहेत.
तसेच, महाराष्ट्र राज्य शैक्षणिक संशोधन व प्रशिक्षण परिषद (विद्या प्राधिकरण), पुणे येथील गट-ब अंतर्गत ग्रेड वेतन रु. ४८००/- वेतनश्रेणी मधील अधिव्याख्याता, मूल्यमापन अधिकारी, उपसंपादक, सहायक सचिव, सांख्यिकी सहायक, क्षेत्राधिकारी, विषय तज्ञ, समन्वयक या पदनामाची एकूण ३५ पदे दिनांक ३१.०७.२०१७ रोजीच्या शासन निर्णयामध्ये प्राध्यापक, गट-ब या पदनामात ग्रेड वेतन रु.४८००/-या वेतनश्रेणीत रूपांतरीत करण्यात आली आहेत. त्यातील ११ पदे ही प्रशासन शाखेत वर्ग करण्यात येत असून, यापुढे सदर पदे कार्यक्रम अधिकारी (प्रशासन शाखा) हे पदनाम धारण करतील. प्रशासन शाखेत वर्ग करण्यात आलेल्या गट-अ मधील ६ पदे व गट-ब मधील ११ पदांचा सविस्तर तपशील या शासन निर्णया सोबत जोडलेल्या प्रपत्र - १ मध्ये सुधरित स्वरुपात नमूद करण्यात आला आहे.
२. समकक्ष वेतनश्रेणीमधील पदे एका संस्थेमधून अन्य संस्थेत वर्ग करणेबाबत - दिनांक ३१.०७.२०१७ रोजीच्या शासन निर्णयातील प्रपत्र - ब मध्ये विभागीय विद्या प्राधिकरण, नागपूर मधील अ.क्र. १९ वर दर्शविलेले विशेष कार्य अधिकारी (गट-क) हे पद, सन २००३ च्या आकृतीबंधामध्ये गट-ब चे आहे. दिनांक ३१.०७.२०१७ च्या शासन निर्णयामध्ये सदर पदाची वेतनश्रेणी ग्रेड वेतन रु.४४०० अशी नजर चुकीने नमूद करण्यात आली आहे. तथापि, प्रत्यक्षात सदर पदाचे ग्रेड वेतन रु.४८०० इतके आहे. सदर पद विभागीय विद्या प्राधिकरण, नागपूर येथून वगळून महाराष्ट्र राज्य शैक्षणिक संशोधन व प्रशिक्षण परिषद, पुणे (विद्या प्राधिकरण ) येथील प्रशासन शाखेत गट-ब (वेतनश्रेणी ४८०० ग्रेड पे ) मध्ये वर्ग करण्यात येत असून, यापुढे सदर पद कार्यक्रम अधिकारी (प्रशासन शाखा) या नावाने ओळखले जाईल. दि. ३१.०७.२०१७ रोजीच्या शासन पृष्ठ ५ पैकी २
# Page 3
शासन निर्णय क्रमांकः आबंध २०१७/प्र.क्र.४१/१७/प्रशा-५
निर्णयातील प्रपत्र-ब मधील आवश्यक सुधारणा या शासन निर्णयासोबत जोडलेल्या प्रपत्र - २ मध्ये नमूद करण्यात आली आहे.
शासन निर्णय, दिनांक ३१.७.२०१७ सोबतच्या प्रपत्र - ब मध्ये विभागीय विद्या प्राधिकरण, नाशिक मधील अ.क्र. १ वर दर्शविलेले शिक्षणाधिकारी (माध्यमिक) ठाणे कार्यालयातील शिक्षण उपनिरिक्षक हे समकक्ष वेतनश्रेणीत “प्राध्यापक" पदनामात स्थानांतरित करण्यात आले आहे. आता शिक्षणाधिकारी (माध्यमिक) ठाणे कार्यालयातील शिक्षण उपनिरीक्षक या पदाऐवजी शिक्षणाधिकारी (माध्यमिक), कोल्हापूर कार्यालयातील उपशिक्षणाधिकारी हे पद स्थानांतरित करण्याचा निर्णय घेण्यात आला आहे. सबब, सन २००३च्या आकृतीबंधामध्ये शिक्षणाधिकारी (माध्यमिक) कोल्हापूर येथे उपशिक्षणाधिकारी गट-ब संवर्गातील (ग्रेड पे रु.४८००) येथे मंजूर ५ पदांपैकी १ पद कमी करुन त्यांचे समकक्ष पदामध्ये स्थानांतरित करुन विभागीय विद्या प्राधिकरण, नाशिक येथे प्राध्यापक पदनामात स्थानांतरित करण्यात येत आहे. दि. ३१.०७.२०१७ रोजीच्या शासन निर्णयातील प्रपत्र-ब मधील आवश्यक दुरुस्ती या शासन निर्णयासोबत जोडलेल्या प्रपत्र-२ मध्ये नमूद करण्यात आली आहे.
३. दिनांक ३१.०७.२०१७ च्या शासन निर्णयासोबत जोडलेल्या प्रपत्रातून वगळण्यात येणारी पदे शासन निर्णय दिनांक ३१.०७.२०१७ च्या सोबत जोडलेल्या प्रपत्र - ब मधील महाराष्ट्र राज्य शैक्षणिक संशोधन व प्रशिक्षण परिषद, पुणे (विद्या प्राधिकरण ) तसेच प्रादेशिक विद्या प्राधिकरण या संस्थेमधून वगळण्याचा निर्णय घेण्यात आला आहे. सदर वगळण्यात आलेल्या पदांचा सविस्तर तपशील सकारण सोबतच्या प्रपत्र-३ मध्ये दर्शविण्यात आला आहे.
४. वाढीव स्वरुपात देण्यात येणारी पदे दिनांक ३१.०७.२०१७ सोबतच्या प्रपत्र - ब मधील आकृतीबंधातील वर्गीकरणानुसार महाराष्ट्र राज्य शैक्षणिक संशोधन व प्रशिक्षण परिषद, पुणे (विद्या प्राधिकरण ) यांना लिपिक संवर्गात ४८ पदे (मुख्य लिपिक ४, वरिष्ठ लिपिक ११, कनिष्ठ लिपिक ३३) मंजूर करण्यात आली आहेत. सन २००३ च्या आकृतीबंधामध्ये महाराष्ट्र राज्य शैक्षणिक संशोधन व प्रशिक्षण परिषद, पुणे यांना सहायक अधिक्षक पदनामाची २ पदे व सहायक ग्रंथपाल पदनामाचे १ पद मंजूर आहे. सदर ३ पदे विद्या प्राधिकरण, पुणे येथे अतिरिक्त स्वरुपात देण्याची विनंती संचालक, महाराष्ट्र राज्य शैक्षणिक संशोधन व प्रशिक्षण परिषद, पुणे यांनी केली आहे. संचालकांची विनंती मान्य करुन सहायक अधिक्षक-२ पदे व सहायक ग्रंथपाल-१ पद विद्या प्राधिकरण, पुणे येथे अतिरिक्त स्वरुपात मंजूर करण्यात येत आहेत. तथापि, सदर ३ पदे मंजूर करताना दिनांक ३१.०७.२०१७ रोजीच्या शासन निर्णयातील प्रपत्र-ब मधील कनिष्ठ लिपिक संवर्गातील ३ पदे कमी करण्यात येत आहेत. विद्या प्राधिकरण, पुणे यांना अतिरिक्त स्वरुपात मंजूर करण्यात आलेल्या ३ पदांचा सविस्तर तपशिल सोबतच्या प्रपत्र-४ मध्ये नमूद केला आहे. वित्त विभागाच्या दिनांक २ जून, २०१५ च्या शासन
पृष्ठ ५ पैकी ३
# Page 4
शासन निर्णय क्रमांक: आबंध २०१७/प्र.क्र.४१/१७/प्रशा-५
निर्णयामधील तरतूदीनुसार विभागास देण्यात आलेल्या अधिकारांचा वापर करुन सदर निर्णय घेण्यात आला आहे.
५. अन्य सुधारणा : (i) शासन निर्णय, दिनांक ३१.०७.२०१७ सोबत जोडलेल्या प्रपत्र - ब मध्ये अ.क्र.३, ४, ५, ६, ७ येथील विद्या प्राधिकरण, पुणे येथे स्थानांतरित केलेल्या प्राचार्य पदनामांचा ग्रेड पे रु. ७६०० दर्शविण्यात आला आहे. सदर ग्रेड वेतन चुकीचा नमूद करण्यात आला आहे. सदर ग्रेड वेतन रु.७६०० ऐवजी रु. ६६०० असा सुधारित करुन वाचण्यात यावा.
(ii) दिनांक ३१.०७.२०१७ रोजीच्या शासन निर्णयासोबत जोडलेल्या प्रपत्र - अ मध्ये जिल्हा
शैक्षणिक सात्तत्यपूर्ण व्यावसायिक विकास संस्थेसाठी एकूण आवश्यक पदांची संरचना निश्चित करताना कार्यशाळा सहायक पदनामाची २ पदे मंजूर करण्यात आली आहेत. तसेच सन २००३ च्या आकृतीबंधामध्ये मंजूर असलेले लघुलेखकाची २ पदे कमी करण्यात आली आहेत. तथापि, संचालक, विद्या प्राधिकरण यांनी कार्यशाळा सहायकाच्या २ पदांऐवजी कार्यशाळा सहायकाचे १ पद व लघुलेखक (निम्नश्रेणी) १ पद जिल्हा शैक्षणिक सात्तत्यपूर्ण व्यावसायिक विकास संस्थेसाठी मंजूर करण्याची विनंती केली आहे. सदर विनंती मान्य करण्यात येत असून, शासन निर्णय, दिनांक ३१.०७.२०१७ च्या प्रपत्र - अ मधील जिल्हा शैक्षणिक सात्तत्यपूर्ण व्यावसायिक विकास संस्थेच्या पदामध्ये बदल करण्यात येत असून, करण्यात आलेला बदल / सुधारणा यासोबत प्रपत्र-५ येथे नमूद करण्यात आला आहे.
६. सन २००३ च्या आकृतीबंधामध्ये महाराष्ट्र राज्य शैक्षणिक संशोधन व प्रशिक्षण परिषद, पुणे या संस्थेसाठी ऑपरेटर-कम-टेक्निशियन हे पद मंजूर आहे. तथापि, दिनांक ३१.७.२०१७ रोजीच्या शासन निर्णयामध्ये सदरचे पद मंजूर करण्यात आलेले नाही. संचालक, महाराष्ट्र राज्य शैक्षणिक संशोधन व प्रशिक्षण परिषद, पुणे यांनी सदरचे पद मंजूर करुन देण्याची पुन्हा एकदा विनंती केली आहे. मात्र, सदर विनंती अमान्य करण्यात येत असून, ऑपरेटर-कम-टेक्निशियन ह्या पदाचे काम कंत्राटी पध्दतीने करुन घेण्याबाबत संचालकांनी व्यवस्था करावी.
७. दिनांक १७.१०.२०१६ रोजीच्या शासन निर्णयातील मुद्दा क्र.६.१.१ येथे जिल्हा शैक्षणिक सात्तत्यपूर्ण व्यावसायिक विकास संस्थेमध्ये विषय सहायकांची विषयानुरुप भाषा, गणित, विज्ञान, इंग्रजी, समावेशित शिक्षण आणि माहिती तंत्रज्ञान (IT) या विषयांसाठी प्रत्येकी दोन याप्रमाणे विषय सहायकांची एकूण १२ अतिरिक्त पदे मंजूर करण्यात आली आहेत. त्यामध्ये सामाजिक शास्त्र या विषयाचा अंतर्भाव नव्हता. त्यामुळे नमूद ६ विषयांमध्ये सामाजिक शास्त्र या विषयाचा समावेश करुन, विज्ञान विषयासाठी असलेल्या विषय सहायकांच्या २ पदांपैकी विषय सहायकाचे १ पद सामाजिक शास्त्र या विषयासाठी उपलब्ध करुन देण्यात येत आहे.
पृष्ठ ५ पैकी ४
# Page 5
शासन निर्णय क्रमांक: आबंध २०१७/प्र.क्र.४१/१७/प्रशा-५
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14