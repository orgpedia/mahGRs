# Page 1
महाराष्ट्र शिक्षण सेवा, गट-अ ( प्रशासन शाखा) या संवर्गातील शिक्षणाधिकारी व तत्सम पदावर कार्यरत अधिकाऱ्याचा परिविक्षाधीन कालावधी पूर्ण करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:- पकास-२४१७/प्र.क्र.३०५/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक १९ जानेवारी, २०२३
वाचा :- १. शा.शि. व क्री.वि., शा.नि. क्र. संकीर्ण-३९०४/प्र.क्र.१०३/१३/प्रशा-२, दिनांक ११.०२.२०१५ २. शा.शि.व क्री.वि. शा.नि.क्र.:-पकास-२४१९/प्र.क्र.१०/प्रशा-२, दिनांक २१.०९.२०२२ ३. शा.शि. व क्री. वि. शा.आ.क्र. अपील- ३८१९/प्र.क्र.२१३/प्रशा-३, दिनांक २७.१२.२०२२ ४. सा. प्र. वि. शा. नि. क्र. परिवी-२७१५/प्र.क्र.३०२/कार्या-८, दिनांक २२.०६.२०२२.
प्रस्तावना: श्रीमती मीना दत्तात्रय शेंडकर (श्रीमती मीना हरीभाऊ यादव) यांची उपरोक्त वाचा येथे नमूद अ.
क्र.१ येथील दिनांक ११.०२.२०१५ च्या शासन निर्णयान्वये सरळसेवेने महाराष्ट्र लोकसेवा आयोग पुरस्कृत उमेदवारांची महाराष्ट्र शिक्षण सेवा (प्रशासन शाखा) गट-अ संवर्गात शिक्षणाधिकारी व तत्सम या पदावर २ वर्षाच्या परिविक्षाधीन कालावधीसाठी नियुक्ती करण्यात आली आहे.
२. श्रीमती मीना दत्तात्रय शेंडकर ( मीना हरीभाऊ यादव), शिक्षणाधिकारी यांच्या शिक्षणाधिकारी (माध्यमिक), जिल्हा परिषद ठाणे या पदावर दि.१३.०७.२०१५ ते दि.०३.०७.२०१६ या कालावधीत कार्यरत असतांना त्यांनी केलेल्या अनियमितते संदर्भात त्यांचे विरुध्द शिस्तभंग विषयक कार्यवाही सुरु करण्यात आली होती. सदरची अनियमितता त्यांच्या परिविक्षाधीन कालावधीतील असल्याने दिनांक २१.०९.२०२२ रोजीच्या शासन निर्णयान्वये श्रीमती शेंडकर यांचा परिविक्षाधीन कालावधी त्यांच्यावरील विभागीय चौकशीच्या अंतीम निर्णयापर्यंत वाढविण्यात आला आहे.
३. आता वाचा येथे नमूद अ.क्र. ३ दिनांक २७.१२.२०२२ रोजीच्या शासन आदेशान्वये श्रीमती शेंडकर यांना क्र. विचौअ-२०१६/प्र.क्र.१२०/प्रशा-३, दिनांक २०.०७.२०१९ च्या आदेशान्वये बजावण्यात आलेली शिक्षा अंशत: मान्य करुन “ठपका ठेवणे” अशी शिक्षा देण्यात आली आहे.
४. सामान्य प्रशासन विभागाच्या दिनांक २२.०६.२०२१ रोजीच्या शासन निर्णयान्वये नविन परिविक्षाधोरण प्रसिध्द करण्यात आले आहे. सदर शासन निर्णयातील १३) मधील ५ मधील किंवा येथे पुढील प्रमाणे नमूद करण्यात आले आहे.
“परिविक्षाधीन उमेदवाराविरुध्द दोष सिध्द झाल्यास, त्यास बडतर्फ किंवा सेवेतून काढून टाकणे या शिक्षेव्यतिरिक्त इतर कोणत्याही अन्य शिक्षेचे आदेश निर्गमित केले असल्यास, ज्या दिनांकास शिक्षेची अंमलबजावणी पूर्ण होईल त्या दिनांकास संबंधित उमेदवाराचा परिवीक्षाधीन कालावधी समाधानकारकरित्या पूर्ण करण्यात यावा.”
# Page 2
शासन निर्णय क्रमांकः पकास-२४१७/प्र.क्र.३०५/प्रशा-२
५. प्रकरणाची वस्तुस्थिती व सामान्य प्रशासन विभागाच्या दिनांक २२.०६.२०२१ रोजीच्या शासन निर्णयातील उक्त तरतूदीनुसार श्रीमती शेंडकर यांचा परिविक्षाधीन कालावधी पूर्ण करण्याची बाब शासनाच्या विचाराधीन आहे. याबाबत शासनाने पुढील प्रमाणे निर्णय घेतला आहे :
शासन निर्णय :
सामान्य प्रशासन विभागाच्या दिनांक २२.०६.२०२१ रोजीच्या शासन निर्णयान्वये निर्गमित केलेल्या परिविक्षा धोरणातील १३ (५) मधील तरतूद पाहता श्रीमती मीना दत्तात्रय शेंडकर ( श्रीमती मीना हरीभाऊ यादव) हया सदर धोरणातील ६ मधील अटींची पूर्तता करीत आहेत. त्यांचा परिविक्षाधीन कालावधीतील अनियमितते संदर्भात सुरु असलेल्या विभागीय चौकशी प्रकरणी “ ठपका ठेवणे” अशी शिक्षा बजावल्यामुले शासनाच्या आदेशाच्या दिनांकास म्हणजेच दिनांक २७.१२.२०२२ रोजी श्रीमती शेंडकर यांचा परिविक्षाधीन कालावधी पूर्ण होईल. परंतु त्यांनी परिविक्षाधीन कालावधी मध्ये ११ दिवस अर्जित रजा उपभोगली असल्याने त्यापुढे ११ दिवस म्हणजेच दिनांक ०८.०१.२०२३ रोजी नियमित स्वरुपात परिविक्षाधीन कालावधी पूर्ण करण्यात येत आहे. श्रीमती शेंडकर यांच्या सेवा दिनांक ०९.०१.२०२३ पासून पुढे चालू ठेवण्यास शासन मंजूरी प्रदान करण्यात येत आहे.
२. परिविक्षाधीन पूर्ण करणाऱ्या अधिकाऱ्यांना वार्षिक वेतनवाढी देण्यात याव्यात. तसेच संबंधितांच्या सेवापुस्तकात याची नोंद घेण्यात यावी