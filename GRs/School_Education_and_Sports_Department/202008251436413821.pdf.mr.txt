# Page 1
सन २०२०-२१ या आर्थिक वर्षात सातारा सैनिक शाळेला योजनेतर (वेतनेतर) अनुदानासाठी निधी वितरीत करणेबाबत महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः सासैशा-२०२०/प्र.क्र.४३/२०/एसएम-६
मादाम कामा रोड, हुतात्मा राजगुरू चौक
मंत्रालय, मुंबई ३२
तारीख: २५ ऑगस्ट, २०२०
वाचा : १) शासन निर्णय क्रमांक सासैशा-२०१९/प्र.क्र.१५३/एसएम-६, शालेय शिक्षण विभाग, दिनांक ३०.०९.२०१९ २) शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दिनांक १६.०४.२०२० ३) शिक्षण संचालक, माध्यमिक व उच्च माध्यमिक, पुणे यांचे पत्र क्र. सैशासा/२०२०-२१/अनुदान/ माध्य-ब/एस-५/१५५०, दिनांक १६.०७.२०२० प्रस्तावना :
सातारा सैनिकी शाळेची स्थापना दि. २३ जून १९६१ रोजी झाली असून सदर शाळा ही देशातील पहिली सैनिकी शाळा आहे. महाराष्ट्रातील तळागळातील व सर्व स्तरावरील गरीब व होतकरू मुलांना राष्ट्रीय संरक्षण प्रबोधिनीच्या माध्यमातून भारतातून सैन्य दलात अधिकारी पदावर संधी मिळावी, हा या शाळेचा मुख्य उद्देश आहे.
या शाळेतून मोठया प्रमाणावर विद्यार्थी राष्ट्रीय संरक्षण प्रबोधिनीमध्ये आतापर्यंत भरती झाले आहेत.
सातारा सैनिक शाळेला प्रतिवर्षी प्रशिक्षण व व्यवस्थापकीय खर्च, इमारत देखभाल, आहारभत्ता, घोडा देखभाल, जाहिरात खर्च, नगरपालिका कर, या प्रयोजनार्थ योजनेतर (वेतनेतर) अनुदान मंजूर करण्यात येते.
वित्त विभागाच्या संदर्भाधीन क्र. (२) येथील परिपत्रकान्वये २५ टक्के निधी वितरीत करण्यास मान्यता दिली आहे.
सन २०१९-२० या आर्थिक वर्षासाठी सदर कामांसाठी रु. २,०४,६७,०८४/- इतका निधी संदर्भाधीन क्र. (१) अन्वये वितरीत केला आहे. सन २०२०-२१ या आर्थिक वर्षासाठी २२०२०४६९ या लेखाशिर्षांतर्गत रु. ६,५६,८५,०००/-इतकी अर्थसंकल्पीय तरतूद आहे. सन २०१९-२० या आर्थिक वर्षासाठी उर्वरीत निधी व सन २०२०-२१ या आर्थिक वर्षासाठी आगाऊ अनुदान असे एकूण रु.३,९९,१०,७२३/- इतका निधी वितरीत करण्याची बाब शासनाच्या विचाराधीन होती.
शासन निर्णय :
सन २०२०-२१ या आर्थिक वर्षात उपलब्ध अर्थसंकल्पीय तरतूदीमधून सातारा सैनिक शाळेला सन २०१९-२० या आर्थिक वर्षासाठी उर्वरीत निधी रु.१,३६,४४,७२३/- (रुपये एक कोटी छत्तीस लाख चौवेचाळीस हजार सातशे तेवीस फक्त ) व सन २०२०-२१ या आर्थिक वर्षासाठी आगाऊ अनुदान रु.२७,७६,५२७/- (रुपये सत्तावीस लाख श्याहत्तर हजार पाचशे सत्तावीस फक्त) असे एकूण रु. १,६४,२१,२५०/-(रुपये एक कोटी चौसष्ठ लाख एकवीस हजार दोनशे पन्नास फक्त) इतका निधी सातारा सैनिकी शाळेला खालील बाबींवरील खर्चासाठी सन २०२०-२१ या आर्थिक वर्षात वितरीत करण्यास शासनाची मंजूरी देण्यात येत आहे.
------------------------------------------------------------------
| अ.क्र. | खर्चाची बाब | सन २०२०-२१ मध्ये वितरीत करावयाचा निधी (रुपये) |
| (अ) | सन २०१९-२० या आर्थिक वर्षासाठी उर्वरित अनुदान |  |
| १ | प्रशिक्षण व व्यवस्थापकीय खर्च | ५१,१९,६०१/ |
| २ | आहारभत्ता | ५७,७९,६४०/ |
------------------------------------------------------------------
# Page 2
शासन निर्णय क्रमांक: सासैशा-२०२०/प्र.क्र.४३/२०/एसएम - ६
----------------------------------------------
| ३ | इमारत देखभाल | ८,००,०००/ |
| ४ | घोडा देखभालीसाठी | १४,७०,०००/ |
| ५ | जाहिरात खर्चासाठी | ३,९४,७९३/ |
| ६ | नगरपालिका करासाठी | ८०,६८९/ |
|  | एकूण | १,३६,४४,७२३/ |
|  | सन २०२०-२१ वर्षासाठी आगाऊ अनुदान | २७,७६,५२७/ |
|  | एकूण (अ) + (ब) | १,६४,२१,२५०/ |
----------------------------------------------
२. सदर खर्च “मागणी क्रमांक ई-२, २२०२ - सर्वसाधारण शिक्षण, ०२ माध्यमिक शिक्षण-११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)” या लेखाशिर्षातून भागविण्यात यावा.
३. सदर निधी वितरीत करण्यासाठी आयुक्त, शिक्षण, महाराष्ट्र राज्य, पुणे यांना नियंत्रक अधिकारी म्हणून तसेच शिक्षणाधिकारी (माध्यमिक), जिल्हा परिषद, सातारा यांना आहरण व संवितरण अधिकारी म्हणून घोषित करण्यात येत आहे.
४. वित्त विभागाने निर्गमित केलेल्या विविध मार्गदर्शक सूचनांचे, वित्त विभागाचे परिपत्रक क्रमांक अर्थसं-२०७/प्र. क्र. ७५/अर्थ-३, दिनांक १८.४.२०१७ व क्रमांक अर्थसं-२०१७/प्र.क्र. ९४/अर्थ-३, दिनांक ३०.६.२०१७ च्या परिपत्रकातील आदेशांचे काटेकोर पालन करणे आवश्यक राहील.
५. सदर शासन निर्णय वित्त विभागाच्या अनौपचारीक संदर्भ क्र. ३७१/२०२०/व्यय-५, दिनांक २५.०८.२०२० अन्वये दिलेल्या मान्यतेने निर्गमित करण्यात येत आहे.
# Page 3