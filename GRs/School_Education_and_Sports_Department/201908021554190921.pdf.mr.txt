# Page 1
राज्यातील आपत्कालीन परिस्थितीत स्थानिक परिस्थितीचा आढावा घेऊन शाळांना सुट्टी जाहीर करण्याचे अधिकार संबंधित जिल्हाधिकारी यांना प्रदान करण्याबाबत.
महाराष्ट्र शासन
शालेय शिक्षण व क्रीडा विभाग,
शासन परिपत्रक क्रमांक :- संकीर्ण-२०१९/प्र.क्र.१९९/ एस. डी. २
मंत्रालय, विस्तार इमारत, मुंबई - ४०००३२
दिनांक:-०२ ऑगस्ट, २०१९.
संदर्भ :-आपत्ती व्यवस्थापन कायदा -२००५, दि. २३ डिसेंबर, २००५
परिपत्रक : राज्यात माहे जून, जुलै, ऑगस्ट तसेच सप्टेंबर या कालावधीमध्ये बऱ्याचदा संततधार
पाऊस, सखल भागांमध्ये पाणी साचणे, पावसाच्या पाण्यामुळे जनजीवन विस्कळीत होणे असे प्रकार
घडत असतात. अनेक ठिकाणी धरणाचे पाणी सोडल्यामुळे नदीच्या प्रवाहातील पाण्याची पातळी
वाढते, अतिवृष्ठी, पूर परिस्थिती, यामुळे शाळेत नदी/ओढ्यामार्गे जाणाऱ्या येणाऱ्या शाळकरी मुलांना/
विद्यार्थी-विद्यार्थिनींना / शाळेच्या शिक्षकांना बिकट परिस्थितीचा सामना करावा लागतो. अशावेळी
काही शाळकरी मुलांच्या जिवितास धोका निर्माण झाल्याच्या घटनाही घडतात.
आपत्ती व्यवस्थापन कायदा-२००५ (Disaster Management Act-२००५) अनुसार
जिल्हाधिकारी हे जिल्हा आपत्ती व्यवस्थापन प्राधिकरणाचे पदसिद्ध अध्यक्ष असतात. सबब, आपत्तीच्या
पूर्वसूचनेवरून, हवामान खात्याच्या अंदाजावरून तसेच त्या-त्या भागातील स्थानिक परिस्थितीचा
आढावा घेऊन, संपूर्ण जिल्ह्याकरिता अथवा जिल्ह्यातील ठराविक स्थानिक क्षेत्रातील शाळांना सुट्टी
जाहीर करण्याचे अधिकार संबंधित जिल्ह्याच्या जिल्हाधिकारी यांना देण्यात येत आहेत.
जिल्हाधिकाऱ्यांमार्फत ज्या दिवशी सुट्टी जाहीर केली जाईल, त्या दिवशी शाळेमध्ये परिक्षा
सुरू /आयोजित असल्यास, शाळा स्तरावरील परीक्षांचे पुनर्नियोजन करून पुनर्परिक्षा घेण्याचे
अधिकार संबंधित शाळेच्या मुख्याध्यापकांना रहातील. महाराष्ट्र राज्य माध्यमिक व उच्च माध्यमिक
शिक्षण मंडळ व महाराष्ट्र राज्य परिक्षा परिषद यांच्यामार्फत घेण्यात येत असलेल्या परिक्षा सुरू
/आयोजित असल्यास, जिल्हाधिकारी यांचे सुट्टीचे आदेश विचारात घेवून, परिक्षांसंदर्भात पुनर्परिक्षा
घेण्याचे अधिकार अनुक्रमे महाराष्ट्र राज्य माध्यमिक व उच्च माध्यमिक शिक्षण मंडळ व महाराष्ट्र राज्य
परिक्षा परिषद यांना राहतील.
# Page 2
शासन परिपत्रक क्रमांकः संकीर्ण-२०१९/प्र.क्र.१९९/ एस.डी. २