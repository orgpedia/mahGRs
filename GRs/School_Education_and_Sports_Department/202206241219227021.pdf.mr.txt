# Page 1
राष्ट्रीय छात्रसेनेमधील शुटींग खेळातील छात्रांकरिता अॅम्युनेशन ( दारूगोळा ) खरेदीसाठी निधी वितरीत करण्यास मान्यता देणेबाबत.
महाराष्ट्र शासन
शालेय शिक्षण व क्रीडा विभाग,
शासन निर्णय क्र: राछासे-२६२२/प्र.क्र.४५/क्रीयुसे-३,
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई-४०० ०३२.
दिनांक :- २४ जून, २०२२.
वाचा :
१) आयुक्त, क्रीडा व युवक सेवा संचालनालय, पुणे यांचे पत्र क्र. राछासे/दारूगोळाखरेदी/ २०२२-२३/का-५/२०२२, दि. १०/०५/२०२२ २) वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि. १७ एप्रिल, २०१५ प्रस्तावना :
शिक्षण संस्थेतील माध्यमिक, उच्च माध्यमिक व महाविद्यालयीन विद्यार्थ्यांसाठी सन १९४८-४९ मध्ये
राष्ट्रीय छात्रसेना दलाची देशव्यापी स्वरुपात स्थापना करण्यात आली असून राष्ट्रीय छात्रसेनेची तरतूद व
रचना करण्याच्या दृष्टीने "राष्ट्रीय छात्रसेना कायदा, १९४८" हा अधिनियम करण्यात आला आहे. राष्ट्रीय छात्र
सेनेमधील छात्रांना नेमबाजी हा उपक्रम राबविण्यात येतो. यामध्ये महाराष्ट्र राज्यातील राष्ट्रीय छात्रसेनेचे छात्र
दरवर्षी सहभागी होत असून त्यात विशेष प्राविण्य मिळवितात या छात्रांमधून महाराष्ट्रातील राष्ट्रीय व
आंतरराष्ट्रीय खेळाडू मिळाले आहेत. राष्ट्रीय छात्रसेनेतील छात्रांना नेमबाजी खेळाच्या सरावाकरीता ०.२२
एम.एम. आयात दारूगोळा खरेदी करण्यासाठी निधी उपलब्ध करून देण्याची बाब शासनाच्या विचाराधीन
होती.
शासन निर्णय :
वित्त विभाग, शासन निर्णय क्रमांक विअप्र-२०१३/प्र.क्र.३०/२०१३ / विनियम, भाग-२, दि. १७.०४.२०१५
मध्ये निर्देशित केल्यानुसार वित्तीय अधिकार नियम पुस्तिका १९७८ भाग दोन, उपविभाग दोन मधील अ.क्र. ४
नियम ०७ नुसार अवजारे, किरकोळ साधन सामग्री आणि उपकरणे संच विकत घेण्याबाबत रू. ५.०० लक्ष पर्यंत
मंजूरी देण्याचे अधिकार प्रशासकीय विभागास प्रदान करण्यात आलेले आहेत. त्यानुसार, ०.२२ एम. एम.
आयात दारूगोळा खरेदी करण्याकरीता रू.०३.०० लक्ष ( अक्षरी रूपये तीन लक्ष फक्त ) इतकी असल्याने
प्रशासकीय विभागाच्या मान्यतेने सदरहू रकमेची देयके पारित करण्यास या शासन निर्णयाद्वारे मान्यता देण्यात
येत आहे.
# Page 2
शासन निर्णय क्रमांकः राछासे-२६२२/प्र.क्र.४५/क्रीयुसे-३,
२. राष्ट्रीय छात्र सेना, (२२०४ ००१६)-२१, सामग्री व पुरवठा या लेखाशिर्षाखाली या योजनेअंतर्गत
उपलब्ध असलेल्या तरतूदीमधून उक्त खर्च भागविण्यात यावा. उक्त रक्कम कोषागारातून आहरित
करणेकरीता आहरण व संवितरण अधिकारी म्हणून संबंधित गट प्रमुख, गटमुख्यालय, राष्ट्रीय छात्र सेना यांना
प्राधिकृत करण्यात येते. तसेच आयुक्त, क्रीडा व युवक सेवा, पुणे यांना नियंत्रण अधिकारी म्हणून प्राधिकृत
करण्यात येते.