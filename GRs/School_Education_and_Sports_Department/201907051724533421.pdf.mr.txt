# Page 1
अपंग एकात्मिक शिक्षण योजना अंतर्गत विशेष शिक्षक/परिचर यांच्या समायोजनामध्ये झालेल्या गैरप्रकाराची चौकशी करण्यासाठी विशेष चौकशी पथकाची (SIT) स्थापना करणेबाबत....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः एसटीएफ़-१०१८/प्र.क्र.७६/टिएनटी-५
मादाम कामा मार्ग,हुतात्मा राजगुरु चौक,
मंत्रालय, मुंबई - ४०००३२
दिनांक: ०५ जुलै, २०१९.
वाचा : १. शासन निर्णय शालेय शिक्षण व क्रीडा विभाग क्रमांक : पीआरई-२००९/प्र.क्र.३०१/प्राशि- १, दिनांक १५ सप्टेंबर, २०१० २. शासन निर्णय शालेय शिक्षण व क्रीडा विभाग क्रमांक : एसटीएफ़-१०१८/प्र.क्र.७६/टिएनटी-५, दिनांक २१ मे, २०१८ ३. आयुक्त शिक्षण, महाराष्ट्र राज्य, पुणे यांचे क्रमांक : आशिका/अएशियो/चौकशी/२०१८/३२२२, दिनांक २८ मे, २०१९.
प्रस्तावना :
संदर्भाधीन दिनांक १५.०९.२०१० रोजीच्या शासन निर्णयान्वये करण्यात आलेल्या विशेष शिक्षक/परिचर यांचे समायोजन प्रक्रियेमध्ये अनियमितता झाली आहे किंवा कसे याची सखोल चौकशी करण्यासाठी दिनांक २१.०५.२०१८ रोजीच्या शासन निर्णयान्वये विशेष चौकशी पथकाची स्थापना करण्यात आली आहे. सदर चौकशी पथकाने आपला अहवाल ६० दिवसांच्या आत मा. मुख्य सचिव यांना सादर करावयाचा होता. तथापि, सदरचा अहवाल सादर करण्यास मुदतवाढ मिळणेबाबत आयुक्त शिक्षण, महाराष्ट्र राज्य तथा अध्यक्ष, विशेष चौकशी पथक यांनी संदर्भाधीन दिनांक २८.०५.२०१९ रोजीच्या पत्रान्वये विनंती केली होती. त्यास अनुसरुन विशेष चौकशी पथकास अहवाल सादर करण्याकरिता मुदतवाढ देण्याचीबाब शासनाच्या विचाराधीन होती.
शासन निर्णय :
शासन निर्णय दिनांक २१.०५.२०१८ अन्वये गठीत विशेष चौकशी पथकास आपला अहवाल मा. मुख्य सचिव यांना सादर करण्यासाठी दिनांक ३१.०७.२०१९ पर्यंत मुदतवाढ देण्यात येत आहे.
# Page 2
शासन निर्णय क्रमांक: एसटीएफ़-१०१८/प्र.क्र.७६/टिएनटी-५