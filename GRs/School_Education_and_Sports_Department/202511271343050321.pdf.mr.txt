# Page 1
जर्मनीतील बाडेन वुटेनबर्ग या राज्यासोबत
केलेल्या कराराच्या अनुषंगाने स्थापन
करण्यात आलेल्या राज्यस्तरीय कृतीगटात
(Task Force) समन्वयक नेमणेबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकःसंकीर्ण२०२३/प्र.क्र.३२/एसडी-६
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२
दिनांक:-२७ नोव्हेंबर, २०२५
वाचा:- १) शासन निर्णय शालेय शिक्षण व क्रिडा विभाग समक्रमांक दि.३१.०५.२०२३
२) शासन निर्णय शालेय शिक्षण व क्रिडा विभाग समक्रमांक दि.२२.०७.२०२४
प्रस्तावना :-
युरोपीयन देशाच्या मागणी प्रमाणे त्यांना कुशल मनुष्ट्यबळ पुरवण्याच्या अनुषंगाने
करावयाच्या उपाययोजनांबाबत विचारविनिमय करण्यासाठी मा. मंत्री (शालेय शिक्षण) यांच्या
अध्यक्षतेखाली संदर्भाधीन दि.३१/०५/२०२३ च्या शासन निर्णयान्वये राज्यस्तरीय कृतीगट (Task
Force) स्थापन करण्यास मान्यता प्रदान करण्यात आली आहे. या प्रकल्पातंर्गत जर्मनीतील बाडेन
वुटेनबर्ग या राज्याशी कुशल मनुष्ट्यबळ पुरविण्यासंदर्भात सामंजस्य करार करण्यात आला आहे .या
प्रकल्पाच्या अंमलबजावणीसाठी कुशल मनुष्ट्यबळास जर्मन भाषेच्या प्रशिक्षणासंदर्भात समन्वयक
नेमण्याची बाब शासनाच्या विचाराधीन होती.
शासन निर्णय :-
संदर्भाधीन शासन निर्णयान्वये गठीत करण्यात आलेल्या राज्यस्तरीय कृती गटामध्ये (Task
Force) समन्वयक म्हणून श्री.दीपक केसरकर,मा.वि.स.स यांची नेमणूक करण्यास शासनाची
मान्यता प्रदान करण्यात येत आहे.
२. समन्वयक हे सदर प्रकल्पात पुढील बाबींमध्ये सहकार्य करतील.
I.सर्व संबंधित अधिकाऱ्यांशी समन्वय करणे.
II.या योजनेत महाराष्ट्र राज्यांमधून जर्मनीला जाणाऱ्या युवकांना योग्य प्रशिक्षण व आवश्यक
कागदपत्रांची पूर्ततेसंदर्भात समन्वय करणे.
III.जर्मनीमध्ये रोजगाराच्या संधी योजनेअंतर्गत नव्याने नियुक्त (recruit) उमेदवारांना
जर्मनीमध्ये सुस्थापित होण्यासाठी मदत करण्याच्या अनुषंगाने समन्वय साधतील व यासाठी
आवश्यकतेनुसार जर्मनीमध्ये स्थायिक महाराष्ट्रातील प्रवासी भारतीयांशी समन्वय ठेवतील.
IV.बाडेन वुटेनबर्ग राज्यांतर्गत संबंधित खात्यांशी समन्वय करणे.
# Page 2
V.महाराष्ट्र शासनाने वरील बाबीसाठी स्थापीत करत असलेल्या कंपनिशी समन्वय करणे.
VI.वरीलबाबतच्या अहवाल राज्यस्तरीय कृती गटास वेळोवेळी सादर करणे.
३. उपरोक्त बाबींच्या अनुषंगाने घेण्यात येणाऱ्या निर्णयांसाठी राज्यस्तरीय कृतीगटाची (Task
Force) मान्यता घेणे आवश्यक राहील.
४. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर