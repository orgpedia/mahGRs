# Page 1
शासन सेवेत कार्यरत असताना अपंगत्व आलेल्या कर्मचा-यांप्रकरणी "विकलांग व्यक्तींसाठी (समान संधी, हक्कांचे संरक्षण आणि पूर्ण सहभाग) अधिनियम, १९९५” अन्वये कार्यवाही करण्याबाबत.
महाराष्ट्र शासन
शालेय शिक्षण व क्रीडा विभाग
शासन परिपत्रक क्रमांक: संकीर्ण-२०२१/प्र.क्र.१२१/टीएनटी-१
चौथा मजला, विस्तार इमारत, मादाम कामा मार्ग,
हुतात्मा राजगुरू चौक, मंत्रालय, मुंबई-४०० ०३२
तारीख: ०२ ऑगस्ट, २०२१
वाचा - १) विकलांग व्यक्तींसाठी (समान संधी, हक्कांचे संरक्षण आणि पूर्ण सहभाग) अधिनियम, १९९५, दिनांक १.१.१९९६ २) उप सचिव, सामाजिक न्याय व विशेष सहाय्य विभाग, मंत्रालय, मुंबई यांचे पत्र क्र. संकीर्ण २००७/प्र. क्र. ५८/सुधार -३, दिनांक २६.३.२००७
शासन परिपत्रक केंद्र शासनाच्या विकलांग व्यक्तींसाठी (समान संधी, हक्कांचे संरक्षण आणि पूर्ण सहभाग ) अधिनियम, १९९५ मधील कलम ४७ अन्वये, सेवेत कार्यरत असताना विकलांगता आलेल्या कर्मचा-यांबाबत तरतूदी केल्या आहेत.
यासंदर्भात सदर अधिनियमातील कलम-४७ मधील तरतूदी विचारात घेऊन कार्यवाही करण्याचे आदेश विभागाच्या अखत्यारीतील सर्व आस्थापनांना देण्याची सूचना सामाजिक न्याय व विशेष सहाय्य विभाग, मंत्रालय, मुंबई यांनी संदर्भ-२ मधील दिनांक २६.३.२००७ च्या पत्रान्वये केली आहे. त्यानुषंगाने सेवेत असताना अपंगत्व आलेल्या कर्मचा-यांच्या प्रकरणी विकलांग व्यक्तींसाठी (समान संधी, हक्कांचे संरक्षण आणि पूर्ण सहभाग) अधिनियम, १९९५ मधील कलम-४७ (१) व त्याचे परंतुक यांमध्ये नमूद तरतूदींना अनुसरून आवश्यक कार्यवाही करण्यात यावी.