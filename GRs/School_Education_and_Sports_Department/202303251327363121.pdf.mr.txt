# Page 1
परेल शिवडी येथील भूखंड सीटीएस क्र.४२९ येथील इमारतीमधील शिक्षण निरीक्षक, दक्षिण विभाग, बृहन्मुंबई कार्यालयासाठी देखभाल खर्च व मालमत्ता कर भरण्याकरीता निधी उपलब्ध करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकीर्ण २०२१/प्र.क्र.३७/२१/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- २४ मार्च, २०२३
वाचा : १) नगर विकास विभाग शासन अधिसूचना क्र. टीपीबी४३०७/५०/प्र.क्र.२८७/नवि-११, दिनांक ३१ ऑगस्ट, २००९ २) शालेय शिक्षण व क्रीडा विभाग, शासन निर्णय संकीर्ण २०२१/प्र.क्र.३७/२१/प्रशा-५, दिनांक २४ जानेवारी, २०२२ ३) शालेय शिक्षण व क्रीडा विभाग, शासन निर्णय संकीर्ण २०२१/प्र.क्र.३७/२१/प्रशा-५, दिनांक २० डिसेंबर, २०२२
प्रस्तावना : शिक्षण निरीक्षक, दक्षिण विभाग, बृहन्मुंबई यांच्या अधिनस्त परेल शिवडी येथील भूखंड सीटीएस क्र.४२९ येथील इमारतीचा देखभाल दुरुस्ती खर्च भागविण्यासाठी, तसेच बृहन्मुंबई महानगरपालिकेचा प्रलंबित असलेला मालमत्ता कर भरण्यासाठी एकूण रु.३१,८८,०००/- (अक्षरी रुपये एकतीस लाख अठ्ठयाऐंशी हजार फक्त ) इतक्या निधीची आवश्यकता असल्याने सन २०२३ च्या अर्थसंकल्पीय अधिवेशनात पूरक मागणी प्रस्तावित करण्यात आली होती. त्या अनुषंगाने, विधानमंडळाने रु.१०००/- किंमतीची टोकन मागणी संमत केली आहे. वित्त विभागाने सन २०२२-२३ या वित्तीय वर्षामध्ये उक्त नमूद खर्च भागविण्यासाठी सुधारित अंदाजात निधीमध्ये वाढ करुन दिली आहे. शिक्षण निरीक्षक, दक्षिण मुंबई कार्यालयाच्या इमारतीचा देखभाल दुरुस्ती खर्च भागविण्याकरीता व बृहन्मुंबई महानगरपालिकेस मालमत्ता कर भरण्याकरीता उर्वरित असलेली रक्कम रु.३१.८८ लाख इतका निधी वितरीत करण्याची बाब विचाराधीन होती.
शासन निर्णय : शिक्षण निरीक्षक, दक्षिण विभाग, बृहन्मुंबई यांच्या अधिनस्त परेल शिवडी येथील भूखंड सीटीएस क्र.४२९ येथील प्रलंबित असलेला इमारतीचा देखभाल दुरुस्ती खर्च अदा करण्यासाठी, तसेच बृहन्मुंबई महानगरपालिकेकडे मालमत्ता करापोटी प्रलंबित व चालू देयक अदा करण्यासाठी वित्त विभागाने दिलेल्या मान्यतेनुसार रु.३१,८८,०००/- (रुपये एकतीस लाख अठ्ठयाऐंशी हजार फक्त) इतका निधी शिक्षण निरीक्षक, दक्षिण विभाग, बृहन्मुंबई कार्यालयास उपलब्ध करुन देण्यात येत आहे.
२. शिक्षण निरीक्षक, दक्षिण मुंबई कार्यालय इमारतीच्या देखभाल दुरुस्तीकरीता व बृहन्मुंबई महानगरपालिकेकडे प्रलंबित मालमत्ता कर यासाठी रु. ३१,८८,०००/- (रुपये एकतीस लाख अठ्ठयाऐंशी हजार फक्त) इतका निधी “मागणी क्र. ई-२, २२०२ सर्वसाधारण शिक्षण, ०२, माध्यमिक शिक्षण, १०१, निरीक्षण (०१) माध्यमिक शाळांची तपासणी (०१) (०१) माध्यमिक शाळांची तपासणी (२२०२०२७१) या लेखाशिर्षाखाली १४ भाडेपट्टी व कर या उद्दिष्टांतर्गत सन २०२२-२३ या वित्तीय वर्षात असलेल्या अर्थसंकल्पित निधीमध्ये सुधारित अंदाजाव्दारे वाढ करुन उपलब्ध करुन देण्यात आला आहे, त्यामधून सदर खर्च भागविण्यात यावा. सदर निधी अर्थसंकल्प वितरण प्रणालीवर वितरीत करण्यात आला आहे.
# Page 2
शासन निर्णय क्रमांक: संकीर्ण २०२१/प्र.क्र.३७/२१/प्रशा-५
३. वित्त विभाग, व्यय–५ कार्यासनाच्या अनौपचारिक संदर्भ क्र.३४०/२०२३, दि. २३.०३.२०२३ अन्वये दिलेल्या मान्यतेस अनुसरून सदर शासन निर्णय निर्गमित करण्यात येत आहे..