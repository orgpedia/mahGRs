# Page 1
ई-गव्हर्नन्स कार्यक्रमांतर्गत शालेय शिक्षण व क्रीडा विभाग (खुद्द) साठी लागणाऱ्या वस्तूंची खरेदी करण्यासाठी मंत्रालयीन प्रशासकीय विभाग (खुद्द) खरेदी समिती गठीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः ईगव्ह-०२२३/प्र.क्र.५/संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- २ मार्च, २०२३.
वाचा : शासन निर्णय, उद्योग, उर्जा व कामगार विभाग, क्र.भांखस-२०१४/प्र.क्र.८२/भाग III/उद्योग-४, दि.०१ डिसेंबर, २०१६.
प्रस्तावना :
राज्य शासनाने संदर्भाधीन दि. १ डिसेंबर, २०१६ च्या शासन निर्णयान्वये “शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका” निर्गमित केलेली
आहे. सदर नियमपुस्तिकेतील परिच्छेद क्रमांक २.९.३ मध्ये मंत्रालयीन प्रशासकीय विभागासाठी (खुद्द)
खरेदी समितीची रचना दिलेली आहे. ई गव्हर्नन्स कार्यक्रमांतर्गत सचिवांच्या अध्यक्षतेखाली प्रकल्प
अंमलबजावणी समिती गठीत करण्यात आली आहे. विभागास लागणारी संगणक सामग्री व इतर
अनुषंगीक वस्तुंची खरेदी प्रकल्प अंमलबजावणी समितीच्या मान्यतेने करण्यात येते. परंतु ई-गव्हर्नन्स
कार्यक्रमांतर्गत Gem पोर्टलव्दारे किंवा दरपत्रक मागवून खरेदी केलेल्या वस्तुंच्या तांत्रिक निविदा व
आर्थिक निविदा तपासणी आवश्यक असते यासाठी संबंधित सह / उप सचिव यांच्या अध्यक्षतेखाली
खरेदी समिती गठीत करण्याची बाब शासनाच्या विचाराधीन होती.
शासन निर्णय:
राज्य शासनाच्या शासकीय विभागांनी करावयाच्या कार्यालयीन खरेदीसाठीच्या
कार्यपध्दतीच्या सुधारित नियमपुस्तिकेतील परिच्छेद क्रमांक २.९.३ मधील तरतूदीनुसार शालेय शिक्षण
व क्रीडा विभागासाठी (खुद्द) खालीलप्रमाणे मंत्रालयीन प्रशासकीय विभाग (खुद्द) खरेदी समिती गठीत
करण्यात येत आहे:
# Page 2
शासन निर्णय क्रमांक: ईगव्ह-०२२३/प्र.क्र.५/संगणक
----------------------------------------------------
| १. | संबंधित कार्यासनाचे सहसचिव/उपसचिव | अध्यक्ष |
| २. | उद्योग संचालनालयाचे प्रतिनिधी | निमंत्रीत |
| ३. | लेखा व कोषागरे संचालनालयाचे प्रतिनिधी | निमंत्रीत |
| ४. | अवर सचिव/कक्ष अधिकारी (अर्थसंकल्प) | सदस्य |
| ५. | अवर सचिव / कक्ष अधिकारी (रोख शाखा) | सदस्य |
| ६. | संबंधित कार्यासनाचे अवर सचिव/कक्ष अधिकारी | सदस्य |
----------------------------------------------------
२. सदर समितीने विभागासाठी आवश्यक खरेदी करतांना संदर्भाधीन दिनांक ०१.१२.२०१६ च्या
शासन निर्णयात नमूद केल्याप्रमाणे कार्यालयीन खरेदीसाठीच्या कार्यपध्दतीच्या नियमपुस्तिकेतील
तरतुदीनुसार सर्व प्रक्रिया पुर्ण करण्याची कार्यवाही करावी.