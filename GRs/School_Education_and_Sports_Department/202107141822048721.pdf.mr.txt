# Page 1
विना अनुदान व कायम विनाअनुदान तत्वावर मान्यता दिलेल्या व २० टक्के अनुदान सुरु असलेल्या खाजगी प्राथमिक शाळा/ तुकड्यांना वाढीव २० टक्के अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दिपत्र क्रमांक : प्राशाअ-२०२१/प्र.क्र.१७/एसएम-४
मंत्रालय, विस्तार भवन, मुंबई ४०० ०३२.
दिनांक : १४ जुलै, २०२१.
वाचा :- शालेय शिक्षण व क्रीडा विभाग, शासन निर्णय,समक्रमांक, दिनांक १५ फेब्रुवारी, २०२१
शासन शुध्दिपत्र :
संदर्भाधीन शासन निर्णयान्वये “विना अनुदान व कायम विनाअनुदान तत्वावर मान्यता दिलेल्या व २० टक्के अनुदान सुरु असलेल्या खाजगी प्राथमिक शाळा / तुकड्यांना वाढीव २० टक्के अनुदानास पात्र ठरलेल्या “प्रपत्र-अ” मधील ४५६ प्राथमिक शाळांमधील २५६६ शिक्षक व “प्रपत्र-ब” मधील ३४५ प्राथमिक शाळांच्या १३४० वर्ग/तुकड्यांवरील १५६५ शिक्षक पदे अशा एकूण ४१३१ शिक्षक पदांना दि.०१ नोव्हेंबर, २०२० पासून वाढीव २० टक्के अनुदानासाठी पात्र घोषित करण्यात आले आहे.
२. सदर शासन निर्णयातील परिच्छेद ६ नंतर परिच्छेद क्र.७ व ८ पुढील प्रमाणे समाविष्ट करण्यात येत आहे : ७. उपरोक्त शासन निर्णयान्वये वाढीव २० टक्के अनुदानासाठी पात्र घोषित करण्यात आलेल्या एकूण ४१३१ शिक्षक पदांवरील विद्यमान वेतनमानानुसार होणारा वार्षिक आवर्ती खर्च रु.४९५७.२० लक्ष इतका आहे. सदर खर्च “मागणी क्र. ई-२, २२०२, सर्वसाधारण शिक्षण, ०१ प्राथमिक शिक्षण, (०५) स्थानिक संस्थांना प्राथमिक शिक्षणाच्या विस्तारासाठी अनुदान (०५) (०४) खाजगी प्राथमिक शाळांना अनुदान (अनिवार्य ) (२२०२३२६१), ३६- सहायक अनुदान (वेतन)” या लेखाशिर्षाखाली त्या त्या वर्षी मंजूर अनुदानातून भागविण्यात यावा.
८. सदर शासन निर्णय वित्त विभागाचा अनौपचारिक संदर्भ क्र.६२५/२०२१/व्यय-५, दिनांक ०७ जुलै, २०२१ अन्वये दिलेल्या कार्योत्तर मान्यतेनुसार निर्गमित करण्यात येत आहे.
# Page 2