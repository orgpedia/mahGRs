# Page 1
हनुमान व्यायाम प्रसारक मंडळ, अमरावती या क्रीडा क्षेत्रातील अग्रगण्य संस्थेच्या डीग्री कॉलेज ऑफ फिजीकल एज्युकेशन, अमरावती या महाविद्यालयास क्रीडा विद्यापीठ म्हणून मान्यता देण्याच्या मागणीच्या अनुषंगाने समिती नियुक्त करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः संकीर्ण-३०२२/प्र.क्र.१५१/क्रीयुसे-१,
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२.
तारीख: १० नोव्हेंबर, २०२२.
वाचा:- आयुक्त, क्रीडा व युवक सेवा यांचे पत्र क्र.आंक्रीवि/क्रीविमा/२०२१-२२/का-११/६४३, दि.२१ ऑक्टोबर, २०२२
प्रस्तावना: सन १९१४ साली स्थापन झालेली श्री. हनुमान व्यायाम प्रसारक मंडळ, अमरावती ही संस्था क्रीडा क्षेत्रात उल्लेखनीय कार्य करणारी संस्था असून या संस्थेने अनंत क्रीडा मंदिर, इनडोअर स्टेडियम, खुले स्टेडियम, विविध खेळांची मैदाने, जलतरण तलाव, १० मी शुटींग रेंज, सभागृह अशा विविध क्रीडा सुविधा विकसित केलेल्या आहेत. सदर संस्थेचे डिग्री कॉलेज ऑफ फिजीकल एज्युकेशन हे स्वायत्त दर्जा प्राप्त असलेले महाविद्यालय कार्यान्वित असून त्यास नॅक (NAAC) व्दारा "अ" दर्जा प्राप्त झालेला आहे. या शारीरिक शिक्षण महाविद्यालयाला शासनाव्दारे अनुदान प्राप्त होत आहे. सदर संस्थेकडील क्रीडा विद्यापीठाकरीता आवश्यक सुविधांचा विचार करून संस्थासंचलित डिग्री कॉलेज ऑफ फिजीकल एज्युकेशन, अमरावती या महाविद्यालयास “क्रीडा विद्यापीठ” म्हणून मान्यता तसेच अनुषंगिक आर्थिक मदत देण्याची मागणी सदर संस्थेने शासनाकडे केली आहे. संस्थेने मागणीच्या अनुषंगाने मा. मंत्री, क्रीडा व युवक कल्याण यांनी आयुक्त, अमरावती यांचे अध्यक्षतेखाली समिती गठीत करुन अहवाल सादर करण्याबाबतचे निदेश दिले आहेत. यानुषंगाने सदरबाबत समिती गठीत करण्याची बाब शासनाच्या विचाराधिन होती
शासन निर्णय: श्री. हनुमान व्यायाम प्रसारक मंडळ, अमरावती संचलित डिग्री कॉलेज ऑफ फिजीकल एज्युकेशन, अमरावती या महाविद्यालयास “क्रीडा विद्यापीठ” म्हणून मान्यता देण्याच्या मागणीसंदर्भात तसेच अनुषंगिक मुद्यांसंदर्भात तपासणी व अभ्यास करून शासनास परिपुर्ण अहवाल सादर करण्याकरिता खालीलप्रमाणे समिती गठीत करण्यास याव्दारे मान्यता देण्यात येत आहे.
# Page 2
शासन निर्णय क्रमांकः संकीर्ण-३०२२/प्र.क्र.१५१/क्रीयुसे-१
-------------------------------------------------------------------------------
| १. | विभागीय आयुक्त, अमरावती विभाग, अमरावती | अध्यक्ष |
| २.  |  | डॉ. विलास एस सपकाळ, कुलगुरु, महात्मा गांधी मेमोरियल मिशन, औरंगाबाद | सदस्य |
| ३.  |  | सहसंचालक, उच्च तंत्र शिक्षण अमरावती विभाग, अमरावती | सदस्य |
| ४. | उपसंचालक, क्रीडा व युवक सेवा अमरावती विभाग, अमरावती | सदस्य सचिव |
| ५. | जिल्हा क्रीडा अधिकारी, अमरावती | सदस्य |
-------------------------------------------------------------------------------
२. समितीची कार्यकक्षा
उपरोक्त समिती खालील मुद्यांबाबत सविस्तर अभ्यास करुन आपल्या स्वयंस्पष्ट शिफारशीसहीत परिपुर्ण अहवाल शासनास सादर करेल.
१) प्रचलित अभ्यासक्रम स्वरुप तसेच अनुरूप बाबी काय आहेत या विचारात घेऊन अन्य अभ्यासक्रमांबाबत २) यानुषंगाने अपेक्षित खर्चाच्या बाबी, उपलब्ध पायाभूत सुविधा, मनुष्यबळ, आर्थिक भार व इतर बाबी.
३) अनुषंगिक अन्य सर्व बाबी ४) महाराष्ट्र आंतरराष्ट्रीय क्रीडा विद्यापीठ अधिनियम २०२०, अन्वये राज्यात आंतरराष्ट्रीय क्रीडा विद्यापीठाची स्थापना करण्यात आली असून विद्यापीठ अनुदान आयोगाकडूनही विद्यापीठास मान्यता दिली आहे. या विद्यापीठात २ क्रीडा विषयक अभ्यासक्रमाबाबत विद्यापीठ अनुदान आयोगाकडून मान्यता मिळाली असून सदर अभ्यासक्रम पुढील शैक्षणिक वर्षापासून सुरु करणे नियोजित आहे. या आंतरराष्ट्रीय क्रीडा विद्यापीठाकडून राज्यातील महाविद्यालयांना संलग्नता देण्याचे तसेच प्रादेशिक केंद्रे चालविण्याचे प्रयोजित आहे. या पार्श्वभूमीवर अशाप्रकारे स्वतंत्ररित्या क्रीडा विद्यापीठाची आवश्यकता.
३. समिती कालावधी उपरोक्त समिती आपला अहवाल शासनास ३ महिन्यांमध्ये सादर करील.
# Page 3