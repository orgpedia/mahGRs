# Page 1
४ थी खेलो इंडिया युवा राष्ट्रीय स्पर्धा, हरियाणा - २०२१ -
राज्यस्तरीय स्पर्धा व राज्य संघ निवड कार्यक्रम तसेच, राष्ट्रीय स्पर्धापूर्व प्रशिक्षण शिबीर व राष्ट्रीय स्पर्धा सहभाग यासाठी निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २५ मे, २०२२
वाचा : १) शासन निर्णय, शालेय शिक्षण व क्रीडा विभाग, क्र.केआयपी-२३१६/ प्र.क्र.८७/ क्रीयुसे-१, दिनांक २० नोव्हेंबर, २०१८.
२) भारतीय युवा व खेळ मंत्रालयाचे पत्र क्र.KIYG-IV/GTCC/०८०८/२०१९-२०, दिनांक १२ मे, २०२१ व दिनांक २०.१०.२०२१ ची पत्रे.
३) शासन परिपत्रक, वित्त विभाग, क्र.अर्थसं-२०२२/प्र.क्र.४३/अर्थ-३,
दिनांक ०४ एप्रिल, २०२२.
४) आयुक्त, क्रीडा व युवक सेवा, पुणे यांचे क्र. क्रीयुसे/खेलोइंडिया/संघनिवड/२०२१ २२/का-४, दि.१० डिसेंबर, २०२२ चे पत्र.
५) आयुक्त, क्रीडा व युवक सेवा, पुणे यांचे क्र. क्रीयुसे/खेइंरायुक्रीस्प/शिबीर/२०२१ २२/का-४/११९, दि.०६ जानेवारी, २०२२ चे पत्र.
६) शासन निर्णय, शालेय शिक्षण व क्रीडा विभाग, क्र. केआपी-१९२१/प्र.क्र.२५५/ क्रीयुसे-१, दिनांक ०६ मे, २०२२.
७) शासनाचे समक्रमांकाचे दिनांक १३.०५.२०२२ रोजीचे पत्र.
प्रस्तावना :
"खेलो इंडिया - क्रीडा विकासासाठी राष्ट्रीय कार्यकम" ही केंद्र पुरस्कृत योजनेची अंमलबजावणी दिनांक १६.१०.२०१७ रोजीच्या परिपत्रकान्वये संपूर्ण देशात लागू करण्यात
पृष्ठ ११ पैकी १
# Page 2
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
आली आहे. त्याअनुषंगाने सदर योजनेची राज्यात अंमलबजावणी करण्याकरीता संदर्भ क्र.१ अन्वये दिनांक २०.११.२०१८ रोजी शासन निर्णय निर्गमित करण्यात आला आहे. सदर
योजनेनुसार, देशभरातील विविध खेळप्रकारामधील प्रतिभावंत खेळाडूंचा शोध घेण्याकरीता, केंद्र शासनाच्या क्रीडा व युवक कल्याण मंत्रालयाद्वारा सन २०१८-१९ पासून खेलो इंडिया युवा क्रीडा स्पर्धेचे आयोजन करण्यात येत आहे.
त्यानुसार चौथ्या खेलो इंडिया युवा राष्ट्रीय क्रीडा स्पर्धा दिनांक ४ जून, २०२२ ते दिनांक १३ जून, २०२२ या कालावधीत हरियाणा (पंचकुला) येथे आयोजित करण्यात आलेली आहे. या स्पर्धेत १८ वर्षाखालील मुलां-मुलींचा समावेश करण्यात आलेला आहे. सदर राष्ट्रीय स्पर्धेत महाराष्ट्राला अधिकाधिक पदके मिळवून, देशाच्या पदकतालिकेमध्ये प्रथम स्थान अबाधित रहावे, यासाठी राज्यासाठी निवडण्यात आलेल्या कबड्डी, खो-खो व बास्केटबॉल या सांघिक खेळ प्रकारांकरीता संघांची निवड करण्यासाठी प्रथम टप्प्यात जिल्हा, विभाग व राज्यस्तरीय निवड चाचणी स्पर्धांचे आयोजन करण्यात येऊन, त्याद्वारे राज्य
संघ निवडीचा कार्यक्रम पार पाडण्यात आला आहे. वैयक्तीक खेळ प्रकारांमधील खेळाडूंची निवड संबंधीत खेळाच्या राष्ट्रीय फेडरेशनद्वारे करण्यात येणार आहे. राज्यातून अंदाजे एकूण ४२० खेळाडूंची स्पर्धेसाठी निवड करण्यात येणार आहे. त्यांचेसोबत मार्गदर्शक, सहाय्यक मार्गदर्शक, पदाधिकारी, व्यवस्थापक, सहाय्यक व्यवस्थापक अशा १३० अधिकाऱ्यांचे पथक स्पर्धेच्या ठिकाणी जाणार आहे. प्रथम टप्प्यातील जिल्हा, विभाग व राज्यस्तरीय निवड चाचणी स्पर्धांचे आयोजनाकरीता क्रीडा संचालनालयाने संदर्भ क्र.४ येथील दिनांक १०.१२.२०२२ अन्वये रु.६१,४१,०००/- इतक्या खर्चाचे अंदाजपत्रक शासनास सादर केले आहे.
दुसऱ्या टप्प्यात राष्ट्रीय स्पर्धापूर्व प्रशिक्षण शिबीर व प्रत्यक्ष राष्ट्रीय स्पर्धा याचा समावेश आहे. निवड चाचणीद्वारे राज्याच्या संघात निवड झालेल्या खेळाडूंचे १३ दिवसांचे प्रशिक्षण शिबीर श्री शिवछत्रपती क्रीडा संकुल, बालेवाडी, पुणे येथे दिनांक १८ मे, २०२२ पासून आयोजित करण्यात येत आहे. सदर राष्ट्रीय स्पर्धापूर्व प्रशिक्षण शिबीर व त्यानंतर राष्ट्रीय स्पर्धा सहभाग याकरीता क्रीडा संचालनालयाने संदर्भ क्र.५ येथील दिनांक ०६.०१.२०२२ च्या पत्रान्वये एकूण रु.१,४८,१२,८००/- इतक्या खर्चाचे अंदाजपत्रक मान्यतेस्तव सादर केले आहे. यानुसार हरियाणा येथे होणाऱ्या ४ थ्या खेलो इंडिया युवा राष्ट्रीय क्रीडा स्पर्धेसाठी एकूण रु.२,०९,५३,८००/- इतक्या खर्चाच्या अंदाजपत्रकास संदर्भ क्र.६ येथील दिनांक ०६.०५.२०२२ च्या शासन निर्णयान्वये प्रशासकीय मान्यता देण्यात आली आहे.
पृष्ठ ११ पैकी २
# Page 3
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
पुणे ते हरियाणा (पंचकुला) हे अंतर रेल्वेद्वारे साधारणत: ३० तासांचे आहे. राष्ट्रीय स्पर्धेत सहभागी होणाऱ्या राज्यातील खेळाडूंना प्रवासाचा थकवा जाणवून त्यांच्या कामगिरीवर विपरीत परिणाम होऊ नये, यासाठी गतवर्षी प्रमाणेच यावर्षीही स्पर्धेसाठी निवडलेल्या ४२०
खेळाडूं व १३० पदाधिकाऱ्यांना हरियाणा येथे उपस्थिती राहण्याकरीता विमानप्रवासाची सुविधा उपलब्ध करण्यात येत आहे. परतीचा प्रवास रेल्वेद्वारे करण्यात येणार आहे. स्पर्धा सुरु होण्यासाठी शिल्लक राहिलेला एक महिन्यांचा अत्यंत कमी कालावधी लक्षात घेऊन, प्रवासखर्चात बचत करण्याच्या दृष्टीने सदर प्रवासाकरीता आगावू आरक्षणाकरीता संदर्भ क्र.७ येथील दिनांक १३.०५.२०२२ च्या पत्रान्वये प्रशासकीय मान्यतेनुसार प्रवास खर्चाच्या मर्यादेत खेळाडू व पदाधिकाऱ्यांच्या जाण्या-येण्याच्या विमान/रेल्वे प्रवासाच्या आगाऊ आरक्षणाकरीता श्री शिवछत्रपती क्रीडा संकुल, म्हाळुंगे-बालेवाडी, पुणे येथील क्रीडा सुविधांच्या भाडयापोटी जमा रकमेमधून तात्पुरते अग्रीम घेण्यास व सदर अग्रीम रक्कमेची प्रतिपूर्ती करण्यास मान्यता देण्यात आली आहे.
वरीलप्रमाणे, चौथ्या खेलो इंडिया स्पर्धेसाठी राज्यस्तरावरील राज्य संघाची निवड
चाचणी, राष्ट्रीय स्पर्धापूर्व प्रशिक्षण शिबीर कार्यक्रम व राष्ट्रीय स्पर्धेचा खर्च व स्पर्धेत सहभागी खेळाडू, मार्गदर्शक व व्यवस्थापक यांच्या भोजन, निवास, प्रवास, क्रीडा साहित्य, वैद्यकीय साहित्य खरेदी इ. खर्च व अधिकाऱ्यांचे मानधन या बाबींसाठी आवश्यक एकूण रु.२,०९,५३,८००/- (दोन कोटी, नऊ लक्ष, त्रेपन्न हजार, आठशे फक्त) इतका निधी मंजूर करण्याची बाब शासनाच्या विचाराधीन होती.
शासन निर्णयः "खेलो इंडिया - क्रीडा विकासासाठी राष्ट्रीय कार्यकम" या केंद्र पुरस्कृत योजनेंतर्गत चौथ्या खेलो इंडिया युवा राष्ट्रीय स्पर्धा, दिनांक ४ जून, २०२२ ते दिनांक १३ जून, २०२२ या कालावधीत हरियाणा (पंचकुला) येथे आयोजित करण्यात आली आहे. सदर स्पर्धेत सहभागी होण्यासाठी राज्यातील कबड्डी, खो-खो, या सांघीक खेळ प्रकारांसाठी मुलां-मुलींच्या संघांची निवड करण्यासाठी व बास्केटबॉल या खेळ प्रकारासाठी केवळ मुलींच्या संघाची निवड करण्यासाठी आयोजित केलेल्या प्रथम टप्प्यातील जिल्हा, विभाग व राज्यस्तरीय निवड चाचणी स्पर्धां याकरीता सोबतच्या परिशिष्ट-अ नुसार अंदाजे रु.६१,४१,०००/- इतका खर्च व राष्ट्रीय स्पर्धापूर्व प्रशिक्षण शिबीर व त्यानंतर राष्ट्रीय स्पर्धा सहभाग याकरीता परिशिष्ट-ब नुसार अंदाजे रु.१,४८, १२,८००/- असा अंदाजे एकूण ४२० खेळाडू व मार्गदर्शक, संघ
पृष्ठ ११ पैकी ३
# Page 4
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
व्यवस्थापक, फिजिओथीरोपिस्ट, वैद्यकीय/तांत्रिक अधिकारी अशा एकूण १३० अधिकारी यांचा निवास व भोजन खर्च, प्रवासखर्च, मानधन व क्रीडा साहित्य व वैद्यकीय साहित्य खरेदी इ. खर्चाकरीता सोबतच्या परिशिष्ट ब मध्ये नमूद केलेल्या बाबींकरीता एकूण रु.२,०९,५३,८००/- (अक्षरी रुपये दोन कोटी, नऊ लक्ष, त्रेपन्न हजार, आठशे फक्त) इतका निधी वितरीत करण्यास शासनाची मान्यता देण्यात येत आहे.
२. उपरोक्त बाबीवर होणारा खर्च, “मागणी क्रमांक ई-३, लेखाशिर्ष २२०४, क्रीडा व युवक सेवा, १०४, क्रीडा व खेळ, (०५)(०६) शालेय क्रीडा स्पर्धांचे आयोजन (कार्यक्रम), ३१, सहाय्यक
अनुदाने, (वेतनेतर), संगणक क्रमांक २२०४-५६३५ या लेखाशिर्षाखाली सन २०२२-२३ या आर्थिक वर्षासाठी उपलब्ध होणाऱ्या रु.१३००.०० लक्ष तरतूदीमधून भागविण्यात यावा.
३. प्रशासकीय मान्यतेनुसार मंजूर प्रवास खर्चाच्या मर्यादेत खेळाडू व पदाधिकाऱ्यांच्या जाण्या-येण्याच्या विमान / रेल्वे प्रवासाच्या आगाऊ आरक्षणाकरिता श्री शिवछत्रपती क्रीडा
संकुल, म्हाळुंगे-बालेवाडी, पुणे यांच्या भाडयापोटी जमा रकमेमधून घेण्यात आलेल्या अग्रीम रक्कमेची प्रतिपूर्ती करण्यात यावी.
४. वरीलप्रमाणे मंजूर रु.२,०९,५३,८००/- (दोन कोटी, नऊ लक्ष, त्रेपन्न हजार, आठशे फक्त) इतका निधी खर्चासाठी संबंधीतांना वितरीत / प्रतिपूर्ती करण्यास तसेच, आयुक्त, क्रीडा व युवक सेवा, यांच्या अधिनस्त ठेवण्यास मान्यता देण्यात येत आहे.
५. वित्त विभाग, परिपत्रक दिनांक ०४.०४.२०२२ मधील निर्देशांनुसार मंजूर निधी वितरीत करुन खर्च करण्याची कार्यवाही करावी. तसेच, उपरोक्त लेखाशिर्षाखाली सन २०२२-२३
साठी अर्थसंकल्पीत रु.१३००.०० लक्ष तरतूदीमधून ६० टक्केच्या मर्यादेत मासिक विवरणपत्रानुसार एप्रिल, २०२२ मधील अखर्चित निधी रु.८६.६७ लक्ष पुढील माहे मे, २०२२
मध्ये पुढे ओढून घेण्यास व जून, २०२२ महिन्यांचा रु.८६.६७ लक्ष मासिक निधी मागे मे, २०२२ मध्ये ओढून घेण्यास मंजूरी देण्यात येत आहे.
६. उपरोक्त निधी आहरीत करण्यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त, क्रीडा व युवक सेवा, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
७. यासंदर्भात वित्त विभाग, शासन निर्णय, दिनांक १७.०४.२०१५ अन्वये प्राप्त वित्तीय
अधिकारांनुसार व त्यामध्ये वेळोवेळी केलेल्या सुधारणांनुसार मंजूर रक्कम खर्च करण्याची
पृष्ठ ११ पैकी ४
# Page 5
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
कार्यवाही करण्यात यावी. तसेच, मंजूर रकमेच्या विनियोगाबाबत उपयोगीता प्रमाणपत्र शासनास सादर करणे आवश्यक राहील.
८. साहित्य खरेदी व सेवापुरवठादारांमार्फत सेवा उपलब्ध करुन घेण्याबाबत उ.ऊ.व
का.विभाग, शासन निर्णय, दिनांक ०१ डिसेंबर, २०१६, शा.शि.व क्री.विभाग, शासन निर्णय,
दिनांक २९ फेब्रुवारी, २०१६ मधील तरतूदींनुसार कार्यवाही करण्यात यावी.
९. सदर शासन निर्णय, नियोजन विभाग, अनौ.संदर्भ क्र.१८४/१४७१, दि.१०.०५.२०२२ व
वित्त विभाग, अनौ.संदर्भ क्र.५१९/व्यय-५, दि.१७.०५.२०२२ अन्वये मिळालेल्या सहमतीनुसार निर्गमित करण्यात येत आहे.
# Page 6
# Page 7
# Page 8
# Page 9
# Page 10
# Page 11