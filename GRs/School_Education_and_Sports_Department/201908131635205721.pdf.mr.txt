# Page 1
सातारा सैनिकी स्कूल येथील विद्यार्थ्यांच्या भोजन भत्यात वाढ करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: सासैशा-२०१९/प्र.क्र.६०/एसएम-६
मादाम कामा रोड, हुतात्मा राजगुरू चौक
मंत्रालय, मुंबई ३२
तारीख: १३ ऑगस्ट, २०१९
वाचा : १) शासन निर्णय क्रमांक: सासैशा-१०९२/(४३१/९२)/माशि-८, दि. २ ऑगस्ट १९९५.
२) शासन निर्णय क्रमांक: सासैशा-१०९८/(१३४/९८)/माशि-७, दि.२ फेब्रुवारी २००१.
३) शासन निर्णय क्रमांक सासैशा-२०१२/(८८/१२)/माशि-७, दि. ५ जुलै २०१३.
४) सैनिक स्कूल सातारा यांचे क्र.२३१/S/A/१०७३, दि.१६ फेब्रुवारी २०१९.
प्रस्तावना :
सातारा सैनिकी शाळेची स्थापना दि.२३ जून १९६१ रोजी झाली असून सदर शाळा ही देशातील पहिली सैनिकी शाळा आहे. महाराष्ट्रातील तळागाळातील व सर्वस्तरावरील गरीब व होतकरु मुलांना राष्ट्रीय संरक्षण प्रबोधिनीच्या माध्यमातून भारतातून सैन्य दलात अधिकारी पदावर संधी मिळावी हा या शाळेचा मुख्य उद्देश आहे.
या शाळेतून मोठया प्रमाणावर विद्यार्थी राष्ट्रीय संरक्षण प्रबोधिनीमध्ये आतापर्यंत भरती झाले आहेत. सदर शाळेतील विद्यार्थ्यांना, शासन निर्णय, दिनांक ५ जुलै, २०१३ अन्वये प्रति विद्यार्थी प्रतिदिन रु.७२/-या दराने भोजनभत्ता मंजूर करण्यात आला आहे. सातारा सैनिकी शाळेबाबत केंद्र शासन व राज्य शासनामध्ये झालेल्या सामंजस्य करारानुसार सातारा सैनिकी शाळेतील विद्यार्थ्यांना भोजन भत्ता प्रदान करणे ही राज्य शासनाची जबाबदारी आहे. भोजन भत्त्याचा दर निश्चित झाल्यापासून अन्नधान्याच्या किंमतीत झालेली वाढ तसेच एकूण महागाईत झालेली वाढ या अनुषंगाने सातारा सैनिक स्कूल येथील विद्यार्थ्यांच्या आहारभत्याचा दर प्रति विद्यार्थी प्रतिदिन रु.७२/-वरुन रु.७९/-(रुपये एकोणऐंशी फक्त) इतका करण्याचा प्रस्ताव शासनाच्या विचाराधीन होता.
शासन निर्णय :
सातारा सैनिक स्कूल येथील विद्यार्थ्यांना प्रतीदिन प्रती विद्यार्थी रु.७९/-प्रमाणे भोजनभत्ता मंजूर करण्यास याव्दारे मान्यता देण्यात येत आहे. भोजन भत्यांचे सुधारीत दर शैक्षणिक वर्ष २०१९-२० पासून लागू राहतील. तसेच सदर भोजन भत्याचे दर चंद्रपूर सैनिक शाळेतील विद्यार्थ्यांना देखील लागू राहतील.
२. सदर खर्च “मागणी क्रमांक ई-२, २२०२-सर्वसाधारण शिक्षण, ०२ माध्यमिक शिक्षण-११०, अशासकीय माध्यमिक शाळांना सहाय्य (००) (०३) पूर्वाध्ययन सैनिकी शाळांना सहायक अनुदान (२२०२०४६९), ३१ सहायक अनुदाने (वेतनेतर)” या लेखाशिर्षा खालील मंजूर अनुदानातून भागविण्यात यावा.
३. सदर आदेश वित्त विभागाच्या सहमतीने व त्या विभागाचा अनौपचारिक संदर्भ क्र. २८५/व्यय-५, दि.
०३.०५.२०१९ अन्वये निर्गमित करण्यात येत आहे.
# Page 2
शासन निर्णय क्रमांक: सासैशा-२०१९/प्र.क्र.६०/एसएम-६