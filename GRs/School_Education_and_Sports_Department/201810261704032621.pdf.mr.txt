# Page 1
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२ शिवछत्रपती राज्य क्रीडा पुरस्कार व अन्य क्रीडा पुरस्कार सुधारीत नियमावली.
महाराष्ट्र शासन
शालेय शिक्षण व क्रीडा विभाग
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२,
तारीख: २४ ऑक्टोबर, २०१८
वाचा : (१) शासन निर्णय, शालेय शिक्षण व क्रीडा विभाग, क्रमांक शिछपु २०१६/प्र.क्र.२०१/१६/ क्रीयुसे - २; दि. १६.१०.२०१७.
(२) शासन शुध्दिपत्रक, शालेय शिक्षण व क्रीडा विभाग, क्रमांक- शिछपु २०१६/प्र.क्र.२०१/१६/ क्रीयुसे-२;, दिनांक ०८.१२.२०१७.
प्रस्तावना : महाराष्ट्र राज्यातील सर्वोत्कृष्ट क्रीडापटूंना शिवछत्रपती राज्य क्रीडा पुरस्कार देण्याबाबतच्या नियमावलीमध्ये सुधारणा करुन उपरोक्त दिनांक १६.१०.२०१७ च्या शासन निर्णयान्वये सुधारित नियमावली विहित करण्यात आलेली आहे. गत वर्षी पुरस्कारासाठी प्राप्त झालेल्या अर्जांची छाननी करताना उद्भवलेल्या अडचणी विचारात घेवून सदर शासन निर्ण्यामध्ये सुधारणा करण्याची बाब शासनाच्या विचाराधीन होती.
शुद्धिपत्रक : शासन निर्णय दि.१६.१०.२०१७ मधिल परीशिष्ट “अ” मधिल नियम क्र.२ मध्ये पुढील नियम समाविष्ट करण्यात येत आहेत:
i. नियम क्र.१३ - राज्य निवड समितीने शासनास पुरस्कारार्थींची अंतिम शिफारस केल्या नंतर संबंधित जिल्हा क्रीडा अधिकारी यांनी संबंधिता खेळाडू/मार्गदर्शक यांचा चारित्र्य पडताळणी अहवाल पोलीस विभागाकडून प्राप्त करुन घेऊन क्रीडा व युवक सेवा संचालनालयास सादर करावा.
ii. नियम क्र. १४ - सदर पुरस्कारासाठी शिफारस करताना अर्जदारांची दि. १ जूलै ते ३० जून असे वर्ष ग्राहय धरुन कामगिरी विचारात येईल.
iii. नियम क्र. १५ – शिवछत्रपती राज्य क्रीडा पुरस्कार व अन्य पुरस्काराबाबत अंतिम निर्णय घेण्याचे अधिकार शासनास राहतील.
# Page 2
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२
iv. नियम क्र.१६ – संदर्भ क्र.०१ च्या शासन निर्णयामधील सर्व पुरस्कारांसाठी पात्र खेळांपैकी एखाद्या खेळाचा पुरस्कार, अर्ज प्राप्त न झाल्याने अथवा पात्र उमेदवार न मिळाल्यामुळे पुरस्कार न देण्याचा निर्णय घेण्यात आला असेल असेल तर तो पुरस्कार पात्र खेळाच्या अन्य उप प्रकारसाठी पुरस्काराची शिफारस करण्याचे अधिकार राज्य निवड समितीस राहतील. (अर्थसंकल्पित निधीच्या मर्यादेत)
२. परीशिष्ट “अ” मधिल नियम क्र.४ (१) मध्ये पुढील नियम समाविष्ट करण्यात येत आहेत: संघटक/कार्यकर्ते यांना ऑनलाईन अर्ज सादर करण्याची तारीख हि दि. २५ ऑक्टोबर ते दि. १५ नोव्हेंबर २०१८ अशी ठेवण्यात यावी. दि. २० नोव्हेंबर २०१८ पर्यंत संघटक/कार्यकर्ते यांनी ऑनलाईन अर्जांची एक प्रत स्वसाक्षांकित करुन संबंधित जिल्हा क्रीडा अधिकारी यांचेकडे सादर करावे. दि. २१ ते ३० नोव्हेंबर २०१८ या कालावधीत जिल्हा क्रीडा अधिकारी यांनी संबंधित अर्जदाराने सादर केलेल्या कागदपत्रानुसार त्या त्या ठिकाणी जाऊन तपासणी व पडताळणी करावी.
३. परिशिष्ट अ-३ मधिल नियम ६, “संबंधित खेळाडूची पुरस्कार वर्षातील ३० जून रोजी संपणा-या वर्षासह लगतपूर्ण ५ वर्षातील आंतररराष्ट्रीय, राष्ट्रीय, वरीष्ठ राज्य अजिंक्यपद स्पर्धेमधिल कामगिरी पुरस्कारासाठी विचारात घेण्यात येईल. उपरोक्त पाच वर्षांपैकी कोणत्याही तीन वर्षात संबंधित खेळाडूने अधिकृत राज्य संघातर्फे संबंधित खेळाच्या अधिकृत राष्ट्रीय फेडरेशन मार्फत आयोजित वरिष्ठ (सिनिअर) राष्ट्रीयस्तर स्पर्धेमध्ये सहभागी होवून किमान एका वर्षात पदक संपादित केलेले नसेल तर अशा खेळाडूंचा गुणांकना करिता विचार केला जाणार नाही.” या ऐवजी
“संबंधित खेळाडूची पुरस्कार वर्षातील ३० जून रोजी संपणा-या वर्षासह लगतपूर्ण ५ वर्षातील आंतरराष्ट्रीय, राष्ट्रीय, वरीष्ठ राज्य अजिंक्यपद स्पर्धेमधिल कामगिरी पुरस्कारासाठी विचारात घेण्यात येईल. पाच वर्षांपैकी कोणत्याही तीन वर्षात संबंधित खेळाडूने अधिकृत राज्य संघातर्फे संबंधित खेळाच्या अधिकृत राष्ट्रीय फेडरेशन मार्फत आयोजित वरिष्ठ (सिनिअर) राष्ट्रीयस्तर स्पर्धेमध्ये / राष्ट्रीय क्रीडा स्पर्धा (नॅशनल गेम्स) मध्ये महाराष्ट्र प्रातिनिधिक संघातून सहभागी होवून किमान एका वर्षात पदक (प्राविण्य) संपादित केले आहे, अशा खेळाडूंचा गुणांकना करिता विचार करण्यात येईल. एकाच वर्षामध्ये वरिष्ठ राष्ट्रीय अजिंक्यपद स्पर्धा व राष्ट्रीय स्पर्धा (नॅशनल गेम्स्) आयोजित झालेल्या असतील तर त्या दोन स्वतंत्र स्पर्धा गणण्यात येतील.” असे वाचावे.
४. शिवछत्रपती राज्य क्रीडा पुरस्कार खेळाडू परिशिष्ट अ-३.४ मधिल बाब ९ मध्ये अंतर्भूत असलेल्या स्पर्धा समवेत “अखिल भारतीय नागरी सेवा स्पर्धा” या स्पर्धेचा समावेश करण्यात येत आहे.
५. परिशिष्ट अ-४ मधिल नियम ५ (१) “पात्र पुरस्कारार्थींचा क्रम ठरविताना त्यांच्या कामगिरीचे मुल्यमापन (किमान ५ वर्षे सातत्यपूर्ण कामगिरी, कौशल्य, विक्रम, साहसाची तीव्रता, घेतलेली जोखीम, काठीण्य पातळी, नैसर्गिक प्रतिकुलता, प्रतिकुल परिस्थिती यासारखी दृष्य परिणामे तसेच संबंधित व इतर साहसी क्रीडा प्रकारातील योगदान, प्रशिक्षण व व्यवस्थापन विचारात घेतली जातील).” या ऐवजी
पृष्ठ १३ पैकी २
# Page 3
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२
`पात्र पुरस्कारासाठी खेळाडूच्या कामगिरीचे मुल्यमापन करताना पुरस्कार वर्षाच्या लगतपुर्व ५ वर्षाची कामगिरी विचारात घेण्यात येईल. यामध्ये कौशल्य, विक्रम, साहसाची तीव्रता, घेतलेली जोखीम, काठीण्य पातळी, नैसर्गिक प्रतिकुलता, प्रतिकुल परिस्थिती यासारखी दृष्य परिणामे तसेच संबंधित व इतर साहसी क्रीडा प्रकारातील योगदान, प्रशिक्षण व व्यवस्थापन विचारात घेतली जातील.” असे वाचावे.
६. परिशिष्ट अ-४ मधिल नियम ७ (१) (अ) “गिर्यारोहण केलेल्या शिखरांची उंची ८००० मी. पेक्षा अधिक असावी.” या ऐवजी " गिर्यारोहण केलेल्या शिखरांची उंची ६००० मी. पेक्षा अधिक असावी व सर्वोच्च उंची सर केलेल्या व्यक्तीस प्राधान्य देण्यात येईल.” असे वाचावे.
७. परिशिष्ट अ–५ मधिल नियम ५ बाब क्र.२ मध्ये नमूद 'एशियन पॅरा गेम्स / कॉमनवेल्थ पॅरा गेम्स मध्ये सहभागासाठी ८ ऐवजी १२ गुण देण्यात येतील.'
८. परीशिष्ट “ अ–५ ” एकलव्य राज्य क्रीडा पुरस्कार (दिव्यांग खेळाडू) नियम २०१७ मधिल नियम क्र. ६ (२) मध्ये एकलव्य पुरस्कारासाठी नमूद केलेल्या १९ खेळांमध्ये पुढील खेळांचा समावेश करण्यात येत आहे:
२०. पॅराकॅनॉई, २१. पॅराट्रायथलॉन २२. व्हील चेअर रग्बी २३. बॅडमिंटन २४. बुध्दीबळ २५. क्रीकेट
९. परीशिष्ट “ अ-६ ” संघटक/कार्यकर्ते पुरस्कार नियम २०१७ मधील नियम क्र. ३ (५),” क्रीडा संघटक/ कार्यकर्ते यांनी एक वा अधिक अधिकृत खेळाचा प्रचार व प्रसारासाठी पुरस्कार वर्षातील ३० जून रोजी संपणा-या वर्षासह लगतपूर्व १५ वर्षात केलेल्या कामाचे मूल्यमापन खालील तीन प्रकारान्वये करण्यात येईल.” या ऐवजी, “क्रीडा संघटक/ कार्यकर्ते यांनी एक वा अधिक अधिकृत खेळाचा प्रचार व प्रसारासाठी पुरस्कार वर्षातील ३० जून रोजी संपणा-या वर्षासह लगतपूर्व १० वर्षात केलेल्या कामाचे मूल्यमापन खालील तीन प्रकारान्वये करण्यात येईल.” असे वाचावे.
१०. परीशिष्ट “ अ–६ ” संघटक/कार्यकर्ते पुरस्कार नियम २०१७ मधिल नियम क्र. ३ मध्ये पुढील नियम समाविष्ट करण्यात येत आहेत: नियम क्र.१० - एका विभागामधुन जर दोन किंवा अधिक संघटक/कार्यकर्ते यांना गुणांकनामध्ये समान गुण मिळालेले असतील तर अशा वेळी वयाने जेष्ठ असलेल्या व्यक्तीस प्राधान्य दिले जाईल. जर वयामध्ये सुध्दा समानता असेल तर अशा वेळी अ), ब) व क) मधील आंतरराष्ट्रीय स्पर्धांचे आयोजन करणे, निवडसमिती मधील कामगिरी व क्रीडा विषयक लेखन या तीन बाबी मिळून सर्वाधिक गुण प्राप्त करणा-या व्यक्तीस प्राधान्य दिले जाईल.
पृष्ठ १३ पैकी ३
# Page 4
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२
नियम क्र.११ - संघटकाने क्रीडा मंडळ अथवा एकविध खेळ संघटना स्थापन केलेली असेल तर त्या मंडळाच्या अथवा एकविध खेळ संघटनेच्या त्यावेळेच्या कागदपत्रांमध्ये (धर्मदाय आयुक्त यांनी मान्य केलेली घटना किंवा पदाधिकारी यादी मध्ये) संबंधितांचे नांव नमूद केलेले असेल तरच गुणांकनासाठी विचार केला जाईल. तसेच पुर्वीचे व चालू असलेले कागदपत्रे (धर्मदाय आयुक्तांचा चेंज रिपोर्टसह) सादर करावेत.
११. शिवछत्रपती राज्य क्रीडा पुरस्कार (संघटक/कार्यकर्ते) या साठी सुधारित परिशिष्ट अ ६.१ ते अ ६.३ प्रमाणे सुधारीत करण्यात येत आहे.
१२. परिशिष्ट अ-७ मधील नियम ३ बाब क्र. १ जिल्हा क्रीडा पुरस्कारामध्ये
अ) प्रमाणपत्र रुपये २५०/- प्रत्येकी (रु. दोनशे पन्नास फक्त)
(ब) स्मृतिचिन्ह रुपये १,५००/- प्रत्येकी (रु. एक हजार पाचशे फक्त) असे दर निश्चित करण्यात येत आहेत.
१३. परिशिष्ट अ-७ मधिल नियम ६ (तीन) मधील (v) बाब क्र.२, “ (३) जागतिक अजिंक्यपद क्रीडा स्पर्धा (सर्व गट), (४) जागतिक चषक क्रीडा स्पर्धा (सर्व गट), (५) आशियाई अजिंक्यपद स्पर्धा (सर्व गट), (६) राष्ट्रकुल अजिंक्यपद स्पर्धा (सर्व गट)” या ऐवजी " (३) जागतिक अजिंक्यपद क्रीडा स्पर्धा (वरीष्ठ गट), (४) जागतिक चषक क्रीडा स्पर्धा (वरीष्ठ गट), (५) आशियाई अजिंक्यपद स्पर्धा (वरीष्ठ गट), (६) राष्ट्रकुल अजिंक्यपद स्पर्धा (वरीष्ठ गट) असे वाचावे.
१४. परिशिष्ट अ–७ जिल्हा क्रीडा पुरस्कारामधील नियम क्र. ६ (तीन) मधील मुद्दा क्रमांक vili येथे दिव्यांग खेळाडूंसाठी पात्रतेचे निकष, पात्र क्रीडा व खेळ प्रकार हे खालील प्रमाणे गुणांकन राहील:
जिल्हा क्रीडा पुरस्कार दिव्यांग खेळाडूंच्या मूल्यांकनासाठी गुणकोष्टक
----------------------------------------------------------------------------------------------------------------------------------------------------------------------------------------
| अ. क्र | क्रीडा स्पर्धेचा स्तर | स्पर्धेतील खेळाडूची कामगिरी |
|  |  | पहिला क्रमांक | दुसरा क्रमांक | तिसरा क्रमांक | सहभाग |
| १ | २ | ३ | ४ | ५ | ६ |
| १ | ज्यूनि. वर्ल्ड पॅरा अजिंक्यपद स्पर्धा आशियायी पॅरा अजिंक्यपद स्पर्धा / (कनिष्ठ गट ) कॉमनवेल्थ पॅरा अजिंक्यपद स्पर्धा (कनिष्ठ गट) | थेट पुरस्कार | थेट पुरस्कार | थेट पुरस्कार | थेट पुरस्कार |
| २ | वरिष्ठ पॅरा राष्ट्रीय अजिंक्यपद स्पर्धा | ०९ | ०८ | ०७ | ०६ |
| ३ | कनिष्ठ पॅरा राष्ट्रीय अजिंक्यपद स्पर्धा / वरिष्ठ पॅरा राज्य अजिंक्यपद स्पर्धा | ०८ | ०७ | ०६ | ०५ |
----------------------------------------------------------------------------------------------------------------------------------------------------------------------------------------
पृष्ठ १३ पैकी ४
# Page 5
शासन शुद्धिपत्रक क्रमांकः शिछपु २०१८/प्र.क्र.१२७/१८/क्रीयुसे-२
----------------------------------------------------------------
| अ. क्र | क्रीडा स्पर्धेचा स्तर | स्पर्धेतील खेळाडूची कामगिरी |
|  |  | पहिला क्रमांक | दुसरा क्रमांक | तिसरा क्रमांक | सहभाग |
| ४ | कनिष्ठ पॅरा राज्य अजिंक्यपद स्पर्धा | ०७ | ०६ | ०५ | ०४ |
| ५ | कनिष्ठ पॅरावरिष्ठ पॅरा जिल्हा अजिंक्यपद स्पर्धा, | ०६ | ०५ | ०४ | ०३ |
----------------------------------------------------------------
१४. शिवछत्रपती राज्य क्रीडा पुरस्कार (संघटक/कार्यकर्ते) या साठी सुधारित परिशिष्ट अ ६.१ ते अ ६.३ प्रमाणे सुधारीत करण्यात येत आहे.
# Page 6
# Page 7
# Page 8
# Page 9
# Page 10
# Page 11
# Page 12
# Page 13