# Page 1
सन २०२१-२२ च्या इयत्ता ११ वी प्रवेशासंदर्भात घेण्यात येणाऱ्या सामाईक प्रवेश परीक्षा (CET) बाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. परीक्षा ०६२१/ प्र.क्र.५२ / एसडी - २
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई - ३२
दिनांक : ११ ऑगस्ट, २०२१
संदर्भ : १. शालेय शिक्षण व क्रिडा विभाग शासन निर्णय क्रमांक: परीक्षा ०५२१/ प्र.क्र.४३ / एसडी-२, दिनांक २८ मे २०२१ २. शालेय शिक्षण व क्रिडा विभाग शासन निर्णय क्रमांक: परीक्षा ०६२१/ प्र.क्र.५२/ एसडी-२, दिनांक २४ जून, २०२१ ३. मा. उच्च न्यायालयाने रिट याचिका क्र.१४१३/२०२१ मध्ये दिनांक १० ऑगस्ट, २०२१ रोजी दिलेला न्यायनिर्णय.
प्रस्तावना - संदर्भ क्र. १ येथील शासननिर्णयान्वये सन २०२१-२२ या वर्षासाठी इ. ११ वी प्रवेशासाठी संपूर्ण राज्यामध्ये ऐच्छिक स्वरूपाची सामाईक प्रवेश परीक्षा (CET) घेण्याबाबत निर्णय घेण्यात आला होता. तसेच सदर सामाईक प्रवेश परीक्षेबाबत विद्यार्थ्यांना आगाऊ माहिती मिळावी व सामाईक प्रवेश परीक्षेबाबत अधिक सुसूत्रता आणण्याच्या दृष्टीने संदर्भाधीन क्र.२ येथील शासननिर्णयान्वये सूचना निर्गमित करण्यात आल्या होत्या.
तथापि, यासंदर्भात मा.उच्च न्यायालयात दाखल करण्यात आलेलया रिट याचिका क्र.१४१३/२०२१ या न्यायालयिन प्रकरणात दि. १० ऑगस्ट, २०२१ रोजी मा. उच्च न्यायालयाने दिलेल्या न्यायनिर्णयानुसार सन २०२१-२२ या शैक्षणिक वर्षासाठी इ. ११ वी प्रवेशासाठी घेण्यात येणाऱ्या सामाईक प्रवेश परीक्षेबाबत पुढीलप्रमाणे निर्णय घेण्यात येत आहे.
शासन निर्णय : i) सन २०२१-२२ या शैक्षणिक वर्षासाठी इ. ११ वी प्रवेशाकरिता घेण्यात येणारी सामाईक प्रवेश परीक्षा (CET) याद्वारे रद्द करण्यात येत आहे. यासंदर्भात निर्गमित करण्यात आलेला दि.२८ मे, २०२१ रोजीचा संदर्भ क्र.१ येथील शासननिर्णय (संगणक सांकेतांक क्र. २०२१०५२८१ ४१०५९३९२१) व दि. २४ जून, २०२१ चा संदर्भ क्र.२ येथील शासन निर्णय याद्वारे अधिक्रमित करण्यात येत आहे.
ii) इयत्ता १० वी च्या निकालाच्या आधारावर इयत्ता ११ वी प्रवेश प्रक्रिया राबविण्याबाबत स्वतंत्रपणे सूचना देण्यात येतील.
# Page 2
शासन निर्णय क्रमांकः परीक्षा ०६२१/ प्र.क्र.५२/ एसडी-२