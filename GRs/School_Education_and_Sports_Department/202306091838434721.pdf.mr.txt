# Page 1
नाशिक महसूल विभागांतर्गत मौ.मेहरुण, जि. जळगांव येथे अतिरिक्त विभागीय क्रीडा संकुल उभारण्यास प्रशासकीय मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः विक्रीसं-११२३/प्र.क्र. ७०/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०९ जून, २०२३
वाचा:- (१) सामाजिक न्याय, सांस्कृतिक कार्य, क्रीडा व विशेष सहाय्य विभाग, शासन निर्णय क्र. राक्रीधो-२००३/प्र.क्र.११/क्रीयुसे-१, दिनांक २६ मार्च, २००३ (२) सामाजिक न्याय, सांस्कृतिक कार्य, क्रीडा व विशेष सहाय्य विभाग, शासन निर्णय क्र. राक्रीधो- २००३/प्र.क्र.११/क्रीयुसे १, दिनांक २६ मार्च, २००३ (राज्य क्रीडा विकास समिती)
(३) शालेय शिक्षण व क्रीडा विभाग, शासन निर्णय क्र. राक्रीधो-२००४/प्र.क्र.११०/ क्रीयुसे-१, दि.०७.१२.२००५
(४) शालेय शिक्षण व क्रीडा विभाग, शासन निर्णय क्र. राक्रीधो २००९/(प्र.क्र.२५/०९)/ क्रीयुसे - १, दि. २१ मार्च, २००९
(५) शालेय शिक्षण व क्रीडा विभाग, शासन निर्णय क्र.राक्रीधो २०१९/प्र.क्र.९२/ क्रीयुसे-१, दिनांक २३ मार्च, २०२२.
(६) जिल्हाधिकारी, जळगाव यांचे आदेश क्र. जमीन/३/२८/प्र.क्र.०७/२०२३, दि.०८.०६.२०२३
प्रस्तावना : महाराष्ट्र राज्याचे क्रीडा धोरण, २००१ अंतर्गत महाराष्ट्र स्पोर्टस इन्फ्रास्ट्रक्चर डेव्हलपमेंट प्लॅन अंतर्गत क्रीडा सुविधा निर्माण करण्याकरीता राज्यात सर्व ठिकाणी विविध क्रीडा सुविधा उपलब्ध करुन देण्याकरीता तालुका क्रीडा संकुले (क्रीडा सुविधांनुसार ब्राँझ पॅकेज, सिव्हर पॅकेज, गोल्ड पॅकेज), जिल्हा क्रीडा संकुले (किमान राष्ट्रीय व अतिरिक्त स्वरुपात आंतरराष्ट्रीय दर्जाची) व विभागीय क्रीडा संकुल (आंतरराष्ट्रीय दर्जाची) तयार करण्यास संदर्भाधीन क्र.१ येथील दिनांक २६.०३.२००३ अन्वये मान्यता देण्यात आलेली आहे. त्यानुसार राज्याच्या प्रत्येक तालुक्यात १ तालुका क्रीडा संकुल, प्रत्येक जिल्ह्यात १ जिल्हा क्रीडा संकुल व प्रत्येक महसूली विभागात प्रत्येकी १ विभागीय क्रीडा संकुल उभारण्यात येत आहे. मुंबई शहराकरीता १ स्वतंत्र विभागीय क्रीडा संकुल तसेच, कोकण विभागासाठी मौ. नाणोरे, ता. माणगांव, जि. रायगड येथे कोकण विभागीय क्रीडा संकुल उभारण्यात येत आहे.
नाशिक महसूल विभागासाठीचे विभागीय क्रीडा संकुल, सर्व्हे नं.१९५, मुंबई आग्रा महामार्ग, हिरावाडी, पंचवटी, जि. नाशिक येथे उभारण्यात आले आहे. या विभागांतर्गत
# Page 2
शासन निर्णय क्रमांकः विक्रीसं-११२३/प्र.क्र. ७०/क्रीयुसे-१
नाशिक, नंदुरबार, धुळे व जळगांव या चार जिल्हयांचा समावेश आहे. नाशिक हा क्षेत्रफळाच्या दृष्टीने राज्यातील तिसऱ्या क्रमांकाचा मोठा जिल्हा असून तेथील विभागीय क्रीडा संकुल, नाशिक या संकुलाचा लाभ नाशिक व जवळच्या जिल्हयातील मोठया भुभागावरील नागरिक, खेळाडू व क्रीडाप्रेमींना होत आहे. तथापि, नाशिक शहरापासून दूर अंतरावर असलेल्या जळगांव, धुळे या खानदेश भौगोलिक क्षेत्रात असलेल्या जिल्ह्यातील नागरिक व खेळाडूंना विभागीय क्रीडा संकुल, नाशिक चा अपेक्षित लाभ होत नाही. यास्तव, नाशिक महसूल विभागात असलेल्या धुळे व जळगांव या खानदेश क्षेत्रातील जिल्ह्यांसाठी मौ.मेहरुण, ता.जि.जळगांव येथील गट क्र.३४३ मध्ये उपलब्ध झालेल्या १४.६५ हे.आर.
क्षेत्रावर एक विशेष बाब म्हणून नवीन व अतिरिक्त विभागीय क्रीडा संकुल उभारण्यास मान्यता देण्याची बाब शासनाच्या विचाराधीन होती.
शासन निर्णय: जिल्हाधिकारी, जळगांव यांच्या संदर्भ क्र.६ येथील दि.०८.०६.२०२३ च्या आदेशान्वये मौ.मेहरुण, ता.जि.जळगांव येथील गट क्र.३४३ मध्ये १४.६५ हे.आर. (३६.२० एकर ) एवढी जागा विभागीय क्रीडा संकुल उभारणीसाठी क्रीडा विभागास उपलब्ध झाली आहे. विद्यमान नाशिक विभागीय क्रीडा संकुलापासूनचे अंतर, भौगोलिक वैविध्य, आंतरराष्ट्रीय दर्जाच्या क्रीडा सुविधांच्या उपलब्धतेचे विकेंद्रीकरण तसेच सुयोग्य व पर्याप्त जमिन उपलब्धता व अन्य बाबी विचारात घेऊन नाशिक महसूली विभागांतर्गत येणाऱ्या जळगांव व धुळे जिल्ह्यांकरीता मौ. मेहरुण, ता.जि. जळगांव येथे अतिरिक्त व स्वतंत्र विभागीय क्रीडा संकुलाची स्थापना करण्यास एक विशेष बाब म्हणून व खालील अटी/शर्तींच्या पुर्ततेच्या अधिन राहून शासनाची तत्वत: मान्यता देण्यात येत आहे.
१) महाराष्ट्र राज्य क्रीडा धोरण-२००१ अंतर्गत शासन निर्णय दि. २६.०३.२००३ अन्वये राज्य क्रीडा विकास समितीची स्थापना करण्यात आली आहे. या समितीस क्रीडा संकुले ( तालुका / जिल्हा / विभागीय) उभारण्यास तांत्रिक, प्रशासकीय व वित्तीय अधिकार आहेत. या तरतूदीनुसार उपरोक्त विभागीय क्रीडा संकुलाची स्थापना करणेबाबत राज्य क्रीडा विकास समितीची विहित मान्यता आगामी बैठकीत घेण्यात यावी.
२) प्रस्तावित विभागीय क्रीडा संकुलासाठी प्राप्त झालेल्या जागेकरीता आवश्यक प्राथमिक सुविधा (जसे रस्ता, पाणी, विद्युतपुरवठा इ.) जिल्हास्तरावरील प्रचलित योजना तसेच, जिल्हा वार्षिक योजनेच्या माध्यमातून उपलब्ध करुन देण्यात याव्यात.
पृष्ठ ४ पैकी २
# Page 3
शासन निर्णय क्रमांकः विक्रीसं-११२३/प्र.क्र.७०/क्रीयुसे-१
३) विभागीय क्रीडा संकुलाकरीता उपलब्ध झालेल्या जमीनीच्या सपाटीकरणासाठी अथवा क्रीडा सुविधांव्यतिरिक्त अन्य कोणत्याही कारणासाठी मोठया प्रमाणावर खर्च अपेक्षित नसल्याची खात्री करण्यात यावी.
४) सदर नवीन व नाशिक महसूल विभागांतर्गत अतिरिक्त असणाऱ्या विभागीय क्रीडा संकुलाच्या बांधकामाकरीता तसेच देखभाल व दुरूस्ती/परिरक्षणाकरीता शासनास येणाऱ्या अतिरिक्त आर्थिक भाराबाबत आवश्यकतेनुसार संबधित विभागांची विहीत मान्यता घेण्यात यावी.
५) विभागीय क्रीडा संकुलासाठी उपलब्ध झालेली जागा विभागीय क्रीडा संकुल समितीकडे वर्ग झाल्यानंतर त्या ठिकाणी क्रीडा संकुल उभारण्यासाठी संदर्भ क्र.५ येथील शासन निर्णयामधील विभागीय क्रीडा संकुलाच्या टाईप प्लॅननुसार सविस्तर अंदाजपत्रक व आराखडे तयार करुन, विहित मार्गाने राज्य क्रीडा विकास समितीसमोर मान्यतेसाठी सादर करण्यात यावेत.
६) मा. मंत्री (क्रीडा) यांचे अध्यक्षतेखालील राज्य क्रीडा विकास समितीस नियोजन विभाग व वित्त विभागाचे प्रशासकीय व वित्तीय अधिकार प्रदान करण्यात आले असून, त्यानुसार राज्य क्रीडा विकास समितीच्या बैठकीत सदर विभागीय क्रीडा संकुलातील कामांच्या (टाइप प्लॅन) अंदाजपत्रक व आराखड्यास मान्यता मिळाल्यानंतर तसेच वित्तीय मान्यतेबाबत निर्णय झाल्यानंतर त्याअनुषंगाने व विहित कार्यपध्दतीनुसार संकुलाच्या बांधकामाबाबत पुढील कार्यवाही करण्यात यावी.
७) विभागीय क्रीडा संकुलाबाबत संदर्भाधीन शासन निर्णयांन्वये वेळोवेळी दिलेले आदेश, तरतूदी व अन्य संबंधित नियमाधीन तरतूदी लागू राहतील.
८) सदर संकुलासाठी विभागीय क्रीडा संकुल समितीची स्थापना, संकुलाचे संचालन व नियंत्रण तसेच अन्य महत्वपूर्ण बाबींसंदर्भात राज्य क्रीडा विकास समितीच्या बैठकीत निर्णय घेण्यात येईल.
२. उपरोक्त विभागीय क्रीडा संकुलाच्या बांधकामाकरीता होणारा खर्च, “मागणी क्रमांक ई-३, प्रधान लेखाशीर्ष २२०४, क्रीडा व युवक सेवा, १०४, क्रीडा व खेळ, (१६) (०२) क्रीडा संकुलांची स्थापना, (२२०४ १८२७), ३१, सहाय्यक अनुदाने (वेतनेतर)” या लेखाशीर्षाखालील मंजूर आर्थिक तरतूदीमधून भागविण्यात यावा. यासाठी निधी उपलब्ध झाल्यानंतर निधी वितरणाबाबत आदेश स्वतंत्रपणे निर्गमित करण्यात येतील.
पृष्ठ ४ पैकी ३
# Page 4
शासन निर्णय क्रमांक: विक्रीसं-११२३/प्र.क्र. ७०/क्रीयुसे-१