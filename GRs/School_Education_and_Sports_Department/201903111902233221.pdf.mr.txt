# Page 1
राज्यातील प्राविण्यप्राप्त खेळाडूंना शासकीय निमशासकीय व इतर क्षेत्रात नोकरीसाठी ५% आरक्षण
सर्व समावेशक सूचना.
महाराष्ट्र शासन
शालेय शिक्षण व क्रीडा विभाग
शासन शुध्दीपत्रक क्रमांक: राक्रीधो-२००२/प्र.क्र.६८ / क्रीयुसे-२
मादाम कामा रोड, हुतात्मा राजगुरु चौक
मंत्रालय विस्तार भवन,मुंबई-४०००३२
दिनांक: ११ मार्च,२०१९
वाचा: १. शासन निर्णय, शालेय शिक्षण व क्रीडा विभाग, क्रमांक: राक्रीधो-२००२/प्र.क्र.६८/क्रीयुसे-२, दिनांक ०१ जुलै, २०१६.
२. शासन शुध्दीपत्रक, शालेय शिक्षण व क्रीडा विभाग, क्रमांक: राक्रीधो-२००२/प्र.क्र.६८ / क्रीयुसे -२, दिनांक १८ ऑगस्ट,२०१६.
३. शासन निर्णय, शालेय शिक्षण व क्रीडा विभाग, क्रमांक : संकीर्ण १७१७/प्र.क्र.३९ / क्रीयुसे-२, दिनांक १७ मार्च, २०१७.
४. शासन निर्णय, शालेय शिक्षण व क्रीडा विभाग, क्रमांक : संकीर्ण १७१७/प्र.क्र.३९/क्रीयुसे-२, दिनांक २७ मार्च, २०१७.
५. शासन शुध्दीपत्रक, शालेय शिक्षण व क्रीडा विभाग, क्रमांक: राक्रीधो-२००२/प्र.क्र.६८/क्रीयुसे-२, दिनांक १० ऑक्टोबर, २०१७.
६. शासन शुध्दीपत्रक, शालेय शिक्षण व क्रीडा विभाग, क्रमांक: राक्रीधो-२००२/प्र.क्र.६८/क्रीयुसे-२, दिनांक १५ नोव्हेंबर, २०१७.
७. शासन शुध्दीपत्रक, शालेय शिक्षण व क्रीडा विभाग, क्रमांक: राक्रीधो-२००२/प्र.क्र.६८/क्रीयुसे-२, दिनांक १६ नोव्हेंबर,२०१७.
शुध्दीपत्रक: उपरोक्त संदर्भाधिन शासन निर्णयान्वये, राज्यातील प्राविण्यप्राप्त खेळाडूंना शासकीय, निमशासकीय व इतर क्षेत्रात नोकरीसाठी ५% आरक्षणाच्या सर्व समावेशक सूचना देण्यात आल्या आहेत उक्त क्रमांक १ च्या शासन निर्णयातील परिच्छेद ५ मध्ये क्रीडा प्रमाणपत्र वैधता पडताळणी करण्याची कार्यपद्धती विशद करण्यात आली आहे. तथापि, सदरच्या कार्यपद्धतीमुळे उद्भवलेल्या प्रकरणांवर मा. न्यायालयात दाखल याचिकांवर मा. न्यायालयाने दिलेल्या न्यायनिर्णयाच्या अनुषंगाने आता खालील प्रमाणे सुधारणा करण्यात येत आहे.
# Page 2
शासन शुध्दीपत्रक क्रमांकः राक्रीधो-२००२/प्र.क्र.६८ / क्रीयुसे-२
२. संदर्भाधीन दिनांक ०१ जुलै, २०१६ च्या शासन निर्णयातील परिच्छेद क्रमांक ४ (V) मध्ये नमूद तरतूद वगळून खालील तरतुदीचा नव्याने समावेश करण्यात येत आहे: “खेळाडू उमेदवाराच्या मुलाखतीवेळी तसेच मुलाखती नसणाऱ्या परीक्षांमधून द्यावयाच्या अंतिम नियुक्तीपूर्वी खेळाडूंकडे संबंधित उपसंचालक, क्रीडा व युवक सेवा यांनी प्रमाणित केलेला क्रीडा प्रमाणपत्र पात्रतेचा अहवाल असणे बंधनकारक असेल.” ३. संदर्भाधीन दिनांक ०१ जुलै, २०१६ च्या शासन निर्णयातील परिच्छेद क्रमांक ५ मध्ये नमूद सर्व तरतुदी वगळून त्याऐवजी खालील तरतुदींचा नव्याने समावेश करण्यात येत आहे: “खेळाडूच्या प्रमाणपत्राची पडताळणी त्वरेने होण्याच्या दृष्टीने संबंधित खेळाडू, संबंधित खेळ संघटना, संबंधित उपसंचालक, क्रीडा व युवक सेवा, महाराष्ट्र लोकसेवा आयोग व संबंधित नियुक्ती प्राधिकारी यांनी खालील प्रमाणे कार्यवाही करणे बंधनकारक राहील: 1. संबंधित खेळाडूने करावयाची कार्यवाही: साधारणपणे खेळाडूने खेळविषयक प्रमाणपत्र मिळाल्यानंतर सदरचे प्रमाणपत्र छाननी करण्यासाठी खेळाडू ज्या विभागात वास्तव्यास आहे, त्या विभागीय उपसंचालक,क्रीडा व युवक सेवा यांच्याकडे पाठवावे. मात्र परीक्षार्थी खेळाडू उमेदवाराने, संबंधित पदाच्या निवडीकरिता पूर्व परीक्षा अथवा मुख्य परीक्षेचा अर्ज सादर करावयाच्या दिनांकाआधी किंवा एकाच टप्प्यावर आयोजित केल्या जाणाऱ्या परीक्षेसाठी सादर करावयाच्या अर्जाच्या अंतिम दिनांकाआधी, तो ज्या क्रीडा विभागात वास्तव्यास आहे त्या विभागातील संबंधित उपसंचालक, क्रीडा व युवक सेवा यांच्याकडे प्रमाणपत्र पडताळीसाठी अर्ज सादर केलेला असणे बंधनकारक आहे. तसेच खेळाडूने कोणत्या विभागातील उपसंचालक, क्रीडा व युवक सेवा यांच्याकडे प्रमाणपत्र पडताळणीसाठी अर्ज सादर केला आहे हे आवेदन अर्जात नमूद करणे तसेच त्याची पोच पावती सोबत जोडणे बंधनकारक आहे. उपसंचालक, क्रीडा व युवक सेवा यांच्याकडून आधीच प्रमाणपत्र पडताळणी करून घेतलेल्या उमेदवारांनी प्रमाणपत्र पडताळणी अहवालाची प्रत सोबत जोडणे आवश्यक राहील. ज्या पदांवरील निवडीसाठी उमेदवाराची मुलाखत घेण्यात येते अशा पदांच्या मुलाखतीवेळी संबंधित खेळाडूकडे क्रीडा प्रमाणपत्राच्या पात्रतेचा अहवाल असणे बंधनकारक आहे.
Il. संबंधित खेळाच्या अधिकृत संघटना/ संबंधित शासकीय कार्यालयांनी करावयाची कार्यवाही: अधिकृत एकविध संघटनेच्या प्रमाणपत्राची छाननी तसेच आदिवासी, अपंग व अखिल भारतीय आंतर विद्यापीठ क्रीडा स्पर्धेच्या प्रमाणपत्रांची छाननी संबंधित विभागीय उपसंचालक यांना करता यावी याकरिता संबंधित स्पर्धा आयोजकांनी स्पर्धेचे आयोजन झाल्यापासून ३० दिवसामध्ये त्या स्पर्धेतील खेळाडूंचे संपूर्ण अभिलेख व्यवस्थितरीत्या जतन करून संबंधित संघटनेच्या विद्यमान अध्यक्ष/सचिव यांच्या स्वाक्षरीने त्याची प्रत सर्व विभागीय उपसंचालक व क्रीडा संचालनालयाकडे पाठविणे आवश्यक राहील. सदर अभिलेख संबंधित उपसंचालक
पृष्ठ ६ पैकी २
# Page 3
शासन शुध्दीपत्रक क्रमांकः राक्रीधो-२००२/प्र.क्र.६८/क्रीयुसे-२
यांना विहित मुदतीत प्राप्त न झाल्यास संबंधित संघटनेस विभागीय उपसंचालक ७ ७ दिवसात अभिलेख सादर करण्याबाबत सूचित करतील. तसेच संबंधित स्पर्धा आयोजन करणाऱ्या संस्था/क्रीडा संघटना/संबंधित शासकीय विभाग यांनी प्राविण्य निश्चितीच्या अनुषंगाने पुरावे विहित नमुन्यात उपसंचालक, क्रीडा यांनी वेळोवेळी विचारणा केल्यानुसार ७ कार्यालयीन दिवसांच्या कालावधीत ई-मेल द्वारे, प्रत्यक्ष अथवा तात्काळ डाकेने पोहोचत करावेत.या मुदतीतही अहवाल प्राप्त न झाल्यास संबंधित विभागीय उपसंचालक यांना संबंधित खेळाडूला त्याच्या प्रमाणपत्राचा पडताळणी अहवाल पाठविता येणे शक्य होणार नाही व यामुळे खेळाडूच्या होणाऱ्या नूकसानीस संबंधित खेळ संघटनाच जबाबदार राहील.
III. संबंधित उपसंचालक, क्रीडा व युवक सेवा यांनी करावयाची कार्यवाही: उपसंचालक, क्रीडा व युवक सेवा यांना खेळाडू प्रमाणपत्र पडताळणीसाठी अर्ज प्राप्त झाल्यानंतर, त्यांनी ३ कार्यालयीन दिवसात संबंधित स्पर्धा आयोजन करणाऱ्या संस्था / क्रीडा संघटना/शासकीय कार्यालये यांच्याकडून प्राविण्य निश्चितीसाठी आवश्यक अभिलेख मागवावा. तद्नंतर संबंधित स्पर्धा आयोजन करणाऱ्या संस्था / क्रीडा संघटना/संबंधित शासकीय विभाग यांच्याकडून प्राप्त झाल्यानंतर सदर अहवालाआधारे उपसंचालक, उपसंचालक,क्रीडा व युवक सेवा यांनी ८ कार्यालयीन दिवसात कार्यवाही करून प्रमाणपत्र देण्याची अथवा नाकारण्याची कारणे नमूद करून संबंधित खेळाडूंना अवगत करविण्याची कार्यवाही करावी. खेळाडूचे प्रमाणपत्र पडताळणीसाठी उपलब्ध झाल्यानंतर कार्यालयीन कामकाजाच्या ३० दिवसात प्रमाणित करून संबंधित खेळाडूस प्रमाणपत्र पडताळणी अहवाल उपलब्ध करून देणे उपसंचालक, क्रीडा व युवक सेवा यांच्यावर बंधनकारक राहील. सदरचा अहवाल/निर्णय उपसंचालक, क्रीडा यांनी संकेतस्थळावर अपलोड करावा. त्यामुळे भविष्यात खेळाडूच्या नियुक्ती प्राधिकाऱ्याकडून प्रमाणपत्र पडताळणीबाबत विचारणा झाल्यास त्यांना तात्काळ उपलब्ध करून देता येईल. भविष्यात सदर खेळाडूंपैकी निवड झालेल्या खेळाडूच्या प्रमाणपत्र पडताळणीस झालेल्या विलंबामुळे नियुक्ती देण्यास उशीर झाल्यास अथवा न्यायालयीन प्रकरणे उद्भवल्यास उपसंचालक,क्रीडा यांना जबाबदार धरून त्यांच्या विरुद्ध शिस्तभंगाची कारवाई करण्यात येईल.
IV. शासनाच्या विविध विभागांच्या निवड प्राधिकाऱ्यांनी / महाराष्ट्र लोकसेवा आयोगाने करावयाची कार्यवाही : खेळाडू प्रवर्गातून प्राप्त झालेल्या अर्जासोबत योग्य त्या क्रीडाप्राधिकरणाने निर्गमित केलेले क्रीडा प्रमाणपत्र अथवा सदर प्राधिकरणाकडे क्रीडा प्रमाणपत्र पडताळणीकरिता केलेल्या अर्जाची पोचपावती सादर केली नसल्यास परीक्षेच्या पहिल्या टप्प्यातच अर्ज नाकारण्यात यावेत.तसेच परीक्षेसाठी खेळाडू प्रवर्गातून अर्ज सादर केलेल्या उमेदवारांपैकी काही खेळाडू भविष्यात खेळाडू प्रवर्गासाठी अपात्र ठरण्याचा संभव लक्षात घेता खेळाडू पृष्ठ ६ पैकी ३
# Page 4
शासन शुध्दीपत्रक क्रमांकः राक्रीधो-२००२/प्र.क्र.६८/क्रीयुसे-२
प्रवर्गातील पदसंख्येपेक्षा पुरेशा अतिरिक्त उमेदवारांची गुणानुक्रमाने निवडीच्या व उपसंचालकांच्या प्रमाणपत्र पडताळणीच्या अहवालाच्या अधीन राहून तात्पुरती निवड करण्यात यावी. ज्या पदांवरील निवडीसाठी उमेदवाराची मुलाखत घेण्यात येते अशा पदांच्या मुलाखतीवेळी संबंधित खेळाडूकडे क्रीडा प्रमाणपत्राच्या पात्रतेचा अहवाल असणे बंधनकारक आहे. निवड प्राधिकाऱ्यांनी खेळाडू प्रवर्गातील नियुक्तीसाठी पात्र असल्याबाबत खेळाडूने आवेदन अर्जासोबत सादर केलेल्या सर्व माहितीसह परीक्षेचा निकाल संबंधित नियुक्ती प्राधिकाऱ्यांना कळवावा.
V. नियुक्ती प्राधिकाऱ्याने करावयाची कार्यवाही : महाराष्ट्र लोकसेवा आयोगाने / संबंधित विभागाच्या निवड प्राधिकाऱ्याने शिफारस केलेल्या खेळाडूंच्या प्रमाणपत्रांबाबतचा अहवाल संबंधित उपसंचालक, क्रीडा व युवक सेवा यांच्याकडून मागवून घ्यावा व त्यानुसार खेळाडू प्रवर्गासाठी पात्र खेळाडूंना महाराष्ट्र लोकसेवा आयोगाने / निवड प्राधिकाऱ्याने निश्चित करून दिलेल्या गुणवत्ता क्रमांकानुसार नियुक्ती द्यावी.
खेळाडूने पदाच्या जाहिरातीनंतर सादर केलेल्या आवेदन अर्जात नमूद केलेल्या खेळातील, स्पर्धेतील आणि स्पर्धा कालावधीतील, खेळाडू पात्रतेचा अहवाल असल्याखेरीज,नियुक्ती प्राधिकाऱ्याने कोणत्याही परिस्थितीत खेळाडू उमेदवारास नियुक्ती अथवा प्रशिक्षण देऊ नये.
तथापि,यानुसार कार्यवाही न केल्याने भविष्यात न्यायालयीन प्रकरण उद्भवल्यास त्याकरिता संबंधित नियुक्ती प्राधिकारी यांना जबाबदार धरले जाईल.” VI. संबंधित विभागीय उपसंचालक यांच्यामार्फत कळविण्यात आलेल्या निर्णयावर खेळाडूला आक्षेप असल्यास याबाबत खेळाडूस निर्णय प्राप्त झाल्यापासून २ महिन्यांच्या आत सहसंचालक,क्रीडा व युवक सेवा, शिवछत्रपती क्रीडा संकुल,म्हाळुंगे बालेवाडी,पुणे यांच्याकडे प्रथम अपील करता येईल. प्राप्त होणाऱ्या अपिलावर सुनावणी घेऊन निर्णय देण्याची कार्यवाही सहसंचालक, क्रीडा व युवक सेवा हे करतील. सहसंचालक, क्रीडा व युवक सेवा यांच्या निर्णयावर आक्षेप असल्यास आयुक्त, क्रीडा व युवक सेवा, पुणे यांच्याकडे द्वितीय अपील करता येईल.
VII. संबंधित विभागीय उपसंचालक यांनी पडताळणी केलेल्या प्रमाणपत्राची माहिती क्रीडा विभागाच्या संकेत स्थळावर अपलोड करावी. जेणेकरून संबंधित खेळाडूने नोकरीकरिता अर्ज केलेल्या संबंधित विभागास सदरचे प्रमाणपत्र संकेत स्थळावरील माहितीशी पडताळून पाहता येईल.
VIII. एखाद्या खेळाडूकडे एका पेक्षा जास्त खेळांची राज्य/राष्ट्रीय स्पर्धांची प्राविण्य प्रमाणपत्रे असू शकतील अशा खेळाडूने एकाच वेळेस सर्व प्रमाणपत्रे प्रमाणित करण्याकरिता संबंधित उपसंचालक यांच्याकडे सादर करणे गरजेचे आहे. संबंधित पदाच्या भरतीसाठी सादर केलेल्या अर्जात, खेळाडूने जे प्रमाणपत्र/प्रमाणपत्रे उपसंचालक,क्रीडा व युवक सेवा यांना पृष्ठ ६ पैकी ४
# Page 5
शासन शुध्दीपत्रक क्रमांकः राक्रीधो-२००२/प्र.क्र.६८/क्रीयुसे-२
पडताळणीसाठी सादर केली असल्याचा दावा केला असेल केवळ त्याच प्रमाणपत्रांच्या पात्रतेचा अहवाल नियुक्तीच्या पुढील प्रयोजनार्थ गृहीत धरला जाईल या तरतुदीखेरीज अन्य खेळातील आणि परीक्षेच्या अन्य कोणत्याही टप्प्यावर सादर करण्यात येणारे खेळाडू प्रमाणपत्र पडताळणी अहवाल कोणत्याही परिस्थितीत ग्राहय धरण्यात येणार नाहीत.
IX. क्रीडा अर्हतेनुसार संबंधित पदाच्या भरतीसाठी जाहिरात आल्यास अर्ज करताना खेळाडूने उपसंचालक,क्रीडा व युवक सेवा यांच्याकडे प्रमाणपत्र पडताळणी करून मिळण्याबाबत केलेल्या अर्जाची पोच पावती अथवा या पूर्वी खेळाडूस उपसंचालक, क्रीडा व युवक सेवा यांच्याकडून प्राप्त झालेला प्रमाणपत्र पडताळणी अहवाल जोडणे बंधनकारक आहे. अर्जासोबत उपरोक्त तपशील सादर न करणाऱ्या उमेदवारांचा खेळाडू संवर्गातून विचार होणार नाही.
X. यापुढे महाराष्ट्र लोकसेवा आयोग तसेच अन्य सर्व पदभरतीसाठी सादर कार्यपद्धती लागू राहील.
४. संदर्भाधीन दिनांक ०१ जुलै, २०१६ च्या शासन निर्णयातील परिच्छेद क्रमांक ६ मधील अनुक्रमांक (viii), (ix), (x) व (xi) मध्ये नमूद तरतुदी सदर शुद्धिपत्रकान्वये रद्द करण्यात येत आहे.
५. शासनाने उपरोक्त प्रमाणे केलेल्या सुधारणांना वर्षातून दोन वेळा विस्तृत प्रमाणावर प्रसिद्धी देण्याची कार्यवाही आयुक्त, क्रीडा व युवक सेवा यांनी करावी व यानुसार केलेल्या कार्यवाहीबद्दल शासनास वेळोवेळी अवगत करावे.
६. उपरोक्त परिच्छेद २ ते ४ नुसार करण्यात आलेल्या सुधारणा सदर शासन शुध्दीपत्रकाच्या दिनांकानंतर होणाऱ्या भरतीस लागु राहतील.
# Page 6