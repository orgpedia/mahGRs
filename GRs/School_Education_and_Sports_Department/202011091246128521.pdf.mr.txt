# Page 1
बालकांचा मोफत व सक्तीच्या शिक्षणाचा अधिकार अधिनियम, २००९ अंतर्गत गठीत शाळा व्यवस्थापन समितीत दिव्यांग विद्यार्थ्यांच्या पालकांना प्रतिनिधीत्व देणेबाबात.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण ११२०/प्र.क्र.२६७/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०९ नोव्हेंबर, २०२०
वाचा : १) बालकांचा मोफत व सक्तीच्या शिक्षणाचा अधिकार अधिनियम, २००९ संदर्भ:- १) आयुक्त, दिव्यांग कल्याण, महाराष्ट्र राज्य, पुणे यांचे दि. ०१/०७/२०२० चेपत्र २) शालेय शिक्षण व क्रीडा विभाग, शासन निर्णय क्र: पीआरई २०१०/प्र.क्र.२१७/प्राशि १, दि. १७/०६/२०१०
प्रस्तावना : बालकांचा मोफत व सक्तीच्या शिक्षणाचा अधिकार अधिनियम, २००९ मधील भाग-४, कलम २१ अनुसार प्रत्येक प्राथमिक शाळेमध्ये शाळा व्यवस्थापन समिती स्थापन करणे संदर्भ क्र. २) मधील शासन निर्णयान्वये अनिवार्य करण्यात आले आहे. सदर शाळा व्यवस्थापन समितीमध्ये दिव्यांग विद्यार्थ्यांच्या पालकांना प्रतिनिधित्व देण्याबाबत संदर्भ क्र. १) मधील पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय :
संदर्भ क्र.२) मधील शासन निर्णयाच्या अनुक्रमांक ६ नंतर खालील मुद्दा अनुक्रमांक ७ समाविष्ठ करण्यात येत आहे.
७) शाळा व्यवस्थापन समितीमध्ये दिव्यांग विद्यार्थ्यांच्या पालकांना आवश्यकतेनुसार प्रतिनिधित्व देण्यात येईल.