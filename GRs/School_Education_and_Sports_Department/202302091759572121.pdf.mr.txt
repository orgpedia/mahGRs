# Page 1
महाराष्ट्र शिक्षण सेवा, गट-ब (प्रशासन शाखा) या संवर्गातील उपशिक्षणाधिकारी व तत्सम पदावर सरळसेवा प्रवेशाने नियुक्ती देणेबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक : एसएटी-१५११/प्र.क्र.२३/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक : ०९ फेब्रुवारी, २०२३
वाचा :
१. अवर सचिव, महाराष्ट्र लोकसेवा आयोग यांचे पत्र क्र.१५ (२)(४६)/२९४६/सात, दिनांक दि.११.१.२०११.
२. अवर सचिव, महाराष्ट्र लोकसेवा आयोग यांचे पत्र क्र.१५ (२)(४६)/४५४२/सात, दिनांक १५.१.२०११.
प्रस्तावना :
श्री. गोकूळ भटू ठाकुर यांची सरळसेवा प्रवेशाने महाराष्ट्र लोकसेवा आयोगाने दिनांक ११.१.२०११ च्या आदेशान्वये महाराष्ट्र शिक्षण सेवा गट-ब (उपशिक्षणाधिकारी) या पदावर निवड करुन शिफारस केली होती. सदर शिफारशीच्या अनुषंगाने आदिवासी विकास विभागाच्या दि.१६.८.२००० रोजीच्या शासन निर्णयातील तरतुदीनुसार जात प्रमाणपत्र पडताळणी आवश्यक असल्याने शालेय शिक्षण विभागामार्फत दि. १५ मार्च २०११ रोजीच्या पत्रान्वये जात प्रमाणपत्र पडताळणीचा प्रस्ताव अनुसूचित जमाती प्रमाणपत्र तपासणी समिती, नाशिक येथे पाठविण्यात आला होता.
२. नाशिक जात पडताळणी समितीने दि.१६.१.२०१२ ला आदेश करुन त्यांचा अनुसूचित जमातीचा दावा कायम ठेवून त्यांना मूळ गावी प्रमाणपत्र काढून नंदुरबार जातपडताळणी समितीस प्रस्ताव सादर करण्यास सांगितले. सदर आदेशाविरुध्द श्री. ठाकुर मा.उच्च न्यायालय, औरंगाबाद खंडपीठात गेले. सदर दाव्यास श्री. ठाकूर यांनी अंतरिम स्थगिती मिळवली नंतर त्यांचा दावा न्यायालयात प्रलंबित राहिला. या संदर्भात मा.उच्च न्यायालयाने दिनांक ०१.२.२०२१ च्या आदेशान्वये
रिट पीटीशन क्र. १५९५/२०१२ निकाली काढत नंदुरबार समितीस त्यांचे अनुसूचित जमातीचे प्रमाणपत्र सहा महिन्याच्या आत निकाली काढण्याचे आदेश दिले होते. त्यानुसार त्यांना अनुसूचित जमाती प्रमाणपत्र पडताळणी समिती, नंदुरबार यांनी प्रमाणपत्र पडताळणी करुन वैधता प्रमाणपत्र दि.१४.८.२०२१ रोजी निर्गमित केले आहे.
३. श्री. ठाकूर यांनी त्यांच्या दिनांक २३.८.२०२१ रोजीच्या विनंती अर्जान्वये त्यांना महाराष्ट्र शिक्षण सेवा गट-ब मधील उपशिक्षणाधिकारी व तत्सम या पदावर पदस्थापना देण्याबाबत विनंती केली आहे.
सामान्य प्रशासन विभागाच्या मान्यतेनंतर वैद्यकीय तपासणी अहवाल व चारित्र्य पडताळणी अहवाल
प्राप्त झाल्यानंतर श्री. गोकुळ भटू ठाकूर यांना महाराष्ट्र शिक्षण सेवा गट-ब उपशिक्षणाधिकारी व तत्सम या पदावर सरळसेवेने पदस्थापना देण्याचीबाब शासनाच्या विचाराधीन होती.
# Page 2
शासन आदेश क्रमांकः एसएटी-1511/प्र.क्र.23/प्रशा-2
४. श्री गोकूळ भटू ठाकूर यांना पदस्थापना देण्यापूर्वी सामान्य प्रशासन विभाग, अधिसूचना दिनांक १४.७.२०२१ मधील विभागीय संर्वग वाटपाच्या तरतूदीनुसार श्री. ठाकूर यांचेकडून महसूली विभागाचा विकल्प घेण्यात आला आहे. श्री. ठाकूर यांनी दिलेला विकल्प विचारात घेवून त्यांना “नाशिक” महसूली विभाग वाटप करण्यात आला आहे. सदर महसूली विभागात श्री. ठाकूर यांच्या पदस्थापनेबाबत पुढील आदेश देत आहे.
शासन आदेश: महाराष्ट्र शिक्षण सेवा, गट-ब ( प्रशासन शाखा) मधील उपशिक्षणाधिकारी व तत्सम या संवर्गातील सरळसेवेच्या कोटयातील अनुसूचीत जमाती प्रवर्गातील रिक्त असलेल्या पदावर वेतन बँड रू.एस-१७ (४७६००-१५११००) अशा सुधारित वेतन संरचनेत उपशिक्षणाधिकारी व तत्सम या संवर्गातील स्तंभ क्र.४ मध्ये नमूद पदावर पदस्थापना देण्यात येत आहे.
-----------------------------------------------------------------------------------------
| अ.क्र. | अधिकाऱ्यांचे नाव | निवड झालेल्या पदाचा प्रवर्ग | पदस्थापनेचे ठिकाण |
| १ | २ | ३ | ४ |
| १. | श्री. गोकुळ भटू ठाकूर | अनुसूचित जमाती | गटशिक्षणाधिकारी, राहाता, जिल्हा परिषद, अहमदनगर. |
-----------------------------------------------------------------------------------------
२. सदर पदस्थापना खालील अटी व शर्तीच्या अधीन राहून देण्यात येत आहे.
१. श्री.गोकूळ भटू ठाकूर यांच्या नियुक्तीसाठी लागणारा प्रदिर्घ कालावधी शासनस्तरावर विलंबाने झाला नसल्याने. श्री. ठाकूर यांची सेवाज्येष्ठता त्यांच्या नियुक्तीच्या दिनांकापासून निश्चित करण्यात येईल.
२. राज्याच्या प्रशिक्षण धोरणाच्या अनुषंगाने सदर उमेदवारांना विहीत पायाभूत प्रशिक्षण पूर्ण करणे आवश्यक राहील. सदर प्रशिक्षण संचालक, महाराष्ट्र विद्या प्राधिकरण, महाराष्ट्र राज्य, पुणे यांचेमार्फत आयोजित करण्यात येईल. तसेच सदर प्रशिक्षणाचा कालावधी व रूपरेषा ठरविण्याचे अधिकार संचालक, महाराष्ट्र विद्या प्राधिकरण, महाराष्ट्र राज्य, पुणे यांना राहतील.
३. सदर नियुक्ती देण्यात आलेल्या उमेदवारांचा परिविक्षा कालावधी दोन वर्षाचा राहील. सदर उमेदवारांची पहिली वेतनवाढ त्यांच्या एक वर्षाचा परिविक्षा कालावधी पूर्ण झाल्यानंतर व त्यानंतरची वेतनवाढ त्यांनी परिविक्षा कालावधी पूर्ण केल्यानंतर देण्यात येईल.
४. परिविक्षा कालावधीत सदर उमेदवारांना प्रचलित नियमाप्रमाणे आवश्यक असणारी विभागीय परीक्षा उत्तीर्ण होणे आवश्यक राहील. तसेच परिविक्षा कालावधी समाधानकारकरित्या पूर्ण करणे आवश्यक राहील. परिविक्षा कालावधीत त्यांनी कामाचा अपेक्षित दर्जा प्राप्त न केल्यास किंवा विहीत विभागीय परीक्षा उत्तीर्ण न केल्यास कोणतीही पूर्वसूचना न देता, त्यांच्या सेवा समाप्त करण्यात येतील.
# Page 3
शासन आदेश क्रमांकः एसएटी-1511/प्र.क्र.23/प्रशा-2
५. उपरोक्त उमेदवार यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा विहीत मुदतीत उत्तीर्ण होणे आवश्यक राहील. तसे न झाल्यास संबंधित उमेदवारांचे वेतनवाढ रोखून ठेवण्यात येईल.
६. महाराष्ट्र नागरी सेवा (जेष्ठतेचे विनियमन) नियमावली, १९८२ व त्यामध्ये वेळोवेळी करण्यात येणाऱ्या सुधारणांच्या अधिनतेने सदर उमेदवारांची जेष्ठता राहील. सदर उमेदवारांनी त्यांच्या नियुक्तीच्या पदावर आदेशाच्या दिनांकापासून एक महिन्याच्या आत रुजू व्हावयाचे आहे. काही अपरिहार्य कारणास्तव त्यांना रुजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक आहे. महाराष्ट्र लोकसेवा आयोगाने शिफारस केलेल्या गुणवत्ता क्रमांकानुसार त्यांना जेष्ठता मिळणार नाही व ते हजर होतील त्या दिनांकापासून त्यांची जेष्ठता धरण्यात येईल.
७. वित्त विभागाचे शासन निर्णय क्र.अंनियो-१००५/१२६/सेवा-४, दिनांक ३१ ऑक्टोबर २००५ नुसार परिभाषित अंशदान निवृत्ती वेतन योजनेतील तरतुदी सदर उमेदवारांना लागू राहतील. तसेच दिनांक १ नोव्हेंबर २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्यांबाबत वित्त विभागाचे शासन परिपत्रक क्र. अंनियो-१००५/१२६/ सेवा-४, दिनांक १८ ऑगस्ट, २००९ मधील तरतुदी सदर उमेदवारांना लागू राहतील.
८. संबंधित उमेदवारांनी त्यांच्या शैक्षणिक अर्हतेबाबत व इतर आवश्यक प्रमाणपत्राच्या मूळ प्रती तपासणीकरीता व साक्षांकित प्रतींचा संच पदस्थापना स्विकारण्याच्या वेळी संबंधित कार्यालय
प्रमुख/ नियंत्रण अधिकारी यांच्याकडे सादर कराव्यात आणि कार्यालय प्रमुख / नियंत्रण अधिकारी यांनी प्रमाणपत्रांची तपासणी करून संबंधित उमेदवाराला रुजू करून घ्यावे.
९. महाराष्ट्र लोकसेवा आयोगाने संबंधित उमेदवारांनी सादर केलेली सर्व कागदपत्रे संबंधित सक्षम यंत्रणेमार्फत तपासण्याच्या सूचना केलेल्या आहेत. त्यामुळे तपासणीअंती उमेदवारांनी सादर केलेली कागदपत्रे खोटी अथवा बनावट आढळल्यास त्यांच्या सेवा कुठलीही पूर्व सूचना न देता तात्काळ संपुष्टात आणण्यात येतील.
१०.संबंधित उमेदवारांनी या आदेशाच्या दिनांकापासून ३० दिवसात नियुक्तीच्या पदावर रुजू व्हावे.
विहीत कालमर्यादेत रुजू न होणाऱ्या उमेदवारांना सदर नियुक्तीमध्ये स्वारस्य नसल्याचे समजण्यात येईल आणि सदर नियुक्तीकरीता संबंधित उमेदवारांचा हक्क आपोआप संपुष्टात येईल.
११.महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०२१ मधील नियम क्र.८ नुसार वरील उमेदवारांची ज्या महसूली विभागात नियुक्ती झाली आहे, त्या विभागात किमान तीन वर्षे इतका सेवा कालावधी पूर्ण करणे आवश्यक राहील.
# Page 4
शासन आदेश क्रमांकः एसएटी-1511/प्र.क्र.23/प्रशा-2
१२.शासकीय सेवेत रुजू झाल्यानंतर ज्या उमेदवारांना शासकीय सेवेचा राजीनामा द्यावयाचा असल्यास त्यांनी एक महिन्याची पूर्वसूचना शासनास देणे आवश्यक राहील अन्यथा त्यांना एक महिन्याचे वेतन शासनाकडे जमा करावे लागेल.
१३. उपरोक्त उमेदवारांना नियुक्तीच्या ठिकाणी उपस्थित राहण्यासाठी प्रवास भत्ता देण्यात येणार नाही.
१४.वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिकाऱ्यांना लागू असलेले प्रचलित नागरी सेवा विषयक सर्वसाधारण नियम सदर उमेदवारांना लागू राहतील.
३. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व याबाबतचा अहवाल संबंधित कार्यालय प्रमुखांनी आयुक्तांमार्फत शासनास सादर करावा.
# Page 5