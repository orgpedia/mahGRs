# Page 1
स्वामी रामानंद शिक्षण प्रसारक मंडळ, शहागड, ता. अंबड, जि. जालना संचलित छत्रपती शिवाजी प्राथमिक विद्यालय, इंदिरानगर, अंबड, ता.अंबड, जि.जालना या शाळेचे, भालचंद्र शिक्षण प्रसारक मंडळ, औरंगाबाद, ता.जि. औरंगाबाद या संस्थेस हस्तांतर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशाह ३०१६/प्र.क्र.४२२/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १२ जुलै, २०१९
वाचा : शिक्षण व क्रीडा विभाग, शासन निर्णय क्रमांक: माशाह २०११/(२१०/११) माशि-३, दिनांक १७ फेब्रुवारी, २०१२.
संदर्भ:- विभागीय शिक्षण उपसंचालक, औरंगाबाद यांचे क्र. शिउसं/प्रावि-१/२०१४-१५/२७७४/७६, दिनांक २ नोव्हेंबर, २०१५ चे पत्र.
प्रस्तावना : स्वामी रामानंद शिक्षण प्रसारक मंडळ, शहागड, ता. अंबड, जि. जालना संचलित छत्रपती शिवाजी प्राथमिक विद्यालय, इंदिरानगर, अंबड, ता.अंबड, जि.जालना या मराठी माध्यमाच्या अनुदानित प्राथमिक शाळेचे, भालचंद्र शिक्षण प्रसारक मंडळ, औरंगाबाद, ता. जि. औरंगाबाद संस्थेस हस्तांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : सदर शाळेचे, भालचंद्र शिक्षण प्रसारक मंडळ, औरंगाबाद, ता.जि. औरंगाबाद या संस्थेकडे हस्तांतर करण्यास खाली नमूद अटी व शर्तीवर मान्यता देण्याचा निर्णय शासनाने घेतला आहे : (१) सदर शाळेचे स्थावर मालमत्तेसह हस्तांतर होत नाही, याबाबत दोन्ही संस्थांचे सर्व सदस्यांचे छायाचित्रे व स्वाक्षरीसह स्टॅम्पपेपरवरील नोटरी केलेले शपथपत्र सादर करणे बंधनकारक राहील.
(२) बालकांचा मोफत व सक्तीच्या शिक्षणाचा अधिकार अधिनियम, २००९ नुसार व याबाबत शासनाकडून वेळोवेळी देण्यात येणाऱ्या आदेशांनुसार शाळेसाठी पक्की इमारत, सर्व भौतिक सुविधा व शैक्षणिक सुविधा उपलब्ध करुन देण्यात येतील, याबाबत नवीन संस्थेचे अध्यक्ष /सचिव यांचे रु.१००/-च्या स्टॅम्प पेपरवर नोटरी केलेले शपथपत्र सादर करणे आवश्यक राहील.
(३) हस्तांतरणास संमती दिलेल्या अर्हताप्राप्त शिक्षक/ शिक्षकेतर कर्मचाऱ्यांना सामावून घेण्यात येईल व त्यांच्या सेवाशर्तीमध्ये बदल होणार नाही, याबाबत नवीन संस्थेचे अध्यक्ष /सचिव यांचे रु.१००/- च्या स्टॅम्पपेपरवर नोटरी केलेले शपथपत्र सादर करणे आवश्यक राहील.
(४) शाळा हस्तांतराबाबत दोन्ही संस्थांचे स्टॅम्पपेपरवरील एकत्रित करारपत्र नोटरी करून अध्यक्ष/ सचिवांचे स्वाक्षरीसह सादर करणे आवश्यक राहील. तसेच शाळा हस्तांतरणामध्ये कोणताही आर्थिक व्यवहार झाला नसल्याचे दोन्ही संस्थांच्या अध्यक्ष / सचिवांच्या स्वाक्षरीचे रू. १००/- च्या स्टॅम्पपेपरवर नोटरी केलेले शपथपत्र सादर करणे आवश्यक राहील.
(५) व्यवस्थापन बदल झालेल्या शाळेची कोणत्याही कारणास्तव किमान पटसंख्येची अट शिथिल केली जाणार नाही.
(६) सदर शाळा अनुदानाच्या ज्या तत्वावर आहे, त्याच तत्वावर हस्तांतरणानंतरही कार्यरत राहील.
# Page 2
शासन निर्णय क्रमांक: प्राशाह ३०१६/प्र.क्र.४२२/एसएम-१
(७) शासन निर्णय, दिनांक २८/०८/२०१५ मधील संचमान्यतेच्या सुधारीत निकषांनुसार तसेच, शाळांबाबत शासनाकडून वेळोवेळी देण्यात येणाऱ्या आदेशानुसार अनुज्ञेय होणाऱ्या पदांइतके शिक्षक/शिक्षकेतर कर्मचारी कार्यरत राहतील व त्यापेक्षा जास्त शिक्षक/ शिक्षकेतर कर्मचारी कार्यरत राहणार नाहीत, हे संस्थेवर बंधनकारक राहील तसेच, अनुज्ञेय पदांपैकी रिक्त पदे अतिरिक्त कर्मचाऱ्यांमधून भरण्याबाबत शासनाच्या धोरणानुसार कार्यवाही करणे आवश्यक राहील.
(८) व्यवस्थापन बदल झालेल्या शाळेच्या बाबतीत शासन परवानगीच्या/मान्यतेच्या कोणत्याही अटी व शर्तीमध्ये बदल होणार नाही याची खबरदारी घेण्यात यावी.
(९) शासनाकडून शाळा, शिक्षक/ शिक्षकेतर कर्मचारी, वेतन / वेतनेत्तर अनुदान, विद्यार्थी इ. बाबत वेळोवेळी विहित करण्यात येणारे अधिनियम, नियम, आदेश इ. चे पालन करणे नवीन संस्थेस बंधनकारक राहील.
(१०) सदर व्यवस्थापन बदल, शासन निर्णय, शालेय शिक्षण व क्रिडा विभाग, क्रमांक: माशाह २०११/(२१०/११) माशि -३, दिनांक १७ फेब्रुवारी, २०१२ मध्ये विहित केलेल्या नियमानुसार व कार्यपद्धतीनुसार अंमलात येईल.
(१०) सदरहू व्यवस्थापन बदलासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे नव्याने कोणत्याही प्रकारच्या तक्रारी प्राप्त झाल्यास किंवा व्यवस्थापन बदला संदर्भातील अटी व शर्तीचा भंग झाल्याचे निदर्शनास आल्यास किंवा व्यवस्थापन बदलापूर्वीच्या संस्थेतील कार्यरत शिक्षक/शिक्षकेतर कर्मचाऱ्यांच्या सेवाशर्तीचा नवीन संस्थेद्वारा भंग झाल्यास, हस्तांतरण रद्द करण्याचे अधिकार शासनास राहतील.
२. वरील अट क्र. (१) ते (४) ची पूर्तता झाल्यावर विभागीय शिक्षण उपसंचालक, औरंगाबाद विभाग, औरंगाबाद यांनी सर्व बाबी तपासून आणि आवश्यक अन्य अटींचा समावेश करून, शाळेचे व्यवस्थापन बदलाबाबत ६ आठवडयात पुढील कार्यवाही करावी व केलेल्या कार्यवाहीबाबत शासनास अवगत करावे.