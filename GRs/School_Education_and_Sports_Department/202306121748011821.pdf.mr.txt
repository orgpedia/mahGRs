# Page 1
राष्ट्रीय शालेय क्रीडा स्पर्धेसाठी निधी वितरीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: क्रीस्पर्धा २०२३/प्र.क्र.७०/क्रीयुसे-२
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १२ जून, २०२३.
वाचा: १. शालेय शिक्षण व क्रीडा विभाग, शासन निर्णय क्र.राक्रीधो २०१२/प्र.क्र.२५९/क्रीयुसे-१, दि.२६.०२.२०१४ २. शालेय शिक्षण व क्रीडा विभाग शासन निर्णय क्र.राक्रीधो २०१२/प्र.क्र.१८२/क्रीयुसे-२, दि.२४.१२.२०१४ ३. आयुक्त, क्रीडा व युवक सेवा, पुणे यांचा प्रस्ताव क्र.क्रीयुसे/राशाक्रीस्प/सहभाग/२०२२ २३/का-४/१०५९, दि.०२.०६.२०२३
प्रस्तावना: भारतीय खेळ महासंघद्वारा पुरस्कृत शालेय स्तरावर विविध खेळांच्या स्पर्धांचे आयोजन तालुका ते राष्ट्रीय स्तरापर्यंत दरवर्षी करण्यात येते. विविध खेळांच्या राष्ट्रीय स्तरावरील स्पर्धेत महाराष्ट्राचे प्रतिनिधी संघ/ खेळाडू म्हणून सहभागी होतात. शालेय विद्यार्थ्यांमध्ये खेळाची गोडी निर्माण करून त्यांच्यातील क्रीडागुण हेरण्यासाठी या स्पर्धांचा चांगला उपयोग होतो आणि यातूनच उत्कृष्ट खेळाडू निर्माण होतात. विशेषतः ग्रामीण भागातील युवकांना खेळांचे स्पर्धेमध्ये भाग घेण्याची संधी निर्माण व्हावी या दृष्टीने क्रीडा स्पर्धांनाही तितकेच महत्त्व आहे. विविध स्पर्धामधून राज्यातील खेळाडूंची निवड राष्ट्रीय स्पर्धेसाठी करण्यात येते. क्रीडा धोरण २०१२ मधील शिफारशी विचारात घेऊन संदर्भ क्र.२ येथील शासन निर्णय दि.२४.१२.२०१४ अन्वये शालेय क्रीडा स्पर्धा आयोजित करण्याबाबतची कार्यपद्धती निश्चित करण्यात आलेली आहे.
भारतीय शालेय खेळ महासंघाने सन २०२२-२३ या शालेय वर्षात प्रलंबित असलेल्या १९ वर्षांखालील मुला/मुलींच्या राष्ट्रीय क्रीडा स्पर्धेचे आयोजन दिल्ली, भोपाळ, ग्वाल्हेर (मध्यप्रदेश) या ठिकाणी केले असून सदर स्पर्धेतील महाराष्ट्र राज्याचा संघ सहभागी करण्याबाबत कळविले आहे. त्यानुषंगाने शासन निर्णय दि.२४.१२.२०१४ मधील तरतुदीनुसार भारतीय शालेय खेळ महासंघ द्वारा आयोजित करण्यात येत असलेल्या राष्ट्रीय शालेय क्रीडा स्पर्धामध्ये सहभागी होण्यासाठी राज्य संघाची निवड प्रक्रीया, राष्ट्रीय स्पर्धापूर्व प्रशिक्षण शिबीर, निवास व भोजन खर्च, सादिल खर्च इत्यादी साठी येणाऱ्या खर्चास अनुदान उपलब्ध करून देण्याची बाब शासनाच्या विचाराधीन आहे.
# Page 2
शासन निर्णय क्रमांकः क्रीस्पर्धा २०२३/प्र.क्र.७०/क्रीयुसे-२
शासन निर्णय:
भारतीय शालेय खेळ महासंघाद्वारे आयोजित करण्यात येत असलेल्या १९ वर्षाखालील मुला/मुलींच्या राष्ट्रीय शालेय क्रीडा स्पर्धेमध्ये सहभागी होण्यासाठी राज्य संघाची निवड प्रक्रिया, राष्ट्रीय स्पर्धापूर्व प्रशिक्षण शिबीर, निवास व भोजन खर्च, सादिल खर्च इत्यादीसाठी मागणी क्र.ई-३ २२०४ - क्रीडा व युवक सेवा, १०४- क्रीडा व खेळ, (०५) राज्य संघाची प्रतिनियुक्ती (०५) (०८) शालेय क्रीडा स्पर्धा आयोजन (२२०४ ५६३५) (३१) वेतनेतर अनुदान या लेखाशिर्षाखाली रक्कम रूपये रू.४५,५६,९५०/- (अक्षरी रूपये पंच्चेचाळीस लक्ष छप्पन हजार नऊशे पन्नास फक्त) इतका निधी वितरीत करण्यास याद्वारे मान्यता देण्यात येत आहे.
२. सदर स्पर्धेसाठी खालील कोष्टकात नमूद केलेल्या खेळप्रकारानुसार आवश्यक असणाऱ्या खर्चास मान्यता देण्यात येत आहे
-----------------------------------------------------------
| अ.क्र. | खेळप्रकार | रक्कम रुपये | अ.क्र. | खेळप्रकार | रक्कम रुपये |
| १ | कबड्डी | २०१६०० | १२ | बुध्दिबळ | १०२०५० |
| २ | खो-खो | १८८६०० | १३ | टेनिस | १०२०५० |
| ३ | व्हॉलिबॉल | १७५२०० | १४ | शुटींग | १५१२५० |
| ४ | बास्केटबॉल | १८८६०० | १५ | बॉक्सिंग | १६६२०० |
| ५ | हँडबॉल | २३७८०० | १६ | अॅथलेटिक्स | ४४७१०० |
| ६ | फुटबॉल | २७३००० | १७ | ज्युदो | १४८०५० |
|  | जलतरण | ३२४७५० | १८ | टेबलटेनिस | ९८१०० |
| ८ | कुस्ती | २३८७५० | १९ | जिम्नास्टिक | २३८०५० |
| ९ | वेटलिफ्टिंग | १५७४०० | २० | हॉकी | २४३००० |
| १० | तायक्वोंदो | १६९७०० | २१ | बॅडमिंटन | ९८७०० |
| ११ | योगासन | १०३७०० | २२ | भारतीय शालेय महासंघ नोंदणी फी | १००००० |
|  |  |  | २३ | राज्य संघ निवडीसाठी आवश्यक खर्च | ३०३३०० |
|  |  |  |  | एकूण | ४५,५६,९५०/ |
-----------------------------------------------------------
३. उपरोक्त संदर्भात होणारा खर्च मागणी क्र.ई-३, २२०४- क्रीडा व युवक सेवा, १०४- क्रीडा व खेळ, (०५) राज्य संघाची प्रतिनियुक्ती (०५) (०८) शालेय क्रीडा स्पर्धा आयोजन (२२०४ ५६३५)
(३१) वेतनेतर अनुदान या लेखाशिर्षाखाली सन २०२३-२४ या आर्थिक वर्षाकरीता मंजूर अर्थसंकल्पिय तरतुदीतून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे.
पृष्ठ ३ पैकी २
# Page 3
शासन निर्णय क्रमांकः क्रीस्पर्धा २०२३/प्र.क्र.७०/क्रीयुसे-२
उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा त्याचवेळी आहरीत करावा. शासन लेख्याबाहेर बँक खात्यात हा निधी ठेवण्यात येऊ नये.
४. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/ नियम / शासन निर्णय / वित्तीय नियमावली यांची अंमलबजावणी करून उपरोक्त तरतूद खर्च करण्याबाबतची कार्यवाही करण्यात यावी. यासाठी सहसंचालक, क्रीडा व युवक सेवा, महाराष्ट्र राज्य, पुणे यांना आहरण व संवितरण अधिकारी तर आयुक्त, क्रीडा व युवक सेवा, पुणे यांना नियंत्रण अधिकारी म्हणून घोषित करण्यात येत आहे.