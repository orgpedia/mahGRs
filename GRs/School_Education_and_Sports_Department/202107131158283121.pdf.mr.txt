# Page 1
आदम हवा वेल्फेअर असोसिएशन, जि. रत्नागिरी संचलित आदम हवा इंग्लिश मिडीयम स्कूल, पोफळवणे, ता.दापोली, जि. रत्नागिरी शाळेचे मु.पो. कोरेगाव, ता. खेड, जि. रत्नागिरी येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: माशास्थ ३३२१/प्र.क्र.४१२/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १३ जुलै, २०२१
वाचा : शालेय शिक्षण व क्रीडा विभाग, शासन निर्णय क्रमांक : माशास्थ २०१२/ (५९/१२) माशि - २, दिनांक ३१ जुलै, २०१३.
संदर्भ : विभागीय शिक्षण उपसंचालक, कोल्हापूर विभाग, कोल्हापूर यांचे क्र. माध्य/२/कोवि/स्थलांतर/ १७९८९-९३/२०२०, दिनांक १५ डिसेंबर, २०२० चे पत्र
प्रस्तावना : आदम हवा वेल्फेअर असोसिएशन, पोफळवणे, ता. दापोली, जि. रत्नागिरी (अल्पसंख्यांक संस्था) संचलित आदम हवा इंग्लिश मिडीयम स्कूल, पोफळवणे, ता.दापोली, जि. रत्नागिरी या इंग्रजी माध्यमाच्या स्वयंअर्थसहाय्यित माध्यमिक (इयत्ता १ ली ते १० वी) शाळेचे, मु.पो. कोरेगाव, ता.खेड, जि.रत्नागिरी येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेची इमारत जीर्ण व धोकादायक झाली असल्याने शाळेचे भाडयाच्या इमारतीत स्थलांतर केले आहे. सदर शाळेचे वर नमूद ठिकाणी केलेल्या स्थलांतरास खालील अटी व शर्तीवर मान्यता देण्यात येत आहे. : (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ.चे पालन संस्थेने करणे आवश्यक राहील.
(३) स्थलांतरीत शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर शाळा मुळ ठिकाणी अनुदानाच्या ज्या तत्वावर कार्यरत होती, त्याच तत्वावर स्थलांतरीत ठिकाणी कार्यरत राहील.
(५) सदर शाळा इंग्रजी माध्यमाची स्वयंअर्थसहाय्यित शाळा असल्याने शाळेत कार्यरत शिक्षक/ शिक्षकेतर कर्मचाऱ्यांचे संपूर्ण दायित्व संस्थेवर राहील.
(६) सदरहू स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
# Page 2
शासन निर्णय क्रमांकः माशास्थ ३३२१/प्र.क्र.४१२/एसएम-१ २. विभागीय शिक्षण उपसंचालक, कोल्हापूर विभाग, कोल्हापूर यांनी सदर शाळेच्या स्थलांतराबाबत पुढील कार्यवाही १५ दिवसात करावी व त्याबाबत शासनास अवगत करावे.