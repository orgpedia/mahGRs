# Page 1
राज्य मंडळामार्फत इयता १० वी चा निकाल घोषित करताना उद्भवलेल्या त्रुटींसंदर्भात चौकशी समिती गठित करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: परीक्षा-०७२१/प्र.क्र.६२ / एस.डी. २
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १७ जुलै, २०२१
प्रस्तावना:
दि.१६.०७.२०२१ रोजी इयत्ता १० वी चा निकाल दुपारी १.०० वाजता घोषित करण्याचे
महाराष्ट्र राज्य माध्यमिक व उच्च माध्यमिक शिक्षण मंडळाने प्रसिध्द केले होते. परंतु दुपारी १.००
वाजलेनंतर संकेतस्थळावर तांत्रिक अडचणीमुळे निकाल पाहण्यात अडचणी येत होत्या. राज्य
मंडळामार्फत इयता १० वी चा निकाल घोषित करताना उद्भवलेल्या त्रुटींसंदर्भात चौकशी समिती
गठित करण्याची बाब शासनाच्या विचाराधीन होती.
शासन निर्णय : महाराष्ट्र राज्य माध्यमिक व उच्च माध्यमिक शिक्षण मंडळामार्फत इयता १० वी चा निकाल
घोषित करताना उद्भवलेल्या त्रुटींसंदर्भात चौकशी करुन चौकशी अहवाल शासनास सादर
करण्यासाठी खालीलप्रमाणे समिती गठित करण्यात येत आहे.
-----------------------------------------------------------------------------------------
| अ.क्र. | पदनाम | सदस्य |
| १. | आयुक्त,शिक्षण, महाराष्ट्र राज्य, पुणे | अध्यक्ष |
| २. | सचिव, माहिती व तंत्रज्ञान विभाग, मंत्रालय, मुंबई यांचे प्रतिनिधी | सदस्य |
| ३. | उपसचिव (उद्योग), उद्योग उर्जा व कामगार विभाग, मंत्रालय, मुंबई. | सदस्य |
| ४. | तांत्रिक सल्लागार, शालेय शिक्षण व क्रिडा विभाग, मंत्रालय, मंबई | सदस्य |
| ४. | उपसंचालक (प्रशासन), आयुक्त, शिक्षण, महाराष्ट्र राज्य, पुणे यांचे कार्यालय | सदस्य सचिव |
-----------------------------------------------------------------------------------------
समितीची कार्यकक्षा:
समितीने खालील बाबींची तपासणी/चौकशी करुन आपला अहवाल शासनास सादर करावा.
१. निकालापूर्वी अध्यक्ष, महाराष्ट्र राज्य माध्यमिक व उच्च माध्यमिक शिक्षण मंडळ यांनी सर्व
सबंधितांसोबत बैठक आयोजित केली होती किंवा कसे ?
# Page 2
शासन निर्णय क्रमांकः परीक्षा-०७२१/प्र.क्र.६२/एस.डी.२
२. निकाल घोषित करण्यासंबंधात राज्य मंडळातील संबंधित तांत्रिक सल्लागारांना याबाबत
पूर्वसूचना देण्यात आली होती का?
३. संकेतस्थळाची देखभाल करणाऱ्या संबंधीत कंपनीला निकाल घोषित करण्याबाबत
पूर्वसूचना देण्यात आली होती का?
४. इयत्ता १० वी च्या परीक्षेला प्रविष्ठ झालेल्या विद्यार्थ्यांची संख्या खुप मोठी असल्यामुळे
निकाल घोषित करण्याच्या अनुषंगाने संकेतस्थळाची पूर्व तपासणी (Trial run) करण्यात
आली होती का?
५. निकाल घोषित करण्यासाठी आवश्यक असलेल्या क्षमतेच्या सर्वरचा (Server ) वापर
करण्यात आला होता का?
६. भविष्यात अशाप्रकारची आपत्कालिन परिस्थिती उद्भवू नये यासाठी उपाय योजना सूचित
करणे.
७. राज्यमंडळाचे संकेतस्थळ कोलमडल्यामुळे निर्माण झालेल्या परिस्थितीसाठी जबाबदार
संबंधित अधिकारी/कर्मचारी यांच्यावर जबाबदारी निश्चित करणे.
उपरोक्त सर्व बाबींची सखोल चौकशी/तपासणी करुन समितीने आपला अहवाल १५
दिवसात शासनास सादर करावा.
# Page 3