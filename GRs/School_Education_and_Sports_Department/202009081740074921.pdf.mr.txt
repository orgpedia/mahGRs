# Page 1
नवीन राष्ट्रीय शैक्षणिक धोरणाच्या मसुदयाचा अभ्यास करण्यासाठी नियुक्त करण्यात आलेल्या अभ्यासगटांशी समन्वय साधण्यासाठी समन्वय समिती गठीत करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : एनईपी २०२०/प्र.क्र.९८/एसडी-६
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- ०८ सप्टेंबर, २०२०
वाचा:- १) मानव संसाधन विकास मंत्रालय, भारत सरकार यांनी दि.१७ जून, २०१९ रोजी जाहीर केलेला नवीन राष्ट्रीय शैक्षणिक धोरण, २०१९ चा मसुदा.
२) दि. १७ जुलै, २०१९ रोजीचा एक दिवसीय राज्यस्तरीय परिसंवाद ३) आयुक्त, शालेय शिक्षण यांच्यामार्फत नियुक्त अभ्यासगट ४) मानव संसाधन विकास मंत्रालय, भारत सरकार यांनी दि.२९ जुलै, २०२० रोजी जाहीर केलेले नवीन राष्ट्रीय शैक्षणिक धोरण.
प्रस्तावना - केंद्र शासनाने दि. १७ जून, २०१९रोजी नवीन राष्ट्रीय शैक्षणिक धोरणाचा मसुदा त्यांच्या संकेतस्थळावर प्रसिध्द केला. सदर मसुदा केंद्र शासन स्तरावर नवीन शैक्षणिक धोरण तयार करण्याचे काम सुरु असून ते यावर्षी अंतिम होण्याची शक्यता आहे त्या अनुषंगाने राज्य शासनाने राज्यामध्ये मा.मंत्री (शालेय शिक्षण) यांच्या अध्यक्षतेखाली सहयाद्री अतिथीगृह येथे एक बैठक आयोजित केली होती. त्या बैठकीच्या वेळी शिक्षण क्षेत्रातील तज्ञ, शिक्षण क्षेत्रात काम करणाऱ्या स्वयंसेवी संस्थांचे प्रतिनिधी व अभ्यासक आणि अधिकारी यांचे अभ्यासगट आयुक्त (शिक्षण) यांच्या स्तरावर नियुक्त करण्यात आले होते. या अभ्यासगटाचा अहवाल तयार करण्याचे काम विविध स्तरावर सुरु आहे. या अभ्यासगटाशी समन्वय साधण्यासाठी राज्यस्तरीय समन्वय समिती गठीत करण्याची बाब शासनाच्या विचाराधीन होती.
शासन निर्णय :
नवीन राष्ट्रीय शैक्षणिक धोरणामधील शिफारशींच्या अनुषंगाने अभ्यास करण्यासाठी नियुक्त करण्यात आलेल्या अभ्यासगटांशी समन्वय साधण्यासाठी खालीलप्रमाणे समन्वय समिती गठीत करण्यास मान्यता देण्यात येत आहे.
---------------------------------------------------------------------------------------------------------------
| अ.क्र. | नाव | पदनाम | पद |
| १ | श्री.आयुष प्रसाद | मुख्य कार्यकारी अधिकारी, जिल्हा परिषद, पुणे | अध्यक्ष |
| २ | श्री. र राहुल कर्डीले | मुख्य कार्यकारी अधिकारी, जिल्हा परिषद, चंद्रपूर | सदस्य |
| ३ | श्री. विकास गरड | प्रभारी प्राचार्य (समन्वय), राज्य शैक्षणिक संशोधन व प्रशिक्षण परिषद, महाराष्ट्र, पुणे | सदस्य |
| ४ | श्री.विवेक गोसावी | प्रभारी संचालक, बालभारती | सदस्य |
| ५ | श्रीमती वैशाली झनकर | शिक्षणाधिकारी (प्राथमिक), नाशिक | सदस्य |
---------------------------------------------------------------------------------------------------------------
समितीची कार्यकक्षा : १) सर्व अभ्यासगटांशी समन्वय साधणे / अहवाल तयार करण्यास मार्गदर्शन करणे, २) अभ्यासगटांचे अहवाल संकलित करणे, ३) राज्याच्या शैक्षणिक धोरणाबाबतचा मसुदा तयार करणे,
# Page 2
शासन निर्णय क्रमांक: एनईपी २०२०/प्र.क्र.९८/एसडी-६
४) सदर समितीचा कार्यकाळ दोन महिन्याचा राहील. समितीच्या कामकाजासाठी येणारा खर्च जिल्हा परिषदेच्या निधीतून भागवावा किंवा बालभारतीच्या उत्पन्नातून भागविण्यात यावा.
५) समितीने आपला अहवाल दि.१५ ऑक्टोबर, २०२० पर्यंत शासनास सादर करावा.