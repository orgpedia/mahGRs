# Page 1
शिक्षण आयुक्तालय व अधिनस्थ संचालक कार्यालये यांच्या कार्यालयीन वापरासाठी वीस लॅपटॉप खरेदीस प्रशासकिय व वित्तीय मान्यता देणे.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: ईगव्ह-०६२२/प्र.क्र.१३/संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ३० जून, २०२२.
वाचा : १) उद्योग, ऊर्जा व कामगार विभाग, शासन निर्णय दि.२४.०८.२०१७.
२) प्रकल्प अंमलबजावणी समितीच्या दि.११.०५.२०२२ रोजीच्या बैठकीचे इतिवृत्त.
प्रस्तावना : शिक्षण आयुक्तालय व अधिनस्थ संचालक कार्यालये तसेच ई-गव्हर्नन्स सेल व NIC, पुणे यांच्या कार्यालयीन कामकाजाचा जलद निपटारा करण्याच्या दृष्टीने ई-गव्हर्नन्स अंतर्गत २० लॅपटॉप खरेदी करण्याचा प्रस्ताव आयुक्त, शिक्षण यांनी प्रकल्प अंमलबजावणीच्या समितीमध्ये सादर केला होता.
त्याअनुषंगाने दि.११.०५.२०२२ रोजीच्या प्रकल्प अंमलबजावणी समितीच्या बैठकीमध्ये त्यास मंजुरी देण्यात आली आहे. त्यानुषंगाने लॅपटॉप खरेदीच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय:
सन २०२२-२३ या वित्तीय वर्षामध्ये ई-गव्हर्नन्स योजनेंतर्गत मंजूर निधीमधून शिक्षण आयुक्तालय व अधिनस्थ संचालक कार्यालये तसेच ई-गव्हर्नन्स सेल व NIC, पुणे यांचेसाठी २० लॅपटॉप खरेदी करण्यास प्रशासकीय व वित्तीय मान्यता देण्यात येत आहे. खरेदी करावयाच्या लॅपटॉपची Specifications सोबतच्या परिशिष्ट-“अ” मध्ये नमूद करण्यात येत आहेत. सदर लॅपटॉप खरेदी आयुक्त, शिक्षण कार्यालयाने शासनाच्या प्रचलित खरेदी धोरणानुसार करावी.
२. सदरचा खर्च मागणी क्रमांक. ई-२, २२०२ सर्वसाधारण शिक्षण, ८० पंचवार्षिक योजनांतर्गत योजना (०२) (५१) ई-गव्हर्नन्स कार्यक्रम ( २२०२ H ४५४ ) ३१ सहायक अनुदाने या लेखाशिर्षातून सन २०२२-२३ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य, पुणे यांना नियंत्रक व सहायक संचालक, (लेखा) माध्यमिक व उच्च माध्यमिक शिक्षण संचालनालय, यांना आहरण व संवितरण अधिकारी म्हणून घोषित करण्यात येत आहे.
३. हा शासन निर्णय वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील उपविभाग- २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या मान्यतेनुसार निर्गमित करण्यात येत आहे.
# Page 2
# Page 3