# Page 1
शैक्षणिक वर्ष २०२१-२२ साठी कोविड -१९ या कोरोना विषाणूच्या प्रादुर्भावाच्या पार्श्वभूमीवर इयत्ता १ ली ते इयत्ता १२ वी चा पाठ्यक्रम २५% कमी करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: अभ्यास- २०२१/प्र.क्र.७९/एसडी-४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक : २३ जुलै, २०२१.
वाचा :- शालेय शिक्षण व क्रीडा विभाग, शासन निर्णय क्रमांक: अभ्यास-२०२०/प्र.क्र.११९/एसडी-४, दिनांक २४ जुलै, २०२०.
संदर्भ:- संचालक,राज्य शैक्षणिक व संशोधन परिषद, महाराष्ट्र, पुणे यांचे दिनांक २७.०५.२०२१ चे पत्र.
प्रस्तावना: मार्च २०२० पासून कोविड -१९ या कोरोना विषाणूचा प्रादुर्भाव संपूर्ण जगामध्ये झालेला आहे.
त्यामुळे केंद्र आणि राज्य शासनाने वेळोवेळी दिलेल्या आदेशानुसार मार्च २०२० पासून राज्यामध्ये सर्व
शाळा, महाविद्यालये बंद ठेवण्यात आलेले आहेत. दरवर्षी साधारणत: जून मध्ये सर्व राज्यामध्ये शैक्षणिक
वर्ष सुरु होत असते. तथापि सन २०२१-२२ मध्ये नेहमीप्रमाणे शाळा सुरु करता आलेल्या नाहीत. वेळेवर
शाळा सुरु करता न आल्यामुळे विहीत वेळेत पाठ्यक्रम पूर्ण करणेबाबत समस्या निर्माण होऊ शकते.
त्याअनुषंगाने राज्यातील सर्व माध्यमांच्या शाळांचा इयत्ता १ ली ते १२ वी चा पाठ्यक्रम सन २०२१-२२ या
शैक्षणिक वर्षाकरिता कमी करणेबाबतची बाब शासनाच्या विचाराधीन होती.
शासन निर्णय:
कोविड –१९ या कोरोना विषाणूच्या प्रादुर्भाव सद्य परिस्थितीतही कमी झालेला दिसून येत नाही.
या अनुषंगाने सन २०२०-२१ या शैक्षणिक वर्षाकरिता इयत्ता १ ली ते इयत्ता १२ वी चा २५ % पाठ्यक्रम
कमी करण्यात आला होता. सन २०२१-२२ या शैक्षणिक वर्षाकरिता सुद्धा सन २०२०-२१ प्रमाणे २५ %
पाठ्यक्रम कमी करण्यास याद्वारे शासन मान्यता देण्यात येत आहे. सदर कमी केलेल्या पाठ्यक्रमाची
यादी संचालक,राज्य शैक्षणिक व संशोधन परिषद, महाराष्ट्र, पुणे यांनी त्यांच्या संकेतस्थळावर प्रसिद्ध
# Page 2
शासन निर्णय क्रमांकः अभ्यास - २०२१/प्र.क्र.७९/एसडी-४
करावी तसेच याबाबत शाळांना, विद्यार्थ्यांना तसेच पालकांना अवगत होण्यासाठी आवश्यक प्रसिध्दी
द्यावी.