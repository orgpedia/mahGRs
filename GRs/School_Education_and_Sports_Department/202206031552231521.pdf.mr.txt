# Page 1
ग्रॅन्ड मास्टर चेस स्पर्धा, पुणे २०२२ या स्पर्धेसाठी निधी उपलब्ध करुन देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : संकीर्ण- १७२२/प्र.क्र.४६ (भाग-१)/क्रीयुसे -२
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख : ०३ जून, २०२२.
वाचा १. समाजकल्याण सांस्कृतिक कार्य व क्रीडा विभाग शासन निर्णय क्र. राक्रीधो १०९६/ प्र. क्र. ३३०/क्रीयुसे- १, दि. ३१.७.१९९७ २. क्रीडा व युवक सेवा, पुणे यांचे क्र. मराक्रीप/चेस/स्प.अ.सहाय्य/प्रस्ताव/ २०२१-२२/का.६/११३६, दिनांक ०८ मार्च, २०२२ प्रस्तावना - महाराष्ट्र राज्यात क्रीडा व खेळाच्या विकासासाठी विविध स्तरावर कार्यरत असलेल्या पंजीबध्द संस्था/संघटनांना शासनातर्फे राज्य क्रीडा परिषदेच्या निधीतून अधिकृत राज्य/राष्ट्रीय /आंतरराष्ट्रीय स्पर्धा आयोजनाकरिता आर्थिक सहाय्य करण्याची योजना संदर्भ क्र. १ च्या शासन निर्णयान्वये कार्यरत आहे.
महाराष्ट्र बुध्दीबळ संघटना यांचेमार्फत आयोजित ग्रॅन्ड मास्टर चेस स्पर्धा, पुणे - २०२२ या स्पर्धेचे आयोजन दि. ३१ मे, २०२२ ते दि. ०८ जून, २०२२ या कालावधीत पुणे येथे होणार असून सदर स्पर्धेचे आयोजन करण्याकरिता निधी उपलब्ध करून देण्याची बाब शासनाच्या विचाराधीन आहे.
शासन निर्णय : दि. ३१ मे, २०२२ ते दि. ०८ जून, २०२२ या कालावधीत पुणे येथे पार पडणाऱ्या ग्रॅन्ड मास्टर चेस स्पर्धा, पुणे या स्पर्धेचे आयोजनासाठी रु.१००.०० लक्ष (रुपये एक कोटी फक्त) इतकी रक्कम खर्च करण्यास प्रशासकीय मान्यता देण्यात येत आहे. तसेच, सदर रक्कम आयुक्त, क्रीडा व युवक सेवा यांच्या अधिनस्त ठेवण्यास याद्वारे मान्यता देण्यात येत आहे. सदर देयक कोषागारात सादर करून रु.१००.०० लक्ष (रुपये एक कोटी फक्त) इतक्या रकमेचा धनादेश महाराष्ट्र बुध्दीबळ संघटना ( Maharashtra Chess Association) या संघटनेच्या नावाने काढून त्यांना तो पोचपावती घेऊन द्यावा.
२. उपरोक्त संदर्भात होणारा खर्च “मागणी क्र. ०३, २२०४-क्रीडा व युवक सेवा- १०४ क्रीडा व खेळ (०२) क्रीडा स्पर्धा, (०२) (०३) महाराष्ट्र राज्य क्रीडा परिषदेमार्फ़त नोंदणीकृत क्रीडा संस्थांना सहाय्यक अनुदान (राज्य) (२२०४ १९४३), ३१ सहाय्यक अनुदाने” या लेखाशिर्षाखालील मंजूर तरतूदी मधून भागविण्यात यावा.
सदरचे अनुदान ज्या प्रयोजनासाठी मंजूर करण्यात आले आहे. त्याच प्रयोजनासाठी खर्च करण्यात यावे.
# Page 2
शासन निर्णय क्रमांकः संकीर्ण- १७२२/प्र.क्र.४६ (भाग-१)/क्रीयुसे -२
३. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/ नियम / शासन निर्णय, वित्तीय नियमावली करण्याच्या अधीन राहून उपरोक्त तरतूद खालील अटींच्या अधीन राहून वितरीत करण्यास मान्यता देण्यात येत आहे.
१. सदर स्पर्धाकरीता आवश्यक बाबींची खरेदी करण्यास विहित पध्दतीने मान्यता देऊन तो खर्च विहित पध्दतीनेच केला जाईल याची जबाबदारी विभागाची राहील.
२. खर्च विहित मार्गाने नियमानुसार करण्याची जबाबदारी विभागाची राहील.
३. स्पर्धेअंती शिल्लक रक्कम शासनास तातडीने परत करण्यात यावी.
४. खर्चाची उपयोगिता प्रमाणपत्र स्पर्धेनंतर तात्काळ सादर करण्यात यावीत.
वित्त विभागाने वेळोवेळी दिलेल्या मार्गदर्शक सूचनानुसार वरील निधी खर्च करण्याबाबतची कार्यवाही करण्यात यावी. यासाठी संबंधित उपसंचालक व लेखाधिकारी, क्रीडा व युवक सेवा, पुणे यांना आंहरण व संवितरण अधिकारी तर आयुक्त, क्रीडा व युवक सेवा, पुणे यांना नियंत्रक अधिकारी म्हणून घोषित करण्यात येत आहे.
४. सदर शासन निर्णय वित्त विभागाच्या अनौपचारीक संदर्भ क्र. अनौसं ५४३/२०२२/व्यय-५, दि. ३१ मे, २०२२ अन्वये दिलेल्या सहमतीने निर्गमित करण्यात येत आहे.
# Page 3