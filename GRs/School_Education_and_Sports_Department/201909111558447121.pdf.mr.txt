# Page 1
श्री. अशोक नानासाहेब कडूस, शिक्षणाधिकारी यांचा बडतर्फीचा कालावधी (दि. ०५.०८.२०१७ ते २२.०१.२०१८) कोणत्याही सेवाप्रयोजनार्थ ग्राह्य न धरण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांक: इएसटी-३८०१/प्र.क्र.०५/१४/प्रशा-२, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: १७ सप्टेंबर, २०१९
वाचा : १. शालेय शिक्षण व क्रीडा विभाग शासन निर्णय क्रमांक: संकिर्ण-३९०४/प्र.क्र.१०३/१३/ प्रशा-२, दिनांक १३.०६.२०१३ २. शालेय शिक्षण व क्रीडा विभाग, शासन आदेश क्रमांक: इएसटी-३८०१/ प्र. क्र. ०५/१४/प्रशा-२, दिनांक ०२.०८.२०१७.
३. शालेय शिक्षण व क्रीडा विभाग, शासन आदेश क्रमांक: इएसटी-३८०१/ प्र.क्र.०५/१४/प्रशा-२, दिनांक ०८.१२.२०१७.
प्रस्तावना :
महाराष्ट्र लोकसेवा आयोगाने दिनांक २१.१०.२०१० रोजी शिक्षणाधिकारी व तत्सम पदावर सरळसेवने ७४ पदांवर नियुक्ती देण्याकरीता जाहिरात प्रसिध्द केली होती. त्यानुसार आयोगाने परीक्षा घेऊन दिनांक १६.०२.२०१३ च्या पत्राद्वारे पात्र उमेदवारांची शिफारस शासनाकडे पाठविली होती. त्यामध्ये श्री. अशोक नानासाहेब कडूस यांनी सादर केलेल्या शैक्षणिक अर्हता व अन्य कागदपत्रांच्या तपासणीच्या अधिन राहून दिनांक १३.०६.२०१३ च्या शासन निर्णयाद्वारे शिक्षणाधिकारी पदावर नियुक्ती देण्यात आली होती.
२. श्री. दत्तात्रय कारभारी गुंजाळ यांनी श्री. कडूस, शिक्षणाधिकारी यांना तीन अपत्य असूनही शासकीय सेवेत प्रवेश करतेवेळी दोन अपत्य असल्याचे चुकीचे प्रतिज्ञापत्र सादर केले असल्याची शासनास तक्रार केली होती. सदर तक्रारीच्या अनुषंगाने केलेल्या चौकशी अहवालाच्या आधारे श्री.
अशोक नानासाहेब कडूस यांना दिनांक ७.५.२०१० रोजी तीन अपत्ये असल्याचे सिध्द झाल्यामुळे दिनांक ०२.०८.२०१७ च्या आदेशान्वये शासन सेवेतून बडतर्फ करण्यात आले होते. सदर बडतर्फीच्या आदेशाविरुध्द श्री. अशोक नानासाहेब कडूस यांनी शासनाकडे दिनांक १०.०८.२०१७ च्या विनंती अर्जान्वये निवेदन सादर केले आहे. श्री कडूस यांच्या निवेदनाच्या अनुषंगाने महाराष्ट्र नागरी सेवा (लहान कुटुंबाचे प्रतिज्ञापत्र) नियम, २००५ मधील कलम ६ मध्ये नमूद केले आहे की, “या नियमांमध्ये काहीही अंतर्भूत केलेले असले तरी, शासनास, न्याय्य आणि संयुक्तिक वाटेल अशा परिस्थितीत आणि अशा रितीने शिथिलतेची कारणे लेखी नोंदवून या नियमातील कोणत्याही तरतुदी शिथिल करता येतील.” या तरतूदीस अनुसरून लेखी कारणे नमूद करुन नियुक्ती प्राधिकारी यांच्या मान्यतेने श्री. अशोक नानासाहेब कडूस बडतर्फ शिक्षणाधिकारी यांना दिनांक ०८.१२.२०१७
# Page 2
शासन आदेश क्रमांकः इएसटी-३८०१/प्र.क्र.०५/१४/प्रशा-२
रोजीच्या शासन आदेशान्वये पुन्हा शासन सेवेत रुजू करुन घेण्यात आले. श्री. अशोक नानासाहेब कडूस, शिक्षणाधिकारी हे प्रत्यक्ष बडतर्फ झालेल्या दिनांकापासून पुन्हा प्रत्यक्ष शासन सेवेत रुजू झाल्याच्या दिनांकापर्यंतचा कालावधी हा सेवा प्रयोजनार्थ जमेस धरण्यात यावा किंवा कसे ही बाब शासनाच्या विचाराधीन होती. याबाबत शासन पुढील प्रमाणे आदेश देत आहे :
शासन आदेश :
श्री.अशोक नानासाहेब कडूस, शिक्षणाधिकारी यांच्या बडतर्फीच्या आदेशानुसार प्रत्यक्ष बडतर्फ झालेल्या दिनांकापासून म्हणजेच दिनांक ५ ऑगस्ट, २०१७ पासून ते त्यांना पुनः सेवेत घेतलेल्या आदेशानुसार प्रत्यक्ष रुजू झालेल्या दिनांकापर्यंत म्हणजेच दिनांक २२ जानेवारी, २०१८ पर्यंतचा ५ महिने १७ दिवसांचा कालावधी हा कोणत्याही सेवा प्रयोजनार्थ जमेस धरण्यात येणार नाही.