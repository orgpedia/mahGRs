# Page 1
स्वामी परमानंदगिरीजी महाराज ज्ञानमंदिर गुरूकुल माध्यमिक विद्यालय या शाळेचे, पालफाटा, ता.फुलंब्री, जि. औरंगाबाद येथील स्थलांतर रद्द करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः माशास्थ ३३१७/प्र.क्र.२७८/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : : ०९ जुलै, २०१९
वाचा : शालेय शिक्षण व क्रीडा विभाग, शासन निर्णय क्रमांकः माशास्थ २०१२/(५९/१२) माशि - २, दिनांक ३१ जुलै, २०१३.
संदर्भ :- १) शालेय शिक्षण व क्रीडा विभाग, शासन निर्णय क्रमांकः माशास्थ २०१४/प्र.क्र.४८/एस एम-१, दिनांक १० फेब्रुवारी, २०१४ २) विभागीय शिक्षण उपसंचालक, औरंगाबाद यांचे क्र.मपि-१/२०१५-१६/३१४४, दिनांक २४ नोव्हेंबर, २०१७ चे पत्र प्रस्तावना : संत जनाबाई महिला विकास मंडळ, एन-७ सिडको, औरंगाबाद संचलित स्वामी परमानंदगिरीजी महाराज ज्ञानमंदिर गुरूकुल माध्यमिक विद्यालय, पाल फाटा, ता. फुलंब्री, जि. औरंगाबाद या शाळेचे, संदर्भ क्र.(१) येथील आदेशान्वये पालफाटा, ता. फुलंब्री, जि. औरंगाबाद येथे केलेल्या स्थलांतराबाबत प्राप्त तक्रारीबाबत संदर्भ क्र.(२) अन्वये प्राप्त अहवालाच्या अनुषंगाने निर्णय घेण्याची बाब शासनाच्या विचाराधीन होती. याबाबत आता शासनाने खालीलप्रमाणे निर्णय घेतला आहे.
शासन निर्णय : उपरोक्त शाळेच्या स्थलांतराबाबत संदर्भ क्र.(१) येथील दिनांक १० फेब्रुवारी, २०१४ चे आदेश रद्द करण्यात येत आहेत. सदर शाळा मुळ ठिकाणी (पडेगांव, ता.जि. औरंगाबाद) येथे सुरु ठेवण्यास खालील अटी व शर्तीच्या अधिन राहून मान्यता देण्यात येत आहे. : (१) शाळेतील विद्यार्थ्यांचे जवळपासच्या अनुदानित शाळांमध्ये समायोजन करणे आवश्यक राहील.
(२) अर्हतापात्र शिक्षक व शिक्षकेतर कर्मचाऱ्यांचे मूळ ठिकाणी ( पडेगांव, ता. जि. औरंगाबाद) समायोजन करण्यात येईल व त्यांच्या सेवाशर्तींमध्ये बदल करण्यात येणार नाहीत, याबाबत संस्थेच्या अध्यक्ष / सचिवांनी रू.१००/- च्या स्टॅम्पपेपरवर नोटरी केलेले बंधपत्र सादर करणे आवश्यक राहील.
(३) शासनाकडून वेळोवेळी देण्यात येणाऱ्या आदेशानुसार बालकांचा मोफत व सक्तीच्या शिक्षणाचा अधिकार अधिनियम, २००९ नुसार व याबाबत वेळोवेळी देण्यात येणाऱ्या आदेशांनुसार शाळेसाठी पक्की इमारत व सर्व भौतिक सुविधा आणि शैक्षणिक सुविधा उपलब्ध करून देण्यात येतील, याबाबत संस्थेच्या अध्यक्ष/ सचिवांनी रू.१००/- च्या स्टॅम्पपेपरवर नोटरी केलेले शपथपत्र सादर करणे आवश्यक राहील.
(४) शाळेची किमान पटसंख्येची अट कोणत्याही कारणास्तव शिथिल केली जाणार नाही.
(५) शासनाकडून शाळा, शिक्षक/ शिक्षकेतर कर्मचारी, वेतन वेतनेत्तर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन करणे संस्थेवर बंधनकारक राहील.
# Page 2
शासन निर्णय क्रमांकः माशास्थ ३३१७/प्र.क्र.२७८/एसएम-१
(६) शाळेच्या बाबतीत मूळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(७) सदर शाळेस अनुदानाच्या ज्या तत्वावर मान्यता आहे, मूळ ठिकाणीही शाळा अनुदानाच्या त्याच तत्वावर कार्यरत राहील.
(८) शासन निर्णय, शालेय शिक्षण व क्रीडा विभाग, दिनांक २८/०८/२०१५ नुसार विहित केलेल्या संच मान्यतेच्या सुधारित निकषानुसार व याबाबत शासनाकडून वेळोवेळी देण्यात येणाऱ्या आदेशांनुसार अनुज्ञेय होणाऱ्या पदांइतके शिक्षक/ शिक्षकेतर कर्मचारी कार्यरत राहतील व त्यापेक्षा जास्त शिक्षक/ शिक्षकेतर कर्मचारी कार्यरत राहणार नाहीत हे संस्थेस बंधनकारक राहील. तसेच अनुज्ञेय पदांपैकी रिक्त पदे अतिरिक्त कर्मचाऱ्यांमधून समायोजनाने भरण्याबाबत शासनाच्या धोरणानुसार कार्यवाही करणे आवश्यक राहील.
२. वरील अट क्र.(२) व (३) ची पूर्तता झाल्यावर, विभागीय शिक्षण उपसंचालक, औरंगाबाद विभाग, औरंगाबाद यांनी सदर शाळेचे स्थलांतर रद्द करुन शाळा मुळ ठिकाणी (पडेगांव, ता.जि. औरंगाबाद) येथे सुरु ठेवण्यासंबंधीची आवश्यक कार्यवाही ६ आठवडयात करावी व केलेल्या कार्यवाहीबाबत शासनास अवगत करावे.