# Page 1
राज्यातील आशियाई क्रीडा स्पर्धेतील पदक प्राप्त खेळाडू व त्यांचे मार्गदर्शक यांना रोख पारितोषिक देऊन गौरविण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक :राक्रीधो-३६२२/प्र.क्र.५९/क्रीयुसे-२,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : २० ऑक्टोबर, २०२३
वाचा : १. शासन निर्णय शालेय शिक्षण व क्रीडा विभाग क्रमांक- क्रीडाधो २०११/प्र.क्र.५५/११/क्रीयुसे-१, दि.१४ जून, २०१२ २. शासन निर्णय, शालेय शिक्षण व क्रीडा विभाग क्रमांक-क्रीडाधो २०१२/प्र.क्र.१५८/१२/क्रीयुसे-२, दि.०५ फेब्रुवारी, २०१४
प्रस्तावना: राज्यातील क्रीडा संस्कृतीचे संवर्धन, प्रचार, प्रसार व जोपासना करण्यासाठी पोषक वातावरण असणे आवश्यक आहे. याच भूमिकेतून राज्याचे क्रीडा धोरण, २०१२ घोषित करण्यात आले असून, त्याची अंमलबजावणी करण्यास संदर्भ क्र.१ च्या शासन निर्णयान्वये मान्यता देण्यात आलेली आहे. त्यानुसार, राज्याचे नाव उज्ज्वल केलेल्या राज्यातील खेळाडूंना व त्यांच्या मार्गदर्शकांना प्रोत्साहनपर बक्षिसे देऊन त्यांचा गौरव करण्याची योजना संदर्भिय क्र.२ च्या शासन निर्णयान्वये विहीत करण्यात आली आहे. आंतरराष्ट्रीय दर्जाचे खेळाडू घडणे ही एक सलग चालणारी प्रक्रिया आहे, यामध्ये आजमितीस क्रीडा क्षेत्रातील बदल, पदक संपादन करण्यासाठी आवश्यक असणारी क्षमता व ती मिळविण्यासाठी आहार, क्रीडा वैद्यकशास्त्र यांचे सहकार्य, क्रीडा स्पर्धांसाठी आंतरराष्ट्रीय दर्जाचे क्रीडा साहित्य, सरावासाठी आंतरराष्ट्रीय दर्जाचे साहित्य, आंतरराष्ट्रीय दर्जाचे क्रीडा मार्गदर्शक यांचे मार्गदर्शन, क्रीडा स्पर्धेत वातावरणाशी जुळवून घेण्यासाठी क्रीडा स्पर्धा आयोजित होणाऱ्या देशातील असलेल्या वातावरणात किमान एक महिना
पूर्वी जाऊन सराव करणे, अशा बाबी कराव्या लागतात. १९ व्या आशियाई क्रीडा स्पर्धा, हँगझोऊ, चीन येथील स्पर्धेत भारतीय पथकाने आतापर्यंतच्या स्पर्धेच्या इतिहासातील सर्वोच्च कामगिरी केलेली आहे. यामध्ये महाराष्ट्र राज्यातील खेळाडूंचाही मोठा वाटा आहे. आशियाई क्रीडा स्पर्धेतील पदक विजेत्या खेळाडूंना इतर राज्यांमार्फत भरघोस मदत दिली जाते. त्यामुळे सदर स्पर्धांमध्ये उल्लेखनीय कार्य करुन महाराष्ट्राचे नाव उज्ज्वल करणाऱ्या राज्यातील खेळाडूंना प्रोत्साहन देण्यासाठी आशियाई क्रीडा स्पर्धेतील प्राविण्यप्राप्त खेळाडूंना देण्यात येणाऱ्या बक्षीसाच्या रकमा सुधारीत करण्याची बाब शासनाच्या विचाराधीन होती.
शासन निर्णय :
उपरोक्त संदर्भ क्र.०२ येथील दिनांक ०५ फेब्रुवारी, २०१४ च्या शासन निर्णयासोबतच्या परिशिष्ट- अ मधील नियम ३ मध्ये खालीलप्रमाणे बक्षीसाच्या रकमा निर्धारीत करण्यात आल्या आहेत
# Page 2
शासन निर्णय क्रमांकः राक्रीधो-३६२२/प्र.क्र.५९/क्रीयुसे-२,
-------------------------------------------------------------------------------------------
| आशियाई क्रीडा स्पर्धेत (एशियन गेम्स) संपादन केलेले पदक व रोख पारितोषिके रक्कम (रु. लाखात) |
| सुवर्ण पदक | रौप्य पदक | कांस्य पदक |
| खेळाडू | मार्गदर्शक | खेळाडू | मार्गदर्शक | खेळाडू | मार्गदर्शक |
| १०.०० | २.५० | ७.५० | १.८७५ | ५.०० | १.२५ |
-------------------------------------------------------------------------------------------
सदरच्या रकमा आता खालीलप्रमाणे सुधारीत करण्यास शासनाची मान्यता देण्यात येत आहे
--------------------------------------------------------------------------------------------------------------------
| आशियाई क्रीडा स्पर्धेत (एशियन गेम्स) वैयक्तिक क्रीडा प्रकारात संपादन केलेले पदक व रोख पारितोषिके रक्कम (रु. लाखात) |
| सुवर्ण पदक | रौप्य पदक | कांस्य पदक |
| खेळाडू | मार्गदर्शक | खेळाडू | मार्गदर्शक | खेळाडू | मार्गदर्शक |
| १००.०० | १०.०० | ७५.०० | ७.५० | ५०.०० | ५.०० |
--------------------------------------------------------------------------------------------------------------------
------------------------------------------------------------------------------------------------------------------
| आशियाई क्रीडा स्पर्धेत (एशियन गेम्स) सांघिक क्रीडा प्रकारात संपादन केलेले पदक व रोख पारितोषिके रक्कम (रु. लाखात) |
| सुवर्ण पदक | रौप्य पदक | कांस्य पदक |
| खेळाडू | मार्गदर्शक | खेळाडू | मार्गदर्शक | खेळाडू | मार्गदर्शक |
| ७५.०० | ७.५० | ५०.०० | ५.०० | २५.०० | २.५० |
------------------------------------------------------------------------------------------------------------------
२. तसेच, आशियाई क्रीडा स्पर्धेत पदक प्राप्त न झालेल्या खेळाडूंना प्रत्येकी ₹१०.०० लक्ष इतकी रक्कम देण्यास मान्यता देण्यात येत आहे.
३. उपरोक्त निर्णय हा १९ व्या आशियाई क्रीडा स्पर्धा, हँगझोऊ, चीन येथील क्रीडा स्पर्धेमध्ये पदक विजेत्या खेळाडूंना लागू राहील. संदर्भाधीन क्र.२ येथील दि.०५ फेब्रुवारी, २०१४ येथील शासन निर्णयातील इतर तरतूदी तशाच लागू राहतील.
# Page 3