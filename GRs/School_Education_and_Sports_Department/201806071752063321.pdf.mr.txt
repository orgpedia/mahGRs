# Page 1
"कायम विनाअनुदान" तत्वावर परवानगी दिलेल्या व अनुदानास पात्र घोषित केलेल्या मान्यताप्राप्त खाजगी व स्वयंसेवी संस्थांच्या ३ सैनिकी शाळेतील १८ अतिरिक्त तुकडयांवरील ३६ शिक्षक पदांना अनुदान मंजूर करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : ईसैशा-२०१७/प्र.क्र.३६/एसएम-६,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०७ जून, २०१८.
वाचा :- (१) शासन निर्णय, शालेय शिक्षण व क्रीडा विभाग क्रमांक:-ईसैश-१०९५/ (२७८/९५)/माशि - ७, दिनांक २६ सप्टेंबर, १९९५, (२) शासन निर्णय, शालेय शिक्षण व क्रीडा विभाग क्रमांक:- माशाअ - २००९ / ५९९/०९/माशि - १, दिनांक २० जुलै, २००९,
(३) शासन निर्णय, शालेय शिक्षण व क्रीडा विभाग क्रमांक:- माशाअ - २००९ / ५९९/०९/माशि-१, दिनांक १५ नोव्हेंबर, २०११, (४) शासन निर्णय, शालेय शिक्षण व क्रीडा विभाग क्रमांक :- संकीर्ण-२०१२/ प्र.क्र.१५०/१२/माशि-१, दिनांक १६ जूलै, २०१३, (५) शासन निर्णय, शालेय शिक्षण व क्रीडा विभाग क्रमांक :- ईसैशा-२०१४/ प्र.क्र.१४५/१४/एमएम-६, दिनांक ९ ऑक्टोबर,२०१५, (६) शासन निर्णय, शालेय शिक्षण व क्रीडा विभाग क्रमांक:- ईसैशा-२०१७/ प्र.क्र.३६/१७/एमएम-६, दिनांक १० सप्टेंबर, २०१५, (७) शासन निर्णय,शालेय शिक्षण व क्रीडा विभाग क्रमांक:- ईसैशा-२०१७/ प्र.क्र.३६/१७/एमएम-६, दिनांक १२ मे २०१६
प्रस्तावना :
१.१ राज्यातील जास्तीत जास्त विद्यार्थी राष्ट्रीय संरक्षरण प्रबोधिनी (NDA) च्या स्पर्धात्मक परीक्षेत प्रविष्ट होऊन सैन्यदलात भरती व्हावेत व देशाची सेवा करावी व त्याचबरोबर शिस्तप्रिय, आत्मविश्वास पूर्ण सांघिक वृत्ती बाणवून, नेतृत्वभिमुख सैनिक शिक्षणाची सोय माध्यमिक स्तरावर उपलब्ध व्हावी यासाठी सक्षम व स्वयंसेवी संस्थांना राज्यात प्रत्येक जिल्हयात एक अशा सैनिकी शिक्षण देणाऱ्या तीस शाळा सुरु करण्यास व या अनुषंगाने इयत्ता ५ वीच्या स्तरावर ४० विदयार्थ्यांची एक तुकडी सन १९९६-९७ पासून १००% अनुदानावर सुरु करण्यास शासन निर्णय, दिनांक २६ सप्टेंबर, १९९५ अन्वये मान्यता देण्यात आली आहे.
१.२ राज्यातील कायम विना अनुदान तत्वावर मान्यता दिलेल्या व कायम शब्द वगळलेल्या शासन मान्यता प्राप्त खाजगी प्राथमिक व माध्यमिक शाळांच्या मूल्यांकना संदर्भात निकष संदर्भाधीन दिनांक १५ नोव्हेंबर, २०११ आणि दिनांक १६ जुलै, २०१३ अन्वये विहित करण्यात आले आहेत. सदर निकष पूर्ण करणाऱ्या इयत्ता ५ वी ते १० वी च्या ६ अतिरिक्त तुकडया या प्रमाणे खाली नमूद केलेल्या ३ सैनिक शाळांमधील एकूण १८ तुकडयांवरील ३६ शिक्षक
# Page 2
शासन निर्णय क्रमांक: ईसैशा-२०१७/प्र.क्र.३६/एसएम-६
पदांना संदर्भाधीन दिनांक १० सप्टेंबर, २०१५, दिनांक १२ मे, २०१६ दिनांक ११ मे, २०१७ च्या शासन निर्णयान्वये अनुदानास पात्र घोषित केले आहे.
---------------------------------------------------------------------------------------------------------------------------------------------
| अ. क्र. | संस्था/शाळेचे नाव | माध्यम | इयत्ता व वर्ग | आदिवासी/ बिगरआदिवासी | तुकडयांची संख्या | शासन निर्णय |
|  | यशवंतराव चव्हाण  |  सैनिकी शाळा, जि.वाशिम | मराठी | ५ वी ते १० वी | बिगर आदिवासी | ६ | दिनांक १२ मे, २०१६ |
| २ | राजीव गांधी मिलिटरी स्कूल, कोलवड, ता. जि. बुलढाणा | सेमी इंग्रजी | ५ वी ते १० वी | बिगर आदिवासी | ६ | दिनांक १० सप्टेंबर, २०१५ व दिनांक ११ मे, २०१७ |
| ३ | स्व. ईश्वर देशमुख सैनिक शाळा,  |  सावंगा, जि.यवतमाळ | सेमी इंग्रजी | ५ वी ते १० वी | बिगर आदिवासी | ६ | दिनांक १० सप्टेंबर, २०१५ व दिनांक ११ मे, २०१७ |
|  |  | एकूण | १८ |  |
---------------------------------------------------------------------------------------------------------------------------------------------
१.३. शासन निर्णय दिनांक २६ सप्टेंबर, १९९५ मधील आदेशानुसार मंजूर केलेल्या वर नमूद तीन सैनिकी शाळेतील कायम विना अनुदान तत्वावर मंजूर केलेल्या १८ अतिरिक्त तुकडयांवरील ३६ शिक्षक पदांना अनुदान मंजूर करण्याची बाब शासनाच्या विचाराधीन होती.
शासन निर्णय : २.१ मंत्रीमंडळाच्या दिनांक २९ मे, २०१८ च्या बैठकीत, (१) श्री. मोतिरामजी ठाकरे शिक्षण प्रसारक मंडळ, कासोळा, ता. मंगरुळपीर, जि. वाशिम संचलित यशवंतराव चव्हाण सैनिक शाळा, सुपखेला, ता.जि. वाशिम (२) राजीव गांधी मिलीटरी स्कूल, कोलवड, ता. जि. बुलढाणा व (३) स्व. ईश्वर देशमुख सैनिकी शाळा, सावंगा, बु. ता. जि. यवतमाळ या तीन सैनिकी शाळांमधील इयत्ता ५ वी ते १० वी च्या प्रत्येकी १ या प्रमाणे एकूण १८ अतिरिक्त तुकडयांवरील ३६ शिक्षक पदांना सरसकट २०% प्रमाणे अनुदान मंजूर करण्याचा निर्णय घेण्यात आला.
२.२ वरील निर्णयास अनुसरुन (१) श्री. मोतिरामजी ठाकरे शिक्षण प्रसारक मंडळ, कासोळा, ता. मंगरुळपीर, जि. वाशिम संचलित यशवंतराव चव्हाण सैनिक शाळा, सुपखेला, ता.जि.
वाशिम (२) राजीव गांधी मिलीटरी स्कूल, कोलवड, ता.जि. बुलढाणा व (३) स्व. ईश्वर देशमुख सैनिकी शाळा, सावंगा, बु. ता.जि. यवतमाळ या ३ सैनिकी शाळेमधील प्रत्येकी ६ अतिरिक्त तुकडया या प्रमाणे एकूण १८ तुकडयांना व व प्रत्येक तुकडीस २ शिक्षक या प्रमाणे ३६ पदांना शासनाच्या पुढील आदेशापर्यंत दिनांक १ जून, २०१८ पासून खालील अटी व शर्तीच्या अधीन राहून सरसकट २०% अनुदान मंजूर करण्यात येत आहे.
पृष्ठ ४ पैकी २
# Page 3
शासन निर्णय क्रमांक: ईसैशा-२०१७/प्र.क्र.३६/एसएम-६
अटी व शर्ती :
(9) प्रथम मंजूर केलेल्या तुकडीमध्ये ४५ पटसंख्या झाल्यावर या अतिरिक्त तुकडीमध्ये कमाल पटसंख्या विहित निकषनुसार ४५ असणे आवश्यक आहे.
(२) शिक्षकांची भरती शासनाने विहित केलेल्या आरक्षण धोरणानुसार व भरतीबाबतच्या विहित कार्यपध्दतीनुसार झाली असणे आवश्यक राहील.
(३) शिक्षकांच्या नियुक्तीस वैयक्तिक मान्यता असणे आवश्यक आहे.
(४) सदर अनुदान मंजूर असलेल्या शिक्षक पदांनाच अनुदान अनुज्ञेय राहील.
(५) शाळेतील विद्यार्थी, शिक्षक व शिक्षकेत्तर कर्मचारी यांची उपस्थिती बायोमॅट्रीक प्रणाली द्वारे नोंदविण्यात येत असेल अशा सैनिकी शाळेस अनुदान अनुज्ञेय राहील.
(६) शाळेत जिल्हा शैक्षणिक प्रणालीवरील (यु-डायस) क्रमांक आणि शाळेत शिकत असलेल्या विद्यार्थ्यांच्या आधारकार्ड क्रमांकाच्या आधारे विद्यार्थी संख्या ग्राहय धरण्यात येईल.
(७) शाळेमधील सर्व शिक्षकांचा आधारकार्ड क्रमांक व वैयक्तीक मान्यतेचे आदेश सरल प्रणालीत भरल्याशिवाय अनुदान अनुज्ञेय राहणार नाही.
(८) प्रत्यक्ष अनुदान वितरीत करण्यापूर्वी "सरल" प्रणालीनुसार सर्व माहितीची सत्यता पडताळणीची जबाबदारी संबंधित शिक्षणाधिकारी यांची राहील.
(९) सैनिकी शाळांमधील यापुढील शिक्षक भरती सेवाप्रवेश विषयक प्रचलित नियमानुसार व विहित कार्यपध्दतीनुसार करणे बंधनकारक राहील.
३. शासनाचा स्वेच्छाधिकार :- कायम विना अनुदान तत्वावर मंजूर केलेल्या तुकडीचे मूल्यांकन करणे, मूल्यांकन झालेल्या तुकडीस अनुदानास पात्र घोषित करणे, तुकडीस अनुदान मंजूर करणे हा शासनाचा स्वेच्छाधिकार असून निधीच्या उपलब्धतेनुसार निकषपात्र तुकडीस शासन अनुदान लागू करेल. हे अनुदान भूतलक्षी प्रभावाने लागू होणार नाही. तसेच तुकडीस कोणत्याही शैक्षणिक वर्षात कायम विनाअनुदान तत्वावर मंजूरी दिली असली तरी, राज्याची आर्थिक स्थिती, वेळोवेळी उपलब्ध होणारी आर्थिक संसाधने, राज्याच्या गरजा व त्यांचा प्राधान्यक्रम विचारात घेवून शासन अनुदान सूत्रात बदल करेल व जेव्हा अनुदान सुरु करावयाचे असेल त्यावेळचे अनुदान सूत्र लागू राहील.
४. सदर शासन निर्णयान्वये या सैनिकी शाळांमधील तुकडयांवरील शिक्षक पदांना अनुदान मंजूर करण्यात येत असून प्रत्यक्ष अनुदान वितरणाबाबतचे आदेश स्वतंत्रपणे काढण्यात येतील.
५. हा शासन निर्णय वित्त विभागाच्या अनौपचारिक संदर्भ ११४१ / व्यय ५, दिनांक ७.१२.२०१७ नुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांक: ईसैशा-२०१७/प्र.क्र.३६/एसएम-६