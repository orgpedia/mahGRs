# Page 1
प्रधानमंत्री जनजातीय न्याय महा अभियान (PM
JANMAN) या केंद्र पुरस्कृत योजनेच्या
अंमलबजावणीसाठी समन्वय अधिकारी (Nodal
Officer), राज्य समन्वय यंत्रणा (Single Nodal
Agency (SNA)) व अंमलबजावणी यंत्रणा
(Implementing Agency) घोषित
करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक:-संकीर्ण २०२५/प्र.क्र. १३७/एसडी-१
मादाम कामा मार्ग, हुतात्मा राजगुरू चौक,
विस्तार इमारत, मंत्रालय, मुंबई ४०००३२.
दिनांक:- ०७ ऑगस्ट, २०२५.
संदर्भ :-
१)वित्त विभाग, शासन परिपत्रक, क्र. संकीर्ण २१२१/प्र.क्र. ३५/कोषा प्रशा-४, दि. ०१.०७.२०२१.
२)भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली विभाग
यांचेकडील कार्यालयीन ज्ञापन दि.१३.०७.२०२३
३)भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली विभाग
यांचेकडील कार्यालयीन ज्ञापन दि.१२.११.२०२४
४)वित्त विभाग, शासन परिपत्रक क्र. संकीर्ण-२०२४/प्र.क्र.५१/कोषा प्रशा-४, दि.१०.१०.२०२४
५)वित्त विभाग, शासन परिपत्रक क्र. संकीर्ण-२०२४/प्र.क्र.५१/कोषा प्रशा-४, दि.११.१०.२०२४ ६)भारत सरकार, शालेय शिक्षण व साक्षरता विभाग पत्र क्र. F/No.८-६/२०२५-IS.१, दि.१९.०२.२०२५
७)वित्त विभाग, शासन निर्णय क्र. संकीर्ण-२०२४/प्र.क्र.५१/कोषा प्रशा-४, दि.३०.०७.२०२५
प्रस्तावना :-
केंद्र शासन आणि राज्य शासन या दोन्ही स्तरांवरील रोख व्यवस्थापनामध्ये (Cash Management)
अधिक परिणामकारकता साध्य करण्यासाठी सार्वजनिक वित्तीय व्यवस्थापन प्रणाली (PFMS), राज्याची
एकात्मिक वित्तीय व्यवस्थापन माहिती प्रणाली (State IFMIS) आणि भारतीय रिझव्र्ह बँकेची ई-कुबेर प्रणाली
(e-Kuber) यांच्या एकात्मिक रचनेच्या (Integrated Framework) माध्यमातून केंद्र पुरस्कृत योजनांचा निधी
वितरीत करण्यासाठी 'SNA-SPARSH' (समयोचित प्रणाली एकीकृत शीघ्र हस्तांतरण - Real Time
System of Integrated Quick Transfers) ही पर्यायी निधी प्रवाह कार्यपध्दती (Alternative Fund Flow
# Page 2
Mechanism) टप्या-टप्याने प्रस्तावित करण्याचा निर्णय भारत सरकारच्या वित्त मंत्रालयाच्या व्यय
विभागाच्या सार्वजनिक वित्तीय व्यवस्थापन प्रणाली विभागाच्या दि.१३.०७.२०२३ रोजीच्या कार्यालयीन
ज्ञापनान्वये घेण्यात आला आहे.
२. देशातील १८ राज्ये आणि अंदमान व निकोबार या केंद्रशासित प्रदेशातील ७५ Particularly
Vulnerable Tribal Group (PVTG) यांना मूलभूत सोयी-सुविधा उपलब्ध करुन त्यांचा सामाजिक-आर्थिक
स्तर उंचावण्याच्या उद्देशाने प्रधानमंत्री जनजातीय न्याय महा अभियान (PM JANMAN) ही योजना केंद्र
शासनामार्फत दि.१४.११.२०२३ रोजी सुरु करण्यात आली आहे. सदर योजनेंतर्गत केंद्र शासनाचे शालेय
शिक्षण आणि साक्षरता विभाग, भारत सरकार हे या योजनेचा भाग असून PM JANMAN ही योजना समग्र
शिक्षा अभियानासोबत राबविण्यात येत आहे. PM JANMAN ही योजना सन २०२३-२४ ते २०२५-२६ या
कालावधीत राबविण्यात येणार असून यामध्ये समग्र शिक्षा योजनेंतर्गत ५०० वसतिगृह बांधण्याचे प्रस्तावित
असून महाराष्ट्र राज्यातून ३७ वसतिगृह बांधण्याचे प्रस्तावित आहे. सदर योजना ही केंद्र पुरस्कृत योजना
असून केंद्र हिस्सा ६०% व राज्य हिस्सा ४०% असा आहे.
३. केंद्र पुरस्कृत योजनांच्या निधी वितरण व विनियोजन व्यवस्थापनासाठी वित्त विभागाने
दि.०१.०७.२०२१ रोजीचे परिपत्रक व दि.३०.०७.२०२५ रोजीच्या शासन निर्णयान्वये मार्गदर्शक सुचना
निर्गमित केलेल्या आहेत. त्यानुसार, समग्र शिक्षा या योजनेच्या अंमलबजावणीसाठी समन्वय अधिकारी
(Nodal Officer), राज्य समन्वय यंत्रणा (Single Nodal Agency (SNA)) व अंमलबजावणी यंत्रणा
(Implementing Agency) घोषित करण्याची बाब शासनाच्या विचाराधीन आहे.
शासन निर्णय :-
केंद्र पुरस्कृत प्रधानमंत्री जनजातीय न्याय महा अभियान (PM JANMAN) या योजनेच्या
अंमलबजावणीसाठी सह / उप सचिव (विद्यार्थी विकास), शालेय शिक्षण व क्रीडा विभाग, मंत्रालय, मुंबई
यांची “समन्वय अधिकारी (Nodal Officer)” म्हणून नियुक्ती करण्यात येत आहे. तसेच, राज्य प्रकल्प
संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांना “राज्य समन्वय यंत्रणा (Single
Nodal Agency (SNA))” घोषित करण्यात येत आहे.
२. राज्य समन्वय यंत्रणा (Single Nodal Agency (SNA)) यांनी त्यांचे स्तरावर योजनानिहाय
“अंमलबजावणी यंत्रणा (Implementing Agency)” पदनाम निहाय PFMS प्रणालीशी मॅपिंग करण्याची
कार्यवाही करावी.
३. केंद्र पुरस्कृत योजनांकरीता प्राप्त होणाऱ्या निधीबाबत केंद्र शासनाने तसेच जनजाती कार्य मंत्रालय,
भारत सरकार यांनी वेळोवेळी दिलेल्या निदेशांनुसार / मार्गदर्शक सुचनांनुसार आवश्यक ती कार्यवाही
करावी.
# Page 3
४. सदर शासन निर्णय वित्त विभागाचे संदर्भ क्र.१) येथील दि.०१.०७.२०२१ रोजीचे परिपत्रक व संदर्भ
क्र.७) येथील दि.३०.०७.२०२५ रोजीच्या शासन निर्णयास अनुसरुन निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4