# Page 1
राज्यातील आदर्श शाळांमध्ये डिजिटल सुविधेसाठी e-content उपलब्ध करुन देण्यास येणाऱ्या खर्चास प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः ईगव्ह-१२२२/प्र.क्र.२१/संगणक
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०७ फेब्रुवारी, २०२३.
वाचा : १) शालेय शिक्षण व क्रीडा विभाग, शासन निर्णय क्र.संकीर्ण-२०२०/प्र.क्र.१४३/एसडी-६, दि. २६ ऑक्टोबर, २०२०
प्रस्तावना :
संदर्भ क्र.१ येथील शासन निर्णयान्वये राज्यात प्रथम टप्प्यात ४८८ शाळा आदर्श शाळा म्हणून
विकसित करण्यात मान्यता देण्यात आली आहे. सदर ४८८ आदर्श शाळांमध्ये डिजिटल सुविधा
उपलब्ध करुन देण्यात येत आहेत. या शाळांमधील मुलांना राष्ट्रीय व आंतरराष्ट्रीय स्तरावरील विविध
स्पर्धा परीक्षांसाठी तयार करण्यासाठी त्यांना उत्कृष्ट दर्जाचे साहित्य उपलब्ध करुन देण्याची गरज
आहे. त्यादृष्टीने ४८८ शाळांमधील इयत्ता ६ वी ८ वी चे वर्ग असलेल्या ४५० शाळांमधील ४५,४५३
विद्यार्थ्यांना उत्कृष्ट दर्जाचे, राज्याच्या अभ्यासक्रमास सुसंगत व राज्याच्या शैक्षणिक प्राधिकरणाकडून
प्रमाणित करण्यात आलेले, केंद्र शासनाच्या विविध शाळा, इतर राज्यात राबविण्याचा अनुभव
असणाऱ्या नामांकित बाहय संस्थाकडून e-content उपलब्ध करुन देण्याची बाब शासनाच्या
विचाराधीन होती.
शासन निर्णयः
२. राज्यातील ४५० आदर्श शाळांमधील इयत्ता ६ वी ते ८ वी च्या एकूण ४५,४५३ विद्यार्थांना प्रति
विद्यार्थी अंदाजे रु.१०००/- याप्रमाणे e-content उपलब्ध करुन देण्यासाठी व यासाठी येणाऱ्या
रु.४५४.५३ लक्ष इतक्या खर्चास याव्दारे प्रशासकीय व वित्तीय मान्यता देण्यात येत आहे.
३. सदरचा खर्च मागणी क्रमांक. ई-२, २२०२- सर्वसाधारण शिक्षण, ८० पंचवार्षिक योजनांतर्गत
योजना (०२) (५१) ई-गव्हर्नन्स कार्यक्रम ( २२०२ H ४५४) ३१- सहायक अनुदाने या लेखाशिर्षातून सन
# Page 2
शासन निर्णय क्रमांक: ईगव्ह-१२२२/प्र.क्र.२१/संगणक
२०२२-२३ च्या उपलब्ध तरतुदीमधुन भागविण्यात यावा. यासाठी आयुक्त, शिक्षण, महाराष्ट्र राज्य, पुणे
यांना नियंत्रक अधिकारी व सहाय्यक संचालक, (लेखा) माध्यमिक व उच्च माध्यमिक शिक्षण
संचालनालय, यांना आहरण व संवितरण अधिकारी म्हणून घोषित करण्यात येत आहे.
४. वित्तीय अधिकार नियमपुस्तिका - २०१५ दिनांक १७ एप्रिल, २०१५ मधील उपविभाग- २ मधील
अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या अधिकारानुसार व
वित्त विभागाच्या अनौपचारिक संदर्भ क्र. क्र.६७४/२०२२/व्यय-५, दिनांक ०१.०७.२०२२ अन्वये प्राप्त
मान्यतेनुसार निर्गमित करण्यात येत आहे.