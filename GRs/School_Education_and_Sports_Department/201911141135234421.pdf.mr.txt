# Page 1
राजीव गांधी विद्यार्थी अपघात सानुग्रह अनुदान योजनेसाठी सन २०१९ - २० या वित्तीय वर्षाकरिता अनुदान वितरणाबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: सानुग्रह २०१९/प्र.क्र.१०३/१९/एसडी-६
मादाम कामा मार्ग,हुतात्मा राजगुरू चौक
मंत्रालय (विस्तार), मुंबई - ४०० ०३२.
दिनांक : १४ नोव्हेंबर, २०१९.
वाचा - १) विभागाचा शासन निर्णय क्रमांकः पीआयई२०११/प्र.क्र.२४९/प्राशि-१, दि. १.१०.२०१३.
२) वित्त विभागाचे परिपत्रक क्र. अर्थसं-२०१९/प्र.क्र.९२/अर्थ-३, दिनांक ०८.०७.२०१९.
३) शिक्षण संचालक (प्राथमिक) पुणे यांचे दिनांक २२ जुलै, २०१९ रोजीचे पत्र.
प्रस्तावना - विभागाच्या शासन निर्णय क्र.पीआरई-२०११/प्र.क्र.२४९/प्राशि-१, दि.१.१०.२०१३ अन्वये इयत्ता १ली ते १२वी पर्यंत शिकणा-या मुला/मुलींच्या अपघातामुळे झालेल्या क्षतीची नुकसान भरपाई त्यांच्या पालकांना देण्याबाबत राजीव गांधी विद्यार्थी अपघात सानुग्रह अनुदान योजना सन २०१२-१३ पासून नियमित स्वरूपात राबविण्यास मान्यता देण्यात आली आहे. वित्त विभागाने शासन परिपत्रक दि.०८.०७.२०१९ अन्वये अर्थसंकल्पीय तरतुदीच्या ६०% निधी वितरीत करण्यास परवानगी दिली आहे. वित्त विभागाने दिलेल्या निर्देशाच्या मर्यादेत रु.७२०.०० लक्ष निधी वितरीत करण्याची विनंती शिक्षण संचालक प्राथमिक यांनी दि.२२.०७.२०१९ च्या पत्रान्वये शासनास केली आहे. त्यानुसार राजीव गांधी विद्यार्थी अपघात सानुग्रह अनुदान योजनेसाठी रु.७२०.०० लक्ष इतका निधी वितरीत करण्याची बाब शासनाच्या विचाराधीन होती. याबाबतचा शासन निर्णय खालीलप्रमाणे आहे :
शासन निर्णय - सन २०१९-२० या आर्थिक वर्षात राजीव गांधी विद्यार्थी अपघात सानुग्रह अनुदान योजनेसाठी अर्थसंकल्पीत करण्यात आलेल्या रु.३०,००,००,०००/- (अक्षरी रुपये तीस कोटी फक्त) तरतुदीपैकी वित्त विभागाच्या दि.०८.०७.२०१९ रोजीच्या परिपत्रकान्वये वितरीत करण्यास मान्यता दिलेल्या ६०% तरतुदीच्या मर्यादेत म्हणजे रु.१८,००,००,०००/- (अक्षरी रुपये अठरा कोटी फक्त) निधीमधून एकूण रू.७,२०,००,०००/- (अक्षरी रुपये सात कोटी वीस लाख फक्त ) इतका निधी वितरीत करण्यास मान्यता देण्यात येत आहे.
२. राजीव गांधी विद्यार्थी अपघात सानुग्रह अनुदान योजनेसाठी वितरीत करण्यात येणारी एकूण रू.७,२०,००,०००/- (अक्षरी रुपये सात कोटी वीस लाख फक्त) इतकी तरतुद मागणी क्र. ई- २, मुख्य लेखाशीर्ष २२०२- सर्वसाधारण शिक्षण, ८० सर्वसाधारण - ८०० इतर खर्च, राज्यातील विद्यार्थ्यांसाठी अपघात विमा योजना (०६) (०२) राज्यातील विद्यार्थ्यांसाठी अपघात विमा योजना (कार्यक्रम), (२२०२ ३१०९) ३१, सहाय्यक अनुदाने (वेतनेतर) या लेखाशिर्षांतर्गत उपलब्ध तरतुदीमधून वितरीत करण्यात यावी. सदर खर्च करताना वित्त विभागाच्या संदर्भाधीन दि.०८.०७.२०१९ रोजीच्या परिपत्रकातील सूचनांनचे व या विभागाच्या संदर्भ क्र.१ येथील शासन निर्णय दि. १ ऑक्टोबर, २०१३ मधील सूचनांचे काटेकोरपणे पालन करण्यात यावे. यासाठी आयुक्त (शिक्षण), पुणे हे नियंत्रक अधिकारी असल्याने त्यांनी सर्व आहरण व संवितरण अधिकारी असलेल्या जिल्हा शिक्षणाधिकारी (प्राथमिक/माध्यमिक)
# Page 2
शासन निर्णय क्रमांकः सानुग्रह २०१९/प्र.क्र.१०३/१९/एसडी-६
यांना वित्त विभागाच्या संदर्भाधीन दि.०८.०७.२०१९ च्या परिपत्रकातील अटींची पूर्तता करुन तरतुद वितरीत करण्याची दक्षता मा. आयुक्त (शिक्षण), पुणे यांनी घ्यावी.