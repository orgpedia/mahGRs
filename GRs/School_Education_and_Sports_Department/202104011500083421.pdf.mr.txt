# Page 1
महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ अंतर्गत स्वयंअर्थसहाय्यित तत्वावर नवीन शाळा स्थापन करण्यास तथा विद्यमान शाळेचा दर्जावाढ करण्यास सन २०१९-२० या शैक्षणिक वर्षामध्ये परवानगी दिलेल्या शाळांना कोविड-१९ च्या प्रादूर्भावामुळे शाळा सुरु करण्यास मुदतवाढ देण्याबाबत.....
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: एसएफएस-४७२१/प्र.क्र.०३/ एसएम- २
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ०१ एप्रिल, २०२१
प्रस्तावना महाराष्ट्र स्वयं अर्थसहाय्यित शाळा (स्थापना व विनियमन) अधिनियम, २०१२ अंतर्गत सर्व माध्यमाच्या प्राथमिक, उच्च प्राथमिक, माध्यमिक व उच्च माध्यमिक नवीन शाळा स्थापन करण्यास तथा विद्यमान शाळेचा दर्जावाढ करण्यास मान्यता देण्याची तरतुद करण्यात आली आहे. उपरोक्त अधिनियमांअंतर्गत खाजगी शैक्षणिक संस्थांनी सन २०१९-२०२० या शैक्षणिक वर्षाकरीता दाखल केलेल्या प्रस्तावांपैकी ज्या संस्थांनी विहित केलेल्या निकषांची पुर्तता केली, अशा शाळांना सन २०१९-२०२० शैक्षणिक वर्षापासून शाळा सुरु करण्यास परवानगी देण्यात आली आहे.
२. महाराष्ट्र स्वयं अर्थसहाय्यित शाळा (स्थापना व विनियमन) अधिनियम, २०१२ मधील कलम ११ मधील तरतुदींनुसार शासन परवानगी आदेशाच्या दिनांकापासून अठरा महिन्यांच्या आत व्यवस्थापनास शाळा सुरु करणे बंधनकारक करण्यात आले आहे. परंतु कोविड-१९ या विषाणुच्या प्रादुभावाने शासनाने वेळावेळी जाहीर केलेल्या लॉकडाऊनमुळे शाळा व्यवस्थापनांना शाळेचे बांधकाम पूर्ण करुन विहित मुदतीत शाळा सुरु करता आल्या नाहीत. कोविड-१९ विषाणुमुळे उद्भवलेल्या या परिस्थितींमुळे ज्या शैक्षणिक संस्थांना सन २०२०-२०२१ या शैक्षणिक वर्षापासून शाळा सुरु करण्यास असमर्थ ठरल्या आहेत, अशा शाळांना मुदतवाढ देण्याची बाब शासनाच्या विचाराधीन होती.
शासन निर्णय महाराष्ट्र स्वयंअर्थसहाय्यित शाळा (स्थापना व विनियमन) अधिनियम, २०१२ (सन २०१३ चा ०१) अंतर्गत ज्या शैक्षणिक संस्थांना सन २०१९-२०२० या शैक्षणिक वर्षाकरीता स्वयं अर्थसहाय्यित तत्वावर नवीन शाळा सुरु करण्यास किंवा विद्यमान शाळेचा दर्जावाढ करण्यास परवानगी देण्यात आली आहे व अशा संस्थाव्दारे संचलित शाळांची शाळा सुरु करण्याची विहित अठरा महिन्यांची मुदत ही दिनांक ०१ जून, २०२० ते ३१ मे, २०२१ या कालावधी दरम्यान संपत आहे, अशा शैक्षणिक संस्थांना सन २०२१-२०२२ या शैक्षणिक वर्षापासून नवीन शाळा सुरु करण्यास किंवा विद्यमान शाळेचा दर्जावाढ करण्यास विशेष बाब म्हणून याव्दारे मुदतवाढ देण्यात येत आहे.
# Page 2
शासन निर्णय क्रमांकः एसएफएस-४७२१/प्र.क्र.०३/एसएम-२
२. सन २०१९-२०२० या शैक्षणिक वर्षाकरीता स्वयंअर्थसहाय्यित तत्वावर नवीन शाळा / दर्जावाढ करण्यास परवानगी देण्याबाबतच्या संबंधित शासन निर्णयांतील सर्व अटी व शर्ती जशाच्या तशा सदर शाळेस लागू राहतील.
३. सदर निर्णय संबंधित संस्थांना कळविण्याची जबाबदारी संबंधित शिक्षण उपसंचालक यांची राहील.