# Page 1
बालकांचा मोफत व सक्तीच्या शिक्षणाचा अधिकार अधिनियम, २००९ अंतर्गत स्थापन करण्यात आलेल्या राज्य सल्लागार परिषदेवर उपाध्यक्ष म्हणून नियुक्ती करण्याबाबत व राज्यमंत्री पदाचा दर्जा देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : आरटीई-२०१७/प्र.क्र.३२०/एस.डी-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २४ डिसेंबर, २०१८
वाचा: १) केंद्र शासनाचा बालकांचा मोफत व सक्तीच्या शिक्षणाचा अधिकार अधिनियम, २००९ २) शालेय शिक्षण व क्रीडा विभाग, अधिसूचना क्रमांक पीआरई-२०१०/प्र.क्र.२१२(बी)/पीई-१, दिनांक ११ ऑक्टोबर, २०११.
३) शालेय शिक्षण व क्रीडा विभाग, शासन निर्णय क्र.आरटीई-२०१३/प्र.क्र.२५/प्राशि-१, दि.१९ मार्च, २०१३ ४) शालेय शिक्षण व क्रीडा विभाग, याचिका-६२१४/प्र.क्र.१६/एस.डी.-१, दि.२९ फेब्रुवारी, २०१६ ५) वित्त विभाग, शासन निर्णय क्र.शासाउ-१०१०/प्र.क्र.९६/१०/सा.उ., दि. १३ मार्च, २०१२
प्रस्तावना:
बालकांचा मोफत व सक्तीच्या शिक्षणाचा अधिकार अधिनियम, २००९ च्या कलम ३४ अन्वये
प्रत्येक राज्याने जास्तीत जास्त १५ अशासकीय सदस्य असलेली तसेच शिक्षण व मुलाचा विकास या क्षेत्रामध्ये तज्ञ व अनुभवी व्यक्तीची निवड करुन राज्य सल्लागार परिषद (State Advisory Committee) स्थापन करण्याबाबतची तरतूद आहे. तसेच शालेय शिक्षण व क्रीडा विभागाची अधिसूचना दि. ११ ऑक्टोबर, २०११ मधील कलम २५ मध्ये सदर परिषदेवर शासनाचे शालेय शिक्षण मंत्री व शालेय शिक्षण राज्यमंत्री हे राज्य सल्लागार परिषदेवर अध्यक्ष व उपाध्यक्ष असतील अशी तरतूद आहे.
मा. मंत्री (शालेय शिक्षण ) यांच्या अध्यक्षतेखालील राज्य सल्लागार परिषदेमध्ये श्री. श्रीकांत
गोविंदराव देशपांडे, विधानपरिषद सदस्य यांची उपाध्यक्ष पदावर नियुक्ती करुन राज्यमंत्रीपदाचा दर्जा देण्याची बाब शासनाच्या विचाराधीन होती. याबाबतचा शासन निर्णय खालीलप्रमाणे आहे.
# Page 2
शासन निर्णय क्रमांक: आरटीई-२०१७/प्र.क्र.३२०/एस.डी-१
शासन निर्णय:
बालकांचा मोफत व सक्तीच्या शिक्षणाचा अधिकार अधिनियम, २००९ मधील कलम ३४
मधील तरतुदीच्या अनुषंगाने श्री. श्रीकांत गोविंदराव देशपांडे, विधानपरिषद सदस्य यांची राज्य
सल्लागार परिषदेवर “उपाध्यक्ष” म्हणून नियुक्ती करण्यात येत असून त्यांना “राज्यमंत्री” पदाचा दर्जा
देण्यात येत आहे.
२. श्री. श्रीकांत गोविंदराव देशपांडे, विधानपरिषद सदस्य यांची राज्य सल्लागार परिषदेमध्ये
उपाध्यक्ष पदावर केलेली नियुक्ती या शासन निर्णयाच्या दिनांकापासून पुढील आदेशापर्यंत लागू
राहील.
३. बालकांचा मोफत व सक्तीच्या शिक्षणाचा हक्क कायदा २००९ च्या अनुषंगाने शिक्षण
विभागाच्या इतर संबंधित विषयाबाबत परिषदेच्या बैठका अध्यक्षांच्या लेखी पूर्व परवानगीने उपाध्यक्ष
यांना घेता येतील.
# Page 3