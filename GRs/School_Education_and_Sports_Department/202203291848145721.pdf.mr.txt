# Page 1
सन २०२१-२२ या वित्तीय वर्षात राजीव गांधी विद्यार्थी अपघात सानुग्रह अनुदान योजनेंतर्गत निधी वितरित करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण २०२१/प्र.क्र १३४ / एसडी-६
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक: २९ मार्च, २०२२
वाचा १. शासन निर्णय क्रमांक - पीआरई २०११/प्र.क्र. २४९/प्राशि-१; दिनांक ०१.१०.२०१३.
२. वित्त विभाग शासन निर्णय क्रमांक अर्थसं-२०२१/प्र.क्र.४८/अर्थ-३, दि.१४.१०.२०२१ ३. शिक्षण संचालक (प्राथमिक ) महाराष्ट्र राज्य, पुणे यांचे पत्र क्र. प्राशीसं / रागांविअसाअयो / २०२१-२२/अं-२०४/३२११, दिनांक २९.०९.२०२१.
४. शालेय शिक्षण व क्रीडा विभाग, शासन निर्णय क्र. संकीर्ण २०२१/प्र.क्र.१३४/एसडी-६, दिनांक १० नोव्हेंबर, २०२१
५. शिक्षण संचालक (प्राथमिक ) महाराष्ट्र राज्य, पुणे यांचे पत्र क्र. प्राशीसं / रागांविअसाअयो/ २०२१-२२/अं-२०४ दिनांक ०२ मार्च, २०२२.
प्रस्तावना - शालेय शिक्षण व क्रिडा विभागाच्या संदर्भ क्र. ०१ येथील दि.०१.१०.२०१३ च्या शासन निर्णयानुसार इयत्ता १ ली ते १२ वी पर्यंत शिकणाऱ्या मुला/मुलींना अपघातामुळे क्षतीची नुकसान भरपाई देण्यासाठी ' राजीव गांधी विद्यार्थी अपघात सानुग्रह अनुदान योजना” नियमित स्वरुपात राबविण्यात येत आहे. सदर शासन निर्णयान्वये विद्यार्थ्याचा अपघात झाल्यास अनुज्ञेय सानुग्रह अनुदान व यासाठी आवश्यक कागदपत्रे नमूद करण्यात आली असून याबाबतचे प्रस्ताव निकाली काढण्यासाठी जिल्हास्तरावर जिल्हाधिकारी यांच्या अध्यक्षतेखाली समिती गठित करण्यात आली आहे.
राजीव गांधी विद्यार्थी अपघात सानुग्रह अनुदान योजनेंतर्गत राज्यातील अनुज्ञेय लाभार्थ्यांना अनुदान देण्यासाठी सन २०२१-२२ या वित्तीय वर्षात रु.२.२५६५ कोटी इतका निधी वितरीत करण्याची बाब शासनाच्या विचाराधीन होती.
शासन निर्णय :
राजीव गांधी विद्यार्थी अपघात सानुग्रह अनुदान या योजनेसाठी रु. १२००.०० लक्ष इतका निधी अर्थसंकल्पित असून यापैकी रु.२.२५६५ कोटी (रूपये दोन कोटी पंचवीस लाख पासष्ट हजार मात्र) इतका निधी वितरीत करण्यास मान्यता देण्यात येत आहे.
२. उपरोक्त संदर्भात होणारा खर्च “मागणी क्र. ०२, २२०२ सर्वसाधारण शिक्षण, ८०० इतर खर्च (०६) राज्यातील विद्यार्थ्यांसाठी अपघात विमा योजना (०६) (०२) राज्यातील विद्यार्थ्यांसाठी अपघात विमा योजना (२२०२ ३१०९), कार्यक्रम ३१ सहायक अनुदाने (वेतनेतर)” या लेखाशिर्षाखालील मंजूर तरतूदीमधून भागविण्यात यावा. सदरचे अनुदान ज्या प्रयोजनासाठी मंजूर करण्यात आले आहे, त्याच प्रयोजनासाठी खर्च करण्यात यावे.
# Page 2
शासन निर्णय क्रमांक: संकीर्ण २०२१/प्र.क्र १३४/एसडी-६
३. राज्य शासनामार्फत वेळोवेळी वित्त विषयक निर्गमित करण्यात आलेले विविध आदेश/नियम/शासन निर्णय वित्तीय नियमावली यांची अंमलबजावणी करुन उपरोक्त निधी आवश्यकतेनुसार मान्य निकषानुसार खर्च करण्यात यावा. ज्यावेळेस निधी प्रत्यक्ष खर्च करावयाचा असेल त्याच वेळी आहरीत करण्यात यावा.
शासन लेख्याबाहेर बँक खात्यात हा निधी ठेवण्यात येऊ नये.
४. याबाबत संदर्भ क्र. ०१ येथील शासन निर्णयामधील अटी व शर्ती लागू राहतील.
५. शासनाच्या सूचनांनुसार उपरोक्त तरतुद खर्च करण्याबाबतची कार्यवाही तात्काळ करण्यात यावी.
यासाठी आयुक्त (शिक्षण), पुणे हे नियंत्रक अधिकारी असल्याने त्यांनी सर्व आहरण व संवितरण अधिकारी असलेल्या जिल्हा शिक्षणाधिकारी (प्राथमिक / माध्यमिक) यांना वित्त विभागाने वेळोवेळी निर्गमित केलेल्या आदेशातील अटींची पूर्तता करून तरतूद वितरीत करण्याची दक्षता घ्यावी.
६. सदर शासन निर्णय, नियोजन विभाग अनौ.स. क्र. १३१/१४७१, दिनांक २२.०३.२०२२ व वित्त विभाग अनौ.सं. क्र.४०४/२०२२/व्यय-५,दि.२५.०३.२०२२ अन्वये मिळालेल्या मान्यतेनुसार निर्गमित करण्यात येत आहे.
# Page 3