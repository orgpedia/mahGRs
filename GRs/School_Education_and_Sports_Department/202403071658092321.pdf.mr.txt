# Page 1
मौजे कुवारबांव, ता.जि.रत्नागिरी येथील
जागेवर २ महाराष्ट्र नेवल युनिट साठी एनसीसी
भवन बांधकाम खर्चाच्या अंदाजपत्रकास
प्रशासकीय मान्यता देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक राछासे-२०२३/प्र.क्र.२३०/क्रीयुसे-३
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२.
दिनांक :- ०७ मार्च, २०२४
वाचा : १. वित्त विभाग, शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-
२ दि.१७.०४.२०१५
२.वित्त विभाग, शासन निर्णय क्रमांक विअप्र-२०१३/प्र.क्र.३०/२०१३/विनियम, भाग-
२ दि.२०.०९.२०१९
३. अधीक्षक अभियंता, रत्नागिरी (सा.बां) मंडळ रत्नागिरी, यांचे पत्र
क्र .आरटीएस/पीडब्ल्युसी/पीबी/एनआरडी/२९२१ दि.२७.०६.२०२३
४. आयुक्त,क्रीडा व युवक सेवा महाराष्ट्र राज्य, पुणे यांचे पत्र
क्र.आस्थाप/राछासे/रभबांधकाम/२०२३-२४/का.५/४१३० दि.२३.११.२०२३
५. मुख्य सचिव यांच्या अध्यक्षतेखाली झालेल्या उच्चाधिकार सचिव समितीच्या
दि.१६.०२.२०२४ रोजीचे बैठकीचे इतिवृत्त
प्रस्तावना :
मौजे कुवारबांव, ता.जि.रत्नागिरी येथील जागेवर २ महाराष्ट्र नेवल युनिट एनसीसी
रत्नागिरी हे कार्यालय १९६० पासून कार्यरत आहे. सदर कार्यालयामधून दरवर्षी ८५० विदयार्थी
एन.सी.सी.चे शिक्षण घेत असून तेथे नौदलाचे प्राथमिक व उच्च स्तराचे प्रशिक्षण देण्यात येते. सदर
विदयार्थ्यांना एन.सी.सी. नौदलाचे प्रशिक्षण घेण्याकरिता जागा अपूरी पडत असल्याने सदर
युनिटच्या कार्यालयाकरिता रत्नागिरी येथे स्वतंत्र इमारत नसल्याने, मौजे कुवारबांव,
ता.जि.रत्नागिरी येथील स.नं. ५०/८ व ५१/३ मधील एकूण क्षेत्र ४३४३.५० चौ.मी. या शासकीय
जागेवर बांधकाम करण्यात येणार असून सदर इमारतीच्या बांधकामासाठी प्राप्त अंदाजपत्रकास
प्रशासकीय मान्यता देण्याची बाब शासनाच्या विचाराधीन होती.
शासन निर्णय
वित्त विभाग शासन निर्णय दि.१७.०४.२०१५ मधील वित्तीय अधिकार १९७८, भाग-पहिला उप
विभाग ५ मधील अनु.क्र.०१ नियम क्र.१३४ अन्वये इमारतीच्या बांधकामाच्या नकाशास व अंदाजित
खर्चास (वित्तीय मान्यता धरुन) प्रशासकीय मान्यता देण्याचे अधिकार प्रशासनिक विभागास आहेत.
पंरतु वित्त विभाग शासन निर्णय दि.२०.०९.२०१९ अन्वये वित्तीय अधिकाराच्या वित्तीय मर्यादा व
अटींमध्ये सुधारणा करण्यात आली असून सदर शासन निर्णयासोबतच्या परिशिष्ट्ट “अ” मधील १३४
(१) मधील अट क्र.५.२ नुसार मा.मुख्य सचिव यांच्या अध्यक्षतेखाली उच्चाधिकार समितीमध्ये छाननी
करण्यात येणाऱ्या रु.१५.०० कोटी पेक्षा जास्त किंमत असलेल्या अंदाजपत्रकीय रकमेच्या कामास
सार्वजनिक बांधकाम विभागामार्फत तांत्रिक सहमती दिल्यानंतर विभागाने त्यांच्याकडील कामाची व
अनुदानाच्या उपलब्धतेनुसार विहित कार्यपध्दतीने प्रशासकीय मान्यता प्रदान करण्याची तरतुद नमूद
केली आहे.
# Page 2
शासन निर्णय क्रमांकः राछासे-२०२३/प्र.क्र.२३०/क्रीयुसे-३
२. मौजे कुवारबांव, ता.जि.रत्नागिरी येथील जागेवर २ महाराष्ट्र नेवल युनिटसाठी एनसीसी
भवन बांधण्यासाठी रु.४२४३.६१ लक्ष (रुपये चार हजार दोनशे त्रेचाळीस लक्ष एकसष्ट्ठ हजार फक्त)
इतक्या बांधकाम खर्चाच्या अंदाजपत्रकास उच्च स्तरिय सचिव समितीच्या दि.१६.०२.२०२४
रोजीच्या बैठकीत मान्यता देण्यात आली आहे. उच्च स्तरिय सचिव समितीने दि.१६.२.२०२४ च्या
बैठकीत दिलेल्या मान्यतेनुसार मौजे कुवारबांव, ता.जि.रत्नागिरी येथील जागेवर २ महाराष्ट्र नेवल
युनिटसाठी एनसीसी भवन बांधण्यासाठी बांधकाम खर्चाच्या रु.४२४३.६१ लक्ष (रुपये चार हजार
दोनशे त्रेचाळीस लक्ष एकसष्ट्ठ हजार फक्त) अंदाजपत्रकास खालील अटींच्या अधीन राहून
प्रशासकीय मान्यता देण्यात येत आहे.
१)सदर इमारत बांधकामासाठी जागा उपलब्ध असून प्रस्तावित इमारतीचे बांधकाम G+४ Floor
असून, सदर इमारतीचे एकूण क्षेत्रफळ ८६३६.१९ चौ .मी. इतके असून, बांधकामाचा दर
रु.२८०००/-प्रति चौ.मी. आहे.
२)सदर प्रस्ताव सन २०२२-२३ च्या दरसूचीवर आधारित आहे.
३)सदर कामाचे नकाशे शासकीय वास्तुशास्रज्ञाकडून करण्यात आलेले आहेत.
४)उक्त कामाची कार्यन्वयीन यंत्रणा सार्वजनिक बांधकाम विभाग आहे.
५)इमारतीचे जोते क्षेत्रफळ कर्मचारीवर्ग व शासकीय इमारती यांच्या अनुज्ञेय मानकाप्रमाणे
असल्याची खातरजमा करण्यात यावी.
६) प्रस्तुत कामाची सार्वजनिक बांधकाम विभागाकडून तपासण्यात आलेली Recapitulation Sheet
सोबत जोडण्यात येत आहे.
३. सदर शासन निर्णय सार्वजनिक बांधकाम विभागाने दिलेल्या सहमतीनुसार त्यांचा
अनौपचारीक संदर्भ क्र.३३/इमा-३, दि.१५.०२.२०२४ अन्वये निर्गमित करण्यात येत आहे
४. सदर शासन निर्णय महाराष्ट्र शासनाच्या या www.maharashtra.gov.in या संकेत
# Page 3