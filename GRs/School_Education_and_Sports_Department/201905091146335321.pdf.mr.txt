# Page 1
निवृत्ती वेतन विषयक प्रस्ताव विहित कालावधीत महालेखापाल कार्यालयास सादर करण्याबाबत...
महाराष्ट्र शासन
शालेय शिक्षण व क्रीडा विभाग,
शासन परिपत्रक क्रमांक:-पीईएन-२७१८/प्र.क्र.२४२/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ०६ मे, २०१९
परिपत्रक : शासनाच्या असे निदर्शनास आले आहे की, अनेकवेळा क्षेत्रीय कार्यालयांकडून सेवानिवृत्त
झालेल्या अधिकारी/कर्मचारी यांना सेवानिवृत्ती वेतन व सेवानिवृत्ती विषयक लाभ विहित
कालावधीत अदा केले जात नाहीत. अशावेळी अनेक कर्मचारी/अधिकारी सेवानिवृत्ती विषयक लाभ
मिळण्यासाठी न्यायालयात दावे दाखल करतात, त्यामध्ये शासनाच्या कार्यालयीन वेळेचा अपव्यय
होतो. त्याचबरोबर न्यायालयाच्या न्यायनिर्णयानुसार विलंबाने अदा करण्यात आलेल्या रकमेवर
व्याजही अदा करावे लागते. त्यामुळे बऱ्याच प्रकरणांमध्ये शासनावर अधिकचा आर्थिक भार पडतो.
अशी परिस्थिती उद्भवू नये यासाठी नियतवयोमानानुसार सेवानिवृत्त होणाऱ्या अधिकारी/कर्मचारी
यांचे सेवानिवृत्ती प्रस्ताव महाराष्ट्र नागरी सेवा (निवृत्ती वेतन) नियम १९८२ मधील नियम ११८ व
नियम १२३ नुसार कार्यवाही करुन प्रस्ताव on-line महालेखापल कार्यालयास सादर करण्यात
यावेत.
२. सेवानिवृत्ती वेतन व तद्नुषंगिक लाभ विलंबाने प्रदान केलेल्या प्रकरणात जर प्रशासकीय
कारणामुळे विलंब झाला असेल तर सदरचा विलंब नियमित केला जाईल. परंतु संबंधित
अधिकारी / कर्मचारी यांचेमुळे विलंब झाला असेल तर, वित्त विभाग, अधिसूचना दिनांक
०१.११.२००८ अन्वये महाराष्ट्र नागरी सेवा (निवृत्ती वेतन) नियम १९८२ मध्ये करण्यात आलेल्या
सुधारणेतील नियम २ (३) नुसार कार्यवाही करण्यात यावी. तसेच सेवानिवृत्तीचे प्रस्ताव महाराष्ट्र
नागरी सेवा (निवृत्ती वेतन) नियम १९८२ नुसार विहित मुदतीतच सादर केले जातील याची दक्षता
घेण्यात यावी.
पृष्ठ २ पैकी १
# Page 2
शासन परिपत्रक क्रमांक: पीईएन-२७१८/प्र.क्र.२४२/प्रशा-२