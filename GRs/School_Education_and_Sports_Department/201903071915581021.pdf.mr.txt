# Page 1
राज्यातील मान्यताप्राप्त खाजगी अंशत:/पूर्णत: अनुदानित माध्यमिक व उच्च माध्यमिक शाळांतील शिक्षकेतर कर्मचा-यांसाठी सुधारित आकृतीबंध व निकष लागू केल्यामुळे व्यपगत होणारी पदे, अतिरिक्त ठरणारी पदे, त्या पदावरील कार्यरत कर्मचारी इत्यादीसंदर्भात करावयाची कार्यवाही, समावेशनाच्या अटी, शर्ती व कार्यपध्दती विहीत करण्याबाबत...
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः एसएसएन-२०१५/प्र.क्र.१२/टीएनटी-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: ०७ मार्च, २०१९
संदर्भ : :- १) माध्यमिक शाळा संहितेतील शिक्षकेतर कर्मचा-यांचे निकष.
२) शालेय शिक्षण व क्रीडा विभाग शासन निर्णय क्रमांक : एसएसएन-२६९४/ १७९०/ (१६४)/माशि-२, दिनांक २८ जून, १९९४ ३) शालेय शिक्षण व क्रीडा विभाग शासन निर्णय क्रमांक : एसएसएन-६०३/ (४१/०३)/माशि -२, दिनांक २५ नोव्हेंबर, २००५ ४) शालेय शिक्षण व क्रीडा विभाग शासन निर्णय क्रमांक : एसएसएन-२०१५/ प्र.क्र.१२/टीएनटी-२, दिनांक २३ ऑक्टोबर, २०१३ ५) शालेय शिक्षण व क्रीडा विभाग शासन निर्णय क्रमांक : संकीर्ण-२०१५/ सं.क्र.१०/१५/टीएनटी-२, दिनांक १२ फेब्रुवारी, २०१५ ६) शालेय शिक्षण व क्रीडा विभाग शासन निर्णय क्रमांक : एसएसएन-२०१५/ प्र.क्र.१२/टीएनटी-२, दिनांक १८ मे, २०१५ ७) समक्रमांकाचा दिनांक २८ जानेवारी, २०१९ रोजीचा शासन निर्णय
प्रस्तावना :
संदर्भाधीन क्र.७ येथील दि. २८ जानेवारी, २०१९ च्या शासन निर्णयान्वये राज्यातील सर्व खाजगी अनुदानित/अंशत: अनुदानित माध्यमिक/उच्च माध्यमिक शाळांतील शिक्षकेतर कर्मचा यांसाठी सुधारित आकृतीबंध व निकष लागू करण्यात आलेले आहेत. सदरचा सुधारित आकृतीबंध व निकष लागू केल्यामुळे व्यपगत होणारी पदे, अतिरिक्त ठरणारी पदे, त्या पदावरील कार्यरत कर्मचारी इत्यादीसंदर्भात करावयाची कार्यवाही समावेशनाच्या अटी, शर्ती व कार्यपध्दती व शिक्षकेतर कर्मचा-यांची पदे मानधनावर भरण्याबाबत करावयाची कार्यवाही इत्यादि अनुषंगाने स्पष्टीकरणात्मक आदेश निर्गमित करण्याचीही बाब शासनाच्या विचाराधीन होती.
शासन निर्णय :
राज्यातील सर्व खाजगी अनुदानित / अंशत: अनुदानित माध्यमिक/उच्च माध्यमिक शाळांतील शिक्षकेतर कर्मचा-यांसाठी संदर्भाधीन क्र. ७ येथील दिनांक २८ जानेवारी, २०१९ च्या शासन निर्णयान्वये सुधारित आकृतीबंध व निकष लागू केलेले आहेत. या आकृतीबंधामुळे व्यपगत
# Page 2
शासन निर्णय क्रमांकः एसएसएन-२०१५/प्र.क्र.१२/टीएनटी-२
होणारी पदे, अतिरिक्त ठरणारी पदे, त्या पदावरील कार्यरत कर्मचारी इत्यादीसंदर्भात करावयाची कार्यवाही, समावेशनाच्या अटी, शर्ती व कार्यपध्दती व शिक्षकेतर कर्मचा-यांची पदे मानधनावर भरण्याबाबत खालीलप्रमाणे कार्यवाही करण्यात यावी :
(१) संदर्भाधीन क्र.७ येथील दि.२८ जानेवारी, २०१९ च्या शासन निर्णयातील निकषांनुसार व प्रस्तुत शासन निर्णयानुसार अनुज्ञेय ठरणा-या पदांचे वाटप शिक्षण संचालक (माध्यमिक व उच्च माध्यमिक), महाराष्ट्र राज्य, पुणे यांनी करावे. अशा प्रकारे पद मंजूर केल्याशिवाय, सदरील पद “अनुज्ञेय” आहे असे मानले जाणार नाही. शासन आदेशानुसार अर्थसंकल्पित व मंजूर पदांचे शाळानिहाय वाटप करताना, अशी पदे प्रत्यक्षात एका वर्षातील दोनवेळा पटपडताळणी केल्यानुसार शाळेच्या मान्य तुकड्यांमधील जी विद्यार्थी संख्या व मान्य अनुदानित तुकड्यांची संख्या उपलब्ध होईल, त्यानुसारच असे वाटप करावे.
(२) संदर्भाधीन क्र.७ येथील दि. २८ जानेवारी, २०१९ च्या शासन आदेशापूर्वी शिक्षकेतर कर्मचा-यांची जी पदे शासनाच्या त्या-त्या वेळी अस्तित्वात असलेल्या आकृतीबंधानुसार व प्रचलित नियमानुसार, आरक्षण धोरणाप्रमाणे व शासनाच्या आदेशानुसार भरण्यात आली असतील आणि शासनाच्या प्रचलित नियमानुसार ज्या पदांना सक्षम प्राधिका-याची मान्यता आहे, अशी पदेच शासनमान्य पदे समजण्यात येतील. तसेच शासनाच्या वेळोवेळीच्या निर्बंधांच्या कालावधीत शिक्षकेतर कर्मचा-यांची पदे भरण्यात आली असतील व अशा पदांना ज्या संबंधित प्राधिका-याने शासनाच्या पूर्वपरवानगी/मंजुरीशिवाय मान्यता दिली असेल असे संबंधित अधिकारी/प्राधिकारी शिस्तभंगाच्या गंभीर कारवाईस पात्र ठरतील.
(३) सुधारित आकृतीबंध लागू केल्यामुळे व्यपगत होणारी पदे, अतिरिक्त होणारी पदे, त्या पदांवरील कार्यरत कर्मचारी, इत्यादीसंदर्भात सोबतच्या सहपत्रातील प्रपत्र “अ” मध्ये दर्शविल्याप्रमाणे कार्यवाही करण्यात यावी.
(४) शासन निर्णय दि. २८ जानेवारी, २०१९ अन्वये विहीत केलेल्या आकृतीबंधानुसार राज्यातील माध्यमिक, उच्च माध्यमिक तसेच वरिष्ठ महाविद्यालयास जोडलेल्या उच्च माध्यमिकच्या वर्गातील शिक्षकेतर कर्मचा-यांची पदे निर्धारित करुन अतिरिक्त ठरणा-या व नव्याने निर्माण होणा-या पदांचा तपशील संबंधित शिक्षणाधिकारी व विभागीय शिक्षण उपसंचालक यांनी शिक्षण संचालनालयास एक महिन्यात सादर करावा. तद्नंतर राज्यातील मान्यताप्राप्त खाजगी अनुदानित माध्यमिक शाळा, उच्च माध्यमिक शाळा, स्वतंत्र कनिष्ठ महाविद्यालये यामध्ये प्रचलित निकषाप्रमाणे मंजूर असलेली पदे या सुधारित निकषानुसार अनुज्ञेय होत असतील व ती रिक्त असतील तर अशी पदे शासनाने पूर्वीच मंजूर केलेली असल्याने ती प्रपत्र -ब येथील कार्यपध्दती, अटी व शर्तीनुसार प्रथम समायोजनाने भरण्याची कार्यवाही करावी. समायोजनाने अशी मंजूर व अनुज्ञेय पदे भरता येत नसतील संबंधित व्यवस्थापनास अशी रिक्त पदे भरावयाची असल्यास, सक्षम प्राधिका-याची पूर्वपरवानगी घेऊनच भरता येतील.
(५) सर्व रिक्त पदे भरताना संबंधित व्यवस्थापनाने मागासवर्गीयांसाठी शासनाने वेळोवेळी विहीत केलेल्या आरक्षणानुसार सरळसेवा भरती व पदोन्नतीसाठी स्वतंत्र बिंदुनामावली ठेवणे व त्यास संबंधित विभागीय आयुक्त कार्यालयातील मागासवर्ग कक्षाची मान्यता घेणे त्यांचेवर बंधनकारक आहे. यासंदर्भात मागासवर्गीयांचा सरळसेवा भरती तसेच पदोन्नतीवरील अनुशेष भरुन काढण्याबाबत सामान्य प्रशासन विभागाचा शासन निर्णय क्र.बीसीसी/२००२/१३०६/१६-ब, दि.०७
पृष्ठ १० पैकी २
# Page 3
शासन निर्णय क्रमांकः एसएसएन-२०१५/प्र.क्र.१२/टीएनटी-२
ऑक्टोबर, २००३ व शालेय शिक्षण विभागाचे शासन परिपत्रक क्र. एसएसएन २००२/४७०/ ( ४ / २००२ ) / माशि - २, दि. २५ फेब्रुवारी, २००३ मधील व यासंदर्भात वेळोवेळी शासनाने निर्गमित केलेल्या आदेशांचे काटेकोरपणे पालन संबंधित व्यवस्थापन व सक्षम प्राधिकारी करील.
(६) सदर निकषांनुसार, अनुदानित मान्यताप्राप्त खाजगी शाळांतील शिक्षकांकरिता लागू करण्यात आलेल्या शिक्षण सेवक योजनेप्रमाणे दि. १२ जुलै, २००४ च्या शासन निर्णयान्वये स्वीकारण्यात आलेल्या योजनेप्रमाणे खाजगी मान्यताप्राप्त अनुदानित माध्यमिक, उच्च माध्यमिक व कनिष्ठ महाविद्यालयांतील कनिष्ठ लिपिकाचे पद नव्याने भरावयाचे असल्यास सुरुवातीची तीन वर्षे रु.२०००/- या मानधनावर नियुक्त करण्यात यावे. तसेच पूर्णवेळ ग्रंथपालाचे व पूर्णवेळ प्रयोगशाळा सहाय्यकाचे पद नव्याने भरावयाचे असल्यास किंवा रिक्त पद भरावयाचे असल्यास, सदर पदधारकास सुरुवातीची तीन वर्षे रु.२,५००/- मासिक मानधन देऊन त्यानंतर नियमित पूर्णवेळ वेतनश्रेणी अनुज्ञेय होईल.
(७) शिक्षकेतर कर्मचा-यांच्या समावेशनाच्या अटी, शर्ती व कार्यपध्दती सोबतच्या प्रपत्र- “ब” मध्ये दर्शविण्यात आली आहे. तसेच शिक्षकेतर कर्मचा-यांची पदे मानधनावर भरताना सोबतच्या प्रपत्र “क” मध्ये दर्शविल्याप्रमाणे कार्यवाही करण्यात यावी.
(८) सुधारित आकृतीबंधान्वये अनुज्ञेय असलेली पदे भरण्यासंदर्भात वित्त विभाग, सामान्य प्रशासन विभागाने वेळोवेळी घातलेले निर्बंध लागू राहतील.
# Page 4
# Page 5
# Page 6
# Page 7
# Page 8
# Page 9
# Page 10