# Page 1
दिनांक १८ ते २५ मार्च, २०१५ या कालावधीत नवी दिल्ली येथे आयोजित अखिल भारतीय नागरी सेवा क्रीकेट स्पर्धा (२०१४-१५) मध्ये महाराष्ट्राचा संघ सहभागी होण्यासाठी झालेल्या खर्चास कार्योत्तर मंजूरी देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- अभानासे- ३८१८ /प्र.क्र.११९/क्रीयुसे-२,
मंत्रालय विस्तार, मुंबई-४०० ०३२,
दिनांक :- ३० ऑगस्ट, २०१८
वाचा :- (१) केंद्रीय नागरी सेवा, सांस्कृतिक कार्य आणि क्रीडा मंडळ क्रमांक- ५९ / २ /२०१४-१५/ सीसीएससीएसबी यांचे दिनांक १९.०२.२०१५ चे पत्र.
(२) सचिवालय जिमखान्याचे पत्र क्र. - अभानासे/क्रिकेट/२०१४-१५, दि. १०.०३.२०१५ (३) उपसंचालक, क्रीडा व युवकसेवा, मुंबई विभाग, मुंबई यांचे पत्र क्रमांक-उपसंक्री / अभानासे/१८-१९/का-४/१५२७, दि.२७.०७.२०१८.
शासन निर्णय:
दिनांक १८ ते २५ मार्च, २०१५ या कालावधीत नवी दिल्ली येथे पार पडलेल्या अखिल भारतीय नागरी सेवा क्रीकेट स्पर्धा २०१४-१५ मध्ये भाग घेण्यासाठी महाराष्ट्र शासनाचा संघ निवडण्याकरिता ओव्हल मैदान, चर्चगेट, मुंबई येथे दि. १०.०३.२०१५ रोजी निवड चाचणी आयोजित करण्यात आली होती. या चाचणीमध्ये सहभागी झालेल्या ४४ अधिकारी व कर्मचा-यांची यादी सोबतच्या विवरणपत्र "क" प्रमाणे तर निवड चाचणीद्वारे निवडण्यात आलेला राज्याचा संघ विवरणपत्र "अ" प्रमाणे आहे. सदर स्पर्धेची निवड चाचणी, प्रशिक्षण शिबीर तसेच राज्य संघाच्या सदर स्पर्धेतील सहभागासाठी विवरणपत्र "ब" प्रमाणे रु.५३,०७०/-(रुपये त्रेपन्न हजार सत्तर फक्त) इतक्या खर्चास कार्योत्तर मान्यता देण्यात येत आहे.
२. उपसंचालक, क्रीडा व युवकसेवा, मुंबई विभाग, मुंबई यांना सदर रक्कम आहरीत करण्यासाठी आहरण व संवितरण अधिकारी म्हणून घोषित करण्यात येत आहे.
३. संघातील ज्या खेळाडूंना किट बॅग्ज व ट्रॅकसूट मिळालेले आहेत ते खेळाडू कोणत्याही अखिल भारतीय नागरी सेवा क्रीडा स्पर्धेसाठी किटबॅग व ट्रॅकसूट दोन वर्षातून एकदा मिळण्यास पात्र ठरतील. या नियमाचे सचिवालय जिमखान्याने काटेकोरपणे पालन केले असेल, या अटीच्या अधीन राहून मान्यता देण्यात येत आहे.
४. दिनांक १२.०३.२०१५ ते १५.०३.२०१५ या कालावधीतील प्रशिक्षण शिबीरासाठी व त्यानंतर दिनांक १८.०३.२०१५ ते २५.०३.२०१५ या दरम्यान अखिल भारतीय नागरी सेवा क्रिकेट स्पर्धेत सहभागी झालेल्या खेळाडू, प्रशिक्षक व व्यवस्थापक यांना संबंधित विभाग प्रमुख / कार्यालय प्रमुख यांनी दिनांक ११.०३.२०१५ (म.नं.) पासून कार्यमुक्त करण्यास कार्योत्तर मान्यता देण्यात येत आहे.
५. संघातील खेळाडू, प्रशिक्षक व व्यवस्थापक यांची प्रशिक्षण शिबीर व स्पर्धा काळातील कार्यालयीन अनुपस्थिती ही शासन निर्णय, वित्त विभाग क्रमांक-एलव्हीई-१४८५/प्र.क्र.८३३/ अ/सेवा-९, दिनांक ११ मे, १९८९ व क्रमांक-एलव्हीई/१४९२/४६/सेवा-९, दिनांक ३० जुलै, १९९२ अन्वये "कर्तव्य कालावधी" म्हणून समजण्यात यावा. तसेच स्पर्धा संपल्यानंतर दोन दिवसानंतर खेळाडूंनी मुख्यालयास परत आले असल्याच्या
# Page 2
शासन निर्णय क्रमांकःअभानासे- ३८१८ /प्र.क्र ११९/क्रीयुसे-२,
अटीच्या अधीन राहून मान्यता देण्यात येत आहे. या सर्व संबंधीत खेळाडू यांचा प्रवास भत्ता, दैनिक भत्ता व इतर भत्ते यावर होणारा खर्च संबंधित विभागाच्या / कार्यालय प्रमुखांच्या मुख्य लेखाशिर्षाखाली असणा-या अनुदानातून भागविण्यात यावा.
६. स्पर्धेच्या निवड चाचणीसाठी उपस्थित अधिकारी / कर्मचारी (विवरणपत्र - क) यांची कार्यालयीन अनुपस्थिती शासन निर्णय, वित्त विभाग क्रमांक-एलव्हीई/१४९२/४६/सेवा-९, दिनांक ३० जुलै, १९९२ अन्वये कर्तव्यार्थ म्हणून समजण्यात यावी व मुंबई बाहेरील खेळाडूंना अनुज्ञेय असलेला प्रवास / दैनिक भत्ता व इतर सवलती या वित्त विभाग शासन निर्णय क्रमांक- एलव्हीई-१४८५/प्र.क्र.८३३/अ/सेवा-९, दिनांक ११ मे, १९८९ व वित्त विभाग शासन निर्णय क्रमांक-एलव्हीई-१४०४/प्र.क्र.८/अ/सेवा-८, दिनांक २७ फेब्रुवारी, २००४ च्या आधारे विशेष बाब म्हणून मंजूर करण्यात यावी.
या सवलतीचा लाभ मिळण्यासाठी निवड चाचणीसाठी उपस्थिती असणा-या अधिकारी व कर्मचारी यांच्या उपस्थितीबाबत मानद सचिव, सचिवालय जिमखाना यांनी दिलेले प्रमाणपत्र संबंधित कर्मचा-यांनी त्यांच्या आस्थापना कार्यासनाला सादर करणे आवश्यक राहिल.
७. सचिवालय जिमखान्याने प्रत्यक्ष खर्चाचे विवरणपत्र कोणत्याही परिस्थितीत आदेशाच्या दिनांकापासून १५ दिवसाच्या आत आयुक्त, क्रीडा व युवकसेवा, महाराष्ट्र राज्य, पुणे तसेच उपसंचालक, क्रीडा व युवकसेवा, मुंबई विभाग, मुंबई यांना स्पर्धेत केलेल्या खर्चाच्या अहवालासोबत सादर करावे. तसेच जर रक्कम शिल्लक राहिली तर ती उपसंचालक, क्रीडा व युवकसेवा, मुंबई विभाग, मुंबई यांना त्वरीत परत करण्यात यावी.
८. यासाठी होणारा खर्च सन २०१८-१९ या आर्थिक वर्षासाठी “२२०४ क्रीडा व युवक सेवा, १०४ क्रीडा व खेळ, (०६) अखिल भारतीय नागरी सेवा स्पर्धा, (०६) (०२) अखिल भारतीय नागरी सेवा स्पर्धेत सहभाग (२२०४ १९८१), ३१ सहायक अनुदाने (वेतनेतर)" या लेखाशीर्षाखाली अर्थसंकल्पित तरतूदीतून भागविण्यात यावा.
९. वित्त विभागाच्या वित्तीय अधिकार नियम पुस्तिका, १९७८, भाग पहिला, उपविभाग एक, अ.क्र. ५, नियम क्र. ३९(ब) (२) नुसार प्रशासकीय विभागाला दिलेल्या अधिकारा अन्वये सदर शासन निर्णय निर्गमित करण्यात येत आहे.
१०. सचिवालय जिमखाना यांच्याकडून स्पर्धेचा अहवाल, बाबनिहाय प्रत्यक्ष झालेल्या खर्चाचा तपशील, विनियोग प्रमाणपत्र, परिक्षित लेखा विवरणपत्र व मंजूरी आदेशातील सर्व अटींची पूर्तता करण्याच्या अटीवर विवरणपत्र "ब" प्रमाणे खर्चास मंजूरी देण्यात येत आहे.
# Page 3
# Page 4
# Page 5
# Page 6
# Page 7