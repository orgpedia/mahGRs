# Page 1
राज्य सेवा परीक्षा,२०१९ च्या सुधारीत निकालाद्वारे महाराष्ट्र लोकसेवा आयोगाकडून निवड झालेल्या उपशिक्षणाधिकारी व तत्सम, गट ब संवर्गातील उमेदवारांच्या एकत्रित परिविक्षाधीन प्रशिक्षण कार्यक्रम–७ (सीपीटीपी-७) कालावधी करीता एक अधिसंख्य पदे निर्माण करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक- ससेप्र-४४२१/प्र. क्र.१९८/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:- १७ जुलै, २०२३.
संदर्भ : १) शासन निर्णय, सामान्य प्रशासन विभाग क्रमांक- टिआरएन २०१३/प्र.क्र.८४/१३/१२-अ, दिनांक २० जानेवारी, २०१४ २) शासन निर्णय, वित्त विभाग क्रमांक- पदनि २०१६/प्र.क्र. ७/१६ / वित्तीय सुधारणा-१, दिनांक २० फेब्रुवारी, २०१६ ३) शासन निर्णय, शालेय शिक्षण व क्रीडा विभाग क्र. विंदूना-३०१६/प्र.क्र.२००/प्रशा-२, दिनांक १७.११.२०१७ ४) शासन शुध्दीपत्र, शालेय शिक्षण व क्रीडा विभाग क्र. विंदूना-३०१६/प्र.क्र.२००/प्रशा-२, दिनांक १२.१२.२०१७ ५) शासन निर्णय, सामान्य प्रशासन विभाग, क्रमांक- टिआरएन १०२२/प्र.क्र.५७/सीपीटीपी ब, दिनांक १३ जुलै, २०२३ प्रस्तावना : महाराष्ट्र लोकसेवा आयोगामार्फत राज्यसेवा परीक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील पदांसाठी यशदा, पुणे या संस्थेमार्फत व गट ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उपशिक्षणाधिकारी व तत्सम, गट ब संवर्गामध्ये महाराष्ट्र लोकसेवा आयोगाकडून राज्यसेवा परीक्षा- २०१९ च्या सुधारित निकालाच्या आधारे श्री.प्रितम मनोहरराव कोकणे यांची खुला प्रवर्गातून संदर्भ क्र. ५ येथील शासन निर्णयान्वये नियुक्ती करण्यात आलेली आहे. सदर उमेदवाराचा चारित्र्य पडताळणी अहवाल प्रतिकूल असल्यामुळे त्यांना एकत्रित परिविक्षाधीन प्रशिक्षण कार्यक्रम अंतर्गत नियुक्ती देण्यात आलेली नव्हती. तथापि, श्री. प्रितम मनोहरराव कोकणे यांनी गु.मो. क्र. ३०४/२०१६. शिवाजीनगर पोलीस ठाणे, जिल्हा लातूर या प्रकरणात न्यायदंडाधिकारी, प्रथमवर्ग, लातूर यांच्या समक्ष सादर केलेले "Dischage Application" मा. उच्च न्यायालय, औरंगाबाद खंडपीठ यांनी फौज, रिट याचिका क्रमांक १६१७/२०२२ अन्वये दिनांक ०३.०४.२०२३ रोजीच्या आदेशान्वये मंजूर केले आहे. त्यानुसार एक अधिसंख्या पद निर्माण करण्याबाबतची बाब विचाराधीन होती.
शासन निर्णय : महाराष्ट्र लोकसेवा आयोगाकडून राज्यसेवा परीक्षा २०१९ च्या निकालाच्या आधारे उपशिक्षणाधिकारी व तत्सम, गट-ब (प्रशासन शाखा) या संवर्गातील श्री. प्रितम मनोहरराव
# Page 2
शासन निर्णय क्रमांकः ससेप्र-४४२१/प्र. क्र.१९८/प्रशा-२
कोकणे यांच्यासाठी एकत्रित परिविक्षाधीन प्रशिक्षण कार्यक्रम ७ (सीपीटीपी ७) मध्ये प्रशिक्षण कालावधीसाठी ०१ अधिसंख्य पद निर्माण करण्यास शासन मंजूरी देत आहे.
२. सदर एकूण ०१ अधिसंख्य पद शालेय शिक्षण व क्रीडा विभागाच्या आस्थापनेवर निर्माण करण्यात येत आहेत.
३. उपशिक्षणाधिकारी व व तत्सम, गट ब संवर्गातील सदर ०१ अधिसंख्य पदांच्या वेतनावर येणारा खर्च या विभागाच्या “ २२०२ सर्वसाधारण शिक्षण-८० सर्वसाधारण ००१ संचालन व प्रशासन (००)(०१) शिक्षण संचालक (२२०२१०९१)” या लेखाशिर्षाखाली खर्ची टाकण्यात यावा.
४. हा शासन निर्णय, वित्त विभागाच्या क्र. पदनि-२०१६/प्र.क. ७/१६/वित्तीय सुधारणा - १, दिनांक २०.०२.२०१६ च्या शासन निर्णयामधील तरतुदीनुसार निर्गमित करण्यात येत आहे.