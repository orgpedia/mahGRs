# Page 1
केंद्र पुरस्कृत शालेय पोषण आहार योजनेंतर्गत डाटा एन्ट्री ऑपरेटर्स या कंत्राटी पदांच्या पद भरतीमध्ये सुधारणा करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: शापोआ-२०१९/प्र.क्र.७४/एस.डी.३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २९ ऑक्टोबर, २०२०
वाचा:
१) शालेय शिक्षण व क्रीडा विभाग, शासन निर्णय क्रमांक. शापोआ-२००९/प्र.क्र.९१/प्राशि-४, दि. १०/०२/२०१० २) शालेय शिक्षण व क्रीडा विभाग, शासन निर्णय क्रमांक. शापोआ-२००९/प्र.क्र.९१/प्राशि-४, दि. २५/१०/२०१२ ३) शालेय शिक्षण व क्रीडा विभाग, शासन निर्णय क्रमांक. शापोआ-२०१६/प्र.क्र.२५३/एस.डी-३, दि. ०३/०१/२०१७
प्रस्तावना :
प्राथमिक शिक्षणाचे सार्वत्रिकीकरण करणे तसेच प्राथमिक शाळांतील विद्यार्थ्यांची पट नोंदणी व
उपस्थितीचे प्रमाण वाढविणे आणि शाळेतील विद्यार्थ्यांची गळती थांबविणे या उद्देशासाठी
दि.१५ ऑगस्ट, १९९५ पासून केंद्र पुरस्कृत शालेय पोषण आहार योजना राज्यात सुरु करण्यात आली
आहे. शासकीय शाळा, स्थानिक स्वराज्य संस्थांच्या शाळा, खाजगी अनुदानित व अंशत: अनुदानित
शाळा, राष्ट्रीय बालकामगार प्रकल्प या ठिकाणी इ.१ ली ते ८ वी पर्यंतचे शिक्षण घेणारे विद्यार्थी शालेय
पोषण आहार योजनेचे लाभार्थी आहेत. योजनेचा वाढलेला विस्तार तसेच योजनेचे बदललेले स्वरुप
विचारात घेता, योजनेची प्रभावी अंमलबजावणी करण्यासाठी शासनाच्या दि.१०/०२/२०१० च्या शासन
निर्णयान्वये कंत्राटी पध्दतीने डाटा एन्ट्री ऑपरेटरर्सची पदे निर्माण करण्यात आली आहेत. तसेच, सदर
पदासाठी उमेदवारांची निवड प्रक्रिया करण्याची कार्यपध्दती प्रस्तुत शासन निणर्यात नमूद करण्यात
आली आहे. सदर कार्यपध्दतीनुसार निवड प्रक्रिया करताना येत असलेल्या अडचणी विचारात घेता
शासनाने दि.०३/०१/२०१७ च्या शासन निर्णयान्वये पदभरती प्रक्रियेत बदल केले आहेत. तथापि,
दि.०३/०१/२०१७ च्या शासन निर्णयामध्ये केलेल्या बदलामध्ये कालानुरुप येणाऱ्या अडचणी विचारात
घेता, डाटा एन्ट्री ऑपरेटर्सची पदे भरण्यासाठी नवीन पध्दत विहित करणे आवश्यक होते. त्यानुषंगाने
# Page 2
शासन निर्णय क्रमांकः शापोआ-२०१९/प्र.क्र.७४/एस.डी.३
दि.१०/०२/२०१० च्या शासन निर्णयामध्ये सुधारणा करण्याची तसेच, दि.०३जानेवारी, २०१७ च्या शासन
निर्णयात नमूद तरतूदी रद्द करण्याची बाब शासनाच्या विचाराधीन होती. त्यानुसार शासनाने
खालीलप्रमाणे निर्णय घेतलेला आहे.
शासन निर्णय:
शालेय पोषण आहार योजनेंतर्गत कंत्राटी तत्त्वावर भरण्यात येणाऱ्या डाटा एन्ट्री ऑपरेटर्सच्या
पदभरतीबाबत शासन निर्णय दि.०३/०१/२०१७ मध्ये विहित केलेल्या तरतुदी रद्द करण्यात येत आहेत.
तसेच, शासन निर्णय दि.१०/०२/२०१० मध्ये नमूद असणारी कंत्राटी तत्वावरील डाटा एन्ट्री ऑपरेटर्सची
निवड करण्यासाठी खालीलप्रमाणे पध्दती अवलंबविण्यात यावी.
अ) डाटा एन्ट्री ऑपरेटर्स पदासाठी अर्ज करणाऱ्या उमेदवारास इ. १० वी मध्ये मिळालेल्या
गुणांची टक्केवारी आणि इ. १२ वी मध्ये मिळालेल्या गुणांची टक्केवारी यांची सरासरी
काढण्यात यावी. तसेच, एखादा उमेदवार पदवीधर असल्यास त्याला १० गुण बोनस
देण्यात यावेत. उदा. " क्ष " उमेदवारास इ. १० वी मध्ये ७० टक्के व १२ वी मध्ये ६२ टक्के
गुण असल्यास त्याची सरासरी ६६ टक्के इतकी होते. सदर उमेदवार पदवीधर असल्यास
त्यास १० बोनस गुण मिळाल्याने त्याचे एकूण गुण ७६ टक्के होतील.
ब) अनु. क्र. "अ" मध्ये विषद केल्याप्रमाणे गुणांकन करुन उमेदवारांची गुणवत्ता यादी तयार
करण्यात यावी. गुणवत्ता यादीतील उमेदवारांना संगणक परिक्षेकरीता एका पदासाठी
गुणानुक्रमे १२ उमेदवार याप्रमाणे बोलावण्यात यावे. सदर उमेदवारांची मराठी टायपिंग -
३० शब्द प्रति मिनिट व इंग्रजी टायपिंग - ४० शब्द प्रति मिनिट आणि संगणक ज्ञानाची
प्रात्यक्षिक परीक्षा घेण्यात घ्यावी. यासाठी सर्व मिळून १०० गुण देण्यात यावे. प्रस्तुत
प्रात्यक्षिक परिक्षेमध्ये किमान ५० गुण प्राप्त होणारे उमेदवार "डाटा एन्ट्री ऑपरेटर्स" च्या
पदावरील निवडीसाठी पात्र राहतील.
क) उमेदवारास संगणक परिक्षेमध्ये मिळालेले गुण (१०० पैकी) व अनु. क्र. "अ" प्रमाणे
शैक्षणिक पात्रतेबाबत मिळालेल्या गुणांची बेरीज करुन एकूण गुण देण्यात यावे व
पृष्ठ ३ पैकी २
# Page 3
शासन निर्णय क्रमांकः शापोआ-२०१९/प्र.क्र.७४/एस.डी.३
यानुसार उमेदवारांची निवड यादी प्रसिध्द करण्यात यावी. त्याप्रमाणे तेवढ्याच पुढील
उमेदवारांची प्रतिक्षा यादी प्रसिध्द करण्यात यावी.
ड) सदर पदासाठी "मुलाखत" घेण्यात येवू नये.