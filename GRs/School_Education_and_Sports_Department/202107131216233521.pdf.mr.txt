# Page 1
एकत्रित परिविक्षाधीन प्रशिक्षण कार्यक्रम वित्तीय वर्ष २०२१-२२ करीता वनामती, नागपूर या प्रशिक्षण संस्थेस एकत्रित परिविक्षाधीन प्रशिक्षण कार्यक्रमाकरिता अनुदान वितरीत करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक : ससेप्र-४४१९/प्र.क्र.१८९/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक : १३ जुलै, २०२१
संदर्भ :
१. सामान्य प्रशासन विभाग, पत्र क्रमांक : टिआरएन-०६१८/प्र.क्र.५१/सीपीटीपी-ब, दिनांक १७ सप्टेंबर, २०१९
२. सामान्य प्रशासन विभाग, पत्र क्रमांक : टिआरएन-२०१९/प्र.क्र.५७/सीपीटीपी-ब,
दिनांक १७ जानेवारी, २०२०
३. वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर यांचे पत्र क्रमांक : वनामती/सीपीटीपी/४ अ-५-६/ता.प्रशि/प्रतिपूर्वी / ३३५, दि. २३.०१.२०२०
४. वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दि. २२ जानेवारी, २०२०
प्रस्तावना :
वित्त विभागाने सन २०२१-२२ या आर्थिक वर्षासाठी विभागातील प्रशिक्षण योजनेरिता रू.३.०० कोटी इतकी तरतूद अर्थसंकल्पित करण्यात आली आहे. वनामती नागपूर यांनी संदर्भाधीन क्रमांक ३ अन्वये सीपीटीपी ४ अ, ५ व ६ अंतर्गत उपशिक्षणाधिकारी, गट-ब या संवर्गातील प्रशिक्षणार्थी अधिकाऱ्यांचे तांत्रिक प्रशिक्षणाची रू.१११.७२ लक्ष खर्चाची प्रतिपूर्ती करण्याबाबत विनंती केली आहे.
त्यानुसार सन २०२१-२२ या आर्थिक वर्षात एकत्रित परिविक्षाधीन प्रशिक्षण कार्यक्रम ४ अ, ५ व ६ अंतर्गत वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर यांना निधी वितरण करण्याची बाब शासनाच्या विचाराधीन होती, त्यानुसार शासन पुढीलप्रमाणे निर्णय घेत आहे
शासन निर्णय -
एकत्रित परिविक्षाधीन प्रशिक्षण कार्यक्रम, सीपीटीपी-२०१९ (सीपीपी ४ अ, ५ व ६) अंतर्गत
एकूण ५७ परिविक्षाधीन उपशिक्षणाधिकारी, गट-ब यांचे दिनांक ३० डिसेंबर, २०१९ ते दिनांक २३ फेब्रुवारी, २०२० या कालावधीत पूर्ण झालेल्या तांत्रिक प्रशिक्षण कार्यक्रमासाठी रू.१,११,७२,०००/ (रूपये एक कोटी अकरा लक्ष बाहत्तर हजार फक्त) इतकी रक्कम वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर यांना वितरीत करणे आवश्यक आहे.
# Page 2
शासन निर्णय क्रमांकः ससेप्र-४४१९/प्र.क्र.१८९/प्रशा-२
२. सद्यस्थितीत वित्त विभागाने सन २०२१-२२ या आर्थिक वर्षाकरीता एकूण अर्थसंकल्पिय तरतुदीच्या ४०% रक्कम अदा करण्याबाबत मान्यता दिली असल्याने एकूण रू.४४,६८,०००/- (रूपये चव्वेचाळीस लक्ष अडुसष्ट हजार फक्त) इतके अनुदान वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर यांना वितरित करण्यास शासन मान्यता देण्यात येत आहे.
३. सदर खर्च “मागणी क्र.E-३, २२५१-सचिवालयीन व सामाजिक सेवा, २२५११००२-५०- इतर खर्च” या लेखाशिर्षाखाली सन २०२१-२२ च्या अर्थसंकल्पीय तरतुदीतून भागवावा. मंजूर अनुदानापेक्षा जास्त खर्च होणार नाही याची दक्षता घ्यावी.
४. सदर शासन निर्णय वित्त विभागाच्या मान्यतेने व अनौपचारिक संदर्भ क्रमांक- ५६४/२०२१/ व्यय-५, दिनांक २२.०६.२०२१ अन्वये दिलेल्या मान्यतेस अनुसरून निर्गमित करण्यात येत आहे.