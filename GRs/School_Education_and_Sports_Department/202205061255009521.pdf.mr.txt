# Page 1
४ थी खेलो इंडिया युवा राष्ट्रीय स्पर्धा, हरियाणा - २०२१ -
राज्यस्तरीय स्पर्धा व राज्य संघ निवड कार्यक्रम तसेच, राष्ट्रीय स्पर्धापूर्व प्रशिक्षण शिबीर व राष्ट्रीय स्पर्धा सहभाग यासाठीच्या खर्चाच्या अंदाजपत्रकास प्रशासकीय मान्यता देणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०६ मे, २०२२
वाचा : १) शासन निर्णय, शालेय शिक्षण व क्रीडा विभाग, क्र. केआयपी-२३१६/ प्र.क्र.८७/ क्रीयुसे-१, दिनांक २० नोव्हेंबर, २०१८.
२) भारतीय युवा व खेळ मंत्रालयाचे पत्र क्र.KIYG-IV/GTCC/०८०८/२०१९-२०, दिनांक १२ मे, २०२१ व दिनांक २०.१०.२०२१ ची पत्रे.
३) शासन परिपत्रक, वित्त विभाग, क्र. अर्थसं - २०२२/प्र.क्र.४३/अर्थ-३, दिनांक ०४ एप्रिल, २०२२.
४) आयुक्त, क्रीडा व युवक सेवा, पुणे यांचे क्र. क्रीयुसे/खेलोइंडिया/संघनिवड / २०२१ २२/का-४, दि. १० डिसेंबर, २०२२ चे पत्र.
५) आयुक्त, क्रीडा व युवक सेवा, पुणे यांचे क्र. क्रीयुसे/खेइंरायुक्रीस्प/शिबीर/२०२१ २२/का-४/११९, दि.०६ जानेवारी, २०२२ चे पत्र.
प्रस्तावना : "खेलो इंडिया - क्रीडा विकासासाठी राष्ट्रीय कार्यकम" ही केंद्र पुरस्कृत योजना दिनांक १६.१०.२०१७ रोजीच्या परिपत्रकान्वये संपूर्ण देशात लागू करण्यात आली आहे. सदर योजनेनुसार, देशभरातील विविध खेळप्रकारामधील प्रतिभावंत खेळाडूंचा शोध घेण्याकरीता, केंद्र शासनाच्या क्रीडा व युवक कल्याण मंत्रालयाद्वारा सन २०१८-१९ पासून खेलो इंडिया युवा क्रीडा स्पर्धेचे आयोजन करण्यात येत आहे.
पृष्ठ १० पैकी १
# Page 2
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
त्यानुसार चौथ्या खेलो इंडिया युवा राष्ट्रीय क्रीडा स्पर्धा या दिनांक ४ जून, २०२२ ते दिनांक १३ जून, २०२२ या कालावधीत हरियाणा (पंचकुला) येथे आयोजित करण्यात आलेली आहे. या स्पर्धेत १८ वर्षाखालील मुलां-मुलींचा समावेश करण्यात आलेला आहे. चौथ्या खेलो इंडिया युवा राष्ट्रीय स्पर्धेत महाराष्ट्र राज्याला अधिकाधिक पदके मिळून देशाच्या पदकतालिकेमध्ये प्रथम स्थान अबाधित रहावे, यासाठी महाराष्ट्र राज्यासाठी निवडण्यात आलेल्या कबड्डी, खो-खो व बास्केटबॉल या सांघीक खेळ प्रकारांसाठी संघाची निवड करण्याकरीता, प्रथम टप्प्यात जिल्हा, विभाग व राज्यस्तरीय निवड चाचणी स्पर्धांचे आयोजन करण्यात येऊन त्याद्वारे राज्य संघ निवडीचा कार्यक्रम पार पाडण्यात आलेला आहे. वैयक्तीक
खेळ प्रकारांमधील खेळाडूंची निवड संबंधीत खेळाच्या राष्ट्रीय फेडरेशनद्वारे करण्यात येणार आहे. राज्यातील एकूण ४२० खेळाडूंची स्पर्धेसाठी निवड करण्यात आली आहे. त्यांचेसोबत मार्गदर्शक, सहाय्यक मार्गदर्शक, पदाधिकारी, व्यवस्थापक, सहाय्यक व्यवस्थापक अशा १३०
अधिकाऱ्यांचे पथक खेळाडूंसोबत स्पर्धेच्या ठिकाणी जाणार आहे. प्रथम टप्प्यातील जिल्हा, विभाग व राज्यस्तरीय निवड चाचणी स्पर्धांचे आयोजनाकरीता क्रीडा संचालनामार्फत संदर्भ क्र.४ येथील दिनांक १०.१२.२०२२ अन्वये रु.६१,४१,०००/- खर्चाचे अंदाजपत्रक शासनास सादर करण्यात आले आहे.
दुसऱ्या टप्प्यात राष्ट्रीय स्पर्धापूर्व प्रशिक्षण शिबीर व राष्ट्रीय स्पर्धा याचा समावेश आहे.
याकरीता निवड चाचणीद्वारे राज्य संघात निवड झालेल्या खेळाडूंचे १३ दिवसीय प्रशिक्षण शिबीर श्री शिवछत्रपती क्रीडा संकुल, बालेवाडी, पुणे येथे दिनांक १८ मे, २०२२ पासून आयोजित करण्यात येणार आहे. सदर राष्ट्रीय स्पर्धापूर्व प्रशिक्षण शिबीर व त्यानंतर राष्ट्रीय स्पर्धा सहभाग याकरीता क्रीडा संचालनालयाने संदर्भ क्र.५ येथील दिनांक ०६.०१.२०२२ च्या पत्रान्वये रु.१,४८,१२,८००/- इतक्या खर्चाचे अंदाजपत्रक शासनाच्या मान्यतेस्तव सादर केले
आहे. यानुसार हरियाणा येथे होणाऱ्या ४ थ्या खेलो इंडिया युवा राष्ट्रीय क्रीडा स्पर्धेसाठीच्या एकूण रु.२,०९,५३,८००/- इतक्या खर्चाच्या अंदाजपत्रकास मंजूरी देण्याची विनंती केली आहे.
पुणे ते हरियाणा (पंचकुला) हे अंतर रेल्वेद्वारे साधारणत: ३० तासांचे आहे. राष्ट्रीय स्पर्धेत सहभागी होणाऱ्या राज्यातील खेळाडूंना प्रवासाचा थकवा जाणवून त्यांच्या कामगिरीवर विपरीत परिणाम होऊ नये, यासाठी गतवर्षी प्रमाणेच यावर्षीही स्पर्धेसाठी निवडलेल्या ४२०
खेळाडूंना, १३० पदाधिकाऱ्यांसह हरियाणा येथे जाण्याकरीता विमानप्रवासाची सुविधा
पृष्ठ १० पैकी २
# Page 3
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
उपलब्ध करण्यात येणार आहे. परतीचा प्रवास रेल्वेद्वारे करण्याचे नियोजन आहे. सदर
स्पर्धा सुरु होण्यासाठी शिल्लक राहिलेला एक महिन्यांचा कमी कालावधी लक्षात घेता, प्रवासखर्चात बचत करण्याच्या दृष्टीने प्रवासाकरीता आगावू आरक्षण करणे योग्य होईल.
वरीलप्रमाणे, ४ थ्या खेलो इंडिया स्पर्धेसाठी राज्यस्तरावरील राज्य संघाची निवड
चाचणी, राष्ट्रीय स्पर्धापूर्व प्रशिक्षण शिबीर कार्यक्रम व राष्ट्रीय स्पर्धा यासाठी व स्पर्धेतील खेळाडू, मार्गदर्शक व व्यवस्थापक यांच्या भोजन, निवास, प्रवासखर्च, अधिकाऱ्यांचे मानधन व क्रीडा साहित्य व वैद्यकीय साहित्य खरेदी इ. बाबींसाठी आवश्यक रु.२,०९,५३,८००/ खर्चाच्या अंदाजपत्रकास मान्यता देण्याची बाब शासनाच्या विचाराधीन होती.
शासन निर्णय:
"खेलो इंडिया - क्रीडा विकासासाठी राष्ट्रीय कार्यकम" या केंद्र पूरस्कृत योजनेंतर्गत चौथ्या खेलो इंडिया युवा राष्ट्रीय स्पर्धा, दिनांक ४ जून, २०२२ ते दिनांक १३ जून, २०२२ या कालावधीत हरियाणा (पंचकुला) येथे आयोजित करण्यात आलेली आहे. सदर स्पर्धेत सहभागी होण्याकरीता राज्यातून कबड्डी, खो-खो, या सांघीक खेळ प्रकारामधील मुलां मुलींच्या संघांची निवड करण्याकरीता व बास्केटबॉल या खेळ प्रकारासाठी मुलींच्या संघाच्या निवडीकरीता आयोजित केलेल्या राज्य संघांच्या निवड चाचणी स्पर्धा कार्यक्रमासाठी
सोबतच्या परिशिष्ट-अ प्रमाणे अंदाजे रु.६१,४१,०००/- खर्च तसेच राष्ट्रीय स्पर्धापूर्व प्रशिक्षण शिबीर कार्यक्रमाचा खर्च तसेच, प्रत्यक्ष स्पर्धेत सहभागी होणारे अंदाजे ४२० खेळाडू व त्यांचेसोबत १३० मार्गदर्शक, संघ व्यवस्थापक, फिजिओथीरोपिस्ट, वैद्यकीय/तांत्रिक अधिकारी यांचा निवास व भोजन खर्च, प्रवासखर्च, अधिकाऱ्यांचे मानधन व क्रीडा साहित्य व
वैद्यकीय साहित्य खरेदी इ. करीता सोबतच्या परिशिष्ट-ब मधील तपशिलानुसार अंदाजे रु.१,४८,१२,८००/- खर्च अशा एकूण रु.२,०९,५३,८००/- (अक्षरी रुपये दोन कोटी, नऊ लक्ष, त्रेपन्न हजार, आठशे फक्त) इतक्या खर्चाच्या अंदाजपत्रकास याद्वारे प्रशासकीय मान्यता देण्यात येत आहे.
२. उपरोक्त संदर्भात होणारा खर्च, “मागणी क्रमांक ई-३, लेखाशिर्ष २२०४, क्रीडा व युवक सेवा, १०४, क्रीडा व खेळ, (०५)(०६) शालेय क्रीडा स्पर्धांचे आयोजन (कार्यक्रम), ३१, सहाय्यक
अनुदाने, (वेतनेतर), संगणक क्रमांक २२०४-५६३५ या लेखाशिर्षाखाली सन २०२२-२३ या आर्थिक वर्षासाठी उपलब्ध रु.१३००.०० लक्ष तरतूदीमधून भागविण्यात यावा.
पृष्ठ १० पैकी ३
# Page 4
शासन निर्णय क्रमांकः केआपी-१९२१/प्र.क्र.२५५/क्रीयुसे-१,
३. उपरोक्त लेखाशिर्षांतर्गत तरतूदीमधून वरीलप्रमाणे मंजूर रु.२,०९,५३,८००/- इतका निधी वितरीत करण्यास व आयुक्त, क्रीडा व युवक सेवा, यांच्या अधिनस्त ठेवण्यास मान्यता देण्यात येत आहे.
४. वित्त विभाग, परिपत्रक दिनांक ०४.०४.२०२२ अन्वये दिलेल्या निर्देशांनुसार मंजूर निधी वितरीत करुन खर्च करण्याची कार्यवाही करण्यात यावी. यासाठीचा निधी आहरीत
करण्यासाठी लेखाधिकारी, क्रीडा व युवक सेवा, पुणे यांना आहरण व संवितरण अधिकारी तर आयुक्त, क्रीडा व युवक सेवा, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. यासंदर्भात वित्त विभाग, शासन निर्णय, दिनांक १७.०४.२०१५ अन्वये प्राप्त वित्तीय अधिकारांनुसार व त्यामध्ये वेळोवेळी केलेल्या सुधारणांनुसार मंजूर रक्कम खर्च करण्याची
कार्यवाही करण्यात यावी. तसेच, मंजूर रकमेच्या विनियोगाबाबत उपयोगीता प्रमाणपत्र शासनास सादर करणे आवश्यक राहील.
६. साहित्य खरेदी व सेवापुरवठादारांमार्फत सेवा उपलब्ध करुन घेण्याबाबत उद्योग,
उर्जा व कामगार विभाग, शासन निर्णय, दिनांक ०१ डिसेंबर, २०१६, शालेय शिक्षण व क्रीडा
विभाग, शासन निर्णय, दिनांक २९ फेब्रुवारी, २०१६ मधील तरतूदींनुसार कार्यवाही करण्यात
यावी.
# Page 5
# Page 6
# Page 7
# Page 8
# Page 9
# Page 10