# Page 1
शालेय शिक्षण विभागाच्या अधिपत्याखालील क्षेत्रीय कार्यालयातील ५२७९ अस्थायी पदांना दि. १ सप्टेंबर, २०२१ ते दि. २८ फेब्रुवारी, २०२२ पर्यंत मुदतवाढ देण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः पदांआ-४२२१/प्र.क्र.३८/२१/प्रशा-५
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२
दिनांक : ०१ सप्टेंबर, २०२१
वाचा १) शालेय शिक्षण व क्रीडा विभाग, शासन निर्णय क्र. पदांआ-४२२१/प्र.क्र.३८/२१/प्रशा-५, दि. ४ मार्च, २०२१.
२) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.१० ऑगस्ट, २०२१.
३) आयुक्त (शिक्षण), महाराष्ट्र राज्य, पुणे कार्यालयाचे पत्र क्र.२०२०/अस्थायी पदे/मुदतवाढ/ आस्था-ब-१२३/३१५७, दि.१२ ऑगस्ट, २०२१.
प्रस्तावना - संदर्भाधिन क्र. १ च्या शासन निर्णयान्वये शालेय शिक्षण विभागाच्या अधिपत्याखालील क्षेत्रिय कार्यालयातील एकूण ५२७९ अस्थायी पदांना दिनांक १ मार्च, २०२१ ते दिनांक ३१ ऑगस्ट, २०२१ पर्यंत मुदतवाढ देण्यात आली होती. सदर मुदत आता संपली असल्यामुळे आयुक्त (शिक्षण), महाराष्ट्र राज्य, पुणे कार्यालयाच्या संदर्भ क्र. ३ अन्वये प्रस्तावित केल्यानुसार वित्त विभागाच्या संदर्भ क्र. २ अन्वये प्रशासकीय विभागास प्राप्त झालेल्या अधिकारांचा वापर करुन आयुक्त (शिक्षण), महाराष्ट्र राज्य, पुणे यांच्या कार्यालयातील व त्यांच्या अधिपत्याखालील सर्व क्षेत्रिय कार्यालयातील एकूण ५२७९ अस्थायी पदांना मुदतवाढ देण्याबाबतची बाब शासनाच्या विचाराधीन होती.
शासन निर्णय आयुक्त, शिक्षण, महाराष्ट्र राज्य, पुणे व त्यांच्या अधिनस्त क्षेत्रीय कार्यालयात अस्तित्वात असलेल्या ५२७९ अस्थायी पदांना या शासन निर्णयान्वये दि.१ सप्टेंबर, २०२१ ते दि.२८ फेब्रुवारी, २०२२ पर्यंत मुदतवाढ देण्यास शासन मान्यता देण्यात येत आहे. याबाबतचा आस्थापनानिहाय गोषवारा सोबतच्या विवरणपत्र- “अ” व विवरणपत्र- “ब” मध्ये दर्शविण्यात आलेला आहे.
२. आयुक्त (शिक्षण), महाराष्ट्र राज्य, पुणे यांनी तसेच त्यांच्या अधिनस्त सर्व कार्यालयांनी आणि सर्व विभागीय शिक्षण उपसंचालक कार्यालयांनी अस्थायी पदांची वेतनदेयके सादर करतांना, त्यांच्या कार्यालयातील असणा-या पदांचे कार्यालयनिहाय व पदनिहाय विवरणपत्रे सोबत जोडण्याची दक्षता घ्यावी.
३. या अस्थायी पदांवर यापूर्वी ज्या लेखाशिर्षाखाली खर्च करण्यात येत होता, त्याच लेखाशीर्षाखाली खर्च करण्यात यावा आणि तो मंजुर तरतुदीतून भागविण्यात यावा.
# Page 2
शासन निर्णय क्रमांकः पदांआ-४२२१/प्र.क्र.३८/२१/प्रशा-५
४. सदर आदेश, वित्त विभागाच्या शासन निर्णय क्र. पदनि२०१६/प्र.क्र.८/१६/आ.पु.क., दि. १० ऑगस्ट, २०२१ अन्वये प्रशासकीय विभागास प्रदान केलेल्या अधिकारान्वये निर्गमित करण्यात येत आहेत.
# Page 3
# Page 4