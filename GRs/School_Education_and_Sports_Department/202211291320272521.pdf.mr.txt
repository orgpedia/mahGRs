# Page 1
मा. उच्च न्यायालय, मुंबई, नागपूर खंडपीठ यांनी रिट याचिका क्र. ३६९६/२०१८ मधील अवमान याचिका क्र. २६४/२०२२ व इतर याचिकांप्रकरणी दिनांक १२.१०.२०२२ रोजी दिलेल्या निर्णयाच्या अनुषंगाने विशेष शिक्षकांच्या थकीत वेतनासाठी निधी वितरीत करण्याबाबत
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः याचिका-२०२२/प्र.क्र.१०७/एसडी-१
मंत्रालय, चौथा मजला, विस्तार इमारत, हुतात्मा राजगुरू चौक,
मादाम कामा मार्ग, मुंबई- ४०० ०३२
तारीख: २९ नोव्हेंबर, २०२२
वाचा - १) रिट याचिका क्र. ३६९६/२०१८ मधील अवमान याचिका क्र. २६४/२०२२ प्रकरणी मा. उच्च न्यायालय, मुंबई, नागपूर खंडपीठ यांचे दिनांक १२.१०.२०२२ चे आदेश २) रिट याचिका २७४६/२०१४ व इतर संलग्न याचिकांप्रकरणी मा. उच्च न्यायालय, मुंबई, नागपूर खंडपीठ यांचे दिनांक १२.१०.२०२२ चे आदेश ३) शिक्षण संचालक (प्राथमिक), महाराष्ट्र राज्य, पुणे यांचा प्रस्ताव क्र. प्राशिसं / असशियो/ ६००/२०२२/ ४२८२, दिनांक १४.१०.२०२२ ४) शासनाचे समक्रमांकाचे पत्र दिनांक १८.१०.२०२२ ५) वित्त विभाग (व्यय) अर्धशासकीय पत्र क्र.अर्थसं-२०२२/प्र.क्र.४३/अर्थ ३, दिनांक ५.४.२०२२ ६) वित्त विभागाचे परिपत्रक क्र. अर्थसं-२०२२/प्र.क्र.४३/अर्थ-३, दिनांक ४.४.२०२२
प्रस्तावना – मा. उच्च न्यायालय मुंबई, खंडपीठ नागपूर येथे दाखल रिट याचिका क्र. ३६९६/२०१८ प्रकरणी मा.
उच्च न्यायालयाने दि. २८.४.२०२२ रोजी दिलेल्या निर्णयाचे पालन न केल्याने श्रीमती चित्रा जगदीश मेहर व इतर यांनी अवमान याचिका क्र. २६४/२०२२ दाखल केली आहे. सदर अवमान याचिकेत मा. उच्च न्यायालय मुंबई, खंडपीठ नागपूर यांनी दि. १२.१०.२०२२ रोजीच्या निर्णयात शासनाला शेवटची संधी दिली असून याचिकाकर्त्यांना जून ते ऑक्टोबर, २०२२ या कालावधीसाठीचे तात्पुरते वेतन म्हणून रु. ७५,०००/- प्रति महिना दि. २०.१०.२०२२ पर्यंत अदा करण्याबाबत संदर्भ-१ अन्वये मा. उच्च न्यायालयाने आदेश दिले आहेत.
२. मा. उच्च न्यायालय खंडपीठ नागपूर यांनी दि. १२.१०.२०२२ रोजी उपरोक्त अवमान याचिकेसोबत रिट याचिका क्र. २७४६/२०१४, ४६८२/२०१५, ४२२८/२०१७, ५१४३/२०१८, ३२०२/२०१९, ८५०८/२०१९, ८५४९/२०१९, १७५३/२०२०, १७५४/२०२०, १७७८/२०२१, १८५६/२०२१, १८५७/२०२१, १८५८/२०२१, १८५९/२०२१, १८६०/२०२१, १८६१/२०२१, ३०९४/२०२१, १६९८/२०२१, १७५२/२०२१, ४६५७/२०१५, ४६५८/२०१५, ४६७४/२०१५, ३७१७/२०२१, १७४८/२०२१, ७८५४/२०१७, ८१५९/२०१७ व ७८५५/२०१७ या याचिका सुनावणीसाठी घेतल्या होत्या. सदर याचिकांशी संबंधित याचिकाधारकांचे वेतन माहे एप्रिल, २०२२ पासून रू. ७५,०००/- प्रती शिक्षक या प्रमाणे देण्याचे निर्देश मा. उच्च न्यायालयाने संदर्भ-२ अन्वये दिले आहेत.
# Page 2
शासन निर्णय क्रमांकः याचिका-२०२२/प्र.क्र.१०७/एसडी-१
३. मा. उच्च न्यायालयाच्या उपरोक्त निर्णयांची अमंलबजावणी करण्यासाठी लेखाशीर्ष (२२०२ आय ६१२) ३१ सहायक अनुदाने (वेतनेतर) या समग्र शिक्षा योजनेच्या राज्य हिश्श्यातून १३७ विशेष शिक्षकांचे जून ते ऑक्टोबर, २०२२ या कालावधीतील तसेच ५४ विशेष शिक्षकांना एप्रिल ते ऑक्टोबर, २०२२ या कालावधीतील थकित वेतन देण्यासाठी आवश्यक निधी उपलब्ध करून देण्याचा शिक्षण संचालक (प्राथमिक), महाराष्ट्र राज्य, पुणे यांचा प्रस्ताव उपरोक्त संदर्भ-३ अन्वये शासनास प्राप्त झाला होता. तथापि, नियोजन व वित्त विभागाकडून निधी मंजूर होण्यास काही अवधी लागण्याची शक्यता होती व मा. उच्च न्यायालयाच्या आदेशाची अंमलबजावणी विहित कालावधीत करण्याकरिता शासन पत्र दिनांक १८.१०.२०२२ अन्वये राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांना त्यांचेकडील उपलब्ध रकमेतून प्रस्तुत प्रकरणी निधी उपलब्ध करून देण्याचे आदेश उपरोक्त संदर्भ-४ येथील शासन पत्रान्वये देण्यात आले होते. आता सदर प्रस्तावास नियोजन विभाग व वित्त विभागाने दिलेल्या मान्यतेच्या अनुषंगाने रू. ७,८९,७५,०००/- (रू. सात कोटी एकोणनव्वद लाख पंच्याहत्तर हजार ) एवढा निधी राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांना वितरीत करण्याची बाब शासनाच्या विचाराधीन होती. याबाबतचा शासन निर्णय पुढील प्रमाणे आहे:
शासन निर्णय -
राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांचेकडे एकूण रू. ७,८९,७५,०००/- [रू. सात कोटी एकोणनव्वद लाख पंच्याहत्तर हजार] इतके अनुदान वितरीत करण्यास मान्यता प्रदान करण्यात येत आहे.
२. सदरचा खर्च "मागणी क्रमांक ई-२, २२०२, सर्वसाधारण शिक्षण, ०१ प्राथमिक शिक्षण, १०६- शिक्षक व इतर खर्च, (०१) समग्र शिक्षा अभियान, (०१) (०२) समग्र शिक्षा अभियान (सर्वसाधारण) (राज्य हिस्सा ४० टक्के), ३१ सहायक अनुदाने (वेतनेतर), (२२०२ I ६१२)" या लेखाशिर्षाखालील सन २०२२-२३ या वित्तीय वर्षामध्ये उपलब्ध असलेल्या तरतुदीतून भागविण्यात यावा. यासाठी सह सचिव / उप सचिव, शालेय शिक्षण व क्रीडा विभाग यांना नियंत्रक अधिकारी व अवर सचिव / कक्ष अधिकारी, रोख/ लेखा शाखा, शालेय शिक्षण व क्रीडा विभाग यांना आहरण व संवितरण अधिकारी घोषित करण्यात येत आहे. संबंधीत आहरण व संवितरण अधिकारी यांनी सदर निधी कोषागारातून आहरीत करून राज्य प्रकल्प संचालक (समग्र शिक्षा), महाराष्ट्र प्राथमिक शिक्षण परिषद, मुंबई यांच्या खात्यात वर्ग करावा.
३. वित्त विभाग, शासन परिपत्रक दिनांक ४.४.२०२२ मध्ये नमूद केलेल्या सर्व अटींची पूर्तता होत आहे.
४. सदर शासन निर्णय नियोजन विभागाने अनौपचारिक संदर्भ क्र.२९८/१४७१, दिनांक १८.१०.२०२२ व वित्त विभागाने अनौपचारिक संदर्भ क्र. --दिनांक २८.१०.२०२२ अन्वये दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः याचिका-२०२२/प्र.क्र.१०७/एसडी-१