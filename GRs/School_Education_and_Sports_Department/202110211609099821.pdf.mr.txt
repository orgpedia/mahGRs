# Page 1
श्री साई नॉलेज सोल्युशन, औरंगाबाद संचालित द वर्ल्ड स्कूलगारखेडा , परिसर, औरंगाबाद या शाळेचे महानगर पालिका प्राथमिक शाळेची इमारत, सिडको एन-६, औरंगाबाद येथे स्थलांतराबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः प्राशास्थ ३२२१/प्र.क्र.४५६/एसएम-१
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : २१ ऑक्टोबर, २०२१
वाचा : शालेय शिक्षण व क्रीडा विभाग, शासन निर्णय क्रमांक : माशास्थ ३३२१/प्र.क्र.४०१/एसएम-१, दिनांक २८ जुलै, २०२१.
संदर्भ : विभागीय शिक्षण उपसंचालक, औरंगाबाद विभाग, औरंगाबाद यांचे जा.क्र. शिउसं/प्रावि-१/ स्थलां/२०२१-२२/४४८२, दिनांक ०१ सप्टेंबर, २०२१ चे पत्र
प्रस्तावना : श्री लक्ष्मीनारायण बहुउद्देशिय शिक्षण संस्था, औरंगाबाद या संस्थेकडून श्री साई नॉलेज सोल्युशन, औरंगाबाद या संस्थेकडे हस्तांतरीत झालेल्या द वर्ल्ड स्कूल, गारखेडा परिसर, औरंगाबाद या इंग्रजी माध्यमाच्या विनाअनुदानित प्राथमिक शाळेचे (इयत्ता १ ली ते ८ वी) स्वयंअर्थसहाय्यित तत्वावर महानगर पालिका प्राथमिक शाळेची इमारत, सिडको एन-६, औरंगाबाद येथे स्थलांतर करण्याचा संदर्भाधीन पत्रान्वये प्राप्त झालेला प्रस्ताव शासनाच्या विचाराधीन होता.
शासन निर्णय : उपरोक्त शाळेचे वाढत्या विद्यार्थी संख्येमुळे अपु-या पडणा-या भौतिक सुविधांमुळे स्थलांतर प्रस्तावित केले आहे. त्यामुळे सदर शाळेचे वर नमूद ठिकाणी स्थलांतर करण्यास खालील अटी व शर्तीवर मान्यता देण्यात येत आहे.: (१) स्थलांतरीत शाळेची किमान पटसंख्येची अट कोणत्याही कारणास्तव शिथिल केली जाणार नाही.
तसेच सर्व विद्यार्थ्यांना स्थलांतराच्या ठिकाणी सामावून घेणे आवश्यक राहील.
(२) शासनाकडून शाळा, शिक्षक व शिक्षकेतर कर्मचारी, वेतन / वेतनेतर अनुदान, विद्यार्थी इ. संदर्भात वेळोवेळी विहित करण्यात येणारे अधिनियम, नियम, आदेश इ. चे पालन संस्थेने करणे आवश्यक राहील.
(३) शाळेच्या बाबतीत मुळ शासन परवानगीच्या व मान्यतेच्या कोणत्याही अटी व शर्तींमध्ये बदल होणार नाहीत.
(४) सदर स्थलांतरासंदर्भात शासनाकडे अथवा शिक्षण विभागाच्या क्षेत्रिय अधिकाऱ्यांकडे कोणत्याही प्रकारच्या तक्रारी वा आक्षेप आल्यास किंवा स्थलांतरासंदर्भातील अटींचा भंग झाल्याचे निदर्शनास आल्यास स्थलांतर रद्द करण्याचे अधिकार शासनास राहतील.
# Page 2
शासन निर्णय क्रमांक : प्राशास्थ ३२२१/प्र.क्र.४५६/एसएम-१ २. विभागीय शिक्षण उपसंचालक, औरंगाबाद विभाग, औरंगाबाद यांनी सदर शाळेच्या स्थलांतराबाबत पुढील कार्यवाही १५ दिवसांत करावी व केलेल्या कार्यवाहीबाबत शासनास अवगत करावे.