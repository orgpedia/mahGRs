# Page 1
विनाअनुदान व कायम विनाअनुदान तत्वावर मान्यता दिलेल्या व २० टक्के अनुदान सुरु असलेल्या खाजगी माध्यमिक शाळा/ तुकड्यांना वाढीव २० टक्के अनुदानास पात्र घोषित करणेबाबत.
महाराष्ट्र शासन
शालेय शिक्षण व क्रीडा विभाग
शासन शुध्दिपत्र क्रमांक : माशाअ-२०२०/प्र.क्र.६१/ एसएम-४
मंत्रालय, विस्तार भवन, मुंबई ४०० ०३२.
दिनांक : १४ जुलै, २०२१.
वाचा :- शालेय शिक्षण व क्रीडा विभाग, शासन निर्णय,समक्रमांक, दिनांक १२ फेब्रुवारी, २०२१
शासन शुध्दिपत्र : संदर्भाघीन शासन निर्णयान्वये "विनाअनुदान व कायम विनाअनुदान तत्वावर मान्यता दिलेल्या व २० टक्के अनुदान सुरु असलेल्या खाजगी माध्यमिक शाळा / तुकड्यांना वाढीव २० टक्के अनुदानास पात्र ठरलेल्या शासन निर्णयातील “प्रपत्र-अ” मधील १५५३ माध्यमिक शाळांमधील ७७४५ शिक्षक व ५७७५ शिक्षकेत्तर अशा एकूण १३५२० शिक्षक/शिक्षकेत्तर पदांना “प्रपत्र-ब” मधील १०३८ माध्यमिक शाळांच्या २७७१ वर्ग तुकड्यांवरील ३७७९ शिक्षक पदांना दि.०१ नोव्हेंबर, २०२० पासून वाढीव २० टक्के अनुदानासाठी पात्र घोषित करण्यात आले आहे.
२. सदर शासन निर्णयातील परिच्छेद ६ नंतर परिच्छेद क्र.७ व ८ पुढील प्रमाणे समाविष्ट करण्यात येत आहे : ७. उपरोक्त शासन निर्णयान्वये वाढीव २० टक्के अनुदानासाठी पात्र घोषित करण्यात आलेल्या “प्रपत्र-अ” मधील एकूण १३५२० शिक्षक/ शिक्षकेत्तर पदांवरील विद्यमान वेतनमानानुसार होणारा वार्षिक आवर्ती खर्च रु.१६००३.८० लक्ष इतका आहे. सदर खर्च “मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय्य (००) (११) नवीन अशासकीय माध्यमिक शाळा उघडणे (अनिवार्य ) (२२०२३३६१), ३६- सहायक अनुदान (वेतन) ” या लेखाशिर्षाखाली त्या त्या वर्षी मंजूर अनुदानातून भागविण्यात यावा.
तसेच, वाढीव २० टक्के अनुदानासाठी पात्र घोषित करण्यात आलेल्या शासन निर्णयासोबतच्या “प्रपत्र-ब” मधील एकूण ३७७९ शिक्षक पदांवरील विद्यमान वेतनमानानुसार होणारा वार्षिक आवर्ती खर्च रु.५३५५.३६ लक्ष इतका आहे. सदर खर्च “मागणी क्र. ई-२, २२०२, सर्वसाधारण शिक्षण, ०२ माध्यमिक शिक्षण, ११०, अशासकीय माध्यमिक शाळांना व कनिष्ठ महाविद्यालयांना सहाय्य (००) (१२) अशासकीय माध्यमिक शाळांमध्ये जादा तुकडया उघडणे (अनिवार्य) (२२०२३३७९), ३६- सहायक अनुदान (वेतन)” या लेखाशिर्षाखाली त्या त्या वर्षी मंजूर अनुदानातून भागविण्यात यावा.
८. सदर शासन निर्णय वित्त विभागाचा अनौपचारिक संदर्भ क्र.६२५/२०२१/व्यय-५, दिनांक ०७ जुलै, २०२१ अन्वये दिलेल्या कार्योत्तर मान्यतेनुसार निर्गमित करण्यात येत आहे.
# Page 2