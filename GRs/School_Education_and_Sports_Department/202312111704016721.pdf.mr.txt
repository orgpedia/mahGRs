# Page 1
५० वी राष्ट्रीय बाल वैज्ञानिक प्रदर्शनी २०२३ राज्यात आयोजित करण्यास व त्यासाठी येणाऱ्या खर्चास प्रशासकीय मान्यता देण्याबाबत.
महाराष्ट्र शासन,
शालेय शिक्षण व क्रीडा विभाग,
शासन निर्णय क्र. संकीर्ण-२०२३/प्र.क्र.३९५/एस.डी.- ४.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ११ डिसेंबर, २०२३.
वाचा:-१) राष्ट्रीय शैक्षणिक संशोधन व प्रशिक्षण परिषद, नवी दिल्ली यांचे पत्र क्र.F.६.१५/२०२३ २४/DESM/RBVP, दिनांक १४.०६.२०२३.
२) शासन निर्णय क्रमांक भांखस-२०१४/प्र.क्र.८२/भाग||/ उद्योग -४,दिनांक ०१.१२.२०१६ ३)खरेदीसाठीच्या उच्चाधिकार समितीचे दिनांक ०४.१२.२०२३ रोजीच्या बैठकीचे इतिवृत्त.
प्रस्तावना :
मुलांमध्ये विज्ञान विषयाची गोडी व वैज्ञानिक दृष्टीकोन निर्माण करणे व १४-१८ वयोगटातील विद्यार्थ्यांना आपली सृजनशीलता दाखवण्यासाठी एक व्यासपीठ उपलब्ध करून देण्याच्या उद्देशाने, राष्ट्रीय शैक्षणिक संशोधन व प्रशिक्षण परिषद, नवी दिल्ली यांचे मार्फत दरवर्षी कोणत्याही एका राज्याच्या मदतीने चक्राकार पध्दतीने मुलांसाठी राष्ट्रीय बाल वैज्ञानिक प्रदर्शनीचे आयोजन करण्यात येते. ४९ व्या राष्ट्रीय बाल वैज्ञानिक प्रदर्शनी - २०२२ चे आयोजन गुवाहाटी, आसाम येथे करण्यात आले होते. वरील वाचा क्र.१ येथील पत्राच्या अनुषंगाने यावर्षी ५० व्या राष्ट्रीय बाल वैज्ञानिक प्रदर्शनी - २०२३ चे आयोजन राज्यात करण्यात येणार असून मा. राष्ट्रपती, मा.पंतप्रधान व मा. शिक्षण मंत्री, भारत सरकार यांच्या हस्ते सदर वैज्ञानिक प्रदर्शनीचे उद्घाटन होणार आहे. सदर ५० व्या राष्ट्रीय बाल वैज्ञानिक प्रदर्शनी - २०२३ चे आयोजन करण्यास व त्यासाठी अंदाजे रु.४,९१,००,०००/- (रुपये चार कोटी एक्याण्णव लाख) एवढ्या येणाऱ्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
खरेदीसाठीची उच्चाधिकार समितीच्या दिनांक ०४.१२.२०२३ रोजीच्या बैठकीत दिलेल्या मान्यतेस अनुसरुन ५० व्या बाल वैज्ञानिक प्रदर्शनीसाठी अंदाजे रु.४,९१,००,०००/- (रुपये चार कोटी एक्याण्णव लाख) एवढ्या येणाऱ्या खर्चास प्रशासकीय मान्यता देण्यात येत आहे.
२. ५० व्या बाल वैज्ञानिक प्रदर्शनी आयोजनासाठी ई-निविदा तसेच खरेदीची प्रक्रीया राबवित असताना उद्योग ऊर्जा व कामगार विभागाच्या दिनांक ०१ डिसेंबर, २०१६ रोजीच्या शासन
निर्णयातील तरतूदींचे काटेकोरपणे पालन करण्यात यावे.
# Page 2
शासन निर्णय क्रमांक: संकीर्ण-२०२३/प्र.क्र.३९५/एस.डी.- ४.
३. यासंदर्भातील निधी वितरणाचे आदेश स्वतंत्ररित्या निर्गमित करण्यात येतील.