# Page 1
महाराष्ट्र शिक्षण सेवा, (शिक्षण सक्षमीकरण शाखा) मधील अधिव्याख्याता, गट-ब संवर्गातील सरळसेवा कोट्यातील पदांवर महाराष्ट्र लोकसेवा आयोगाने शिफारस केलेल्या उमेदवारास नियुक्ती देण्याबाबत.
महाराष्ट्र शासन
शालेय शिक्षण व क्रीडा विभाग
शासन आदेश क्रमांकः ससेप्र-४४१७/प्र.क्र.४४/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ११ फेब्रुवारी, २०२१
वाचा :- महाराष्ट्र लोकसेवा आयोगाचे पत्र क्र.१५(३)(३)/११२४/दहा, दिनांक १३ डिसेंबर, २०१९
प्रस्तावना:
महाराष्ट्र लोकसेवा आयोगामार्फत घेण्यात आलेल्या चाळणी परीक्षेतून अर्हताप्राप्त न ठरलेल्या श्रीमती दिपाली तुकाराम बासोळे यांनी मा. महाराष्ट्र प्रशासकीय न्यायाधिकरण, नागपूर येथे मूळ अर्ज क्र. २७०/२०१८ दाखल केला होता. श्रीमती दिपाली बासोळे यांनी ऑनलाईन अर्जामध्ये प्रगत उन्नत गटात (नॉन क्रिमिलेअरमध्ये) मोडत असल्याबाबत नमूद केले असल्याने मा.न्यायाधिकरणाने त्यांचा दावा मान्य केला आहे. मा. न्यायाधिकरणाने मूळ अर्ज क्र.२७०/२०१८ निकाली काढताना श्रीमती दिपाली बासोळे यांचा अमागास (महिला) पदाकरिता विचार करण्यात येऊन सदर प्रकरणी ३ महिन्यात कार्यवाही करावी, असे आदेश दिनांक १४ ऑक्टोबर, २०१९ रोजी पारित केले आहेत. मा. न्यायाधिकरणाच्या आदेशानुसार महाराष्ट्र लोकसेवा आयोगाने दिनांक १३ डिसेंबर, २०१९ च्या पत्रान्वये अधिव्याख्याता पदासाठी श्रीमती दिपाली बासोळे यांच्या नावाची शिफारस केली आहे.
२. तथापि, अमागास (महिला) प्रवर्गात पद रिक्त नसल्याने मा. न्यायाधिकरणाचे आदेश विचारात घेऊन श्रीमती बासोळे यांना खुला (सामान्य) प्रवर्गात सामावून घेण्याबाबतची बाब विचाराधीन होती. तसेच श्रीमती दिपाली तुकाराम बासोळे यांना पदस्थापना देण्यापूर्वी सामान्य प्रशासन विभागाच्या क्रमांक : एसआरव्ही-२०१७/प्र.क्र.११४/कार्या - १२, दिनांक १५.०६.२०१७ च्या अधिसूचनेद्वारे करण्यात आलेल्या सुधारणेनुसार श्रीमती बासोळे यांच्याकडून महसूली विभागाचा विकल्प घेण्यात आला आहे. श्रीमती बासोळे यांनी दिलेला विकल्प विचारात घेऊन, त्यांना नागपूर महसूली विभागात पदस्थापनेबाबत शासन पुढील आदेश देत आहे.
पृष्ठ ४ पैकी १
# Page 2
शासन आदेश क्रमांकः ससेप्र-४४१७/प्र.क्र.४४/प्रशा-२
शासन आदेश
मा. महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्रमांक २७०/२०१८ मध्ये दिनांक १४ ऑक्टोबर, २०१९ रोजी दिलेल्या निर्णयानुसार महाराष्ट्र लोकसेवा आयोगाने केलेली शिफारस विचारात घेऊन श्रीमती दिपाली तुकाराम बासोळे यांना महाराष्ट्र शिक्षण सेवा (शिक्षण सक्षमीकरण शाखा) गट-ब मधील अधिव्याख्याता संवर्गातील सरळसेवेच्या कोट्यातील रिक्त असलेल्या खुला (सामान्य) प्रवर्गात वेतन श्रेणी S-१५ : रू.४१८०-०१३२३०० या वेतन संरचनेत “अधिव्याख्याता, जिल्हा शिक्षण व प्रशिक्षण संस्था, वर्धा” या पदावर पदस्थापना देण्यात येत आहे.
२. सदर पदस्थापना खालील अटी व शर्तीच्या अधीन राहून देण्यात येत आहे.
१) नियुक्ती देण्यात आलेल्या उमेदवारांचा परिविक्षा कालावधी दोन वर्षाचा राहील. तसेच सामान्य प्रशासन विभाग, शासन निर्णय दिनांक २९ फेब्रुवारी, २०१६ नुसार सदर उमेदवारांची पहिली वेतनवाढ त्यांच्या एक वर्षाचा परिविक्षा कालावधी पूर्ण झाल्यानंतर व त्यानंतरची वेतनवाढ त्यांनी परिविक्षा कालावधी पूर्ण केल्यानंतर देण्यात येईल.
२) परिविक्षा कालावधीत सदर उमेदवारांना प्रचलित नियमाप्रमाणे आवश्यक असणारी विभागीय परीक्षा उत्तीर्ण होणे आवश्यक राहील. तसेच परिविक्षा कालावधी
समाधानकारकरित्या पूर्ण करणे आवश्यक राहील. परिविक्षा कालावधीत त्यांनी कामाचा अपेक्षित दर्जा प्राप्त न केल्यास किंवा विहीत विभागीय परीक्षा उत्तीर्ण न केल्यास
कोणतीही पूर्वसूचना न देता, त्यांच्या सेवा समाप्त करण्यात येतील.
३) उपरोक्त उमेदवार यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा विहीत मुदतीत उत्तीर्ण होणे आवश्यक राहील. तसे न झाल्यास संबंधित उमेदवारांचे वेतनवाढ रोखून ठेवण्यात येईल.
४) महाराष्ट्र नागरी सेवा (जेष्ठतेचे विनियमन) नियमावली, १९८२ व त्यामध्ये वेळोवेळी करण्यात येणाऱ्या सुधारणांच्या अधिनतेने सदर उमेदवारांची जेष्ठता राहील. सदर उमेदवारांनी त्यांच्या नियुक्तीच्या पदावर आदेशाच्या दिनांकापासून एक महिन्याच्या आत रुजू व्हावयाचे आहे. काही अपरिहार्य कारणास्तव त्यांना रुजू होण्यास मुदतवाढ हवी असल्यास तसे सकारण लेखी कळवून मुदतवाढ घेणे आवश्यक आहे. महाराष्ट्र लोकसेवा आयोगाने शिफारस केलेल्या गुणवत्ता क्रमांकानुसार त्यांना जेष्ठता मिळणार नाही व ते हजर होतील त्या दिनांकापासून त्यांची जेष्ठता धरण्यात येईल.
५) वित्त विभागाचे शासन निर्णय क्र. अंनियो-१००५/१२६/सेवा-४, दिनांक ३१ ऑक्टोबर २००५ नुसार परिभाषित अंशदान निवृत्ती वेतन योजनेतील तरतुदी सदर उमेदवारांना लागू राहतील. तसेच दिनांक १ नोव्हेंबर २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्यांबाबत वित्त विभागाचे शासन
पृष्ठ ४ पैकी २
# Page 3
शासन आदेश क्रमांक: ससेप्र-४४१७/प्र.क्र.४४/प्रशा-२
परिपत्रक क्र.अंनियो-१००५/१२६/ सेवा-४, दिनांक १८ ऑगस्ट, २००९ मधील तरतुदी सदर उमेदवारांना लागू राहतील.
६) संबंधित उमेदवारांनी त्यांच्या शैक्षणिक अर्हतेबाबत व इतर आवश्यक प्रमाणपत्राच्या मूळ प्रती तपासणीकरीता व साक्षांकित प्रतींचा संच पदस्थापना स्विकारण्याच्या वेळी संबंधित
कार्यालय प्रमुख/ नियंत्रण अधिकारी यांच्याकडे सादर कराव्यात आणि कार्यालय प्रमुख/ नियंत्रण अधिकारी यांनी प्रमाणपत्रांची तपासणी करून संबंधित उमेदवाराला रुजू करून घ्यावे.
७) महाराष्ट्र लोकसेवा आयोगाने संबंधित उमेदवारांनी सादर केलेली सर्व कागदपत्रे संबंधित सक्षम यंत्रणेमार्फत तपासण्याच्या सूचना केलेल्या आहेत. त्यामुळे तपासणीअंती उमेदवारांनी सादर केलेली कागदपत्रे खोटी अथवा बनावट आढळल्यास त्यांच्या सेवा कुठलीही पूर्व सूचना न देता तात्काळ संपुष्टात आणण्यात येतील.
८) संबंधित उमेदवारांनी या आदेशाच्या दिनांकापासून ३० दिवसात नियुक्तीच्या पदावर रुजू व्हावे. विहीत कालमर्यादेत रुजू न होणाऱ्या उमेदवारांना सदर नियुक्तीमध्ये स्वारस्य नसल्याचे समजण्यात येईल आणि सदर नियुक्तीकरीता संबंधित उमेदवारांचा हक्क आपोआप संपुष्टात येईल.
९) महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०१५ मधील नियम क्र.८ (१) (अ) नुसार वरील उमेदवारांची ज्या महसूली विभागात नियुक्ती झाली आहे, त्या विभागात किमान नऊ वर्षे इतका सेवा कालावधी पूर्ण करणे आवश्यक राहील.
१०) शासकीय सेवेत रुजू झाल्यानंतर ज्या उमेदवारांना शासकीय सेवेचा राजीनामा द्यावयाचा असल्यास त्यांनी एक महिन्याची पूर्वसूचना शासनास देणे आवश्यक राहील अन्यथा त्यांना एक महिन्याचे वेतन शासनाकडे जमा करावे लागेल.
११) उपरोक्त उमेदवारांना नियुक्तीच्या ठिकाणी उपस्थित राहण्यासाठी प्रवास भत्ता देण्यात येणार नाही.
१२) वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिकाऱ्यांना लागू असलेले प्रचलित नागरी सेवा विषयक सर्वसाधारण नियम सदर उमेदवारांना लागू राहतील.
३. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व याबाबतचा अहवाल संबंधित कार्यालय प्रमुखांनी आयुक्तांमार्फत शासनास सादर करावा.
४. मा. महाराष्ट्र प्रशासकीय न्यायाधिकरणाने मूळ अर्ज क्रमांक २७०/२०१८ मध्ये दिलेल्या निर्णयानुसार श्रीमती दिपाली बासोळे यांना शासन सेवेत नियुक्ती देण्याकरीता अमागास महिला येथील पद रिक्त नसल्याने, त्यांना खुला (सामान्य) मधील रिक्त पदावर सामावून घेण्याच्या निर्णयास
पृष्ठ ४ पैकी ३
# Page 4
शासन आदेश क्रमांक: ससेप्र-४४१७/प्र.क्र.४४/प्रशा-२
सामान्य प्रशासन विभाग, १६-अ व १६-ब तसेच इतर मागास वर्ग बहुजन कल्याण विकास विभागाची सहमती घेण्यात आली आहे.