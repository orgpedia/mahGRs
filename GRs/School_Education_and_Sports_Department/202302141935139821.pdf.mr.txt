# Page 1
छत्रपती शिवाजी महाराज चषक राज्यस्तरीय कब्बड्डी स्पर्धेच्या अनुदानामध्ये वाढ करण्याबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: क्रीस्पर्धा-११२१/प्र.क्र.३० / क्रीयुसे - २,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक :- १५ फेब्रुवारी, २०२३
वाचा : १. शासन निर्णय, समाजकल्याण, सांस्कृतिक कार्य व क्रीडा विभाग क्र.राक्रीधो-१०९६ प्र.क्र.३३०/क्रीयुसे १,दि.२४ ऑक्टोंबर १९९७ २. शासन निर्णय,समाजकल्याण,सांस्कृतिक कार्य व क्रीडा विभाग क्र.राक्रीधो १०९९/प्र.क्र.२६७/क्रीयुसे १, दि. २४ जानेवारी २०००
३. शासन निर्णय, शालेय शिक्षण व क्रीडा विभाग क्र. क्रीस्पर्धा २०११/(प्र.क्र.४५/११) क्रीयुसे-२, दि. ३ जानेवारी, २०१२ ४. आयुक्त, क्रीडा व युवक सेवा, पुणे यांचे पत्र क्र. क्रीयुसे/कु.व्हॉ.खो.क./प्रस्ताव/ २०-२१/का-४/७८७९, दि. १ मार्च, २०२१.
प्रस्तावना -: महाराष्ट्राच्या क्रीडा संस्कृतीची जोपासना व वाढ होण्यासाठी विविध खेळांच्या माध्यमातून युवा पिढीला खेळाकडे आकृष्ट करणे व त्यांच्यातील क्रीडा गुणांना वाव देणे आवश्यक आहे.
महाराष्ट्रात कब्बड्डीसारख्या देशी खेळाबाबत ग्रामीण व शहरी भागात विशेष आवड व आत्मियता आहे. कब्बड्डी हा खेळ महाराष्ट्रात सर्वत्र खेळला जातो. देशातील इतर राज्यात व देशाबाहेरही कब्बड्डी खेळांचा प्रचार व प्रसार करण्यात महाराष्ट्रात सिंहाचा वाटा आहे. राज्यातील कब्बड्डी खेळातील कामगिरी राष्ट्रीय स्तरावरील स्पर्धेत उल्लेखनीय आहे.
२. महाराष्ट्रात राज्यस्तरावर पुरुष व महिलांसाठी दरवर्षी “छत्रपती शिवाजी महाराज चषक राज्यस्तरीय कब्बड्डी स्पर्धा आयोजित करण्यात येते. संदर्भ क्र ३ येथील दि. ०३ नोव्हेंबर, २०१२ च्या शासन निर्णयान्वये प्रतिवर्षी रु. ५०.०० लक्ष इतके अनुदान देण्यास मंजूरी देण्यात आली आहे.
या स्पर्धेसाठीची नियमावली सदर शासन निर्णयान्वये विहित करण्यात आली आहे.
३. सदर स्पर्धा आयोजनासाठीची अनुदान रक्कम २०१२ मध्ये ठरविली असून स्पर्धा आयोजनासंबंधातील विविध बाबींवरील खर्चात होणारी वाढ विचारात घेता या स्पर्धेच्या अनुदानात वाढ करण्याची बाब शासनाच्या विचाराधीन होती. आता शासनाने याबाबत खालीलप्रमाणे निर्णय घेतला आहे:
शासन निर्णय -: छत्रपती शिवाजी महाराज चषक राज्यस्तरीय कब्बड्डी स्पर्धेच्या आयोजनासाठी देण्यात येणाऱ्या सध्याच्या प्रतिवर्ष रु. ५०.०० लक्ष या अनुदानामध्ये वाढ करुन ते प्रतिवर्ष रु.७५.०० लक्ष एवढे करण्यास शासनाची मान्यता देण्यात येत आहे.
# Page 2
शासन निर्णय क्रमांक: क्रीस्पर्धा-११२१/प्र.क्र.३० / क्रीयुसे- २ २. सदर स्पर्धेच्या आयोजनासाठी शासनाच्या अन्य कोणत्याही योजनेंतर्गत अथवा तरतुदीमधून (उदा.स्थानिक आमदार निधी, इत्यादी.) निधी मंजूर झाल्यास आणि / किंवा खाजगी प्रायोजकामार्फत निधी मंजूर झाल्यास, शासनाकडून मंजूर अनुदान व अन्य स्त्रोतामधून प्राप्त निधी एकत्रित विचारात घेण्यात येईल. स्पर्धेच्या आयोजनासाठी या एकत्रित निधीपेक्षा प्रत्यक्षात कमी खर्च झाल्यास उर्वरित रक्कम शासनास परत करणे स्पर्धा आयोजकांना बंधनकारक राहील. याबाबतची जबाबदारी आयुक्त, क्रीडा व युवक सेवा कार्यालयाची राहील.
४. सदर शासन निर्णय वित्त विभागाच्या अनौपचारीक संदर्भ क्र. अनौसं २३८/व्यय-५, दि.
२४.०२.२०२२ अन्वये निर्गमित करण्यात येत आहे.
# Page 3
# Page 4