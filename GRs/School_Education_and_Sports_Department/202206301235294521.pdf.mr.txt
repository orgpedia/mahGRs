# Page 1
वैयक्तिक लाभाच्या योजनापात्र लाभार्थ्यांपर्यंत पोहचविण्यासाठी करावयाच्या उपाययोजना महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: आधार-२०२२/प्र.क्र.१५८/एसडी-१
चौथा मजला, विस्तार इमारत, हुतात्मा राजगुरू चौक,
मादाम कामा मार्ग, मंत्रालय, मुंबई-४०० ०३२
तारीख: ३० जून, २०२२
वाचा - १) केंद्र शासनाच्या भारतीय विशिष्ट पहचान प्राधिकरण कार्यालयाचे परिपत्रक क्रमांकः १-१/२०१९-UIDAI (DBT), दिनांक २५.११.२०१९ २) वित्त विभागाचा शासन निर्णय क्रमांकः संकीर्ण-२०२२/प्र.क्र.२७/अर्थबळ, दिनांक ८.६.२०२२
प्रस्तावना - राज्य शासनाच्या आदिवासी विकास, सामाजिक न्याय व विशेष सहाय्य, इतर मागास बहुजन कल्याण,अल्पसंख्यांक विकास, कौशल्य विकास व उद्योजकता, शालेय शिक्षण व क्रीडा विभाग, उच्च व तंत्र शिक्षण विभाग, वैद्यकीय शिक्षण व औषधी द्रव्ये तसेच महिला व बालविकास या विभागांमार्फ़त पोषण आहार, विविध सवलती व वैयक्तिक लाभाच्या विविध योजना राबविण्यात येतात. यास्तव, बालकांना तसेच समाजातील इतर वंचित घटकांना कल्याणकारी राज्याच्या विविध योजनांच्या मुख्य प्रवाहात राहता यावे व एकही पात्र लाभार्थी वंचित राहू नये म्हणून पोषण आहार, विविध सवलती व वैयक्तिक लाभाच्या योजना पात्र लाभार्थ्यांपर्यंत पारदर्शी पद्धतीने पोहचविण्यासाठी वित्त विभागाने उपरोक्त वाचा-१ मधील शासन निर्णयान्वये दिलेल्या सूचना विचारात घेऊन उपाययोजना करण्याबाबतची बाब या विभागाच्या विचाराधीन होती.
शासन निर्णय शालेय शिक्षण व क्रीडा विभागांतर्गत विद्यार्थ्यांसाठी पोषण आहार, शिक्षण हक्क अधिनियमांतर्गत दुर्बल, वंचित घटकांकरिता २५% प्रवेश प्रक्रिया तसेच वैयक्तिक लाभाच्या विविध शिष्यवृत्ती योजना राबविल्या जातात. विविध सवलती व वैयक्तिक लाभाच्या योजना पात्र लाभार्थ्यांपर्यंत पारदर्शी पद्धतीने पोहचविण्यासाठी खालील प्रमाणे उपाययोजना करण्याचा निर्णय शासन स्तरावर घेण्यात आला आहेः १) शालेय शिक्षण व क्रीडा विभागामार्फ़त राबविल्या जाणा-या योजनांच्या सर्व लाभार्थ्यांचा योजना निहाय डेटाबेस तयार करून तो आधारशी संलग्नीकृत करण्यात यावा. सदर योजनांशी संबंधीत सर्व लाभार्थ्यांची नावे आधार कार्डशी जोडण्याची प्रक्रिया डिसेंबर, २०२२ अखेरपर्यंत पूर्ण करणे अनिवार्य राहील. सदर योजनांशी संबंधीत सर्व लाभार्थी आधार कार्डशी जोडूनच दिनांक १.१.२०२३ पासून संबंधीत योजनांना निधी वितरीत करण्यात यावा.
२) शाळा व कनिष्ठ महाविद्यालयांतील सर्व विद्यार्थ्यांची नोंदणी व नियमित उपस्थिती यांबाबतची माहिती Web Based Application च्या माध्यमातून करावी व त्याचा Master Data Base अद्ययावत ठेवण्याची प्रक्रिया डिसेंबर, २०२२ अखेर पर्यंत करणे अनिवार्य राहील.
३) प्रत्येक योजनेच्या अंतर्गत लाभार्थी विद्यार्थ्यांचा आधार संलग्नित Master Data Base अद्ययावत ठेऊन प्रतिदिन उपस्थितीच्या नोंदीनुसार दिनांक १.१.२०२३ पासून संबंधीत योजनांसाठीचा निधी वितरीत करावा.
# Page 2
शासन निर्णय क्रमांक: आधार-२०२२/प्र.क्र.१५८/एसडी-१
४) शिष्यवृत्तीसाठी पात्र कोणताही विद्यार्थी, लाभापासून वंचित राहू नये, यासाठी शिष्यवृत्तीशी संबंधीत प्रत्येक योजना आधारशी संलग्नीकृत करूनच दिनांक १.१.२०२३ पासून DBT मार्फत शिष्यवृत्ती विद्यार्थ्यांच्या खात्यात जमा करण्यात यावी.
५) राज्यातील सर्व विद्यार्थ्यांना आधारशी संलग्नीकृत करण्यासाठी नोव्हेंबर, २०२२ पर्यंतचे नियोजन सोबत जोडलेल्या “प्रपत्र अ” अन्वये करावे. यापूर्वी लाभार्थी विद्यार्थ्यांची आधार संलग्नता झाली असल्यास केवळ तांत्रिक बाबींमुळे अवैध ठरलेल्या आधारच्या पडताळणीबाबतचे नियोजन सोबत जोडलेल्या “प्रपत्र अ-१” अन्वये करावे. आधार संलग्निकृत करण्याची कार्यवाही पूर्ण झाली नसेल, अशा जिल्ह्यांमध्ये कोणत्याही परिस्थितीत दिनांक ३१.१२.२०२२ पर्यंत सर्व लाभार्थ्यांची आधारशी संलग्निकृत करण्याची कार्यवाही (नव्याने समाविष्ट होणारे लाभार्थी धरून) पूर्ण करण्यात यावी. शालेय शिक्षण व क्रीडा विभागाच्या अधीनस्त असलेल्या योजनांतील सर्व लाभार्थ्यांना आधारशी संलग्नीकृत करण्यासाठी नोव्हेंबर, २०२२ पर्यंतचे नियोजन सोबत जोडलेल्या “प्रपत्र अ-२” अन्वये करावे. यासंदर्भातील कामाचे नियोजन “प्रपत्र क” नुसार करावे.
६) “प्रपत्र अ” मध्ये असलेला यासंदर्भातील कालबद्ध कार्यक्रम तसेच “प्रपत्र ब” मध्ये असलेला मासिक प्रगती अहवाल योजनानिहाय स्वतंत्र तयार करणे आवश्यक राहील.
७) सचिव, शालेय शिक्षण व क्रीडा विभाग यांच्यामार्फ़त दर महिन्याच्या तीन तारखेला याबाबतचा आढावा घेण्यात येईल. यास्तव, मासिक प्रगती अहवाल प्रत्येक महिन्याच्या तीन तारखेपर्यंत सोबत जोडलेल्या “प्रपत्र ब” प्रमाणे शासनास उपलब्ध करून द्यावा. डिसेंबर महिन्याच्या पहिल्या आठवड्यात सचिव, शालेय शिक्षण व क्रीडा विभाग यांच्या मार्फ़त यासंदर्भातील अंतिम आढावा घेण्यात येईल.
२. आधार अधिनियमातील तरतूदी, मा. सर्वोच्च न्यायालयाने दिलेले आदेश, संदर्भ- १ मधील परिपत्रक तसेच याबाबत वेळोवेळी निर्गमित करण्यात आलेल्या सूचना लक्षात घेऊन माहिती व तंत्रज्ञान आणि विधि व न्याय विभागाची सहमती घेऊन आधार कायद्याच्या कलम-७ अन्वये अध्यादेश निर्गमित करण्यात येईल.
# Page 3
# Page 4
# Page 5
# Page 6
# Page 7
# Page 8