# Page 1
“कौशल्य सेतू” मधील व्यवसाय विषयाचा अभ्यासक्रम यशस्वीपणे पूर्ण करणाऱ्या विद्यार्थ्यांना उच्च माध्यमिक शिक्षणाची संधी उपलब्ध करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्र. संकिर्ण २०१८/प्र.क्र.१३५/एसडी-२
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई-३२
दिनांक :- १ जून, २०१८
संदर्भ :- शालेय शिक्षण व क्रीडा विभाग, शासन निर्णय क्र.बैठक-२०१६/प्र.क्र.८९/ एस. डी. २, दि. ३० ऑगस्ट, २०१६
प्रस्तावना शासन निर्णय, दि. ३० ऑगस्ट, २०१६ अन्वये राज्य मंडळातर्फे घेण्यात येणाऱ्या इ. १० वी च्या परिक्षेमध्ये ३ किंवा त्यापेक्षा अधिक विषयांमध्ये उत्तीर्ण न होऊ शकणाऱ्या विद्यार्थ्यांना अनुत्तीर्ण असा शेरा गुणपत्रिकेवर न देता “कौशल्य विकासास पात्र” असे नमूद करण्याबाबतचा निर्णय घेण्यात आला आहे.
उपरोक्त शासन निर्णयांनुसार “कौशल्य विकासास पात्र ठरणाऱ्या विद्यार्थ्यांना इ. १० वी प्रमाणपत्र परिक्षेकरिता व्यवसाय विषयांचे क्रेडिटस् द्यावेत, जेणे की त्यांना उच्च माध्यमिक शिक्षणाचे मार्ग खुले होतील, याबाबतचा प्रस्ताव शासनाच्या विचाराधीन होता. या अनुषंगाने पुढीलप्रमाणे निर्णय घेण्यात येत आहे.
शासन निर्णय : १) “कौशल्य सेतू” या कार्यक्रमात प्रवेश घेतलेल्या विद्यार्थ्यांना इ. १० वी प्रमाणपत्र परीक्षेकरिता ट्रान्स्फर ऑफ क्रेडिटस चा लाभ घेता येईल.
२) औद्योगिक प्रशिक्षण संस्थातून व्यवसाय अभ्यासक्रम / विषय उत्तीर्ण करणाऱ्या विद्यार्थ्यांना ज्याप्रमाणे जास्तीत जास्त ४ विषयांचे क्रेडिटस् घेता येण्याची सुविधा दि. ३० मे, २०१८ च्या शासन निर्णयान्वये देण्यात आली आहे. तशीच सुविधा “कौशल्य सेतू” विषय / अभ्यासक्रम उत्तीर्ण करणाऱ्या विद्यार्थ्यांना कमाल ४ विषयांकरिता ( कमाल ४०० गुणांकरिता) उपलब्ध करुन देण्यात येत आहे.
याअनुषंगाने स्पष्ट करण्यात येते की, “कौशल्य सेतू” अंतर्गत विद्यार्थ्यांने एक विषयाचा कौशल्य सेतू अभ्यासक्रम पूर्ण केल्यास एका विषयाकरिता १०० गुणांचे क्रेडिट घेता येईल, दोन विषय पूर्ण केल्यास २०० गुणांचे क्रेडिट घेता येईल, असे कमाल ४ कौशल्य सेतू विषय पूर्ण करणाऱ्या विद्यार्थ्याला ४०० गुणांपर्यंतचे क्रेडिट प्राप्त करता येऊ शकेल.
३) राज्य मंडळाच्या इ. १० वी परीक्षेतील नियमानुसार आवश्यक दोन भाषा विषय उत्तीर्ण करणे कौशल्य सेतू मधील विद्यार्थ्यांना अनिवार्य राहील. तथापि, हे विषय जर विद्यार्थ्यांने इ. १० वी परीक्षेत उत्तीर्ण केले असतील तर त्याला ते पुन्हा द्यावे लागणार नाहीत. तसेच, इ. १० वी स्तरावरील ग्रेड विषय उत्तीर्ण होणे अनिवार्य राहील.
# Page 2
शासन निर्णय क्रमांकः संकिर्ण २०१८/प्र.क्र.१३५/एसडी-२
४) “कौशल्य सेतू” हा कार्यक्रम ज्या संस्थांमध्ये सुरु आहे, त्या संस्थानी राज्य मंडळाचा सांकेतांक क्रमांक घ्यावा.
५) “कौशल्य सतू” या कार्यक्रमांतर्गत जे व्यवसाय विषय शिकविण्यात येत आहेत, त्या विषयांना राज्य मंडळाची विषय मान्यता व विषय क्रमांक देण्यात यावा.
६) यानुषंगाने राज्य मंडळाने शुल्क व अन्य आवश्यक प्रशासकीय सूचना निर्गमित कराव्यात.
# Page 3