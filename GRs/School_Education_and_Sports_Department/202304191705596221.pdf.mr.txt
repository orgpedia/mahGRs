# Page 1
महाराष्ट्र शासनाच्या राज्य अभ्यासक्रमाच्या शाळा वगळून राज्यातील इतर परीक्षा मंडळाच्या शाळांमध्ये सन २०२३-२४ पासून पुढील तीन वर्षापर्यंत इयत्ता आठवी, नववी व दहावीच्या विद्यार्थ्यांचे मराठी विषयाचे मुल्यांकन करतांना ‘श्रेणी’ स्वरूपात (अ,ब,क,ड) करणेबाबत.
महाराष्ट्र शासन
शालेय शिक्षण व क्रीडा विभाग
शासन निर्णय क्रमांक: संकीर्ण- २०२० / प्र.क्र.१८२/एसडी-४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : १९ एप्रिल, २०२३.
वाचा:- शासन निर्णय क्रमांक संकीर्ण-२०१९/प्र.क्र.७८/एसडी-४, शालेय शिक्षण व क्रीडा विभाग, मंत्रालय, मुंबई, दिनांक ०१ जून,२०२०.
प्रस्तावना: शासन निर्णय दि.१ जून, २०२० नुसार महाराष्ट्र राज्यातील सर्व परीक्षा मंडळाचे अभ्यासक्रम असलेल्या सर्व माध्यमांच्या शासकीय व खाजगी व्यवस्थापनाच्या सर्व शाळांमध्ये मराठी भाषेचे अध्यापन व अध्ययन सक्तीचे करण्यात आलेले आहे. राज्यातील केंद्रीय माध्यमिक शिक्षण मंडळ (सी.बी.एस.ई.) भारतीय माध्यमिक शिक्षण मंडळ आंतरराष्ट्रीय शिक्षण मंडळ (आय.
बी.) तसेच केंब्रीज व अन्य मंडळाचे अभ्यासक्रम असलेल्या खाजगी / केंद्रीय अशा सर्व शाळांसाठी सदर शासन निर्णयातील परिशिष्ठ 'ब' नुसार अभ्यासक्रम व पाठ्यपुस्तके निर्धारित करण्यात आलेली आहे.
मराठी भाषेच्या अध्यापन-अध्ययन सक्तीबाबतच्या या निर्णयाची अंमलबजावणी कोविड-१९ या महामारीच्या कालावधीत सुरू झाली. या कालावधीत नियमित शाळा सुरु राहण्यास अनेक अडचणी आलेल्या होत्या. त्यामुळे सन २०२०-२१ पासून सुरु झालेल्या सक्तीच्या मराठी भाषा अध्यापन-अध्ययन प्रक्रियेवरही प्रतिकूल परिणाम होऊन मराठी विषयाच्या अध्ययनामध्ये व पर्यायाने संपादणूकीमध्ये विद्यार्थ्यांना अडचणी आलेल्या आहेत असे दिसून येते. राज्य अभ्यासक्रमाच्या व्यतिरिक्त इतर परीक्षा मंडळाच्या विद्यार्थ्यांना मराठी विषय नवीन असल्याने त्यांच्या बाबतीत ही बाब अधिक प्रकर्षाने आढळून येत आहे. या सर्व बाबींचा विचार करता इतर परीक्षा मंडळांच्या विद्यार्थ्याच्या मराठी भाषा मूल्यांकनाबाबत सुलभता येण्यासाठी योग्य निर्णय घेण्याची बाब शासनाच्या विचाराधीन होती.
शासन निर्णय: महाराष्ट्र शासनाच्या राज्य अभ्यासक्रमाच्या शाळा वगळून राज्यातील इतर परीक्षा मंडळाच्या शाळांमध्ये सन २०२३-२४ पासून पुढील तीन वर्षांपर्यंत इयत्ता आठवी, नववी व दहावीच्या विद्यार्थ्यांचे
# Page 2
शासन निर्णय क्रमांक: संकीर्ण - २०२०/प्र.क्र.१८२/एसडी-४
मराठी विषयाचे मुल्यांकन करतांना ‘श्रेणी’ स्वरूपात (अ,ब,क,ड) केले जावे. तसेच सदर मूल्यांकनाचा समावेश या परीक्षा मंडळांच्या इतर विषयांच्या एकत्रित मूल्यांकनामध्ये करण्यात येऊ नये, शासन निर्णय दि.१ जून, २०२० मधील परिशिष्ट 'ब' नुसार श्रेणी निश्चिती व मूल्यांकन बाबत वरील निर्णयानुसार योग्य ती कार्यवाही करण्याची जबाबदारी संबंधित परीक्षामंडळ/ व्यवस्थापनाची राहील.
# Page 3