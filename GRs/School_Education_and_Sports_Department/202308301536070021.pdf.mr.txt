# Page 1
सन २०२२-२३ चे क्रांतीज्योती सावित्रीमाई फुले राज्य शिक्षक गुणगौरव पुरस्कार प्रदान करण्यासाठीच्या सत्कार समारंभाच्या खर्चास वित्तीय मान्यता व संक्षिप्त देयकावर रक्कम काढण्यास मान्यता देण्याबाबत .
महाराष्ट्र शासन
शालेय शिक्षण व क्रीडा विभाग
शासन निर्णय क्रमांकः पीटीसी-२०२३/प्र.क्र.१४०/टीएनटी-४
मादाम कामा मार्ग, हुतात्मा राजगुरु चौक
मंत्रालय विस्तार भवन,मुंबई - ४०० ०३२.
दिनांक : ३० ऑगस्ट,२०२३
वाचा : १) शासन निर्णय,शालेय शिक्षण व क्रीडा विभाग क्र. पीटीसी २०२२/ प्र.क्र.३४/टीएनटी-४, दि.२८जून,२०२२ २) शिक्षण संचालक (माध्यमिक व उच्च माध्यमिक),महाराष्ट्र राज्य,पुणे यांचे पत्र क्र. शिसं/ राशिपु/समारंभ/२०२२-२३/विद्या/ए-२/२८७४,दि.१२ जून,२०२३.
३) शासन निर्णय, शालेय शिक्षण व क्रीडा विभाग क्र. पीटीसी २०२३/प्र.क्र.१२०/टीएनटी-४, दि. ३० जून, २०२३.
प्रस्तावना : समाजाची नि:स्वार्थ भावाने आणि निष्ठेने सेवा करणाऱ्या व राज्यातील शैक्षणिक क्षेत्रात उत्कृष्ट काम करणाऱ्या शिक्षकांना त्यांच्या अंगिकृत कामात प्रोत्साहन देण्याच्या व त्यांच्या गुणांचा यथोचित सन्मान करण्याच्या उद्देशाने दिनांक २८जून २०२२च्या शासन निर्णयातील अटी व शर्ती व निकषांनुसार राज्यातील १०९ शिक्षकांना दरवर्षीप्रमाणे यावर्षीही दि.०५ सप्टेंबर, २०२३ या शिक्षकदिनी क्रांतीज्योती सावित्रीमाई फुले राज्य शिक्षक गुणगौरव पुरस्काराने गौरविण्यात येणार आहे.
वाचा येथील क्र.२ नुसार सदर पुरस्कार समारंभासाठी लागणाऱ्या अंदाजित खर्चाचा प्रस्ताव शिक्षण संचालक (माध्यमिक व उच्च माध्यमिक), महाराष्ट्र राज्य, पुणे यांनी दिनांक १२ जून,२०२३ रोजीच्या पत्रान्वये शासनास सादर केला आहे. वाचा येथील क्र. ३ च्या शासन निर्णयांन्वये सदर पुरस्कार समारंभासाठी येणाऱ्या खर्चास प्रशासकीय मान्यता देण्यात आली आहे.तथापि,सदरहू कार्यक्रमावरील खर्च भागविण्यासाठी वित्तीय मान्यता देऊन सदर रक्कम संक्षिप्त देयकावर एकरकमी काढण्यास मान्यता देण्याची बाब शासनाच्या विचाराधीन होती.
शासन निर्णय:
समाजाची निःस्वार्थ भावाने आणि निष्ठेने सेवा करणाऱ्या व राज्यातील शैक्षणिक क्षेत्रात उत्कृष्ट काम करणाऱ्या १०९ शिक्षकांना सन २०२२-२३ या वर्षासाठी क्रांतीज्योती सावित्रीमाई फुले राज्य शिक्षक गुणगौरव पुरस्कार प्रदान करण्यासाठीचा वितरण कार्यक्रम दि.०५ सप्टेंबर, २०२३ रोजी मुंबई येथे होणार आहे. या पुरस्कार वितरण कार्यक्रमासाठी सन २०२३-२४ करिता खालील लेखाशिर्षांपुढे नमुद केलेल्या
# Page 2
शासन निर्णय क्रमांकः पीटीसी-२०२३/प्र.क्र.१४०/टीएनटी-४
तरतूदीमधील रु.१,९५,५५,७००/- (अक्षरी रुपये- एक कोटी पंच्च्यान्नव लाख पंचावन्न हजार सातशे फक्त) एवढा निधी शासन मंजूर करत आहे.
-------------------------------------------------------------------------------------------------------------------------------------------------------------------------------
| अ.क्र. | लेखाशिर्ष व मागणी क्रमांक | मंजूर तरतूद ( रु. हजारात ) | प्रशासकीय मंजूरी (रु. हजारात) | मंजूर निधी (रु. हजारात) |
| १. | “मागणी क्र. ई- २,२२०२, सर्वसाधारण शिक्षण, ८०, सर्वसाधारण, ८००, इतर खर्च (०२) संकीर्ण (०२) (०१) आदर्श शिक्षकांना पुरस्कार (दत्तमत) (२२०२२२९२)” | २०००० | १९५५५.७ | १९५५५.७ |
| २. | “मागणी क्र.ई-२,२२०२, सर्वसाधारण शिक्षण, ८०, सर्वसाधारण, ८००, इतर खर्च (०२) संकीर्ण (०२) (४६) आदिवासी क्षेत्रातील उत्कृष्ट कामासाठी शिक्षकांना राज्य पुरस्कार (२२०२३६८२) |  |  |  |
|  | “मागणी क्र.ई-२,२२०२, सर्वसाधारण शिक्षण, ८०,सर्वसाधारण,८००,इतर खर्च (०२) संकीर्ण (०२) (०३) आदर्श स्त्री शिक्षिका पुरस्कार (२२०२२८८२ ) " | १ |  |  |
|  | एकूण | २०००२ | १९५५५.७ | १९५५५.७ |
-------------------------------------------------------------------------------------------------------------------------------------------------------------------------------
२. महाराष्ट्र आकस्मिक खर्च अधिनियम १९६५ च्या परिशिष्ट-१ विवरण पत्र २ मधील अनुक्रमांक ५४ नुसार पारितोषिक वितरण समारंभासाठी संबंधित असलेले अनुषंगिक खर्च संक्षिप्त देयकावर काढणे अनुज्ञेय असून वित्तीय अधिकार नियम पुस्तिका १९७८ भाग पहिला उपविभाग २, अनुक्रमांक ११ अ, नियम क्रमांक ३४, शासन निर्णय दिनांक १७ एप्रिल, २०१५ अन्वये अधिदान व लेखा कार्यालय / कोषागार यामधून संक्षिप्त देयकावर रक्कम काढण्याबाबत प्रशासकीय विभागास रुपये ४ लाख मर्यादपर्यंतचे अधिकार आहेत.परंतु सदर प्रकरणी रक्कम रु.४ लाखापेक्षा जास्त असल्याने सदर समारंभासाठी येणारा एकूण खर्च रु.१९५५५.७ हजार संक्षाप्त देयकावर काढण्यास वित्त विभागाची मान्यता घेण्यात आली आहे.
क्रांतीज्योती सावित्रीमाई फुले राज्य शिक्षक गुणगौरव पुरस्कार वितरण समारंभावरील खर्च भागविण्यासाठी एकुण रुपये १,९५,५५,७००/- (अक्षरी रुपये एक कोटी पंच्च्यान्नव लाख पंचावन्न हजार सातशे फक्त) इतकी रक्कम संक्षिप्त देयकावर काढण्यास खालील अटींच्या अधीन राहून मान्यता देण्यात येत आहे: १) संबंधित लेखाशीर्षाखाली दि.२४.०८.२०२३ पूर्वीचे तपशीलवार देयक प्रलंबित नाही.
२) दि. २४.०८.२०२३ नंतर संक्षिप्त देयकावर काढलेल्या सर्व तपशिलवार देयकांचा तत्परतेने निपटारा करण्यात येईल.
३) या संक्षिप्त देयकाचे तपशिलवार देयक एक महिन्याच्या आत सादर करण्यात येईल.तसेच उपयोगिता प्रमाणपत्र तत्काळ सादर करण्यात येईल.
पृष्ठ ३ पैकी २
# Page 3
शासन निर्णय क्रमांक: पीटीसी-२०२३/प्र.क्र.१४०/टीएनटी-४
४) खर्च नियमित देयकाद्वारे करणे शक्य नसुन त्यासाठी संक्षिप्त देयकावर रक्कम काढणे अनिवार्य आहे.
५) या संक्षिप्त देयकाचे तपशिलवार देयक विहित मुदतीत सादर करण्याची व्यक्तिगत जबाबदारी शिक्षण संचालक (माध्यमिक व उच्च माध्यमिक),महाराष्ट्र राज्य, पुणे व शिक्षण संचालक (प्राथमिक), महाराष्ट्र राज्य, पुणे यांची राहील.
६) मासिक निधी विवरणपत्रानुसार या करीता निधी उपलब्धh; आहे.
३. सदर शासन निर्णय वित्त विभागाच्या अनौपचारिक संदर्भ क्र.८३९/२०२३/व्यय-५, दि.२५/०८/२०२३ व अनौपचारिक संदर्भ क्र.३२३/२०२३/विनियम,दि.२८/०८/२०२३ अन्वये दिलेल्या सहमतीने निर्गमित करण्यात येत आहे.