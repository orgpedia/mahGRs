# Page 1
दिव्यांग कल्याण विभाग (खुद्द) च्या स्थायी अग्रिम रकमेत वाढ करणेबाबत.
महाराष्ट्र शासन
दिव्यांग कल्याण विभाग
शासन ज्ञापन क्र.: अग्रिम -२०२३/प्र.क्र.३५/दि.क.-१
३१, ३२, ३५ए, मित्तल टॉवर, ए-विंग, तिसरा मजला,
बॅरीस्टर रजनी पटेल मार्ग, नरीमन पॉईंट,
मुंबई-४०० ०२१.
दिनांक : ०६ सप्टेंबर, २०२३.
वाचा :- १) वित्त विभाग, शासन निर्णय क्र.: माआख-२०११/प्र.क्र.१९/२०११/विनियम, दिनांक ०८/०५/२०१४,
२) वित्त विभाग, शासन निर्णय क्र.: विअप्र-२०१३/प्र.क्र. ३०/२०१३/विनियम, भाग-२, दिनांक १७/०४/२०१५
३) दिव्यांग कल्याण विभागाचे समक्रमांकाचे दिनांक १६ जून, २०२३ चे ज्ञापन.
प्रस्तावना :
वित्त विभागाच्या दिनांक ८ मे, २०१४ च्या शासन निर्णयान्वये, महाराष्ट्र आकस्मिक खर्च नियम ५६ च्या खंड तीन नुसार प्रशासनिक विभाग महालेखापालांच्या सल्ल्याशिवाय विभागप्रमुखांच्या कार्यालयांसाठी रुपये ५०००/- पर्यंत स्थायी अग्रिम मंजूर करतील, अशी तरतूद करण्यात आलेली आहे. त्यास अनुसरुन दिव्यांग कल्याण या नव्याने निर्माण झालेल्या विभागातील तातडीच्या शासकीय कामासाठी विभागाच्या समक्रमांकाच्या दिनांक १६ जून, २०२३ च्या ज्ञापनान्वये, रुपये ५०००/- इतके स्थायी अग्रिम मंजूर करण्यास मान्यता देण्यात आलेली आहे.
सद्यस्थितीत सदर विभाग मित्तल टॉवर, “ए” विंग, नरिमन पॉईंट, मुंबई येथे भाडेतत्त्वावरील जागेत कार्यरत असून विविध विषयांच्या अनुषंगाने आयोजित करण्यात येत असलेल्या बैठकांसाठीच्या अल्पोपहार / चहापान यांचेसाठी वेळावेळी विभागास खर्च करावा लागतो. त्यासाठी रुपये ५०००/ इतक्या स्थायी अग्रिमाची रक्कम कमी पडत असल्याने सदरहू रक्कम रुपये १०,०००/- इतकी करण्याची बाब विभागाच्या विचाराधीन होती.
शासन ज्ञापन :
दिव्यांग कल्याण विभाग (खुद्द) साठी रुपये ५०००/- इतक्या स्थायी अग्रिमाची रक्कम वाढवून सदरहू रक्कम रुपये १०,०००/- इतकी करण्यास मान्यता देण्याबाबत प्रस्ताव वित्त विभागाकडे सादर करण्यात आला होता. त्यावर वित्त विभागाच्या अनौपचारिक संदर्भ क्रमांक : २५० / २०२३ / विनियम, दिनांक ६ जुलै, २०२३ अन्वये महालेखापाल कार्यालयाच्या सल्ल्याने स्थायी अग्रिमाची रक्कम निश्चित करण्यास मान्यता देण्यात आली आहे. त्यानुसार महालेखापाल (लेखा व अनुज्ञयेता)-१, महाराष्ट्र, मुंबई यांचेकडे सदर प्रस्ताव सादर केला असता, स्थायी अग्रिमाची रक्कम रुपये ५०००/- वरून वाढवून ती रुपये १०,०००/- इतकी करण्यास त्यांचे कार्यालयाचे पत्र क्रमांक : TM / Ch. 5 / Persons with Disabilities Welfare Dept / UOR-81 / 617, दिनांक १ सप्टेंबर, २०२३ अन्वये मंजूरी देण्यात आलेली आहे.
# Page 2
शासन ज्ञापन क्रमांकः अग्रिम -२०२३/प्र.क्र.३५/दि.क.-१
२. सबब दिव्यांग कल्याण विभाग (खुद्द) साठी स्थायी अग्रिमाची रक्कम रुपये ५०००/- वरून वाढवून सदर रक्कम रुपये १०,०००/- (रुपये दहा हजार फक्त) इतकी करण्यास मंजूरी देण्यात येत आहे सदर रकमेचा धनादेश आहरण व संवितरण अधिकारी यांचे नावाने काढण्यात यावा.
३. सदर स्थायी अग्रिमापोटी येणारा खर्च मागणी क्रमांक - झेडआय - २, मुख्य लेखाशिर्ष २२५१, सचिवालयीन-सामाजिक सेवा, उप मुख्य लेखाशिर्ष - ००, गौण लेखाशिर्ष-०९०, सचिवालय, गट लेखाशिर्ष- (०१) दिव्यांग कल्याण विभाग, उप गट लेखाशिर्ष - (१) (०१) दिव्यांग कल्याण विभाग (अनिवार्य) (२२५११३८१), उद्दीष्ट - १३, कार्यालयीन खर्च लेखाशिर्षातून भागविण्यात यावा व सदर स्थायी अग्रिमापोटी येणारा खर्च खालील लेखाशिर्षातून भागविण्यात यावा व त्या-त्या वर्षात मंजूर अर्थसंकल्पीय तरतूदीतून खर्ची घालण्यात यावा.
४. उक्त ज्ञापन वित्तीय अधिकार नियमपुस्तिका, १९७८, भाग पहिला, उपविभाग-दोन मधील अनुक्रमांक १२, नियम क्र. ५६ अनुसार महालेखापाल (ले. व अ.) कार्यालयाच्या मान्यतेने निर्गमित करण्यात येत आहे.