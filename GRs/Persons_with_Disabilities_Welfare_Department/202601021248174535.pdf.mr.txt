# Page 1
वेतन व वेतनेतर थकीत प्रस्तावांसाठी
तपासणी सूची निश्चित करणेबाबत.
महाराष्ट्र शासन
दिव्यांग कल्याण विभाग
शासन निर्णय, क्रमांक: दिव्यांग २०२५/प्र.क्र. ४३/E-१५१०९९४/कार्यासन-९
३१,३२,३५ तिसरा मजला, ए विंग, मित्तल टॉवर
बॅरिस्टर रजनी पटेल मार्ग, नरिमन पॉईंट, मुंबई-४०००२१.
दिनांक :- २ जानेवारी , २०२६.
वाचा:-
१.दिव्यांग व्यक्ती हक्क अधिनियम -२०१६, मधील कलम ५०,
२.शाळा संहिता-२०१८
३.सामाजिक न्याय व विशेष सहाय्य विभाग, शासन निर्णय क्र.दिव्यांग- २०२२/प्र.क्र.१०/दि.क.२,
दि.१३ सप्टेंबर,२०२२
४.विभागाचे पत्र क्र.दिव्यांग-२०२३/प्र.क्र.१३५/दि.क.२, दि.२७ सप्टेंबर, २०२३
प्रस्तावना -
दिव्यांग व्यक्ती हक्क अधिनियम -२०१६, मधील कलम ५० नुसार दिव्यांग कल्याणासाठी कार्य करणाऱ्या
दिव्यांगांच्या अशासकीय अनुदानित मतिमंद, अंध, अस्थिव्यंग आणि मुकबधीर या प्रवगांच्या राज्यात शाळा /
कार्यशाळा / बालगृहे कार्यरत आहेत. दिव्यांगांच्या शाळा / कार्यशाळा / बालगृहे यांतील शिक्षक / शिक्षकेतर
कर्मचारी यांचेसाठी नियमावली तसेच शाळांची कार्यपध्दती / शाळा संहिता निर्माण करण्यात आलेली आहे.
त्यानुसार राज्यात सुमारे ९३२ शाळा / कार्यशाळा / बालगृहे सद्यस्थितीत कार्यरत आहेत. यामध्ये ३६- सहायक
अनुदाने (वेतन) उद्दिष्ट्टांतर्गत वेतन खर्च या बाबींचा तसेच ३१- सहायक अनुदाने (वेतनेतर) या उद्दिष्ट्टांतर्गत
परिपोषण, इमारत भाडे व कार्यालयीन खर्च या बाबींचा समावेश होतो.
केंद्र शासनाने शासकीय कर्मचाऱ्यांना दिनांक ०१ जानेवारी, २०१६ पासून सुधारित वेतनश्रेणी (सातवा
वेतन आयोग) लागू करण्याचा निर्णय घेतला आहे. त्यानुसार राज्य शासकीय कर्मचाऱ्यांबरोबर शासकीय
शाळांतील पूर्णवेळ शिक्षक व शिक्षकेतर कर्मचाऱ्यांना वेतन संरचना लागू करण्याबाबत महाराष्ट्र नागरी सेवा
(सुधारित वेतन) नियम २०१९ च्या दिनांक ३० जानेवारी, २०१९ रोजीच्या शासन अधिसूचनेन्वये अधिसूचित केले
आहे.
तसेच वित्त विभागाच्या दिनांक २० फेब्रुवारी, २०१९ रोजीच्या शासन परिपत्रकानुसार प्रारंभिक वेतन
निश्चिती व थकबाकी अदा करण्यासंदर्भात सविस्तर कार्यपध्दती विहित करण्यात आलेली आहे. सदरहू शासन
निर्णय आणि परिपत्रकांनुसार राज्यातील राज्यातील स्वयंसेवी संस्थामार्फत चालविण्यात येणाऱ्या शासन मान्य
व अनुदान प्राप्त अशासकीय दिव्यांग निवासी /अनिवासी विशेष शाळा / कर्मशाळा व मतिमंद बालगृहे यांतील
शिक्षक व शिक्षकेतर कर्मचारी यांना सामाजिक न्याय व विशेष सहाय्य विभागाच्या दिनांक २३ एप्रिल, २०२१ आणि
दिनांक ३० सप्टेंबर, २०२२ रोजीच्या शासन निर्णयान्वये सातवा वेतन आयोगाप्रमाणे सुधारित वेतन संरचना लागू
करण्यात आलेली आहे.
सामाजिक न्याय व विशेष सहाय्य विभागाच्या दिनांक १३ सप्टेंबर, २०२२ रोजीच्या शासन परिपत्रकान्वये
अशासकीय विशेष शाळा / कार्यशाळा इ.च्या थकीत अनुदानाचे प्रस्ताव शासन स्तरावर सादर करण्याच्या सूचना
देण्यात आलेल्या आहेत. सदरचे प्रस्ताव सादर करतांना वेतन तसेच वेतनेतर थकबाकी अदा करण्यापूर्वी सदर
# Page 2
शासन निर्णय क्रमांकः दिव्यांग २०२५/प्र.क्र. ४३/E-१५१०९९४/कार्यासन-९
थकबाकीची रक्कम संबंधितांस नियमाप्रमाणे देय आहे किंवा नाही यासाठी विभागाच्या दिनांक २७ सप्टेंबर, २०२३
रोजीच्या पत्रान्वये तपासणी सूची तयार करण्यात आलेली आहे. तथापि, आयुक्तालय स्तरावरुन प्राप्त होणाऱ्या
प्रस्तावांमध्ये आवश्यक कागदपत्रे नसणे, आकडेवारी नमूद न करण्यात येणे, थकबाकीची कारणे नमूद न
करण्यात येणे इ. बाबींचा उल्लेख केलेला दिसून येत नाही, तसेच सर्व शाळा / कार्यशाळा / बालगृहे यांचे प्रस्ताव
सादर करताना समानता असावी यासाठी सुधारित तपासणी सूची निर्माण करण्याची बाब शासन स्तरावर
विचाराधीन होती.
शासन निर्णय :-
राज्यातील दिव्यांगांच्या विशेष शाळा/कार्यशाळा इ.मधील शिक्षक/शिक्षकेतर कर्मचारी यांच्या वेतन
तसेच वेतनेतर अनुदान अदा करण्यापूर्वी सदर अनुदानाची रक्कम संबंधित संस्थेस /कर्मचाऱ्यास नियमाप्रमाणे
देय आहे किंवा नाही यासाठी प्रपत्र “अ” (वेतन अनुदान), प्रपत्र “ब” (वेतनेतर अनुदान) व प्रपत्र “ब-१” (वेतनेतर
अनुदानाची परिगणना) याप्रमाणे सुधारित तपासणी सूची निश्चित करण्यात येत आहे.
त्यानुसार मुख्य कार्यकारी अधिकारी, जिल्हा परिषद यांनी संस्थांचे वेतन व वेतनेतर अनुदानाचे प्रस्ताव
तपासणी सूचीप्रमाणे तपासणी करून आयुक्त, दिव्यांग कल्याण, पुणे यांना सादर करावे.
तसेच आयुक्त, दिव्यांग कल्याण, पुणे यांनी सदर प्रस्तावांची पडताळणी करून तपासणीसूचीसह व
स्वयंस्पष्ट्ट अभिप्रायासह शासनास प्रस्ताव सादर करावेत.
२. सदर शासन परिपत्रक महाराष्ट्र शासनाच्या "www.maharashtra.gov.in" या संकेतस्थळावर उपलब्ध
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14