# Page 1
दिव्यांग कल्याण विभागाच्या प्रशासकीय
नियंत्रणाखालील क्षेत्रीय कार्यालयासाठी
“आहरण व संवितरण अधिकारी” तसेच
“नियंत्रक अधिकारी” घोषित करण्याबाबत.
महाराष्ट्र शासन
दिव्यांग कल्याण विभाग
शासन निर्णय क्रमांक:- दिव्यांग-२०२५/E-office No.११०८७१६/प्र.क्र. ४९/दिव्यांग कल्याण-२.
३१,३२,३५ ए, ए विंग, तिसरा मजला, मित्तल टॉवर
बॅरिस्टर रजनी पटेल मार्ग, नरिमन पाँईट,
मंत्रालय, मुंबई - ४०० ०२१.
दिनांक :- ०७ मे, २०२५.
वाचा :- १. शासन अधिसूचना, सामान्य प्रशासन विभाग क्रमांक : शाकानि-२०२२/प्र.क्र. ६७/
१८ (र.व.का.), दिनांक १५ डिसेंबर, २०२२.
२. शासन निर्णय, दिव्यांग कल्याण विभाग, क्रमांक : दिव्यांग-२०२२/ प्र.क्र.१४८/
दि.क.- २ दिनांक ४ जानेवारी, २०२३.
३. शासन निर्णय, दिव्यांग कल्याण विभाग, क्रमांक : दिव्यांग-२०२३/ प्र.क्र.०७/दि.क.-
४ दिनांक १० ऑक्टोबर, २०२४.
४. दिव्यांग कल्याण विभाग, कार्यालयीन आदेश क्रमांक-दिकवि-२०२५/९१४२५२/
प्र.क्र.६६/दि.क.-४ दिनांक १५ एप्रिल २०२५, दिनांक २१ एप्रिल २०२५ व दिनांक
२९ एप्रिल, २०२५.
५. वित्त विभाग, परिपत्रक क्रमांक: संकीर्ण-१००९/ प्र.क्र.२६/कोषा प्र-५ दिनांक २४
जून, २००९.
प्रस्तावना :-
सामान्य प्रशासन विभागाच्या संदर्भ क्रमांक १ येथील दिनांक १५ डिसेंबर, २०२२ च्या शासन
अधिसूचनेन्वये सामाजिक न्याय व विशेष सहाय्य विभागातून मंत्रालयीन स्तरावर स्वतंत्र “दिव्यांग
कल्याण विभाग” निर्माण करण्यात आला आहे. संदर्भ क्रमांक २ व ३ अन्वये दिव्यांग कल्याण विभागासाठी
अनुक्रमे ४२ व २०२१ पदे निर्माण करण्यात आली आहेत. संदर्भ क्रमांक ४ अन्वये १३ जिल्यात दिव्यांग
कल्याण विभागाची स्वतंत्र कार्यालये सुरु करण्यात आली असून जिल्हास्तरावरील कार्यालये स्वतंत्रपणे
सुरु करण्यासाठी विभागात कार्यरत वैद्यकिय सामाजिक कार्यकर्ता यांच्याकडे “जिल्हा दिव्यांग
सक्षमीकरण अधिकारी” पदाचा अतिरिक्त कार्यभार सोपविण्यात आला आहे. जिल्यातील क्षेत्रीय
कार्यालयाचे कामकाज सुरु होण्याच्या दृष्ट्टीने जिल्हा समाज कल्याण अधिकारी ऐवजी जिल्हा दिव्यांग
सक्षमीकरण अधिकारी यांना आहरण व संवितरण अधिकारी व आयुक्त, दिव्यांग कल्याण आयुक्तालय,
पुणे यांना नियंत्रक अधिकारी घोषित करण्याची बाब विभागाच्या विचाराधीन होती.
# Page 2
शासन निर्णय क्रमांकः दिव्यांग-२०२५/E-office No.११०८७१६/प्र.क्र. ४९/दिव्यांग कल्याण-२.
शासन निर्णय :-
दिव्यांग कल्याण विभागाच्या प्रशासकीय नियंत्रणाखालील स्वतंत्र क्षेत्रीय कार्यालयाचे कामकाज
सुरु होण्याच्या दृष्ट्टीने महाराष्ट्र कोषागार नियम, १९६८, खंड एक मधील नियम १५ (३) मधील तरतुदीस
अनुसरुन आयुक्त, दिव्यांग कल्याण आयुक्तालय, पुणे यांना जिल्हा स्तरावरील कार्यालयांसाठी
“नियंत्रक अधिकारी” तसेच जिल्हा स्तरावर जिल्हा दिव्यांग सक्षमीकरण अधिकारी यांना “आहरण व
संवितरण अधिकारी” म्हणून घोषित करण्यात येत आहे.
२. आहरण व संवितरण अधिकारी यांना सूचित करण्यात येते की, त्यांनी प्राधिकार पत्र प्राप्त करुन
घेण्यासाठी नियंत्रक अधिकाऱ्यांमार्फत संबंधित महालेखापाल कार्यालयास प्रस्ताव सादर करावा. तसेच
नियंत्रक अधिकारी व आहरण व संवितरण अधिकारी यांनी स्वतंत्र कार्यालयासाठी आहरण व संवितरण
अधिकारी संकेतांक क्रमांक (DDO Code) प्राप्त करुन घेण्यासाठी संदर्भ क्रमांक ५ अन्वये कार्यवाही
करावी.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3