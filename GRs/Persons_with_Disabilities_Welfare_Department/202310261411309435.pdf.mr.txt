# Page 1
मराठवाडा अपंग संघटना, लातूर संचलित प्रतिज्ञा निवासी अपंग विद्यालय, एम. आय. डी. सी. लातूर, ताजि. . लातूर ही शाळा डॉ. बाबासाहेब आंबेडकर सेवाभावी संस्था, शंभरगांव, पो.मारतळा, ता.लोहा, जि. नांदेड या संस्थेस हस्तांतरीत व बोंढार हवेली, ता.जि. नांदेड येथे स्थलांतरीत करणेबाबत.
महाराष्ट्र शासन
दिव्यांग कल्याण विभाग
शासन निर्णय क्र. इडीडी-२०२२/प्र.क्र.३३/दि.क.१
मंत्रालय, मुंबई - ४०० ०३२
दिनांक : २६ ऑक्टोबर, २०२३.
वाचा:- १) शासन निर्णय सामाजिक न्याय व विशेष सहाय्य विभाग क्रमांक इडीडी- २०१७/ प्र.क्र.६/अ.क.१ दिनांक १६ सप्टेंबर, २०१७.
२) सामाजिक न्याय व विशेष सहाय्य विभाग शासन निर्णय क्रमांक इडीडी-२०१७/ प्र.क्र.६/दि.क.१,दि.१५.०२.२०१९.
३) दिव्यांग शाळा संहिता शासन निर्णय दि.१८.०७.२०१८ व शुध्दीपत्रक दि.०५.०२.२०१९.
प्रस्तावना : मराठवाडा अपंग संघटना, लातूर संचलित प्रतिज्ञा निवासी अपंग विद्यालय, एम.आय.डी.सी.
लातूर, ता.जि.लातूर ही सन २००६ पासून बंद असलेली विशेष शाळा डॉ.बाबासाहेब आंबेडकर सेवाभावी संस्था, शंभरगांव, पो.मारतळा, ता.लोहा, जि. नांदेड या संस्थेस हस्तांतरीत व बोंढार हवेली, ता. जि. नांदेड येथे स्थलांतरीत करणेची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय:
मराठवाडा अपंग संघटना, लातूर संचलित प्रतिज्ञा निवासी अपंग विद्यालय, एम.आय.डी.सी.
लातूर, ता. जि. लातूर ही अस्थिव्यंग प्रवर्गाची बंद असलेली विशेष शाळा डॉ. बाबासाहेब आंबेडकर सेवाभावी संस्था, शंभरगांव, पो.मारतळा, ता.लोहा, जि.नांदेड या संस्थेस मा.मुख्यमंत्री महोदयांच्या मान्यतेने विशेष बाब म्हणून हस्तांतरीत व बोंढार हवेली, ता.जि.नांदेड येथे स्थलांतरीत करण्यास या शासन निर्णयान्वये मान्यता देण्यात येत आहे.
२. सदर संस्थेला दिव्यांग विशेष शाळा मान्यता व अनुदान या योजनेचे अस्तित्वात असलेले नियम व वेळोवेळी अस्तित्वात येणारे नियम बंधनकारक राहतील.
३. सदर विशेष शाळेच्या स्थलांतरण व हस्तांतरणाबाबतची सर्व प्रक्रिया तीन महिन्याच्या कालावधीत पूर्ण करावी, अन्यथा सदरचे आदेश रद्द समजण्यात येतील. सदर बाबतचा अहवाल आयुक्त, दिव्यांग कल्याण, पुणे यांनी सनास सादर करावा.
# Page 2
शासन निर्णय क्रमांकः इडीडी-२०२२/प्र.क्र.३३/दि.क.१
४. हस्तांतरण व स्थलांतरणाचे आदेश पारित झाल्यानंतर ३० दिवसांच्या आत सदर संस्थेस दिव्यांग व्यक्ती हक्क अधिनियम, २०१६ अन्वये सक्षम प्राधिकारी तथा आयुक्त, दिव्यांग कल्याण, पुणे यांच्याकडून नोंदणी प्रमाणपत्र करुन घेणे बंधनकारक राहील.
४. सदर विशेष शाळेच्या हस्तांतरण व स्थलांतरणाचा सर्व खर्च संबधीत संस्थेला करावा लागेल.
सदर खर्चाची प्रतिपूर्ती देय असणार नाही.
५. विषयांकित शाळा हस्तांतर करुन घेणारी संस्था ही मूळ शाळेतील मान्यता प्राप्त व कार्यरत सर्व कर्मचाऱ्यांना प्रस्तावित हस्तांतरण व स्थलांतरणानंतर त्यांच्या मूळ पदावर सामावून घेईल.