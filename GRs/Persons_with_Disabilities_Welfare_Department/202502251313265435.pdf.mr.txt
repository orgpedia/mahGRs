# Page 1
लेखा अधिकारी, दिव्यांग कल्याण विभाग यांना
महाराष्ट्र राज्य दिव्यांग वित्त व विकास
महामंडळ, मर्या. मुंबई या कार्यालयाचे आहरण
व संवितरण अधिकारी घोषित करणेबाबत.
महाराष्ट्र शासन
दिव्यांग कल्याण विभाग,
शासन निर्णय क्रमांक : इडीडी-२०२५ / प्र. क्र. २१ / E Office No. ९७८७३५ / दि. क. १
३१ / ३२ / ३५ “ए” विंग, मित्तल टॉवर,
बॅरिस्टर रजनी पटेल मार्ग, नरिमन पॉईंट, मुंबई- ४०००२१.
दिनांक : २५ फेब्रुवारी, २०२५.
वाचा :
१)सामान्य प्रशासन विभाग, शासन अधिसूचना क्रमांक : शाकानि-२०२२ / प्र. क्र. ६७ / १८ (र. व
का.), दिनांक १५ डिसेंबर, २०२२,
२)दिव्यांग कल्याण विभाग, शासन निर्णय क्रमांक : दिव्यांग-२०२३ / प्र. क्र. ०४ / दि. क. २,
दिनांक ११ एप्रिल, २०२३,
३)दिव्यांग कल्याण विभाग, शासन निर्णय क्रमांक : इडीडी-२०२३ / प्र. क्र. ०१ / दि. क. १,
दिनांक १० एप्रिल, २०२४,
४)महाराष्ट्र राज्य दिव्यांग वित्त व विकास महामंडळ मर्या., मुंबई यांचे क्रमांक : दिविविम / प्र. क्र.
११९५ / २०२४ / १३७९, दिनांक २९ फेब्रुवारी, २०२४.
प्रस्तावना :-
महाराष्ट्र राज्य दिव्यांग वित्त व विकास महामंडळ मर्या., मुंबई हे सामाजिक न्याय व विशेष
सहाय्य विभागाच्या प्रशासकीय नियंत्रणाखाली असल्यापासून सदर विभागांतर्गत कार्यरत प्रादेशिक
उपायुक्त, समाज कल्याण, कोकण भवन, नवी मुंबई हे महामंडळाचे अधिदान व लेखा अधिकारी म्हणून
काम पहात आहेत. सामान्य प्रशासन विभागाच्या दिनांक १५ डिसेंबर, २०२२ च्या शासन अधिसूचनेन्वये
सामाजिक न्याय व विशेष सहाय्य विभागामधून “दिव्यांग कल्याण विभाग” हा स्वतंत्र मंत्रालयीन विभाग
निर्माण करण्यात आला असून उक्त महामंडळ सदर विभागाच्या प्रशासकीय नियंत्रणाखाली आले आहे.
तथापि सद्यस्थितीत महामंडळाचे आहरण व संवितरण अधिकारी म्हणून प्रादेशिक उपायुक्त, समाज
कल्याण, कोकण विभाग, नवी मुंबई हे कार्यरत आहेत.
२.त्याचप्रमाणे या विभागाच्या दिनांक ११ एप्रिल, २०२३ च्या शासन निर्णयान्वये उपसचिव
(दिव्यांग कल्याण-२ / अर्थसंकल्प), दिव्यांग कल्याण विभाग यांना महामंडळाकडून कोषागारात सादर
होणाऱ्या देयकांच्या बाबतीत “नियंत्रक अधिकारी” म्हणून घोषित करण्यात आलेले आहे. दिव्यांग
कल्याण विभाग तसेच उक्त महामंडळ हे मुंबई मध्ये कार्यरत असून ते अधिदान व लेखा कार्यालयाच्या
परिक्षेत्रामध्ये येतात. तथापि प्रादेशिक उपायुक्त, समाज कल्याण, कोकण भवन, नवी मुंबई यांचे
कार्यालय ठाणे जिल्यामध्ये असल्याने ते ठाणे कोषागार कार्यालयाच्या परिक्षेत्रामध्ये येते. परिणामी
अनेक तांत्रिक व प्रशासकीय अडचणी निर्माण होऊन महामंडळाची देयके पारित होण्यास विलंब होते.
# Page 2
शासन निर्णय क्रमांकः इडीडी-२०२५ / प्र. क्र. २१ / E Office No. ९७८७३५ / दि. क. १
३.त्याव्यतिरिक्त महामंडळामार्फत राबविण्यात येणाऱ्या विविध कर्ज योजना, दिव्यांग व्यक्तींना
मोफत वाहन उपलब्ध करून देण्याची योजना, महामंडळाचे भाग भांडवल, वेतन व वेतनेतर अनुदान इ.
बाबतच्या निधी वितरणाचे आदेश निर्गमित करून त्यानुसार बीम्स प्रणालीवर निधी वितरित करण्याची
कार्यवाही दिव्यांग कल्याण विभागाकडून करण्यात येते. सबब वाचा-४ येथील पत्रास अनुसरुन महाराष्ट्र
राज्य दिव्यांग वित्त व विकास महामंडळाचे लेखाविषयक कामकाज सुरळीत होण्याच्या दृष्ट्टीने लेखा
अधिकारी, दिव्यांग कल्याण विभाग, मंत्रालय यांना सदर महामंडळाचे “आहरण व संवितरण अधिकारी”
म्हणून घोषित करण्याची बाब विभागाच्या विचाराधीन होती.
शासन निर्णय :
लेखा अधिकारी, दिव्यांग कल्याण विभाग, मंत्रालय यांना या विभागाच्या दिनांक १० एप्रिल,
२०२४ च्या शासन निर्णयान्वये दिव्यांग कल्याण विभागासाठी “आहरण व संवितरण अधिकारी” म्हणून
घोषित करण्यात आलेले आहे. त्याव्यतिरिक्त लेखा अधिकारी, दिव्यांग कल्याण विभाग, मंत्रालय यांना
महाराष्ट्र राज्य दिव्यांग वित्त व विकास महामंडळाचे “आहरण व संवितरण अधिकारी” म्हणून घोषित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर