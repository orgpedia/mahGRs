# Page 1
“दिव्यांग कल्याण विभाग दिव्यांगांच्या दारी” हे अभियान प्रत्येक जिल्ह्यात राबविण्याबाबत.
महाराष्ट्र शासन
दिव्यांग कल्याण विभाग
शासन परिपत्रक क्रमांक : दिव्यांग-२०२३/प्र.क्र.५६/दि.क.२
३१/३२/३५ “ए” विंग, मित्तल टॉवर, तिसरा मजला,
बॅरिस्टर रजनी पटेल मार्ग, नरिमन पॉईंट, मुंबई- ४०००२१.
दिनांक :- २६ ऑक्टोबर, २०२३.
वाचा: १) दिव्यांग व्यक्ती (समान संधी, हक्कांचे संरक्षण व संपूर्ण सहभाग) अधिनियम,१९९५ २) दिव्यांग व्यक्ती हक्क अधिनियम, २०१६.
३) शासन निर्णय, सामाजिक न्याय व विशेष सहाय्य विभाग, क्र.अपंग २०१३/प्र.क्र.२०१ / अ.क. २, दि. २० फेब्रुवारी, २०१९, ४) शासन निर्णय, वित्त विभाग, क्रमांक: शासाउ-१०.१०/प्र. क्र. ९६/१०/सा.उ., दि. १३ मार्च, २०२३.
५) शासन निर्णय, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.२३ मे,२०२३.
६) शासन परिपत्रक, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.२८ जुलै,२०२३.
७) शासन परिपत्रक, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.०४ ऑगस्ट,२०२३.
८) शासन परिपत्रक, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.०८ ऑगस्ट,२०२३.
९) शासन परिपत्रक, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.२२ ऑगस्ट,२०२३.
१०) शासन परिपत्रक, दिव्यांग कल्याण विभाग, क्रमांक दिव्यांग-२०२३/प्र.क्र.५६/दि.क.२, दि.०८ सप्टेंबर,२०२३.
शासन परिपत्रक :
विविध प्रवर्गातील दिव्यांग बांधवांच्या अडचणी सोडविण्यासाठी जिल्हा स्तरावर शासनाचे
सर्व विभागाचे अधिकारी, सर्व शासकीय यंत्रणा एकाच ठिकाणी उपस्थित राहून दिव्यांगांच्या तक्रारी जाणून घेऊन त्याच ठिकाणी कामाचा निपटारा करता येईल. याकरीता या विभागाचा शासन निर्णय दिनांक २३ मे २०२३ नुसार "दिव्यांग कल्याण विभाग दिव्यांगाच्या दारी" हे अभियान राबविण्यात येत असून विभागाच्या दिनांक २८ जुलै, २०२३ च्या शासन परिपत्रकान्वये सदर अभियान जिल्हा स्तरावर
# Page 2
शासन परिपत्रक क्रमांकः दिव्यांग-२०२३/प्र.क्र.५६/दि.क.२
राबविताना अवलंब करावयाची कार्यपद्धती विशद करण्यात आलेली आहे. सदरहू परिपत्रकासोबत जोडलेल्या “प्रपत्र ब” मध्ये सर्व जिल्हयांमध्ये आयोजित करावयाच्या अभियानाचे वेळापत्रक देण्यात आलेले आहे.
२. तथापि, अभियानाचे मुख्य मार्गदर्शक मा. श्री. ओमप्रकाश ऊर्फ बच्चू कडू, मंत्रीपद दर्जा यांचे निर्देशानुसार यांनी दिनांक २८ जुलै, २०२३, दिनांक ०४ ऑगस्ट, २०२३, दिनांक ०८ ऑगस्ट, २०२३, दिनांक २२ ऑगस्ट, २०२३ आणि दिनांक ०८ सप्टेंबर, २०२३ रोजीच्या शासन
परिपत्रकान्वये निश्चित करण्यात आलेले अभियानाचे वेळापत्रक खालीलप्रमाणे सुधारित करण्यात येत आहे.
-------------------------------------------------------------------------------
| अ.क्र. | जिल्हयाचे नाव | शासन परिपत्रकान्वये निश्चित केलेले दिनांक | सुधारित दिनांक |
| १ | २ | ३ | ४ |
| १. | लातूर | २२ सप्टेंबर, २०२३ | ३१ ऑक्टोबर, २०२३ |
| २. | परभणी | १० ऑक्टोबर, २०२३ | ०१ नोव्हेंबर,२०२३ |
| ३. | जालना | ०९ ऑक्टोबर,२०२३ | ०३ नोव्हेंबर,२०२३ |
-------------------------------------------------------------------------------
३. तसेच दिनांक ०३ ऑक्टोबर, २०२३ रोजीच्या पत्रान्वये राज्य निवडणूक आयोगाने ग्रामपंचायत सार्वत्रिक निवडणूक २०२३ करीता आचारसंहिता लागू केली आहे. त्यानुषंगाने आगामी कार्यक्रमांत आचारसंहितेचा भंग होणार नाही याकरीता महाराष्ट्र राज्य, निवडणूक आयोग यांचे
दिनांक ०३ ऑक्टोबर,२०२३ रोजीच्या पत्रान्वये दिलेल्या सुचनांची आवश्यक ती खबरदारी संबंधित जिल्हाधिकारी यांनी घ्यावी.
# Page 3