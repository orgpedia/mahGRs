# Page 1
स्वयंसेवी संस्थांमार्फत मानसिक आजारमुक्त
व्यक्तींकरिता पुनर्वसन गृहांची निवड करणेबाबत.
महाराष्ट्र शासन
दिव्यांग कल्याण विभाग
शासन निर्णय क्रमांक:- दिव्यांग- २०२४/प्र.क्र.५३/दिव्यांग कल्याण-२.
३१,३२,३५ ए, ए विंग, तिसरा मजला, मित्तल टॉवर
बॅरिस्टर रजनी पटेल मार्ग, नरिमन पाँईट,
मंत्रालय, मुंबई - ४०० ०२१.
दिनांक :- २२ सप्टेंबर, २०२५.
संदर्भ :- १.मेंटल हेल्थ केअर ॲक्ट - २०१७.
२.दिव्यांग व्यक्ती हक्क अधिनियम - २०१६.
३.दिव्यांग कल्याण विभागाचा शासन निर्णय क्र. दिव्यांग- २०१९/ प्र.क्र.१०३/
दिव्यांग कल्याण-२, दि.०१ सप्टेबर, २०२३.
४.दिव्यांग कल्याण विभाग क्र. दिव्यांग-२०२४/प्र.क्र.५३/दिव्यांग कल्याण -२,
दि.११ जून, २०२५ रोजी संपन्न झालेल्या बैठकीचे इतिवृत्त
५.आयुक्त, दिव्यांग कल्याण आयुक्तालय, पुणे यांचे पत्र क्र.दिकआ/प्र-४-
मति/पुनर्वसनगृहे/मान्यता/छाननी/२०२३-२४, दिनांक २२ फेब्रुवारी, २०२४
रोजीचे पत्र
६.आयुक्त, दिव्यांग कल्याण आयुक्तालय, पुणे यांचे पत्र क्र.दिकआ/मति-४-
हाफ वे होम २०२४-२५, दिनांक ०७ जुलै, २०२४ रोजीचे पत्र.
७. आयुक्त, दिव्यांग कल्याण आयुक्तालय, पुणे यांचे पत्र क्र.दिकआ/प्र-४-
माती/पुनर्वसनगृहे/मान्यता/२०२४-२५, दिनांक ११ मार्च, २०२५ रोजीचे ८.
पत्र.
आयुक्त, दिव्यांग कल्याण आयुक्तालय, पुणे यांचे पत्र क्र.दिकआ/प्र-
४/मा.आ.स.माहिती /२०२५-२०२६, दिनांक ०९ जुलै, २०२५ रोजीचे पत्र.
प्रस्तावना :-
दिनांक ०१ सप्टेंबर, २०२३ रोजीच्या शासन निर्णयान्वये स्वयंसेवी संस्थामार्फत
मानसिक आजार व्यक्तींकरिता एकूण १६ पुनर्वसन गृहे स्थापन करण्याकरिता निर्णय
घेण्यात आला असून सदर शासन निर्णयामधील परीच्छेद १६ मध्ये पुनर्वसन गृहांची निवड
करण्यासाठी राज्यस्तरीय समिती गठीत करण्यात आली आहे. तसेच या विभागाच्या दिनांक
२९ जुलै, २०२४ रोजीच्या शासन निर्णयान्वये ३ पुनर्वसन गृहे स्थापित करण्यात आलेली
आहेत. उर्वरित पुनर्वसन गृहे स्थापन करण्याच्या अनुषंगाने स्वयंसेवी संस्थामार्फत प्राप्त
प्रस्तावापैकी ६ प्रस्ताव आयुक्त, दिव्यांग कल्याण आयुक्तालय, पुणे यांनी शासनास सादर
केले आहेत. प्राप्त प्रस्तावांमधून सदर शासन निर्णयामधील परिच्छेद क्र.१६ (२) मधील (III)
अन्वये मानसिक आजारमुक्त व्यक्तींसाठी पुनर्वसन गृहे यांची निवड करण्याची बाब
शासनाच्या विचाराधीन होती.
# Page 2
शासन निर्णय :-
मानसिक आजारमुक्त व्यक्तींसाठी पुनर्वसन गृहे यांची निवड करण्यासाठी
दिनांक ०१ सप्टेंबर, २०२३ च्या शासन निर्णयामधील परिच्छेद १६ अनुसार गठीत करण्यात
आलेल्या राज्यस्तरीय निवड समितीची दिनांक ११ जून, २०२५ रोजी बैठक आयोजित
करण्यात आली होती. सदर बैठकीत आयुक्त, दिव्यांग कल्याण आयुक्तालय, पुणे यांच्या
दिनांक ११ मार्च,२०२५ रोजीच्या पत्रान्वये मानसिक आजारमुक्त व्यक्तींकरीता राबविण्यात
येत असलेल्या योजनेकरीता शासनास पाठविण्यात आलेल्या एकूण ६ स्वयंसेवी संस्थांपैकी
शासन निर्णय दिनांक ०१ सप्टेंबर, २०२३ व मेंटल हेल्थ केअर ॲक्ट, २०१७ मधील निकषांची
पूर्तता करण्याच्या अधीन राहून खालील ५ स्वयंसेवी संस्थांची निवड करण्याची शिफारस
केली आहे :-
------------------------------------------------------------------------------------------------------------------------------------------------
| अ.क्र. | जिल्हा | स्वयंसेवी संस्थेचे नांव | पत्ता |
| १. | ठाणे | जागृती पब्लीक चॅरिटेबल रस्ट,पुणे | जागृती रिहॅबिलीटेशन सेंटर, प्लॉट नं.३७, सेक्टर ५, सिध्दीविनायक, तळोजा, फेज १, पेटली, नवी मुंबई-४१०२०८ |
| २. | नागपूर | मानव विकास बहुउद्देशिय ग्रामीण सेवा संस्था, दत्तवाडी,नागपूर | मानव विकास प्रशिक्षण व पुनर्वसन केंद्र खापा (घुडन) ता. नरखेड, जि. नागपूर |
| ३. | पुणे | किनारा वृध्द व मतिमंद सेवा रस्ट, कामशेत ,पुणे | अहिरवडे, कामशेत, पुणे-४१०४०५ |
| ४. | पुणे | जागृती पब्लीक चॅरिटेबल रस्ट,मांजरी फार्म ता.हवेली, जि.पुणे | सव्हे नं.२९, झगडे वस्ती, मांजरी बु.ता. हवेली, जि.पुणे |
| ५. | पुणे | चैतन्य अर्जुन फाऊडेशन, कोंढवा,पुणे | ज्ञानेश्वर कॉम्पलेक्स, लेप्रसी हॉस्पीटल जवळ,सवे नं.४१/६ येवलेवाडी, कोंढवा बु.पुणे |
------------------------------------------------------------------------------------------------------------------------------------------------
२. राज्यस्तरीय समितीने केलेल्या शिफारशीस अनुसरून उक्त स्वयंसेवी संस्थाना
मानसिक आजारमुक्त व्यक्तींकरीता पुनर्वसन गृहे चालवण्यासाठी शासन मंजूरी देण्यात येत
आहे. दिनांक ०१ सप्टेंबर, २०२३ व मेंटल हेल्थ केअर ॲक्ट, २०१७ मधील निकषांची
पूर्ततेच्या अनुषंगाने शासन निर्णय निर्गमित झाल्यापासून ०१ महिन्याच्या आत उपरोक्त
संस्थांची, दिनांक ०१ सप्टेंबर, २०२३ च्या शासन निर्णयातील परिच्छेद १७ मधील निकषांची
पुर्तता करून घेण्याची जबाबदारी आयुक्त, दिव्यांग कल्याण आयुक्तालय, पुणे यांची राहील.
३. दिनांक ०१ सप्टेंबर, २०२३ च्या शासन निर्णयामध्ये परिच्छेद क्र.३ मधील
तरतुदीनुसार-
अ) सदर पुनर्वसन गृहात प्रवेशाकरिता जात, धर्म, वंश, इत्यादीवरून कोणत्याही
पुनर्वसन गृहाचे व्यवस्थापन भेदभाव करणार नाहीत
आ) जो रुग्ण शासकीय अथवा निमशासकीय मनोरुग्णालयातून मेंटल हेल्थ केअर
ॲक्ट, २०१७ मधील कलम ८५ ते ९९ अन्वये मानसिक आजारातून मुक्त होतील व
त्या मानसिक आजारमुक्त व्यक्तींना पुढील उपचाराची गरज नाही किंवा ज्या
मानसिक आजारमुक्त व्यक्ती बेघर आहेत, किंवा ज्या मानसिक आजारमुक्त
व्यक्तींना त्यांचे कुटुंबीय वा नातेवाईक यांनी स्वीकारणे हा सवोत्तम पर्याय असेल
तथापि त्यांचे कुटुंबीय त्यांना स्विकारत नाहीत, अशा व्यक्तींकरीता संबंधित
# Page 3
प्रादेशिक मनोरुग्णालयाच्या वैद्यकीय अधिकाऱ्यांनी प्रमाणपत्राने पुनर्वसनाकरीता
पात्र असल्याचे प्रमाणित केल्यानुसार संबंधित पुनर्वसन गृहाचे प्रमुख हे संबंधित
मानसिक आजार मुक्त व्यक्तीस सदर पुनर्वसन गृहात प्रवेश देतील.
इ) सदर पुनर्वसन गृहात उपलब्ध जागांच्या प्रमाणात प्रवेश प्रक्रिया मर्यादित राहिल.
संबंधित पुनर्वसन गृहात प्रवेशाकरिता जागा शिल्लक नसल्यास नजिकच्या
विभागातील पुनर्वसन गृहामध्ये प्रवेश द्यावा.
ई) परंतु कोणत्याही परिस्थितीत खाजगी यंत्रणेमार्फत कोणत्याही मानसिक आजार
मुक्त व्यक्तीला अशा पुनर्वसन गृहामध्ये थेट प्रवेश देता येणार नाही.
तसेच परिच्छेद क्र.१६ (२) मधील तरतुदीनुसार -
(I) शासन निर्णयात नमूद केलेल्या विहीत मुदतीत सदरचा उपक्रम चालू करणे
संबंधीत संस्थेवर बंधनकारक राहील. सदरचा उपक्रम विहीत मुदतीत सुरू न
केल्यास सदरची निवड कोणत्याही पूर्वसूचनेशिवाय विभागाकडून रद्द करण्यात
येईल. त्यानंतर प्रतिक्षा यादीतील प्रथम,व्दितीय, तृतीय क्रमांकावर असलेल्या
संस्थेस गुणानुक्रमे संबंधीत पुनर्वसन गृह चालविण्यास देण्याची शासन स्तरावरुन
कार्यवाही करण्यात येईल.
(II) संस्थेची निवड झाल्यानंतर संस्था व शासनामध्ये पुनर्वसन गृहाच्या
कामकाजाबाबत आयुक्त, दिव्यांग कल्याण यांचेमार्फत सामंजस्य करार करण्यात
येईल.
(III) सदर प्रतिक्षा यादीचा कालावधी कोणत्याही परिस्थितीत एक वर्षापेक्षा जास्त
असणार नाही.
(iv) निवड झालेल्या संबंधित संस्थानी उक्त दिनांक १ सप्टेंबर, २०२३ च्या शासन
निर्णयातील परिच्छेद -६ प्रमाणे प्रवेशिताना आवश्यक सोयी-सुविधा, प्रशिक्षण इ.
योग्य प्रकारे देण्याबाबत दक्षता घ्यावी. यासंदर्भात संबंधित संस्थेकडून कसूर
झाल्यास त्यांची निवड रद्द करण्यात येईल.
सदर शासन निर्णय महाराष्ट्र शासनाच्या www.maharashtra.gov.in या
# Page 4