# Page 1
राज्यातील दिव्यांगाच्या अनुदानित विशेष शाळा, संलग्न वसतिगृहे कर्मशाळा ( प्रशिक्षण केंद्र) आणि अनाथ मतिमंदाकरीताच्या बालगृहातील शिक्षक व शिक्षकेतर संवर्गातील रिक्त पदे भरण्यासंदर्भात शासनाचे ना-हरकत प्रमाणपत्राच्या अनुषंगाने पदभरती करणेबाबत.
महाराष्ट्र शासन
दिव्यांग कल्याण विभाग,
शासन परिपत्रक क्र. : याचिका-२०२१/प्र.क्र.१३/दि.क.-१
३१, ३२, ३५ए, मित्तल टॉवर, ए-विंग, तिसरा मजला,
बॅरीस्टर रजनी पटेल मार्ग, नरीमन पॉईंट,
मुंबई-४०० ०२१.
दिनांक : १९ डिसेंबर, २०२३.
परिपत्रक
राज्यातील दिव्यांगांच्या अनुदानित विशेष शाळा, संलग्न वसतिगृहे कर्मशाळा ( प्रशिक्षण केंद्र) आणि अनाथ मतिमंदाकरीताच्या बालगृहातील शिक्षक व शिक्षकेतर संवर्गातील शासन निर्णय दि. १८ ऑगस्ट, २००४ च्या आकृतीबंधानुसार अनुज्ञेय ठरणारी शिक्षकीय संवर्गातील रिक्त पदे भरणेचे अनुषंगाने अटी व शर्तींबाबत समक्रमांकाचे दिनांक ३१ ऑक्टोबर, २०२३ रोजी शासन परिपत्रक निर्गमित करण्यात आलेले आहे. सदर दिनांक ३१ ऑक्टोबर, २०२३ रोजीचे शासन परिपत्रकामध्ये अट क्र. १५ "xv. सामाजिक न्याय व विशेष सहाय्य विभागाच्या शासन निर्णय दिनांक १८.०८.२००४ व शासन निर्णय क्र. याचिका २०२१/प्र.क्र.१३/दि.क.-१, दि. २६.०७.२०२३ मध्ये नमूद दिव्यांग उपक्रमांमधील बाह्यस्त्रोताव्दारे घ्यावयाची रिक्त पदे भरताना वित्त विभागाच्या दि. २७.०४.२०२२ रोजीच्या शासन निर्णयातील तरतुदींचे अनुपालन करण्याची दक्षता घेण्यात यावी." तसेच, अट क्रमांक १६ "xvi. उपरोक्त नमूद अटी तसेच शासनामार्फत रिक्त पद भरतीचे अनुषंगाने वेळोवेळी विहीत करण्यात येणाऱ्या अटींचे पालन करणे संबंधितांवर बंधनकारक राहील." या अटींचा समावेश करण्यात येत आहे.