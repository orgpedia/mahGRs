# Page 1
दिव्यांग कल्याण विभागामध्ये महिला तक्रार निवारण समिती गठीत करणेबाबत.
महाराष्ट्र शासन
दिव्यांग कल्याण विभाग
शासन निर्णय क्र. : इडीडी-२०२३/प्र.क्र.१२/दि.क.-१
३१, ३२, ३५ए, मित्तल टॉवर, ए-विंग, तिसरा मजला,
बॅरीस्टर रजनी पटेल मार्ग, नरीमन पॉईंट,
मुंबई-४०० ०२१.
दिनांक : २५ एप्रिल, २०२३.
वाचा:- १) केंद्र शासनाचा कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम-२०१३, दि. २२ एप्रिल, २०१३ व नियम दि. ९ डिसेंबर, २०१३.
२) महिला व बालविकास विभाग, शासन निर्णय क्रमांक मकचौ-२०१३/प्र.क्र.६३/मकक, १९ जून, २०१४.
प्रस्तावना: केंद्र शासनाच्या कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवाारण) अधिनियम-२०१३ मधील तरतुदी व संदर्भाधिन क्र. २ येथील शासन निर्णयामध्ये नमूद सुचनांच्या अनुषंगाने दिव्यांग कल्याण विभागासाठी कामाच्या ठिकाणी महिलांच्या होणाऱ्या लैंगिक छळाच्या तक्रारींची चौकशी करण्यासाठी “महिला तक्रार निवारण समिती” गठीत करण्याची बाब शासनाच्या विचाराधिन होती.
शासन निर्णय : केंद्र शासनाच्या कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवारण) अधिनियम-२०१३ मधील तरतुदी व महिला व बाल विकास विभाग शासन निर्णयामध्ये नमूद सुचनांच्या अनुषंगाने दिव्यांग कल्याण विभागाची खालील नमुद केल्यानुसार “महिला तक्रार निवारण समिती” गठीत करण्यात येत आहे.
-----------------------------------------------------------------------------------------------
| १. | श्रीम. सुनंदा घड्याळे, उपसचिव, दिव्यांग कल्याण विभाग, मंत्रालय, मुंबई. | अध्यक्ष |
| २. | श्री.राजेश भा. गायकवाड, अवर सचिव, दिव्यांग कल्याण विभाग, मंत्रालय, मुंबई. | सदस्य |
| ३. | श्रीम. प्रमिला कडू, सहायक कक्ष अधिकारी, दिव्यांग कल्याण विभाग, मंत्रालय, मुंबई. | सदस्य सचिव |
-----------------------------------------------------------------------------------------------
सदर समितीची कार्यकक्षा खालील प्रमाणे राहील.
१) केंद्र शासनाच्या कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई आणि निवाारण) अधिनियम-२०१३ मधील तरतुदीनुसार महिलांच्या लैंगिक छळवणूकीस आळा घालण्यासाठी व कामाच्या ठिकाणी सुरक्षित वातावरण मिळावे याकरीता आवश्यक उपाययोजना करणे.
# Page 2
शासन निर्णय क्रमांकः इडीडी-२०२३/प्र.क्र.१२/दि.क.-१
२) सदर तक्रार समितीकडे प्राप्त झालेल्या तक्रारींचे विहित कालावधीत निवारण करणे व तक्रारींच्या
अनुषंगाने योग्य त्या प्राधिकाऱ्याकडे पुढील कार्यवाहीसाठी प्रस्ताव सादर करणे.
३) सदर अधिनियमातील तरतुदीनुसार वार्षिक अहवाल सादर करणे.