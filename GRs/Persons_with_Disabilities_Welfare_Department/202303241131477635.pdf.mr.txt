# Page 1
दिव्यांग कल्याण विभागासाठी “आहरण व संवितरण अधिकारी” तसेच “नियंत्रक अधिकारी” घोषित करण्याबाबत.
महाराष्ट्र शासन
दिव्यांग कल्याण विभाग
शासन निर्णय क्रमांक : इडीडी-२०२३/प्र.क्र.४६/दि.क.१
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०० ०३२.
दिनांक : २४ मार्च, २०२३.
वाचा : १) शासन अधिसूचना, सामान्य प्रशासन विभाग, क्रमांक : शाकानि - २०२२ / प्र. क्र. ६७ / १८ (र.वका.), दिनांक १५ डिसेंबर, २०२२, २) शासन निर्णय, दिव्यांग कल्याण विभाग, क्रमांक : दिव्यांग-२०२२ / प्र. क्र. १४८ / दि.क. २, दिनांक ४ जानेवारी, २०२३.
प्रस्तावना :
सामान्य प्रशासन विभागाच्या दिनांक १५ डिसेंबर, २०२२ च्या शासन अधिसूचनेन्वये सामाजिक न्याय व विशेष सहाय्य विभागातील दिव्यांग कल्याण-१ व दिव्यांग कल्याण-२ ही कार्यासने वेगळी करून मंत्रालयीन स्तरावर स्वतंत्र “दिव्यांग कल्याण विभाग” निर्माण करण्यात आला आहेत.
विभागाच्या दिनांक ४ जानेवारी, २०२३ च्या शासन निर्णयान्वये, सदर विभागासाठी पदे निर्माण करण्यात आली असून त्यामध्ये “आहरण व संवितरण अधिकारी” पदासाठी “लेखा अधिकारी” हे पद निर्माण करण्यात आले आहे. या पदावरील अधिकाऱ्याच्या सेवा उपलब्ध करून देण्याबाबत वित्त
विभागाकडे मागणी नोंदविण्यात आली असून उक्त अधिकाऱ्याच्या सेवा प्राप्त होण्यास काही कालावधी लागण्याची शक्यता आहे. उक्त शासन निर्णयानुसार नव्याने निर्माण झालेल्या विभागासाठी स्वतंत्र लेखाशीर्ष प्राप्त करून घेण्याची कार्यवाही होईपर्यंतच्या कालावधीसाठी सदर विभागातील अधिकारी / कर्मचारी यांचेवर वेतनासाठी होणारा खर्च सामाजिक न्याय व विशेष सहाय्य विभागातील लेखाशीर्षामधून भागविण्यात येत होता. तथापि दिव्यांग कल्याण विभागासाठी आवश्यक लेखाशीर्षे प्राप्त करून घेण्याची कार्यवाही पूर्ण झालेली असून २०२३-२४ या आर्थिक वर्षासाठी या विभागासाठी मागणी क्रमांक-झेडआय अंतर्गत स्वतंत्रपणे अर्थसंकल्पीय तरतूद प्राप्त झालेली आहे. सबब मंत्रालयीन स्तरावरील दिव्यांग कल्याण विभागातील रोखशाखेचे कामकाज सुरु होण्याच्या दृष्टीने “आहरण व संवितरण अधिकारी” तसेच “नियंत्रक अधिकारी” घोषित करण्याची बाब विभागाच्या विचाराधीन होती.
शासन निर्णय :
मंत्रालयीन स्तरावरील दिव्यांग कल्याण विभागातील रोखशाखेचे कामकाज सुरु होण्याच्या
दृष्टीने महाराष्ट्र कोषागार नियम, १९६८, खंड एक मधील नियम १५ (३) मधील तरतुदीस अनुसरुन श्री. विष्णुदास पुंडलिकराव घोडके, उपसचिव, दिव्यांग कल्याण विभाग यांना “नियंत्रक अधिकारी”
# Page 2
शासन निर्णय क्रमांकः इडीडी-२०२३/प्र.क्र.४६/दि.क.१
तसेच श्री. साईप्रसाद मुकदाडवार, कक्ष अधिकारी, दिव्यांग कल्याण विभाग यांना “ आहरण व संवितरण” अधिकारी" म्हणून घोषित करण्यात येत आहे.