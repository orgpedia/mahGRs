# Page 1
दिव्यांग कल्याण विभागांतर्गत राबविण्यात येणा-या
वैयक्तिक लाभाच्या योजनेंतर्गत शालांतपूर्व
परिक्षोत्तर (प्री-मॅरिक) शिक्षण घेणाऱ्या दिव्यांग
विद्यार्थी लाभार्थ्यांना त्यांच्या आधार क्रमांक
संलग्नित बँक खात्यात MahaDBT पोर्टलद्ववारे
थेट रक्कम जमा करणेबाबत.
महाराष्ट्र शासन
दिव्यांग कल्याण विभाग
शासन निर्णय, क्रमांक : दिव्यांग-२०२५ /प्र.क्र. ११/ E Office No. 1320392 / दिव्यांग कल्याण-८
३१,३२,३५ ए, तिसरा मजला, ए-विंग, मित्तल टॉवर,
नरीमन पॉईंट, मुंबई - ४०० ०२१.
दिनांक :- १५ सप्टेंबर, २०२५
वाचा: १.शासन निर्णय, समाजकल्याण, सांस्कृतिक कार्य, क्रीडा व पर्यटन विभाग,
क्रमांक:- इडीडी-१२८८/३७०५१/कें.नं.३०९/सुधार-२, दिनांक ९ ऑगस्ट, १९९०
२.शासन निर्णय, सामाजिक न्याय व विशेष सहाय्य विभाग,
क्रमांक:- इडीडी-२००३/प्र.क्र. ७१/ सुधार-२, दिनांक १५ नोव्हेंबर, २००३
३.शासन निर्णय, सामाजिक न्याय व विशेष सहाय्य विभाग,
क्रमांक:-इडीडी-२०१३/प्र.क्र. ९१/ अ.क्र.२, दिनांक ३० ऑगस्ट, २०१४
४.महाराष्ट्र आधार (वित्तीय व इतर अर्थसहाय्य, लाभ व सेवा यांचे लक्ष्ियत वितरण)
अधिनियम २०१६.
५.शासन निर्णय, वित्त विभाग, क्रमांक: संकिर्ण -२०२२/प्र.क्र. २७/अर्थबळ,
दिनांक ८ जून, २०२२
प्रस्तावना:-
महाराष्ट्र आधार (वित्तीय व इतर अर्थ सहाय्य, लाभ आणि सेवा यांचे लक्ष्ियत वितरण)
अधिनियम, २०१६ अंतर्गत शासनाकडून देण्यात येणारे कोणतेही अर्थसहाय्य, वित्तीय लाभ व सेवाच्या
प्रयोजनार्थ संबंधित लाभार्थ्यांचे अधिप्रमाणन करुन किंवा पुरावा म्हणून आधार क्रमांक प्राप्त करुन त्या
आधारे लाभार्थ्र्यास थेट त्यांच्या आधारसंलग्नीत बँक खात्यात लाभाची रक्कम जमा करणे आवश्यक
आहे.
तसेच राज्य शासनाच्या वैयक्तिक लाभाच्या योजनांमध्ये थेट लाभ हस्तांतरण (DBT) प्रक्रिया
राबविण्यात येत असुन, या अंतर्गत आधार क्रमांकाचा व्यापक प्रमाणावर वापर करण्यासंदर्भात शासनाचे
# Page 2
धोरण आहे. त्यानुषंगाने वित्त विभागाच्या दिनांक ८ जून, २०२२ च्या शासन निर्णयान्वये वैयक्तिक
लाभाच्या योजना पात्र लाभार्थ्यांपयंत पोहोचविण्यासाठी करावयाच्या उपाययोजना निश्चित करण्यात
आल्या आहेत. यानुसार शिष्ट्यवृत्तीसाठी पात्र कोणताही विद्यार्थी लाभापासून वंचित राहू नये म्हणून
शिष्ट्यवृत्तीशी संबंधित सर्व विभागांच्या योजना आधार संलग्निकृत करुनच दिनांक १ जानेवारी, २०२३
पासून DBT मार्फत शिष्ट्यवृत्ती विद्यार्थ्यांच्या खात्यात जमा करण्यात यावी असे सूचित करण्यात आले
आहे.
दिव्यांग कल्याण विभागामार्फत राबविण्यात येणाल्या विविध शैक्षणिक योजना तसेच वैयक्तिक
लाभाच्या योजनांची अधिक चांगल्या व पारदर्शक पध्दतीने अमंलबजावणी करण्याकरिता व योग्य आणि
पात्र लाभार्थ्यांना अचूक लाभ देण्यासाठी लाभार्थ्यांच्या आधार क्रमांकाची व त्याच्या बँक खात्यासंबंधी
नोंद असणे आवश्यक आहे.
त्यानुसार दिव्यांग कल्याण विभागामार्फत दिव्यांग विद्यार्थी लाभार्थ्यांकरिता राबविण्यात
येणाऱ्या शालांतपूर्व शिक्षण घेणाऱ्या दिव्यांग विद्यार्थ्यांना शिष्ट्यवृत्ती देण्याची योजना या योजनेचा लाभ थेट लाभार्थी व पालक यांच्या आधार संलग्नीत संयुक्त बँक खात्यात MahaDBT पोर्टलद्ववारे जमा
करण्याची बाब शासनाच्या विचाराधीन होती.
शासन निर्णय:-
शालांतपूर्व शिक्षण घेणाऱ्या दिव्यांग विद्यार्थ्यांना शिष्ट्यवृत्ती देण्याची योजना या योजनेंतर्गत पात्र दिव्यांग विद्यार्थी लाभार्थी व पालक यांच्या आधार संलग्नीत संयुक्त बँक खात्यात थेट MahaDBT
पोर्टलद्वारे शिष्ट्यवृत्तीची रक्कम अदा करणेबाबत शासन पुढीलप्रमाणे धोरणास मान्यता देण्यात येत
आहे. :-
१. महाराष्ट्र आधार (वित्तीय व इतर अर्थ सहाय्य, लाभ आणि सेवा यांचे लक्ष्ियत वितरण)
अधिनियम, २०१६ नुसार शालांतपूर्व (प्री मॅरिक) दिव्यांग विद्यार्थी लाभार्थ्यांना अर्थसहाय्य,
वित्तीय लाभ किंवा सेवा मिळविण्यासाठीची अट म्हणून एखाद्या व्यक्तीची ओळख सिध्द
करण्याच्या प्रयोजनार्थ, अशा व्यक्तीचे अधिप्रमाणन करणे किंवा आधार क्रमांक असल्याचा
पुरावा सादर करणे आवश्यक राहील. त्यानुसार योजनांतर्गत देय वित्तीय लाभाची रक्कम ही
लाभार्थी व पालक यांच्या आधार संलग्नीत संयुक्त बँक खात्यात थेट जमा करण्यात यावी.
२. सदर प्रयोजनार्थ माहिती व तंत्रज्ञान संचालनालयाकडून केंद्रीभूत थेट लाभ हस्तांतरण प्रणालीअंतर्गत State DBT Portal) https://prematric.mahait.org हे पोर्टल विकसित करण्यात आले असून, सदर State DBT Portal प्रणालीमार्फत शालांतपूर्व शिक्षण घेणाऱ्या
दिव्यांग विद्यार्थ्यांना शिष्ट्यवृत्ती देण्याची योजना या योजनांतर्गत लाभ मिळण्याकरिता अर्ज
करण्यापासून ते रक्कम लाभार्थी व पालक यांच्या आधार संलग्नीत संयुक्त बँक खात्यात जमा करण्यापर्यतच्या सर्व प्रक्रिया राज्यस्तरीय DBT पोर्टलमार्फत करणे अनिवार्य राहील.
# Page 3
३. शालांतपूर्व शिक्षण घेणाऱ्या दिव्यांग विद्यार्थ्यांना शिष्ट्यवृत्ती देण्याची योजना या योजनेंतर्गत
दिव्यांग विद्यार्थ्यांनी शिष्ट्यवृत्तीसाठी अर्ज करताना लाभार्थी व पालक यांचे आधार संलग्नीत संयुक्त बँक खाते, आधार क्रमांक व आधारसंलग्न वैश्विक ओळखपत्र (UDID) इ. माहिती MahaDBT पोर्टलवर भरणे अनिवार्य राहील.
४. शालांतपूर्व शिक्षण घेणाऱ्या दिव्यांग विद्यार्थ्यांना शिष्ट्यवृत्ती देण्याची योजना या योजनेच्या
प्रभावी अंमलबजावणीसाठी आयुक्त, दिव्यांग कल्याण आयुक्तालय, पुणे यांना समन्वय
अधिकारी" तसेच "आहरण व संवितरण अधिकारी" म्हणून घोषित करण्यात येत आहे.
५. उपरोक्त योजनेकरीता स्टेट बँक ऑफ इंडिया येथे संबंधित आहरण व संवितरण अधिकारी
यांच्या स्तरावरून बँक खाते उघडावे व सदर योजनेचा लाभ संबंधित लाभार्थी व पालक यांच्या
आधार संलग्नीत संयुक्त बँक खात्यामध्ये जमा होईल याची खातरजमा करावी.
६. शालांतपूर्व शिक्षण घेणाऱ्या दिव्यांग विद्यार्थ्यांना शिष्ट्यवृत्ती देण्याच्या योजनेच्या शासन निर्णय,
दिनांक १५ नोव्हेंबर, २००३ मधील शिष्ट्यवृतीसाठी पात्रतेचे निकष पूर्वीप्रमाणेच लागू राहतील.
७. महाडीबीटी प्रणालीवरील योजनांच्या अटी व शर्तीनुसार प्रत्यक्षातील अंमलबजावणी, प्राप्त
होणाऱ्या अर्जाची पात्रतेची तपासणी, नियमानुसार मंजूरीबाबत संबंधित जिल्हयाचे जिल्हा
दिव्यांग सक्षमीकरण अधिकारी, जिल्हा परिषद हे अंतिमत: जबाबदार राहतील.
८. वरील योजनेंतर्गत आधार क्रमांक संलग्नित बँक खात्यावर लाभ देण्याबाबतची कार्यवाही
करताना लाभार्थ्यांच्या आधार क्रमांक, बँक खाते क्रमांक व त्याच्याशी संबंधित कोणतीही
वैयक्तिक स्वरुपाची माहिती जाहीरपणे प्रकाशित करु नये, किंवा अशी माहिती ऑनलाईन
प्रणालीद्वारे लाभार्थ्यांव्यतिरिक्त अन्य कोणालाही उपलब्ध होणार नाही, याची खबरदारी
घेण्यात यावी. लाभार्थ्यांना लाभ देण्यापुरताच अशा माहितीचा वापर करण्यात यावा आणि
याविषयी केंद्रीय आधार अधिनियम, २०१६ तसेच माहिती तंत्रज्ञान अधिनियम, २००० व
त्याखालील नियम २०११ मधील तरतुदीचे पालन करुन कार्यवाही करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4