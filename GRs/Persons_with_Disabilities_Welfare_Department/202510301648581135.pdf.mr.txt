# Page 1
शासकीय/ निमशासकीय/ स्थानिक स्वराज्य
संस्था/ महामंडळे/ स्वायत्त संस्था इत्यादींच्या
सेवेदरम्यान दिव्यांगत्व प्राप्त झालेल्या
कर्मचाऱ्यांसाठी अधिसंख्य पद निर्माण
करण्यासाठीच्या मार्गदर्शक सूचना.
महाराष्ट्र शासन
दिव्यांग कल्याण विभाग,
शासन परिपत्रक क्रमांक : दिव्यांग-२०२५ / प्र. क्र. २० / कार्यासन- १
३१ / ३२ / ३५ “ए” विंग, मित्तल टॉवर,
बॅरिस्टर रजनी पटेल मार्ग, नरिमन पॉईंट, मुंबई- ४०००२१.
दिनांक : ३० ऑक्टोबर, २०२५.
वाचा : दिव्यांग व्यक्तींचे हक्क अधिनियम, २०१६ (कलम २०)
प्रस्तावना :-
दिव्यांग व्यक्ती हक्क अधिनियम, २०१६ हा हक्क आधारित अधिनियम आहे. हा अधिनियम दिव्यांग
व्यक्तींना समान संधी प्रदान करुन भेदभावरहित वागणूक देण्यास कटीबध्द आहे आणि समाजात त्यांचा
सर्वसमावेशक विकास व्हावा यासाठी कायदेशीर आधार उपलब्ध करून देतो.
दिव्यांग व्यक्ती हक्क अधिनियम, २०१६ मधील कलम २० हे रोजगारातील दिव्यांग व्यक्तींविषयी
भेदभाव न करण्यासंदर्भात आहे. तसेच कलम २०(२) अन्वये प्रत्येक शासकीय आस्थापनाने दिव्यांग
कर्मचाऱ्यांना पर्याप्त सुविधा (Reasonable accommodation) तसेच अडथळामुक्त आणि अनुकूल वातावरण
उपलब्ध करून द्यावे असे नमुद केले आहे. त्याचप्रमाणे कलम २०(४) अन्वये सेवेदरम्यान दिव्यांगत्व प्राप्त
झालेल्या कर्मचाऱ्यांना संरक्षण प्रदान केले असून त्याचे पालन करणे हे कायदेशीररित्या बंधनकारक आहे.
याअनुषंगाने विविध विभागांकडून सेवेदरम्यान दिव्यांगत्व प्राप्त झालेल्या कर्मचाऱ्यांचे अधिसंख्य पद
निर्माण करण्यासाठी दिव्यांग कल्याण विभागाकडे मार्गदर्शन मागविण्यात येत आहे. यास्तव दिव्यांग व्यक्ती
हक्क अधिनियम, २०१६ मधील कलम २०(४) नुसार मार्गदर्शक सूचना निर्गमित करण्याची बाब शासनाच्या
विचाराधीन होती.
शासन निर्णय :-
दिव्यांग व्यक्ती हक्क अधिनियम, २०१६ मधील कलम २०(४) चा उद्देश शासकीय/
निमशासकीय/स्थानिक स्वराज्य संस्था/महामंडळे/ स्वायत्त संस्था इत्यादींच्या सेवेदरम्यान दिव्यांगत्व
प्राप्त झालेल्या कर्मचाऱ्यांना सन्मान आणि नोकरीची सुरक्षितता प्राप्त करून देणे असा आहे. या कलमान्वये सेवेदरम्यान दिव्यांगत्व प्राप्त झालेल्या कर्मचाऱ्याला,
अ) फक्त दिव्यांगत्व प्राप्त झाले म्हणून सेवेतून काढता येणार नाही किंवा त्याच्या पदाचा दर्जा कमी करता येणार नाही.
# Page 2
शासन परिपत्रक क्रमांकः दिव्यांग-२०२५ / प्र. क्र. २० / कार्यासन- १
ब) जर कर्मचारी सध्याच्या पदासाठी आवश्यक पात्रता प्राप्त करण्यास असमर्थ असेल, तर
त्याला समान वेतनश्रेणी आणि लाभांसह दुसऱ्या पदावर पदस्थापना करणे आवश्यक राहील.
क) जर कर्मचाऱ्याचे कोणत्याच पदावर समायोजन करणे शक्य नसेल, तर तो योग्य पद
मिळेपयंत किंवा सेवानिवृत्त होईपयंत (यापैकी जे आधी घडेल ते) त्या कालावधीसाठी अधिसंख्य
(सुपरन्यूमररी) पद निर्माण करुन पदस्थापना करणे आवश्यक राहील.
२. अधिसंख्य पदांची निर्मिती करताना संबंधित विभागाने दिव्यांग व्यक्ती हक्क अधिनियम, २०१६ च्या
कलम ३३ अन्वये दिव्यांगांसाठी केलेल्या पद सुनिश्चितीचा आधार घेण्यात यावा.
३. उपरोक्त सर्व गोष्ट्टींची पूर्तता होते का नाही यांची खात्री केल्यानंतर जर अधिसंख्य पदे निर्माण
करण्याची आवश्यकता निर्माण झालीच तर, त्यास प्रशासकीय (सामान्य प्रशासन विभाग) आणि अर्थसंकल्पीय
(वित्त विभाग) मंजुरी आवश्यक असेल.
४. तथापि सेवेदरम्यान दिव्यांगत्व प्राप्त झालेला कर्मचारी सध्याच्या पदावर समायोजन केल्यास कार्यरत
राहू शकतो अथवा त्याला दुसऱ्या पदावर पदस्थापना द्यावी लागेल, याबाबत संबंधित नियुक्ती प्राधिकारी हे
वैद्यकीय मंडळ/ दिव्यांग तज्ञांच्या मार्गदर्शनाने किंवा आवश्यक त्या पद्धतीने मुल्यांकन करुन याबाबत
आवश्यक योग्य निर्णय घेतील. यामध्ये सध्याचे किंवा नवीन मिळणारे पद त्याच्या क्षमतेशी सुसंगत आहे किंवा
कसे याची खात्री करणे गरजेचे राहील.
५. प्रत्येक मंत्रालयीन विभागांनी सोबत जोडलेल्या “परिशिष्ट्ट-अ” प्रमाणे माहिती दरवर्षी १ जानेवारी
रोजी संबंधित विभागाच्या संकेतस्थळावर प्रसिध्द करावी.
६. सर्व मंत्रालयीन विभाग प्रमुखांनी सोबत जोडलेल्या “परिशिष्ट्ट - अ” प्रमाणे माहिती आयुक्त दिव्यांग
कल्याण, पुणे यांना प्रत्येक वर्षी १ जानेवारी रोजी उपलब्ध करुन द्यावी व त्याची एक प्रत या विभागास उपलब्ध
करुन द्यावी.
७. आयुक्त दिव्यांग कल्याण, पुणे हे दिव्यांग व्यक्ती हक्क अधिनियम, २०१६ च्या कलम ८३ अन्वये तयार
करण्यात येणाऱ्या वार्षिक अहवालात सर्व विभागांच्या “परिशिष्ट्ट - अ” मध्ये प्रशासकीय विभागनिहाय दिव्यांग
कर्मचाऱ्यांच्या माहितीचा अंतर्भाव करतील.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4