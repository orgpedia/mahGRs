# Page 1
मंत्रालयीन स्तरावरील सर्व प्रशासकीय विभाग व त्यांचे अधिनस्त क्षेत्रीय कार्यालयांसाठी सांकेतिक दुभाषक (Sign Language Interpreter) यांच्या सेवा उपलब्ध करुन देण्याबाबत...
महाराष्ट्र शासन
दिव्यांग कल्याण विभाग
शासन परिपत्रक क्रमांक : दिव्यांग-२०२५ / प्र. क्र. ८१ / दि. क. २
३१ / ३२ / ३५ “ए” विंग, तिसरा मजला, मित्तल टॉवर,
बॅरिस्टर रजनी पटेल मार्ग, नरिमन पॉईंट, मुंबई- ४०० ०२१.
दिनांक : ०१ ऑगस्ट, २०२५
वाचा :
१)दिव्यांग कल्याण विभागाचे पत्र क्रमांक : बैठक-२०२५ / प्र.क्र. ३९ /दि.क ३, दिनांक २१ मे,
२०२५ व त्यासोबतचे मा. मुख्यमंत्री महोदयांच्या अध्यक्षतेखालील दिनांक ०७ एप्रिल, २०२५
रोजीच्या बैठकीचे इतिवृत्त.
२)आयुक्त, दिव्यांग कल्याण पुणे यांचे पत्र क्रमांक : जा.क्र.दिकआ / प्र-७/ दुभाषक नियुक्ती /
परिपत्रक / २०२५-२६, दिनांक ०९ जुलै, २०२५.
३)दिव्यांग कल्याण विभाग, शासन निर्णय क्र. दिव्यांग-२०२३/प्र.क्र.०७/दि.क.४, दिनांक १०
ऑक्टोबर, २०२४.
प्रस्तावना :-
सन २०११ च्या जनगणेनुसार दिव्यांग व्यक्तींची एकूण लोकसंख्या २९,६३,३९२ असून त्यापैकी
कर्णबधीर मूकबधीर प्रवर्गातील दिव्यांग व्यक्तींची एकूण लोकसंख्या ९,४६,८८१ इतकी आहे. या दोन्ही
प्रवर्गातील दिव्यांग व्यक्ती जरी शिकलेल्या असतील तरी देखील त्यांना संभाषण करण्याच्या दृष्ट्टीने
दुभाषकाची अत्यंत आवश्यकता असते. दुभाषकाच्या सहाय्यानेच त्यांचे संभाषण सुगम्यरीत्या होऊन
त्यांना आपले म्हणणे, मते, विचार, अभिप्राय देणे सोयीचे होते.
राज्यातील विविध प्रशासकीय विभाग, अधिनस्त क्षेत्रीय कार्यालये तसेच अन्य शासकीय,
निमशासकीय कार्यालये इ. मध्ये कर्णबधीर व मूकबधीर प्रवर्गातील दिव्यांग व्यक्तींना संभाषण
करण्याच्या दृष्ट्टीने दुभाषकाची अत्यंत आवश्यकता असते. त्याअनुषंगाने संबंधित कार्यालयांना
सांकेतिक दुभाषकांची (Sign Language Interpreter) सेवा उपलब्ध करुन देण्याची बाब शासनाच्या
विचाराधीन होती.
शासन परिपत्रक :
(१)जिल्हा दिव्यांग सक्षमीकरण अधिकारी / जिल्हा समाज कल्याण अधिकारी / सहाय्यक
आयुक्त, समाज कल्याण, मुंबई शहर/उपनगर यांना सूचित करण्यात येते की, त्यांनी आपल्या
जिल्यातील शासकीय, निमशासकीय कार्यालये इ. मध्ये आवश्यकतेप्रमाणे सांकेतिक दुभाषक
(Sign Language Interpreter) यांच्या सेवा उपलब्ध करुन द्याव्यात.
# Page 2
(२)सांकेतिक दुभाषक (Sign Language Interpreter) यांच्या सेवा उपलब्ध करुन देण्यासाठी
दिव्यांग कल्याण विभागाच्या नियंत्रणाखालील मूकबधिर प्रवर्गाच्या विशेष अनुदानित
शाळा/कार्यशाळा येथे कार्यरत असलेल्या विशेष शिक्षकांच्या आवश्यकतेप्रमाणे याद्या तयार
करण्यात याव्यात तसेच सदर याद्या दरवर्षी १ जानेवारी रोजी प्रकाशित कराव्यात व
जिल्यातील इतर शासकीय, निमशासकीय कार्यालये इ. मध्ये आवश्यकतेप्रमाणे त्यांच्या सेवा
उपलब्ध करुन द्याव्यात.
(३)ज्या जिल्यात काही कारणास्तव सांकेतिक दुभाषक (Sign Language Interpreter) यांच्या
सेवा उपलब्ध न झाल्यास संबंधित जिल्याच्या जिल्हा दिव्यांग सक्षमीकरण अधिकारी / जिल्हा
समाज कल्याण अधिकारी / सहाय्यक आयुक्त, समाज कल्याण, मुंबई शहर / उपनगर यांनी
नजिकच्या जिल्यातून सांकेतिक दुभाषक (Sign Language Interpreter) यांच्या सेवा उपलब्ध
करुन घ्याव्यात.
(४)सांकेतिक दुभाषक (Sign Language Interpreter) यांना संबंधित कार्यालयात काही अपरिहार्य
कारणास्तव व्यक्तीश: उपस्थित राहणे शक्य होत नसेल तर त्यांनी त्यांची सेवा
दूरदृष्ट्यप्रणालीद्वारे उपलब्ध करुन द्यावी.
२. उक्त कार्यपध्दती ही तात्पुरत्या स्वरुपाची असून वाचा क्र. ३ येथील शासन निर्णयान्वये
निर्माण केलेली विभागाच्या नियंत्रणाखालील जिल्हा स्तरावरील कार्यालयांतर्गत मंजूर असलेली
सांकेतिक दुभाषकांची (Sign Language Interpreter) पदे भरल्यानंतर त्यांच्यामार्फत दुभाषकांच्या
सेवा पुरविण्यात येतील.
३. सदर शासन परिपत्रक मा. मुख्यमंत्री महोदयांच्या अध्यक्षतेखालील दिनांक ७ एप्रिल,
२०२५ रोजी आयोजित बैठकीत देण्यात आलेल्या निदेशास अनुसरुन निर्गमित करण्यात येत आहे.
४. सदर शासन परिपत्रक, महाराष्ट्र शासनाच्या www.maharashtra.gov.in या
# Page 3