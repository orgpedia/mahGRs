# Page 1
दिव्यांग कल्याण विभाग, मंत्रालय यांच्यासाठी भाडे तत्वावर जागा घेणेसाठी प्रशासकीय मान्यता देण्याबाबत....
महाराष्ट्र शासन
दिव्यांग कल्याण विभाग
कार्यालयीन आदेश क्र. दिव्यांग -२०२२/प्र.क्र.१४९/दि.क.२
मादाम कामा मार्ग, हुतात्मा राजगूरू चौक,
मंत्रालय (विस्तार), मुंबई - ४०००३२
दिनांक : ०६ मार्च, २०२३
वाचा :
१. सामान्य प्रशासन विभाग अधिसूचना क्र. MAHBIL/२००९/३१७४१५, दि. १५ डिसेंबर, २०२२
कार्यालयीन आदेश :
सामान्य प्रशासन विभागाच्या दि. १५ डिसेंबर, २०२२ रोजीच्या अधिसूचनेनुसार सामाजिक न्याय व विशेष सहाय्य विभागामधून "दिव्यांग कल्याण" हा स्वतंत्र मंत्रालयीन विभाग निर्माण करण्यात आला आहे.
तसेच मा. मंत्रिमंडळाने दि. २९ नोव्हेंबर, २०२२ रोजीच्या बैठकीत एकूण २०६३ पदे निर्माण करण्यास मान्यता दिली आहे. सदर विभागास मंत्रालयामध्ये एकूण ५६ पदासाठी जागेची तातडीने आवश्यकता आहे. सदर दिव्यांग कल्याण विभागासाठी मंत्रालयात जागा उपलब्ध नसल्याचे सामान्य प्रशासन विभागाने कळविले आहे.
तसेच वित्तीय अधिकार नियम पुस्तिका, १९७८ भाग- पहिला, उप-विभाग- एक मधील अनुक्रमांक १० नियम क्रमांक ११५ अन्वये कार्यालयासाठी जागा भाडयाने घेण्यास व भाडे प्रदान करण्यास मंजूरी घेण्याबाबत प्रशासनिक विभागास पूर्ण अधिकार प्रदान करण्यात आले आहेत. सदर अधिकाराचा वापर करुन कार्यालयासाठी जागा भाडयाने घेण्याची कार्यवाही करावी असे सामान्य प्रशासन विभागाने कळविले आहे.
२. दिव्यांग कल्याण विभागासाठी एकूण ३०८० चौ. फुट इतक्या जागेची आवश्यकता आहे. त्यानुसार मित्तल टॉवर, ए विंग, ३ रा मजला, ३१ अ व ३२ अ येथील १७०४ चौ. फुट चटई क्षेत्र सायबर विंडोज प्रा.लि.
यांचेकडून तसेच ३५ अ येथील ११३८ चौ. फुट चटई क्षेत्र सुपर्ब सिस्टिम कंपनी प्रा.लि. यांचेकडून याप्रमाणे एकूण २८४२ चौ. फुट चटई क्षेत्र भाडे तत्त्वावर घेण्यास मान्यता देण्यात येत आहे. तसेच सदर भाडेकरारावर स्वाक्षरी करण्यासाठी दिव्यांग कल्याण विभाग, मंत्रालय यांच्यावतीने श्री. विष्णुदास पुं. घोडके, उप सचिव यांना प्राधिकृत करण्यात येत आहे.
३. सायबर विंडोज प्रा.लि. यांना ३१ अ व ३२ अ येथील १७०४ चौ. फुट चटई क्षेत्रासाठी मासिक भाडे रु.
४,०१,७१७/- व सुपर्ब सिस्टिम कंपनी प्रा.लि. यांना ३५ अ येथील ११३८ चौ. फुट चटई क्षेत्रासाठी मासिक भाडे रु. २,६८,२८३/- असे एकूण रु.६,७०,०००/- (सहा लक्ष सत्तर हजार फक्त) तसेच अनुज्ञेय जी.एस.टी. शुल्क अदा करण्यास मान्यता देण्यात येत आहे.
४. सदर जागेच्या भाडयापोटी येणारा खर्च खालील लेखाशिर्षातून भागविण्यास मंजूरी देण्यात येत आहे.
मागणी क्र. झेडआय- २,
# Page 2
शासन आदेश क्रमांकः दिव्यांग-२०२२/प्र.क्र.१४९/दि.क.२ मुख्य लेखाशिर्ष - २२५१, सचिवालयीन- सामाजिक सेवा उप मुख्य लेखाशिर्ष - ००, गौण लेखाशिर्ष – ०९०, सचिवालय गट लेखाशिर्ष – (१) दिव्यांग कल्याण विभाग उप गट लेखाशिर्ष - (१) (०१) दिव्यांग कल्याण विभाग (अनिवार्य) (२२५११३८१) उद्दीष्ट – १४, भाडेपट्टी व कर
५. सदर कार्यालयीन आदेश वित्तीय अधिकार नियम पुस्तिका, १९७८ भाग- पहिला, उप-विभाग-एक मधील अनुक्रमांक १०, नियम क्रमांक ११५ अन्वये कार्यालयासाठी जागा भाडयाने घेण्यास व भाडे प्रदान करण्यास मंजूरी घेण्याबाबत प्रशासनिक विभागास प्रदान केलेल्या अधिकारान्वये निर्गमित करण्यात येत आहेत. सदर शासन आदेश, सामान्य प्रशासन विभागाने अनौपचारीक संदर्भ क्र. १३/२०२३/२२, दि. २२ फेब्रुवारी, २०२३ अन्वये भाडेतत्त्वावर जागा घेण्यास दिलेल्या मंजूरीच्या अनुषंगाने पारीत करण्यात येत आहेत.