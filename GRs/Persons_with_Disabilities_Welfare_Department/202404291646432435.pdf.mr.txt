# Page 1
विभागीय पदोन्नती समिती गठित
करण्याबाबत..
महाराष्ट्र शासन
दिव्यांग कल्याण विभाग,
शासन निर्णय क्रमांक: दिव्यांग-२०२३/प्र. क्र. १५/दि. क. ०४,
तिसरा मजला, अे-विंग, मित्तल टॉवर,
नरिमन पॉईंट, मुंबई - ४०० ०२१
दिनांक:- २९ एप्रिल, २०२४.
वाचा:- १) शासन अधिसूचना, सामान्य प्रशासन विभाग दिनांक १५ डिसेंबर, २०२२.
२) शासन निर्णय, सामान्य प्रशासन विभाग, दिनांक ०१ ऑगस्ट, २०१९.
प्रस्तावना :-
राज्य शासकीय सेवेमध्ये पदोन्नतीसाठी पात्र शासकीय अधिकारी / कर्मचारी यांना पदोन्नती
देण्याकरीता अनुसरावयाच्या कार्यवाहीबाबतची एकत्रित मार्गदर्शक तत्वे सामान्य प्रशासन विभागाच्या
वाचा क्र. २ येथील शासन निर्णयान्वये निर्गमित केली आहेत. सदर शासन निर्णयानुसार बिगर
मंत्रालयीन संवर्गातील आस्थापना मंडळाच्या कार्यकक्षेत नसलेल्या गट- अ ते गट-ड मधील सर्व पदांवर
पदोन्नतीकरीता संबंधित मंत्रालयीन प्रशासकीय विभागाचे प्रधान सचिव / सचिव यांच्या अध्यक्षतेखाली
विभागीय पदोन्नती समितीची तरतूद करण्यात आली आहे. त्यास अनुसरून विभागीय पदोन्नती समितीचे
गठन करण्याची बाब शासनाच्या विचाराधीन होती.
शासन निर्णय:
सामान्य प्रशासन विभागाच्या संदर्भीय दिनांक ०१.०८.२०१९ मध्ये दिलेल्या सुचनांनुसार दिव्यांग
कल्याण विभागाच्या अधिनस्त असलेल्या क्षेत्रीय कार्यालयासाठी ६ व्या वेतन आयोगानुसार ज्या पदांचे
ग्रेड वेतन रू. ७५९९/-किंवा त्यापेक्षा कमी आहे, अशा सर्व पदांसाठी तसेच आस्थापना मंडळाच्या
कार्यकक्षेत नसलेल्या गट-अ ते गट-ड मधील सर्व पदांवर पदोन्नतीकरीता खालीलप्रमाणे विभागीय
पदोन्नती समिती गठीत करण्यात येत आहे:
-------------------------------------------------------------------------------------
| १ | प्रधान सचिव / सचिव, दिव्यांग कल्याण विभाग, मंत्रालय, मुंबई | अध्यक्ष |
| २ | आयुक्त, दिव्यांग कल्याण, पुणे | सदस्य |
| ३ | सह सचिव / उप सचिव (दि. क. ४), दिव्यांग कल्याण विभाग, मंत्रालय, मुंबई | सदस्य |
| ४ | अवर सचिव / कक्ष अधिकारी (दि.क.४) दिव्यांग कल्याण विभाग मंत्रालय, मुंबई | सदस्य सचिव |
-------------------------------------------------------------------------------------
२. विभागीय पदोन्नती समितीमध्ये मागास प्रवर्गाकरीता प्रतिनिधीत्व करणारा एक सदस्य असावा.
असा सदस्य नसल्यास समितीच्या अध्यक्षांच्या सहमतीने मागास प्रवर्गाचे प्रतिनिधीत्व करण्याकरीता
एका अधिकाऱ्याचा निमंत्रित सदस्य म्हणून समावेश करावा.
# Page 2
शासन निर्णय क्रमांकः दिव्यांग-२०२३/प्र. क्र. १५/दि. क. ०४
विभागीय पदोन्नती समितीचे कार्यक्षेत्र:-
i)पदोन्नतीची शिफारस करण्यासाठी प्रस्ताव विचारात घेणे व सेवा प्रवेश नियमाच्या तरतूदीनुसार व
सामान्य प्रशासन विभागाने वेळोवेळी निर्गमित केलेले आदेश / मार्गदर्शक सूचना विचारात घेवून,
पदोन्नतीसाठी पात्र अधिकाऱ्यांची निवडसूची तयार करून नियुक्ती प्राधिकाऱ्यास पदोन्नतीसाठी
शिफारस करणे.
ii)मानीव दिनांकाचे प्रस्ताव विचारात घेणे व सेवा प्रवेश नियमाच्या तरतूदीनुसार व सामान्य प्रशासन
विभागाने वेळोवेळी निर्गमित केलेले आदेश / मार्गदर्शक सूचना विचारात घेवून पदोन्नतीचा मानीव
दिनांक देण्यासाठी नियुक्ती प्राधिकाऱ्यास शिफारस करणे.
३. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध