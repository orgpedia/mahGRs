# Page 1
दिव्यांग व्यक्तींना विविध योजनांतर्गत वितरित
केल्या जाणाऱ्या तीन चाकी हाताने ओढणाऱ्या
सायकलीबाबत मार्गदर्शक सूचना.
महाराष्ट्र शासन
दिव्यांग कल्याण विभाग
शासन निर्णय क्रमांक :- दिव्यांग-२०२५/प्र.क्र. ७९/दिव्यांग कल्याण-२.
३१,३२,३५ “ए” विंग, तिसरा मजला, मित्तल टॉवर
बॅरिस्टर रजनी पटेल मार्ग, नरिमन पॉईंट,
मंत्रालय, मुंबई - ४०० ०२१.
दिनांक :- २२ सप्टेंबर, २०२५.
संदर्भ :- मा. मुख्यमंत्री महोदयांच्या अध्यक्षतेखाली दिनांक ०७ एप्रिल, २०२५ रोजी आयोजित बैठकीचे
इतिवृत्त.
प्रस्तावना :-
राज्यात दिव्यांग कल्याणासाठी राबविण्यात येणाऱ्या विविध योजना, स्थानिक स्वराज्य
संस्थाकडून दिव्यांगांसाठी करण्यात येणारे साहित्याचे वाटप आणि लोकप्रतिनिधीकडून वेळोवेळी
आयोजित करण्यात येणाऱ्या कार्यक्रमांतर्गत तीन चाकी हाताने ओढणाऱ्या सायकलीचे वाटप करण्यात
येते.
२. केंद्रशासनाच्या ADIP योजनेंतर्गतही ALIMCO या प्राधिकृत केलेल्या संस्थेमार्फतही विविध
कार्यक्रमात तीन चाकी हाताने ओढणाऱ्या सायकलीचे वाटप केले जाते.
३. तथापि, तीन चाकी हाताने ओढणाऱ्या सायकलींमुळे दिव्यांग व्यक्तींच्या शरीरस्वास्र्थ्यावर
प्रतिकुल परिणाम होत असल्याने तीन चाकी हाताने ओढणाऱ्या सायकलीचे वाटप करण्यात येऊ नये
अशी मागणी दिव्यांग कल्याण क्षेत्रात काम करणाऱ्या संस्था/संघटना आणि लोकप्रतिनिधीकडून होत
आहे.
४. मा. मुख्यमंत्री महोदय यांच्या अध्यक्षतेखाली ७ एप्रिल, २०२५ रोजी दिव्यांगांच्या विविध प्रश्नांबाबत
आयोजित बैठकीत “तीन चाकी हाताने ओढणाऱ्या सायकलीचे वाटप होऊ नये याची दक्षता घ्यावी” असे
निदेश देण्यात आले आहेत.
शासन निर्णय:-
दिव्यांग व्यक्तींच्या कल्याणासाठी काम करताना त्यांच्या आरोग्याचे हित विचारात घेऊन,
दिव्यांग कल्याणाच्या विविध योजनांतर्गत तीन चाकी हाताने ओढणाऱ्या सायकलीचे वाटप करण्यात येऊ
नये याची सर्व प्रशासकीय विभाग, त्याअंतर्गत अधिनस्त क्षेत्रीय कार्यालये आणि अन्य शासकीय/
निमशासकीय संस्था यांची दक्षता घ्यावी. सदर मार्गदर्शक सुचनांचे पालन काटेकोरपणे करण्यात यावे/
करावे.
# Page 2
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर