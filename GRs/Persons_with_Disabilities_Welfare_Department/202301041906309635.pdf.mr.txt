# Page 1
“दिव्यांग कल्याण विभागासाठी " पदे निर्माण करणेबाबत.
महाराष्ट्र शासन
दिव्यांग कल्याण विभाग
शासन निर्णय क्रमांक : दिव्यांग-२०२२/प्र.क्र.१४८/दि.क.२
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०० ०३२.
दिनांक : ०४ जानेवारी, २०२३
वाचा :
१) मुख्य सचिव कार्यालयाचा दिनांक १३ डिसेंबर, २०२२ रोजीचा मंत्रिमंडळ बैठकीच्या कार्यवृत्तातील निर्णयाचा उतारा, २) शासन अधिसूचना, सामान्य प्रशासन विभाग, क्रमांक: शाकानि-२०२२/प्र.क्र.६७/ १८ (र. व का.), दिनांक १५ डिसेंबर, २०२२, ३) वित्त विभागाचे इतिवृत्त क्रमांक : पदनि-२०२२/प्र.क्र.५४/आपुक, दिनांक ३० डिसेंबर, २०२२.
प्रस्तावना :
मा. मंत्रिमंडळाच्या दिनांक २९ नोव्हेंबर, २०२२ रोजी आयोजित बैठकीमध्ये सामाजिक न्याय व विशेष सहाय्य विभागातील दिव्यांग कल्याण -१ व दिव्यांग कल्याण-२ ही कार्यासने वेगळी करून स्वतंत्र “दिव्यांग कल्याण विभाग” निर्माण करण्यास तसेच मंत्रालयीन स्तरावरील स्वतंत्र विभाग, आयुक्त, दिव्यांग कल्याण, प्रादेशिक स्तर, जिल्हा स्तर तसेच तालुका स्तरावरील अधिकारी / कर्मचारी यांची एकूण २०६३ पदे निर्माण करण्यास मान्यता देण्यात आलेली आहे. त्यास अनुसरुन सामान्य प्रशासन विभागाच्या दिनांक १५ डिसेंबर, २०२२ च्या शासन अधिसूचनेद्वारे “दिव्यांग कल्याण विभाग” निर्माण करण्यात आलेला आहे. सबब उच्चस्तरीय सचिव समितीच्या गुरुवार, दिनांक २९ डिसेंबर, २०२२ रोजी झालेल्या सन २०२२ मधील ६ व्या बैठकीमध्ये पदे निर्माण करण्यास दिलेल्या मान्यतेस अनुसरुन “दिव्यांग कल्याण विभागासाठी” पदनिर्मिती करण्याची बाब शासनाच्या विचाराधीन होती.
शासन निर्णय : :
मा. मंत्रिमंडळाच्या दिनांक २९ नोव्हेंबर, २०२२ च्या बैठकीतील निर्णयानुसार तसेच उच्चस्तरीय सचिव समितीने दिलेल्या मान्यतेस अनुसरुन नव्याने स्थापन झालेल्या मंत्रालयीन स्तरावरील “दिव्यांग कल्याण विभागासाठी” खालील विवरणपत्रात दर्शविल्याप्रमाणे एकूण ३२ पदे व बाह्ययंत्रणेकडून घ्यावयाच्या सेवांसाठी १० सेवा घेण्यास पदे निर्माण करण्यास मंजूरी देण्यात येत आहे.
-------------------------
| अ.क्र. | पदनाम | पदसंख्या |
| १. | सचिव (संवर्ग पद) | १ |
| २. | सहसचिव | १ |
| ३. | उपसचिव | १ |
| ४. | अवर सचिव | २ |
| ५. | अवर सचिव (विधी) | १ |
| ६. | वरिष्ठ स्वीय सहायक | १ |
-------------------------
# Page 2
शासन निर्णय क्रमांकः दिव्यांग-२०२२/प्र.क्र.१४८/दि.क.२
-------------------------------------
| अ.क्र. | पदनाम | पदसंख्या |
| ७. | कक्ष अधिकारी | ४ |
| ८. | लेखा अधिकारी |  |
| ९. | उच्चश्रेणी लघुलेखक (मराठी) |  |
| १०. | निम्नश्रेणी लघुलेखक (मराठी) | २ |
| ११. | निम्नश्रेणी लघुलेखक (इंग्रजी) | १ |
| १२. | सहायक कक्ष अधिकारी | ८ |
| १३. | लिपिक-टंकलेखक | ८ |
|  | एकूण | ३२ |
-------------------------------------
बाह्ययंत्रणेद्वारे घ्यावयाच्या सेवा
----------------------
| अ.क्र. | सेवा | मनुष्यबळ |
| १. | वाहन चालक | २ |
| २. | शिपाई | ८ |
|  | एकूण मनुष्यबळ | १० |
----------------------
२. बाह्ययंत्रणेद्वारे कामे करून घेताना वित्त विभागाच्या दि. २७ एप्रिल, २०२२ च्या शासन निर्णयातील तरतुदींचे अनुपालन करण्यात यावे.
३. सदर नव्याने निर्माण झालेल्या विभागासाठी स्वतंत्र लेखाशिर्ष देण्याबाबतची कार्यवाही सूरू आहे. यास काही कालावधी लागणे अपेक्षित आहे, सबब सद्यस्थितीत याबाबत होणारा खर्च मागणी क्र. एन-२, २२५१ - सचिवालयीन सामाजिक सेवा, (००), ०९० सचिवालय, (०१) सामाजिक न्याय व
विशेष सहाय्य विभाग, (०१) (०१) सामाजिक न्याय व विशेष सहाय्य विभाग (अनिवार्य), (२२५१०११३),
०१ वेतन या लेखाशिर्षा खाली मंजूर तरतूदीतून भागविण्यात यावा.
४. उक्त शासन निर्णय दिनांक ३० डिसेंबर, २०२२ पासून लागू होईल.
५. सदर शासन निर्णय मा. मंत्रिमंडळाच्या मान्यतेने तसेच वित्त विभागाच्या सहमतीने व त्या विभागाच्या अनौपचारिक संदर्भ क्रमांक ०९/ व्यय-१४, दिनांक ०३ जानेवारी, २०२३ तसेच अनौपचारिक
संदर्भ क्रमांक ०१/आ.पु.क., दिनांक ०२ जानेवारी, २०२३ अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः दिव्यांग-२०२२/प्र.क्र.१४८/दि.क.२