# Page 1
सोलापूर जिल्ह्यातील ग्रंथ खरेदीसंदर्भात चौकशी करण्यासाठी उच्चस्तरीय चौकशी समिती गठित करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः मराग्रं-२०२३/प्र.क्र.१८८/ई-७१३८८४/ग्रं.क.
शिबिर कार्यालय, हैद्राबाद हाऊस, नागपुर
दिनांक:- २० डिसेंबर, २०२३.
प्रस्तावना : जिल्हा ग्रंथालय अधिकारी, सोलापूर यांच्याकडून सन २०२२-२३ मध्ये झालेल्या ग्रंथ खरेदी संदर्भातील प्राप्त तक्रारींबाबत विधानपरिषद नियम १०५ अन्वये लक्षवेधी सूचना क्र.५८९ उपस्थित झाली होती. त्याबाबत, दि.१८.१२.२०२३ रोजी विधानपरिषदेमध्ये झालेल्या चर्चेस अनुसरुन मा.मंत्री (उच्च व तंत्र शिक्षण) यांनी याप्रकरणी उच्चस्तरीय समितीव्दारे चौकशी करण्याचे आश्वासन दिले आहे. त्यानुसार, “उच्चस्तरीय चौकशी समिती” गठित करण्याची बाब शासनाच्या विचाराधीन होती.
शासन निर्णय : प्रस्तुत प्रकरणाची सविस्तर चौकशी करुन शासनास अहवाल सादर करण्यासाठी खालीलप्रमाणे समिती गठित करण्याचा निर्णय शासनाने घेतला आहे :
-----------------------------------------------------------------------------------
| अ.क्र. | पदनाम | समितीमधील पद |
| १ | संचालक, तंत्र शिक्षण, महाराष्ट्र राज्य, मुंबई. | अध्यक्ष |
|  | उपसचिव (महाविद्यालयीन शिक्षण), उच्च व तंत्र शिक्षण विभाग, मंत्रालय, मुंबई. | सदस्य |
| ३ | सहायक संचालक (लेखा), उच्च शिक्षण संचालनालय, पुणे | सदस्य सचिव |
-----------------------------------------------------------------------------------
२. सदर समितीची कार्यकक्षा खालीलप्रमाणे राहिल : (१) विधानपरिषद लक्षवेधी सूचना क्र.५८९ वरील चर्चेला उत्तर देताना मा.मंत्री (उच्च व तंत्र शिक्षण विभाग) यांनी दि.१८.१२.२०२३ रोजी दिलेल्या आश्वासनाशी अनुषंगिक बाबी / मुद्ये (२) उपरोक्त लक्षवेधी चर्चेमध्ये उल्लेख आल्याप्रमाणे संबंधित विधानपरिषद सदस्यांनी या विषयाबाबत शासनाकडे सादर केलेल्या कागदपत्रांशी अनुषंगिक बाबी / मुद्ये (३) सदर प्रकरणाबाबत लोकप्रतिनिधी / इतर व्यक्तींकडून शासनास प्राप्त झालेल्या तक्रारी / कागदपत्रांशी अनुषंगिक बाबी/मुद्ये ३. सदर चौकशी समितीने प्रस्तुत प्रकरणाची उपरोक्त परिच्छेद क्र. २ मध्ये नमूद केलेल्या कार्यकक्षेप्रमाणे सविस्तर / सखोल चौकशी करावी आणि आपल्या शिफारशींसह स्वयंस्पष्ट अहवाल एक महिन्यात शासनास सादर करावा.
४. सदर चौकशीकरीता आवश्यक ती कागदपत्रे/ माहिती चौकशी समितीला पुरविणे तसेच इतर सर्व व्यवस्था करण्याची जबाबदारी प्रभारी ग्रंथालय संचालक यांची राहिल. त्यानुसार, त्यांनी आवश्यकतेनुसार चौकशी समितीला पूर्ण सहकार्य करण्याच्या सूचना संबंधित अधिकाऱ्यांना द्याव्यात. तसेच समितीच्या निर्देशाप्रमाणे आवश्यकती व्यवस्था करण्यासाठी ग्रंथालय संचालनालयामधील एका वरिष्ठ अधिकाऱ्याची “नोडल अधिकारी म्हणून नियुक्ती करावी.
५. सदर चौकशीची कार्यपध्दती तसेच ठिकाण ठरविण्याचे अधिकार चौकशी समितीला राहतील.
# Page 2
शासन निर्णय क्रमांकः मराग्रं-२०२३/प्र.क्र.१८८/ई-७१३८८४/ग्रं.क.