# Page 1
अखिल भारतीय तंत्र शिक्षण परिषदेच्या मान्यतेस अनुसरुन सुरु असलेली अभियांत्रिकी संस्था शैक्षणिक वर्ष २०१८-१९ पासून बंद करण्यास शासन मान्यता देण्याबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्र.टीईएम-२०२०/प्र.क्र.१३८/तांशि-४
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई-४०० ०३२
दिनांक: २९ ऑक्टोबर, २०२०.
वाचा :- १) शासनाचे ना-हरकत प्रमाणपत्र क्र.टीईएम-२०१८/प्र.क्र.३४४/तांशि-४, दिनांक १९/११/२०१८.
२) अखिल भारतीय तंत्र शिक्षण परिषद, नवी दिल्ली यांचे एफ क्रमांक वेस्टर्न/१- ३५१६२७१८३५/२०१८/प्रोग्रेसिव्ह क्लोजर,
दि.३१/०१/२०१८ चे पत्र.
३) संचालक, तंत्रशिक्षण, महाराष्ट्र राज्य, मुंबई यांचे पत्र क्रमांक
२/एनजीसी/संस्था-स्थलांतरण/२०२०/७९२, दि.१२/१०/२०२०.
प्रस्तावना : राज्यात अखिल भारतीय तंत्र शिक्षण परिषदेच्या मान्यतेस अनुसरुन सुरु असलेली आयटीएम कॉलेज ऑफ इंजिनिअरींग, नागपूर ही अभियांत्रिकी अभ्यासक्रमाची संस्था शैक्षणिक वर्ष २०१८-१९ पासून बंद करण्याबाबतचा प्रस्ताव अखिल भारतीय तंत्र शिक्षण परिषदेस पाठविण्यात आला होता. त्यास अनुसरुन अखिल भारतीय तंत्र शिक्षण परिषद, नवी दिल्ली यांनी त्यांच्या उपरोक्त वाचा २) येथील पत्रान्वये सदर संस्था टप्प्याटप्प्याने बंद करण्यास मान्यता दिलेली आहे. सदर मान्यतेच्या अनुषंगाने उपरोक्त वाचा ३) येथील पत्रान्वये संचालक, तंत्र शिक्षण यांनी प्रस्तावित केल्याप्रमाणे आयटीएम कॉलेज ऑफ इंजिनिअरींग, नागपूर ही अभियांत्रिकी अभ्यासक्रमाची संस्था टप्प्याटप्प्याने बंद करण्यास व या संस्थेतील शैक्षणिक वर्ष
२०१९-२० पर्यंत अंतिम वर्ष उत्तीर्ण न झालेल्या २३ विद्यार्थ्यांचे राष्ट्रसंत तुकडोजी महाराज नागपूर विद्यापीठ, नागपूर या विद्यापीठांतर्गत येणाऱ्या कायम विना अनुदानित संस्थांमध्ये शैक्षणिक गुणवत्तेप्रमाणे व विद्यार्थ्यांच्या पसंतीक्रमानुसार मान्य प्रवेश क्षमतेच्या मर्यादेत समायोजन करण्यास मान्यता देण्याची बाब शासनाच्या विचाराधीन होती.
शासन निर्णय: अखिल भारतीय तंत्र शिक्षण परिषद, नवी दिल्ली यांनी त्यांच्या उपरोक्त वाचा २) येथील पत्रान्वये दिलेल्या मान्यतेस अनुसरुन वाचा ३) येथील पत्रान्वये संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०१८-१९ पासून राज्यात अखिल भारतीय तंत्र शिक्षण
# Page 2
शासन निर्णय क्रमांक: टीईएम-२०२०/प्र.क्र.१३८/तांशि-४
परिषदेच्या मान्यतेस अनुसरुन सुरु असलेली आयटीएम कॉलेज ऑफ इंजिनिअरींग, नागपूर ही अभियांत्रिकी अभ्यासक्रमाची संस्था शैक्षणिक वर्ष २०१९-२० पर्यंत टप्प्याटप्प्याने बंद करण्यास व या संस्थेतील शैक्षणिक वर्ष २०१९-२० पर्यंत अंतिम वर्ष उत्तीर्ण न झालेल्या २३ विद्यार्थ्यांचे राष्ट्रसंत तुकडोजी महाराज नागपूर विद्यापीठ, नागपूर या विद्यापीठांतर्गत येणाऱ्या कायम विना अनुदानित संस्थांमध्ये विद्यार्थ्यांच्या शैक्षणिक गुणवत्तेप्रमाणे व पसंतीक्रमानुसार मान्य प्रवेश क्षमतेच्या मर्यादेत समायोजन करण्यास शासनाची मान्यता देण्यात येत आहे.