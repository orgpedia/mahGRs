# Page 1
आर्थिकदृष्टया दुर्बल घटकातील (EWS) उमेदवारांसाठी थेट व्दितीय वर्ष अभियांत्रिकी व औषधनिर्माणशास्त्र पदवी अभ्यासक्रमामध्ये प्रवेशाकरीता राखीव जागा ठेवण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. सीटीसी-२०१९/प्र.क्र.२५२/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : ०२ ऑगस्ट, २०१९
वाचा : १) शासन निर्णय, सामान्य प्रशासन विभाग, क्रमांक राआधो-४०१९/ प्र.क्र.३१/१६अ, दिनांक १२/२/२०१९
२) अखिल भारतीय तंत्र शिक्षण परिषदेचे पत्र क्रमांक AICTE/AB/WR/EWS/ २०१९-२०, दिनांक २५/७/२०१९
३) संचालक, तंत्र शिक्षण, मुंबई यांचे पत्र क्र.२अ/एडीएम/२०१९/६११, दिनांक १ ऑगस्ट, २०१९
प्रस्तावना :
अभियांत्रिकी व औषधनिर्माणशास्त्र अभ्यासक्रमाच्या थेट व्दितीय वर्षाच्या शैक्षणिक वर्ष २०१९-२० मधील प्रवेश प्रक्रियेमध्ये आर्थिकदृष्टया दुर्बल घटकाकरीता (EWS) १०% आरक्षण लागू करण्याबाबत मा.मुंबई उच्च न्यायालयाच्या नागपूर खंडपीठाकडे रिट याचिका क्रमांक ४९६५/ २०१९ दाखल करण्यात आली होती. या रिट याचिकेच्या अनुषंगाने मा. मुंबई उच्च न्यायालयाच्या नागपूर खंडपीठाने दिनांक ३०/७/२०१९ रोजी निर्णय दिला आहे. अखिल भारतीय तंत्रशिक्षण परिषदेने दिनांक २५/७/२०१९ च्या पत्राद्वारे थेट व्दितीय वर्षाच्या अभ्यासक्रमासाठी आर्थिकदृष्टया दुर्बल घटकाकरीता (EWS) ठेवावयाच्या राखीव जागांबाबत केलेले स्पष्टीकरण व मा.उच्च न्यायालयाचे आदेश विचारात घेऊन संचालकांनी दिनांक १/८/२०१९ च्या पत्राव्दारे शासनास प्रस्ताव सादर केला आहे. या प्रस्तावाच्या अनुषंगाने आदेश निर्गमित करण्याची बाब शासनाच्या विचाराधीन होती.
शासन निर्णय : शैक्षणिक वर्ष २०१९-२० मध्ये थेट व्दितीय वर्ष अभियांत्रिकी व औषधनिर्माणशास्त्र पदवी अभ्यासक्रमाच्या प्रवेशासाठी अखिल भारतीय तंत्रशिक्षण परिषदेने दिनांक २५/७/२०१९ च्या
पत्राद्वारे कळविलेल्या सूत्रानुसार पदविका अभ्यासक्रम पूर्ण केलेल्या विद्यार्थ्यांकरिता प्रथम वर्षाच्या
# Page 2
शासन निर्णय क्रमांक: सीटीसी-२०१९/प्र.क्र.२५२/तांशि-४
मंजूर प्रवेश क्षमतेच्या १०% अधिसंख्य जागांवर राज्यातील आर्थिकदृष्टया दुर्बल घटकांसाठी (EWS) आरक्षण लागू करण्याचा शासनाने निर्णय घेतला आहे.
२. आयुक्त, राज्य सामाईक प्रवेश परीक्षा कक्ष तथा सचिव, शुल्क नियामक प्राधिकरण, महाराष्ट्र राज्य व संचालक, तंत्र शिक्षण यांनी याबाबत पुढील कार्यवाही तातडीने करावी.