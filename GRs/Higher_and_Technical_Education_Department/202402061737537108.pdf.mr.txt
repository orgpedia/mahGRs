# Page 1
महाराष्ट्र कृषि, पशु व मत्स्य विज्ञान, आरोग्य विज्ञान,
उच्च, तंत्र व व्यवसाय शिक्षण यांमधील अनधिकृत
संस्था स्थापन करणे आणि अनधिकृत अभ्यास पाठ्यक्रम सुरू करणे (प्रतिबंध) अधिनियम, २०१३ या
अधिनियमांतर्गत नियमांचे प्रारुप तयार करण्याकरिता
समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.याचिका-२०२२/प्र.क्र.१३४/तांशि-४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ०६ फेब्रुवारी, २०२४.
प्रस्तावना :- महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील
अनधिकृत संस्था स्थापन करणे आणि अनधिकृत अभ्यास पाठ्यक्रम सुरू करणे (प्रतिबंध) अधिनियम, २०१३
शासनाने पारित केला आहे. सदर अधिनियमांतर्गत नियमांचे प्रारुप तयार करण्यासाठी समिती गठीत
करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात येत आहे.
शासन निर्णय :- महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण
यांमधील अनधिकृत संस्था स्थापन करणे आणि अनधिकृत अभ्यास पाठ्यक्रम सुरू करणे (प्रतिबंध)
अधिनियम, २०१३ शासनाने पारित केला आहे. सदर अधिनियमांतर्गत नियमांचे प्रारुप तयार करण्यासाठी
पुढीलप्रमाणे समिती गठीत करण्यात येत आहे:-
--------------------------------------------------------------------------------------------------------------
| अ.क्र. | समितीची संरचना | पदनाम |
| १ | डॉ.विनोद मोहितकर, संचालक, तंत्र शिक्षण संचालनालय, महाराष्ट्र राज्य, मुंबई. | अध्यक्ष |
| २ | सहसंचालक, शिक्षण संचालनालय (उच्च शिक्षण), महाराष्ट्र राज्य, पुणे | सदस्य |
| ३ | श्री.डी.पी.गोमारे, निवृत्त विधी सल्लागार-नि-सहसचिव, विधी व न्याय विभाग, मंत्रालय, मुंबई. | सदस्य |
| ४ | श्री.आर.आर.बंगाले, निवृत्त सहसचिव (विधी), विधी सल्लागार, उच्च व तंत्र शिक्षण विभाग, मंत्रालय, मुंबई. | सदस्य |
| ५ | श्री.संकेत पाटील, अवर सचिव (विधी), उच्च व तंत्र शिक्षण विभाग, मंत्रालय, मुंबई | सदस्य |
| ६ | प्रा.एस.व्ही.जोशी, सेवानिवृत्त प्राध्यापक, शासकीय अभियांत्रिकी महाविद्यालय, अवसरी, जि.पुणे. | सदस्य |
| ७ | श्री.शहाजहान मुलाणी, अवर सचिव, उच्च व तंत्र शिक्षण विभाग, मंत्रालय, मुंबई. | सदस्य सचिव |
--------------------------------------------------------------------------------------------------------------
२. सदर समितीची कार्यकक्षा खालीलप्रमाणे राहील :-
१)महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील
अनधिकृत संस्था स्थापन करणे आणि अनधिकृत अभ्यास पाठ्यक्रम सुरू करणे (प्रतिबंध)
अधिनियम, २०१३ अंतर्गत नियमांचे प्रारुप तयार करुन शासनास सादर करणे.
# Page 2
शासन निर्णय क्रमांकः याचिका-२०२२/प्र.क्र.१३४/तांशि-४
२)वरील अधिनियमाची अंमलबजावणी करणाऱ्या कृषि व पशु दुग्धविकास व मत्स्यव्यवसाय
विभाग, वैद्यकीय शिक्षण व औषधी द्रव्ये विभाग व कौशल्य विकास व उद्योजकता विभाग यांच्या
प्रतिनिधींना बैठकीस निमंत्रित करुन, त्यांच्या सूचना, म्हणणे विचारात घेणे.
३)सदर समितीने शिफारशींसह नियमांचा मसुदा दि.२०.०२.२०२४ पयंत शासनास सादर करावा.
३. समितीचे कामकाज :-
सदर समितीचे कामकाज संचालक, तंत्र शिक्षण संचालनालय, महाराष्ट्र राज्य, मुंबई यांच्या
कार्यालयात करण्यात येईल. संचालक, तंत्र शिक्षण संचालनालय यांनी समितीच्या कामकाजाची उचित
व्यवस्था करावी.
४. बैठक भत्ता व प्रवास भत्ता :-
समितीतील निवृत्त अधिकाऱ्यांना रु.७०००/- प्रति बैठक याप्रमाणे बैठक भत्ता व प्रवासाचा प्रत्यक्ष
खर्च अनुज्ञेय असेल, सदर खर्च तंत्र शिक्षण संचालनालय, मुंबई यांच्या स्वीय प्रपंजी खाते (PLA) मधून
भागविण्यात यावा.
५. प्रस्तुत शासन निर्णय महाराष्ट्र शासनाच्या www.maharashtra.gov.in या संकेतस्थळावर