# Page 1
फार्मसी कॉन्सिल ऑफ इंडिया, नवी दिल्ली यांच्या मान्यतेस अनुसरुन शैक्षणिक वर्ष २०२१-२०२२ पासून औषधनिर्माणशास्त्र पदवी व पदव्युत्तर पदवी अभ्यासक्रमाच्या संस्थेत प्रवेश क्षमतेनुसार अभ्यासक्रम बंद तथा प्रवेश क्षमता कमी करण्याबाबत....
महाराष्ट्र शासन
उच्च व तंत्र शिक्षण विभाग,
शासन निर्णय क्र. टीईएम-२०२१/प्र.क्र.११५/तांशि-४,
खो.क्र.४३८, चौथा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : ०३ ऑगस्ट, २०२१.
वाचा : १) संचालक, तंत्र शिक्षण यांचे पत्र क्र. २/एनजीसी/मान्यता/
२०२१/६४४, दिनांक २३/०७/२०२१.
प्रस्तावना : संचालक, तंत्रशिक्षण यांनी वर नमूद दिनांक २३/७/२०२१ च्या पत्रान्वये विद्यमान औषधनिर्माणशास्त्र पदवी, पदव्युत्तर पदवी संस्थेतील अभ्यासक्रम बंद करण्यास / प्रवेशक्षमतेत घट करण्यास शासन मान्यता देण्यासाठी प्रस्तावित केले आहे.
संचालक, तंत्रशिक्षण यांनी प्रस्तावित केल्याप्रमाणे शैक्षणिक वर्ष २०२१-२२ पासून सोबतच्या Annexure “A” मधील संस्थांच्या नावासमोर दर्शविल्याप्रमाणे विद्यमान प्रवेशक्षमतेमध्ये घट / अभ्यासक्रम बंद करण्यास मान्यता देण्याची बाब शासनाच्या विचाराधीन होती.
शासन निर्णय : फार्मसी कॉन्सिल ऑफ इंडिया, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२१-२०२२ पासून सोबतच्या Annexure “A” मधील संस्थांच्या नावासमोर दर्शविल्याप्रमाणे विद्यमान औषधनिर्माणशास्त्र पदवी, पदव्युत्तर पदवी संस्थेतील अभ्यासक्रमाच्या प्रवेशक्षमतेत घट / अभ्यासक्रम टप्प्याटप्प्याने बंद करण्यास खालील अटी व
शर्तीच्या अधीन राहून शासनाची मान्यता देण्यात येत आहे :
अटी व शर्ती :
१) या संस्थेतील बंद करावयाच्या अभ्यासक्रमांच्या संबंधित सर्व दस्तऐवज जसे की गुणपत्रिका, उत्तरपत्रिका, निकालपत्रे, विद्यार्थ्यांचे पत्ते, फीच्या पावत्या इत्यादी बाबी संस्थेने संबंधित विद्यापीठाकडे सुपूर्द करणे आवश्यक राहील.
२) संबंधीत अभ्यासक्रमासाठी नियुक्त शिक्षक वर्ग / कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील. भविष्यकाळात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
३) संस्थेकडून शासनाची वसुली अद्यापी थकबाकी असल्यास त्याचा भरणा करणे संस्था प्रमुखांवर बंधनकारक राहील.
४) संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
# Page 2
शासन निर्णय क्रमांकः टीईएम-२०२१/प्र.क्र.११५/तांशि-४,
५) संस्थेतील संबंधित अभ्यासक्रम टप्प्याटप्प्याने बंद करताना त्या संस्थेतील प्रवेशित विद्यार्थ्यांना व माजी विद्यार्थ्यांना अभ्यासक्रम पूर्ण होईपर्यंत शैक्षणिक सुविधा उपलब्ध करुन देण्याची व परिक्षेस बसण्याची व्यवस्था करणे संस्थेवर बंधनकारक राहील. संस्थेने या शैक्षणिक सुविधा उपलब्ध करुन न दिल्यास, संस्थेविरुध्द नियमानुसार कारवाई करण्यात येईल व शासनाकडे ठेवलेली संचित ठेव शासन जमा करण्यात येईल.
६) संबंधित अभ्यासक्रमासाठी नियुक्त केलेल्या संस्थेतील शिक्षक व कर्मचारी यांना नियमानुसार देय असलेले वेतन, वेतन भरपाई व अन्य आर्थिक प्रदानांचे भुगतान करणे संस्थेस बंधनकारक राहील.
२. ज्या संस्थांनी संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नाही, त्या संस्थांकडून संचालकांनी अंतिम मान्यता देण्यापूर्वी ती वसूल करावी व केंद्रीभूत प्रवेश प्रक्रियेमध्ये या शासन मान्यतेनुसार अभ्यासक्रमाचा समावेश होण्याकरिता संचालक, तंत्र शिक्षण यांनी आवश्यक ते आदेश पुढील १५ दिवसाच्या आत निर्गमित करावेत.
# Page 3
# Page 4