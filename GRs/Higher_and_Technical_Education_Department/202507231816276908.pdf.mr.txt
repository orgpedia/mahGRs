# Page 1
अखिल भारतीय तंत्र शिक्षण परिषद, नवी दिल्ली यांच्या
मान्यतेस अनुसरुन, एकाच व्यवस्थापनामार्फत सुरु
असलेल्या विनाअनुदानित संस्थांच्या विलीनीकरणास
शैक्षणिक वर्ष २०२५-२६ पासून शासन मान्यता
देण्याबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्र.मान्यता-२०२५/प्र.क्र. १६२/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक : २३ जुलै, २०२५.
संदर्भ :- १) शासन समक्रमांक दि.२०.०६.२०२५ रोजीचा शासन निर्णय.
२) उच्च व तंत्र शिक्षण विभाग, शासन निर्णय क्र. मान्यता-२०२५/प्र.क्र. ४०३/
तांशि-४, दि.२७.०६.२०२५.
३) उच्च व तंत्र शिक्षण विभाग, अधिसूचना क्र. संकीर्ण-२०२४/प्र.क्र.३६/विशि-४,
दि.१५.०५.२०२५
४) संचालक, तंत्र शिक्षण संचालनालय, मुंबई यांचे पत्र क्र. २/एनजीसी/
वारणानगर संलग्नीकरण/२०२५/६३८, दि.२१.०७.२०२५.
प्रस्तावना :- अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन,
संचालक, तंत्रशिक्षण यांनी सादर केलेल्या प्रस्तावानुसार, तात्यासाहेब कोरे इन्स्टिट्यूट ऑफ
इंजिनयरिंग ॲन्ड टेक्नॉलॉजी, वारणानगर व तात्यासाहेब कोरे इन्स्टिट्यूट ऑफ इंजिनयरिंग
ॲन्ड टेक्नॉलॉजी (पॉलिटेक्नीक), वारणानगर या संस्थांच्या विलिनीकरणाबाबत तसेच तात्यासाहेब
कोरे इन्स्टिट्यूट ऑफ इंजिनयरिंग ॲन्ड टेक्नॉलॉजी, वारणानगर या संस्थेत नवीन अभ्यासक्रम
सुरु करणे, प्रवेश क्षमतेत वाढ करणे यासाठी अनुक्रमे संदर्भ क्र. १ व २ येथील शासन निर्णयान्वये
मान्यता देण्यात आली आहे. तसेच सदरहू संस्थांचा समावेश असलेल्या वारणा विद्यापीठ
वारणानगर यास समूह विद्यापीठ म्हणून संदर्भ क्र. ३ येथील अधिसूचनेन्वये शासनाची मान्यता
देण्यात आली आहे.त्या अनुषंगाने संचालक, तंत्रशिक्षण यांनी उपरोक्त संदर्भ क्र. ४ येथील पत्रान्वये,
तंत्रशिक्षण संचालनालयाच्या अधिपत्याखालील एकाच व्यवस्थापनामार्फत सुरु असलेल्या
विनाअनुदानित संस्थांच्या विलीनीकरणास शैक्षणिक वर्ष २०२५-२६ पासून शासन मान्यता
देण्याबाबतचा प्रस्ताव सादर केला आहे. त्यानुसार मान्यता देण्याची बाब शासनाच्या विचाराधीन
होती.
शासन निर्णय :- अखिल भारतीय तंत्र शिक्षण परिषद, नवी दिल्ली यांनी दिलेली मान्यता व वारणा
विद्यापीठ, वारणानगर, कोल्हापूर या समूह विद्यापीठाची संदर्भ क्र. ३ येथील दि.१५.०५.२०२५
रोजीची अधिसूचना विचारात घेऊन संचालक, तंत्रशिक्षण यांनी उपरोक्त संदर्भ क्र. ४ येथील
# Page 2
पत्रान्वये सादर केलेल्या प्रस्तावानुसार, या विभागाचे संदर्भ क्र.१ व २ येथील शासन निर्णय रद्द
करुन, तंत्रशिक्षण संचालनालयाच्या अधिपत्याखालील सोबतच्या “प्रपत्रामध्ये” दर्शविलेल्या
एकाच व्यवस्थापनामार्फत सुरु असलेल्या विनाअनुदानित संस्थांच्या विलीनीकरणास शैक्षणिक वर्ष
२०२५-२६ पासून खालील अटी व शतींच्या अधीन राहून शासन मान्यता देण्यात येत आहे.
अटी व शर्ती:-
१)सदर मान्यता कायम विनाअनुदानित/ स्वयं-अर्थसहाय्यीत तत्वावर राहील.
२)प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दि.२१ मे,
१९८३ च्या शासन निर्णयातील अटींची पूर्तता करणे, संबंधित महाविद्यालय / संस्थांवर
बंधनकारक राहील.
३)या विभागाच्या दि.१५.०५.२०२५ रोजीच्या अधिसुचानेप्रमाणे सदरील संस्थांचा वारणा
विद्यापीठ, वारणानगर, कोल्हापूर या समूह विद्यापीठात समावेश झाल्याने, संबंधित
महाविद्यालय / संस्थांवर सदर अधिसुचनेतील अटींची पूर्तता करणे बंधनकारक राहील.
४)शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी
विहित केलेल्या सर्व अटी व शर्ती मान्य असल्याबाबत संबंधित महाविद्यालय / संस्थेने
संचालक, तंत्र शिक्षण संचालनालय, मुंबई यांच्याशी करारनामा करावा लागेल. तसेच,
आवश्यक कागदपत्रांची आणि औपचारिक बाबींची पूर्तता संचालक, तंत्र शिक्षण यांच्या
संमतीने समाधानकारकरित्या पूर्ण करावी.
५)संबंधित महाविद्यालय / संस्थेने, संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
६)सदर अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पद्धतीनुसार करण्यात येतील.
७)प्रस्तुत विलीनीकरणानंतरची प्रवेश क्षमता अखिल भारतीय तंत्र शिक्षण परिषद, नवी दिल्ली
यांनी शैक्षणिक वर्ष २०२५-२६ करीता मंजूर केल्याप्रमाणे राहील.
८)शुल्क नियामक प्राधिकरणाने/ समूह विद्यापीठासाठी शासनाने वेळोवेळी निदेशित केलेल्या
प्राधिकरणाने विहित केलेल्या शिक्षण शुल्कापेक्षा जास्त शुल्क महाविद्यालयाने
आकारल्यास, संबंधित महाविद्यालय / संस्थेवर महाराष्ट्र एज्युकेशनल इन्स्टिट्युशन
(प्रोहिबिशन ऑफ कॅपिटेशन फी) ॲक्ट, १९८७ अनुसार कारवाई करण्यात येईल.
९)संबंधित महाविद्यालय / संस्थेने अभ्यासक्रम चालविण्याकरिता शिक्षकवृंद व इतर तांत्रिक
कर्मचारी अखिल भारतीय तंत्रशिक्षण परिषद, नवी दिल्ली व संबंधित विद्यापीठाच्या
मानकानुसार नियुक्त करावेत. त्यांना नियमानुसार वेतन व भत्ते देण्यात यावेत. तसेच,
शिक्षकवृंद व इतर कर्मचाऱ्यांच्या वेतन व भत्ते इ. बाबत तसेच, विद्यार्थ्यांकडून शासनाकडे
तक्रारी आल्यास संबंधित महाविद्यालय / संस्थेवर कडक कारवाई करण्यात येईल.
१०)संबंधित महाविद्यालय / संस्थेने ग्रंथालयाकरिता आवश्यक ती पुस्तके, नियतकालिके
अखिल भारतीय तंत्रशिक्षण परिषदेच्या मानकानुसार खरेदी करणे आवश्यक राहील. तसेच,
विद्यार्थ्यांना वाचनालयाचा पुरेपूर उपयोग होण्याच्या दृष्ट्टीने ग्रंथालयात विद्यार्थ्यांना
अभ्यासिकेची सोय करणे आवश्यक आहे. तसेच, विद्यार्थ्यांना अखिल भारतीय तंत्र शिक्षण
# Page 3
परिषदेच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय,
वर्गखोल्या इ.) करणे आवश्यक आहे.
११)रॅगिंगसंदर्भात मा.सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट,
१९९९ यांची कठोरपणे अंमलबजावणी करणे संबंधित महाविद्यालय / संस्थेवर बंधनकारक
राहील.
१२)संबंधित महाविद्यालय / संस्थेने सदर अभ्यासक्रम चालविण्यासाठी आवश्यक स्थावर जंगम
मालमत्तेकरिता शासनाकडून किंवा कोणत्याही वित्तीय संस्थेकडून कर्ज घेतले असल्यास
त्यांची परतफेड करण्याची सर्वस्वी जबाबदारी संबंधित महाविद्यालय / संस्थेवर राहील.
१३)शासन निर्णय दि.२२.०२.२०१८ अन्वये विहित केलेले नोंदणी शुल्क संबंधित महाविद्यालय /
संस्थेने भरणा केले नसेल, तर ते संबंधित सहसंचालक, तंत्र शिक्षण विभागीय कार्यालय यांनी
संबंधित महाविद्यालय / संस्थेकडून भरणा करुन घ्यावे.
१४)महाविद्यालयाने/संस्थेने संबंधित समूह विद्यापीठाचे संलग्निकरण प्राप्त करुन घेणे आवश्यक
राहील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबं धित विद्यापीठ यांनी घालून
दिलेल्या अन्य अटी व शर्ती संबंधित संस्था / महाविद्यालयावर बंधनकारक राहतील.
३. या शासन मान्यतेनुसार उक्त संस्था / महाविद्यालयातील अभ्यासक्रमांचा केंद्रीभूत प्रवेश
प्रक्रियेमध्ये समावेश होण्याकरिता संचालक, तंत्र शिक्षण यांनी आवश्यक ते आदेश निर्गमित करावेत.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4