# Page 1
एशियाटिक सोसायटी, मुंबई या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी विशेष अनुदान देण्यास प्रशासकीय मान्यता प्रदान करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण २०२१/ प्र.क्र.१७/ साशि-५
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : ०३ जून, २०२१
वाचा. ग्रंथालय संचालक ग्रंथालय सचांलनालय, मुंबई यांचे पत्र क्र.३४/ए.सो.मुं./ २०२१-२२/५९ दि. ०५ एप्रिल, २०२१
प्रस्तावना: एशियाटीक सोसायटी, नगर भवन, मुंबई ४०० ००१ या संथेची स्थापना १८०४ साली झालेली आहे. सन १९५० मध्ये राज्य शासनाने राज्य मध्यवर्ती ग्रंथालयाची स्थापना करुन एशियाटीक सोसायटीस राज्य मध्यवर्ती ग्रंथालयाचे काम बघण्यास निर्देश दिले होते. केंद्र शासनाने सन १९५५ मध्ये ग्रंथ प्रदान अधिनियम, १९५४ अन्वये मध्यवर्ती ग्रंथालयास भारताचे एक राष्ट्रीय ग्रंथालय म्हणून नामनिर्देशित केलेले असल्याने सन १९५६ पासून भारतात १५ भाषेमध्ये प्रकाशित झालेली सर्व ग्रंथसंपदा मध्यवर्ती ग्रंथालयात जमा होत होती. एशियाटीक सोसायटी ही संस्था २०० वर्षापूर्वी स्थापन झालेली असल्यामुळे या संस्थेकडे असलेल्या दुर्मिळ ग्रंथांचे व हस्तलिखितांचे डिजिटायझेशन करण्यासाठी सन २०१५-१६ मध्ये राज्य शासनाकडून रु.५.०० कोटी अनुदान मंजूर करण्यात आले होते. याच कामाचा भाग-२ म्हणून एशियाटिक सोसायटी, मुंबई या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी विशेष अनुदान देण्याची घोषणा मा. वित्त मंत्री यांनी दि. ०६ मार्च, २०२० रोजी अर्थसंकल्पीय भाषणात केली होती. या अनुषंगाने रु.५.०० कोटीच्या खर्चाच्या अंदाजपत्रकास मान्यता देण्याचा प्रस्ताव ग्रंथालय संचालकांनी त्यांच्या दि. ०५/०४/२०२१ रोजीच्या पत्रान्वये शासनास सादर केला आहे. यानुषंगाने एशियाटिक सोसायटी, मुंबई या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी विशेष अनुदान देण्यास प्रशासकीय मान्यता प्रदान करण्याची बाब शासनाच्या विचाराधिन होती.
शासन निर्णय एशियाटिक सोसायटी, मुंबई या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी विशेष अनुदान म्हणून रु.५.०० कोटी (अक्षरी रुपये पाच कोटी फक्त) निधी उपलब्ध करुन देण्यास प्रशासकीय मान्यता प्रदान करण्यात येत आहे.
२. एशियाटीक सोसायटी, मुंबई या संस्थेकडे असलेल्या दुर्मिळ ग्रंथ व हस्तलिखिते यांचे डिजिटायझेशन करण्यासाठी होणारा खर्च मागणी क्र. डब्ल्यू - ४, २२०५ - कला व संस्कृती, १०५, सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, (०३) (१०) एशियाटिक
# Page 2
शासन निर्णय क्रमांक: संकीर्ण २०२१/ प्र.क्र.१७/साशि-५
सोसायटी मुंबई ग्रंथालयाचा सर्वांगीण विकास (२२०५ ३४७५) (कार्यक्रम ) ३१ सहायक अनुदाने वेतनेत्तर या लेखाशिर्षांतर्गत उपलब्ध निधीतून भागविण्यात यावा.
३. एशियाटीक सोसायटीने शासनाच्या निधीतून डिजिटाजेशन करण्यात आलेली दुर्मिळ ग्रंथ, तदानुषंगीक माहिती ग्रंथालय संचालनालयास व अधिनस्त शासकीय ग्रंथालयास विनामुल्य उपलब्ध करुन देणे आवश्यक राहिल.
४. हा शासन निर्णय वित्त विभागाच्या अनौपचारिक संदर्भ क्र ४०८व्यय-५ दि.१२.०४.२०२१ अन्वये प्राप्त झालेल्या सहमतीस अनुसरुन निर्गमित करण्यात येत आहे.