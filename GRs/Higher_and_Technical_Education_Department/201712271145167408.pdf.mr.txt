# Page 1
विभाग प्रमुख, शासकीय तंत्रनिकेतने व तत्सम संस्था, महाराष्ट्र तंत्रनिकेतन शिक्षक सेवा गट-अ यांच्या सर्वसाधारण बदल्या - २०१७ च्या आदेशामध्ये मा. न्यायाधिकरणाच्या आदेशानुसार अंशत: बदल करणे बाबत..
महाराष्ट्र शासन
उच्च व तंत्रशिक्षण विभाग
शासन निर्णय क्रमांक : बदली-४३१७/प्र.क्र.६४/१७/तांशि-७
मंत्रालय, मुंबई-४०० ०३२.
दिनांक : २७ डिसेंबर, २०१७
पहावे : या विभागाचा समक्रमांकाचा शासन निर्णय दि.३१ मे, २०१७ आणि समक्रमांकाचे शुध्दीपत्रक दि.१७ जून, २०१७.
प्रस्तावना : श्री. योगेश कांतिलाल चंदाराणा, विभाग प्रमुख, उपयोजित यंत्रशास्त्र, शासकीय तंत्रनिकेतन, नागपूर यांची संदर्भाधीन शासन निर्णयाद्वारे उप सचिव (तां.), महाराष्ट्र राज्य तंत्रशिक्षण मंडळ, मुंबई या रिक्त पदावर प्रशासकीय कारणास्तव बदली करण्यात आली होती. तथापि, उप सचिव (तां) हे पद प्रशासकीय तांत्रिक संवर्गातील असून शिक्षकीय संवर्गातील नसल्याने दि. ३१/०५/२०१७ रोजीचे बदलीचे शासन आदेश रद्द करण्यात यावे, या करीता श्री. चंदाराणा यांनी मा. महाराष्ट्र प्रशासकीय न्यायाधिकरण, मुंबई खंडपीठ नागपूर येथे मूळ अर्ज क्र. ३४४/२०१७ दाखल केला होता. सदर मूळ अर्जाच्या अनुषंगाने मा. न्यायाधिकरणाने खालीलप्रमाणे आदेश पारित केले आहेत : “The impugned order of transfer of the applicant dated 31/05/2017 stands quashed and set aside.
Since the applicant has completed his tenure and his present post at Nagpur, the respondents are directed to post the applicant anywhere in the available post in the teaching department”.
सदर आदेशाच्या अनुषंगाने श्री. योगेश कांतिलाल चंदाराणा, विभाग प्रमुख, उपयोजित यंत्रशास्त्र, यांची संदर्भाधीन शासन निर्णयाद्वारे केलेली बदली रद्द करून त्यांना शिक्षकीय संवर्गातील पदावर बदलीने पदस्थापना देण्याची बाब शासनाच्या विचाराधीन होती.
शासन निर्णय : महाराष्ट्र तंत्रनिकेतन शिक्षक सेवा गट-अ या सेवेतील विभाग प्रमुख, शासकीय तंत्रनिकेतने व तत्सम संस्था या संवर्गातील सन २०१७ मधील सर्वसाधारण बदल्यांतर्गत संदर्भाधीन शासन निर्णयाद्वारे श्री. योगेश कांतिलाल चंदाराणा, विभाग प्रमुख, उपयोजित यंत्रशास्त्र, शासकीय तंत्रनिकेतन, नागपूर यांची उप सचिव (तां.), महाराष्ट्र राज्य तंत्रशिक्षण मंडळ, मुंबई या रिक्त पदावर प्रशासकीय कारणास्तव करण्यात आलेली बदली या शासन निर्णयाद्वारे रद्द करण्यात येत आहे.
तसेच, महाराष्ट्र शासकीय कर्मचाऱ्यांचे बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम-२००५ मधील तरतुदीनुसार बदली करण्यास सक्षम असलेल्या प्राधिकाऱ्यांच्या मंजूरीने नियम ४(४) व ४ (५) नुसार त्यांची बदली प्रशासकीय कारणास्तव शासकीय तंत्रनिकेतन, जालना येथे रिक्त असलेल्या विभाग प्रमुख, उपयोजित यंत्रशास्त्र या पदावर करण्यात येत आहे.
०२. प्रशासकीय कारणास्तव बदली झाली असल्याने श्री. चंदाराणा यांना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहील.
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरीता खालील सुचनांचे काटेकोरपणे पालन करावे.
१) सदर आदेश तात्काळ अंमलात येतील.
# Page 2
शासन निर्णय क्रमांकः बदली-४३१७/प्र.क्र.६४/१७/तांशि-७
२) बदलीबाबतचे आदेश प्राप्त झाल्यानंतर संबंधित विभाग प्रमुखांनी सध्या कार्यरत असलेल्या संस्थेतून बदलीने पदस्थापना दर्शविलेल्या संस्थेत रुजू व्हावे. तसेच संबंधित संस्थाप्रमुखांनी पर्यायी विभाग प्रमुख हजर होण्याची वाट न पाहता बदली झालेल्या विभागप्रमुखास तात्काळ कार्यमुक्त करावे.
३) बदली झालेले विभाग प्रमुख त्यांच्या संबंधित संस्थेकडून कार्यमुक्त होऊन रुजु होण्यासाठी आल्यानंतर त्यांना विनाविलंब रुजू करुन घ्यावे. विभागप्रमुखास रुजू करुन न घेतल्यामुळे सक्तीचा प्रतिक्षा काळ ठरुन काम न करता वेतन व भत्ते देण्याचा प्रसंग उद्भवल्यास संबंधित संस्थेचे प्राचार्य यांना जबाबदार धरण्यात येईल.
४) पदस्थापनेत बदल करण्यासंबंधीच्या कोणत्याही विनंतीची दखल घेण्यात येणार नाही. बदलीच्या आदेशात बदल करुन घेण्यासाठी संबंधिताने प्रत्यक्ष व अप्रत्यक्षपणे दबाव आणण्याचा प्रयत्न केल्यास सदर अधिकारी शिस्तभंगविषयक कारवाई करण्यास पात्र ठरतील.
५) बदली झालेल्या विभाग प्रमुखांची कोणतीही रजा प्रशासकीय विभागाच्या पूर्वमान्यतेशिवाय मंजूर करण्यात येऊ नये.
६) सदर बदलीची अंमलबजावणी प्रभावीपणे होणे गरजेचे असल्यामुळे बदली झालेल्या विभाग प्रमुखांचे कार्यमुक्ततेच्या दिनांकापर्यंतचे अथवा जास्तीत जास्त दि. ३१ डिसेंबर, २०१७ पर्यंतचे वेतन ते सध्या कार्यरत असलेल्या संस्थेने/आस्थापनेवर काढावे. त्यानंतरचे वेतन कोणत्याही परिस्थितीत बदलीपूर्वीच्या संस्थेकडून / आस्थापनेकडून काढण्यात येऊ नये. सदर वेतन संबंधित अधिकारी बदलीच्या संस्थेत रुजु झाल्यानंतर बदलीनंतरच्या संस्थेने / आस्थापनेने काढावे. दि.०१ जानेवारी, २०१८ पासूनचे वेतन बदलीपूर्वी कार्यरत असलेल्या संस्थेतील/आस्थापनेतील आहरण व संवितरण अधिकाऱ्याने अदा केल्यास त्यांना व्यक्तीश: जबाबदार धरण्यात येईल.
७) बदली झालेल्या विभाग प्रमुखास तात्काळ कार्यमुक्त करण्याची जबाबदारी वैयक्तीकरित्या संबंधित संस्था प्रमुखांची राहील. याबाबतचा पाठपुरावा संबंधित विभागीय सहसंचालक तंत्रशिक्षण यांनी करावा, तसेच याबाबत कार्यपालन अहवाल या आदेशाच्या दिनांकापासून १५ दिवसात संचालक, तंत्रशिक्षण संचालनालय यांनी न चुकता शासनास सादर करावा.
# Page 3