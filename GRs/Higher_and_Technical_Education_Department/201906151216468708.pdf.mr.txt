# Page 1
शैक्षणिक वर्ष २०१९-२० :
नवीन महाविद्यालयांना अंतिम मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : मान्यता २०१८/(३१८/१८)/मशि-४
मंत्रालय विस्तार भवन, मुंबई ४०० ०३२.
दिनांक: १५ जून, २०१९
संदर्भ : १) शासन निर्णय क्र. एनजीसी-२०१७/(२९/१७)/मशि-४, दि. १५.०९.२०१७.
२) शासन निर्णय क्र. मान्यता-२०१८/(३०/१८)/मशि-४, दि. २८.०२.२०१८
शासन आदेश
महाराष्ट्र सार्वजनिक विद्यापीठ अधिनियम, २०१६ मधील कलम १०९ अणि संदर्भाधीन शासन
निर्णयान्वये विहीत केलेल्या कार्यपद्धतीनुसार राज्यातील अकृषि विद्यापीठांनी शैक्षणिक वर्ष २०१८-१९ साठी नवीन महाविद्यालयांना मान्यता देण्यासंदर्भात संदर्भ क्र. २ येथील शासन आदेशान्वये इरादापत्र देण्यात आले आहेत. आता, महाराष्ट्र सार्वजनिक विद्यापीठ अधिनियम, २०१६ मधील कलम १०९ (च) अन्वये विहीत केल्यानुसार राज्यातील अकृषी विद्यापीठांनी अनुपालन अहवाल सकारात्मक शिफारशीसह शासनास सादर केले आहेत. सदर अनुपालन अहवालासोबतचे प्रस्ताव संदर्भ क्र. १ येथील शासन निर्णयामधील परिशिष्ट “क” अन्वये विहित निकषांप्रमाणे तपासले असता जे प्रस्ताव
निकषांची पुर्तता करीत आहेत अशा प्रस्तावांना, महाराष्ट्र सार्वजनिक विद्यापीठ अधिनियम, २०१६ मधील कलम १०९ ३ (छ) अन्वये शासनास प्राप्त अधिकारानुसार पुढील विवरणपत्रात नमूद केल्याप्रमाणे नवीन महाविद्यालय शैक्षणिक वर्ष २०१९-२० पासून सुरु करण्यास खालील अटी व शर्तीच्या अधीन राहून कायम विनाअनुदान तत्वावर मान्यता देण्यात येत आहे.
-------------------------------------------------------------------------------------------------------------------------------------
| अ.क्र. | संस्थचे/ महाविद्यालयाचे नाव | विद्याशाखा/ अभ्यासक्रम |
|  | डॉ. बाबासाहेब आंबेडकर मराठवाडा विद्यापीठ, औरंगाबाद |
|  |  | आदर्श एज्युकेशन सोसायटी संचलित डॉ. ए.पी.जे. अब्दुल कलाम कला व विज्ञान महाविद्यालय, उंडणगाव ता. सिल्लोड जि. औरंगाबाद | कला व विज्ञान |
| २ | आदर्श शिक्षण प्रसारक मंडळ, उस्मानाबाद चे के.टी.पाटील वाणिज्य महाविद्यालय | वाणिज्य |
|  | शिवाजी विद्यापीठ, कोल्हापूर |
| ३ | साधना एज्युकेशन सोसायटी संचलित साधना कॉलेज ऑफ कॉमर्स (इंग्रजी माध्यम) | वाणिज्य (इंग्रजी माध्यम) |
-------------------------------------------------------------------------------------------------------------------------------------
# Page 2
शासन आदेश क्रमांकः मान्यता २०१८/(३१८/१८)/मशि-४
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | संस्थचे/ महाविद्यालयाचे नाव | विद्याशाखा/ अभ्यासक्रम |
|  | कवयित्री बहिणाबाई चौधरी उत्तर महाराष्ट्र विद्यापीठ, जळगाव |
|  | महात्मा फुले बहुउद्देशिय संस्था, नेर ता. जि.धुळे | १. कला- बी.ए. (मराठी, हिंदी, इंग्रजी, भूगोल, इतिहास, अर्थशास्त्र, राज्यशास्त्र, समाजशास्त्र) २.वाणिज्य (सर्व अनिवार्य विषय) ३. विज्ञान बी. एस्सी. (संगणकशास्त्र, गणित, इलेक्ट्रॉनिक्स, भौतिकशास्त्र, रसायनशास्त्र, वनस्पतीशास्त्र, प्राणीशास्त्र, भूगोल |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. अटी व शर्ती : १. सदर महाविद्यालयाची मान्यता ही कायम विनाअनुदान तत्वावर राहील.
२. नवीन महाविद्यालय/संस्थेने त्यांच्या विभागीय सहसंचालकांकडे ते भविष्यात कोणत्याही परिस्थितीत अनुदानाची मागणी करणार नाहीत, असे हमीपत्र रु. १००/- च्या नॉन ज्युडीशियल स्टँप पेपरवर सादर करावे.
३. महाविद्यालयाने / संस्थेने हमीपत्र सादर केल्याशिवाय आणि तसे विभागीय सहसंचालकांचे
प्रमाणपत्र प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
४. महाविद्यालयाने, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार अध्यापक / कर्मचारी वर्ग नेमणे आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी करावी आणि तद्नंतरच उपरोक्त अट क्र. ३ मधील प्रमाणपत्र विद्यापीठास द्यावे.
५. महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
६. विद्यापीठ अनुदान आयोगाच्या (अॅफिलिएशन ऑफ कॉलेजस बाय युनिव्हर्सिटीज) रेग्युलेशन, २००९ मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु नये.
७. मंजूर करण्यात आलेल्या महाविद्यालयाने सक्षम प्राधिकरणाने विहीत केलेल्या कालमर्यादेत नॅक मुल्यांकन करुन घेण्यासाठी प्रयत्न करावा व याबाबत पाठपुरावा करण्याची जबाबदारी संबंधित विद्यापीठाची राहील.
८. ज्या शैक्षणिक वर्षासाठी महाविद्यालय सुरु करण्यास परवानगी देण्यात आलेली आहे, त्या शैक्षणिक वर्षात महाविद्यालय सुरु करणे आवश्यक आहे. संलग्निकरण किंवा इतर शिखर संस्था/केंद्रीय नियामक मंडळे यांची परवानगी मिळण्यास विलंब झाल्यामुळे जर महाविद्यालय त्या
पृष्ठ ३ पैकी २
# Page 3
शासन आदेश क्रमांकः मान्यता २०१८/(३१८/१८)/मशि-४
शैक्षणिक वर्षात सुरु होऊ शकले नाही तर, त्या शैक्षणिक वर्षाच्या पुढील शैक्षणिक वर्षात महाविद्यालय सुरु करणे अनिवार्य राहील. अन्यथा दिलेली परवानगी आपोआप रद्द समजण्यात येईल.
३. संबंधित विद्यापीठाने संलग्नीकरण देण्याबाबत आवश्यक असलेली पुढील कार्यवाही करण्यापूर्वी शासन मान्यता आदेशांचे अवलोकन केल्याशिवाय व संबंधित विभागीय सहसंचालकाचे अट क्रमांक २
मधील प्रमाणपत्र मिळाल्याशिवाय संलग्नता देण्याची प्रक्रिया सुरु करु नये. विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य, पुणे व संबंधित विभागीय सहसंचालक, उच्च शिक्षण यांना पाठवावा.
४. संबंधित विद्यापीठाने व विभागीय सहसंचालकांनी मंजूर करण्यात आलेल्या नवीन महाविद्यालयांचा नियतकालिक आढावा घेऊन सदर महाविद्यालयांमध्ये मंजुर विद्यार्थी संख्येच्या ५०% किंवा त्यापेक्षा कमी विद्यार्थी दिसून आल्यास सदर महाविद्यालयांची मान्यता रद्द समजून तसे शासन व विद्यापीठाच्या माहितीने विभागीय सहसंचालकांनी आदेश काढावेत. मा. उच्च न्यायालयाच्या नागपूर खंडपीठ, नागपूर येथे दाखल झालेल्या याचिका क्रमांक २४४६/२०१३ व २४४८/२०१३ मध्ये उपस्थित केलेल्या बाबी विचारात घेता या अटी संदर्भात आवश्यक ती कार्यवाही करण्याची जबाबदारी सबंधित विद्यापीठ व विभागीय सहसंचालक यांची राहील.