# Page 1
स्वामी रामानंद तीर्थ मराठवाडा विद्यापीठ, नांदेड येथील डॉ.शंकरराव चव्हाण अभ्यासिका संकुल इमारत बांधकामास निधी वितरीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- एसआरटी-२०२०/प्र.क्र.३५/विशि-२
मंत्रालय विस्तार भवन, मुंबई -४०० ०३२.
दिनांक :- १९ ऑक्टोबर, २०२
वाचा :- १. सामान्य प्रशासन विभाग, शासन निर्णय दि.२२.०१.२०२०.
२. विभागाचा समक्रमांकाचा दि.२८.०२.२०२० रोजीचा शासन निर्णय.
३. विभागाचे समक्रमांकाचे दि. २६.०३.२०२१, दि.२४.०३.२०२२ व दि.०८.०२.२०२३ रोजीचे शासन निर्णय.
४. कुलसचिव, स्वामी रामानंद तीर्थ मराठवाडा विद्यापीठ, यांचे दि.२३.०८.२०२३ रोजीचे पत्र.
प्रस्तावना : जलक्रांतीचे जनक माजी मुख्यमंत्री स्वर्गीय शंकररावजी चव्हाण यांचा दि. १४.०७.१९२० हा जन्मदिवस असल्याने, दि.१५.०७.२०१९ ते दि.१४.०७.२०२० पर्यंत त्यांचे जन्मशताब्दी वर्ष हे विविध कार्यक्रमाच्या माध्यमातून साजरे करुन त्यांच्या कार्याला उजाळा देण्याबाबत संदर्भ क्र.१ येथील शासन निर्णयान्वये मान्यता देण्यात आली आहे. त्यानुसार स्वर्गीय शंकररावजी चव्हाण, माजी मुख्यमंत्री यांच्या जन्मशताब्दी प्रित्यर्थ विविध कार्यक्रम राबविण्याकरिता संबंधित प्रशासकीय विभागानी विविध कार्यक्रम हाती घेण्याचे प्रस्तावित केले होते. त्यामध्ये उच्च व तंत्र शिक्षण विभाग व सार्वजनिक बांधकाम विभागामार्फत “माजी मुख्यमंत्री स्वर्गीय शंकरराव चव्हाण यांच्या स्मरणार्थ नांदेड शहरात ग्रंथालय, स्पर्धा परीक्षा मार्गदर्शन केंद्र त्याचप्रमाणे मुला-मुलींचे वसतिगृह उभारणे,” हे काम हाती घेण्याबाबत प्रस्तावित करण्यात आले होते.
तद्नुषंगाने स्वामी रामानंद तीर्थ मराठवाडा विद्यापीठ, नांदेड या विद्यापीठाच्या आवारामध्ये डॉ. शंकरराव चव्हाण अभ्यासिका संकुलाच्या बांधकामास संदर्भ क्र.२ येथील शासन निर्णयान्वये प्रशासकीय मान्यता देण्यात आली आहे. सदर प्रशासकीय मान्यतेस अनुसरुन संदर्भ क्र.३ येथील शासन निर्णयान्वये सदर बांधकामास रु.१४,४५,५०,०००/- इतका निधी वितरीत केला आहे. आता उर्वरित निधी वितरीत करण्याकरीता संदर्भ क्र.४ येथील पत्रान्वये विद्यापीठाने विनंती केली आहे. सदर प्रस्तावाच्या अनुषंगाने वित्त विभागाने मान्यता दिल्यानुसर उर्वरित निधी उपलब्ध करुन देण्याची बाब शासनाच्या विचाराधीन होती.
शासन निर्णय :- स्वामी रामानंद तीर्थ मराठवाडा विद्यापीठ, नांदेड या विद्यापीठाच्या आवारात डॉ. शंकरराव चव्हाण अभ्यासिका संकुलाच्या बांधकामासाठी निधी उपलब्ध करुन देण्याची विनंती विचारात घेता, सदर बांधकामाकरीता रु.५,७५,००,०००/- (अक्षरी रुपये पाच कोटी पंच्याहत्तर लक्ष फक्त) इतकी तरतूद खालील अटी व शर्तीच्या अधीन राहून वितरीत करण्यास शासन मान्यता देण्यात येत आहे.
२. अटी व शर्ती : १. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक (उच्च शिक्षण), पुणे यांचेमार्फत तात्काळ शासनास सादर करण्याची दक्षता घ्यावी.
२. बांधकामाची प्रगती शासनास वेळोवेळी अवगत करावी.
३. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
४. वरील अनुदानाची सर्व कागदपत्रे व हिशेब महालेखापाल, महाराष्ट्र - १ मुंबई किंवा प्रकरण परत्वे महालेखापाल-२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
# Page 2
शासन निर्णय क्रमांकः एसआरटी -२०२०/प्र.क्र.३५/विशि-२
३. सदरहू मंजूर झालेला निधी स्वामी रामानंद तीर्थ मराठवाडा विद्यापीठ, नांदेड यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
४. या कामासाठी होणारा खर्च "मागणी क्र.डब्ल्यू-२, २२०२ - सर्वसाधारण शिक्षण ०३ - विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना, (००) (१९) स्वामी रामानंद तीर्थ मराठवाडा विद्यापीठ, नांदेड यांचा विकास (कार्यक्रम) (२२०२ ३५४८) ३१ सहायक अनुदाने" या लेखाशिर्षाखाली सन २०२३-२०२४ मधील मंजूर तरतूदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.