# Page 1
अभियांत्रिकी महाविद्यालय, पुणे या संस्थेस शैक्षणिक विस्तार प्रयोजनाकरीता मौ. चिखली, ता. हवेली, जि. पुणे येथे महाविद्यालयाचे विस्तार केंद्र तसेच उत्कृष्टता व विकासकेंद्र उभारण्यास तत्वत: मान्यता देण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक - संकीर्ण-११११/(१८४/१९)/तांशि-२
मंत्रालय, विस्तार भवन, मुंबई ४०० ०३२
दिनांक : २५ मार्च,२०२१
संदर्भ : १) शासन निर्णय महसूल व वन विभाग क्रमांक ३४१७/८३/प्र.क्र. ८/ज-५, दिनांक २२/०५/२०१८
२) अध्यक्ष, वित्त समिती, अभियांत्रिकी महाविद्यालय, पुणे यांचे क्रमांक COEP/MF&P/DIR OFF/Financial Support COEP/२०१९/३९९६, दिनांक २६ जुलै, २०१९ चे पत्र.
३) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक ९(२)/नियोजन/२०२०/४१७, दिनांक ३० डिसेंबर, २०१९ चे पत्र.
४) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक ९(२)/नियोजन/२०१९/१०८, दिनांक ०९ मार्च, २०२० चे पत्र.
प्रस्तावना शासकीय अभियांत्रिकी महाविद्यालय, पुणे ही संपूर्ण देशातील एक नावाजलेली व अग्रगण्य अभियांत्रिकी संस्था आहे. सदर संस्थेची प्रतिष्ठा व नामांकन केवळ देशातच नव्हे तर आंतरराष्ट्रीय पातळीवर टिकवून आहे.
२. महाराष्ट्र शासनाने वर्ष २००२ व २००४ च्या शासन निर्णयाद्वारे संस्थेस संपूर्ण स्वायत्तता ( आर्थिक, प्रशासकीय, शैक्षणिक व व्यवस्थापकीय) प्रदान केली. या शासन निर्णयांना अभिप्रेत असलेल्या स्वायत्ततेचा शासनाने वेळोवेळी नेमलेल्या नियामक मंडळाने (Board of Governors) सदुपयोग करीत संस्थेला वैभव मिळवून दिले.
२००२ मध्ये स्वायत्त दर्जा मिळाल्यानंतर संस्थाने शैक्षणिक, संशोधन, नेटवर्किंग आणि रँकिंगच्या दृष्टीने प्रगती पथावर आहे. उद्योग / कॉर्पोरेट आणि माजी विद्यार्थ्यांच्या माध्यमातून तंत्रज्ञान-विशिष्ट शाळा / उत्कृष्टता केंद्रे आणि प्रत्येक शैक्षणिक विभागात किमान दोन अत्याधुनिक प्रयोगशाळेची स्थापना केली आहे.
३. अभियांत्रिकी महाविद्यालय, पुणे या संस्थेच्या शैक्षणिक विस्तार प्रयोजनाकरीता मौ.चिखली, ता. हवेली, जि. पुणे येथील गट नंबर ५३९ मधील पेठ क्रमांक १४ मधील ११.३० हेक्टर आर क्षेत्र महसुल व वन विभागाने संदर्भ क्रमांक १ येथे नमूद दिनांक २२/५/२०१८ च्या शासन निर्णयान्वये उच्च व तंत्र शिक्षण विभागास हस्तांतरीत केले आहे. सदरच्या जागेवर महाविद्यालयाचा विस्तार करुन विविध अभ्यासक्रम सुरु करण्याचे संस्थेने नियोजन केले आहे. त्याकरीता संस्थेस रुपये १५०.०० कोटी निधी मिळण्याची संस्थेने संदर्भ क्रमांक २ येथे नमुद दिनांक २६ जुलै, २०१९ च्या
# Page 2
शासन निर्णय क्रमांकः संकीर्ण-११११/(१८४/१९)/तांशि-२
पत्रान्वये शासनास विनंती केली होती. त्यानुसार मा. मुख्य सचिवांच्या अध्यक्षतेखालील बैठकित मा.
मुख्य सचिवांना दिलेल्या निर्देशानुसार संदर्भ क्रमांक ३ व ४ येथे नमूद अनुक्रमे दिनांक ३०/१२/२०१९ आणि ०९/०३/२०२० च्या पत्रान्वये संचालक, तंत्रशिक्षण संचालनालयाने अभियांत्रिकी महाविद्यालय, पुणे या संस्थेस शासनाने वितरीत केलेल्या जागेत सुरु करावयाच्या उत्कृष्टता व विकासकेंद्रांचा सुधारित प्रस्ताव व DPR सादर शासनास सादर केला.
४. अभियांत्रिकी महाविद्यालय, पुणे या संस्थेने सदरच्या जागेवर औद्यागिक संशोधन व अनुषंगिक विकास केंद्र विस्तारीकरणासाठी सुसज्ज व आधुनिक प्रयोगशाळा, वर्गकक्ष, व्याख्यानकक्ष इत्यादींचा समावेश असलेले इमारत संकुल स्थापन करण्याचे प्रस्तावित केले आहे, या जागेवर औद्यागिक संशोधन व अनुषंगिक विकास केंद्रांतर्गत पुढिल नाविन्यपूर्ण उपक्रम राबविण्यात येणार आहे.
----------------------------------------------------
|  | Sr.No |  |  | Name of Center |  |
| १) | Centre for Industrial and Product Design |
| २) | Centre for Integrated Vehicle System |
| ३) | Centre for Data Science and Machine Learning |
| ४) | Centre for Micro Nano Manufacturing |
| ५) | Centre for Robotics and Artificial Intelligence |
| ६) | Centre for Smart Materials and Sensor Designs |
| ७) | Centre for Design and Applications of lots |
| ८) | Center for Energy and Environmental Science |
----------------------------------------------------
संस्थेमार्फत राबविण्यात येणा-या प्रस्तुत उपक्रमाव्दारे राज्यातील औद्योगिक समूहांच्या विविध समस्यांवर संशोधन करुन तांत्रिक उपाययोजना सुचविणे व औद्यागिक समूहांना तांत्रिक मनुष्यबळ पुरविणे व कार्यरत असलेल्या मनुष्यबळास अद्ययावत तंत्रज्ञान अवगत करुन देणे, तसेच नवीन औद्यिगिक संस्था उभारणीसाठी सोयीसुविधा व तांत्रिक मार्गदर्शन उपलब्ध करुन देणे, त्याचप्रमाणे उद्योगांनी मागणी केलेले अभियांत्रिकी व तंत्रज्ञानातील पदवी व पदव्युत्तर आणि पी.एच.डी.अभ्यासक्रम सुरु करणे ही मुख्य उद्दिष्टे आहेत. संस्थेने प्रस्तावित केल्यानुसार ८ उत्कृष्टता व विकासकेंद्र आणि CoEP•s Research and Innovation Park सुरु करण्यासाठी संस्थेच्या विस्तारीत केंद्रास तत्वत: मान्यता देणे व त्यांच्या बांधकाम व साधनसामुग्रीपोटी येणा-या खर्चापैकी रु. १५०.०० कोटी इतका निधी पुढील ३ ते ४ वर्षाच्या कालावधीत संस्थेस उपलब्ध करुन देण्याबाबत तत्वतः मान्यता देण्याची बाब शासनाच्या विचाराधीन होती.
५. तसेच, उपरोक्त नमूद ८ उत्कृष्टता व विकासकेंद्रांपैकी “Industry-४.०” या संकल्पनेवर आधारित व भविष्यातील तंत्रज्ञानाशी निगडीत औद्यागिक संशोधन व अनुषंगिक विकासाकरीता प्रायोगिक स्वरुपात प्रथमत: Centre for Data Science and Machine Learning आणि Centre for Robotics and Artificial Intelligence या दोन उत्कृष्टता व विकासकेंद्राच्या बांधकाम आणि यंत्रसामुग्री करीता सन २०२० च्या हिवाळी अधिवेशनात पुरक मागणीव्दारे सन २०२०-२१ करिता अर्थसंकल्पीत केलेला रु.२५.०० कोटी इतका निधी आगाऊ म्हणून वितरीत करण्यास मान्यता देण्याची बाब शासनाच्या विचाराधीन होती.
पृष्ठ ६ पैकी २
# Page 3
शासन निर्णय क्रमांक: संकीर्ण-११११/(१८४/१९)/तांशि-२
६. मा. मंत्रीमंडळाच्या दिनांक २४ मार्च, २०२१ रोजी झालेल्या बैठकिमध्ये विचार विनिमय करण्यात येऊन पुढिल प्रमाणे निर्णय घेण्यात आला आहे.
शासन निर्णय :
अभियांत्रिकी महाविद्यालय, पुणे या संस्थेस शैक्षणिक विस्तार प्रयोजनाकरीता मौ.चिखली, ता.हवेली, जि.पुणे येथे महाविद्यालयाचे विस्तार केंद्र व त्यामधील ८ उत्कृष्टता व विकासकेंद्र उभारण्याबाबत खालील प्रमाणे निर्णय घेण्यात आला आहे :
१. शासकीय अभियांत्रिकी महाविद्यालय, पुणे या संस्थेच्या मौ. चिखली, ता. हवेली, जि. पुणे येथील गट नंबर ५३९ मधील पेठ क्रमांक १४ मधील ११.३० हेक्टर आर क्षेत्रावर विस्तारित केंद्र स्थापित करण्यास तत्वत: मान्यता देण्यात येत आहे.
२. अभियांत्रिकी महाविद्यालय, पुणे या संस्थेच्या मौ. चिखली, ता. हवेली, जि. पुणे येथील विस्तारीत केंद्रामध्ये ८ उत्कृष्टता व विकासकेंद्र आणि CoEP•s Research and Innovation Park सुरु करण्यास मान्यता देण्यात येत आहे.
३. या केंद्रांद्वारे प्रस्तावित सर्व अभ्यासक्रम हे कायम विना अनुदानित व स्वयंअर्थसहायित (Self financed) तत्वावर संस्थेमार्फत चालविण्यास परवानगी देण्यात येत आहे.
४. शासकीय अभियांत्रिकी महाविद्यालय, पुणे या संस्थेच्या विस्तारित केंद्राच्या (०८ उत्कृष्टता केंद्र व विकास केंद्र आणि CoEP's Research and Innovation Park) बांधकाम व साधनसामुग्रीकरीता लागणारे रु.१५८.४४ कोटी पैकी रु.१५०.०० कोटी इतका निधी प्रचलित कार्यपध्दतीची पुर्तता करुन पुढील ३ ते ४ वर्षामध्ये निधीच्या उपलब्धतेनुसार वितरीत करण्यास (भविष्यात शासनाकडून कोणताही अतिरिक्त निधी उपलब्ध करून न देण्याच्या अटीवर) मान्यता देण्यात येत आहे.
५. अभियांत्रिकी महाविद्यालय, पुणे या संस्थेने प्रस्तावित केल्यानुसार विस्तारीत केंद्राच्या (०८ उत्कृष्टता केंद्र व विकास केंद्र आणि CoEP's Research and Innovation Park) बांधकामाचे नकाशे व अंदाजपत्रके संस्थेने शासनास सादर केल्यानंतर सदरच्या नकाशे व अंदाजपत्रकांना प्रचलित कार्यपद्धतीनुसार प्रशासकिय मान्यता देण्यात यावी.
६. संस्थेच्या प्रस्तावित विस्तारित केंद्रामध्ये प्रायोगिक स्वरुपात प्रथम टप्प्यात Centre for Data Science and Machine Learning Centre for Robotics and Artificial Intelligence हि दोन उत्कृष्टता व विकासकेंद्र सुरु करण्याकरीता मान्यता देण्यात येत आहे.
सदरची दोन केंद्रे कार्यरत झाल्यावर त्यांचा सविस्तर आढावा घेऊन उर्वरित उत्कृष्टता व विकासकेंद्राकरीता विभागाच्या स्तरावर प्रशासकिय मान्यता देण्याबाबत कार्यवाही करण्यात यावी.
७. संस्थेच्या विस्तारीत केंद्रामधील सर्व अभ्यासक्रमांकरिता लागणाऱ्या शिक्षक / शिक्षकेतर कर्मचारी यांच्या वेतनाचा / वेतनेतर खर्चाचा भार तसेच इतर सर्व खर्च विद्यार्थ्यांना आकारण्यात येणाऱ्या शैक्षणिक शुल्कामधून व विविध IRG मधून संस्थेस प्राप्त झालेल्या निधीतून संस्थेमार्फतच भागविण्यात यावा.
पृष्ठ ६ पैकी ३
# Page 4
शासन निर्णय क्रमांकः संकीर्ण-११११/(१८४/१९)/तांशि-२
२. Centre for Data Science and Machine Learning Centre for Robotics and Artificial Intelligence या दोन उत्कृष्टता व विकासकेंद्राच्या बांधकाम व यंत्रसामुग्रीकरीता विधानमंडळाच्या सन २०२० च्या हिवाळी अधिवेशनात पुरवणी मागणीव्दारे अर्थसंकल्पीत करण्यात आलेला रु.२५.०० कोटी इतका निधी आगाऊ स्वरूपात सन २०२०-२१ या आर्थिक वर्षात वितरीत करण्यास मान्यता देण्यात येत आहे.
३. सदरचा शासन निणर्य नियोजन विभागाचा अनौपचारीक संदर्भ क्रमांक २६१/१४७१, नियोजन विभाग, दिनांक ०२ डिसेंबर, २०२० आणि वित्त विभागाचा अनौपचारीक संदर्भ क्रमांक २८३/२०२१/ व्यय ५ दिनांक १७ मार्च, २०२१ अन्वये दिलेल्या सहमतीनुसार निर्गमित करण्यात येत आहे.
# Page 5
# Page 6