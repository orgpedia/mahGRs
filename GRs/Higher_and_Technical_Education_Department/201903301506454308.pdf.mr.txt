# Page 1
राष्ट्रीय उच्चतर शिक्षा अभियान (RUSA) या योजनेअंतर्गत रुसा संचालनालयास निधी उपलब्ध करुन देण्याबाबत....
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक: रूसायो - २०१८/प्र.क्र.२००/विशि-३,
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२,
दिनांक : ३० मार्च, २०१९.
प्रस्तावना : राज्यामध्ये प्राथमिक शिक्षणाचे सबलीकरण करण्यासाठी राबविण्यात आलेल्या सर्व शिक्षा अभियान व राष्ट्रीय माध्यमिक शिक्षा अभियानाच्या यशस्वीतेमुळे उच्च शिक्षणाची गुणवत्ता व पाया यांचे सबलीकरण करण्यासाठी एकछत्री योजना अभियान स्वरुपात राबविण्याकरिता केंद्र शासनाने राष्ट्रीय उच्चतर शिक्षा अभियान (RUSA) ही योजना, १२ व्या व १३ व्या पंचवार्षिक योजनांमध्ये राबविण्याचे ठरविले आहे. महाराष्ट्र राज्यात उच्च शिक्षणात गुणवत्ता, सर्वदूर संधी, समानता यासाठी केंद्र शासनाने तयार केलेल्या राष्ट्रीय उच्चतर शिक्षा अभियानाच्या अंमलबजावणीबाबत दि.२१.०४.२०१५ रोजी मंत्रीमंडळाच्या बैठकीत निर्णय घेण्यात आलेला आहे.
राज्य मंत्रीमंडळाने घेतलेल्या निर्णयाच्या अनुषंगाने ही योजना राज्यात प्रभावीपणे राबविण्यासाठी राज्य प्रकल्प संचालनालयाची स्थापना करण्यात आलेली आहे. या योजनेअंतर्गत अकृषी विद्यापीठे व शासकीय संस्था यांना अनुदान वितरीत करण्याचे केंद्र व राज्याचे प्रमाण ६०:४० असे ठरविण्यात आलेले आहे.
"राष्ट्रीय उच्चतर शिक्षा अभियान" या केंद्र पुरस्कृत योजनेकरिता जुलै, २०१८ च्या पावसाळी अधिवेशनात पुरवणी मागणीव्दारे मंजूर करण्यात आलेल्या रु. १६७ कोटी (केंद्र हिस्सा म्हणून रु. ७६ कोटी व राज्य हिस्सा म्हणून रु. ९१ कोटी) एवढ्या रकमेपैकी राज्य हिस्सा म्हणून मंजूर झालेली रक्कम संचालक, राष्ट्रीय उच्चतर शिक्षा अभियान यांच्या खात्यामध्ये जमा करण्याची बाब शासनाच्या विचाराधीन होती.
शासन निर्णय :
"राष्ट्रीय उच्चतर शिक्षा अभियान" या केंद्र पुरस्कृत योजनेकरिता जुलै, २०१८ च्या पावसाळी अधिवेशनात पुरवणी मागणीव्दारे मंजूर करण्यात आलेल्या रु. १६७ कोटी (केंद्र हिस्सा म्हणून रु. ७६ कोटी व राज्य हिस्सा म्हणून रु.९१ कोटी) एवढ्या रकमेपैकी राज्य हिश्यापोटी मंजूर झालेल्या रक्कमेपैकी वित्त विभागाने दिलेल्या मान्यतेस अनुसरुन रु.४६.०० कोटी इतकी रक्कम संचालक, राष्ट्रीय उच्चतर शिक्षा अभियान यांच्या खात्यामध्ये जमा करण्यास शासनाची मान्यता देण्यात येत आहे.
# Page 2
शासन निर्णय क्रमांकः रूसायो-२०१८/प्र.क्र.२००/विशि-३,