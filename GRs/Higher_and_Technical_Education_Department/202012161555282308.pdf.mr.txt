# Page 1
विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटीसंदर्भात चौकशी करण्यासाठी समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२०/प्र.क्र.२०९/विशि-३
मंत्रालय विस्तार भवन, मुंबई -४०० ०३२.
दिनांक : १६ डिसेंबर, २०२०
प्रस्तावनाः
राज्यातील सर्व अकृषी विद्यापीठांच्या अंतिम वर्ष / अंतिम सत्र परीक्षांच्या आढाव्याबाबत राज्यातील सर्व अकृषी विद्यापीठांचे कुलगुरु यांची मा.मंत्री, उच्च व तंत्र शिक्षण यांचे अध्यक्षतेखाली दिनांक २३ ऑक्टोबर, २०२० रोजी व्हिडिओ कॉन्फरन्सिंगद्वारे बैठक घेण्यात आली. सदर बैठकीस मा.राज्यमंत्री, उच्च व तंत्र शिक्षण, मा. अपर मुख्य सचिव, उच्च व तंत्र शिक्षण विभाग, सर्व अकृषी विद्यापीठांचे कुलगुरु, संचालक, उच्च शिक्षण, पुणे व संचालक, तंत्र शिक्षण, मुंबई हे उपस्थित होते. सदर बैठकीत शैक्षणिक वर्ष २०१९-२० या वर्षाच्या अंतिम वर्ष/ अंतिम सत्राच्या परीक्षांबाबत आढावा घेण्यात आला. त्यामध्ये प्रामुख्याने परीक्षा कोणत्या स्वरुपात घेतल्या जात आहेत, परीक्षेसाठी किती विद्यार्थी उपस्थित आहेत, दिव्यांग विद्यार्थ्यांबाबत काय उपाययोजना केली, परीक्षेसाठी आलेल्या अडचणी, किती परीक्षा पूर्ण झाल्या व किती परीक्षांचे निकाल जाहिर झाले या सर्व बाबींबर उपस्थित सर्व कुलगुरुंनी आढावा सादर करुन सविस्तर चर्चा करण्यात आली. तदनंतर यासंदर्भात मा.मंत्री, उच्च व तंत्र शिक्षण यांनी दिलेल्या निर्देशानुसार विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटीसंदर्भात चौकशी करण्यासाठी समिती गठीत करण्याची बाब शासनाच्या विचाराधीन होती.
शासन निर्णय : राज्यातील अकृषी विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटीसंदर्भात चौकशी करण्यासाठी संचालक, माहिती तंत्रज्ञान संचालनालय, मुंबई यांचे अध्यक्षतेखाली खालीलप्रमाणे समिती गठीत करण्यास मान्यता देण्यात येत आहे.
---------------------------------------------------------------------------
| अ.क्र | मान्यवरांचे नांव | पदनाम |
| १. | संचालक, माहिती तंत्रज्ञान संचालनालय, मंत्रालय, मुंबई | अध्यक्ष |
| २. | उप सचिव, विशि, उच्च व तंत्र शिक्षण विभाग, मंत्रालय, मुंबई | सदस्य |
| ३. | संचालक, तंत्र शिक्षण, महाराष्ट्र राज्य, मुंबई | सदस्य |
| ४. | संबंधित विद्यापीठांचे कुलगुरु | निमंत्रित सदस्य |
| ५. | संबंधित विद्यापीठांचे कुलसचिव | निमंत्रित सदस्य |
| ६. | संबंधित विद्यापीठांचे संचालक, परीक्षा व मूल्यमापन मंडळ | निमंत्रित सदस्य |
| ७. | संचालक, उच्च शिक्षण, महाराष्ट्र राज्य, पुणे | सदस्य– सचिव |
---------------------------------------------------------------------------
२. सदरहू समिती, सदर प्रकरणाची तातडीने चौकशी करुन त्याचा अहवाल शासनास एक महिन्याच्या आत सादर करेल.
# Page 2
शासन निर्णय क्रमांकः संकीर्ण-२०२०/प्र.क्र.२०९/विशि-३