# Page 1
श्री. दत्तात्रेय क्षीरसागर यांच्या ग्रंथालय संचालक
पदावरील नियुक्ती संदर्भातील तक्रारींची चौकशी
करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.मराग्रं-२०२४/प्र.क्र.५३/ई-७५३१६७/ग्रं.क.
दिनांक : २१ जून, २०२४.
वाचा :- १) शासन निर्णय क्र.मराग्रं-२०२३/प्र.क्र.१८८/ई-७१३८८४/ग्रं.क., दि.२० डिसेंबर, २०२३.
२) शासन निर्णय क्र.मराग्रं-२०२३/प्र.क्र.१८८/ई-७१३८८४/ग्रं.क., दि.२८ फेब्रुवारी, २०२४.
प्रस्तावना :-
सोलापूर जिल्यातील ग्रंथ खरेदीसंदर्भात उपरोक्त वाचा येथील शासन निर्णय दि.२०
डिसेंबर, २०२३ अन्वये उच्चस्तरीय चौकशी समिती गठित करण्यात आली होती. सदर प्रकरणाच्या
अनुषंगाने चौकशी समितीने श्री. दत्तात्रेय क्षीरसागर यांच्याबाबत प्राप्त तक्रारींची देखील चौकशी
केली आहे. त्यानुसार सदर चौकशी समितीने शासनास सादर केलेल्या अहवालातील निष्ट्कर्ष क्र.२
येथे महाराष्ट्र लोकसेवा आयोगामार्फत संचालक पदावरील निवडीकरिता श्री. दत्तात्रेय क्षीरसागर
यांनी सादर केलेल्या अनुभव प्रमाणपत्राच्या संदर्भात विभागाकडून शहानिशा होऊ शकते असे नमूद
केले आहे. त्या अनुषंगाने प्रस्तुत प्रकरणाची सविस्तर चौकशी करुन शासन अहवाल सादर
करण्याकरिता न्या.मारोतीराव गायकवाड, निवृत्त न्यायाधीश, मुंबई उच्च न्यायालय यांच्या
अध्यक्षतेखाली उपरोक्त वाचा येथील शासन निर्णय दि.२८ फेब्रुवारी, २०२४ अन्वये त्रिसदस्यीय
समिती गठित करण्यात आली होती. सदर चौकशी समितीचे पुनर्गठन करण्याची बाब शासनाच्या
विचाराधीन होती.
शासन निर्णय :-
उच्चस्तरीय चौकशी समितीने शासनास सादर केलेल्या अहवालातील महाराष्ट्र लोकसेवा
आयोगामार्फत संचालक पदावरील निवडीकरिता श्री. दत्तात्रेय क्षीरसागर यांनी सादर केलेल्या
अनुभव प्रमाणपत्राच्या संदर्भात सविस्तर चौकशी करुन शासनास अहवाल सादर करण्याकरिता
खालीलप्रमाणे समिती पुनर्गठीत करण्यात येत आहे :-
-----------------------------------------------------------------------------------
| अ.क्र. | नांव व पदनाम | समितीमधील पद |
| १. | न्या.मारोतीराव गायकवाड, निवृत्त न्यायाधीश, मुंबई उच्च न्यायालय | अध्यक्ष |
| २. | डॉ.नंदकिशोर मोतेवार, संचालक, नॉलेज रिसोर्स सेंटर, मुंबई विद्यापीठ, मुंबई | सदस्य |
-----------------------------------------------------------------------------------
२. सदर समितीला प्रशासकीय सहाय्य करण्यासाठी श्रीमती जयश्री पवार, कक्ष अधिकारी,
आस्था-१, उच्च व तंत्र शिक्षण विभाग यांची नियुक्ती करण्यात येत आहे.
# Page 2
शासन निर्णय क्रमांकः मराग्रं-२०२४/प्र.क्र.५३/ई-७५३१६७/ग्रं.क.
३. समितीची कार्यकक्षा पुढीलप्रमाणे राहील.:-
श्री. दत्तात्रेय क्षीरसागर यांच्या ग्रंथालय संचालक पदावरील नियुक्तीबाबत महाराष्ट्र
प्रशासकीय न्यायाधिकरण, मुंबई येथे मूळ अर्ज क्र.४१२/२०२४ न्यायप्रविष्ट्ट आहे. सदर प्रकरण
न्यायप्रविष्ट्ट असले तरी श्री. दत्तात्रय क्षीरसागर यांनी अनुभव म्हणून सादर केलेल्या मुख्य
प्रशासकीय अधिकारी, महाराष्ट्र इन्स्टिट्यूट ऑफ मेन्टल हेल्थ, पुणे यांच्या दि.०६.१०.२०२१
रोजीच्या प्रमाणपत्राच्या अनुषंगाने त्यांचा अनुभव जाहिरातीत नमूद केल्याप्रमाणे उचित आहे किंवा
कसे आणि ते ग्रंथालय जाहिरातीप्रमाणे अपेक्षित मोठ्या ग्रंथालयामध्ये येते का याबाबतची
शहानिशा चौकशी समितीद्वारे करुन घेण्याचा निर्णय शासनाने घेतला आहे. त्यानुसार आवश्यक
त्या बाबींची चौकशी करुन समितीने शासनास अहवाल सादर करावा.
४. समितीच्या बैठकीची व इतर अनुषंगिक व्यवस्था ग्रंथालय संचालनालयाकडून करण्यात यावी.
५. सदर चौकशीकरिता शासन स्तरावरील उपलब्ध कागदपत्रे समितीला पुरविण्याची जबाबदारी
कक्ष अधिकारी (ग्रंथालय कक्ष), उच्च व तंत्र शिक्षण विभाग, मंत्रालय यांची राहील. तसेच, समितीला
आवश्यकता वाटेल तेव्हा ग्रंथालय संचालनालयांतर्गत कोणत्याही अधिकारी / कर्मचाऱ्यास
साक्षीसाठी / सुनावणीसाठी पाचारण करता येईल. उपरोक्त चौकशीकरिता मुख्य प्रशासकीय
अधिकारी, महाराष्ट्र इन्स्टिट्यूट ऑफ मेन्टल हेल्थ, पुणे व श्री. दत्तात्रेय क्षीरसागर यांनी सदर
समितीस आवश्यक ते सहकार्य करावे.
६. उपरोक्त समितीने वर नमूद केलेल्या कार्यकक्षेप्रमाणे चौकशी करुन आपल्या शिफारशीसह
स्वयंस्पष्ट्ट अहवाल एक महिन्याच्या मुदतीत शासनास सादर करावा.
७. उपरोक्त समितीमधील अध्यक्ष व सदस्य हे अशासकीय असल्याने त्यांच्या मानधनाबाबत
स्वतंत्रपणे निर्णय घेण्यात येईल.
८. सदर शासन निर्णय हा महाराष्ट्र शासनाच्या www.maharashtra.gov.in या संकेतस्थळावर
# Page 3