# Page 1
राष्ट्रीय शैक्षणिक धोरण, २०२० अंतर्गत दहावीनंतर तांत्रिक पदविका अभ्यासक्रम करणाऱ्या विद्यार्थ्यांना अभियांत्रिकी पदवी अभ्यासक्रमाच्या प्रवेशासाठी धोरण निश्चित करणे यासंदर्भात समिती स्थापन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एनईपी-२०२२/प्र.क्र.१४६/विशि-३,
मंत्रालय, मुंबई ४०० ०३२,
दिनांक: ०१ जून, २०२२
संदर्भः-शासन निर्णय, उच्च व तंत्र शिक्षण विभाग, क्र. संकीर्ण-२०२०/प्र.क्र.१७६/विशि-३, दि. १६ ऑक्टोबर, २०२०
प्रस्तावनाः मानव संसाधन विकास मंत्रालय, भारत सरकार यांनी राष्ट्रीय शैक्षणिक धोरण-२०२० लागू केलेले आहे. त्यामुळे राष्ट्रीय शैक्षणिक धोरण- २०२० ची राज्यात अंमलबजावणी करण्याच्यादृष्टीने या धोरणाचा अभ्यास करुन राज्य शासनास अहवाल सादर करण्यासाठी संदर्भ क्र.(१) येथील दिनांक १६ ऑक्टोबर, २०२० च्या शासन निर्णयानुसार डॉ. रघुनाथ माशेलकर, माजी महासंचालक, वैज्ञानिक आणि औद्योगिक संशोधन परिषद, नवी दिल्ली यांच्या अध्यक्षतेखाली कार्यबल गट स्थापन करण्यात आला. सदर समितीने आपला अहवाल शासनास दि.३० जून, २०२१ रोजी सादर केला आहे. सदर धोरणाची राज्यात अंमलबजावणी सुलभ करण्यासाठी, अहवालातील शिफारशींचे, त्यांची निकड, प्रभाव, अंमलबजावणीची सुलभता, गुंतवणूक आणि निधीची गरज, कार्यवाहीमधील प्राधान्य या घटकांचा विचार करुन तीन टप्प्यात खालीलप्रमाणे वर्गीकरण करण्यात आले आहे: (१) तातडीने हाती घ्यावयाचा / किमान संसाधनांची आवश्यकता असलेला कार्यक्रम; (२) मध्यम मुदतीचा/मध्यम संसाधनांची आवश्यकता असलेला कार्यक्रम; (३) दीर्घकालीन/ज्यासाठी मोठ्या प्रमाणावर निधीची आवश्यकता असलेले कार्यक्रम.
राष्ट्रीय शैक्षणिक धोरण, २०२० संदर्भात नेमलेल्या कार्यबल गटाच्या अहवालातील शिफारशींनुसार राज्यात सदर धोरणाची अंमलबजावणी करण्याच्या अनुषंगाने दि. २७ जानेवारी, २०२२ रोजी झालेल्या मंत्रिमंडळ बैठकीत चर्चा होऊन मा. मुख्यमंत्री यांचे अध्यक्षतेखाली कार्यगट स्थापन करण्याचा निर्णय घेण्यात आला असून सदर धोरणाची अंमलबजावणी करण्याच्या दृष्टीने निश्चित रुपरेषा तयार करण्याकरिता विविध समित्या स्थापन करण्याचा निर्णय घेण्यात आला आहे.
त्यास अनुसरुन खालीलप्रमाणे समिती स्थापन करण्याची बाब शासनाच्या विचाराधीन होती.
शासन निर्णय: डॉ. माशेलकर समितीच्या शिफारशीस अनुसरुन, विभागाने प्रस्तावित केलेल्या कार्यवाहीस मंत्रिमंडळाच्या बैठकीत दिलेल्या मान्यतेनुसार, राष्ट्रीय शैक्षणिक धोरण, २०२० अंतर्गत दहावीनंतर
# Page 2
शासन निर्णय क्रमांक: एनईपी-२०२२/प्र.क्र.१४६/विशि-३,
तांत्रिक पदविका अभ्यासक्रम करणाऱ्या विद्यार्थ्यांना अभियांत्रिकी पदवी अभ्यासक्रमाच्या प्रवेशासाठी धोरण निश्चित करणे यासंदर्भात खालीलप्रमाणे समिती स्थापन करण्यात येत आहे:
------------------------------------------------------------------------------------------------------------------------------------------------------------------------------------------------------------
| अ.क्र. | मान्यवरांचे नाव | समितीतील पदनाम |
| १. | संचालक, तंत्र शिक्षण संचालनालय, मुंबई | अध्यक्ष |
| २. | संचालक, महाराष्ट्र राज्य तंत्र शिक्षण मंडळ, मुंबई | सदस्य |
| ३. | डॉ. अजित सिंग, क्षेत्रीय अधिकारी व सहाय्यक संचालक, पश्चिम क्षेत्रीय कार्यालय, मुंबई, अखिल भारतीय तंत्रशिक्षण परिषद - अखिल भारतीय तंत्र शिक्षण परिषदेचा प्रतिनिधी | सदस्य |
| ४. | श्री. अशोक शहाणे, उप मुख्य कार्यकारी, कौशल्य विकास उपक्रम, नॅशनल स्कील डेव्हलपमेंट कॉर्पोरेशन व माजी उपाध्यक्ष, तांत्रिक प्रशिक्षण, लार्सन अॅन्ड टुब्रो, मुंबई- तांत्रिक क्षेत्रातील तज्ञ व्यक्ती | सदस्य |
| ५. | श्री. पी.एम. खोडके, प्राचार्य, शासकीय अभियांत्रिकी महाविद्यालय, यवतमाळ | सदस्य |
| ६. | डॉ. उमेश कहाळेकर, प्राध्यापक, स्थापत्य अभियांत्रिकी विभाग, शासकीय अभियांत्रिकी महाविद्यालय, औरंगाबाद | सदस्य |
| ७. | कुलसचिव, डॉ.बाबासाहेब आंबेडकर तंत्रशास्त्र विद्यापीठ, लोणेरे, जि. रायगड | सदस्य-सचिव |
------------------------------------------------------------------------------------------------------------------------------------------------------------------------------------------------------------
२. उपरोक्त समितीची कार्यकक्षा खालीलप्रमाणे असेल:
(१) दहावीनंतर तांत्रिक पदविका अभ्यासक्रम करणाऱ्या विद्यार्थ्यांना अभियांत्रिकी पदवी अभ्यासक्रमासाठी प्रवेश देण्यासाठी असलेल्या धोरणाचा आढावा घेऊन आवश्यक असल्यास सुधारीत धोरणाची शिफारस करेल.
(२) उद्योगांसाठी आवश्यक असणारे पदविकास्तरीय कुशल मनुष्यबळ, रोजगार वाढीचा दर, तंत्रनिकेतन मधील विद्यार्थ्याची उपलब्ध संख्या आणि अभियांत्रिकी महाविद्यालयातील रिक्त जागा
यासाठी सदर समिती बृहत योजना तयार करेल.
(३) सदरची समिती अभियांत्रिकी शिक्षणासह तंत्रनिकेतन शिक्षण यामधून पदवी/पदविका प्राप्त करुन बाहेर पडणाऱ्या कुशल मनुष्यबळाची उद्योगांना आवश्यक असणारी आवश्यकता यामधील ताळमेळ साधण्याबाबतची यंत्रणा कशी असावी याचा आराखडा तयार करेल.
(४) यासंदर्भात विद्यापीठ अनुदान आयोगाने वेळोवेळी निर्गमित केलेल्या मार्गदर्शक सूचनांचा विचार करुन शासनास शिफारस करेल.
पृष्ठ ३ पैकी २
# Page 3
शासन निर्णय क्रमांक: एनईपी-२०२२/प्र.क्र.१४६/विशि-३,
(५) डॉ. माशेलकर समितीच्या अहवालातील उपरोक्त मुद्द्यांशी संबंधित शिफारशींचाही सदर समिती विचार करुन मार्गदर्शक सूचना निश्चित करेल.
३. सदर समितीने आपला अहवाल शासनास तीन महिन्यांत सादर करावा.