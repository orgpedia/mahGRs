# Page 1
महाराष्ट्र राज्य तंत्रशिक्षण मंडळाशी संलग्न विनाअनुदानित खाजगी तंत्रनिकेतने, औषधनिर्माणशास्त्र संस्था व शासनमान्य अल्पमुदतीचे अभ्यासक्रम राबविणाऱ्या संस्थामधील अभ्यासक्रमांचे शिक्षण शुल्क निश्चित करण्यासाठी गठीत केलेल्या फि निश्चिती समितीचे अध्यक्ष व सदस्य यांची नियुक्ती करण्याबाबत..
महाराष्ट्र शासन
उच्च व तंत्र शिक्षण विभाग
आदेश क्र. संकिर्ण-२०२३/(प्र.क्र.६४/२३)/तांशि-५
मादाम कामा रोड, हुतात्मा राजगुरू चौक,
मंत्रालय विस्तार भवन, मुंबई-४०० ०३२,
दिनांक : १३ सप्टेंबर, २०२३.
वाचा : १) महाराष्ट्र राज्य तंत्रशिक्षण मंडळ (सुधारणा) अधिनियम, २०२३.
२) उच्च व तंत्र शिक्षण विभाग, अधिसूचना क्र.संकीर्ण-२०१५/प्र.क्र.२५२/तांशि-४,
दिनांक ५ जुलै, २०१८.
३) संचालक, तंत्रशिक्षण संचालनालय, महाराष्ट्र राज्य, मुंबई यांचे पत्र क्र.१०/एनजीपी/
एमएसबीटीई / फीनिस / २०२३/३६५, दि. १७ मे, २०२३.
४) शासन निर्णय क्र. संकिर्ण-२०२३/(प्र.क्र. ६४/२३)/तांशि-५, दि. ०८ जून, २०२३
प्रस्तावना :
राज्यातील विनाअनुदानित खाजगी तंत्रनिकेतने आणि महाराष्ट्र राज्य तंत्रशिक्षण मंडळाशी संलग्न संस्था याद्वारे चालविण्यात येणाऱ्या तंत्रशिक्षण देणाऱ्या संस्थांची फी निश्चिती करण्याबाबत महाराष्ट्र राज्य तंत्र शिक्षण मंडळ (सुधारणा) अधिनियम २०२३ दि.२६.०४.२०२३ रोजी प्रसिध्द करण्यात आला आहे. त्याअधिनियमातील कलम २४ अ “(१) येथे शासनास विनाअनुदानित खाजगी तंत्रनिकेतन किंवा मंडळाशी संलग्न संस्था याद्वारे चालविण्यात येणाऱ्या प्रत्येक पदविका स्तरीय तंत्र शिक्षण देण्याचा प्रत्यक्ष खर्च ठरविण्यासाठी फी निश्चिती समिती व समितीचा अध्यक्ष व सदस्य यांच्या वित्तलब्धी व इतर देय भत्ते, पदावधी व सेवेच्या शर्ती विनिर्दिष्ट करण्याचा अधिकार आहे. तसेच कलम २४ “(२) येथे महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे विनियमन) अधिनियम, २०१५ यांच्या कलम १३, १४ व १५ मध्ये तरतूद केलेली शुल्क नियामक प्राधिकरणाची कार्ये, अधिकार व कार्यपध्दती, शुल्क नियामक प्राधिकरणाने अनुसरावयाची कार्यपध्दती आणि शुल्क संरचनेचे निर्धारण करण्यासाठी घटक, पोट कलम (१) अन्वये घटित केलेल्या फी निश्चित समितीद्वारे असे प्रत्येक शिक्षण देण्याचा वास्तविक खर्च ठरविताना, योग्य त्या फेरफारांसह अनुसरण्यात येतील" अशी तरतूद केलेली आहे.
२. उक्त तरतूदींच्या अनुषंगाने फी निश्चिती समिती संदर्भाधीन क्र. (४) येथील दि.०८/०६/२०२३ च्या शासन निर्णयान्वये गठीत करण्यात आलेली आहे. सदर शासन निर्णयानुसार शुल्क निर्धारण समितीची रचना, अध्यक्ष व सदस्यांचा पदावधी व त्यांच्या सेवाशर्ती, समितीची कार्ये, अधिकार व कार्यपध्दती, प्रक्रिया शुल्क, समितीच्या कार्यालयासाठी लागणारी जागा, समिती अध्यक्षांचे वेतन व भत्ते ई.बाबी ठरविण्यात आल्या आहेत.
३. उपरोक्त शासन निर्णयास अनुसरुन फी निश्चिती समितीच्या अध्यक्षांची निवड करण्याकरीता प्राप्त झालेल्या आवेदनपत्रांची छाननी करून शासनास शिफारस करण्याकरिता मा. मुख्य सचिव महोदयांच्या अध्यक्षतेखालील दि. ०२/०८/२०२३ रोजी निवड समितीची बैठक आयोजित करण्यात आली होती. सदर बैठकीच्या इतिवृत्ताच्या अनुषंगाने उक्त समितीच्या अध्यक्ष व सदस्यांची नियुक्ती करण्याची बाब शासनाच्या विचाराधीन होती.
# Page 2
शासन आदेश क्रमांक: २०२३/(प्र.क्र. ६४/२३)/तांशि-५
आदेश :
राज्यातील महाराष्ट्र राज्य तंत्रशिक्षण मंडळाशी संलग्नीत विनाअनुदानित खाजगी तंत्रनिकेतने, औषधनिर्माणशास्त्र संस्था व शासनमान्य अल्पमुदतीचे अभ्यासक्रम राबविणाऱ्या संस्था यामधील अभ्यासक्रमांचे शिक्षण शुल्क निश्चित करण्यासाठी गठीत केलेल्या फी निश्चिती समितीचे अध्यक्ष व सदस्य यांची महाराष्ट्र राज्य तंत्रशिक्षण मंडळ (सुधारणा) अधिनियम २०२३ च्या कलम २४(अ) अन्वये प्राप्त झालेल्या शक्तीचा वापर करून खालीलप्रमाणे नियुक्ती करण्यात येत आहे. सदर अभ्यासकमांचे शिक्षण शुल्क यापुढे या समितीमार्फत निश्चित करण्यात येईल.
-----------------------------------------------------------------------------------------------------------------------------------------------------------------------------------------------
| अ.क्र. | प्रवर्ग | निवड करण्यात आलेल्या उमेदवारांचे नाव |
| १ | फी निश्चिती समितीवरिल अध्यक्ष पदाकरीता उमेदवार -  | क) प्रधान सचिव दर्जापेक्षा कमी नसलेल्या दर्जाचा सेवानिवृत्त अधिकारी | श्री.समीर कुमार बिश्वास |
|  | फी निश्चिती समितीवरिल सदस्य पदाकरीता उमेदवार - ख) तंत्रशिक्षण संचालनालयाचे संचालक किंवा महाराष्ट्र राज्य तंत्रशिक्षण मंडळाचे संचालक म्हणून काम केलेले सेवानिवृत्त अधिकारी | डॉ.सुभाष के. महाजन |
|  | ग) दहा वर्षाहून कमी नसेल इतक्या कालावधीसाठी भारतीय सनदी  | लेखापाल संस्थेचा सदस्य असेल असा नामांकित सनदी लेखापाल | श्री. तेजस व्ही. पाध्ये |
|  | घ) दहा वर्षाहून कमी नसेल इतक्या कालावधीसाठी भारतीय व्यय आणि परिव्यय लेखा संस्थेचा सदस्य असलेला असा नामांकित परिव्यय लेखापाल किंवा प्रख्यात अर्थतज्ञ | श्री. हर्षद एस. देशपांडे |
|  | ड) तंत्रशिक्षण क्षेत्रातील अभियांत्रिकी आणि औषधनिर्माणशास्त्र यामधील प्रत्येकी एक नामांकीत तज्ञ (२ सदस्य ) | १) डॉ. यशवंत व्ही. जोशी २) डॉ.विष्णुकांत शिवप्रसाद मौर्य |
-----------------------------------------------------------------------------------------------------------------------------------------------------------------------------------------------
# Page 3