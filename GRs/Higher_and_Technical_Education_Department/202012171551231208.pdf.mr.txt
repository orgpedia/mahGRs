# Page 1
महाराष्ट्र राष्ट्रीय विधी विद्यापीठ, मुंबई यांना तात्पुरती व्यवस्था म्हणून एमटीएनएल, पवई येथील इमारतीतील भाडेतत्त्वावर घेतलेल्या माळयांचे भाडेकरार नुतनीकरण करुन भाडेकरार निश्चित करण्याकरिता Rent Negotiation Committee गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एनएलयु-२०१६/प्र.क्र.१९७/विशि-२
मंत्रालय विस्तार भवन, मुंबई -४०० ०३२.
दिनांक : १७ डिसेंबर, २०२०.
वाचाः- १. शासन निर्णय समक्रमांक दि.१३ फेब्रुवारी, २०१७ दि.१९ जुलै, २०१८ व दि.२७ नोव्हेंबर, २०१९.
२. मा.सचिव (उच्च व तंत्र शिक्षण) यांचे अध्यक्षतेखाली दि.११.०२.२०२० रोजीचे बैठक.
३. सहाय्यक कुलसचिव, महाराष्ट्र राष्ट्रीय विधी विद्यापीठ, मुंबई यांचे दि.०४.११.२०२० रोजीचे पत्र.
प्रस्तावना :
महाराष्ट्र राष्ट्रीय विधी विद्यापीठ, मुंबई यांना तात्पुरती व्यवस्था म्हणून एमटीएनएल, पवई येथील दुसरा, सहावा मजला, चौथा मजला व तिसरा मजला आणि वसतिगृहासाठी खोल्या भाडेतत्त्वावर घेऊन भाडे करारनाम्यास मान्यता देण्याबाबतचा संदर्भ क्र.१ येथील शासन निर्णय निर्गमित करण्यात आला असून, सदर शासन निर्णयानुसार महाराष्ट्र राष्ट्रीय विधी विद्यापीठ, मुंबई व एमटीएनएल, पवई, मुंबई यांच्यामध्ये भाडेकरार करण्यात आला आहे. सदर करारानुसार महाराष्ट्र राष्ट्रीय विधी विद्यापीठ, मुंबईकरिता एमटीएनएल, पवई येथील २ रा व ६ वा माळ्याची सुमारे २६,२८०.१० चौ.फुट तसेच ४ था माळ्याची सुमारे १३,१५० चौ.फूट इतकी जागा तसेच ३ रा माळयाची सुमारे ६८६८ चौ.फुट जागा उपलब्ध करुन देण्यात आली असून, सदर जागेसाठी रु.२४०/- प्रति चौ.फूट असा दर ठरविण्यात आला आहे. तसेच याच इमारतीतील एकूण २२५ खोल्या विद्यार्थी वस्तीगृहाकरिता भाडेतत्वावर रु.१७,२०० प्रती चौ. फुट या दराने घेण्यात आल्या आहेत. तसेच ३ ऱ्या माळयाचा ताबा विद्यापीठाकडून अद्याप घेण्यात आला नसून, सद्यस्थितीत महाराष्ट्र राष्ट्रीय विधी विद्यापीठ, मुंबई चे कामकाज तात्पुरत्या स्वरुपात एमटीएनएल, पवई येथील २ रा, ६ वा व ४ था माळ्यावर सुरु आहे.
महाराष्ट्र राष्ट्रीय विधी विद्यापीठ, मुंबई करिता पहाडी गोरेगाव, येथील जमीन देण्यासंदर्भात जमीनीचे केंद्र शासनाकडून CZMP बाबत निर्णय झाल्यावरच सदर जमीन विधी विद्यापीठास उपलब्ध करून देणे शक्य होणार आहे. या कार्यवाहीचा पाठपुरावा नगर विकास विभागाकडून चालू आहे. त्यामुळे विधी विद्यापीठाचे कामकाज चालविण्यासाठी पवई येथील MTNL च्या Campus मधील उपरोक्त माळयांचे नुतनीकरण करुन पुढील भाडेकरार चालु ठेवण्याकरिता संदर्भ क्र.२ येथील बैठकीत झालेल्या निर्णयानुसार, भाडेरक्कम निश्चित करण्याकरिता तांत्रिक/अतांत्रिक सदस्यांची Rent Negotiation Committee गठीत करण्याची बाब शासनाच्या विचाराधीन होती.
शासन निर्णय : महाराष्ट्र राष्ट्रीय विधी विद्यापीठ, मुंबई या विद्यापीठाला, तात्पुरत्या स्वरुपात एमटीएनएल, पवई, मुंबई येथील २ रा, ४ था व ६ वा माळा आणि वसतिगृहासाठी भाडेतत्त्वावर घेतलेल्या माळयांचे भाडेकरार
# Page 2
शासन निर्णय क्रमांकः एनएलयु-२०१६/प्र.क्र.१९७/विशि-२
नुतनीकरण करुन भाडेरक्कम निश्चित करण्याकरिता खालीलप्रमाणे समिती गठीत करुन शासन मान्यता देण्यात येत आहे.
------------------------------------------------------------------------------------
| अ. क्र. | सदस्यांचे पदनाम | पदनाम |
| १. | कुलगुरु, महाराष्ट्र राष्ट्रीय विधी विद्यापीठ, मुंबई | अध्यक्ष |
| २. | संचालक, तंत्र शिक्षण महाराष्ट्र राज्य, मुंबई | सदस्य |
| ३. | कार्यकारी अभियंता, उत्तर मुंबई, (सार्वजनिक बांधकाम विभाग), अंधेरी, मुंबई. | सदस्य |
| ४. | सहायक कुलसचिव, महाराष्ट्र राष्ट्रीय विधी विद्यापीठ, मुंबई | सदस्य |
| ५. | श्री. राजेश राय, जी. एम (ट्रेनिंग सीईटीटीएम) | सदस्य |
| ६. | श्री. संजय बांगा, सी.ई (बी डब्ल्यू) | सदस्य |
| ७. | श्री. एस जयनाथ, डीजीएम (फायनास सीईटीटीएम) | सदस्य |
| ८. | कुलसचिव, महाराष्ट्र राष्ट्रीय विधी विद्यापीठ, मुंबई | सदस्य सचिव |
------------------------------------------------------------------------------------
२. समितीने बैठकांबाबतचा कार्यक्रम आखावा. समितीची बैठक कुलसचिव, महाराष्ट्र राष्ट्रीय विधी विद्यापीठ, मुंबई यांनी आपल्या स्तरावर विद्यापीठामध्ये आयोजित करावी. व विद्यापीठाने या बैठकीची व्यवस्था करावी.
३. समितीने सदर विषयाबाबत प्राथमिकता लक्षात घेऊन समितीने लवकरात लवकर बैठक घेऊन, शासनाला एका महिन्याच्या आत अहवाल सादर करावा.
# Page 3