# Page 1
विद्यार्थ्यांची गुणवत्ता ठरविण्यासाठी एकत्रित श्रेयांक सरासरी गुणांचे (CGPA) टक्केवारीमध्ये रुपांतर करतांना निर्माण होणारी असमानता दूर करण्याच्या दृष्टीने व सर्व विद्यार्थ्यांना त्यांच्या गुणांनुसार समान श्रेणीचे वाटप करण्याच्या अनुषंगाने अभ्यास करण्यासाठी समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२१/प्र.क्र.४९/विशि-३, मंत्रालय, मुंबई ४०० ०३२,
दिनांक: २२ फेब्रुवारी, २०२१
प्रस्तावना:
केंद्र शासनाने निर्देशित केल्यानुसार सन २०१५-१६ या शैक्षणिक वर्षापासून राज्यात पसंतीवर आधारित श्रेयांक पध्दती (Choice Based Credit System) लागू करण्याबाबत राज्यातील सर्व अकृषी विद्यापीठांना निर्देश देण्यात आले आहेत. त्यास अनुसरुन विद्यापीठांनी त्याच्या स्तरावर परिपत्रक निर्गमित केले आहेत. विद्यापीठाव्दारे सीजीपीए नुसार श्रेणी देण्यात येतात, परंतु प्रत्येक विद्यापीठाव्दारे श्रेणीचे रूपांतर गुणांमध्ये करण्याच्या सुत्रामध्ये विविधता आहे. त्याचप्रमाणे ठराविक श्रेणीचे रुपांतर हे निश्चित गुणांमध्ये करता येत नाही उदा. बी श्रेणीमध्ये ५० ते ५५ गुण दर्शविलेले आहेत.
परंतु विद्यार्थ्यांनी ५० ते ५५ पैकीं किती गुण ग्राह्य धरावेत याबाबत संभ्रमावस्था निर्माण होते. तसेच काही प्रकरणांमध्ये विद्यार्थ्यांची पात्रता देखील निश्चित करता येत नाही.
त्यामुळे विद्यार्थ्यांमध्ये सीजीपीए व त्यांच्याशी समकक्ष टक्केवारीबदल बराच गोंधळ आणि चुकीची धारणा निर्माण होत आहे. ही असमानता दूर करण्याच्या दृष्टीने व सर्व विद्यार्थ्यांना त्यांच्या गुणांनुसार समान श्रेणीचे वाटप करण्याच्या अनुषंगाने अभ्यास करण्यासाठी तज्ञ व्यक्तींची समिती गठीत करण्याची बाब शासनाच्या विचाराधीन होती.
शासन निर्णय :
विद्यार्थ्यांची गुणवत्ता ठरविण्यासाठी एकत्रित श्रेयांक सरासरी गुणांचे (CGPA) टक्केवारीमध्ये रुपांतर करतांना निर्माण होणारी असमानता दूर करण्याच्या दृष्टीने व सर्व विद्यार्थ्यांना त्यांच्या गुणांनुसार समान श्रेणीचे वाटप करण्याच्या अनुषंगाने अभ्यास करण्यासाठी खालील तज्ञ व्यक्तींची समिती गठीत करण्यात येत आहे.
---------------------------------------------------------------------------------------
| अ.क्र. | नाव | पदनाम |
| १. | श्री. चिंतामणी जोशी, आयुक्त, राज्य सामाईक प्रवेश परीक्षा कक्ष, मुंबई | अध्यक्ष |
| २. | डॉ. सुभाष चौधरी, कुलगुरू, राष्ट्रसंत तुकडोजी महाराज नागपूर विद्यापीठ, नागपूर | सदस्य |
---------------------------------------------------------------------------------------
# Page 2
शासन निर्णय क्रमांकः संकीर्ण-२०२१/प्र.क्र.४९/विशि-३
-----------------------------------------------------------------------------------------------
| ३. | डॉ. डी. टी. शिर्के, कुलगुरू, शिवाजी विद्यपीठ, कोल्हापूर. | सदस्य |
| ४. | डॉ. पंडित विद्यासागर, माजी कुलगुरू, स्वामी रामानंद तीर्थ मराठवाडा विद्यापीठ, नांदेड. | सदस्य |
| ५. | उप सचिव (विशि) उच्च व तंत्र शिक्षण विभाग, मंत्रालय, मुंबई. | सदस्य |
| ६. | डॉ. अभय वाघ, संचालक, तंत्र शिक्षण, महाराष्ट्र राज्य, मुंबई | सदस्य |
| ७. | डॉ. विनोद पाटील, संचालक, परीक्षा व मूल्यमापन मंडळ, मुंबई विद्यापीठ, मुंबई | सदस्य |
| ८. | डॉ. हरिभाऊ भापकर, प्राध्यापक, एम.आय.टी. स्कूल ऑफ इंजिनिअरिंग, पुणे. | सदस्य |
| ९. | डॉ. धनराज माने, संचालक, उच्च शिक्षण, महाराष्ट्र राज्य, पुणे. | सदस्य-सचिव |
-----------------------------------------------------------------------------------------------
२. सदर समितीने आपला अहवाल एक महिन्यात शासनास सादर करावा तसेच सदर समितीच्या बैठका ज्या विद्यापीठात होतील त्या विद्यापीठाने अशासकीय सदस्यांचे मानधन व भत्त्यांचे प्रदान करावे. तसेच एकत्रित श्रेयांक सरासरी गुणांचे (CGPA) टक्केवारीमध्ये रुपांतर करताना एकसमान सूत्र वापरून असमानता दूर करण्याबाबत एकसमान परिनियम करता येणे शक्य आहे का? याचा विचार सदर समितीने करावा.
# Page 3