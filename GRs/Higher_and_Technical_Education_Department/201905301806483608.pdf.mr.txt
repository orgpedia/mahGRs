# Page 1
ग्रंथालय संचालनालयाच्या अंतर्गत राजपत्रित गट-ब अधिकाऱ्यांच्या प्रशासकीय बदल्यांबाबत...
महाराष्ट्र शासन
उच्च व तंत्र शिक्षण विभाग
शासन आदेश क्र. मराग्रं-२०१९/प्र.क्र.६३/साशि-५
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
दिनांक : ३० मे, २०१९.
वाचा - १. महाराष्ट्र शासकीय कर्मचाऱ्यांचे विनियमन आणि शासकीय कर्तव्ये पारपाडतांना होणाऱ्या विलंबास प्रतिबंध अधिनियम, २००५
२. शासन निर्णय, सामान्य प्रशासन विभाग, क्र. एसआरव्ही - २०१७प्र.क्र.४१५/ कार्यासन-१२/ दि. ०९.०४.२०१८
आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ हे दि.१ जुलै २००६ पासून अमलात आले आहे. सदर अधिनियमाच्या कलम ६ नुसार बदली करण्यास सक्षम प्राधिकारी घोषित करण्यात आले आहेत.
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ मधील कलम ४(४) व नियम ४(५) मधील तरतूदीस अनुसरून प्रशासकीय कारणास्तव नागरी सेवा मंडळाच्या शिफारशीस अनुसरुन सक्षम प्राधिका-यांनी दिलेल्या मान्यतेनुसार खालील विवरणपत्रात नमुद अधिका-यांची बदलीने त्यांच्या नावासमोर स्तंभ ४ मध्ये दर्शविलेल्या पदावर पदस्थापना करण्यात येत आहे
---------------------------------------------------------------------------------------------------------------------------------------------------------
| अ. क्र. | अधिकाऱ्यांचे नाव | सध्याचे पदनाम व कार्यालय | बदली नंतरचे पदनाम व कार्यालय |
| १ | २ | ३ | ४ |
|  | श्री.सं.शि.जाधव | जिल्हा ग्रंथालय अधिकारी, जिल्हा ग्रंथालय अधिकारी कार्यालय, नंदूरबार | जिल्हा ग्रंथालय अधिकारी, जिल्हा ग्रंथालय अधिकारी कार्यालय, सोलापूर |
|  | डॉ.सु.गु.मडावी | जिल्हा ग्रंथालय अधिकारी, जिल्हा ग्रंथालय अधिकारी कार्यालय, गडचिरोली | जिल्हा ग्रंथालय अधिकारी, जिल्हा ग्रंथालय अधिकारी कार्यालय, अमरावती. |
---------------------------------------------------------------------------------------------------------------------------------------------------------
३. सदर अधिका-यांनी त्यांच्या नविन पदाचा पदभार त्वरीत स्विकारावा तसेच त्यांनी अनाधिकृत रजेवर जावू नये. बदली रद्द करण्यासाठी कुठल्याही स्वरूपाचे आवेदन सादर केल्यास ते शिस्तभंगाच्या कार्यवाहीस पात्र ठरतील यांची संबंधीतानी नोंद घ्यावी.
# Page 2
शासन आदेश क्रमांकः मराग्रं-२०१९/प्र.क्र.६३/साशि-५
४. ग्रंथालय संचालक, ग्रंथालय संचालनालय, महाराष्ट्र राज्य, मुंबई यांनी या आदेशाप्रमाणे सदर अधिका-याना त्यांच्या सध्याच्या पदभारातून तात्काळ कार्यमुक्त करावे. बदली झालेले अधिकारी विहित कालावधीत दिलेल्या पदस्थापनेच्या ठिकाणी रूजू होतील याची खातरजमा करावी. याबाबतचा अहवाल शासनास सादर करावा.