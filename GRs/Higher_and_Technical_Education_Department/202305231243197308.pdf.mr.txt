# Page 1
राष्ट्रसंत तुकडोजी महाराज नागपूर विद्यापीठात तांत्रिक कौशल्य विकास केंद्राच्या इमारतीच्या बांधकामास प्रशासकीय मान्यता देण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२२/प्र.क्र.७२/विशि-२
मंत्रालय विस्तार भवन, मुंबई -४०० ०३२.
दिनांक : २२ मे, २०२३.
वाचा :- १. विभागाचा समक्रमांकाचा दि.२४.०२.२०२३ रोजीचा शासन निर्णय.
२. कुलसचिव, राष्ट्रसंत तुकडोजी महाराज नागपूर विद्यापीठ यांचे दि. २९.०४.२०२३ रोजीचे पत्र.
३. शासन निर्णय वित्त विभाग, क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९.
४. शासन निर्णय सार्वजनिक बांधकाम विभाग, क्र.संकीर्ण-२०१९/प्र.क्र.१०/इमा-२, दि.२५.०९.२०१९.
प्रस्तावना : राष्ट्रसंत तुकडोजी महाराज नागपूर विद्यापीठ, नागपूर विद्यापीठाची स्थापना ४ ऑगस्ट १९२३ झाली.
विद्यापीठाचा परिसर ३७३ एकर मध्ये पसरलेला आहे. मध्य भारतातील सर्वात जुने विद्यापीठ म्हणून नावलौकिक असलेल्या विद्यापीठाने शंभराव्या वर्षात पदार्पण केले आहे. सन २०२२-२३ हे शैक्षणिक वर्ष शताब्दी महोत्सवी वर्ष म्हणून साजरे केले जाणार आहे. त्यानुसार विद्यापीठात एकुण ०५ इमारती उभारण्याकरीता संदर्भ क्र.१ येथील शासन निर्णयान्वये तत्वत: प्रशासकीय मान्यता देण्यात आली आहे. या मध्ये तांत्रिक कौशल्य विकास केंद्राच्या इमारतीच्या समावेश आहे. त्यानुसार विद्यापीठाच्या अंगीकृत ज्ञाननिर्मिती आणि कौशल्य निर्मिती बरोबरच विद्यापीठाच्या परिक्षेत्रातील जनसमुहाच्या भौतिक गरजा आणि भविष्यातील विकासाच्या शक्यतांचा वेध घेऊन विद्यापीठाने काही नवीन प्रकल्पांची उभारणी करण्यास सुरुवात केली आहे. यामध्ये विद्यार्थ्याच्या कौशल्यांना चालना देऊन रोजगार निर्मिती होण्याच्या दृष्टिने विद्यापीठात तांत्रिक कौशल्य विकास केंद्र निर्माण करण्याचे ठरविले असुन विद्यापीठाने या केंद्राच्या इमारतीच्या बांधकामासाठी रु.११७२.०० लक्ष किंमतीच्या अंदाजपत्रकास मुख्य अभियंता, सार्वजनिक बांधकाम विभाग, नागपूर यांची तांत्रिक मान्यता घेतली असुन, प्रशासकीय मान्यता देण्याची संदर्भ क्र.२ येथील पत्रान्वये विनंती केली आहे.
सदर कामाची किंमत रु.१५ कोटीच्या मर्यादित असल्याने संदर्भाधिन क्र.३ व ४ येथील शासन निर्णयान्वये प्रशासकीय विभागास असलेल्या अधिकारानुसार तांत्रिक कौशल्य विकास केंद्राच्या इमारतीच्या बांधकामाच्या रु.११७२.०० लक्ष किंमतीच्या अंदाजपत्रकास मुख्य अभियंता, सार्वजनिक बांधकाम विभाग, नागपूर यांनी तांत्रिक सहमती दिल्यानुसार सदरहू अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : राष्ट्रसंत तुकडोजी महाराज नागपूर विद्यापीठात तांत्रिक कौशल्य विकास केंद्र इमारतीच्या बांधकामाच्या रु.११७२.०० लक्ष (अक्षरी रुपये अकरा कोटीबाहत्तर लक्ष फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती: १. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
# Page 2
शासन निर्णय क्रमांक: संकीर्ण-२०२२/प्र.क्र.७२/विशि-२
४. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
५. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
१०. सार्वजनिक बांधकाम विभाग शासन निर्णय क्र.बीडीपी २०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
११. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
२. या कामासाठी होणारा खर्च "मागणी क्रमांक - डब्ल्यु - २, प्रधानशिर्ष- २२०२ - सर्वसाधारण शिक्षण, ०३ विद्यापीठीय व उच्च शिक्षण, १०२ - विद्यापीठांना सहाय्य, - (००) (०७) सर्वसाधारण शिक्षणासाठी विद्यापीठांना अनुदाने (अनिवार्य) (२२०२०७४५), ३१ सहाय्यक अनुदाने" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
# Page 3