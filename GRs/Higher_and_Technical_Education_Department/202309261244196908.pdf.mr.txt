# Page 1
विभागीय पदोन्नती समिती गठीत
करण्याबाबत..
महाराष्ट्र शासन
उच्च व तंत्र शिक्षण विभाग,
शासन निर्णय क्र. संकीर्ण-२०२३/प्र.क्र.१३८ /मशि-१,
हुतात्मा राजगुरु चौक, मादाम कामा मार्ग,
मंत्रालय, विस्तार भवन, मुंबई - ४०० ०३२.
दिनांक: २६ सप्टेंबर, २०२३.
संदर्भ : १) शासन निर्णय, उच्च व तंत्र शिक्षण विभाग, क्र. बढती २०१२/(४२०/१२)/मशि-१, दि.३०/०४/२०१३.
२) शासन निर्णय, सामान्य प्रशासन विभाग, क्र. एसआरव्ही - २०१८/प्र.क्र.१५९/कार्यासन- १२, दि.०१/०८/२०१९.
प्रस्तावना :
राज्य शासकीय सेवेमध्ये पदोन्नतीसाठी पात्र अधिकारी/कर्मचारी यांना पदोन्नती
देण्याकरीता अनुसरावयाच्या कार्यवाहीबाबतची एकत्रित मार्गदर्शक तत्वे सामान्य प्रशासन विभागाच्या संदर्भिय दि.०१/०८/२०१९ अन्वये निर्गमित करण्यात आली आहेत. सदर निर्णयानुसार बिगर मंत्रालयीन संवर्गातील आस्थापना मंडळाच्या कार्यकक्षेत नसलेल्या गट-अ मधील सर्व पदांवर पदोन्नतीकरीता संबंधित मंत्रालयीन प्रशासकीय विभागाचे सचिव/प्रधान
सचिव/अपर मुख्य सचिव यांच्या अध्यक्षतेखाली विभागीय पदोन्नती समितीची तरतूद करण्यात आली आहे. यास अनुसरुन विभागीय पदोन्नती समिती गठन करण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाच्या संदर्भिय दिनांक ०१/०८/२०१९ मध्ये दिलेल्या सूचनांनुसार उच्च शिक्षण संचालनालयाच्या अधिपत्याखालील सर्व कार्यालय/महाविद्यालये/संस्था यामधील ६
व्या वेतन आयोगानुसार ज्या पदांचे ग्रेड वेतन रु. ७५९९/- किंवा त्यापेक्षा कमी आहे, अशा सर्व पदांसाठी आस्थापना मंडळाच्या कार्यकक्षेत नसलेल्या गट-अ मधील सर्व पदांवर पदोन्नतीकरीता विभागीय पदोन्नती समिती गठीत करण्यात येत आहे :
--------------------------------------------------------------------------------------------------------------
| अ.क्र.  |  | पदनाम | पद |
| १. | सचिव/प्रधान सचिव / अपर मुख्य सचिव, उच्च व तंत्र शिक्षण  |  विभाग, मंत्रालय, मुंबई. | अध्यक्ष |
| २. | संचालक, उच्च शिक्षण, महाराष्ट्र राज्य, पुणे. | सदस्य |
| ३. | सह सचिव / उप सचिव / अवर सचिव, उच्च व तंत्र शिक्षण विभाग, मंत्रालय, मुंबई. (मागासवर्गीय प्रतिनिधी)  |  | सदस्य |
| ४. | उप सचिव/सह सचिव, महाविद्यालयीन शिक्षण,उच्च व तंत्र शिक्षण  |  विभाग, मंत्रालय, मुंबई. | सदस्य सचिव |
--------------------------------------------------------------------------------------------------------------
# Page 2
शासन निर्णय क्रमांक: संकीर्ण-२०२३/प्र.क्र.१३८/मशि-१,
विभागीय पदोन्नती समितीमध्ये मागास प्रवर्गाकरीता प्रतिनिधीत्व करणारा एक सदस्य असेल. असा सदस्य नियुक्त सदस्यांपैकी नसल्यास, समिती अध्यक्षांच्या सहमतीने मागास प्रवर्गाचे प्रतिनिधीत्व करण्याकरीता एका अधिकाऱ्यांचा निमंत्रित सदस्य म्हणून समावेश करण्यात येईल.
२. सदरहू विभागीय पदोन्नती समितीचे कार्यक्षेत्र : i) पदोन्नतीची शिफारस करण्यासाठी प्रस्ताव विचारात घेणे व सेवा प्रवेश नियमाच्या तरतूदीनुसार व सामान्य प्रशासन विभागाने वेळोवेळी निर्गमित केलेले आदेश/मार्गदर्शक सूचना विचारात घेवून, पदोन्नतीसाठी पात्र अधिकाऱ्यांची निवडसूची तयार करुन नियुक्ती प्राधिकाऱ्यास पदोन्नतीसाठी शिफारस करणे.
ii) मानीव दिनांकाचे प्रस्ताव विचारता घेणे व सेवा प्रवेश नियमाच्या तरतूदीनुसार व सामान्य प्रशासन विभागाने वेळोवळी निर्गमित केलेले आदेश/मार्गदर्शक सूचना विचारात घेवून पदोन्नतीचा मानीव दिनांक देण्यासाठी नियुक्ती प्राधिकाऱ्यास शिफारस करणे.
३. सदर शासन निर्णय तात्काळ अंमलात येत असून त्याची काटेकोरपणे अंमलबजावणी करणे आवश्यक राहील.