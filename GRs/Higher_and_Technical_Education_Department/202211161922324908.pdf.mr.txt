# Page 1
अकृषि विद्यापीठातील रिक्त असलेली शिक्षकीय व शिक्षक समकक्ष पदे भरण्यावरील निर्बंध शिथील करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- संकीर्ण-२०१७/प्र.क्र.१६६-अ/१७/विशि-१
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- १६ नोव्हेंबर, २०२२.
संदर्भ: १. शासन निर्णय, वित्त विभाग क्र. पदनि-२०१६/प्र.क्र.३०/२०१६/आ.पु.कक्ष, दि.२५मे, २०१७ २. शासन निर्णय, वित्त विभाग क्र. पदनि-०६१७/प्र.क्र.२०/२०१६/आ.पु.क., दि.९ जून, २०१७ ३. शासन निर्णय, वित्त विभाग क्र. पदनि-०६१७/प्र.क्र.२०/२०१६/आपुक, दि. २९ जून, २०१७ ४. शासन निर्णय समक्रमांक दि. ०७ ऑगस्ट, २०१९.
५. शासन निर्णय, वित्त विभाग क्र. अर्थसं - २०२०/प्र.क्र.६५/अर्थ-३, दि.०४ मे, २०२० ६. वित्त विभाग, पत्र क्र.पदनि-२०२२/प्र.क्र.२८/आपुक, दि. १४ नोव्हेंबर, २०२२
प्रस्तावना : संदर्भाधीन क्रमांक (१) येथील वित्त विभाग, शासन निर्णय, दिनांक २५ मे, २०१७ नुसार आकृतिबंध अंतिम मंजूर होईपर्यंत नवीन पदनिर्मिती तसेच पदभरतीवर निर्बंध घालण्यात आले आहेत. तसेच सुधारित आकृतीबंध निश्चित करण्यासाठी विचारात घ्यावयाच्या बाबींसंदर्भात संदर्भाधीन क्र.३ येथील शासन परिपत्रकान्वये मार्गदर्शक सूचना निर्गमित केलेल्या आहेत.
त्यानुसार विभागाच्या नियंत्रणाखाली असलेली अकृषि विद्यापीठातील शिक्षकीय पदांचा आकृतीबंध सुधारित करण्याची कार्यवाही सुरू आहे. सुधारित आकृतीबंध अद्याप निश्चित न झाल्याने व सन २०१७ पासून नवीन पदभरतीवर निर्बंध असल्याने या काळात सेवानिवृत्ती व इतर कारणास्तव होणारी रिक्त पदे भरता आली नाहीत. विद्यार्थ्यांचे शैक्षणिक हित विचारात घेऊन, संदर्भाधीन क्र.२ येथील शासन निर्णयान्वये गठीत उपसमितीच्या दि.१६.०७.२०१९ रोजी झालेल्या बैठकीत उपसमितीने विभागाच्या अधिनस्त असलेल्या १५ अकृषि व अभिमत विद्यापीठांसाठी मंजूर पदांच्या ८० टक्के इतक्या मर्यादेत पदभरती करण्यास मान्यता दिली होती. उपसमितीने दिलेल्या मंजूरीनुसार संदर्भाधीन क्र.४ येथील शासन निर्णयान्वये विभागाच्या अधिनस्त असलेली राज्यातील अकृषि विद्यापीठे, अभिमत विद्यापीठांमधील रिक्त ६५९ शिक्षक व शिक्षक समकक्ष पदे भरण्यास शासन मान्यता देण्यात आली होती. तथापि, वित्त विभागाने संदर्भाधीन क्र. ५ येथील शासन निर्णयान्वये कोव्हिड-१९ या संसर्गजन्य आराजाच्या प्रादुर्भावामुळे उद्भवलेल्या परिस्थितीत आर्थिक उपाययोजनांचा भाग म्हणून पदभरतीवर निर्बंध आणले होते. त्यामुळे सदर शिक्षक व शिक्षक समकक्ष पदे भरता आली नाहीत. सदर पदे भरण्यास मंजूरी देण्याचा प्रस्ताव पुन्हा वित्त विभागास सादर करण्यात आला होता. त्यानुषंगाने
# Page 2
शासन निर्णय क्रमांकः संकीर्ण-२०१७/प्र.क्र.१६६-अ/१७/विशि-१
पदभरतीस मान्यता देण्यासाठी वित्त विभागाने गठित केलेल्या उपसमितीच्या दि. १८.१०.२०२२ च्या बैठकीमध्ये सदर प्रस्ताव मान्यतेसाठी सादर करण्यात आला होता. उप समितीने उपरोक्त ६५९ पदे भरण्यास मंजूरी दिली आहे. त्यानुसार आदेश निर्गमित करण्याची बाब शासनाच्या विचाराधीन होती.
शासन निर्णय : शासन निर्णय दि.०७.०८.२०१९ अन्वये विभागाच्या अधिनस्त असलेल्या १५ अकृषि विद्यापीठे आणि शासन मान्य अभिमत विद्यापीठांसाठी मंजूर असलेल्या शिक्षक व शिक्षक समकक्ष एकूण पदांपैकी ८० टक्के इतक्या मर्यादेत, एकूण ६५९ पदे भरती करण्यास देण्यात आली आहे. पद भरतीस मंजूरी देण्यात आलेल्या पदांचा विद्यापीठनिहाय तपशील सदर शासन निर्णयासोबतच्या जोडपत्र-१ मध्ये दर्शविण्यात आला आहे. त्यानुषंगाने सदर रिक्त ६५९ पदांची भरती प्रक्रिया शासन निर्णय दि.०७.०८.२०१९ मध्ये नमूद अटींनुसार पूर्ण करण्यास मान्यता देण्यात येत आहे.
२. सदर शासन निर्णय मा. अपर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांच्या उपसमितीने दि.१८.१०.२०२२ रोजी झालेल्या बैठकीत दिलेल्या सहमतीने निर्गमित करण्यात येत आहे.
# Page 3