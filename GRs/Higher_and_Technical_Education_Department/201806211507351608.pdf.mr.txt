# Page 1
शैक्षणिक वर्ष २०१७-१८ मधील आर्थिकदृष्टया मागासप्रवर्गातील विद्यार्थ्यांची प्रलंबित शिष्यवृत्तीची रक्कम अदा करण्याबाबत उपाय-योजना.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०१८/प्र.क्र.२०८/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक: २१ जून, २०१८
संदर्भ : १) शासन निर्णय, उच्च व तंत्र शिक्षण विभाग, क्रमांक: टीईएम-२०१६/ ५५९/तांशि-४, दिनांक १५/०४/२०१७
२) शासन निर्णय, उच्च व तंत्र शिक्षण विभाग, क्रमांक: संकीर्ण-२०१७/ ३३२/तांशि-४, दिनांक ७/१०/२०१७
३) शासन निर्णय, उच्च व तंत्र शिक्षण विभाग, क्रमांक: संकीर्ण-२०१७/ प्र.क्र.४६५/तांशि-४, दिनांक १४/०२/२०१८
४) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्र.
१८/तंशिसं/न्याप्र/२०१८/१८४, दिनांक १४/०५/२०१८
५) शासन निर्णय, सामाजिक न्याय व विशेष सहाय्य विभाग, क्रमांक इबीसी २०१७/प्र.क्र.५२४/शिक्षण-१, दिनांक १७/०५/२०१८
प्रस्तावना:
उच्च व तंत्र शिक्षण विभागांतर्गत आर्थिकदृष्ट्या मागास प्रवर्गातील विद्यार्थ्यांकरीता
राबविण्यात येणाऱ्या “राजर्षी छत्रपती शाहू महाराज शिक्षण शुल्क शिष्यवृत्ती योजना” व “डॉ.
पंजाबराव देशमुख निर्वाह भत्ता योजना" या योजनांतर्गत पात्र विद्यार्थ्यांना लाभ देण्याकरीता अर्ज करण्यापासून ते रक्कम लाभार्थ्यांच्या बँक खात्यात थेट जमा करण्यापर्यंतच्या सर्व प्रक्रिया माहिती व तंत्रज्ञान संचालनालयाने विकसित केलेल्या राज्य स्तरीय महाडीबीटी पोर्टलवर करण्यासदंर्भात उपरोक्त संदर्भ क्र.०२ येथील दिनांक १५.०४.२०१७ च्या शासन निर्णयान्वये शैक्षणिक वर्ष २०१७ १८ पासून अनिवार्य करण्यात आले आहे.
२. तथापि सदर महाडीबीटी पोर्टलवर विद्यार्थ्यांनी अर्जाची नोंद केल्यानंतर त्यांना अदा करावयाचे लाभ प्रदान करण्याबाबतची ऑनलाईन प्रक्रिया महाडीबीटी मार्फत प्रगतीत असल्याने
पात्र विद्यार्थ्यांस सदर योजनेअंतर्गत लाभाची रक्कम मिळण्यात अडचण येत होत्या. त्यामुळे उच्च व तंत्र शिक्षण विभागाअंतर्गत तंत्र शिक्षण संचालनालयाच्या अखत्यारितील “राजर्षी छत्रपती शाहू महाराज शिक्षण शुल्क शिष्यवृत्ती योजना” व “डॉ. पंजाबराव देशमुख निर्वाह भत्ता योजना” आणि उच्च शिक्षण संचालनालयाच्या अखत्यारितील शिष्यवृत्तीच्या इतर योजना शैक्षणिक वर्ष २०१७-१८ करीता महाडीबीटी प्रणालीतून वगळून त्यांची अंमलबजावणी पूर्वीच्या प्रचलित पध्दतीप्रमाणे, परंतु संबंधीत योजनेच्या लाभाची रक्कम विद्यार्थ्याच्या आधारसंलग्नित बँक खात्यात थेट जमा
# Page 2
शासन निर्णय क्रमांक: संकीर्ण-२०१८/प्र.क्र.२०८/तांशि-४
करण्याबाबत उपरोक्त संदर्भ क्र.३ येथील दिनांक १४/२/२०१८ च्या शासन निर्णयान्वये मान्यता देण्यात आली आहे.
३. परंतु सन २०१७-१८ हे शैक्षणिक वर्ष संपुष्टात आल्याने या वर्षातील उच्च व तंत्र शिक्षण विभागांतर्गत राबविण्यात येणाऱ्या उपरोक्त शिष्यवृत्तीची रक्कम आता विद्यार्थ्यांच्या आधार संलग्नित बँक खात्यात थेट जमा केल्यास व अंतिम सत्रातील विद्यार्थ्यांनी सदर रक्कम महाविद्यालयात जमा न केल्यास शैक्षणिक संस्थांचे नुकसान होणार असल्याने, काही शैक्षणिक संस्थांनी त्यांच्या महाविद्यालयातील प्रवेशित विद्यार्थ्यांच्या शिक्षण शुल्क, परीक्षा शुल्काची रक्कम थेट महाविद्यालयांना अदा करण्यासंदर्भात उच्च न्यायालय, मुंबई येथे रिट याचिका दाखल केल्या होत्या. त्या मधील
रिट याचिका क्र. ४०८/२०१८ या याचिकेवर मा. उच्च न्यायालय, मुंबई येथे दिनांक १६.०४.२०१८, दिनांक २३.०४.२०१८ व दिनांक २६.०४.२०१८ रोजी झालेल्या सुनावणीमध्ये सन २०१७-१८ मधील महाविद्यालयांतील प्रवेशित सामाजिक मागास प्रवर्गातील व आर्थिकदृष्ट्या मागास प्रवर्गातील
विद्यार्थ्यांच्या शिक्षण शुल्क व परीक्षा शुल्काची रक्कम अदा करण्यासंबंधी उपाययोजना करण्याचे निदेश मा. उच्च न्यायालयाने दिले आहेत. त्यानुसार मंत्रिमंडळाच्या दिनांक ३/५/२०१८ रोजी झालेल्या बैठकीमध्ये मागासवर्ग व आर्थिकदृष्ट्या मागास प्रवर्गातील विद्यार्थ्यांची शिक्षण व परीक्षा
शुल्काची रक्कम प्राप्त होऊ न शकलेल्या महाविद्यालय-शैक्षणिक संस्थांना केवळ सन २०१७-१८ या शैक्षणिक वर्षासाठी काही अटी व शर्तीवर प्रलंबित रक्कम देण्याचा निर्णय घेण्यात आला आहे.
तसेच महाविद्यालयांमधील प्रवेशित पात्र विद्यार्थ्यांपैकी लाभ देण्यात आलेले विद्यार्थी वगळून, उर्वरित विद्यार्थ्यांच्या पात्र अभ्यासक्रमांसाठी देय असणारी रक्कम ४ आठवडयात देण्याबाबत निर्णय
घेण्यात आला आहे. त्यास अनुसरुन शैक्षणिक वर्ष २०१७-१८ मधील मागास प्रवर्गातील उर्वरित विद्यार्थ्यांची अनुज्ञेय / पात्र अभ्यासक्रमांसाठी देय असणारी शिक्षण शुल्क, परीक्षा शुल्काची रक्कम संबंधित महाविद्यालय/ शैक्षणिक संस्थेला ऑफ लाईन पध्दतीने अदा करण्यास मान्यता देण्याबाबत
सामाजिक न्याय व विशेष सहाय्य विभागाकडून शासन निर्णय, क्रमांक ईबीसी-२०१७/प्र.क्र.५२४/ शिक्षण–१, दिनांक १७/५/२०१८ निर्गमित करण्यात आला आहे. त्याच धर्तीवर उच्च व तंत्र शिक्षण विभागांतर्गत राबविण्यात येणाऱ्या राजर्षी छत्रपती शाहू महाराज शिक्षण शुल्क शिष्यवृत्तीची व इतर शिष्यवृत्तींची शैक्षणिक वर्ष २०१७-१८ मधील वितरीत करावयाची उर्वरित रक्कम संबंधित शैक्षणिक संस्थांना पूर्वीच्या प्रचलित पध्दतीप्रमाणे थेट वितरीत करण्याची बाब शासनाच्या विचाराधीन होती.
शासन निर्णय:
शैक्षणिक वर्ष २०१७-१८ मध्ये ज्या महाविद्यालय / शैक्षणिक संस्थांना उच्च व तंत्र शिक्षण
विभागांतर्गत आर्थिकदृष्टया मागास प्रवर्गातील विद्यार्थ्यांकरीता राबविण्यात येणाऱ्या राजर्षी छत्रपती शाहू महाराज शिक्षण शुल्क शिष्यवृत्ती व इतर शिष्यवृत्तींची रक्कम अद्याप प्राप्त होऊ शकलेली नाही, अशा महाविद्यालय/तंत्रनिकेतने / शैक्षणिक संस्थांना, त्यांच्याकडील प्रवेशित पात्र
पृष्ठ ७ पैकी २
# Page 3
शासन निर्णय क्रमांक: संकीर्ण-२०१८/प्र.क्र.२०८/तांशि-४
आर्थिकदृष्या मागास प्रवर्गातील विद्यार्थ्यांपैकी आज अखेर लाभ अदा केलेले विद्यार्थी वगळून, उर्वरित पात्र विद्यार्थ्यांची देय असणारी शिष्यवृत्तीची रक्कम संबंधीत महाविद्यालय / तंत्रनिकेतने/ शैक्षणिक संस्थेला पूर्वीच्या प्रचलित पध्दतीप्रमाणे थेट स्वरूपात अदा करण्यास खालील अटी व शर्तींवर मान्यता देण्यात येत आहे :
१) विद्यार्थ्यांच्या शिष्यवृत्तीची रक्कम संस्थेला वितरीत करण्याची सदर कार्यपद्धती केवळ शैक्षणिक वर्ष २०१७-१८ करीता लागू राहील.
२) शासनाने विहित केल्याप्रमाणे संबंधीत महाविद्यालय / तंत्रनिकेतने / शैक्षणिक संस्थेने त्यांच्याकडील प्रवेशित विद्यार्थ्यांचे परिपूर्ण अर्ज तपासून प्राचार्यांच्या हमीपत्रासह (परिशिष्ट “अ” प्रमाणे ) विभागीय सहसंचालकांना सादर करावेत व सहसंचालकांनी तपासून ते यथास्थिती संचालक, तंत्र शिक्षण संचालनालय, महाराष्ट्र राज्य, मुंबई व संचालक, उच्च शिक्षण संचालनालय, महाराष्ट्र राज्य, पुणे यांच्याकडे सादर करणे बंधनकारक राहिल. (असे अर्ज प्राचार्यांच्या हमीपत्रासह यापूर्वी सादर केले असतील तर ते पुन्हा सादर करण्याची आवश्यकता नाही. ) ३) प्रत्येक पात्र विद्यार्थ्यांची आधार व्हेरिफिकेशन झाले असल्याचे संबंधीत महाविद्यालयाने प्रमाणित करावे.
४) शैक्षणिक वर्ष २०१७-१८ मध्ये संबंधीत पात्र विद्यार्थ्यांकडून शिक्षण शुल्क, परीक्षा शुल्क घेतलेले नसल्याचे हमीपत्र संबंधीत महाविद्यालय/तंत्रनिकेतने / शैक्षणिक संस्थेने विभागीय सहसंचालक, तंत्रशिक्षण व विभागीय सहसंचालक, उच्च शिक्षण यांच्याकडे अर्जासोबत सादर करणे बंधनकारक राहील.
५) शैक्षणिक वर्ष २०१७-१८ मध्ये संबंधीत महाविद्यालय /तंत्रनिकेतने/शैक्षणिक संस्थेने सादर केलेल्या अर्जाची संचालक, तंत्र शिक्षण संचालनालय, महाराष्ट्र राज्य, मुंबई व संचालक, उच्च शिक्षण संचालनालय, महाराष्ट्र राज्य, पुणे यांनी तपासणी करुन ज्या विद्यार्थ्यांना लाभ अदा केलेले आहेत, असे विद्यार्थी वगळून उर्वरित पात्र विद्यार्थ्यांची देय होणारी शिष्यवृत्तीची रक्कम संबंधीत संबंधीत महाविद्यालय/तंत्रनिकेतने/शैक्षणिक संस्थेस ४ आठवड्यात अदा करावी.
६) शैक्षणिक वर्ष २०१७-१८ मधील परीक्षा शुल्काची रक्कम विद्यार्थ्यांनी संबंधित विद्यापीठे/मंडळे यांच्याकडे जमा केली असल्याने शिष्यवृत्ती स्वरूपात देण्यात येणाऱ्या परीक्षा शुल्काची रक्कम संबंधीत महाविद्यालय/तंत्रनिकेतने/शैक्षणिक संस्थेने विद्यार्थ्यांच्या बँक खात्यात जमा करावी.
पृष्ठ ७ पैकी ३
# Page 4
शासन निर्णय क्रमांकः संकीर्ण-२०१८/प्र.क्र.२०८/तांशि-४
२. सन २०१७-१८ या शैक्षणिक वर्षातील डॉ.पंजाबराव देशमुख वसतीगृह निर्वाह भत्ता योजनेंतर्गत पात्र विद्यार्थ्यांची निर्वाह भत्त्याची रक्कम संबंधीत विद्यार्थ्याच्या आधार संलग्नित
बँक खात्यावर पूर्वीच्या प्रचलित पध्दतीप्रमाणे थेट जमा करण्यात यावी.
३. प्रस्तुत शासन निर्णयापूर्वी तंत्र शिक्षण संचालनालय व उच्च शिक्षण संचालनालयाच्या संबंधीत विभागीय सहसंचालकांनी त्यांच्या कार्यक्षेत्रातील महाविद्यालयातील पात्र विद्यार्थ्यांपैकी सन २०१७-१८ या शैक्षणिक वर्षासाठी लाभ दिलेल्या विद्यार्थ्यांचा तपशिल तात्काळ संबंधीत संबंधीत महाविद्यालय/तंत्रनिकेतने/शैक्षणिक संस्थांना अवगत करावा.
४. सन २०१७-१८ या शैक्षणिक वर्षामध्ये ज्या विद्यार्थ्यांची शिष्यवृत्तीची रक्कम अदा केली जाईल, ती या शैक्षणिक वर्षात यापूर्वी संबंधीत विद्यार्थी वा महाविद्यालयाला दिलेली नाही, तसेच अशा विद्यार्थ्यांना वा महाविद्यालयांना त्याच कालावधीसाठी ती पुन्हा दिली जाणार नाही.
तसेच शिष्यवृत्ती योजनेंतर्गत दुबार लाभ प्रदान होणार नाही, याबाबत संबंधित संचालक व विभागीय सहसंचालकांनी दक्षता घ्यावी.
# Page 5
# Page 6
# Page 7