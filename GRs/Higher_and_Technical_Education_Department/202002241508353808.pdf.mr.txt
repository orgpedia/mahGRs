# Page 1
विद्यापीठे आणि उच्च तंत्र शिक्षण विभागाच्या अधिनस्त शिक्षकीय संर्गातील अध्यापकांच्या व्यावसायिक क्षमतेचा प्रशिक्षणाद्वारे नियमित विकास करण्याकरिता विभागांतर्गत
कंपनी कायदा, २०१३ अन्वये “महाराष्ट्र राज्य अध्यापक विकास संस्था " (Maharashtra State Faculty Development Academy) स्थापन करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संदर्भ-२०१८/प्र.क्र.३४४/म.शि.-५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक : २४ फेब्रुवारी, २०२०
वाचा:
उच्च व तंत्र शिक्षण विभाग, शासन निर्णय क्रमांक: संदर्भ-२०१८/प्र.क्र.३४४/म.शि.-५, दिनांक १३.९.२०१९.
प्रस्तावनाः
विद्यापीठे आणि उच्च व तंत्र शिक्षण विभागाच्या अधिनस्त शिक्षकीय संवर्गातील अध्यापकांच्या
व्यावयसायिक क्षमतेचा प्रशिक्षणाद्वारे नियमित विकास करण्याकरिता विभागांतर्गत अध्यापक प्रशिक्षण संस्था स्थापन करण्यास संदर्भाधीन शासन निर्णयान्वये मान्यता देण्यात आलेली आहे. या संस्थेस
स्वायत्तता मिळण्याच्या अनुषंगाने सदर संस्थेचे कंपनी कायदा, २०१३ अन्वये “महाराष्ट्र राज्य अध्यापक
विकास संस्था” (Maharashtra State Faculty Development Academy) म्हणून स्थापन करण्याची बाब शासनाच्या विचाराधीन होती. त्यामुळे संदर्भाधीन शासन निर्णयामध्ये अंशतः बदल करुन पुढीलप्रमाणे निर्णय घेण्यात येत आहे.
शासन निर्णयः
१. “महाराष्ट्र राज्य अध्यापक विकास संस्था” (Maharashtra State Faculty Development Academy) नावाची कंपनी, कंपनी कायदा, २०१३ मधील कलम ८ अन्वये स्थापन करण्यास व कार्यान्वित करण्यास तसेच कंपनी कायद्यांतर्गत असलेल्या पुढील संरचनेस शासन मान्यता देण्यात येत आहे:
१. यामध्ये महाराष्ट्र शासनाचा (उच्च व तंत्र शिक्षण विभाग) सहभाग ४० टक्के २. महाराष्ट्र राज्य तंत्रशिक्षण मंडळाचा (MSBTE) हिस्सा ५ टक्के.
३. राज्यातील सर्व अकृषि विद्यापीठांचा हिस्सा ४० टक्के.
४. व्यवसाय / उद्योग संस्था यांचा हिस्सा ५ टक्के (व्यावसायिक व सामाजिक जबाबदारीतून (CSR) या संस्थेबरोबर कार्यक्रम करणारे).
५. शैक्षणिक संस्था/स्वयंसेवा संस्था यांचा हिस्सा १० टक्के.
# Page 2
शासन निर्णय क्रमांकः संदर्भ-२०१८/प्र.क्र.३४४/म.शि.-५
२. खालीलप्रमाणे संचालक मंडळाची संरचना राहीलः
---------------------------------------------
| अ.क्र. | पदनाम | पदाचा तपशील | पद |
| १. | अध्यक्ष | मुख्य सचिव | ०१ |
| २. | संचालक | राज्यशासन नामनिर्देशित | ०४ |
| ३. | संचालक/संयोजक | कार्यकारी संचालक | ०१ |
| ४. | उपसंचालक | उपसंचालक (वित्त) | ०१ |
| ५. | संचालक | केंद्र शासन नामनिर्देशित | ०२ |
| ६. | संचालक | विद्यापीठाचे कुलगुरू | ०२ |
| ७. | संचालक | शिक्षणतज्ञ | ०२ |
| ८. | संचालक | इतर इक्विटी धारकांचे प्रतिनिधी | ०२ |
| एकूण | १५ |
---------------------------------------------
३. सदर संस्थेचा कारभार व अधिकार हे कंपनी कायदा, २०१३ मधील कलम ८ मधील तरतुदींनुसार असतील, संस्थेस शैक्षणिक व वित्तीय स्वायत्तत्ता असेल. तसेच उपरोक्त प्रमाणे संचालक मंडळ कार्यरत असेपर्यंत पूर्णतः प्रशासनिक स्वायत्तता असेल.
४. संस्थेसाठी येणाऱ्या अनावर्ती रू. ५० कोटी व एकवेळचा निधी म्हणून आवर्ती खर्चासाठी रू. १० कोटी इतक्या रक्कमेस मान्यता देण्यात येत आहे.
५. उर्वरित बाबींकरिता व आवश्यकतेनुसार स्थापन करण्यात येणाऱ्या समित्यांचे व नेमणूकांचे शासन निर्णय स्वतंत्रपणे निर्गमित करण्यात येतील.
# Page 3