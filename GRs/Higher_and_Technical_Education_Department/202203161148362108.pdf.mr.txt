# Page 1
भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालय स्थापन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एडीआर-२०२२/प्र.क्र.२५/तांशि-६,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मंत्रालय, मुंबई ४०० ०३२,
दिनांक:- १६ मार्च, २०२२
वाचा:- १) उच्च व तंत्र शिक्षण विभाग शासन निर्णय क्रमांक एडीआर-२०२०/प्र.क्र.९०/तांशि-६ दिनांक २८.१.२०२१.
२) उच्च व तंत्र शिक्षण विभाग शासन निर्णय क्रमांक एडीआर-२०२२/प्र.क्र.१४/तांशि-६ दिनांक ९.२.२०२२.
प्रस्तावना : संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयी सुविधांनी युक्त असे मास्टर दीनानाथ मंगेशकर आंतरराष्ट्रीय संगीत महाविद्यालय स्थापन करण्यासंदर्भात अभ्यास करून शासनास अहवाल सादर करण्यासाठी दिनांक २८ जानेवारी, २०२१ च्या शासन निर्णयान्वये समिती गठित करण्यात आली आहे. तसेच, शासन निर्णय क्रमांक एडीआर-२०२२/प्र.क्र.१४/तांशि-६ दिनांक ९.२.२०२२ अन्वये प्रस्तावित संगीत महाविद्यालयाचे नाव “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” असे करण्यात आले आहे.
“भारतरत्न लता दीनानाथ मंगेशकर आंतरराष्ट्रीय संगीत महाविद्यालय" (Bharatratna Lata Dinanath Mangeshkar International College of Music) या नावाने शासकीय संगीत महाविद्यालय स्थापन करण्याची तसेच, सदर महाविद्यालयांतर्गत “भारतरत्न लता दीनानाथ मंगेशकर संग्रहालय" स्थापन करण्याची बाब शासनाच्या विचाराधीन होती. त्यासंदर्भात दिनांक ९ फेब्रुवारी, २०२२ रोजी मंत्रीमंडळाच्या बैठकीत सविस्तर चर्चा होऊन पुढीलप्रमाणे निर्णय घेण्यात आला आहे.
शासन निर्णय: (१) संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयीसुविधांनी युक्त “भारतरत्न लता दीनानाथ मंगेशकर आंतरराष्ट्रीय संगीत महाविद्यालय" (Bharatratna Lata Dinanath Mangeshkar International College of Music) या नावाने शासकीय संगीत महाविद्यालय स्थापन करण्यास मान्यता देण्यात येत आहे.
# Page 2
शासन निर्णय क्रमांक: एडीआर-२०२२/प्र.क्र.२५/तांशि-६,
(२) “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” या महाविद्यालयांतर्गत भारतीय लोकसंगीत, शास्त्रीय संगीत, संगीत वाद्ये आणि भारतरत्न लता मंगेशकर यांच्या जीवनावर आधारित माहिती, वस्तू यांचा समावेश असलेले “भारतरत्न लता दीनानाथ मंगेशकर संग्रहालय” स्थापन करण्यास मान्यता देण्यात येत आहे.
(३) “भारतरत्न लता दीनानाथ मंगेशकर आंतरराष्ट्रीय संगीत महाविद्यालय”आणि “भारतरत्न लता दीनानाथ मंगेशकर संग्रहालय स्थापन करण्यासाठी ग्रंथालय संचालनालय, महाराष्ट्र शासन यांच्या नियंत्रणाखालील कालीना संकुल, मुंबई येथील जागा निश्चित करण्यात आली आहे. सदर जागा कला संचालनालयाकडे हस्तांतरीत करण्याच्या अनुषंगाने आवश्यक ती कार्यवाही संचालक, ग्रंथालय संचालनालय व संचालक, कला संचालनालय यांनी समन्वय साधून तात्काळ करावी.
सदर महाविद्यालयाच्या बांधकामाकरिता होणारा खर्च मागणी क्रमांक एच-८, ४२०२ शिक्षण, क्रिडा, कला व संस्कृती यावरील भांडवली खर्च, ०४, कला व संस्कृती, १०१-ललित कला शिक्षण, (००)(०१) मोठी बांधकामे, (कार्यक्रम) ४२०२०२०१ या लेखाशिर्षामधून करण्यास मान्यता देण्यात येत आहे. तसेच, सदर महाविद्यालयाकरिता भविष्यात निर्माण करण्यात येणाऱ्या शिक्षक / शिक्षकेतर पदांचे वेतन, अतिकालीक भत्ता, दूरध्वनी, वीज व पाणी, कंत्राटी सेवा, प्रवास खर्च, कार्यालयीन खर्च, भाडेपट्टी व कर, प्रकाशने इत्यादी उद्दीष्टांवर होणारा खर्च मागणी क्रमांक डब्ल्यू - ४,१०१, ललित कला शिक्षण, (०२) शासकीय कला संस्था (०२)(०१) शासकीय कला संस्था (अनिवार्य ) (२२०५००३७) या लेखाशिर्षाखाली उपलब्ध होणाऱ्या अनुदानामधून करण्यास मान्यता देण्यात येत आहे.
# Page 3