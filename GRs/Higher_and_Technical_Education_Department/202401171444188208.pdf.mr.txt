# Page 1
डॉ.बाबासाहेब आंबेडकर मराठवाडा विद्यापीठ,
छत्रपती संभाजीनगर येथील “छत्रपती शिवाजी
महाराज अध्यासन केंद्र” साठी डिसेंबर, २०२३
मध्ये पुरवणी मागणीद्वारे मंजूर केलेला निधी
वितरीत करण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: पुरक-२०२३/प्र.क्र.१०८/विशि-२
मंत्रालय विस्तार भवन, मुंबई-४०० ०३२.
दिनांक : १७ जानेवारी, २०२४.
संदर्भ क्र :- विभागाचा समक्रमांकाचा दि.०३.१०.२०२३ रोजीचा शासन निर्णय.
प्रस्तावना :- छत्रपती शिवाजी महाराज हे भारतातील मराठा साम्राज्याचे संस्थापक होते. छत्रपती शिवाजी
महाराजांनी शिस्तबद्ध लष्ट्कर व सुसंघटित प्रशासकीय यंत्रणेच्या बळावर एक सामर्थ्र्यशाली आणि प्रागतिक
राज्य उभे केले. छत्रपती शिवाजी महाराज यांच्या विचारांचा जागर सर्व मनांमनात व्हावा तसेच महाराजांचे
विचार, त्यांच्याबद्दलची माहिती पोहोचावी या उद्देशाने डॉ.बाबासाहेब आंबेडकर मराठवाडा विद्यापीठ,
छत्रपती संभाजीनगर यथे “छत्रपती शिवाजी महाराज अध्यासन केंद्र” सुरु करण्यास संदर्भाधिन शासन
निर्णयान्वये प्रशासकीय मान्यता देण्यात आली आहे. सदरहू अध्यासन केंद्रासाठी विधानमंडळाच्या डिसेंबर,
२०२३ च्या अधिवेशनात पुरवणी मागणीद्वारे रु.३.०० कोटी एवढा निधी मंजूर करण्यात आला आहे. सदरहू
निधी बीम्स प्रणालीवर वितरीत करण्यास वित्त विभागाने मान्यता दिली आहे. तद्नुषंगाने “छत्रपती शिवाजी
महाराज अध्यासन केंद्र” साठी निधी वितरीत करण्याची बाब शासनाच्या विचाराधीन होती.
शासन निर्णय :- डॉ.बाबासाहेब आंबेडकर मराठवाडा विद्यापीठ, छत्रपती संभाजीनगर येथील “छत्रपती
शिवाजी महाराज अध्यासन केंद्र” करीता रु.३,००,००,०००/-(अक्षरी रुपये तीन कोटी फक्त) एवढा निधी
खालील अटींच्या अधिन राहून वितरीत करण्यास मान्यता देण्यात येत आहे :-
१.सदर केंद्राकरिता कोणतेही नविन पद तयार करता येणार नाही या केंद्राकरिता लागणारे मनुष्ट्यबळ
विद्यापीठाच्या आकृतीबंधातून उपलब्ध करुन द्यावयाचे आहे.
२.शासनाकडून उपलब्ध होणारे अनुदान राष्ट्रीयकृत बँकेच्या नियत ठेवीत गुंतवण्यात येईल आणि या
रक्कमेतून प्राप्त होणारी व्याजाची रक्कम अध्यासनाच्या कामकाजासाठी उपयोगात आणली जाईल.
३.विद्यापीठास कोणताही अधिकचा निधी उपलब्ध करुन दिला जाणार नाही. विद्यापीठास लागणारा
अधिकचा निधी विद्यापीठाने स्वनिधीतुन उपलब्ध करुन देणे आवश्यक आहे.
४.अध्यासनाचा महसूल, नियत ठेवींवर मिळालेल्या व्याजातून उभारला जाईल. अध्यासनासाठी
चालविण्यात येणा-या पाठयक्रमांतील शुल्क आणि प्रशिक्षण कार्यक्रम व सल्ला/समुपदेशन प्रकल्प
चालविण्यातून निर्माण झालेले उत्पन्न यांमधून निर्माण केलेल्या महसुलाद्वारे यात भर घालण्यात
येईल.
# Page 2
शासन निर्णय क्रमांकः पुरक-२०२३/प्र.क्र.१०८/विशि-२
५.अध्यासनासाठी झालेल्या खर्चाची माहिती वेळोवेळी संचालक, उच्च शिक्षण, पुणे यांच्यामार्फत
शासनास सादर करण्याची जबाबदारी विद्यापीठाची राहील.
६.दर २ वर्षानी अध्यासन केंद्राचे परिक्षण करण्यात येईल व यासंदर्भातील अहवाल संचालक, उच्च
शिक्षण पुणे यांचेमार्फत शासनास सादर करण्यात येईल. सदर अहवालात अध्यासनाची
गुणवत्ता, संशोधनात्मक केलली कामगिरी, विद्यार्थी संख्या, आयोजित केले जाणारे उदबोधन
वर्ग आणि प्रशिक्षण वर्ग याबाबत अध्यासन केंद्रांची नकारात्मक प्रगती असल्यास सदरचे
अध्यासन केंद्र बंद करण्यात येईल व अध्यासन केंद्राकडे असलेला निधी शासनाकडे वर्ग करणे
विद्यापीठास बंधनकारक असेल.
७.विद्यापीठास ज्या उद्दिष्ट्टासाठी अनुदान मंजुर करण्यात आले आहे त्याच उद्दिष्ट्टासाठी
अनुदानाचा वापर करण्यात यावा.
२. सदरहू मंजूर झालेली तरतूद तातडीने डॉ.बाबासाहेब आंबेडकर मराठवाडा विद्यापीठ, छत्रपती
संभाजीनगर यांना उपलब्ध करुन देण्याची जबाबदारी संचालक (उच्च शिक्षण), महाराष्ट्र राज्य, पुणे यांची
राहील.
३. सदर खर्च "मागणी क्रमांक- डब्ल्यु-२, प्रधानशिर्ष- २२०२- सर्वसाधारण शिक्षण, ०३-विद्यापीठीय व
उच्च शिक्षण, १०२-विद्यापीठांना सहाय्य, - (००) (१८) डॉ.बाबासाहेब आंबेडकर मराठवाडा विद्यापीठाचा
विकास (अनिवार्य) (२२०२ ३५३९), ३१ सहाय्यक अनुदाने" या लेखाशिर्षाखालील सन २०२३-२४ या आर्थिक
वर्षातील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-
२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील
परिशिष्ट्ट मधील अनुक्रमांक ९ मध्ये नमूद अटींची पूर्तता होत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3