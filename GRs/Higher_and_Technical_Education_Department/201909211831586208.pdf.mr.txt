# Page 1
कला संचालनालयास मुद्रणाच्या प्रलंबित देयकाचे प्रदान करण्यासाठी पुरक मागणीव्दारे मंजूर झालेला निधी वितरित करण्यास मंजूरी देणेबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र : पुरक २०१९/प्र ५९/तांशि ६
मादाम कामा रोड, हुतात्मा राजगुरू चौक,
मंत्रालय, विस्तार भवन, मुंबई - ४०० ०३२.
दिनांक : २० सप्टेंबर, २०१९.
संदर्भ : १. शासन परिपत्रक, वित्त विभाग क्र. अर्थसं २०१९/प्र क्र ९२/अर्थ-३, दि ८ जुलै, २०१९.
२. शासन परिपत्रक, वित्त विभाग क्र. अर्थसं २०१९/प्र क्र ९३/अर्थ -३, दि ९ जुलै, २०१९.
प्रस्तावना : शासकीय, अनुदानित, विनाअनुदानित कला महाविद्यालयांमधील पदविका, अभ्यासक्रमांसाठी प्रवेश घेतलेल्या विद्यार्थ्यांची कला संचालनालयाकडून “उच्चकला परिक्षा” आयोजित करण्यात येते. तसेच, शालेय विद्यार्थ्यांकरिता रेखाकला (एलिमेंटरी व इंटरमिजीएट) परिक्षांचे आयोजन देखील कला संचालनालयाकडून करण्यात येते. सदर परिक्षांच्या प्रश्नपत्रिका आणि अनुषंगिक बाबींची छपाई शासकीय मध्यवर्ती मुद्रणालय, चर्नी रोड, मुंबई यांच्याकडून करुन घेण्यात येते. शासकीय मुद्रणालय, चर्नीरोड, मुंबई यांच्या रू३,१०,७२,०३५/- इतक्या रकमेच्या प्रलंबित छपाई देयकांचे प्रदान करण्यासाठी जुन २०१९च्या अर्थसंकल्पीय अधिवेशनामध्ये कला संचालनालयास रू १,४०,००,०००/- इतके पुरवणी अनुदान मंजूर करण्यात आले आहे. त्यापैकी ६०टक्के म्हणजेच रू ८४ लाख इतका निधी वितरित करण्यास मंजूरी प्राप्त झाली आहे. सदर निधी वितरित करण्याबाबत पुढीलप्रमाणे निर्णय घेण्यात आला आहे.
शासन निर्णय शासकीय मध्यवर्ती मुद्रणालयाच्या प्रलंबित देयकांचे प्रदान करण्यासाठी सन २०१९च्या अर्थसंकल्पीय अधिवेशनामध्ये मंजूर झालेल्या रू १.४० कोटी इतक्या पुरवणी अनुदानाच्या ६०% म्हणजेच ८४ लाख इतका निधी वितरित करण्यास याव्दारे मंजूरी देण्यात येत आहे. हा निधी संचालक, कला संचालनालय, मुंबई यांना बीडीएसप्रणालीव्दारे उपलब्ध करून देण्यात यावा.
२ यासाठी होणारा खर्च, मागणी क्र.डब्ल्यू-४, २२०५ कला व संस्कृती,१०१ -ललित कला शिक्षण, (०५)कला संचालनालयातील शासकीय कला परिक्षा, (०५)(०२) कला संचालनालयातील शासकीय कला परीक्षांवरील खर्च, (अनिवार्य), (१६) प्रकाशने, (२२०५११८७) या लेखाशिर्षाखाली दर्शविण्यात यावा व तो सन २०१९-२०च्या मंजूर तरतूदीतून भागविण्यात यावा.
३. हा शासन निर्णय, वित्त विभागाच्या अनौपचारिक संदर्भ क्र ५७१/व्यय ५, दिनांक ११ सप्टेंबर, २०१९अन्वये प्राप्त सहमतीनुसार निर्गमित करण्यात येत आहे
# Page 2
शासन निर्णय क्रमांकः पुरक २०१९/प्र ५९/तांशि ६