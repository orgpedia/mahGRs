# Page 1
अखिल भारतीय तंत्र शिक्षण परिषदेने दिलेल्या मान्यतेस अनुसरून शैक्षणिक वर्ष २०२२-२३ पासून व्यावसायीक पदविका अभ्यासक्रमाची संस्था पुर्णपणे बंद (Complete Closure) करण्यास शासनाची मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. मान्यता-२०२३/(प्र.क्र.१९/२३)/तांशि-५
मंत्रालय विस्तार भवन, मुंबई-४०० ०३२.
दिनांक : १६ फेब्रुवारी, २०२३.
वाचा :- १) अखिल भारतीय तंत्र शिक्षण परिषद, नवी दिल्ली यांचे पत्र क्र.F.No.western/SVUWP/२०२२/ Complete closure, दि २३.११.२०२२.,
२) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्र.१०/एनजीपी/ मान्यता संस्था बंद/२०२२/३३, दिनांक १८.०१.२०२३.,
३) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्र.१०/एनजीपी/ मान्यता संस्था बंद/२०२२/१५०, दिनांक ८.०२.२०२३.
प्रस्तावना : अखिल भारतीय तंत्र शिक्षण परिषद, नवी दिल्ली यांनी संदर्भ क्रमांक १ च्या पत्रान्वये पदविका अभ्यासक्रमाची संस्था पुर्णपणे बंद (Complete Closure) करण्यास मान्यता दिलेली आहे. सदर मान्यतेस अनुसरून संचालक, तंत्र शिक्षण संचालनालय, महाराष्ट्र राज्य, मुंबई यांनी त्यांचे उपरोक्त संदर्भाधिन क्र. २ व ३ येथील पत्रान्वये त्याबाबतचा प्रस्ताव शासनास सादर केलेला आहे.
शासन निर्णय : अखिल भारतीय तंत्र शिक्षण परिषद, नवी दिल्ली यांनी खालील तक्त्यात नमुद व्यावसायीक अभियांत्रिकी पदविका अभ्यासक्रमाची संस्था शैक्षणिक वर्ष २०२२-२३ पासून पुर्णपणे बंद (Complete Closure) करण्यास मान्यता दिलेली आहे.
--------------------------------------------------------------------------------------------------------------------------------------
| अ.क्र. | संस्थेचे नाव पत्ता | अभ्यासक्रमाचे नाव | प्रवेश क्षमता |
| 1. | Shrimati Vatsalabai Uttamchand Women’s Polytechnic College, Moti Umari, Akola 444005. | Diploma in Medical Laboratory Technology | 30 |
| Electronics & Tele-Communication Engineering | 30 |
| Interior Design & Decoration | 15 |
--------------------------------------------------------------------------------------------------------------------------------------
२. सदर मान्यतेस अनुसरुन उपरोक्त प्रपत्रामध्ये नमुद पदविका अभ्यासक्रमाची संस्था शैक्षणिक वर्ष २०२२-२३ पासून पुर्णपणे बंद (Complete Closure) करण्यास खालील अटी व शर्तींच्या अधिन राहून शासनाची मान्यता देण्यात येत आहे.
१) संस्थेतील बंद करावयाच्या अभ्यासक्रमांच्या संबंधित सर्व दस्तऐवज जसे की गुणपत्रिका, उत्तरपत्रिका, निकालपत्रे, विद्यार्थ्यांचे पत्ते, फीच्या पावत्या इत्यादी बाबी संस्थेने महाराष्ट्र राज्य तंत्र शिक्षण मंडळाकडे सुपूर्द करणे आवश्यक राहील.
२) संबंधित अभ्यासक्रमासाठी नियुक्त शिक्षक वर्ग / कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील. भविष्यकाळात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
# Page 2
शासन निर्णय क्रमांकः मान्यता-२०२३/(प्र.क्र.१९/२३)/तांशि-५
३) संस्थेकडून शासनाची वसुली अद्यापी थकबाकी असल्यास त्याचा भरणा करणे संस्था प्रमुखांवर बंधनकारक राहील.
४) संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
५) संस्थेतील संबंधित अभ्यासक्रम बंद केल्यानंतर त्या संस्थेतील प्रवेशित विद्यार्थ्यांना व माजी विद्यार्थ्यांना परिक्षेस बसण्याची इच्छा असल्यास त्याची पर्यायी व्यवस्था करणे संस्थेवर बंधनकारक राहील.
६) संबंधित अभ्यासक्रमांसाठी नियुक्त केलेल्या संस्थेतील शिक्षक व शिक्षकेतर कर्मचारी यांना देय असलेले वेतन, वेतन भरपाई व अन्य आर्थिक प्रदानाचे नियमानुसार भुगतान करणे संस्थेस बंधनकारक राहील.
याबाबतची सर्वस्वी जबाबदारी संस्थेची राहील.