# Page 1
अखिल भारतीय तंत्र शिक्षण परिषद, नवी दिल्ली यांनी दिलेली मान्यतेस अनुसरून शैक्षणिक वर्ष २०१९ - २० पासून बी फार्मसी अभ्यासक्रम सुरु करण्यास शासनाची मान्यता देण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. टीईएम-२०१९/प्र.क्र.१३१/तांशि-४
हुतात्मा राजगुरु चौक,मादाम कामा रोड,
मंत्रालय विस्तार भवन, मुंबई-४०० ०३२.
दिनांक: ५ सप्टेंबर, २०१९.
वाचा :- १) शासन निर्णय, उच्च व तंत्र शिक्षण विभाग, क्र.टीईएम-२०१९/
प्र.क्र.१३१/तांशि-४, दिनांक १०/६/२०१९
२) संचालक, तंत्र शिक्षण, महाराष्ट्र राज्य, मुंबई यांचे पत्र क्रमांक २/ एनजीपी/मान्यता/२०१९/११८८, दि. २०.०८.२०१९
प्रस्तावना : वाल्मीक नाईक कॉलेज ऑफ फार्मसी, कन्नड, जि. औरंगाबाद ही संस्था (बी. फार्मसी ६० प्रवेश क्षमता) शैक्षणिक वर्ष २०१९-२० पासून सुरु करण्यास अखिल भारतीय तंत्र शिक्षण परिषदेने मान्यता दिलेली आहे. मात्र डी.फार्मसी व बी.फार्मसी अभ्यासक्रमापैकी फक्त डी.फार्मसी अभ्यासक्रमास
पी.सी.आय. ची मान्यता असल्याने वर नमूद दिनांक १०/६/२०१९ च्या शासन निर्णयासोबतच्या Annexure “A” मधील अ.क्र.१२ मध्ये फक्त डी.फार्मसी अभ्यासक्रमाच्या “६०” प्रवेश क्षमतेचा समावेश करण्यात आला होता. तथापि, आता सदर संस्थेस “६०” प्रवेश क्षमतेसह बी. फार्मसी अभ्यासक्रमास
फार्मसी कॉन्सिल ऑफ इंडियाने मान्यता दिली आहे. त्यास अनुसरुन या महाविद्यालयात बी.फार्मसी-६० प्रवेश क्षमतेस शासन मान्यतेबाबत प्रस्ताव तंत्र शिक्षण संचालकांनी शासनास सादर केला होता. त्यास मान्यता देण्याची बाब विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली व फार्मसी कॉन्सिल ऑफ इंडिया, नवी दिल्ली या संस्थांनी दिलेली मान्यता विचारात घेता, शैक्षणिक वर्ष २०१९-२० पासून वाल्मीक नाईक कॉलेज ऑफ फार्मसी, कन्नड, जि.औरंगाबाद या महाविद्यालयात कायम विना अनुदानित तत्वावर “६०” प्रवेश क्षमतेसह बी.फार्मसी अभ्यासक्रम सुरु करण्यास शासनाची मान्यता देण्यात येत आहे.
२. ही शासन मान्यता वर नमूद दिनांक १०/६/२०१९ च्या शासन निर्णयामध्ये विहित केलेल्या अटी व शर्तीच्या अधीन राहून देण्यात येत आहे.
# Page 2
शासन निर्णय क्रमांक: टीईएम-२०१९/प्र.क्र.१३१/तांशि-४