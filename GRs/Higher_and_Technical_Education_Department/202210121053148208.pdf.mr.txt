# Page 1
अखिल भारतीय तंत्र शिक्षण परिषदेने दिलेल्या मान्यतेस अनुसरुन शैक्षणिक वर्ष २०२२-२३ पासून व्यावसायिक अभ्यासक्रमाच्या संस्थेस शासन मान्यता देण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. मान्यता-२०२२/प्र.क्र.१४७/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: १२ ऑक्टोबर, २०२२.
वाचा : १) अखिल भारतीय तंत्र शिक्षण परिषद, नवी दिल्ली यांचे पत्र क्र. वेस्टर्न / २०२२ २३/१-११३२६१७१०६१, दि.२६.०९.२०२२.
२) संचालक, तंत्र शिक्षण यांचे पत्र क्र. २/एनजीसी/आयसीटीई-मान्यता
/२०२२/९६०, दि.१०.१०.२०२२.
प्रस्तावना : अखिल भारतीय तंत्र शिक्षण परिषद, नवी दिल्ली यांनी वर नमूद क्र.१ येथील दि.२६.०९.२०२२ रोजीच्या पत्रान्वये दिलेल्या मान्यतेस अनुसरुन संचालक, तंत्रशिक्षण यांनी वर नमूद क्र. २ येथील दि.१०.१०.२०२२ रोजीच्या पत्रान्वये विद्यमान कायम विनाअनुदानित व्यावसायिक अभ्यासक्रमाच्या संस्थेस द्यावयाच्या शासन मान्यतेकरीता शासनास प्रस्ताव सादर केलेला आहे. त्यानुसार शैक्षणिक वर्ष २०२२-२३ पासून उक्त संस्थेस शासन मान्यता देण्याची बाब शासनाच्या विचाराधीन होती.
शासन निर्णय अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२२-२०२३ पासून खालील तक्त्यात दर्शविल्याप्रमाणे प्रचलित अटी व शर्तीच्या अधीन राहून शासनाची मान्यता देण्यात येत आहे.:
-----------------------------------------------------------------------------------------------------------------------------------------------
| अ.क्र. | संस्थेचे नाव व पत्ता | अभ्यासक्रमाचे नाव | शैक्षणिक वर्ष २०२१-२२ ची प्रवेश क्षमता | शैक्षणिक वर्ष २०२२ २३ करीताची प्रवेश क्षमता |
| १. | डॉ. आर. जी. भोयर आर्टस कॉमर्स अॅन्ड सायन्स कॉलेज फॉर्मर्ली विद्याभारती कॉलेज नागपूर-वर्धा हायवे मोहनापूर सेलू, वर्धा - ४४२ १०४. | एमबीए | 1 | ६० |
-----------------------------------------------------------------------------------------------------------------------------------------------
अटी व शर्ती: १) सदर मान्यता कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील.
३) शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
# Page 2
शासन निर्णय क्रमांकः मान्यता-२०२२/प्र.क्र.१४७/तांशि-४
४) संबंधित खाजगी संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
९) रॅगिंगसंदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती संस्थेस लागू राहतील.
३. जर संस्थेने संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नसेल, तर संस्थेकडून संचालकांनी अंतीम मान्यता देण्यापूर्वी ती वसूल करावी व केंद्रीभूत प्रवेश प्रक्रियेमध्ये या शासन मान्यतेनुसार अभ्यासक्रमाचा समावेश होण्याकरिता संचालक, तंत्र शिक्षण यांनी आवश्यक ते आदेश पुढील १५ दिवसाच्या आत निर्गमित करावेत.