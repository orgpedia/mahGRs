# Page 1
महाडीबीटी पोर्टलवर शिष्यवृत्तीसाठी अर्ज करणाऱ्या विद्यार्थ्यांकडून मूळ कागदपत्रांची मागणी न करणेबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्र. संकीर्ण-२०१८/प्र.क्र.२७८/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : ०७ जानेवारी, २०१९
परिपत्रक :
राज्यात सध्या महाडीबीटी पोर्टलमार्फत शिष्यवृत्तीच्या विविध योजना राबविण्यात येत आहेत.
विविध विभागाच्या विविध योजनांसाठी वेगवेगळी कागदपत्रे अपलोड करण्याची सुविधा महाडीबीटी पोर्टलवर देण्यात आली आहे. महाडीबीटी पोर्टलसंदर्भात दिनांक २९ डिसेंबर, २०१८ रोजी
मा.मुख्यसचिव यांनी घेतलेल्या आढावा बैठकीमध्ये काही विभागाचे अधिकारी विद्यार्थ्यांकडून / संस्थांकडून काही मूळ कागदपत्रांची मागणी करीत असल्याचे निदर्शनास आणण्यात आले आहे.
याबाबत सूचित करण्यात येते की, अपलोड करण्यात आलेली कागदपत्रे तपासण्याची प्राथमिक जबाबदारी संस्थेची असल्याने संस्थांनी त्यांचेकडे विद्यार्थ्यांने प्रवेशाच्यावेळी जमा केलेल्या विविध कागदपत्रांच्या आधारे ही तपासणी करणे आवश्यक आहे. अतिशय अपवादात्मक परिस्थिती खेरीज
करुन कोणत्याही विद्यार्थ्यांकडून संस्थांनी अथवा विभागीय कार्यालयांनी मूळ कागदपत्रांची मागणी करु नये.
# Page 2