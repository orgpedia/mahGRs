# Page 1
राजा राममोहन रॉय ग्रंथालय प्रतिष्ठान राज्य ग्रंथालय नियोजन समिती गठीत करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक - मराग्रं-२०२१/प्र.क्र.१५६/२०२१/साशि-५,
मंत्रालय विस्तार, मुंबई-४०० ०३२.
दिनांक : ०२ डिसेंबर, २०२१
वाचा : १) शासन निर्णय, उच्च व तंत्र शिक्षण विभाग,क्र.मराग्रं २०१८/प्र.क्र.१२७/२०१८/साशि-५, दि.०३.११.२०१८ २) ग्रंथालय संचालक, महाराष्ट्र राज्य, मुंबई यांचे पत्र क्र.३१/रा.ग्रं.नि.स.२०२१-२२/७३१० दिनांक १०.११.२०२१
प्रस्तावना : राजा राममोहन रॉय ग्रंथालय प्रतिष्ठान, कोलकत्ता, या संस्थेची स्थापना भारत सरकारच्या आर्थिक सहाय्याने १९७२ साली झाली. देशातील सार्वजनिक ग्रंथालय सेवेचा सार्वत्रिक विकास करणे, हे प्रतिष्ठानचे उद्दिष्ट आहे. राज्यांमध्ये व संघराज्यांमध्ये ग्रंथालय सेवा प्रभावीपणे राबवून ती वृद्धिंगत करण्यासाठी प्रतिष्ठान, राज्यांना ५०:५० या प्रमाणात अनुरुप अनुदान देते. प्रतिष्ठानच्या या योजना राबविण्यासाठी राजा राममोहन रॉय ग्रंथालय प्रतिष्ठानच्या “बुक्स फोर द मेलिनीअर्स अॅट देअर डोअरस्टेप” या पुस्तकामधील मार्गदर्शक तत्त्वांनुसार संदर्भाधीन क्र.१ येथील शासन निर्णयान्वये सदर समितीची पुनर्रचना करण्यात आली होती.
त्यानुसार सदर समितीची मुदत दिनांक ०२.११.२०२१ रोजी संपुष्टात आलेली आहे. यास्तव राज्य ग्रंथालय नियोजन समिती गठीत करण्याबाबतची बाब शासनाच्या विचाराधीन होती.
शासन निर्णय : राजा राममोहन रॉय ग्रंथालय प्रतिष्ठान अंतर्गत राज्य ग्रंथालय नियोजन समिती खालीलप्रमाणे गठीत करण्यास शासन मान्यता देण्यात येत आहे
--------------------------------------------------------------------------------------------------
| १. | अपर मुख्यचिव/ प्रधान सचिव/सचिव उच्च व तंत्रशिक्षण विभाग,मंत्रालय, मुंबई | अध्यक्ष |
| २. | महासंचालक/संचालक, राजा राममोहन रॉय ग्रंथालय प्रतिष्ठान, कोलकाता किंवा त्याचे प्रतिनिधी | सदस्य |
| ३. | राजा राममोहन रॉय ग्रंथालय प्रतिष्ठान यांच्या अध्यक्षांचे प्रतिनिधी (नामनिर्देशित सदस्य) | सदस्य |
| ४. | राज्य ग्रंथालय संघाचे अध्यक्ष किंवा सचिव | सदस्य |
| ५. | सहसचिव/ उपसचिव (साशि), उच्च व तंत्रशिक्षण विभाग, मंत्रालय, मुंबई | सदस्य |
| ६. | सौ. रिता भुपेंद्र बाविस्कर,जळगाव शासन नियुक्त (नामनिर्देशित) सदस्य | सदस्य |
| ७. | ग्रंथालय संचालक, ग्रंथालय संचालनालय, महाराष्ट्र राज्य, मुंबई. | निमंत्रक तथा सदस्य सचिव |
--------------------------------------------------------------------------------------------------
२. सदर समितीतील शासनाकडून तसेच राजा राममोहन रॉय ग्रंथालय प्रतिष्ठानाचे अध्यक्ष यांनी नामनिर्देशनाने नियुक्त केलेल्या अशासकीय सदस्यांचा कार्यकाल तीन वर्ष इतका राहील. ग्रंथालय संचालकांनी प्रतिष्ठानाकडून राबविण्यात येणा-या अर्थसहाय्याच्या समान निधी व इतर मदत योजनांसाठी मंजूर निधीचा प्रारुप आराखडा सादर करणे व त्यास अंतिम मान्यता घेण्यासाठीचा प्रस्ताव नियमानुसार तपासून समितीस सादर करणे बंधनकारक राहील.
# Page 2
शासन निर्णय क्रमांकः मराग्रं-२०२१/प्र.क्र.१५६/२०२१/साशि-५
३. समितीच्या अशासकीय सदस्यांचा प्रवासभत्ता व दैनिक भत्ता शासनाच्या नियमानुसार मंजूर करण्याबाबतची कार्यवाही, संचालक, ग्रंथालय संचालनालय यांचेकडून करण्यात येईल आणि याकरीता होणारा खर्च, "मागणी क्र.डब्ल्यू-४,
२२०५ कला व संस्कृती,
१०५ सार्वजनिक ग्रंथालये
(०१) ग्रंथालय संचालनालय,
(०१)(०१) ग्रंथालय संचालनालय,
योजनेतर खर्च (२२०५ ०२५१),
११ प्रवास खर्च", या लेखाशिर्षांतर्गत भागविण्यात यावा.