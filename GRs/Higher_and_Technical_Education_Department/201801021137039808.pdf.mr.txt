# Page 1
विभाग प्रमुख, विद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक : ससेनि-३२१६/प्र.क्र.१७४/१६/तांशि-७,
मंत्रालय, मुंबई-४०० ०३२,
दिनांक : ०२ जानेवारी, २०१८.
संदर्भ : : १) सामान्य प्रशासन विभाग परिपत्रक क्रमांक : चापस-१०१२/प्र.क्र.६३/१६-अ, दि. २६ ऑगस्ट, २०१४ २) सामान्य प्रशासन विभाग परिपत्रक क्रमांक : एसआरव्ही-२०१५/प्र.क्र.१५६/कार्या-१२, दि. ८ मे, २०१५.
३) महाराष्ट्र लोकसेवा आयोगाचे पत्र क्र.१५(१)(१६५)/५५१/सात-अ, दि.०६सप्टेंबर, २०१६.
४) या विभागाचा समक्रमांकाचा शासन निर्णय दि. २९ डिसेंबर, २०१६.
५) संचालक, तंत्रशिक्षण संचालनालय, महाराष्ट्र राज्य मुंबई, यांचे क्र.४अ/आस्था/२०१६/ १०३६,दि. २५ ऑक्टोबर, २०१६ चे पत्र.
प्रस्तावना : महाराष्ट्र लोकसेवा आयोगाने संदर्भाधिन क्र.३ च्या पत्राव्दारे ०८ उमेदवारांची विभाग प्रमुख, विद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केली आहे. त्यापैकी गुणवत्ता क्र.६ येथील उमेदवार श्री. खरबस बाबासाहेब चिमाजी यांचे विरूद्ध पुणे येथे मा.न्यायालयात प्रकरण प्रलंबित असल्याने श्री. खरबस वगळता इतर ७ उमेदवारांना संदभाधीन क्र. ४ येथील शासन निर्णयान्वये नियुक्ती देण्यात आली आहे. तद्नंतर श्री. खरबस यांचा पुणे ग्रामिण येथील चारित्र व पूर्वचारित्र्य पडताळणी अहवाल प्राप्त करून घेण्यात आला. चारित्र्य पडताळणी संदर्भातील प्रकरणांबाबत निर्णय घेण्यासाठी संदर्भाधीन क्र.१ येथील शासन परिपत्रकाद्वारे गठित करण्यात आलेल्या मा. अपर मुख्य सचिव (गृह विभाग) यांचे अध्यक्षतेखालील समितीसमोर संबंधित प्रस्ताव सादर करण्यात आला असता त्यांच्या विरूद्ध मा. प्रथमवर्ग न्यायदंडाधिकारी, शिरूर न्यायालय, शिरूर येथे दाखल करण्यात आलेल्या प्रकरण संबंधी मा.न्यायालयाच्या अंतिम निर्णयाच्या अधिन राहून श्री. खरबस यांना नियुक्ती देण्यात यावी, असा निर्णय सदर समितीने घेतला आहे. त्यानुषंगाने श्री.खरबस यांना नियुक्ती देण्याची बाब शासनाच्या विचाराधीन होती.
शासन निर्णय : महाराष्ट्र लोकसेवा आयोगाने संदर्भाधीन ०३ च्या पत्राद्वारे एकूण ०८ उमेदवारांची विभागप्रमुख, विद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर शिफारस केलेली आहे.
त्यापैकी या पदावर महाराष्ट्र लोकसेवा आयोग पुरस्कृत ०७ उमेदवारांना संदर्भाधीन ०४ येथील शासन निर्णयाद्वारे नियुक्ती देण्यात आलेली आहे. आता या शासन निर्णयाद्वारे खालील स्तंभ-१ मध्ये नमूद उर्वरीत ०१ उमेदवाराची त्यांच्या नावासमोर रकाना क्र. ०६ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून दोन वर्षाच्या परिविक्षा कालावधीसाठी स्थानापन्न नियुक्ती करण्यात येत आहे.
--------------------------------------------------------------------------------------
|  | आयोग पुरस्कृत |  |  | गुण.क्र. |  |  | वर्गवारी |  |  | आयोगाने |  |  | नियमानुसार वाटप |  |  | नियुक्तीचे ठिकाण |  |
| उमेदवाराचे नांव |  |  | शिफारस | केलेला महसूली |  |
|  | केलेला प्रवर्ग | विभाग |
|  | १ |  |  | २ |  |  | ३ |  |  | ४ |  |  | ५ |  |  | ६ |  |
| श्री. खरबस बाबासाहेब चिमाजी | ६ | खुला | खुला (अपंग) | नाशिक | शासकीय तंत्रनिकेतन, अहमदनगर. |
--------------------------------------------------------------------------------------
# Page 2
शासन निर्णय क्रमांकः ससेनि-३२१६/प्र.क्र.१७४/१६/तांशि-७,
०२. उपरोक्त उमेदवारास वैदयकीय मंडळाने वैदयकीय दृष्टया शासकीय सेवेत पात्र ठरविले आहे तशी नोंद त्यांच्या सेवा पुस्तकात घेण्यात यावी.
०३. उपरोक्त उमेदवाराचे जयपुर, रायगड व अहमदनगर येथील वास्तव्याच्या कालावधीतील चारित्र्य पडताळणी अहवाल व साक्षांकन नमुना पोलीसांकडून प्राप्त झाला असून त्यांच्या विरूध्द कोणताही दंड व शिक्षा असलेबाबतची नोंद आढळून येत नसल्याचे कळविले आहे.
०४. उपरोक्त उमेदवाराची, विभाग प्रमुख विद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने, निव्वळ तात्पुरत्या स्वरुपात खालील अटी व शर्तींच्या अधिन राहून नियुक्ती करण्यात येत आहे: १) सदर उमेदवाराची वेतनश्रेणी रु. ३७,४००-६७,०००/- या पे बँड व उच्च व तंत्रशिक्षण विभाग शासन निर्णय क्र. एसपीसी-२०१०/(३४/१०)/तांशि-२, दि.२०/०८/२०१० मध्ये नमुद एजीपी मध्ये राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील.
३) सदर उमेदवाराचे प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारकरीत्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) शिफारसपात्र उमेदवाराने सादर केलेले अपंगात्वाचे प्रमाणपत्र आयुक्त, अपंग, महाराष्ट्र राज्य पुणे यांच्याकडून/ संबंधित प्राधिकाऱ्यांकडून तपासून घेण्यात यावेत.
६) सदर सर्व उमेदवाराची नियुक्ती सरळ सेवाप्रवेश नियुक्तीसाठी विहीत केलेल्या नियमाच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे.
तसे न झाल्यास त्यांची वेतनवाढ रोखून ठेवण्यात येईल.
७) शासन निर्णय, सामान्य प्रशासन विभाग क्र.प्रशिक्षण२०००/प्र.क्र.६१/२००१/३९, दि.७/८/२००१ अन्वये शासन सेवेतील नियुक्तीकरीता संगणक हाताळणी / वापराबाबतचे ज्ञान एक आवश्यक अर्हता म्हणून निश्चित करण्यात आली आहे. त्यानुसार शासन निर्णय, सामान्य प्रशासन विभाग क्र.प्रशिक्षण २०००/प्र.क्र.६१/२००१/३९,दि.१९/३/२००३ अन्वये आवश्यक प्रमाणपत्र नियुक्ती आदेशाच्या दिनांकापासून दोन वर्षाच्या आत उपलब्ध करुन देणे आवश्यक आहे. जर त्यांनी विहीत मुदतीत प्रमाणपत्र उपलब्ध करुन दिले नाही तर उक्त कालावधी संपताच त्यांची सदर पदावरील सेवा कोणतीही पूर्वसूचना न देता समाप्त करण्यात येतील.
८) उपरोक्त उमेदवाराचे परिवीक्षाधीन काळातील वेतन महाराष्ट्र नागरी सेवा (वेतन) नियम, १९८१ मधील तरतुदीनुसार निश्चित करण्यात यावे .
९) परिच्छेद–१ मध्ये नमूद केलेल्या उमेदवारानी त्यांच्या नावासमोर निर्देशिलेल्या पदावर आदेशाच्या दिनांकापासून एक महिन्याच्या आत तात्काळ रुजु व्हावे. सदर विहीत मुदतीत जर त्यांनी नियुक्ती स्विकारली नाही तर आयोगाने घेतलेल्या परीक्षेत त्यांनी मिळविलेल्या गुणवत्ताक्रमानुसार त्यांना अनुज्ञेय असलेली ज्येष्ठता मिळणार नाही शिवाय प्रस्तुत नियुक्तीच्या संदर्भात त्यांनी वरील मुदतीत शासनास काहीही कळविले नाही तर, कोणतीही पूर्वसूचना न देता त्यांच्या नियुक्तीचे सदरचे आदेश रद्द करण्यात येतील.
१०) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि. १८/०८/२००९ मधील तरतुदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत पृष्ठ ४ पैकी २
# Page 3
शासन निर्णय क्रमांकः ससेनि-३२१६/प्र.क्र.१७४/१६/तांशि-७,
असलेल्या शासकीय कर्मचा-यांने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर अशा प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्य सर्व अटींची पूर्तता झाल्यास संबंधीत शासकीय कर्मचा यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील.दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन राष्ट्रीय निवृत्तीवेतन योजना लागू ठरतील.
११) सदर उमेदवाराचे सेवानिवृत्तीचे वय प्रचलित नियमानुसार राहील.
१२) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही. तथापी, वरील उमेदवारांपैकी, सध्या शासन सेवेत कार्यरत असलेल्या उमेदवारांना पदग्रहण कालावधी अनुज्ञेय राहील.
१३) सदर उमेदवारानी नोकरी सोडण्यापूर्वी शासनास एक महिन्याची पूर्वसुचना देणे अथवा एक महिन्याचे वेतन देणे आवश्यक आहे.
०५. उपरोक्त नियुक्ती मा. प्रथमवर्ग न्यायदंडाधिकारी, शिरूर येथे त्यांचे विरूध्द दाखल करण्यात आलेल्या न्यायालयीन प्रकरणाच्या अनुषंगाने पारित होणा-या अंतिम निर्णयाच्या अधिन राहून करण्यात येत आहे.सदर न्यायालयीन प्रकरणी त्यांच्या विरूध्द दोषारोप सिध्द झाल्यास निर्णय घेण्यासाठी संदर्भाधीन क्र. १ येथील शासन परिपत्रकाद्वारे गठित करण्यात आलेल्या मा. अपर मुख्य सचिव (गृह विभाग) यांचे अध्यक्षतेखालील समितीसमोर सदर प्रकरण पुन:श्च सादर करण्यात येईल.
०६. सदर नियुक्ती उमेदवारांनी सादर केलेल्या प्रमाणपत्रांच्या सत्यासत्यतेवर अवलंबुन राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०७. हे आदेश प्राप्त होताच संबधित उमेदवारांनी नियुक्तीच्या ठिकाणी हजर व्हावे व त्याबाबतचा अहवाल संबधित संस्थाप्रमुखाकडे सादर करावा. संस्थाप्रमुखांनी त्याबाबतचा अहवाल संचालकामार्फत शासनास सादर करावा.
# Page 4