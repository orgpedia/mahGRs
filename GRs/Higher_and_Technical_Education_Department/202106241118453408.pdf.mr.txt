# Page 1
शैक्षणिक वर्ष २०१९-२०२० पासून वास्तुशास्त्र व औषधनिर्माणशास्त्र महाविद्यालयात B.Voc. पदवी अभ्यासक्रम सुरु करण्यास अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेच्या अनुषंगाने शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र.टीईएम-२०१९/प्र.क्र.१६५/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक : २४ जून, २०२१
वाचा : १) अखिल भारतीय तंत्र शिक्षण परिषद, नवी दिल्ली यांचे पत्र क्र.F.No.७ ६/D-NSQF/२०१५/॥, दिनांक १७ मे, २०१८
२) संचालक, तंत्र शिक्षण यांचे पत्र क्रमांक २ / एनजीसी / मान्यता / २०१९/ ५८९, दिनांक ३ जून, २०१९
३) शासन निर्णय क्र.टीईएम-२०१७/प्र.क्र.१६५ दि. २५ जून, २०१९
४) संचालक, तंत्र शिक्षण यांचे पत्र क्रमांक २/एनजीसी/मान्यता/२०१९/ ८७६, दिनांक १० जुलै, २०१९
प्रस्तावना : अखिल भारतीय तंत्र शिक्षण परिषद, नवी दिल्ली यांनी १४ विद्यमान संस्थामध्ये एनएसक्युफ अंतर्गत बी.व्होकेशनल हा पदवी अभ्यासक्रम सुरु करण्यास मान्यता दिलेली आहे. त्यापैकी ११ संस्थांच्या अभ्यासक्रमांना वर नमूद दि. २५ जून, २०१९ च्या शासन निर्णयान्वये शासनाची मान्यता देण्यात आली आहे. अखिल भारतीय तंत्र शिक्षण परिषद, नवी दिल्ली यांनी मान्यता दिलेल्या उर्वरित ३ व पूर्वीच्या १ संस्थांच्या ४ अभ्यासक्रमांना शासन मान्यता देण्याबाबत संचालकांनी वर नमूद दि. १० जुलै, २०१९ पत्राव्दारे शासनास प्रस्ताव सादर केला आहे. त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन सोबत जोडलेल्या Annexure मध्ये नमूद केल्यानुसार ४ संस्थांना त्यांच्या नावासमोर दर्शविल्यानुसार बी.व्होकेशनल हा अभ्यासक्रम शैक्षणिक वर्ष २०१९-२०२० पासून सुरु करण्यास खालील अटी व शर्तींच्या अधीन राहून शासनाची मान्यता देण्यात येत आहे :
१) सदर मंजूरी कायम विना अनुदान तत्वावर राहील.
२) कम्युनिटी कॉलेज योजनेंतर्गत अखिल भारतीय तंत्र शिक्षण परिषद, नवी दिल्ली यांनी B.Voc. ( NSQF Level VII ) पदवी अभ्यासक्रम राबविण्यासाठी तयार केलेले विशेष नियम, अटी व व शर्तींचे पालन करणे संबंधित संस्थेस व स्कील नॉलेज प्रोव्हायडर यांना बंधनकारक राहील.
# Page 2
शासन निर्णय क्रमांकः टीईएम-२०१९/प्र.क्र.१६५/तांशि-४
३) सदर अभ्यासक्रमाच्या संलग्नीकरणासाठी संबंधित संस्थेने महाराष्ट्र सार्वजनिक विद्यापीठ अधिनियम, २०१६ मधील तरतूदीनुसार संबंधित विद्यापीठाची मान्यता / संलग्नीकरण घेणे आवश्यक राहील.
४) सदर अभ्यासक्रमाचे प्रवेश हे अखिल भारतीय तंत्र शिक्षण परिषद, नवी दिल्ली यांनी त्यांच्या अप्रॅव्हल प्रोसेस हॅण्डबुक २०१९-२०२० मध्ये नमूद केल्याप्रमाणे संस्थास्तरावर करावेत.
५) सदर अभ्यासक्रमाच्या मुदतवाढीस अखिल भारतीय तंत्रशिक्षण परिषद, नवी दिल्ली यांची मान्यता घेण्याची कार्यवाही संस्थेने नियमाप्रमाणे करावी.
६) सदर अभ्यासक्रम कम्युनिटी कॉलेज योजनेंतर्गत राबविण्यात येत असल्याने व विद्यार्थ्यांचे प्रवेश संस्थास्तरावर होत असल्याने सदर अभ्यासक्रमास प्रवेश घेतलेल्या विद्यार्थ्यांना राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजनेचा लाभ अनुज्ञेय असणार नाही.
# Page 3