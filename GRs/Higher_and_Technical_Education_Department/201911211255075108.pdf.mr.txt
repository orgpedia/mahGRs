# Page 1
दुष्काळ परिस्थिती तसेच “क्यार” व “महा” चक्रिवादळामुळे आलेल्या अवेळी पावसाने नुकसान झालेल्या तालुक्यातील महाविद्यालयीन विद्यार्थ्यांचे परीक्षा शुल्क माफ करण्याबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : शुल्क-५२१९/प्र.क्र.३११/मशि-२,
मंत्रालय, मुंबई - ४०० ०३२.
दिनांक : २१ नोव्हेंबर, २०१९.
वाचा : (१) शालेय शिक्षण विभाग, शासन निर्णय, क्रमांक: एफईडी-१५९२/१२०२/(११३२)/ साशि-५, दिनांक १८.१०.१९९३.
(२) महसूल व वन विभाग, शासन निर्णय, क्रमांक : एससीवाय-२०१९/प्र.क्र.२२०/म-७, दिनांक ३१ ऑक्टोबर, २०१९.
(३) महसूल व वन विभाग, शासन निर्णय, क्रमांक : सीएलएस-२०१९/प्र.क्र.१९१/म-३, दिनांक १८ नोव्हेंबर, २०१९.
शासन परिपत्रक :
उपरोक्त संदर्भाधीन क्रमांक- १ येथील शासन निर्णयान्वये राज्यातील टंचाईग्रस्त भागातील विद्यार्थ्यांची विद्यापीठ व परीक्षा मंडळे यांची परीक्षा फी माफ करण्याची योजना लागू केली आहे. यामध्ये अकृषी विद्यापीठांकडून घेण्यात येणाऱ्या परीक्षांचा समावेश आहे. आता महसूल व वन विभागाने संदर्भाधीन क्रमांक २ येथील शासन निर्णयान्वये जून ते सप्टेंबर या कालावधीत पर्जन्य तूट व अनुषांगिक बाबीमुळे प्रभावित झालेल्या आंबेजागाई, जि.बीड व परांडा, जि.उस्मानाबाद या दोन तालुक्यांमध्ये दुष्काळ घोषित करुन काही सवलती लागू केल्या आहेत. तसेच, संदर्भाधीन क्रमांक ३ येथील शासन निर्णयान्वये राज्यात माहे ऑक्टोबर नोव्हेंबर, २०१९ मध्ये “क्यार” व “महा” चक्रिवादळामुळे निर्माण झालेल्या परिस्थितीमुळे झालेल्या अवेळी पावसामुळे राज्यातील ३४ जिल्ह्यातील ३२५ तालुक्यांमध्ये शेतीपिकांचे व बहुवार्षिक पिकांचे नुकसान झालेल्या आपदग्रस्त शेतकऱ्यांना मदत व सवलती लागू केल्या आहेत. सदर तालुक्यातील शेतकऱ्यांना लागू केलेल्या सवलतीमंध्ये महाविद्यालयीन विद्यार्थ्यांचे परीक्षा शुल्क माफ करण्याची सवलत लागू केलेली आहे. यास्तव सदर दुष्काळी परिस्थिती व आपदग्रस्त तालुक्यांमधील महाविद्यालयीन विद्यार्थ्यांचे परीक्षा शुल्क माफीसंबंधी संदर्भाधीन क्रमांक-१ येथील शासन निर्णयातील तरतुदीनुसार तात्काळ कार्यवाही करण्यात यावी. यासाठी आवश्यक असल्यास निधीची तरतूद करण्यासाठी संचालक, उच्च शिक्षण, महाराष्ट्र राज्य, पुणे यांनी तातडीने शासनास प्रस्ताव सादर करावा.
# Page 2
शासन परिपत्रक क्रमांकः शुल्क-५२१९/प्र.क्र.३११/मशि-२,