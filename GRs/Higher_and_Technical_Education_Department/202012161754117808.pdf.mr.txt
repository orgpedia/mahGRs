# Page 1
राज्यातील तंत्र शिक्षण संचालनालयाच्या अखत्यारीत असलेल्या शासकीय व अशासकीय अनुदानित पदविका संस्थांतील अधिव्याख्यात्यांना ग्रेड पे रु. ५०००/- ऐवजी ग्रेड पे रु.५४००/- लागू करण्याबाबत………………
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक संकीर्ण-११११/(६४/२०)/तांशि-२
मंत्रालय, विस्तार भवन, मुंबई ४०० ०३२
दिनांक : १६ डिसेंबर, २०२०
वाचा:
१) अधिसूचना, अखिल भारतीय तंत्रशिक्षण परिषद क्रमांक F. No. ३७-३/Legal/२०१०, दिनांक ५ मार्च, २०१० ची. (पदविका शिक्षण) २) शासन निर्णय, उच्च व तंत्र शिक्षण विभाग क्रमांक SPC-२०१०/(३४/१०)/तांशि-२, दिनांक २०/८/२०१० ३) अधिसूचना, अखिल भारतीय तंत्रशिक्षण परिषदेची क्रमांक F. No. २७/RIFD/Pay Scale/०१/२०१३-१४, दिनांक ४ जानेवारी २०१६ ४) अधिसूचना, अखिल भारतीय तंत्रशिक्षण परिषदेची क्रमांक F.No.६१/RIFD/७thCPC/ २०१६-१७, दिनांक १ मार्च, २०१९ (पदविका शिक्षण) ५) शासन निर्णय, उच्च व तंत्र शिक्षण विभाग क्रमांक सावेआ-११११/४४/१९/तांशि-२, दिनांक ११/९/२०१९ ६)संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक ५(३)/ तं.शि.स./ AICTE/४१२०१६/२०१९/४३३, दिनांक २५/११/२०१९
प्रस्तावना :
अखिल भारतीय तंत्रशिक्षण परिषदेच्या संदर्भाधिन क्रमांक १ येथील दिनांक ५ मार्च २०१० च्या अधिसूचनेनुसार राज्यातील तंत्र शिक्षण संचालनालयाच्या अखत्यारीतील शासकिय व अशासकिय अनुदानित पदविका संस्थांतील शिक्षकीय व समकक्ष पदांना मा. मंत्रीमंडळाच्या दिनांक ४ ऑगस्ट,२०१० रोजीच्या बैठकीमध्ये दिलेल्या मान्यतेनुसार संदर्भाधिन क्रमांक-२ येथील दिनांक २० ऑगस्ट,२०१० च्या शासन निर्णयान्वये सहावा वेतन आयोगाच्या वेतन संरचना लागू करण्यात आल्या आहेत.
२. तंत्रनिकेतनातील अधिव्याख्याता पदासाठी अखिल भारतीय तंत्रशिक्षण परिषदेच्या अधिसूचनेत काही ठिकाणी ग्रेड वेतन रु.५४००/- व काही ठिकाणी ग्रेड वेतन रु. ५०००/- नमूद करण्यात आलेले होते. त्यामुळे ते नक्की किती असावे याबाबत भारतीय तंत्रशिक्षण परिषदेकडे विचारणा करण्यात आली आहे. सद्य:स्थितीत अधिसूचनेत नमूद केलेले निम्न ग्रेड वेतन रु. ५०००/ ग्राह्य धरून प्रस्ताव सादर करण्यात येत आहे. परिषदेकडून या संबंधात ज्या प्रमाणे खुलासा प्राप्त होईल त्यानुसार व त्यावेळी आवश्यक असल्यास संबंधीत शिक्षकांना परिषदेने कळविल्याप्रमाणे शैक्षणिक ग्रेड पे लागू करण्यात येईल." असे दिनांक ४ ऑगस्ट, २०१० च्या मंत्रीमंडळाच्या
# Page 2
शासन निर्णय क्रमांकः संकीर्ण-११११/(६४/२०) / तांशि-२
मान्यतेस्तव सादर केलेल्या प्रस्तावात नमूद करण्यात आलेले होते. यास्तव राज्यातील तंत्र शिक्षण संचालनालयाच्या अखत्यारीतील शासकिय व अशासकिय अनुदानित पदविका संस्थांतील अध्यापकांना दिनांक २० ऑगस्ट, २०१० च्या शासन निर्णयानुसार ग्रेड वेतन रु.५०००/- लागू करण्यात आलेले आहे.
३. अखिल भारतीय तंत्रशिक्षण परिषदेच्या दिनांक ५ मार्च, २०१० व दिनांक ८ नोव्हेंबर, २०१२ रोजीच्या अधिसूचनातील तरतुदींची अंमलबजावणी करताना येणा-या अडचणी, उद्भविणारे प्रश्न, विविध तक्रारी इ. चा खुलासा करण्याबाबत अध्यापक, विविध संघटना इ. यांनी अखिल भारतीय तंत्रशिक्षण परिषद यांचेकडे विचारणा केलेली होती. त्याअनुषंगाने अखिल भारतीय तंत्रशिक्षण परिषदेने त्यांच्याकडे प्राप्त झालेल्या तक्रारी, स्पष्टीकरणात्मक खुलासा करण्याबाबत विनंती करणारे मुद्दे इ. खुलासा/ स्पष्टीकरण करून त्यामधील विसंगती दूर करण्याबाबत संदर्भाधिन क्रमांक ३ येथीन अधिसूचना दिनांक ४ जानेवारी, २०१६ रोजी प्रसिद्ध केलेली आहे.
४. अखिल भारतीय तंत्रशिक्षण परिषदेने दिनांक ४ जानेवारी, २०१६ रोजीच्या अधिसूचनेन्वये पदविका संस्थांतील अध्यापकांच्या ग्रेड वेतनाच्या अनुषंगाने पुढिल प्रमाणे खुलासा केला आहे.
------------------------------------------------------------------------------------------------------------------------------------------------------------------------------------
| Sr. No. | Issue | Clarification |
| 59 | (a) Clarity is required in AGP of  |  5000 as mentioned in Para (a)  |  vii) of AICTE Regulations 2010 | (a) This is typographical error. AGP Rs. 5000 shall be read as AGP Rs. 5400. |
------------------------------------------------------------------------------------------------------------------------------------------------------------------------------------
५. तंत्रशिक्षणाशी संबंधीत संस्थांतील शिक्षकीय व समकक्ष पदांना सातवा वेतन आयोग लागू करण्याबाबतची अधिसूचना अखिल भारतीय तंत्रशिक्षण परिषदेने संदर्भाधिन क्रमांक ४ येथील दिनांक १ मार्च २०१९ रोजी प्रसिद्ध केली आहे. त्यानुसार राज्यातील शासकिय व अशासकिय अनुदानित तंत्रनिकेतनामधील अध्यापकांना मा. मंत्रीमंडळाच्या दिनांक ९ सप्टेंबर २०१९ रोजी झालेल्या बैठकीमध्ये घेण्यात आलेल्या निर्णयानुसार संदर्भाधिन क्रमांक ५ येथील दिनांक ११ सप्टेंबर २०१९ च्या शासन निर्णयानुसार ७ व्या वेतन आयोगाच्या वेतन संरचना लागू करण्यात आल्या आहेत.
६. अखिल भारतीय तंत्रशिक्षण परिषदेच्या दिनांक १ मार्च २०१९ च्या अधिसूचनेमध्ये सहाव्या वेतन आयोगामधील ग्रेड वेतनानुसार पे मॅट्रीक्स तयार करण्यात आलेले असून त्यामध्ये रु. ५४००, ६०००, ७०००, ८०००, ९००० असे ग्रेड वेतन नमूद करण्यात आलेले आहे. सदर अधिसूचनेमध्ये अधिव्याख्याता पदासाठी ग्रेड वेतन रु.५४०० असे नमूद करण्यात आलेले असून त्याप्रमाने पे मॅट्रीक्स अंतिम केलेले आहेत.
तथापि, राज्यातील शासकिय व अशासकिय अनुदानित तंत्रनिकेतनामधील अध्यापकांना ६ व्या वेतन आयोगानुसार रु.५४००/- ग्रेड वेतन लागू झालेले नसल्याने, त्याअनुषंगाने सातव्या वेतन आयोगातील पे मॅट्रीक्स लागू करण्यात अडचणी उद्भवत असल्याचे तसेच, सदरच्या अध्यापकांना सातवा वेतन आयोग लागू करता येत नसल्याने त्यांना अखिल भारतीय तंत्रशिक्षण परिषदेने दिनांक ४ जानेवारी, २०१६ च्या अधिसूचनेन्वये केलेल्या खुलाशानुसार वेतन श्रेणी रु. १५६००-३९१०० व ग्रेड वेतन रु.५०००/- ऐवजी वेतन श्रेणी रु.१५६००-३९१०० व ग्रेड वेतन रु.५४००/- लागू करण्याबाबतचा प्रस्ताव संदर्भाधिन क्रमांक ६ येथील पत्रान्वये संचालक, तंत्रशिक्षण संचालनालय यांनी शासनास सादर केला होता.
पृष्ठ ४ पैकी २
# Page 3
शासन निर्णय क्रमांकः संकीर्ण-११११/(६४/२०)/तांशि-२
७. उपरोक्त विवेचनानुसार राज्यातील तंत्र शिक्षण संचालनालयाच्या अखत्यारीत असलेल्या शासकीय व अशासकीय अनुदानित पदविका संस्थांतील अधिव्याख्यात्यांना अखिल भारतीय तंत्रशिक्षण परिषदेने दिनांक ४ जानेवारी, २०१६ च्या अधिसूचनेन्वये केलेल्या खुलाशानुसार ग्रेड वेतन रु. ५०००/- ऐवजी ग्रेड वेतन रु.५४००/- लागू करण्याची बाब शासनाच्या विचाराधीन होती.
शासन निर्णय : अखिल भारतीय तंत्रशिक्षण परिषदेने दिनांक ४ जानेवारी, २०१६ रोजीच्या अधिसूचनेन्वये पदविका संस्थांतील अध्यापकांच्या ग्रेड वेतनाबाबत केलेल्या खुलाशानुसार राज्यातील तंत्र शिक्षण संचालनालयाच्या अखत्यारीत असलेल्या शासकीय व अशासकीय अनुदानित पदविका संस्थांतील अधिव्याख्यात्यांना दिनांक १ जानेवारी, २००६ पासुन ग्रेड पे रु.५०००/- ऐवजी ग्रेड पे रु.५४००/ लागू करण्यास शासनाची मान्यता देण्यात येत आहे.
१. तंत्र शिक्षण संचालनालयाच्या अखत्यारीत असलेल्या शासकीय व अशासकीय अनुदानित पदविका संस्थांतील अधिव्याख्यात्यांना ६ व्या वेतन आयोगानुसार रु.५०००/- ग्रेड पे ऐवजी रु.५४००/- ग्रेड पे लागू केल्यानंतरच त्यांना दिनांक ११ सप्टेंबर, २०१९ रोजीच्या शासन निर्णयानुसार ७ वा वेतन आयोग लागू करण्याची कार्यवाही करण्यात यावी.
२. तंत्र शिक्षण संचालनालयाच्या अखत्यारीत असलेल्या शासकीय व अशासकीय अनुदानित पदविका संस्थांतील अधिव्याख्यात्यांना ६ व्या वेतन आयोगानुसार दिनांक १ जानेवारी, २००६ पासून रु.१५६००-३९१००+ ग्रेड वेतन ५४०० अशी वेतनश्रेणी लागू केल्यानंतर अनुज्ञेय असणारी दिनांक ३१ डिसेंबर, २०१५ पर्यंतची थकबाकी देण्यासंदर्भात संदर्भाधिन क्रमांक २ येथील दिनांक २० ऑगस्ट, २०१० च्या शासन निर्णयातील मुद्या क्रमांक ३(g) मधील तरतुदीनुसार कार्यवाही करण्यात यावी.
४. सदर शासन निर्णय हा वित्त विभागाचा अनौचपारिक संदर्भ क्रमांक २३९/२०२० सेवा ९ दिनांक ७ ऑक्टोबर, २०२० अन्वये प्राप्त सहमतीनुसार निर्गमित करण्यात येत आहे.
# Page 4