# Page 1
कवयित्री बहिणाबाई चौधरी उत्तर महाराष्ट्र विद्यापीठ, जळगांव करीता खाजगी जमिन संपादनासाठी मुळ मोबदल्याची रक्कम तसेच मा. न्यायालयाच्या आदेशानुसार वाढीव मोबदल्याची रक्कम वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. पुरक-२०२२/प्र.क्र.७८/विशि-२
मंत्रालय, मुंबई ४०० ०३२
दिनांक : ०२ फेब्रुवारी, २०२३.
संदर्भ : :- १. कुलसचिव, कवयित्री बहिणाबाई चौधरी उत्तर महाराष्ट्र विद्यापीठ, जळगांव यांचे पत्र क्र.कबचौ उमवि /१०/जमीन / अनुदान/२१९/२०२२, दि.२७.०५.२०२२.
२. विभागाचा समक्रमांकाचा दि.२८.०९.२०२२ रोजीचा शासन निर्णय.
प्रस्तावना: कवयित्री बहिणाबाई चौधरी उत्तर महाराष्ट्र विद्यापीठ, जळगांव हे १५ ऑगस्ट, १९९० साली स्थापन झालेले आहे. विद्यापीठाच्या शैक्षणिक विकास प्रयोजनार्थ एकूण हे.५४=२२ आर या खाजगी जमीनीपैकी मौजे टाकरखेडे ता.एरंडोल येथील हे ० = २० आर खाजगी जमीन विद्यापीठाने पाणीपुरवठा योजनेसाठी खरेदी केली आहे. उर्वरित ५४=०२ आर या खाजगी जमीनी जिल्हाधिकारी जळगांव, विशेष भूसंपादन अधिकारी/उप विभागीय अधिकारी एरंडोल यांच्यामार्फत विद्यापीठाने संपादीत करुन ताब्यात घेतलेल्या आहेत.
तदनंतर भूधारकांनी भूसंपादन कायद्यानुसार वाढीव भूसंपादन मोबदला मिळणेबाबत मा.न्यायालयात एकूण १९१ भूसंपादन संदर्भ (एल.ए.आर.) दाखल केलेले आहेत. त्यापैकी आजतायागत एकूण १७३ प्रकरणांत मा.न्यायालयाने निर्णय पारित करुन वाढीव भूसंपादन मोबदला अदा करण्याबाबत आदेश दिले आहेत. तसेच भूसंपादन केलेल्या काही प्रकरणी मूळ भूसंपादन मोबदला अदा करणे शिल्लक होते. त्यानुसार विद्यापीठाने संपादीत केलेल्या जमिनीचा मुळ मोबदला तसेच वाढीव मोबदल्यासह आस्थापना खर्च व सेवा शुल्काची अशी एकुण रु.८,११,३८,७७८/- इतक्या रक्कमेची प्रतिपूर्ती करणे प्रलंबित होते. यापैकी एल. ए. आर प्रकरणातील वाढीव मोबदल्याच्या रक्कमेवरील आस्थापना खर्च व सेवाशुल्काची रक्कम रु.६१,४४,०००/- संदर्भ क्र. २ येथील दि.२८.०९.२०२२ रोजीच्या शासन निर्णयान्वये वितरीत करण्यात आली आहे. आता उर्वरित रु.७,४९,९५,७७८/- इतका निधी वितरीत करणे शिल्लक आहे. सदर रक्कम वितरीत करण्यासाठी वित्त विभागास विनंती करण्यात आली होती.
वित्त विभागाने निधी उपलब्ध करुन देण्यास सहमती दर्शविली आह. त्यानुसार विद्यापीठास निधी उपलब्ध करुन देण्याची बाब शासनाच्या विचाराधीन होती.
शासन निर्णय : कवयित्री बहिणाबाई चौधरी उत्तर महाराष्ट्र विद्यापीठ, जळगांव करीता खाजगी जमिनीचे संपादनासाठी मुळ मोबदल्याची रक्कम तसेच मा.न्यायालयाच्या आदेशानुसार वाढीव मोबदल्याची रक्कम रु.७,४९,९५,७७८/- (अक्षरी रुपये सात कोटी एकोणपन्नास लक्ष पंच्याण्णव हजार सातशे अठ्याहत्तर फक्त) इतका निधी, खालील अटीं व शर्तीच्या अधिन राहून त्यांना वितरीत करण्यात येत आहे.
१. सदरहू मंजूर झालेली तरतुद कवयित्री बहिणाबाई चौधरी उत्तर महाराष्ट्र विद्यापीठ, जळगांव विद्यापीठ यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
२. वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल - २, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार
# Page 2
शासन निर्णय क्रमांकः पुरक-२०२२/प्र.क्र.७८/विशि-२
असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
४. यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
२. सदर खर्च मागणी क्र. डब्ल्यु-२ प्रधानशिर्ष २२०२ - सर्वसाधारण शिक्षण ०३ - विद्यापीठीय व उच्च शिक्षण १०२, विद्यापीठांना सहाय्य, पंचवार्षिक योजनांतर्गत योजना, (००) (१३) जळगाव येथील उत्तर महाराष्ट्र विद्यापीठाचा विकास (२२०२ ३४८६) ३१ सहायक अनुदाने (वेतनेतर) या लेखाशिर्षाखाली सन २०२२-२०२३ मधील मंजूर तरतुदीतून खर्ची टाकण्यात यावा.
३. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं-२०२२/प्र.क्र.४३/ अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे.