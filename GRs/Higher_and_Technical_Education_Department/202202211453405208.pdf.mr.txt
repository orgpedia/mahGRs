# Page 1
दि. २५ जानेवारी, २०२२ ते दि. १५ मार्च २०२२ या कालावधीतील राष्ट्रीय मतदार जागृती स्पर्धा (National Voters' Awareness Contest ) यामध्ये सहभागी होण्याकरिता विद्यार्थ्यांना प्रोत्साहित करण्याबाबत
महाराष्ट्र शासन
उच्च व तंत्रशिक्षण विभाग
शासन परिपत्रक क्र. संकीर्ण २०२२/प्र.क्र. २३/ वि. शि. ५
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२
दिनांक - २१ फेब्रुवारी, २०२२.
वाचा : १. प्रधान सचिव तथा मुख्य निवडणूक अधिकारी, महाराष्ट्र यांचे अर्धशासकीय पत्र क्र. संकीर्ण-२०२२/प्र.क्र.११४/२२/३३.दिनांक १०/०२/२०२०
२. भारत निवडणूक आयोगाचे क्र.४९१/SVEEP-II/Online Contest/२०२२.
दि.०५/०२/२०२२ चे पत्र
३. प्रधान सचिव तथा मुख्य निवडणूक अधिकारी, सामान्य प्रशासन विभाग ( का-३३), मंत्रालय, मुंबई यांचे क्र. संकीर्ण-२०२२/ प्र.क्र.११४/ २२/३, दिनांक ११/२/२०२२ चे पत्र
परिपत्रक
भारत निवडणूक आयोगाच्या मतदारांचे पध्दतशीर शिक्षण आणि निवडणूक सहभाग (Systematic Voter Education and Electoral Participation (SVEEP)" या कार्यक्रमांतर्गत नागरिकांमध्ये निवडणूक विषयक जनजागृती व्हावी, या हेतूने भारत निवडणूक आयोग विविध उपक्रम आयोजित करते. त्यानुषंगाने सर्व नागरिकांचे निवडणूकीतील सहभाग वाढावा म्हणून भारत निवडणूक आयोगाने राष्ट्रीय स्तरावर दि. २५ जानेवारी, २०२२ ते दि. १५ मार्च २०२२ या कालावधीत राष्ट्रीय मतदार जागृती स्पर्धा आयोजित केलेली आहे.
राष्ट्रीय मतदार जागृती स्पर्धाच्या अंतर्गत अ) प्रश्न मंजुषा स्पर्धा, ब) व्हिडीओ तयार करण्याची स्पर्धा, क) पोस्टरची डिझाईन करण्याची स्पर्धा. ड) गाण्याची स्पर्धा, ई) घोषवाक्य (Slogan) तयार करण्याची स्पर्धा अशा पाच प्रकारच्या स्पर्धा आयोजित केलेल्या आहेत. या स्पर्धांची सविस्तर माहिती https://ecisveep.nic.in/contest/ या वेबसाईटवर उपलब्ध करुन देण्यात आलेली आहे. या स्पर्धेमध्ये राज्यातील विद्यापीठ व महाविद्यालयांमधील विद्यार्थ्यांनी अधिकाधिक सहभाग घ्यावा, असे भारत निवडणूक आयोगाचे निर्देश आहेत. त्यानुषंगाने प्रधान सचिव तथा मुख्य निवडणूक अधिकारी, महाराष्ट्र यांनी त्यांच्या दिनांक १०.०२.२०२२ रोजीच्या पत्रान्वये राज्यातील सर्व विद्यालय व महाविद्यालयांमधील विद्यार्थ्यांना या स्पर्धेत सहभागी होण्यासाठी प्रोत्साहित करण्याची विनंती केलेली आहे.
२. त्यानुसार या परिपत्राकान्वये, राज्यातील अकृषी विद्यापीठे, अभिमत विद्यापीठे, स्वयं अर्थसहाय्यित विद्यापीठे यांचे कुलगुरू यांना असे निर्देश देण्यात येत आहे की, त्यांनी त्यांच्या विद्यापीठ परिसरातील
# Page 2
शासन परिपत्रक क्रमांकः संकीर्ण २०२२/प्र.क्र.२३/ वि. शि. ५
विद्यार्थ्यांना राष्ट्रीय मतदार जागृती स्पर्धेमध्ये सहभागी होण्यासाठी प्रोत्साहित करावे आणि विद्यापीठाशी संलग्न असलेले महाविद्यालय, अभियांत्रिकी महाविद्यालय, तंत्रनिकेतने व तत्सम शैक्षणिक संस्था यांना विद्यार्थ्यांना
राष्ट्रीय मतदार जागृती स्पर्धेमध्ये सहभागी होण्यासाठी प्रोत्साहित करण्याबाबत निर्देश द्यावेत.
३. राष्ट्रीय मतदार जागृती स्पर्धेमध्ये अधिकाधिक विद्यार्थ्यांना सहभागी करिता खालीलप्रमाणे कार्यवाही करण्यात यावी.
अ) विद्यापीठ व महाविद्यालय यांच्या वेबसाईटवरुन सदर स्पर्धेचे पोस्टर व मार्गदर्शक सूचना प्रसारीत करुन स्पर्धेची प्रचार व प्रसिद्धी करण्यात यावी.
आ) विद्यापीठ व महाविद्यालयाच्या विविध समाजमाध्यमे, विविध व्हाट्स अॅप / टेलिग्राम ग्रुप वर या स्पर्धेची प्रचार व प्रसिद्धी करण्यात यावी.
इ) विद्यापीठ व महाविद्यालय यांच्या नोटीस बोर्डवर राष्ट्रीय मतदार जागृती स्पर्धेचे पोस्टर स्पर्धेच्या कालावधीत नियमित लावण्यात यावे.
ई) स्पर्धेच्या कालावधीत सदर स्पर्धेची माहिती विद्यापीठ व महाविद्यालयांशी संलग्न असलेल्या NSS, NYK, NCC च्या विद्यार्थ्याच्या व्हाट्सअॅप / टेलिग्राम ग्रुप वर तसेच ई-मेल वर नियमितपणे पाठविण्यात यावी. विद्यापीठामार्फत NSS, NCC, Student Welfare Association यावर या स्पर्धेच्या प्रसिद्धी व कार्यवाहीची जबाबदारी देण्यात यावी.
उ) विद्यापीठ व महाविद्यालयामधील निवडणूक साक्षरता मंडळामार्फत विद्यार्थ्यांमध्ये या स्पर्धेचा प्रचार व प्रसिद्धी करण्यात यावी.
४. यासंदर्भातील भारत निवडणूक आयोगाच्या दि.०५.०२.२०२२ रोजीच्या पत्राची प्रत, स्पर्धेच्या माहिती पत्रकाची प्रत, पोस्टरची सॉफ्ट कॉपी आवश्यक कार्यवाहीस्तव सोबत जोडलेली आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14