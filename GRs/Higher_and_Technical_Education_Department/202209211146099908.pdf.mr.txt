# Page 1
महाराष्ट्र राज्य सांस्कृतिक धोरण, २०१० अंतर्गत राज्यातील जिल्हयाच्या ठिकाणी ग्रंथोत्सव, २०२२ चे आयोजन करण्यासाठी निधी वितरण करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक- पूरक-२०२२/प्र.क्र.८०/२०२२/साशि-५,
मंत्रालय विस्तार, मुंबई-४०० ०३२.
दिनांक : २१ सप्टेबर, २०२२
संदर्भ : १) शासन निर्णय, उच्च व तंत्र शिक्षण विभाग, क्र. मराग्रं-२५१७/(२१७/१५)/साशि-५, दि. १६ .०२.२०१७ २) शासन परिपत्रक, वित्त विभाग क्र अर्थसं - २०२२/प्र.क्र.४३/अर्थसं- ३, दि. ०४.०४.२०२२ ३) ग्रंथालय संचालनालय,म.रा.मुंबई यांचे पत्र जा.क्र.५२/अनि.पु.मा.२२-२३/पा.अधि/२०२१-२२/२३७०, दि.०२.०६.२०२२ ४) शासन परिपत्रक, वित्त विभाग क्र. पूरक - २०२२/प्र.क्र.६६/अर्थ-३, दि.२९.०८.२०२२ प्रस्तावना: ग्रंथोत्सव हा उपक्रम ग्रंथालय संचालनालयामार्फत राज्यातील जिल्हयाच्या ठिकाणी राबविण्यासाठी संदर्भाकित दि. १६.०२.२०१७ रोजीच्या शासन निर्णयान्वये प्रशासकीय मान्यता देण्यात आली आहे. ग्रामीण व शहरी भागातील जनतेच्या वाचनसंस्कृतीमध्ये वाढ व्हावी या हेतूने ग्रंथोत्सवाचे आयोजन करण्यात येते.
ग्रंथप्रेमींना एकाच ठिकाणी विविध ग्रंथ प्राप्त व्हावेत तसेच प्रकाशक व ग्रंथविक्रेता यांना ग्रंथविक्रीसाठी एकाच ठिकाणी आवश्यक ती सुविधा उपलब्ध व्हावी हा ग्रंथोत्सव आयोजनाचा मुख्य उद्देश आहे. “ग्रंथोत्सव २०२२” चे आयोजन करण्यासाठी रु. ४५,९९,०००/- (अक्षरी रु. पंचेचाळीस लाख नव्याण्णव हजार फक्त) इतका निधी ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करून खर्च करण्यास मान्यता देण्याची बाब शासनाच्या विचाराधीन होती.
शासन निर्णय: महाराष्ट्र राज्य सांस्कृतिक धोरण २०१० अंतर्गत ग्रंथोत्सव, २०२२ चे आयोजन करण्यासाठी रु.४५,९९,०००/- (अक्षरी रुपये पंचेचाळीस लाख नव्याण्णव हजार फक्त) इतका निधी ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करून खर्च करण्यास शासन मान्यता देण्यात येत आहे.
२. सदर निधी राज्यातील ३६ जिल्हा ग्रंथालय अधिकारी कार्यालयास समप्रमाणात वितरीत करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना मान्यता देण्यात येत आहे. तसेच पालघर वगळता सर्व जिल्ह्याच्या जिल्हा ग्रंथालय अधिकारी यांना आहरण व संवितरण अधिकारी म्हणून घोषित करण्यात येत असून त्यांना ५० इतर खर्च या उद्दिष्टाखालील देयकांवर नियंत्रक अधिकारी म्हणून प्रतिस्वाक्षरी करण्याचे अधिकार प्रदान करण्यात येत आहेत. पालघर जिल्ह्यात स्वतंत्रपणे ग्रंथात्सोवाचे
# Page 2
शासन निर्णय क्रमांकः पूरक-२०२२/प्र.क्र.८०/२०२२/साशि-५,
आयोजन करावे. त्याकरिता जिल्हा ग्रंथालय अधिकारी, ठाणे यांना आहरण व संवितरण अधिकारी म्हणून घोषित करण्यात येत आहे.
३. ग्रंथोत्सवाच्या आयोजनासाठी करावयाचा खर्च वितरीत निधीच्या मर्यादेत करण्यात यावा. प्रत्यक्ष निधी खर्च करताना वित्त विभागाच्या संदर्भांकित दि. ०४.०४.२०२२ रोजीच्या परिपत्रकातील अटी व शर्तीचे पालन करावे. त्याबाबत खात्री करुन तसे प्रमाणीत करण्यात यावे. प्राप्त निधी खर्चास उपलब्ध करण्याची
जबाबदारी संबंधित आहरण व संवितरण अधिकारी यांची राहील. उपरोक्त मंजूर करण्यात आलेला निधी ज्या बाबींसाठी मंजूरी देण्यात आली आहे, त्याच बाबींसाठी खर्च करावा व ग्रंथालय संचालक यांचे मार्फत उपयोगिता प्रमाणपत्र शासनास तातडीने सादर करावे.
४. यासाठी होणारा खर्च मागणी क्र. डब्ल्यु ४, २२०५,कला व संस्कृती, १०५, सार्वजनिक ग्रंथालये, (०२)(०३) ग्रंथोत्सवाचे आयोजन करणे, अनिवार्य (२२०५ ३५८२) ५०, इतर खर्च या लेखाशीर्षाखाली सन २०२२-२३ मध्ये वितरीत निधीतून भागविण्यात यावा.
५. सदर शासन निर्णय वित्त विभागाच्या अनौपचारिक संदर्भ क्र. ८४३/२०२२/व्यय-५, दि.०१.०९.२०२२ अन्वये प्राप्त सहमतीस अनुसरून निर्गमित करण्यात येत आहे.