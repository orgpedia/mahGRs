# Page 1
डॉ. होमी भाभा स्टेट विद्यापीठ, मुंबई या समूह विद्यापीठाकरीता सन २०२२-२३ या वर्षासाठी वेतन व वेतनेत्तर तरतूद उपलब्ध करून देणेबाबत.
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक: संकीर्ण-२०२३/प्र.क्र.१२/विशि-३
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक : ०६ फेब्रुवारी, २०२३.
वाचा : १) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ २) प्र.शिक्षण संचालक, उच्च शिक्षण, महाराष्ट्र राज्य, पुणे यांचे पत्र क्र.
युएनआय/(१२३/२२)/विशि-१/१३८०९, दि.२२.११.२०२२.
३) प्रभारी वित्त व लेखा अधिकारी, डॉ. होमी भाभा स्टेट युनिव्हर्सिटी, मुंबई यांचे पत्र क्र.FAO/HSBU/२०२२-२३/६१, दिनांक १८.१०.२०२२.
४) उच्च व तंत्र शिक्षण विभाग, शासन पूरकपत्र, क्रमांक:संकीर्ण-२०२३/प्र.क्र.१२/ विशि-३, दि.०२ फेब्रुवारी, २०२३
ज्ञापन: प्र.शिक्षण संचालक, उच्च शिक्षण, महाराष्ट्र राज्य, पुणे यांच्या संदर्भ क्र. २ येथील दि. २२ नोव्हेंबर, २०२२ च्या पत्रास अनुसरुन, संदर्भ क्र. ४ येथील शासन पूरकपत्र अन्वये मागणी क्रमांक डब्ल्यू-२, (२२०२ J०६३) ३६, सहाय्यक अनुदाने (वेतन) व ३१, सहाय्यक अनुदाने (वेतनेत्तर) या लेखाशिर्षासाठी नियंत्रक अधिकारी म्हणून संचालक, उच्च शिक्षण संचालनालय, पुणे आणि आहरण व संवितरण अधिकारी म्हणून सहायक संचालक (लेखा), उच्च शिक्षण संचालनालय, पुणे यांना घोषित करण्यात आलेले आहे.
डॉ. होमी भाभा स्टेट युनिव्हर्सिटी, मुंबई सन २०२२-२३ या वर्षासाठी “मागणी क्र. डब्ल्यू - २ - (२२०२) सर्वसाधारण शिक्षण, (०३) विद्यापीठीय व उच्च शिक्षण, (१०२) विद्यापीठांना सहाय्य (००) (००) (३३) समूह विद्यापीठ (कार्यक्रम) (२२०२ J०६३)” या लेखाशिर्षाखाली मंजूर तरतूदीपैकी उद्दिष्ट ३६ सहायक अनुदान (वेतन) करीता रु.१,४१,६७,८००/- (रुपये एक कोटी ऐकेचाळीस लक्ष सदुसष्ट हजार आठशे फक्त) आणि उद्दिष्ट ३१ सहायक अनुदान (वेतनेतर) करीता रु.७३,७१,८४०/- (रुपये त्रेहात्तर लक्ष ऐकाहत्तर हजार आठशे चाळीस फक्त) इतकी तरतूद वितरीत व आहरित करण्यास मंजूरी देण्यात येत आहे.
२. (१) महाराष्ट्र सार्वजनिक विद्यापीठ अधिनियम २०१६ नुसार शासनाकडून मंजूर झालेले अनुदान हे “विद्यापीठ निधी” (University Fund) मध्ये जमा करुन अनुदानाचे व्यवस्थापन करण्याची जबाबदारी व्यवस्थापन परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र सर्वसाधारण परिषदेपुढे ठेवून त्यास मान्यता घेण्याची कार्यवाही विद्यापीठाने करावी.
(२) डॉ. होमी भाभा स्टेट विद्यापीठ, मुंबई विद्यापीठाच्या कुलगुरु यांनी शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी व्यवस्थापन परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
# Page 2
शासन ज्ञापन क्रमांकः संकीर्ण-२०२३/प्र.क्र.१२/विशि-३
(३) वरील सर्व अनुदानाची सर्व कागदपत्रे व हिशेब महालेखापाल, महाराष्ट्र -१, मुंबई किंवा प्रकरणपरत्वे महालेखापाल, महाराष्ट्र -२, नागपूर यांनी सदर कामाकरिता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरिता विद्यापीठाने सादर केली पाहिजेत.
(४) विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
(५) यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
३. सदरहू मंजूर झालेली तरतुद डॉ. होमी भाभा स्टेट विद्यापीठ, मुंबई यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल-२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजूर केलेल्या अनुदानाचा वापर त्याच उद्दिष्टासाठी करावा. तसेच विहित कालावधीमध्ये सदरचा खर्च पूर्णपणे करण्यात येईल याची दक्षता घेण्यास यावी आणि त्याबाबतचे विनियोग प्रमाणपत्र संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
४. हे ज्ञापन, वित्त विभागाच्या निर्णय क्रमांक: अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ अन्वये प्रशासकीय विभागास प्रदान करण्यात आलेल्या अधिकाराचा वापर करुन निर्गमित करण्यात येत आहे.
# Page 3