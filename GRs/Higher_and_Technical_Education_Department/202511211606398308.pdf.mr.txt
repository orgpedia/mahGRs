# Page 1
महाराष्ट्र राज्य शैक्षणिक व संशोधन
(महासार्क), हे कार्यालय कार्यान्वित
करण्यासाठी रुपये ५० लक्ष इतका
निधी मंजूर करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : महासा-२०२५/ई-१२४०६५३/विशि-२
मंत्रालय विस्तार भवन, मुंबई-४०० ०३२.
दिनांक : २१ नोव्हेंबर, २०२५.
प्रस्तावना :-
राष्ट्रीय शैक्षणिक धोरण २०२० मधील तरतूदींची राज्यामध्ये प्रभावी अंमलबजावणी
करण्याच्या अनुषंगाने, विद्यापीठांचे मुख्य उद्दिष्ट्ट-ज्ञानाची निर्मिती, जतन व प्रसार करणे तसेच
अध्यापन, संशोधन, कौशल्य विकास, प्रशिक्षण, शिक्षण आणि विस्तार कार्याद्वारे समाजावर
सकारात्मक प्रभाव टाकण्याच्या अनुषंगाने आणि अधिनियमातील कलम ७७ व कलम ३३ (१) (ब)
मधील तरतूदींच्या अनुषंगाने उच्च शिक्षण, संशोधन व नवोपक्रम या क्षेत्रातील उत्कृष्ट्टता अधिक
बळकट करण्यासाठी व त्यास पुढे नेण्यासाठी राष्ट्रीय आणि जागतिक स्तरावरील संकल्पना,
विचारसरणी, चिंतनप्रक्रिया आणि तर्कशास्त्र यांची व्यापक स्वरुपात देवाणघेवाण घडवून
आणण्यासाठी व मार्गदर्शक सूचना तयार करण्यासाठी महाराष्ट्र राज्य शैक्षणिक व संशोधन
(महासार्क) दि.२२.०४.२०२५ रोजीच्या शासन निर्णयान्वये स्थापन करण्यास मान्यता देण्यात आली
आहे. त्याअनुषंगाने, उपाध्यक्ष व संयोजक, महासार्क यांनी दैनंदिन व प्रशासकीय खर्च
भागविण्यासाठी रु. ५० लक्ष निधीचा प्रस्ताव सादर केला आहे. त्यास मान्यता देण्याची बाब शासनाच्या विचाराधीन होती.
शासन निर्णय :-
महराष्ट्र राज्य शैक्षणिक व संशोधन (महासार्क) यांना कार्यालय कार्यान्वित करण्यासाठी रुपये
५०,००,०००/- (रुपये पन्नास लक्ष फक्त) इतका निधी उपलब्ध करुन देण्यास खालील अटींच्या अधीन
राहून मान्यता देण्यात येत आहे:-
(१)शासनाकडून ज्या प्रयोजनार्थ ठोक रक्कम मंजूर करण्यात आलेली आहे, ती रक्कम त्याच
प्रयोजनार्थ खर्च करण्यात आली आहे, हे पाहण्याची जबाबदारी उपाध्यक्ष व संयोजक,
महासार्क यांची असेल. सदर निधीचे उपयोगिता प्रमाणपत्र व तपशीलवार खर्चाची माहिती
उच्च शिक्षण संचालनालया मार्फत शासनास विहीत वेळेत सादर करावी.
(२)उद्योग, ऊर्जा व कामगार विभागाने निर्गमित केलेला शासन निर्णय, क्रमांक :-भांखस-
२०१४/प्र.क. ८२/ भाग-III/उद्योग-४, दिनांक ०१.१२.२०१६ तसेच वित्तीय अधिकार नियम
पुस्तिकेच्या तरतूदीनुसार व अटीनुसार महासार्कने प्रत्येक बाबनिहाय असलेल्या
नियमानुसार खर्च करावा. तसेच शासन निर्णय उद्योग, ऊर्जा व कामगार विभागाने निर्गमित
केलेला शासन निर्णय क्रमांक संकीर्ण-२०१६/प्र.क.२१५/उद्योग-४, दिनांक २४.०८.२०१७
अन्वये शासकीय विभागांनी करावयाच्या कार्यालयीन खरेदीसाठीच्या कार्यपध्दती
# Page 2
धोरणामध्ये सुधारणा केली असून केंद्र शासनाने विकसित केलेल्या गव्हर्नमेंट ई माकेटप्लेस
(GeM) पोर्टलची कार्यपध्दती राज्य शासनास वस्तू व सेवा खरेदीसाठी स्वीकृत करण्यास
मान्यता दिली आहे. तरी त्यानुसार गव्हर्नमेंट ई माकेटप्लेस (GeM) पोर्टलवरुन वस्तू व सेवा
खरेदी करणे बंधनकारक राहिल. या संदर्भात वित्तीय अधिकार नियमपुस्तिकेतील तरतुदी व
अटींचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन
कार्यवाही करण्यात यावी.
(३)उपरोक्त प्रमाणे मंजूर होणारी ठोक रक्कम उपाध्यक्ष, महासार्क यांना तातडीने सुपूर्द
करण्याची जबाबदारी संचालक (उच्च शिक्षण), महाराष्ट्र राज्य, पुणे यांची राहील.
(४)वरील रक्कमेची सर्व कागदपत्रे व हिशेब महालेखापाल, महाराष्ट्र-१ किंवा प्रकरण परत्वे
महालेखापाल-२ नागपूर यांनी सदर कामाकरीता प्राधिकृत केलेले अधिकारी यांना
तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे
तपासणीकरीता उपाध्यक्ष, महासार्क यांनी सादर केली पाहिजेत.
२. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३-
विद्यापीठीय
.३२१व उच्च शिक्षण, १०२-विद्यापीठांना सहाय्य, - (००) (३७) महाराष्ट्र राज्य शैक्षणिक व संशोधन
परिषद चा विकास (कार्यक्रम) (२२०२ एल ५३१), ३१ सहाय्यक अनुदाने (वेतनेतर)"या
लेखाशिर्षाखाली मंजूर तरतुदीतून खर्ची टाकण्यात यावा.
३. हा शासन निर्णय, वितीय अधिकार नियम पूस्तिका, दि.१७.०४.२०२५ मधील परिच्छेद
क्र.२७(२)(अ) नुसार विभागाला असलेल्या अधिकारानुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3