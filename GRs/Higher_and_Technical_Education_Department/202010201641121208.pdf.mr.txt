# Page 1
उच्च व तंत्र शिक्षण विभागाच्या अधिपत्याखालील शैक्षणिक संस्थांमध्ये आजी / माजी सैनिकांच्या पाल्यांना व्यावसायिक अभ्यासक्रमाच्या प्रवेशाकरीता जास्तीत जास्त ५ टक्के जागांची अट शिथील करणेबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र.संकीर्ण-२०१९/प्र.क्र.१७८/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक : २० ऑक्टोबर, २०२०.
प्रस्तावना : महाराष्ट्र राज्यातील आजी/माजी सैनिकांच्या पाल्यांना चांगल्या शैक्षणिक सुविधा उपलब्ध करुन देण्याच्या उद्देशाने आजी / माजी सैनिकांच्या पाल्यांना उच्च व तंत्र शिक्षण विभागाच्या अधिपत्याखालील पदविका व पदवी व्यावसायिक अभ्यासक्रमाच्या प्रवेशाकरीता प्रवेशक्षमतेच्या ५ टक्के व जास्तीत जास्त ५ जागा आरक्षित ठेवण्यात येतात. तथापि, व्यावसायिक अभ्यासक्रमांना प्रवेश घेणाऱ्या आजी / माजी सैनिकांच्या पाल्यांची संख्या वाढत असल्याने प्रत्येक संस्थांमधून जास्तीत जास्त ५ जागा अपर्याप्त ठरत आहेत. यास्तव जास्तीत जास्त ५ जागेची अट शिथील करण्यात यावी, अशा स्वरुपाची मागणी शासनाकडे प्राप्त झालेली होती. त्याबाबत सामान्य प्रशासन विभागाने केलेल्या शिफारशीच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय : उच्च व तंत्र शिक्षण विभागाच्या अधिपत्याखालील अनुदानित / अंशत: अनुदानित / विना अनुदानित / कायम विना अनुदानित/ अशासकीय तसेच शासकीय संस्थांमधील विविध पदविका व पदवी व्यावसायिक अभ्यासक्रमांकरीता महाराष्ट्र राज्यातील आजी / माजी सैनिकांच्या पाल्यांना प्रवेश घेण्यासाठी केंद्रिभूत प्रवेश प्रक्रियेमध्ये समाविष्ट प्रत्येक अभ्याक्रमाकरीता ५ टक्के समांतर आरक्षण विहित करण्यात आलेले असून या प्रवेशाकरीता प्रत्येक संस्थेमध्ये असलेली जास्तीत जास्त ५ जागांची प्रचलित अट चालू शैक्षणिक वर्षापासून रद्द करण्यात येत आहे.
२. संचालक, तंत्र शिक्षण संचालनालय, मुंबई, संचालक, उच्च शिक्षण, पुणे व संचालक, कला संचालनालय, मुंबई यांनी विविध अभ्यासक्रमाच्या प्रवेशाच्या माहिती पुस्तिकेमध्ये योग्य ती तरतूद करण्याकरीता आवश्यक ती कार्यवाही तातडीने करावी.
# Page 2
शासन निर्णय क्रमांकः संकीर्ण-२०१९/प्र.क्र.१७८/तांशि-४
# Page 3