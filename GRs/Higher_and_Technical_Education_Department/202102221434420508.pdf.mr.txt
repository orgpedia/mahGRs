# Page 1
राज्यातील भारतीय प्रशासकीय सेवा पुर्व प्रशिक्षण केंद्रामध्ये सुधारणा करण्यासाठी गठीत करण्यात आलेल्या समितीमध्ये सुधारणा करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : प्रीआय-५४२०/प्र.क्र.१२६ / मशि-२,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : २२ फेब्रुवारी, २०२१.
वाचा :- शासन निर्णय क्रमांक : प्रीआय-५४२०/प्र.क्र.१२६/मशि-२, दि. १० डिसेंबर, २०२०.
प्रस्तावना : संदर्भाधीन शासन निर्णयान्वये राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केन्द्र, नागपूर, अमरावती, नाशिक, औरंगाबाद व कोल्हापूर येथील प्रशिक्षण केंद्रामध्ये सुधारणा करण्यासाठी समिती गठीत करण्यात आली आहे. सदर समितीमध्ये सुधारणा करण्याची बाब शासनाच्या विचाराधीन होती.
शासन निर्णय : राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केन्द्र, नागपूर, अमरावती, नाशिक, औरंगाबाद व कोल्हापूर या प्रशिक्षण केंद्रामध्ये सुधारणा करण्यासाठी गठीत करण्यात आलेल्या समितीमध्ये सुधारणा करण्याचा शासनाने निर्णय घेतला आहे.
२. त्यानुसार डॉ. अभय वाघ, संचालक, तंत्र शिक्षण, महाराष्ट्र राज्य, मुंबई यांचा सदस्य म्हणून समितीमध्ये समावेश करण्यात येत आहे. तसेच, संचालक, राज्य प्रशासकीय व्यवसाय शिक्षण संस्था, मुंबई यांच्याऐवजी डॉ. प्रमोद लाखे, सहयोगी प्राध्यापक, वसंतराव नाईक शासकीय कला व विज्ञान संस्था नागपूर यांचा सदस्य सचिव म्हणून समितीमध्ये समावेश करण्यात येत आहे.
३. समितीची कार्यकक्षा व अन्य तरतुदी संदर्भाधीन शासन निर्णयामध्ये नमूद केल्याप्रमाणे लागू राहतील.
# Page 2