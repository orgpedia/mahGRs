# Page 1
खाजगी विद्यापीठांच्या शैक्षणिक व प्रशासकीय
कामकाजाचे निरीक्षण करण्यासाठी समिती
गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२४/प्र.क्र.७०/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई : ४०००३२.
दिनांक : १९ जुलै, २०२४.
वाचा :- १) शासन निर्णय क्रमांक संकीर्ण-२०१७/(१४४/१७)/विशि-४, दिनांक १९ जानेवारी, २०१९.
२) शासन निर्णय क्रमांक संकीर्ण-२०२४/प्र.क्र.१८/विशि-४, दिनांक २७ फेब्रुवारी, २०२४.
३) शासन पूरकपत्र क्रमांक संकीर्ण-२०२४/प्र.क्र.१८/विशि-४, दिनांक ७ मार्च, २०२४.
प्रस्तावना :-
महाराष्ट्र खाजगी विद्यापीठे (स्थापना व विनियमन) अधिनियम २०२३ मधील कलम ५१ नुसार सदर
अधिनियमाच्या तरतुदी तसेच अधिनियमाखाली तयार केलेले नियम, परिनियम किंवा आदेश यांतील तरतूदींचे
सर्व स्वयं अर्थसहाय्यित विद्यापीठांकडून अनुपालन केले जात असल्याची खात्री करण्यासाठी प्रशासकीय व
शैक्षणिक कामकाजाचे निरीक्षण करण्यासाठी दिनांक २७ फेब्रुवारी, २०२४ रोजीच्या शासन निर्णयान्वये समिती
गठीत करण्यात आली होती. सदर समितीचा कालावधी संपुष्ट्टात आलेला आहे. तथापि, संबंधित
विद्यापीठांबाबतचा परिपूर्ण अहवाल शासनास प्राप्त झालेला नाही. सदर पार्श्वभूमीवर संदर्भाधीन दिनांक २७
फेब्रुवारी, २०२४ चा शासन निर्णय तसेच दिनांक ७ मार्च, २०२४ चे पूरकपत्र रद्द करुन राज्यातील खाजगी
विद्यापीठांच्या शैक्षणिक व प्रशासकीय कामकाजाचा सविस्तर आढावा घेण्यासाठी समिती नव्याने गठीत करण्याची बाब शासनाच्या विचाराधीन होती.
शासन निर्णय :
महाराष्ट्र खाजगी विद्यापीठे (स्थापना व विनियमन) अधिनियम २०२३ अधिनियमातील तरतूदी तसेच
शासनाने वेळोवेळी दिलेले आदेश, नियम, तरतुदींचे तंतोतंत पालन करतात किंवा कसे याबाबतचे
निरीक्षण/तपासणी करण्यासाठी खालीलप्रमाणे समिती नव्याने गठीत करण्यात येत आहे-
----------------------------------------------------------------------------
| अ.क्र. | नाव | पदनाम |
| १ | ॲङ सचिन श्रीकांत पटवर्धन, माजी अध्यक्ष, राज्य स्तरीय लेखा समिती | अध्यक्ष |
| २ | श्री. विनोद मोहितकर, संचालक, तंत्र शिक्षण, महाराष्ट्र राज्य | सदस्य |
| ३ | श्री. शैलेंद्र देवळाणकर , प्र.संचालक, उच्च शिक्षण | समन्वयक तथा सदस्य सचिव |
----------------------------------------------------------------------------
# Page 2
शासन निर्णय क्रमांकः संकीर्ण-२०२४/प्र.क्र.७०/विशि-४
समितीची कार्यकक्षा-
राज्यात स्थापन झालेल्या सर्व खाजगी विद्यापीठाचे निरीक्षण/तपासणी करण्यासाठी नियुक्त समिती
विद्यापीठांच्या खालील बाबींची तपासणी करेल.
१)महाराष्ट्र खाजगी विद्यापीठे (स्थापना व विनियमन) अधिनियमातील तरतूदीनुसार तसेच शासनाने
वेळोवेळी दिलेल्या सूचना, आदेशानुसार दाननिधीची तरतूद व सद्यस्थितीचा तपशील.
२)विद्यापीठाकडे जमा सर्वसाधारण निधी व अन्य जमा निधीचा तपशील.
३)कुलगुरु यांची नियुक्ती ही शासनाच्या व विद्यापीठ अनुदान आयोगाच्या नियमाप्रमाणे करण्यात
आली आहे का?
४)विद्यापीठातील शिक्षक/शिक्षकेतर कर्मचारी यांच्या नियुक्त्या शासनाच्या नियमाप्रमाणे आहेत काय
व शिक्षकांना वेतन, भत्ते हे विद्यापीठ अनुदान आयोगाच्या नियमाप्रमाणे आहेत किंवा कसे,
त्याबाबतचा तपशील.
५)अधिनियमातील तरतुदीनुसार अनुसुचित जाती, अनुसूचित जमाती, विमुक्त जाती, भटक्या
जमाती, इमाव, विमाप्र व EWS वर्गवारीसाठी निश्चित केलेल्या आरक्षणानुसार विद्यार्थ्यांना प्रवेश
देण्यात येतात का.
६)विद्यापीठातील विद्याशाखांचे अधिष्ट्ठाता यांच्या नियुक्त्या.
७)विद्यापीठ विविध अभ्यासक्रमनिहाय परिक्षा शासनाच्या नियमाप्रमाणे घेत आहे किंवा कसे.
८)विद्यापीठ प्राधिकरणाच्या बैठका नियमाप्रमाणे होतात का.
९)विद्यापीठ परिनियम व आदेशातील सर्व तरतुदींचे पालन करते का.
१०)विद्यापीठ विद्यार्थ्यांना प्रवेश गुणवत्तेच्या आधारे विद्यापीठाच्या स्तरावर घेतलेल्या किंवा राज्यातील
सीईटी सारख्या संस्थांद्वारे घेतलेल्या प्रवेश परीक्षांच्या आधारे काटेकोरपणे, शासनाच्या
नियमाप्रमाणे देते का.
११)महाराष्ट्रातील अधिवास असलेल्या (Domicile ) विद्यार्थ्यांसाठी ४० टक्के जागा राखीव आहेत का.
१२)विद्यापीठ विद्यार्थ्यांकडून किती फी आकारते याची माहिती घेणे, शासनाच्या धोरणाप्रमाणे
आर्थिकदृष्ट्ट्या दुर्बल विद्यार्थ्यांना शैक्षणिक शुल्क माफीबाबत तसेच अन्य आदेशांचे पालन होते
किंवा कसे.
१३)विद्यापीठ स्थापन झाल्यापासून ५ वर्षानंतर राष्ट्रीय मुल्यांकन व अधिस्वीकृती परिषदेकडून
(NAAC) मुल्यांकन करुन घेतले आहे का याची तपासणी करणे. तसेच अन्य मुल्यांकनांबाबत
तपासणी करणे.
१४)वार्षिक अहवाल व लेखे शासनास सादर केले आहेत का, सदर वार्षिक अहवालात विद्यापीठाची
सर्व वहित माहिती नमूद केली असल्याची खात्री करणे.
१५)अधिनियम, त्याखाली तयार केलेले नियम, परिनियम किंवा आदेश यांतील तरतुदींचे योग्य पालन
केले जाते किंवा कसे याची खात्री करणे.
१६)विद्यापीठ सर्व नियामक मंडळांचे तसेच विद्यापीठ अनुदान आयोग व अखिल भारतीय तंत्र परिषद
व इतर सर्व शासनाच्या संस्थांचे विद्यापीठ निकष पूर्ण करत आहे का.
१७)शिखर संस्थांच्या मानकाप्रमाणे व राज्यशासनाने ठरविलेल्या निकषांप्रमाणे जागा, बांधकाम,
दर्जात्मक सोई-सुविधा, अत्याधुनिक वैज्ञानिक उपकरणांसह प्रयोगशाळा, विद्यार्थ्यांना उपलब्ध
करुन देण्यात येतात का याची खात्री करणे.
पृष्ट्ठ ४ पैकी २
# Page 3
शासन निर्णय क्रमांकः संकीर्ण-२०२४/प्र.क्र.७०/विशि-४
१८)विद्यापीठाने संशोधनात्मक निबंध, स्वामित्व हक्क (patent) मिळविले आहेत का, संशोधन निधी
कीती उपलब्ध झाला आहे याची तपासणी करणे.
१९)राष्ट्रीय शैक्षणिक धोरणाशी सुसंगत कौशल्य विकास, संशोधन विकासाचा समावेश असलेले
गुणवत्तापूर्ण अभिनव दृष्ट्िटकोन असलेले उदयोन्मुख क्षेत्रातील, लवचिक शिक्षण पद्धती व
बहुविद्याशाखीय नवनवीन अभ्यासक्रम राबविण्यात येत आहेत किंवा कसे याची तपासणी करणे.
२०)विद्यापीठांनी करावयाचे स्वयं- प्रकटिकरण (self disclosure) याबाबत केलेल्या कार्यवाहीची
तपासणी करणे.
२१)पीएच.डी. विद्यार्थी व शिक्षक यांचा तपशील व तपासणी.
२२)विद्यापीठाचे अभ्यासक्रम शिखर संस्थांच्या नियमाप्रमाणे आहेत किंवा कसे, याबाबतची माहिती
घेणे.
२३)शिष्ट्यवृत्ती, विविध लाभ-योजना.
२४)लोकपालाची नियुक्ती करण्यात आली आहे का.
२५)विद्यापीठात कार्यरत कंत्राटी कामगारांचा तपशील व सर्व अधिनियम, नियम यांचे विद्यापीठ पालन
करते किंवा कसे.
२६)रॅगिंग अधिनियमातील सर्व तरतुदींचे विद्यापीठ पालन करत आहे का.
२७)विद्यापीठामध्ये दिव्यांगांसाठी भौतिक सोई-सुविधा उपलब्ध आहेत का.
२८)विद्याथींनीसाठी विद्यापीठ कोणत्या विशेष सोई-सुविधा उपलब्ध करुन देत आहे का.
२९)विद्यापीठ स्थापन करतेवेळी व तद्नंतर विद्यापीठाने शासनास सादर केलेल्या हमीपत्रांच्या
अनुषंगाने अनुपालन करण्यात आले आहे का, याची खात्री करणे.
३०)विद्यापीठाच्या परिसरामध्ये विद्यापीठाव्यतिरीक्त अन्य शैक्षणिक संस्था सुरू आहेत याची तपासणी
करणे. विद्यापीठाच्या सभोवती प्रायोजक मंडळाच्या इतर शैक्षणिक संस्था असतील तर विद्यापीठाने
संरक्षक भिंत उभारली आहे की नाही याची तपासणी करणे.
३१)विद्यापीठाच्या शैक्षणिक गुणवत्तेमध्ये वाढ होण्यासाठी समिती शिफारस करेल.
३२)समिती उचित वाटेल अशा अन्य अनुषंगिक शैक्षणिक व प्रशासनीक बाबींची शिफारस करेल.
३. राज्यातील खाजगी विद्यापीठांची तपासणी करण्यासाठी नियुक्त केलेल्या समितीचे अध्यक्ष यांना प्रति
बैठक रु. ६०००/- प्रमाणे मानधन शासनाकडून अदा करण्यात येईल. समितीतील अशासकीय सदस्यांना
प्राध्यापक या पदाला अनुज्ञेय असलेल्या दरानुसार प्रवासभत्ता देण्यात येईल. सदर समितीतील शासकीय
सदस्यांना वरील प्रमाणे अनुज्ञेय असलेला प्रवासभत्ता संबंधित सदस्य ज्या कार्यालयांमध्ये कार्यरत आहेत त्या
कार्यालयांकडून अदा करण्यात येईल.
मानधन व प्रवासभत्ता यावरील खर्च क्रमांक डब्ल्यू-६,२२५१, सचिवालय -सामाजिक सेवा, ०९० -
सचिवालय (०१) ,उच्च व तंत्र शिक्षण विभाग, (०१) (०१) उच्च व तंत्र शिक्षण विभाग (२२५१०४०९), २८
व्यावसायिक सेवा या लेखाशीर्षामधून भागविण्यात येईल.
४. प्रो. जी. डी. यादव यांच्या अध्यक्षतेखालील समितीने राज्यातील सर्व खाजगी विद्यापीठांकडून संकलित
केलेली माहिती नव्याने गठीत होणाऱ्या समितीस त्वरीत सुपुर्त करावी. समितीच्या बैठकीपूर्वी किंवा प्रत्यक्ष
स्थळपाहणी/तपासणीपूर्वी आवश्यकतेनुसार तपासणीच्या अनुषंगाने आवश्यक ती सर्व कागदपत्रे समिती
पृष्ट्ठ ४ पैकी ३
# Page 4
शासन निर्णय क्रमांकः संकीर्ण-२०२४/प्र.क्र.७०/विशि-४
संबंधित विद्यापीठाकडून प्राप्त करुन घेईल. समिती आवश्यकतेनुसार तपासणीसंदर्भातील बैठक संबंधित
परिसरातील सार्वजनिक विद्यापीठामध्ये अथवा शासकीय कार्यालयात आयोजित करेल.
५. उपरोक्त नमूद केलेली समिती आवश्यकता वाटल्यास राज्यातील स्वयं अर्थसहाय्यित विद्यापीठांना
प्रत्यक्ष भेट देऊन कार्यकक्षेच्या अनुषंगाने विविध मुद्यांचा सवंकष विचार करुन आपला अहवाल दोन महिन्यांत
शासनास सादर करेल.
६. सर्व स्वयं अर्थसहाय्यित विद्यापीठांनी सदर समितीस आवश्यक सहकार्य करावे तसेच आवश्यक
कागदपत्रे / माहिती समितीने मागणी केलेल्या नमुन्यात तातडीने समितीस उपलब्ध करुन द्यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध