# Page 1
डॉ. पंजाबराव देशमुख वसतिगृह निर्वाह भत्ता योजना या योजनेकरिता निधी आंहरित व वितरीत करणेबाबत...
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक: तंशिपु-३३१९/(प्र.क्र.६५/१९)/तांशि-३
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०००३२,
दिनांक:२१ ऑगस्ट, २०१९.
वाचा: १) शासन निर्णय, उच्च व तंत्रशिक्षण विभाग, क्र.टीईएम-२०१५/प्र.क्र.५०१/तांशि-४, दि. १३ ऑक्टोबर, २०१६ २) शासन निर्णय, उच्च व तंत्रशिक्षण विभाग, क्र. संकीर्ण-२०१८/प्र.क्र.४०७/तांशि-४, दि.२२ फेब्रुवारी, २०१८ ३) शासन निर्णय, उच्च व तंत्रशिक्षण विभाग, क्र. संकीर्ण-२०१८/प्र.क्र.१८५/तांशि-४, दि. १८ जून, २०१८ ४) उच्च व तंत्रशिक्षण विभाग, शासन ज्ञापन क्रमांक: तंनिवि-१५१९/(प्र.क्र.५९/१९)/तांशि-३, दि.१३ मे, २०१९.
५) शासन परिपत्रक, वित्त विभाग, क्र.अर्थसं-२०१९/प्र.क्र.९२/अर्थ-३, दि.८ जुलै, २०१९.
६) शासन परिपत्रक, वित्त विभाग, क्र. पूरक - २०१९/प्र.क्र.९३/अर्थ-३, दि. ०९ जुलै, २०१९.
७) उच्च व तंत्रशिक्षण विभाग, शासन ज्ञापन क्रमांक: तंनिवि-१५१९/(प्र.क्र.५९/१९)/तांशि-३, दि.१६ जुलै, २०१९.
८) संचालक, तंत्रशिक्षण, मुंबई यांचे पत्र क्र.१८/अर्थसं/डॉपंदेवनिभ/खप्रमा/२०१९/३५३, दि.३० जुलै, २०१९.
प्रस्तावना: संदर्भाधीन दि. १३ ऑक्टोबर, २०१६ च्या शासन निर्णयान्वये निर्धारीत केलेल्या व्यावसायिक अभ्यासक्रमांना शासकीय, शासन अनुदानित व विना अनुदानित अभियांत्रिकी महाविद्यालये/ तंत्रनिकेतनांमध्ये प्रवेश घेणाऱ्या आर्थिकदृष्ट्या मागास प्रवर्गातील ज्या विद्यार्थ्यांचे पालक अल्पभूधारक शेतकरी आहेत किंवा ज्यांचे पालक नोंदणीकृत मजूर आहेत अशा विद्यार्थ्यांसाठी राज्यातील महानगरांतील (मुंबई, पुणे प्रादेशिक विकास प्राधिकरण क्षेत्रातील सर्व शहरे, औरंगाबाद, नागपूर) प्रवेशित आहेत, त्या विद्यार्थ्यांसाठी प्रती विद्यार्थी प्रतीमाह रु. ३०००/- व अन्य ठिकाणी असलेल्या वसतिगृहांमध्ये प्रवेशित विद्यार्थ्यांसाठी प्रती विद्यार्थी प्रतीमाह रु.२०००/- या प्रमाणे डॉ.पंजाबराव देशमुख वसतिगृह निर्वाह भत्ता योजना या योजनेंतर्गत वसतिगृह निर्वाह भत्ता देण्यास मंजूरी देण्यात आली आहे.
तसेच संदर्भाधीन दि.१८ जून, २०१८ च्या शासन निर्णयान्वये शैक्षणिक वर्ष २०१८-१९ पासून ज्या विद्यार्थ्यांच्या कुटुंबाचे (दोन्ही पालकाचे एकत्रित) वार्षिक उत्पन्न रु.८.०० लक्ष पर्यंत आहे, अशा विद्यार्थ्यांना या योजनेंतर्गत महानगरासाठी (मुंबई व पुणे महानगर प्रादेशिक विकास प्राधिकरण क्षेत्रातील सर्व शहरे, औरंगाबाद/नागपूर इ.) व इतर शहरे /ग्रामीण भागासाठी प्रति वर्षी अनुक्रमे रु.१०,०००/- व रु.८,०००/- इतका निर्वाह भत्ता अनुज्ञेय आहे.
# Page 2
शासन ज्ञापन क्रमांकः तंशिपु-३३१९/(प्र.क्र.६५/१९)/तांशि-३
“डॉ.पंजाबराव देशमुख वसतिगृह निर्वाह भत्ता योजना” या योजनेसाठी सन २०१९-२०२० या आर्थिक वर्षामध्ये मूळ अर्थसंकल्पात रु.७०.०० कोटी तरतूद मंजूर करण्यात आलेली आहे. सदर मंजूर तरतूदीपैकी सन २०१८-१९ च्या प्रलंबित निर्वाह भत्त्याकरीता वित्त विभागाच्या दि. ८ जुलै, २०१९ च्या परिपत्रकानुसार सन २०१९-२० मधील मंजूर रु.७०.०० कोटी तरतूदीच्या ६० टक्केच्या मर्यादेत संदर्भाधीन दि. १३ मे, २०१९ व दि. १६ जुलै, २०१९ च्या शासन ज्ञापनान्वये रु.४२.०० कोटी इतकी तरतूद वितरीत करण्यात आली आहे. संचालक, तंत्रशिक्षण यांनी सदर योजनेकरीता विधीमंडळाच्या जून-२०१९ च्या पावसाळी अधिवेशनात पूरक मागणीव्दारे मंजूर झालेल्या रु.५०.०० कोटी इतक्या तरतूदीतून सन २०१८-१९ ची निर्वाह भत्त्याची उर्वरित रु.२८.७५ कोटी इतकी रक्कम अदा करण्याकरीता निधी वितरीत करण्यासाठी प्रस्ताव सादर केला आहे. त्यास अनुसरुन या योजनेंतर्गत उर्वरित रु.२८.७५ कोटी इतकी तरतूद वितरीत करण्यास मान्यता देण्याची बाब शासनाच्या विचाराधीन होती.
शासन ज्ञापन: डॉ.पंजाबराव देशमुख वसतिगृह निर्वाह भत्ता योजना या योजनेकरीता विधीमंडळाच्या जून २०१९ च्या पावसाळी अधिवेशनात पूरक मागणीव्दारे मंजूर झालेल्या रु.५०.०० कोटी इतक्या तरतूदीच्या ६० टक्केच्या मर्यादेत रु.२८.७५ कोटी (अक्षरी रुपये अठ्ठावीस कोटी पंच्याहत्तर लक्ष फक्त) इतकी रक्कम सन २०१८-१९ मधील पात्र लाभार्थी विद्यार्थ्यांना निर्वाह भत्त्याची रक्कम अदा करण्याकरीता संचालक, तंत्रशिक्षण, मुंबई यांना "खालील अटी व शर्तीच्या अधीन राहून" आंहरित व वितरीत करण्यास मान्यता देण्यात येत असून, त्याचा तपशील खालीलप्रमाणे आहे.
(रु. कोटीत)
-------------------------------------------------------------------------------------------------------------------------------------------------
| योजनेचे नांव | जून-२०१९ च्या पावसाळी अधिवेश नात मंजूर निधी | वितरणासाठी ६० टक्के प्रमाणे उपलब्ध निधी | २०१८-१९ ची प्रलंबित मागणी | वितरीत करावयाचा निधी |
| डॉ. पंजाबराव देशमुख वसतिगृह निर्वाह भत्ता योजना | ५०.०० | ३०.०० | २८.७५ | २८.७५ |
-------------------------------------------------------------------------------------------------------------------------------------------------
अटी व शर्ती: १) शासन निर्णय, उच्च व तंत्र शिक्षण विभाग, क्र.टीईएम-२०१५/प्र.क्र.५०१/तांशि-४, दि.१३ ऑक्टोबर, २०१६ व या योजनेसंदर्भातील त्यानंतरच्या दि.७ ऑक्टोबर, २०१७, दि.२२ फेब्रुवारी, २०१८, दि.१८ जून, २०१८ व इतर आदेशामध्ये नमूद अटी व शर्तीचे काटेकोरपणे पालन करण्यात यावे.
२) उपलब्ध तरतूद महाडिबीटी पोर्टलवरुन पात्र विद्यार्थ्यांना विहित कार्यपध्दतीचा अवलंब करुन वितरीत करण्यात यावी.
३) संचालक, तंत्रशिक्षण व सर्व विभागीय तंत्रशिक्षण सहसंचालकांनी त्यांच्या कार्यक्षेत्रातील नमुन्यादाखल काही संस्थाना भेट देऊन या योजनेची अंमलबजावणी व्यवस्थितरीत्या होत असल्याची वेळोवेळी तपासणी करावी व त्याबाबतचा अहवाल शासनास सादर करावा.
४) यापूर्वीच्या तपासणी अहवालात काही त्रुटी/अनियमितता आढळून आली असल्यास ती तात्काळ दूर करण्यासाठी आवश्यक ती उपयायोजना संचालक, तंत्रशिक्षण यांनी करावी.
पृष्ठ ३ पैकी २
# Page 3
शासन ज्ञापन क्रमांकः तंशिपु-३३१९/(प्र.क्र.६५/१९)/तांशि-३
५) चूकीची अथवा खोटी माहिती भरुन शासनाकडून निर्वाह भत्ता प्राप्त करुन घेतले असल्याचे निदर्शनास आले असल्यास अशी रक्कम वसूल करुन ती शासन जमा करण्यात यावी.
६) या शासन ज्ञापनाच्या दिनांकापासून १५ दिवसाच्या आत निधीचे तात्काळ वाटप करावे व उपयोगिता प्रमाणपत्र शासनास सादर करावे. निधीचे वाटप करण्यास विलंब करु नये.
याबाबतची जबाबदारी संचालक, तंत्रशिक्षण व सर्व विभागीय सहसंचालक, तंत्रशिक्षण यांची राहील.
३. सदर योजनेकरीता होणारा खर्च मुख्य लेखाशिर्ष "२२०३-तंत्रशिक्षण, मागणी क्र.डब्ल्यू-३, तंत्रशिक्षण १०७, शिष्यवृत्ती (००) (००) (०९) डॉ. पंजाबराव देशमुख वसतिगृह निर्वाह भत्ता योजना, (कार्यक्रम) (२२०३ ३५४२) ३४, शिष्यवृत्ती/विद्यावेतने" या लेखाशिर्षाखाली दर्शविण्यात यावा व चालू आर्थिक वर्षात मंजूर तरतूदीतून भागविण्यात यावा.
४. सदर रु.२८.७५ कोटी इतक्या रकमेतून सन २०१८-२०१९ ची थकबाकीची रक्कम वितरीत केल्यानंतर तरतूद शिल्लक राहिल्यास, ती सन २०१९-२०२० च्या लाभार्थी विद्यार्थ्यांच्या वसतीगृह निर्वाह भत्त्याकरीता उपयोगात आणावी.
५. हे शासन ज्ञापन नियोजन विभागाच्या अनौपचारीक संदर्भ क्र.१६९/१४७१, दि.६ ऑगस्ट, २०१९ अन्वये व वित्त विभागाच्या अनौपचारीक संदर्भ क्र. ५३०/१९/व्यय-५, दि. १४ ऑगस्ट, २०१९ अन्वये प्राप्त सहमतीनुसार निर्गमित करण्यात येत आहे.