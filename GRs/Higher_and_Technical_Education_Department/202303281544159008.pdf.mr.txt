# Page 1
गोंडवाना विद्यापीठ, गडचिरोली येथील परिक्षाभवन व प्रशासकीय इमारत बांधकामांकरीता निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. गोंविग-२०१२/(२६०/१२विशि)/ -२
मंत्रालय, मुंबई ४०० ०३२
दिनांक : २८ मार्च, २०२३.
वाचा : १. शासन निर्णय क्र.गोंविग-२०१२/(२६०/१२)/विशि-२, दि.२९.०३.२०१७.
२. विभागाचा समक्रमांकाचा दि.०८.०३.२०२१, दि.२४.०५.२०२२, दि. १७.०८.२०२२, दि.०३.१०.२०२२ व दि.०८.०२.२०२३ रोजीचे शासन निर्णय.
३. कुलसचिव, गोंडवाना विद्यापीठ, गडचिरोली यांचे दि.१९.०१.२०२३ रोजीचे पत्र.
प्रस्तावना : राज्यात चंद्रपूर व गडचिरोली या दोन जिल्ह्यासाठी स्थापन केलेल्या गोंडवाना विद्यापीठाच्या "परीक्षा भवन" व "प्रशासकीय इमारत (पहिल्या व दुसऱ्या मजल्याचे)" या बांधकामाकरीता रु.४५७१.९३ लक्ष इतक्या रक्कमेच्या अंदाजपत्रकास व नकाशास वाचा क्र.१ येथील दि.२९.०३.२०१७ रोजीच्या शासन निर्णयान्वये प्रशासकीय मान्यता देण्यात आली आहे. याच शासन निर्णयान्वये या बांधकामासाठी रु.३,२०,००,०००/- इतका निधी वितरीत करण्यास मान्यता दिली आहे. तद्नंतर या बांधकामाची प्रगती विचारात घेऊन संदर्भ क्र.२ येथील शासन निर्णयान्वये एकूण रु.२६,९४,३५,०००/- निधी वितरीत करण्यात आला आहे. आता गोंडवाना विद्यापीठाने संदर्भ क्र.(३) येथील पत्रान्वये परिक्षाभवन व प्रशासकीय इमारत बांधकामांकरीता उर्वरित निधी वितरीत करण्याकरीता शासनास विनंती केली आहे. तद्नुषंगाने या बांधकामाकरीता पुरवणी मागणीद्वारे अर्थसंकल्पित केलेल्या तरतूदीतून निधी वितरीत करण्याची वित्त विभागास विनंती करण्यात आली होती. वित्त विभागाने या कामाकरीता निधी वितरीत करण्यास सहमती दर्शविली आहे. तद्नुषंगाने गोंडवाना विद्यापीठ, गडचिरोली यांना परिक्षाभवन व प्रशासकीय इमारत बांधकामांकरीता निधी वितरीत करण्याची बाब शासनाच्या विचाराधीन होती.
शासन निर्णय : गोंडवाना विद्यापीठ, गडचिरोली येथे "परीक्षा भवन" व "प्रशासकीय इमारत (पहिल्या व दुसऱ्या मजल्याचे)" बांधकामासाठी दि.२९.०३.२०१७ रोजीच्या शासन निर्णयान्वये रु.४५७१.९३ लक्ष (अक्षरी रुपये पंचेचाळीस कोटी एकाहत्तर लक्ष त्र्याण्णव हजार फक्त) इतक्या रक्कमेस दिलेल्या प्रशासकीय मान्यतेच्या अधिन राहून सन २०२२ २३ या आर्थिक वर्षामध्ये गोंडवाना विद्यापीठाची स्थापना (२२०२ एच ५८१)" या लेखाशिर्षाखाली "परीक्षा भवन" व "प्रशासकीय इमारत बांधकामासाठी पुरवणी मागणीद्वारे अर्थसंकल्पित केलेल्या निधीतुन सदरहू बांधकामाकरीता रु.६,८५,००,०००/- (अक्षरी रुपये सहा कोटी पंच्याऐंशी लक्ष फक्त) इतकी तरतूद वितरीत करण्यास शासन मान्यता देण्यात येत आहे.
१. सदर खर्च "मागणी क्र. डब्ल्यु- ०२, मुख्य लेखाशीर्ष २२०२- सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२२) गोंडवाना विद्यापीठाची स्थापना ३१ सहायक अनुदाने (वेतनेत्तर) (२२०२ एच ५८१)" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा, २. सदरहू मंजूर झालेली तरतुद गोंडवाना विद्यापीठ, गडचिरोली यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल-२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल
# Page 2
शासन निर्णय क्रमांकः गोंविग-२०१२/(२६०/१२)/विशि-२
याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.