# Page 1
गुणवत्ता दर्जा सुधार योजनेंतर्गत पीएच.डी.करण्याकरीता प्रतिनियुक्तीवर पाठविण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः प्रतिनि-३५२२/प्र.क्र.२०/२२/तांशि-७
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: २४ जानेवारी, २०२२.
वाचा : १. उच्च व तंत्र शिक्षण विभाग, शासन निर्णय क्रमांक-प्रतिनि-३५२०/प्र.क्र.९९/२०/तांशि-७, दि.२४/०२/२०२१.
२. तंत्रशिक्षण संचालनालयाचे पत्र क्र.४अ/आस्था/तंत्रनिकेतन क्यूआयपी/२०२२-२३/२१, दि.१२/०१/२०२२.
शासन आदेश: शासकीय तंत्रनिकेतनातील खालील तक्त्यात नमूद केलेल्या अधिव्याख्यात्यांची गुणवत्ता दर्जा सुधार योजनेंतर्गत उच्च शिक्षणासाठी (पीएच. डी. अभ्यासक्रम) सन २०२२-२०२३ या शैक्षणिक वर्षापासून ०३ (तीन) वर्षे कालावधीसाठी त्यांचे नावासमोरील संस्थेमध्ये निवड झालेली आहे.
-------------------------------------------------------------------------------------------------------------------------------------------------
| 'अ. वि क्र | अध्यापकाचे नाव व पदनाम | कार्यरत असलेल्या संस्थेचे नाव | पीएच.डी. करीता प्रवेश घेतलेल्या संस्थेचे नाव |
| १. | श्री. निलेश विजयकुमार भालेराव, अधिव्याख्याता, संगणक अभियांत्रिकी | शासकीय तंत्रनिकेतन, सोलापूर | नॅशनल इन्स्टिट्यूट ऑफ टेक्नॉलॉजी, तिरुचिरापल्ली |
| २ | श्री. देवेंद्र गजानन पेंडोखरे, अधिव्याख्याता, यंत्र अभियांत्रिकी | शासकीय तंत्रनिकेतन, ठाणे | जाधवपूर विद्यापीठ, कोलकाता |
-------------------------------------------------------------------------------------------------------------------------------------------------
२. संदर्भाधीन क्र.१ येथील शासन निर्णयान्वये गुणवत्ता दर्जा सुधार योजेनेंतर्गत शासकीय अभियांत्रिकी/ औषधनिर्माणशास्त्र महाविद्यालये, शासकीय तंत्रनिकेतने व अशासकीय अनुदानित अभियांत्रिकी महाविद्यालये यामधील अध्यापकांना उच्च शिक्षणाकरीता प्रतिनियुक्तीवर पाठविण्यासाठी सुधारीत मार्गदर्शक सूचना निर्गमित करण्यात आल्या आहेत. सदर मार्गदर्शक सुचनांनुसार अध्यापकांना पीएच.डी अभ्यासक्रमाकरीता प्रतिनियुक्तीवर पाठविण्यासाठीची पात्रता, प्रतिनियुक्तीवर जाण्यासाठी उमेदवारांस प्रवेश मिळालेल्या संस्थांचे प्राधान्यक्रम निश्चित करण्यात आले आहेत. सदरच्या पात्रता/निकष व प्राधान्यक्रम विचारात घेऊन व संचालक, तंत्रशिक्षण यांच्या स्तरावर गठीत करण्यात आलेल्या निवड समितीच्या शिफारशीस अनुलक्षून, उपरोक्त अध्यापकांना सन २०२२-२३ या शैक्षणिक वर्षापासून ०३ वर्षांच्या कालावधीसाठी पीएच.डी अभ्यासक्रमाकरीता प्रतिनियुक्तीवर पाठविण्यास शासनाची मंजूरी देण्यात येत आहे.
३. संबंधित अध्यापकांना प्रतिनियुक्तीसाठी कार्यमुक्त करण्यापूर्वी संदर्भाधीन क्र.१ येथील शासन निर्णयामधील अ.क्र. १(अ)(९) नुसार अध्यापकांकडून हमीपत्र घेण्याची दक्षता संचालक, तंत्रशिक्षण यांनी घ्यावी. सदर अध्यापकांना संस्थेतून कार्यमुक्त केल्याच्या दिनांकापासून त्यांचा प्रतिनियुक्तीचा कालावधी सुरु होईल.
# Page 2
शासन आदेश क्रमांकः प्रतिनि-३५२२/प्र.क्र.२०/२२/तांशि-७
४. संबंधित अध्यापकांना संदर्भाधीन क्र.१ येथील शासन निर्णयामधील अ.क्र. १ (अ)(७) ते (१४) येथील अटी व शर्ती लागू राहतील.
५. संबंधित अध्यापकांनी पीएच.डी अभ्यासक्रम पूर्ण केल्यानंतर संदर्भाधीन क्र.१ येथील शासन निर्णयामधील अ.क्र.४ येथे नमूद “अपेक्षित उपक्रम” या शीर्षाखाली नमूद उपक्रम/जबाबदा-या पूर्ण करणे आवश्यक आहे. सदर जबाबदा-या पूर्ण केल्या आहेत किंवा कसे याचा वस्तुनिष्ठ अहवाल प्रतिवर्षी संबंधित अध्यापकांनी स्वयं मूल्यनिर्धारण अहवालासोबत जोडणे आवश्यक राहील व त्याची नोंद सदर अहवालात प्रतिवर्षी घेतली जाईल.
६. असे प्रमाणित करण्यात येते की, उपरोक्त अध्यापकांना गुणवत्ता दर्जा सुधार कार्यक्रमानुसार पीएच.डी.
अभ्यासक्रमासाठी प्रतिनियुक्तीवर पाठविण्यात आले नसते तर, वरील अभ्यासक्रमाच्या काळात ते त्याच पदावर स्थानापन्न राहीले असते.
७. सदर आदेश सक्षम प्राधिका-यांच्या मान्यतेने निर्गमित करण्यात येत आहेत.