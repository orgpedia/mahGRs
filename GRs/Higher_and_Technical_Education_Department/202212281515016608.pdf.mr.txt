# Page 1
श्रीम. शैला सारंग, तत्कालिन सहसंचालक, उच्च शिक्षण, नांदेड यांच्याविरुद्ध प्राप्त तक्रारींची चौकशी करण्यासाठी गठित समितीस अहवाल सादर
करण्यासाठी मुदत वाढवून देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. तक्रार २०१८/प्र.क्र.२७५/मशि-१
मंत्रालय विस्तार भवन, मुंबई - ४०० ०३२.
दिनांक : २८ डिसेंबर, २०२२.
वाचा :- (१) शासन निर्णय क्र. तक्रार-२०१८/प्र.क्र.२७५/मशि-१, दि. १४.११.२०२२.
(२) ग्रंथालय संचालक, महाराष्ट्र राज्य, मुंबई यांचे पत्र दिनांक १४.१२.२०२२.
प्रस्तावना :
संदर्भाधिन क्रमांक १ येथील शासन निर्णयान्वये, सन २०१८ च्या हिवाळी अधिवेशनामध्ये मा. मंत्री (उच्च व तंत्र शिक्षण) यांनी दिलेल्या आश्वासनानुसार श्रीम. शैला सारंग, तत्कालिन सहसंचालक, उच्च शिक्षण, नांदेड यांच्याविरुद्ध प्राप्त तक्रारींच्या अनुषंगाने चौकशी करण्यासाठी श्री. दत्तात्रेय क्षीरसागर, संचालक, ग्रंथालय संचालनालय, मुंबई यांच्या अध्यक्षतेखाली एक सदस्यीय समिती गठित करण्यात आली आहे. सदर समितीने प्रस्तुत प्रकरणाची चौकशी करुन एक महिन्याच्या आंत शासनास अहवाल सादर करावयाचा आहे. संदर्भाधिन क्रमांक २ येथील पत्रान्वये एक सदस्यीय समितीने प्रस्तुत प्रकरणाची चौकशी करुन अहवाल सादर करण्यासाठी ३ महिन्याची मुदत वाढवून देण्याची विनंती केली आहे. त्यानुसार सदर समितीस प्रस्तुत प्रकरणाची चौकशी करुन अहवाल सादर करण्यासाठी मुदत वाढवून देण्याची बाब शासनाच्या विचाराधीन होती.
शासन निर्णय:
संदर्भाधिन क्रमांक १ येथील शासन निर्णयान्वये, श्रीम. शैला सारंग तत्कालीन सहसंचालक, उच्च शिक्षण, नांदेड यांच्याविरुद्ध प्राप्त तक्रारींच्या अनुषंगाने चौकशी करण्यासाठी एक सदस्यीय समिती गठित करण्यात आली आहे. सदर समितीने केलेल्या विनंतीनुसार, प्रस्तुत प्रकरणाची चौकशी करुन अहवाल सादर करण्यासाठी दिनांक २८ फेब्रुवारी, २०२३ पर्यंत मुदत वाढवून देण्याचा निर्णय शासनाने घेतला आहे.
२. सदर समितीने श्रीम. शैला सारंग, तत्कालिन सहसंचालक, उच्च शिक्षण, नांदेड यांच्याविरुद्ध प्राप्त झालेल्या तक्रारींच्या अनुषंगाने चौकशी करुन, उपरोक्त मुदतीत अहवाल शासनास सादर करावा.
# Page 2