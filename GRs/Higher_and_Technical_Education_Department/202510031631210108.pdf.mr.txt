# Page 1
अखिल भारतीय तंत्र शिक्षण परिषद, नवी दिल्ली
यांच्या मान्यतेस अनुसरुन, शैक्षणिक वर्ष २०२५-
२६ पासून विद्यमान विनाअनुदानित संस्थेत
Twinning Programme अंतर्गत अभ्यासक्रम सुरु
करण्यासाठी शासन मान्यता देण्याबाबत.
(दत्ताजीराव कदम टेक्निकल एज्युकेशन
सोसायटीचे टेक्स्टाईल ॲन्ड इंजिनिअरींग
इन्स्टिट्युट, इचलकरंजी, कोल्हापूर)
महाराष्ट्र शासन
उच्च व तंत्र शिक्षण विभाग
शासन निर्णय क्र.मान्यता-२०२५/प्र.क्र.६१९/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: ०३ ऑक्टोबर, २०२५.
संदर्भ : १) अखिल भारतीय तंत्र शिक्षण परिषद, नवी दिल्ली यांचे पत्र एफ.नं.वेस्टर्न/१-
४४६४३७४८४५४/२०२५/EOA, दि.१०.०४.२०२५.
२) संचालक, तंत्र शिक्षण संचालनालय, यांचे पत्र क्र.२/एनजीसी/ Twinning
Programme मान्यता/अभियांत्रिकी /२०२५/६८२, दि.०४.०८.२०२५.
प्रस्तावना :
अखिल भारतीय तंत्र शिक्षण परिषद, नवी दिल्ली यांनी संदर्भ क्र.१ येथील पत्रान्वये
दिलेल्या मान्यतेस अनुसरुन, संचालक, तंत्रशिक्षण यांनी संदर्भ क्र.२ येथील पत्रान्वये दत्ताजीराव
कदम टेक्निकल एज्युकेशन सोसायटीचे टेक्स्टाईल ॲन्ड इंजिनिअरींग इन्स्टिट्युट,
इचलकरंजी, कोल्हापूर या विद्यमान विनाअनुदानित संस्थेत शैक्षणिक वर्ष २०२५-२६ पासून
Twinning Programme अंतर्गत अभ्यासक्रम सुरू करण्यासाठी शासन मान्यता देण्याबाबतचा
प्रस्ताव सादर केला आहे. त्यानुसार मान्यता देण्याची बाब शासनाच्या विचाराधीन होती.
शासन निर्णय :-
अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन व
संचालक, तंत्र शिक्षण यांच्या प्रस्तावानुसार, दत्ताजीराव कदम टेक्निकल एज्युकेशन सोसायटीचे
टेक्स्टाईल ॲन्ड इंजिनिअरींग इन्स्टिट्युट, इचलकरंजी, कोल्हापूर या विद्यमान विनाअनुदानित
संस्थेमध्ये, प्रपत्रात दर्शविल्याप्रमाणे Twinning Programme अंतर्गत, ८ अभ्यासक्रम शैक्षणिक
वर्ष २०२५-२६ पासून कायम विनाअनुदानित तत्वावर सुरू करण्यास खालील अटी व शतींच्या
अधीन राहून शासन मान्यता देण्यात येत आहे.:-
# Page 2
अटी व शर्ती :-
१)सदर अभ्यासक्रमांची मान्यता ही कायम विनाअनुदान तत्वावर राहील.
२)प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच
दि.२१.०५.१९८३ च्या शासन निर्णयातील अटींची पूर्तता करणे, संस्थेस बंधनकारक
राहील.
३)Twinning Programme अंतर्गत असलेल्या अभ्यासक्रमांचे नामाभिधान हे अखिल
भारतीय तंत्र शिक्षण परिषदेने वेळोवेळी प्रसिध्द केलेल्या अभ्यासक्रमांच्या
नामाभिधानाप्रमाणे असणे आवश्यक आहे.
४)संबधित विद्यमान महाविद्यालय / संस्थेने प्रस्तावित Twinning Programme
अभ्यासक्रमांसाठी अखिल भारतीय तंत्र शिक्षण परिषद व संबधित विद्यापीठ यांच्या
मानकांनुसार मुलभूत भौतिक सोयीसुविधांची पुर्तता करणे अनिवार्य राहील. तसेच,
शिक्षकवृंद व इतर तांत्रिक कर्मचारी, ग्रंथालयाकरिता आवश्यक ती पुस्तके,
नियतकालिके, प्रयोगशाळा, वाचनालय, वर्गखोल्या इ. स्वतंत्रपणे उभारणे आवश्यक
राहील.
५)Twinning Programme अंतर्गत अभ्यासक्रमांच्या प्रवेशाकरिता विद्यार्थ्यांची राज्य
सामाईक प्रवेश परीक्षा कक्ष, मुंबई यांचेकडे नोंदणी करण्यात यावी. सदर यादीतील
विद्यार्थ्यांमधून गुणवत्तेनुसार सदरहू अभ्यासक्रमाचे प्रवेश संस्थास्तरावर करण्यात येतील.
६)सदरहू अभ्यासक्रमासाठीचे प्रवेश हे संस्थास्तरावर होणार असल्यामुळे, या अभ्यासक्रमांना
प्रवेश घेणाऱ्या विद्यार्थ्यांना शासनाची कोणत्याही प्रकारची शिष्ट्यवृत्ती, शुल्क सवलत
अनुज्ञेय असणार नाही.
७)Twinning Programme राबविणाऱ्या संस्थांमध्ये शिक्षण घेत असलेल्या विद्यार्थ्यांना
परदेशी संस्थांमधील शिक्षण घेण्यासाठी संबंधित देशाचा व्हिसा प्राप्त करुन घेणे
आवश्यक राहील.
८)विद्यार्थ्यांना अभ्यासक्रम पूर्ण करण्यासाठी लागणाऱ्या एकूण श्रेयांक (Credits) पैकी
जास्तीत जास्त ४० % श्रेयांक (Credits) हे Twinning Programme अंतर्गत परदेशी
विद्यापीठ / संस्था यामधून पूर्ण करता येतील.
९)परस्पर साहचर्याने Twinning Programme राबविणाऱ्या संस्थांना राष्ट्रीय हितास बाधा
आणणारे कोणतेही अभ्यासक्रम राबविता येणार नाहीत.
१०)Twinning Programme अंतर्गत अभ्यासक्रम राबविणाऱ्या संस्थेने ते संलग्नित असलेल्या
शिवाजी विद्यापीठ, कोल्हापूर यांचेकडून ना-हरकत प्रमाणपत्र प्राप्त करुन घेणे अनिवार्य
राहील.
# Page 3
११) सदर मान्यताप्राप्त संस्थेने, अखिल भारतीय तंत्र शिक्षण परिषद, नवी दिल्ली यांच्या
दि.१०.०४.२०२५ रोजीच्या मान्यता पत्रामध्ये (EOA) नमूद 1) Central Michigan
University USA 2) Tennessee Tech University Cookeville, USA 3) Central Michigan University, US या परदेशी विद्यापीठ/संस्थांशी Twinning Programme
राबविण्यासाठी, अभ्यासक्रमाच्या संपूर्ण कालावधीकरिता सामंजस्य करार करणे
आव्यक राहील. तसेच, अखिल भारतीय तंत्र शिक्षण परिषदेकडून वेळोवेळी मान्यता
देण्यात येणाऱ्या परदेशी विद्यापीठ / संस्थांशी अभ्यासक्रमाच्या संपूर्ण कालावधीकरिता
सामंजस्य करार करणे संस्थेवर बंधनकारक राहील.
१२) Twinning Programme अंतर्गत राबविण्यात येणा-या अभ्यासक्रमास कोणत्याही
अधिसंख्य जागा (TFWS, EWS, J&K, GO! Nominee इ.) तसेच थेट द्वितीय, तृतीय व
चतुर्थ वर्षासाठी Lateral Entry प्रवेश अनुज्ञेय असणार नाहीत.
१३) संस्थेस प्रत्येक वर्षी संस्थेच्या संकेतस्थळावरुन अखिल भारतीय तंत्रशिक्षण परिषदेकडे
अहवाल सादर करावा लागेल. ज्यामध्ये प्रवेशित विद्यार्थ्यांची संख्या, त्यांची नावे,
राबविण्यात येणारे अभ्यासक्रम, विद्यार्थ्याकडून जमा झालेले शुल्क, परदेशी
विद्यापीठ/संस्थांकडून भारतीय संस्थांकडे पाठविण्यात आलेले शुल्क, पदविका, पदवी
प्राप्त करणाऱ्या विद्यार्थ्याची संख्या इत्यादी बाबत माहिती नमूद करणे आवश्‍यक राहील.
१४) विद्यार्थ्यांना प्रदान करण्यात येणारी पदविका किंवा पदवी ही AICTE तसेच UGC यांनी
वेळोवेळी निर्गमित केलेल्या मानकास अनुसरून असावी.
१५) संबंधित संस्था व विद्यापीठे / परदेशी संस्था यांना परराष्ट्र व्यवहार मंत्रालय, शिक्षण
मंत्रालय व अखिल भारतीय तंत्र शिक्षण परिषद यांनी वेळोवेळी निर्गमित केलेल्या अटी व
शर्ती लागू राहतील.
१६) संस्थेने Twinning Programme अभ्यासक्रमाकरिता संस्थेची माहितीपुस्तिका त्यांच्या
संकेतस्थळावर प्रसिध्द करावी तसेच, Twinning Programme अंतर्गत राबविण्यात
येणाऱ्या अभ्यासक्रमांची माहिती अभ्यासक्रमाच्या संपुर्ण कालावधीकरिता आकारण्यात
यावयाच्या AAAI शुल्कासह संकेतस्थळावर प्रसिध्द करावी. तसेच प्रवेशित
विद्यार्थ्यांची यादी संस्थेच्या / विद्यापीठाच्या संकेतस्थळावर विद्यार्थ्याच्या तसेच इतर
संबंधितांच्या माहितीसाठी प्रसिध्द करणे आवश्यक राहील.
१७) Twinning Programme अभ्यासक्रमासाठी प्रवेशा घेणाऱ्या विद्यार्थ्यांना कोणत्याही
परिस्थितीत संस्थाबदल किंवा शाखाबदल अनुज्ञेय असणार नाही.
१८) Twinning Programme अभ्यासक्रमांतर्गत देण्यात येणारी पदविका / पदवी / पदव्युत्तर
पदवी ही भारतीय संस्थेनेच प्रदान करणे आवश्‍यक राहील.
# Page 4
१९)सदर Twinning Programme अंतर्गत प्रवेश घेणाऱ्या विद्यार्थ्यांना पारंपारिक पध्दतीनुसार
म्हणजेच प्रत्यक्षरित्या (Conventional Mode) संबंधित संस्था/परदेशी विद्यापीठांच्या
परिसरात शिकविणे बंधनकारक असेल.
२०)Twinning Programme अंतर्गत परदेशी संस्था / विद्यापीठामार्फत शिकवण्यात येणारे
विषयनिहाय अभ्यासक्रमाचे घटक तसेच संबंधित संस्थेद्वारे शिकविण्यात येणाऱ्या
अभ्यासक्रमाचे घटक यांची पुनरावृत्ती (Overlapping) नसावी. पुनरावृत्ती आढळल्यास
या अभ्यासक्रमाद्वारे प्रदान करण्यात आलेले श्रेयांक (Credits) विचारात घेण्यात येऊ
नयेत.
२१)Twinning Programme अंतर्गत देण्यात येणारी पदविका, पदवी, पदव्युत्तर पदवी ही
UGC Act, १९५६ च्या कलम २२ च्या पोटकलम ३ मधील मापदंडानुसार निर्गमित
केलेली असावी.
२२)Twinning Programme राबविणाऱ्या संस्थेने, अपरिहार्य कारणास्तव अभ्यासक्रम पूर्ण न
करु शकणाऱ्या विद्यार्थ्यांना अभ्यासक्रम सोडावयाचा झाल्यास, त्या टप्प्यावर पुढील
शिक्षण तथा नोकरीसाठी लागणारे किमान कौशल्य विकसित करण्याची तरतूद संबंधित
संस्थेने करणे आवश्यक आहे.
२३)इतर आवश्यक तरतूदी या Twinning Programme राबविणाऱ्या संस्थेने त्या-त्या
देशातील नियम व तरतूदीनुसार निश्चित करणे आवश्यक राहील.
२४)परदेशी विद्यापीठांच्या साहचर्यातून देण्यात येणाऱ्या अभ्यासक्रमासंबंधी केंद्रशासनाने
वेळोवेळी निर्धारीत केलेल्या नियमांचे पालन करणे संबंधित संस्थेस बंधनकारक राहिल.
२५)ज्या ठिकाणी शुल्कामध्ये परदेशी चलनाचा अंतर्भाव असेल, अशा वेळी संस्थेस रिझर्व बँक
ऑफ इंडिया व केंद्र शासन यांनी वेळोवेळी घालून दिलेले नियम, परिनियम, कायदे
पाळणे बंधनकारक असेल.
२६)Twinning Programme राबविणाऱ्या संस्थेने, त्यांच्या संस्थेत परराष्ट्र व्यवहार कार्यालय
स्थापन करुन एका समन्वयकाची (Single Point Contact) नेमणूक करणे आवश्यक आहे
व त्याने विद्यापीठ अनुदान आयोगाच्या दि.०२.०५.२०२२ रोजीच्या अधिसूचनेतील कलम
६ मधील सर्व संबंधितांशी समन्वय ठेवणे, तक्रार निवारण करणे इत्यादी नेमून दिलेली
काये करणे बंधनकारक राहतील.
२७)सदर अभ्यासक्रमाचे शुल्क हे शुल्क नियामक प्राधिकरण यांचेकडून निश्चित करुन घेणे
आवश्यक राहील. विहीत शुल्कापेक्षा जास्त शुल्क संस्थेने आकारल्यास,
महाविद्यालयावर महाराष्ट्र एज्युकेशनल इन्स्टिट्युशन (प्रोहिबिशन ऑफ कॅपिटेशन फी)
अॅक्ट, १९८७ अनुसार कारवाई करण्यात येईल.
# Page 5
२८)Twinning Programme अभ्यासक्रमांसाठी महाविद्यालय / संस्थेने संबंधित विद्यापीठाचे
वेळोवेळी संलग्निकरण प्राप्त करुन घेणे आवश्यक राहील. तसेच विद्यापीठांनी निर्धारीत
केलेल्या अटींचे पालन करणे बंधनकारक राहील.
२९)Twinning Programme अभ्यासक्रमांसाठी परदेशी विद्यापीठांशी संलग्नीकरण हे अखिल
भारतीय तंत्र शिक्षण परिषद, नवी दिल्ली यांनी दिलेल्या मान्यतेनुसार राहील.
३०)संबंधित Twinning Programme अभ्यासक्रम चालविण्याकरिता पूर्णवेळ शिक्षकवृंद व
इतर तांत्रिक कर्मचारी अखिल भारतीय तंत्रशिक्षण परिषद, नवी दिल्ली व संबंधित
विद्यापीठाच्या मानकानुसार नियुक्त करावेत. त्यांना नियमानुसार वेतन व भत्ते देण्यात
यावेत. तसेच शिक्षकवृंद व इतर कर्मचाऱ्यांच्या वेतन व भत्ते इ. बाबत शासनाकडे तक्रारी
आल्यास संस्थेवर कडक कारवाई करण्यात येईल.
३१)शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी
विहित केलेल्या सर्व अटी व शर्ती मान्य असल्याबाबत महाविद्यालय / संस्थेने संचालक,
तंत्र शिक्षण संचालनालय, मुंबई यांच्याशी करारनामा करावा लागेल तसेच,
महाविद्यालयाने आवश्यक कागदपत्रांची आणि औपचारिक बाबींची पूर्तता संचालक, तंत्र
शिक्षण यांच्या संमतीने समाधानकारकरित्या पूर्ण करावी.
३२)संबंधित महाविद्यालय संस्थेने / संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
३३)रॅगिंगसंदर्भात मा.. सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग अॅक्ट
१९९९ यांची कठोरपणे अंमलबजावणी करणे Twinning Programme अभ्यासक्रम सुरू
करणाऱ्या संस्थेकरिता बंधनकारक राहील.
३४)संबंधित महाविद्यालय संस्थेने Twinning Programme अभ्यासक्रम चालविण्यासाठी
आवश्यक स्थावर जंगम मालमत्तेकरिता शासनाकडून किंवा कोणत्याही वित्तीय
संस्थेकडून कर्ज घेतले असल्याचे निदर्शनास आल्यास त्यांची परतफेड करण्याची
सर्वस्वी जबाबदारी संस्थेची/ महाविद्यालयाची राहील.
३५)जर संबंधित महाविद्यालय संस्थेने संचालक, तंत्र शिक्षण संचालनालय, महाराष्ट्र राज्य,
मुंबई यांच्याकडे नोंदणी शुल्काचा भरणा केलेला नसेल तर, अंतिम मान्यता देण्यापूर्वी
संचालकांनी महाविद्यालयाकडून सदर नोंदणी शुल्क वसूल करावे.
३६)याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून
दिलेल्या अन्य अटी व शर्ती महाविद्यालयावर बंधनकारक राहतील.
# Page 6
२. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 7