# Page 1
महाराष्ट्र सार्वजनिक विद्यापीठ अधिनियम, २०१६ मध्ये सुधारणा करण्यासाठी समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: साविअ-२०२०/प्र.क्र.३७/विशि-४
हुतात्मा राजगुरु चौक, मादाम कामा मार्ग,
मंत्रालय, मुंबई : ४०० ०३२.
तारीख : १९ ऑक्टोबर, २०२०.
प्रस्तावना : जागतिकीकरणाच्या शैक्षणिक स्पर्धेमध्ये टिकून राहण्यासाठी व देशाची प्रगती होण्यासाठी राज्यातील विद्यार्थ्यांना दर्जेदार उच्च शिक्षण मिळणे आवश्यक आहे. यासाठी राज्यातील उच्च व तंत्र शिक्षणाचा दर्जा उंचावणे, गुणवत्ता वाढविणे, त्यांचे बळकटीकरण करणे गरजेचे आहे. तसेच मा. राज्यपाल तथा कुलपती, विविध लोकप्रतिनिधी व विद्यार्थी संघटना यांचेकडून विद्यापीठाच्या अधिनियमात दुरुस्ती करण्याबाबत मागणी करण्यात येत होती. महाराष्ट्र सार्वजनिक विद्यापीठ अधिनियम, २०१६ अन्वये कामकाज करताना विद्यापीठ, महाविद्यालये यांना अडचणी उद्भवत असल्याचे निदर्शनास आले आहे.
उपरोक्त बाबी लक्षात घेता, महाराष्ट्र सार्वजनिक विद्यापीठ अधिनियम, २०१६ या अधिनियमात दुरुस्ती करण्यासाठी एक उच्च स्तरीय समिती गठीत करण्याची बाब शासनाच्या विचाराधीन होती.
शासन निर्णय : उच्च शिक्षण क्षेत्रात झालेला अमुलाग्र बदल, नवीन शैक्षणिक प्रवाह इत्यादीच्या पार्श्वभूमीवर उच्च शिक्षण अधिक सुसंगत, संशोधनात्मक, रोजगारक्षम असणे व ते समाजातील सर्व घटकांना सहजरित्या उपलब्ध होणे आवश्यक आहे. महाराष्ट्र सार्वजनिक विद्यापीठ अधिनियमाद्वारे उच्च शिक्षण देणाऱ्या विविध शैक्षणिक संस्था, महाविद्यालये, विद्यापीठे इत्यादी मध्ये निकोप व पोषक असे वातावरण निर्माण करुन विद्यार्थी हाच उच्च शिक्षणाचा केंद्रबिंदू मानून त्या दृष्टीने नियोजन करणे आवश्यक आहे.
राज्यातील उच्च शिक्षणाचा दर्जा उंचावण्यासाठी विद्यापीठ अनुदान आयोग, अखिल भारतीय तंत्र शिक्षण परिषद यांनी केलेल्या नविन शैक्षणिक सुधारणा इत्यादी बाबी तपासून महाराष्ट्र सार्वजनिक विद्यापीठ अधिनियम, २०१६ मध्ये सुधारणा करणे अपरिहार्य आहे. यासाठी राज्य शासन खालील समिती गठीत करण्यास मान्यता देत आहे.
-------------------------------------------------------------------------------------------
| अ.क्र. | सदस्य | पदनाम |
| १ | डॉ. सुखदेव थोरात, माजी अध्यक्ष, विद्यापीठ अनुदान आयोग | अध्यक्ष |
| २ | डॉ.डी. टी शिर्के, कुलगुरु, शिवाजी विद्यापीठ, कोल्हापूर | सदस्य |
| ३ | डॉ. उद्धव भोसले, कुलगुरु, स्वामी रामानंद तीर्थ मराठवाडा विद्यापीठ, नांदेड | सदस्य |
| ४ | डॉ. राजन वेळुकर, माजी कुलगुरु, मुंबई विद्यापीठ, मुंबई | सदस्य |
| ५ | डॉ. विजय खोले, माजी कुलगुरु, मुंबई विद्यापीठ, मुंबई | सदस्य |
| ६ | डॉ. बी.टी. साबळे, माजी कुलगुरु, यशवंतराव चव्हाण महाराष्ट्र मुक्त विद्यापीठ, नाशिक | सदस्य |
| ७ | डॉ. नरेशचंद्र, माजी प्र-कुलगुरु, मुंबई विद्यापीठ, मुंबई | सदस्य |
| ८ | अॅड.हर्षद भडभडे, मा.उच्च न्यायालय, मुंबई | सदस्य |
| ९ | श्रीमती परवीन सय्यद, विधी अधिकारी, सावित्रीबाई फुले पुणे विद्यापीठ, पुणे | सदस्य |
| १० | डॉ. रचिता एस. राथो, सहयोगी प्राध्यापक, शासकीय विधी महाविद्यालय, मुंबई | सदस्य |
-------------------------------------------------------------------------------------------
# Page 2
शासन निर्णय क्रमांक: साविअ-२०२०/प्र.क्र.३७/विशि-४
------------------------------------------------------------------
| ११ | श्रीमती शितल देवरुखकर शेठ, सिनेट सदस्य, मुंबई विद्यापीठ | सदस्य |
| १२ | प्रा. प्रसाद दोडे, दत्ता मेघे अभियांत्रिकी महाविद्यालय | सदस्य |
| १३ | संचालक, तंत्र शिक्षण, मुंबई | सदस्य |
| १४ | संचालक, उच्च शिक्षण, पुणे | सदस्य सचिव |
------------------------------------------------------------------
समितीची कार्यकक्षा:
१. समितीने सध्या अस्तित्वात असलेल्या अधिनियमातील सर्व कलमांचा अभ्यास करुन सुधारणा करणे आवश्यक आहे.
२. सुधारित नविन अधिनियम हा केंद्र शासनाच्या सुधारीत शैक्षणिक धोरणाशी सुसंगत असावा.
३. समितीने शिफारस करतांना राष्ट्रीय व आंतरराष्ट्रीय स्तरावर अवलंबिल्या जात असलेल्या उपाययोजनांचा व अधिनियमांचा विचार करावा व सदर अधिनियमातील कलम स्वयंस्पष्ट व सुटसुटीत असावीत.
४. समितीने व्यवहार्य (Practical), वस्तुनिष्ठ (Physical) व अंमलबजावणी करता (viable) येतील अशा शिफारशी कराव्यात.
५. समितीने आपला अंतरीम अहवाल शासनास ३ महिन्यात सादर करावा.
समितीला आवश्यक ती सर्व प्रशासकीय मदत सावित्रीबाई फुले पुणे विद्यापीठ, पुणे यांनी उपलब्ध करुन द्यावी. तसेच समितीसाठी बैठक भत्त्यासह येणारा संपूर्ण खर्च विद्यापीठाने त्यांच्या निधीतून विद्यापीठाच्या नियमावलीप्रमाणे करावा.
# Page 3