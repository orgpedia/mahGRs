# Page 1
अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर न केलेल्या कर्मचाऱ्यांसाठी अधिसंख्य पद निर्माण करणेबाबत.
महाराष्ट्र शासन
उच्च व तंत्र शिक्षण विभाग,
शासन परिपत्रक क्र. संकीर्ण-२०२१/प्र.क्र.४७/विशि-५,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १३ जूलै, २०२१
संदर्भ : १. शासन निर्णय, सामान्य प्रशासन विभाग, क्र. बीबीसी - २०१८/प्र.क्र.३०८/१६-ब, दि. २१ डिसेंबर, २०१९.
२. शासन निर्णय, सामान्य प्रशासन विभाग, क्र. बीबीसी-२०२०/प्र.क्र.१८७/१६-ब, दि. ३० जून, २०२०.
प्रस्तावना :
मा. सर्वोच्च न्यायालयाने सिव्हिल अपील क्र. ८९२८/२०१५ (चेअरमन अँड मॅनेजिंग डायरेक्टर, एफसीआय आणि इतर विरुध्द बलराम बहिरा व इतर) व इतर याचिकांमध्ये दि. ०६/०७/२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरवलेल्या व्यक्तींना शासकीय सेवेत संरक्षण देय ठरत
नाही, असा निर्णय दिलेला आहे. मा. उच्च न्यायालयाच्या नागपूर खंडपीठाने याचिका क्र. ३१४०/२००८ मध्ये दि. २८/०९/२०१८ च्या आदेशान्वये मा. सर्वोच्च न्यायालयाच्या आदेशानुसार दि. ३१/१२/२०१९ पर्यंत कार्यवाही करण्याचे आदेश दिलेले आहेत. मा. उच्च न्यायालयाचे आदेश विचारात घेता, मा. सर्वोच्च न्यायालयाच्या निर्णयाची राज्यात अंमलबजावणी करण्यासंदर्भात सामान्य प्रशासन विभागाने दि. २१/१२/२०१९ रोजीच्या शासन निर्णयान्वये निर्देश
दिलेले आहेत. त्यानुसार उच्च व तंत्र शिक्षण विभागाच्या अधिनस्त असलेल्या गोखले राज्यशास्त्र व अर्थशास्त्र संस्था, पुणे विद्यापीठातील अनुसूचित जमाती प्रवर्गातून नियुक्ती मिळवलेल्या तथापि, सदर प्रवर्गाची जात वैधता सादर न करु शकणाऱ्या एका कर्मचाऱ्यासाठी अधिसंख्य पद निर्माण करण्याची बाब शासनाच्या विचाराधिन होती.
शासन निर्णय : सामान्य प्रशासन विभागाने संदर्भाधिन क्र. २ येथील शसन निर्णयान्वये दि. २१/१२/२०१९ रोजीच्या शासन निर्णयातील परि. क्र.१ (अ) ते (इ) मध्ये नमूद केलेल्या कर्मचाऱ्यांना अधिसंख्य पदावर वर्ग करण्याचे तसेच अधिसंख्य पद निर्माण करण्याचे प्राधिकार प्रशासकीय विभागांना दिलेले आहेत. त्यानुसार गोखले राज्यशास्त्र आणि अर्थशास्त्र संस्था, पुणे येथे मूळ अनुसूचित जमातीच्या राखीव संवर्गातून नियुक्त झालेले तथापि, अनुसूचित जमातीचे जात वैधता प्रमाणपत्र
# Page 2
शासन परिपत्रक क्रमांकः संकीर्ण -२०२१/प्र.क्र.४७/विशि-५,
सादर न करु शकलेल्या खालील तक्त्यात नमूद कर्मचारी यांच्यासाठी १ अधिसंख्य पद निर्माण करण्यास मान्यता देण्यात येत आहे.
------------------------------------------------------------------------------
| क्र. | कर्मचाऱ्याचे नाव | सध्याचे पद | मूळ नियुक्तीचे पद | प्रथम नियुक्ती |
| १ | श्रीमती संध्या बारापात्रे | लिपिक नि टंकलेखक | लिपिक नि टंकलेखक | दि. ०७/१०/२००३ |
------------------------------------------------------------------------------
१. अधिसंख्य पदावर सेवा वर्ग करण्यात येणारा कर्मचारी सध्या ज्या पदावर कार्यरत आहे. त्या पदासाठी निर्माण केलेली अधिसंख्य पदासंबंधित कर्मचाऱ्याची सेवा अधिसंख्य पदावर वर्ग झाल्याच्या दिनांकापासून तात्पुरत्या स्वरुपात ११ महिन्यांकरीता किंवा ते सेवेत राहिले असते, त त्या दिनांकापर्यंत यापैकी जे आधी घडेल तोपर्यंत अस्तित्वात राहील.
२. सदर शासन निर्णय सामान्य प्रशासन विभागाच्या क्र.बीबीसी-२०२०/प्र.क्र.१८७/अ/१६-ब, दि. ३०/०६/२०२० नुसार विभागास प्राप्त अधिकारानुसार निर्गमित करण्यात येत आहे.