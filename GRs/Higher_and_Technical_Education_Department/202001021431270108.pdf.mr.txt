# Page 1
दृश्य कलेच्या क्षेत्रात महत्वाचे योगदान देणाऱ्या नामवंत व जेष्ठ कलाकारांना "वासुदेव गायतोंडे कला जीवन गौरव पुरस्कार प्रदान करण्यासाठी कलाकारांची निवड करण्याकरिता निकष विहित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एडीआर - २०१९/प्र.क्र.९४/तांशि ६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक : - ०२ जानेवारी, २०२०.
प्रस्तावना : महाराष्ट्र राज्याला कलेचा समृध्द वारसा लाभला आहे. दृश्यकलेचे शिक्षण देणारी भारतातील पहिली संस्था सर ज.जी. कला महाविद्यालयाच्या स्वरुपात, सन १८५७ या वर्षी मुंबई येथे स्थापन झाली.
राज्यातील कलाकारांनी कला क्षेत्रात राष्ट्रीय तसेच, आंतरराष्ट्रीय स्तरावर लौकीक प्राप्त केला आहे.
०२. दृश्य कलेच्या क्षेत्रात महत्वाचे योगदान देणाऱ्या नामवंत व जेष्ठ कलाकारांचा यथोचित सन्मान करण्यासाठी “कै.वासुदेव गायतोंडे कला जीवन गौरव पुरस्कार” देण्याची घोषणा मा.मंत्री, वित्त व नियोजन यांनी राज्याचा सन २०१९-२० चा अर्थसंकल्प सादर करताना आपल्या अर्थसंकल्पीय भाषणामध्ये केली आहे. त्यानुसार सदर पुरस्काराकरिता सुयोग्य नामवंतांची निवड करण्यासाठी निकष विहित करण्याची बाब शासनाच्या विचाराधीन होती, त्याअनुषंगाने पुढीलप्रमाणे निर्णय घेण्यात येत आहे.
शासन निर्णय: राज्यात दृश्य कला क्षेत्रात सातत्यपूर्ण आणि निष्ठेने कार्य करणाऱ्या जेष्ठ कलाकारांना “वासुदेव गायतोंडे कला जीवन गौरव पुरस्कार” दरवर्षी प्रदान करण्यास मान्यता देण्यात येत आहे. सदर पुरस्काराचे स्वरूप रु.५.०० लक्ष फक्त (अक्षरी रुपये पाच लाख फक्त), स्मृतीचिन्ह आणि सन्मानपत्र असे राहील. सदर पुरस्कार दृश्यकलेच्या खालील क्षेत्रातील एक जेष्ठ व नामवंत कलाकार यांना दरवर्षी व क्रमनिहाय प्रदान करण्यात येईल: १. रेखा व रंगकला विभाग.
२. शिल्पकला विभाग.
३. उपयोजित कला विभाग.
४. कला व शिल्प विभाग. (अंतर्गत गृहसजावट, वस्त्रकाम, मातकाम, धातूकाम) क्रमनिहाय येणाऱ्या संबंधित कला विभागात पुरस्कारासाठी कलाकार यांची निवड न झाल्यास त्यानंतरच्या क्रमावरील विभागातील कलाकरांचा पुरस्कारासाठी विचार करण्यात येईल.
या पुरस्काराकरिता विहित केलेल्या अटी, शर्ती तसेच शोध समिती व राज्यस्तरीय निवड समिती यांची रचना व पुरस्कार निवड प्रक्रियेचे वेळापत्रक यांचा तपशील या शासन निर्णयासोबत जोडलेल्या परिशिष्ट “अ” प्रमाणे राहील.
०२. पुरस्कारासंदर्भातील राज्यस्तरीय निवड समितीचा निर्णय अंतिम असेल. विशिष्ट परिस्थितीत एखाद्या कलाकारास प्रदान करण्यात आलेला पुरस्कार योग्य कारण दर्शवून रद्द करण्याचा अधिकार शासनास राहील. तसेच, सदरचा पुरस्कार विभागून देण्यात येणार नाही.
# Page 2
शासन निर्णय क्रमांक: एडीआर - २०१९/प्र.क्र.९४/तांशि ६
०३. या प्रयोजनासाठी होणारा खर्च, “मागणी क्रमांक- डब्ल्यू - ४, २२०५ - कला व संस्कृती, १०१ - ललित कला शिक्षण, (०१) - कला संचालनालय, (०१)(०१) कला संचालनालय (अनिवार्य) २२०५००१९, ५० - इतर खर्च” या लेखाशिर्षाखाली उपलब्ध अर्थसंकल्पीय तरतूदीमधून भागविण्यात यावा.
# Page 3
# Page 4