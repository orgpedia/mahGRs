# Page 1
अकृषि विद्यापीठे व संलग्नित महाविद्यालयातील शिक्षक व शिक्षकेतर कर्मचाऱ्यांच्या प्रलंबित प्रश्नांबाबत शासनास शिफारस करण्यासाठी समिती गठित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बैठक-२०२१/प्र.क्र.१९८/२१/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख:- ०७.१०.२०२१
प्रस्तावना: राज्यातील अकृषि विद्यापीठे व संलग्नित महाविद्यालयातील शिक्षक व शिक्षकेतर कर्मचाऱ्यांच्या प्रलंबित प्रश्नांच्या अनुषंगाने मा. मंत्री (उच्च व तंत्र शिक्षण) यांच्या अध्यक्षतेखाली दि.१७.०८.२०२१ रोजी बैठक आयोजित करण्यात आली होती. सदरहू बैठकीमध्ये मा. मंत्री महोदयांनी विद्यापीठे व महाविद्यालयीन शिक्षक व शिक्षकेतर कर्मचाऱ्यांच्या प्रलंबित प्रश्नांचा आढावा घेऊन त्यानुषंगाने शासनास शिफारस करण्यासाठी लोकप्रतिनिधी व शिक्षक-शिक्षकेतर कर्मचारी संघटनांचे प्रतिनिधी यांचा समावेश असलेली समिती गठित करण्याचे निर्देश दिले आहेत. त्यानुषंगाने यासंदर्भात समिती गठित करण्याची बाब शासनाच्या विचाराधीन होती.
शासन निर्णय: मा. मंत्री ( उच्च व तंत्र शिक्षण) यांनी दिनांक १७.०८.२०२१ रोजीच्या बैठकीत दिलेल्या निर्देशानुसार खालीलप्रमाणे समिती गठित करण्यात येत आहे :
--------------------------------------------------------------------
| क्र. | समिती सदस्याचे नाव | पदनाम |
| १. | श्री. धनराज माने, संचालक, उच्च शिक्षण, महाराष्ट्र राज्य | अध्यक्ष |
| २. | श्री. विक्रम काळे, वि. प. स. | सदस्य |
| ३. | प्रा. मनिषा कायंदे. वि. प. स. | सदस्य |
| ४. | श्री. सुधीर तांबे, वि. प. स. | सदस्य |
| ५. | श्री. ना. गो. गाणार, वि. प. स. | सदस्य |
| ६. | प्रा. डॉ. अशोक मोटे (शिक्षक प्रतिनिधी) | सदस्य |
| ७. | प्रा. डॉ. अंकुश कदम (शिक्षक प्रतिनिधी) | सदस्य |
| ८. | प्रा. डॉ. सुर्यकांत जोगदंड (शिक्षक प्रतिनिधी) | सदस्य |
| ९. | प्रा. डॉ. दत्तात्रय वाबळे (शिक्षक प्रतिनिधी) | सदस्य |
| १०.  |  | श्री. मेघराज पंडीत (शिक्षकेतर प्रतिनिधी) | सदस्य |
| १२ | डॉ. सोनाली संतोष कदम (रत्नागिरी) | सदस्य |
| १३ | विभागीय सहसंचालक, उच्च शिक्षण, पुणे विभाग, पुणे | सदस्य सचिव |
--------------------------------------------------------------------
# Page 2
शासन निर्णय क्रमांकः बैठक-२०२१/प्र.क्र.१९८/२१/विशि-१
२. सदर समितीची कार्यकक्षा खालीलप्रमाणे राहील.
अ) श्री. विक्रम काळे, वि. प. स. यांनी मा. मंत्री (उच्च व तंत्र शिक्षण) यांना दिलेल्या दि.०९.०८.२०२१ रोजीच्या निवेदनातील मुद्यांबाबत विद्यापीठ अनुदान आयोगाचे व राज्य शासनाचे प्रचलित धोरण तसेच मा. उच्च न्यायालय व मा. सर्वोच्च न्यायालयाचे न्यायनिर्णय विचारात घेऊन आवश्यक उपाययोजना / सुधारणा सुचविणे.
आ) सदर समितीने आपला अहवाल तीन महिन्यात शासनास सादर करावा.