# Page 1
विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटीसंदर्भात चौकशी करण्यासाठी समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-२०२०/प्र.क्र.२०९/विशि-३
हुतात्मा राजगुरू चौक, मादाम कामा मार्ग,
मंत्रालय, विस्तार भवन, मुंबई - ४०० ०३२
दिनांक:- १७ जून, २०२१
संदर्भ : १) शासन निर्णय उच्च व तंत्र शिक्षण विभाग क्र. संकीर्ण- २०२०/२०९/विशि-३, दि. १६ डिसेंबर, २०२०
२) संचालक, माहिती तंत्रज्ञान संचालनालय, मुंबई यांचे पत्र क्र. सं. क.सं. ०३/२०२१/३९, दि. ०१ एप्रिल, २०२१
प्रस्तावना:
राज्यातील सर्व अकृषी विद्यापीठांच्या अंतिम वर्ष/ अंतिम सत्र परीक्षांच्या आढाव्याबाबत राज्यातील सर्व अकृषी विद्यापीठांच्या कुलगुरूंसोबत मा.मंत्री, उच्च व तंत्र शिक्षण यांचे अध्यक्षतेखाली दिनांक २३ ऑक्टोबर, २०२० रोजी व्हिडिओ कॉन्फरन्सिंगद्वारे बैठक घेण्यात आली. सदर बैठकीत उपस्थित सर्व कुलगुरुंनी आढावा सादर करून सविस्तर चर्चा करण्यात आली. विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटीसंदर्भात चौकशी करण्यासाठी संचालक,उच्च शिक्षण, संचालक, तंत्र शिक्षण व उपसचिव (विशि), तांत्रिक विषयातील तज्ञ, तसेच संबंधित विद्यापीठाचे कुलगुरु, कुलसचिव व संचालक, परीक्षा व मूल्यमापन मंडळ यांना निमंत्रित सदस्य म्हणून यांची एक समिती स्थापन करण्यात यावी व या समितीने आपले कामकाज दिनांक १० नोव्हेंबर, २०२० पासून सुरु करुन पुढील एक महिन्यात आपला अहवाल शासनास सादर करावा, असे निर्देश मा. मंत्री, उच्च व तंत्र शिक्षण यांनी दिले होते.
त्यास अनुसरुन उच्च व तंत्र शिक्षण विभागाच्या उपरोक्त संदर्भाधीन क्र. (१) येथील शासन निर्णयान्वये संचालक, माहिती तंत्रज्ञान संचालनालय, मंत्रालय, मुंबई यांच्या अध्यक्षतेखाली राज्यातील अकृषी विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटींबाबत चौकशी करण्यासाठी समिती स्थापन करण्यात आली होती. तथापि, सदर समितीची कार्यकक्षा तांत्रिक त्रुटींबाबत चौकशी करण्यासाठी असल्यामुळे सदर समितीमध्ये अंशतः बदल करुन संचालक, माहिती तंत्रज्ञान संचालनालय, मंत्रालय, मुंबई यांच्याऐवजी श्री. मुकेश सोमकुंवर, कक्ष अधिकारी (तांत्रिक) यांची सदर समितीमध्ये नेमणूक करावी, अशी विनंती संचालक, माहिती तंत्रज्ञान संचालनालय, मंत्रालय, मुंबई यांनी संदर्भाधीन क्र. २ येथील पत्रान्वये केली आहे. त्यास अनुसरुन सदर समितीत अंशत: बदल करुन नव्याने समिती पुनर्गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२०/प्र.क्र.२०९/विशि-३
शासन निर्णय:
संचालक, माहिती तंत्रज्ञान संचालनालय, मंत्रालय, मुंबई यांनी केलेल्या विनंतीस अनुसरुन, राज्यातील अकृषी विद्यापीठांच्या ऑनलाईन परीक्षेसंदर्भात झालेल्या तांत्रिक त्रुटींबाबत चौकशी करण्यासाठी गठीत केलेल्या समितीमध्ये अंशत: बदल करुन खालीलप्रमाणे नव्याने समिती पुनर्गठीत करण्यास मान्यता देण्यात येत आहे.
----------------------------------------------------------------------------------------------------
| अ.क्र. | मान्यवरांचे नाव | पदनाम |
| १ | संचालक, उच्च शिक्षण, महाराष्ट्र राज्य, पुणे | अध्यक्ष |
| २ | उप सचिव (विशि), उच्च व तंत्र शिक्षण विभाग, मंत्रालय, मुंबई | सदस्य |
| ३ | संचालक, तंत्र शिक्षण, महाराष्ट्र राज्य, मुंबई | सदस्य |
|  | श्री. मुकेश सोमकुंवर, कक्ष अधिकारी (तांत्रिक), माहिती तंत्रज्ञान संचालनालय, मंत्रालय, मुंबई | सदस्य |
| ५ | संबंधित विद्यापीठांचे कुलगुरु | निमंत्रित सदस्य |
| ६ | संबंधित विद्यापीठांचे कुलसचिव | निमंत्रित सदस्य |
| ७ | संबंधित विद्यापीठांचे संचालक, परीक्षा व मूल्यमापन मंडळ | निमंत्रित सदस्य |
| ८ | सहसंचालक, उच्च शिक्षण, पुणे विभाग, पुणे | सदस्य – सचिव |
----------------------------------------------------------------------------------------------------
सदरहू समिती सदर प्रकरणाची तातडीने चौकशी करुन त्याचा अहवाल शासनास एक महिन्याच्या आत सादर करेल.
# Page 3