# Page 1
महाराष्ट्र राष्ट्रीय विधी विद्यापीठ, औरंगाबाद मौजे कांचनवाडी येथील बांधकामास निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एनएलयु-२०१९/प्र.क्र.८६/विशि-२
मंत्रालय, मुंबई ४०० ०३२
दिनांक : ०८ जुलै, २०२२.
संदर्भ :- (१) शासन निर्णय समक्रमांक दि.२३.०८.२०१९.
(२) शासन निर्णय समक्रमांक दि.१४.०१.२०२१.
(३) शासन निर्णय समक्रमांक दि.१०.०६.२०२१, दि.१७.११.२०२१ व दि.०७.०१.२०२२.
(४) शासन निर्णय समक्रमांक दि.०८.०७.२०२२.
(५) कुलगुरु, महाराष्ट्र राष्ट्रीय विधी विद्यापीठ, औरंगाबाद यांचे दि.०९.०५.२०२२ रोजीचे पत्र.
प्रस्तावना : महाराष्ट्र राज्यात मुंबई, नागपूर व औरंगाबाद येथे विधी विद्यापीठाची स्थापना करण्यास मंत्रीमंडळाने मान्यता दिली आहे. सदर मान्यतेनुसार महाराष्ट्र राष्ट्रीय विधी विद्यापीठ, औरंगाबाद येथे मौजे कांचनवाडी परिसरात बांधकामासाठी रु.१४९.७२ कोटी शासनाकडून टप्प्या-टप्पाने उपलब्ध करून देण्यास संदर्भ क्र.१ येथील शासन निर्णयान्वये प्रशासकीय मान्यता देण्यात आली आहे. तसेच सदर बांधकामात Centre of Excellence या इमारतीचा समावेश करण्यास संदर्भ क्र.२ येथील शासन निर्णयान्वये प्रशासकीय मान्यता देण्यात आली आहे.
तद्नंतर प्रशासकीय मान्यतेतील बांधकामास रु.५५३४.३४ लक्ष इतका निधी संदर्भ क्र. २ व ३ येथील शासन निर्णयान्वये वितरीत केला आहे. दरम्यान महाराष्ट्र राष्ट्रीय विधी विद्यापीठ, औरंगाबाद विद्यापीठाच्या, मौजे कांचनवाडी परिसरात विविध इमारती बांधकाम करण्यास दि.२३.०८.२०१९ व दि.१४.०१.२०२१ रोजीच्या शासन निर्णयान्वये प्रशासकीय मान्यता देण्यात आली आहे. या शासन निर्णयात सुधारणा करण्याची तसेच बांधकाम न करण्यात आलेल्या इमारती रद्द करण्याची कुलसचिव, महाराष्ट्र राष्ट्रीय विधी विद्यापीठ, औरंगाबाद यांचे दि.०९.०५.२०२२ रोजीच्या पत्रान्वये विनंती करण्यात आली होती. सदरच्या प्रस्तावास मान्यता देण्याची सार्वजनिक बांधकाम विभाग, नियोजन विभाग व वित्त विभागास विनंती करण्यात आली होती. त्यास अनुसरुन तिन्ही विभागांनी संमती दर्शविली आहे. सदरच्या संमतीस अनुसरुन दि.२३.०८.२०१९ व दि.१४.०१.२०२१ रोजीचे शासन निर्णय दि.०८.०७.२०२२ रोजीच्या शासन निर्णयान्वये अधिक्रमित करण्यास मान्यता देण्यात आली असून नव्याने महाराष्ट्र राष्ट्रीय विधी विद्यापीठ औरंगाबाद करिता मौजे कांचनवाडी परिसरातील विविध बांधकामासाठी रु.१,४९,७२,१८,२२२/- (अक्षरी एकशे एकोणपन्नास कोटी बहात्तर लक्ष अठरा हजार दोनशे बावीस फक्त) इतक्या रक्कमेच्या अंदाजपत्रकास (Recapitulation Sheet) मान्यता देण्यात आली आहे. सदर बांधकामापैकी मुलां-मुलींचे वसतीगृहाचे बांधकाम करण्यासाठी तसेच Centre of Excellence या इमारतीमधील अतिरिक्त कामे करण्यास आलेला अधिकचा खर्च या दोन्ही बाबींकरिता निधी वितरीत करण्याची मागणी संदर्भ क्र.५ येथील पत्रान्वये केली आहे. सदर मागणीच्या अनुषंगाने मुला-मुलींचे वसतिगृहाच्या बांधकामाची प्रगती विचारात घेता तसेच Centre of Excellence या इमारतीमधील अतिरिक्त कामे करण्यास आलेला अधिकचा खर्च या दोन्ही बाबींकरिता रु.११,४४,००,०००/- (अक्षरी रुपये अकरा कोटी चव्वेचाळीस लक्ष फक्त) इतका निधी उपलब्ध करुन देण्याची बाब शासनाच्या विचाराधीन होती.
शासन निर्णय : महाराष्ट्र राष्ट्रीय विधी विद्यापीठ, औरंगाबाद यांना मौजे कांचनवाडी परिसरातील मुलां-मुलींचे वसतीगृहाचे बांधकाम करण्यासाठी तसेच Centre of Excellence या इमारतीमधील अतिरिक्त कामे करण्यास
# Page 2
शासन निर्णय क्रमांकः एनएलयु-२०१९/प्र.क्र.८६/विशि-२
आलेला अधिकचा खर्च या दोन्ही बाबींकरिता रु.११,४४,००,०००/- (अक्षरी रुपये अकरा कोटी चव्वेचाळीस लक्ष फक्त) इतका निधी खालील अटींच्या अधीन राहून मंजूर करण्यात येत आहे.
(१) महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
(२) कुलगुरु, महाराष्ट्र राष्ट्रीय विधी विद्यापीठ, औरंगाबाद यांना शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी कार्यकारी परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
(३) वरील सर्व अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल, महाराष्ट्र - २, नागपूर यांनी सदर कामाकरिता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरिता विधी विद्यापीठाने सादर केली पाहिजेत.
(४) विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
(५) यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
२. सदरहू मंजूर झालेली तरतुद महाराष्ट्र राष्ट्रीय विधी विद्यापीठ, औरंगाबाद यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३ - विद्यापीठीय व उच्च शिक्षण, १०२- विद्यापीठांना सहाय्य, - (००) (२१) विधी विद्यापीठाचा विकास (२२०२ जी ९५९), ३१ सहाय्यक अनुदाने" या लेखाशिर्षाखाली सन २०२२-२०२३ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२१, वित्त विभाग, शासन परिपत्रक क्र.अर्थसं-२०२१/ प्र.क्र.४८/अर्थ-३, दि.१४.१०.२०२१ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
५. सदर शासन निर्णय वित्त विभागाचे अनौपचारिक संदर्भ क्र.६८३/२०२२/व्यय-५, दि.०१.०७.२०२२ अन्वये सहमती दिल्यानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एनएलयु-२०१९/प्र.क्र.८६/विशि-२