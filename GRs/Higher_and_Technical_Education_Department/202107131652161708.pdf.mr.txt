# Page 1
बदली रद्द करणे बाबत.
महाराष्ट्र शासन
उच्च व तंत्रशिक्षण विभाग
शासन आदेश क्र. बदली-४३२०/प्र.क्र.४५/२०/तांशि-७
मंत्रालय, मुंबई-४०० ०३२
दिनांक : १३ जुलै, २०२१.
वाचा : १) विभागाचे समक्रमांकाचे शासन आदेश दि. २८ ऑक्टोबर, २०२०.
२) संचालक, तंत्रशिक्षण संचालनालय यांचे पत्र क्र.४अ/आस्था/२०२१/२०, दि. ११ जानेवारी, २०२१.
प्रस्तावना : उपरोक्त संदर्भाधिन क्र.१ येथील शासन आदेशाद्वारे शासकीय तंत्रनिकेतनांमधील प्राचार्य व विभागप्रमुख यांच्या सन २०२० मधील नियतकालिक बदल्या करण्यात आल्या आहेत. तथापि बदली करण्यात आलेल्या श्री. सुनिलदत्त शामराव प्रभुणे, विभागप्रमुख, अणुविद्युत अभियांत्रिकी यांना त्यांच्या बदलीच्या ठिकाणी रुजु होण्यास रिक्त पद उपलब्ध नसल्यामुळे त्यांची बदली रद्द करण्याची बाब शासनाच्या विचाराधीन होती.
शासन निर्णय : संदर्भाधिन क्र. ०१ येथील शासन निर्णयान्वये श्री. सुनिलदत्त शामराव प्रभुणे, विभागप्रमुख, अणुविद्युत अभियांत्रिकी, शासकीय तंत्रनिकेतन, जिंतूर यांची बदली शासकीय तंत्रनिकेतन, पुणे येथे करण्यात आली होती. सदर बदलीच्या ठिकाणी रूजु होण्यास रिक्त पद उपलब्ध नसल्याने त्यांची शासकीय तंत्रनिकेतन, पुणे येथे केलेली बदली सक्षम प्राधिकाऱ्यांच्या मंजूरीने प्रशासकीय कारणास्तव रद्द करण्यात येत आहे.
०२. श्री. प्रभुणे, विभाग प्रमुख, अणुविद्युत अभियांत्रिकी यांनी त्यांच्या बदलीपूर्वीच्या संस्थेत म्हणजेच शासकीय तंत्रनिकेतन, जिंतूर या संस्थेत तात्काळ रुजु व्हावे.
०३. उपरोक्त विभाग प्रमुख यांना महाराष्ट्र नागरी सेवा नियम, १९८१ (सेवेच्या सर्वसाधारण शर्ती) नियम ०९ मधील १४ (एफ) (१) अन्वये, बदलीपूर्वी मूळ संस्थेतून कार्यमुक्त केल्याच्या दिनांकापासून आता या आदेशाद्वारे बदली रद्द केल्याने पदस्थापनेच्या ठिकाणी रूजू होण्याच्या दिनांकापर्यंतचा कालावधी सक्तीचा प्रतिक्षाधीन कालावधी म्हणून मंजूर करण्यात येत आहे.
०४. सदर आदेशाची अंमलबजावणी तात्काळ व कार्यक्षमरित्या होण्याकरीता संबंधितांनी खालील सुचनांचे काटेकोरपणे पालन करावे.
१) सादर आदेश तात्काळ अंमलात येतील.
२) संबंधित प्राचार्य/संस्थाप्रमुख यांनी श्री. प्रभुणे रुजू होण्यासाठी आल्यानंतर त्यांना विनाविलंब रुजू करुन घ्यावे. त्यांना रुजू करुन न घेतल्यामुळे सक्तीचा प्रतिक्षा काळ ठरुन काम न करता वेतन व भत्ते देण्याचा प्रसंग उद्भवल्यास संबंधित संस्थेचे प्राचार्य यांना जबाबदार धरण्यात येईल.
३) संबंधितांची कोणतीही रजा प्रशासकीय विभागाच्या पूर्वमान्यतेशिवाय मंजूर करण्यात येऊ नये.
४) याबाबत कार्यपालन अहवाल या आदेशाच्या दिनांकापासून १५ दिवसात संचालक, तंत्रशिक्षण संचालनालय यांनी न चुकता या विभागास सादर करावा.
# Page 2
शासन आदेश क्रमांकः बदली-४३२०/प्र.क्र.४५/२०/तांशि-७