# Page 1
कला संचालनालयाच्या नियंत्रणाखालील अशासकीय अनुदानित, विनाअनुदानित, कायम विनाअनुदानित पदविका / प्रमाणपत्र कला संस्थांचे व्यवस्थापन हस्तांतरण व स्थलांतरण याकरिता कार्यपध्दती निश्चित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एडीआर २०२१/प्र.क्र.६४/तांशि-६,
मादाम कामा मार्ग, हुतात्मा राजगुरु चौक,
मंत्रालय विस्तार भवन,
मुंबई-४०० ०३२
दिनांक :- १२ डिसेंबर, २०२२.
वाचा:- संचालक, कला संचालनालय यांचे पत्र क्र.डिओओ-२०२१/दोन/१९५६, दि.९ नोव्हेंबर, २०२१.
प्रस्तावना: कला संचालनालयाच्या नियंत्रणाखाली ३१ अनुदानित व १७८ विनाअनुदानित / कायम विनाअनुदानित कला संस्था कार्यरत आहेत. सदर कला संस्थांकडून पुढील प्रमाणपत्र / पदविका अभ्यासक्रम चालविण्यात येतात:- १) मुलभूत अभ्यासक्रम २) उपयोजित कला ३) रेखा व रंगकला ४) कला शिक्षक प्रशिक्षण (ए.टी.डी.) ५) शिल्पकला व प्रतिमानबंध ६) अंतर्गत गृह सजावट ७) सिरॅमिक्स ८)वस्त्रकला ९) आर्ट मास्टर १०) डी.पी.एड. सदर अभ्यासक्रम राबविणाऱ्या कला संस्थांचे व्यवस्थापन हस्तांतरण व स्थलांतरण या बाबतची कार्यपध्दती निश्चित करण्याची बाब शासनाच्या विचाराधीन होती.
त्यानुसार शासनाने पुढीलप्रमाणे निर्णय घेतला आहे.
शासन निर्णय: कला संचालनालयाच्या नियंत्रणाखालील अशासकीय अनुदानित, विनाअनुदानित, कायम विनाअनुदानित कला संस्थांचे व्यवस्थापन हस्तांतरण व स्थलांतरण याकरिता या शासन निर्णयान्वये पुढील प्रमाणे कार्यपध्दती निश्चित करण्यात येत आहे.
(अ) कला संस्थांच्या व्यवस्थापन हस्तांतरणासंदर्भातील कार्यपध्दती: (१) प्रत्येक कला संस्थेच्या व्यवस्थापन बदलास शासन मान्यता आवश्यक राहील.
(२) कला संस्थेच्या व्यवस्थापन बदलास शासनाने दिलेली मान्यता लगतच्या नविन शैक्षणिक वर्षापासून लागू राहील.
(३) मुंबई सार्वजनिक विश्वस्त व्यवस्था अधिनियम, १९५० मधील तरतुदीनुसार व्यवस्थापन बदल प्रस्तावास धर्मादाय आयुक्त यांची पुर्वपरवानगी प्राप्त करणे आवश्यक राहील.
(४) कला संस्थेच्या व्यवस्थापनातील बदलास संचालक, कला संचालनालय यांची पूर्व परवानगी प्राप्त करणे आवश्यक राहील.
(५) व्यवस्थापन बदल प्रक्रियेत समाविष्ट होणाऱ्या दोन्ही संस्था, नोंदणी अधिनियम, १८६० व मुंबई सार्वजनिक विश्वस्त व्यवस्था अधिनियम, १९५० नुसार नोंदणीकृत असणे आवश्यक आहे. व्यवस्थापनात
# Page 2
शासन निर्णय क्रमांक: एडीआर २०२१/प्र.क्र.६४/तांशि-६
बदल करण्याबाबत दोन्ही इच्छुक संस्थांनी ठराव पारीत करणे आवश्यक आहे. सदर ठरावावर दोन्ही संस्थांच्या व्यवस्थापनाच्या सर्व सदस्यांचा स्वाक्षऱ्या असणे आवश्यक राहील. व्यवस्थापन बदलाबाबत सदर दोन्ही संस्थांच्या सदस्यांमध्ये कोणतेही मतभेद नसल्याचे प्रमाणपत्र संचालक, कला संचालनालय यांच्याकडे सादर करणे आवश्यक राहील.
(६) धर्मादाय आयुक्त व कला संचालकाकडून पूर्व परवानगी मिळाल्यानंतर व्यवस्थापन बदल प्रक्रियेत समाविष्ट होणाऱ्या दोन्ही संस्थांनी (व्यवस्थापन बदलास इच्छूक संस्था व व्यवस्थापन ताब्यात घेणारी संस्था) स्वखर्चाने संबंधित जिल्हयातील सर्वाधिक खपाच्या दोन मराठी वर्तमान पत्रात व राज्य स्तरावर खप असणाऱ्या एका मराठी वर्तमान पत्रात उक्त व्यवस्थापन बदलाबाबत जाहीर प्रसिध्दी द्यावी. कला संस्थांच्या परीसरातील नागरीक, संबंधित कला संस्थेचे विदयार्थी व त्यांचे पालक, संबंधित कला संस्थेचे शिक्षक / शिक्षकेतर कर्मचारी, परीसरातील इतर कला संस्था यांनी उक्त व्यवस्थापन बदलाबाबत आपल्या हरकती व सुचना निरिक्षक, चित्रकला व शिल्प, मुंबई यांच्या कार्यालयाकडे वर्तमान पत्रात जाहीरात प्रसिध्दी झाल्याच्या दिनांकापासून १५ दिवसाच्या आत पोहचतील अशा रीतीने पाठवाव्यात.
(७) कला संस्थेच्या व्यवस्थापन बदलाच्या कारणाबाबत निरीक्षक, चित्रकला आणि शिल्प तसेच, संबंधित सहायक निरीक्षक, चित्रकला व शिल्प यांनी संयुक्तरित्या चौकशी करावी व स्वयंस्पष्ट अभिप्रायासह संचालक, कला संचालनालय यांना अहवाल सादर करावा. “परिशिष्ट-अ” मधील सर्वबाबींची व कागदपत्रांची पुर्तता करण्यात आली आहे काय, या बाबत अहवालात स्वयंस्पष्ट अभिप्राय नमूद करणे आवश्यक आहे.
(८) निरिक्षक, चित्रकला व शिल्प यांनी हरकतदार / सुचनाकर्त्यांना सुनावणी द्यावी. तसेच, आपला अहवाल कला संचालनालयाच्या स्तरावर गठित करण्यात आलेल्या टास्क फोर्स समितीच्या मान्यतेसाठी सादर करावा. टास्क फोर्स समितीची मान्यता प्राप्त झाल्यानंतर व्यवस्थापन हस्तांतरणासंदर्भात स्वयंस्पष्ट अभिप्राय नमूद करुन संचालक, कला संचालनालय यांनी शासनास प्रस्ताव सादर करावा.
(९) व्यवस्थापन बदलाबाबत संचालक, कला संचालनालय यांच्याकडून प्राप्त झालेल्या प्रस्तावावर शैक्षणिक हित व लोकहित विचारात घेवून शासन स्तरावरुन परवानगी देण्याबाबत निर्णय घेण्यात येईल.
शासन मान्यता प्राप्त झाल्यानंतर संचालक, कला संचालनालय यांनी ३० दिवसांच्या आत व्यवस्थापन बदलाबाबतचे आदेश निर्गमित करावेत.
(१०) कला संस्थेच्या व्यवस्थापन बदलासाठी “परीशिष्ट क” मध्ये नमूद केलेले शुल्क दर्शनी धनाकर्षाद्वारे (डिमांड ड्राफ्ट) कला संचालक, कला संचालनालय, महाराष्ट्र राज्य, मुंबई यांच्या नावे जमा करणे आवश्यक आहे.
(ब) कला संस्थांच्या स्थलांतरणाची कार्यपध्दती: (१) कला संचालनालयाच्या नियंत्रणाखालील अशासकीय अनुदानित, विना अनुदानित आणि कायम विनाअनुदानित कला संस्थांना खाली नमूद कारणांव्यतिरिक्त अन्य कोणत्याही कारणास्तव स्थलांतराची परवानगी देण्यात येणार नाही: अ) कला संस्थेची इमारत धोकादायक / जीर्ण झाली असल्यास.
पृष्ठ १२ पैकी २
# Page 3
शासन निर्णय क्रमांक: एडीआर २०२१/प्र.क्र.६४/तांशि-६
ब) कला संस्थेची इमारत नैसर्गिक आपत्तीमध्ये क्षतीग्रस्त झाल्याने किंवा प्रकल्पामुळे बाधित झाल्याने करावे लागणारे अनिवार्य स्थलांतरण.
क) अपुऱ्या भौतिक सुविधा असलेल्या इमारतीमधून स्वयंपूर्ण इमारतीमध्ये स्थलांतर.
ड) विद्यार्थी संख्येत वाढ होत असल्याने अपुऱ्या पडणाऱ्या भौतिक सुविधा.
इ) जागा मालकाकडून भाडे करार संपुष्टात आणणे.
फ) भाडयाच्या इमारतीमधून संस्थेच्या स्वत:च्या जागेत जाण्याची गरज.
(२) स्थलांतराची परवानगी देण्यापूर्वी खालील बाबींची पुर्तता होणे आवश्यक राहील.
(अ) इमारत धोकादायक / जीर्ण झाल्याबाबत तसेच, नैसर्गिक आपत्तीमध्ये क्षतीग्रस्त झाल्याबाबत किंवा प्रकल्पामुळे बाधीत होत असल्याबाबत संबंधित सक्षम प्राधिकाऱ्याचा दाखला.
(ब) स्थलांतराच्या अंतराबाबत सार्वजनीक बांधकाम विभागाचे प्रमाणपत्र.
(क) ज्या इमारतीमध्ये कला संस्थेचे स्थलांतर करावयाचे आहे, ती इमारत अधिकृत आहे, इमारतीचा मालमत्ता कर नियमितपणे भरण्यात आला आहे, इमारतीमध्ये अग्निशमन यंत्रणा कार्यरत आहे. याबाबत कला संस्था ज्या ठिकाणी स्थलांतरीत होणार आहे, त्याठिकाणच्या स्थानिक स्वराज्य संस्थेचे प्रमाणपत्र.
(ड) कला संस्था जेथे स्थलांतरीत करावयाची आहे तेथे इमारत, पायाभूत सुविधा इत्यादी बाबी अखिल भारतीय तंत्र शिक्षण परीषदेने विहित केलेल्या निकषांप्रमाणे असतील याबाबतचे प्रमाणपत्र संस्थेने सादर करणे आवश्यक राहील.
(इ) अनुदानित कला संस्थांमधील रिक्त पदे, अन्य अनुदानित कला संस्थांमधील अतिरिक्त शिक्षकांच्या समायोजनाने भरणे अनिवार्य असेल.
(फ) नवीन ठिकाणी स्थलांतर केल्याने अखिल भारतीय तंत्र शिक्षण परीषदेने विहित केलेल्या निकषांनुसार आवश्यक असणाऱ्या सर्व सुविधांमध्ये गुणात्मक वाढ होत असल्याबाबतचे पुरावे म्हणून जुन्या सुविधा व नव्या सुविधा यांची तुलनात्मक छायाचित्रे जोडणे आवश्यक राहील.
(ग) कला संस्थेच्या स्थलांतरणासाठी “परीशिष्ट क” मध्ये नमूद केलेले शुल्क दर्शनी धनाकर्षाद्वारे (डिमांड ड्राफ्ट) कला संचालक, कला संचालनालय, महराष्ट्र राज्य, मुंबई यांच्या नावे जमा करणे आवश्यक आहे.
(३) स्थलांतरण प्रकरणी विचारात घ्यावयाच्या इतर महत्त्वपुर्ण बाबी : (अ) कला संस्थेतील शिक्षक / शिक्षकेत्तर कर्मचाऱ्यांना स्थलांतराच्या ठिकाणी सामावून घ्यावे लागेल.
(ब) स्थलांतरापुर्वीच्या ठिकाणी विदयार्थ्यांच्या शिक्षणाची सोय झाली आहे, याची खात्री करणे आवश्यक राहील.
(क) स्थलांतराच्या ठिकाणी विदर्यार्थ्यांची कोणतीही गैरसोय होऊ नये तसेच, विदयार्थ्यांना देण्यात येणाऱ्या शैक्षणिक व भौतिक सुविधांचा गुणात्मक दर्जा वाढेल याची दक्षता घेण्यात यावी.
पृष्ठ १२ पैकी ३
# Page 4
शासन निर्णय क्रमांक: एडीआर २०२१/प्र.क्र.६४/तांशि-६
(ख) ज्या ठिकाणी कला संस्था स्थलांतरीत करावयाची आहे, ते ठिकाण पुर्वीच्या जागेपासून २० कि.मी. पेक्षा अधिक अंतरावर असू नये.
(ग) आदिवासी, दुर्गम व डोंगराळ, नक्षलग्रस्त भागातील गरज भागविण्यासाठी करावयाच्या स्थलांतर प्रकरणी उपरोक्त निकषांत सूट देण्याचा अधिकार शासनास राहील.
(घ) अपवादात्मक परिस्थितीत प्रकरणाच्या गुणवत्तेनुसार, कागदपत्रांच्या तपासणीअंती, सबळ कारणे नमूद करून उपरोक्त निकषांत सूट देण्याचा अधिकार शासनास राहील.
स्थलांतरणाचे प्रस्ताव निरिक्षक, चित्रकला व शिल्प आणि संबंधित सहायक निरीक्षक यांनी परीशिष्ट –ब येथील तपासणी सुचीनुसार तपासणी करुन संचालक, कला संचालनालय, मुंबई यांना सादर करावे. संचालक, कला संचालनालय यांनी सदर प्रस्ताव कला संचालनालयाच्या स्तरावर गठित करण्यात आलेल्या टास्क फोर्स समितीच्या मान्यतेसाठी सादर करावा. टास्क फोर्स समितीची मान्यता प्राप्त झाल्यानंतर याबाबतचा प्रस्ताव आपल्या स्वयंस्पष्ट अभिप्रायांसह संचालक, कला संचालनालय यांनी शासनास सादर करावा.
# Page 5
# Page 6
# Page 7
# Page 8
# Page 9
# Page 10
# Page 11
# Page 12