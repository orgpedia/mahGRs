# Page 1
कला संचालनालयाच्या नियंत्रणाखालील अशासकीय अनुदानित कला संस्थांमधील कर्मचाऱ्यांसंदर्भात नवीन “परिभाषित अंशदान निवृत्तीवेतन योजना” या योजनेच्या अंमलबजावणीबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्र. एडीआर- २०२०/प्र.क्र.२३ / तांशि ६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०००३२.
दिनांक : ११ डिसेंबर, २०२०.
वाचा:- १) वित्त विभाग शासन निर्णय क्रमांक-अंनियो १००५/१२६/सेवा ४ दि.३१.१०.२००५ २) वित्त विभाग शासन निर्णय क्रमांक-अंनियो१००९/प्र.क्र.१/सेवा४ दि.१२.११.२०१० ३) उच्च व तंत्र शिक्षण विभाग शासन निर्णय क्रमांक अंनियो-२०१०/(६७८/१०)/ विशि- १ दि. २५.३.२०११.
४) शुध्दीपत्रक क्रमांक अंनियो-२०१०/(६७८/१०)/विशि-१दि. २९.१०.२०१२ ५) शुध्दीपत्रक क्रमांक अंनियो-२०१०/(६७८/१०)/विशि-१दि. १३.०३.२०१३.
६) शुध्दीपत्रक क्रमांक अंनियो-२०१०/(६७८/१०)/विशि-१दि.३०.०८.२०१३.
७) शासन निर्णय क्रमांक धोरण-३०११/(१६५/११) तांशि-२ दिनांक १७.०६.२०१५ ८) उच्च व तंत्र शिक्षण विभाग शासन निर्णय क्रमांक अंनियो-२०१०/(६७८/१०)/ विशि-१ दि. २१ डिसेंबर, २०१८.
९) कला संचालनालयाचे पत्र क्रमांक डिओओ-२०२०/दोन/०३५४ दि.१५.०२.२०२० व ०४३० दिनांक २८ फेब्रुवारी,२०२०.
प्रस्तावना : राज्य शासनाच्या सेवेत दिनांक १ नोव्हेंबर, २००५ रोजी किंवा त्यानंतर नियुक्त होणाऱ्या कर्मचाऱ्यांसाठी नवीन अंशदान निवृत्तीवेतन योजना लागू करण्याचा शासन निर्णय वित्त विभागाकडून दिनांक ३१ ऑक्टोबर, २००५ अन्वये निर्गमित करण्यात आला आहे. तसेच, नवीन “परिभाषित अंशदान निवृत्तीवेतन योजनेच्या” अंशदानाच्या रकमा परत करण्याची कार्यपध्दती वित्त विभागाच्या दिनांक १२ नोव्हेंबर,२०१० च्या शासन निर्णयान्वये विहित करण्यात आली आहे.
०२. अकृषि विद्यापीठे व संलग्नित मान्यताप्राप्त अशासकीय अनुदानित महाविद्यालये / तंत्रशास्त्र, औषधनिर्माण शास्त्र, वास्तुशास्त्र महाविद्यालये / तंत्रनिकेतने/ औद्योगिक प्रशिक्षण संस्था / व्यवसाय शिक्षणाकडील अनुदानित तंत्रशाळा/ प्रशाळा व कनिष्ठ महाविद्यालये तसेच, सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यांतील १००% अनुदानित पदावरील शिक्षक व शिक्षकेतर कर्मचाऱ्यांसाठी परिभाषित अंशदान निवृत्ती वेतन योजनेच्या अंमलबजावणीची कार्यपध्दती
# Page 2
शासन निर्णय क्रमांक: एडीआर - २०२०/प्र.क्र.२३/तांशि ६,
उच्च व तंत्र शिक्षण विभागाचा शासन निर्णय क्रमांक अंनियो-२०१०/(६७८/१०)/विशि-१ दिनांक २५ मार्च, २०११ अन्वये विहित करण्यात आली आहे. सदर शासन निर्णयाच्या अनुषंगाने विशि-१ कार्यासनाकडून दिनांक २९ ऑक्टोबर, २०१२, दिनांक १३ मार्च, २०१३ आणि दिनांक ३० ऑगस्ट, २०१३ च्या शुध्दीपत्रकांद्वारे स्पष्टीकरण देण्यात आले आहे.
०३. कला संचालनालयाच्या नियंत्रणाखालील ३१ अशासकीय अनुदानित कला संस्थांमधील शिक्षक व शिक्षकेतर कर्मचाऱ्यांच्या संदर्भात उच्च व तंत्र शिक्षण विभागाचा शासन निर्णय क्रमांक अंनियो २०१०/(६७८/१०)/विशि- १ दिनांक २५ मार्च, २०११ अन्वये विहित करण्यात आलेली परिभाषित अंशदान निवृत्ती वेतन योजना या योजनेच्या अंमलबजावणीची कार्यपध्दती लागू करण्यास विभागाचा शासन निर्णय क्रमांक धोरण-३०११/(१६५/११)तांशि-२ दिनांक १७ जून, २०१५ अन्वये मान्यता देण्यात आली आहे. तथापि, उपरोक्त शासन निर्णयांन्वये कला संचालनालयाच्या नियंत्रणाखालील अनुदानित कला महाविद्यालयांसाठी नियंत्रक अधिकारी आणि उपराज्य अभिलेख देखभाल अभिकरण घोषित करण्यात आलेले नाही. सदर नियंत्रक अधिकारी आणि उपराज्य अभिलेख देखभाल अभिकरण घोषित करण्याची बाब शासनाच्या विचाराधीन होती.
०४. अकृषि विद्यापीठे तसेच संलग्नित मान्यताप्राप्त अशासकीय अनुदानित महाविद्यालये / तंत्रशास्त्र, औषधनिर्माण शास्त्र, वास्तुशास्त्र महाविद्यालये / तंत्रनिकेतन/ तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावरील शिक्षक व शिक्षकेतर कर्मचाऱ्यांना नवीन “परिभाषित अंशदान निवृत्ती वेतन योजने” अंतर्गत अंशदानाच्या रकमा परत करण्याची कार्यपध्दती उच्च व तंत्र शिक्षण विभागाचा शासन निर्णय क्रमांक अंनियो २०१०/६७८/१०/विशि- १ दिनांक २१ डिसेंबर, २०१८ अन्वये विहित करण्यात आली आहे. सदर कार्यपध्दती कला संचालनालयाच्या नियंत्रणाखालील अशासकीय अनुदानित कला संस्थांना लागू करण्याची बाबदेखील शासनाच्या विचाराधीन होती, त्यानुसार उपरोक्त दोन्ही प्रकरणी पुढीलप्रमाणे निर्णय घेण्यात आला आहे.
शासन निर्णय: कला संचालनालयाच्या नियंत्रणाखालील अशासकीय अनुदानित कला संस्थांमधील, दिनांक १ नोव्हेंबर,२००५ रोजी किंवा त्यानंतर नियुक्त झालेल्या शिक्षक व शिक्षकेतर कर्मचाऱ्यांसंदर्भात परिभाषित अंशदान निवृत्तीवेतन योजनेच्या अंमलबजावणीसाठी निरिक्षक, चित्रकला व शिल्प, महाराष्ट्र राज्य, मुंबई हे नियंत्रक अधिकारी म्हणून काम करतील आणि सहायक निरिक्षक, चित्रकला व शिल्प, विभागीय कार्यालय, मुंबई, औरंगाबाद व नागपूर हे उपराज्य अभिलेख देखभाल अभिकरण म्हणून काम पाहतील.
पृष्ठ ३ पैकी २
# Page 3
शासन निर्णय क्रमांक: एडीआर - २०२०/प्र.क्र.२३/तांशि ६,
०२. “परिभाषित अंशदान निवृत्ती वेतन योजना” या योजनेंतर्गत अंशदानाच्या रकमा परत करण्यासंदर्भात उच्च व तंत्र शिक्षण विभागाचा शासन निर्णय क्रमांक अंनियो-२०१०/६७८/१०/विशि-१
दिनांक २१ डिसेंबर, २०१८ अन्वये विहित करण्यात आलेली कार्यपध्दती कला संचालनालयाच्या
नियंत्रणाखालील अशासकीय अनुदानित कला संस्थांना लागू करण्यात येत आहे. तसेच, संबंधित कर्मचाऱ्यांना/ कर्मचाऱ्यांच्या वारसाला रकमेचा परतावा मंजूर करण्याकरिता निरिक्षक, चित्रकला व शिल्प, महाराष्ट्र राज्य, मुंबई यांना प्राधिकृत करण्यात येत आहे
०३. सदर शासन निर्णय वित्त विभागाचा अनौपचारिक संदर्भ क्रमांक ३०/२० / सेवा ४ दिनांक १९.३.२०२० अन्वये प्राप्त संमतीनुसार निर्गमित करण्यात येत आहे.