# Page 1
भारतरत्न लता दीनानाथ मंगेशकर आंतरराष्ट्रीय संगीत महाविद्यालयाच्या सल्लागार मंडळाचे अध्यक्ष म्हणून श्रीम. उषाताई मंगेशकर यांची नेमणूक करण्याबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक : एडीआर २०२२/प्र क्र. १०९/तांशि ६
(Computer No. ६९३७७६)
हुतात्मा राजगुरू चौक, मादाम कामा रोड,
मंत्रालय, विस्तार भवन,मुंबई-४०००३२.
दिनांक – १५ डिसेंबर,२०२३.
वाचा :१. उच्च व तंत्रशिक्षण विभाग, शा. नि. क्र एडीआर-२०२२/प्र क्र२५/तांशि ६, दि.२३ सप्टेंबर, २०२२.
२. श्री हृदयनाथ मंगेशकर यांचे दिनांक २५ ऑक्टोबर, २०२३चे पत्र.
प्रस्तावना : भारतरत्न लता दीनानाथ मंगेशकर आंतरराष्ट्रीय संगीत महाविद्यालयात शैक्षणिक वर्ष २०२२-२३ पासून प्रमाणपत्र अभ्यासक्रम सुरू करण्यास संदर्भ क्र १ येथील दि.२३ सप्टेंबर, २०२२ च्या शासन निर्णयान्वये मान्यता देण्यात आलेली आहे. तसेच सदर शासन निर्णयान्वये भारतरत्न लता दीनानाथ मंगेशकर आंतरराष्ट्रीय संगीत महाविद्यालयाची गुणवत्ता व उपयुक्तता उत्कृष्ठ दर्जाची राखण्यासाठी सल्लागार मंडळ स्थापन करण्यास मान्यता देण्यात आली आहे. श्री हृदयनाथ मंगेशकर यांनी संदर्भ क्र २ येथील दिनांक २५ ऑक्टोबर, २०२३चे पत्रान्वये अध्यक्ष पदाचा राजीनामा देत असल्याचे कळविले आहे. तसेच त्यांना अध्यक्ष पदांच्या महत्वाच्या जबाबदारीतून मुक्त करण्याबाबत कळविले आहे. यास्तव, भारतरत्न लता दीनानाथ मंगेशकर आंतरराष्ट्रीय संगीत महाविद्यालयाच्या सल्लागार मंडळावर अध्यक्ष नेमण्याची बाब सदर नस्तीवर विचाराधीन आहे.
शासन निर्णय : भारतरत्न लता दीनानाथ मंगेशकर आंतरराष्ट्रीय संगीत महाविद्यालयाच्या सल्लागार मंडळाच्या अध्यक्षपदी श्री हृदयनाथ मंगेशकर याच्याऐवजी “श्रीम. उषाताई मंगेशकर यांची नेमणूक करण्यात येत आहे.