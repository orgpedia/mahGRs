# Page 1
तंत्रशिक्षण संचालनालयाच्या अधिपत्याखालील शासकीय तंत्रनिकेतनांमधील अधिसंख्य पदांवरील नियुक्तीला मुदतवाढ देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकिर्ण-१११९/प्र.क्र.११७/१९/तांशि-७
मंत्रालय, मुंबई-४०० ०३२,
दिनांक : १८ डिसेंबर, २०२०
संदर्भ: १) सामान्य प्रशासन विभाग शासन निर्णय क्रमांक बीसीसी २०१८/प्र.क्र.३०८/१६-ब, दि.२१ डिसेंबर, २०१९.
२) समक्रमांकाचे कार्यालयीन आदेश दि.२७/१२/२०१९ व समक्रमांकाचे शासन निर्णय दि. ०६/०२/२०२०,
३) सामान्य प्रशासन विभाग शासन निर्णय क्रमांक बीसीसी २०१८/प्र.क्र.३०८/१६-ब, दि.२७/११/२०२०.
प्रस्तावना : सामान्य प्रशासन विभागाच्या संदर्भाधीन क्र.०१ येथील शासन निर्णयान्वये, अनुसूचित जमाती प्रवर्गातून नियुक्त झालेल्या तथापि, त्या प्रवर्गाचे जात वैधता प्रमाणपत्र सादर करू न शकलेल्या अथवा अन्य प्रवर्गाचे जात वैधता प्रमाणपत्र सादर केलेल्या अधिकारी/कर्मचा-यांसाठी अधिसंख्य पदे निर्माण करून त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. त्याअनुषंगाने संदर्भाधिन क्र. ०२ येथील शासन आदेशान्वये श्री.नितीन ई. पिसे, अधिव्याख्याता, यंत्र अभियांत्रिकी, श्री. तुषार संभाजी पिसारे, अधिव्याख्याता, अणुविद्युत अभियांत्रिकी, आणि श्री. चंद्रकांत विठ्ठलराव नंदनवार, अधिव्याख्याता, यंत्र अभियांत्रिकी, महाराष्ट्र तंत्रनिकेतन शिक्षक सेवा गट-अ यांची ११ महिन्यांकरिता किंवा ते सेवेत राहीले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिव्याख्याता, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदांची तीन अधिसंख्य पदे निर्माण करुन त्यांच्या सेवा सदर पदावर वर्ग करण्यास मान्यता देण्यात आली आहे.
उपरोक्त संबंधित अधिव्याख्यात्यांच्या सदर ११ महिन्यांचा कालावधी संपुष्टात येत असल्याने याबाबत संदर्भाधिन क्र. ०३ येथील सामान्य प्रशासन विभागाच्या शासन निर्णयान्वये दिलेल्या सूचना विचारात घेऊन त्यांच्या अधिसंख्य पदावर देण्यात आलेल्या नियुक्तीला मुदतवाढ देण्याची बाब शासनाच्या विचाराधिन होती.
शासन निर्णय : तंत्रशिक्षण संचालनालयाच्या आस्थापनेवरील श्री. नितीन ई. पिसे, अधिव्याख्याता, यंत्र अभियांत्रिकी, श्री. तुषार संभाजी पिसारे, अधिव्याख्याता, अणुविद्युत अभियांत्रिकी, आणि श्री. चंद्रकांत विठ्ठलराव नंदनवार, अधिव्याख्याता, यंत्र अभियांत्रिकी, महाराष्ट्र तंत्रनिकेतन शिक्षक सेवा गट-अ यांच्या अधिसंख्य पदावरील नियुक्तीचा ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहीले असते तर ते ज्या दिनांकाला सेवानिवृत्त झाले असते किंवा याविषयी शासनाने स्थापन केलेल्या अभ्यासगटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. अधिसंख्य पदाच्या वेतनावर होणारा खर्च हा संबंधित अधिव्याख्याते सध्या ज्या कार्यालयात कार्यरत आहेत, त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांकः संकिर्ण-१११९/प्र.क्र.११७/१९/तांशि-७
३. सदर शासन निर्णय, सामान्य प्रशासन विभागाच्या क्रमांक बीसीसी २०१८/प्र.क्र.३०८/१६-ब, २७ नोव्हेंबर, २०२० रोजीच्या सासन निर्णयातील तरतूदीनुसार निर्गमित करण्यात येत आहे.