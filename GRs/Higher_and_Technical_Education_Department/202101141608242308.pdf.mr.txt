# Page 1
महाराष्ट्र राष्ट्रीय विधी विद्यापीठ, औरंगाबाद मौजे कांचनवाडी येथील प्रस्तावित विविध बांधकामांना प्रशासकीय मान्यता दिलेल्या बांधकामामध्ये Centre of Excellence या इमारतीचा समावेश करुन निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एनएलयु-२०१९/प्र.क्र.८६/विशि-२
मंत्रालय, मुंबई ४०० ०३२
दिनांक : १४ जानेवारी, २०२१.
पहा :- (१) कुलसचिव, महाराष्ट्र राष्ट्रीय विधी विद्यापीठ, औरंगाबाद यांचे पत्र क्र :- Adm/MNLUA/ २०१८-१९/५१५, दि.०४.०७.२०१८.
(२) दि.१९.०७.२०१९ रोजी झालेल्या उच्चाधिकार समितीच्या बैठकीचे इतिवृत्त.
(३) शासन निर्णय समक्रमांक दि.२५.०६.२०१९.
(४) शासन निर्णय समक्रमांक दि.१३.०८.२०१९.
(५) शासन निर्णय समक्रमांक दि.२३.०८.२०१९ (६) कुलगुरु, महाराष्ट्र राष्ट्रीय विधी विद्यापीठ, औरंगाबाद यांचे पत्र क्र :-MNLUA/ADMN/ २०२०-२१/७७६, दि.२४.१२.२०२०.
प्रस्तावना :
महाराष्ट्र राज्यात मुंबई, नागपूर व औरंगाबाद येथे विधी विद्यापीठाची स्थापना करण्याचा निर्णय मंत्रीमंडळाने घेतला असून, त्यानुसार महाराष्ट्र राष्ट्रीय विधी विद्यापीठ, औरंगाबाद हे तात्पुरत्या स्वरुपात शासकीय अद्यापक महाविद्यालय औरंगाबाद येथे सन २०१७-१८ पासून सुरु करण्यात आले आहे. सदर विद्यापीठासाठी कांचनवाडी येथे सार्वजनिक बांधकाम विभागाने ८ एकर जागा तसेच प्रस्तुत जागेलगत ९ एकर जागा जिल्हाधिकारी औरंगाबाद यांनी विधी विद्यापीठास उपलब्ध करून दिली आहे. या जागेलगतच जल व भुमी व्यवस्थापन संस्था (वाल्मी) यांची ३३ एकर जागा शासनाने विधी विद्यापीठास उपलब्ध करून दिली आहे. असे एकूण सदर विद्यापीठाकडे मौजे कांचनवाडी येथे ५० एकर जागा उपलब्ध आहे.
२. मंत्रीमंडळाच्या दि.१७.०४.२०१३ रोजीच्या बैठकीत मुंबई व औरंगाबाद येथे विधी विद्यापीठ स्थापनेस मान्यता दिली असून नागपूर येथे विधी विद्यापीठ सुरु करण्यास तत्वतः मान्यता देण्यात आली. सदर मान्यतेनुसार मौजा कांचनवाडी परिसरातील प्री-फॅब्रिकेटेड बिल्डिंग बांधकामाबाबतचा प्रस्ताव विद्यापीठाकडून शासनास सादर केला होता. त्यासअनुसरुन सदर प्रस्तावास संदर्भ क्र.३ येथील शासन निर्णयान्वये रु.६५७.४१ लक्ष (अक्षरी सहा कोटी सत्तावन्न लक्ष एकेचाळीस हजार फक्त) इतक्या रक्कमेस प्रशासकीय मान्यता देण्यात आली आहे. तद्नंतर संदर्भ क्र. १ येथील पत्रान्वये महाराष्ट्र राष्ट्रीय विधी विद्यापीठ, औरंगाबाद यांनी रु. २२३ कोटी इतक्या रक्कमेच्या अंदाजपत्रकास प्रशासकीय मान्यता देण्याचा प्रस्ताव शासनास सादर केला. सदर प्रस्तावास तांत्रिक पडताळणी करून मान्यता देण्याबाबत सार्वजनिक बांधकाम विभागास विनंती करण्यात आली असता प्रस्तुत अंदाजपत्रकात सुधारणा/दुरुस्ती करुन रु.१४९.७२ कोटी इतक्या रक्कमेस सार्वजनिक बांधकाम
# Page 2
शासन निर्णय क्रमांकः एनएलयु-२०१९/प्र.क्र.८६/विशि-२
विभागाने विविध अटीस अधिन राहून प्रशासकीय मान्यता देण्यास सहमती दर्शवून उपरोक्त प्रस्तावास प्रशासकीय मान्यता प्रदान करण्यापूर्वी उच्चस्तरीय सचिव समितीची मान्यता घ्यावी म्हणून नमूद केले त्यानुसार प्रस्तुत प्रस्ताव उच्चस्तरीय सचिव समितीसमोर सादर करण्यात आला. त्यानुसार सदर बैठक मा.मुख्य सचिव यांच्या अध्यक्षतेखाली दि.१९.०७.२०१९ रोजी आयोजित करण्यात आली. सदर बैठकीत प्रस्तावित राष्ट्रीय विधी विद्यापीठाच्या रु.१४९.७२ कोटीच्या प्रस्तावास सहमती दर्शविण्यात आली.”
३. उपरोक्त समितीच्या अभिप्रायानुसार महाराष्ट्र राष्ट्रीय विधी विद्यापीठ, औरंगाबाद येथे मौजे कांचनवाडी परिसरात बांधकामासाठी रु.१४९.७२ कोटी शासनाकडून टप्प्या-टप्पाने उपलब्ध करून देण्यास संदर्भ क्र.५ येथील शासन निर्णयान्वये प्रशासकीय मान्यता देण्यात आली होती. दरम्यान संदर्भ क्र.६ येथील पत्रान्वये विद्यापीठाच्या दि.१८.०७.२०१९ रोजीच्या Infrastructure Development Monitoring Committee च्या बैठकीमध्ये झालेल्या निर्णयानुसार, संदर्भ क्र. ३ येथील शासन निर्णयान्वये प्रशासकीय मान्यता दिलेल्या प्रि-फ्रॅब्रिकेटेड बिल्डिंग बांधकाम रद्द करुन, त्याऐवजी बांधकामाचे RCC Structure मध्ये रुपांतर करुन कायमस्वरुपा करिता इमारत तयार करण्याचा निर्णय झाला व ही इमारत Centre of Excellence करिता वापर करण्याचे व या इमारतीचा, संदर्भ क्र.५ येथील शासन निर्णयान्वये प्रशासकीय मान्यता दिलेल्या बांधकामामध्ये समावेश करण्याकरिता शासनास विनंती केली आहे. त्यासअनुसरुन Centre of Excellence या इमारतीचा संदर्भ क्र.५ येथील शासन निर्णयान्वये प्रशासकीय मान्यता दिलेल्या बांधकामामध्ये समावेश करण्याची बाब शासनाच्या विचाराधीन होती.
शासन निर्णय :
४. संदर्भ क्र.३ येथील दि.२५.०६.२०१९ अन्वये प्री-फॅब्रिकेटेड बिल्डिंग बांधकामाकरिता प्रशासकीय मान्यता दिलेल्या शासन निर्णयात याद्वारे सुधारणा करण्यात येत असुन प्रि-फॅब्रिकेटेड बिल्डिंग बांधकामाचे RCC Structure मध्ये रुपांतर करुन कायमस्वरुपी इमारत बांधण्यास व ही इमारत Centre of Excellence करिता वापरण्यास व या कामाचा समावेश दि.२३.०८.२०१९ रोजीच्या शासन निर्णयान्वये मान्यता दिलेल्या कामांमध्ये करण्यास मान्यता देण्यात येत आहे.
५. संदर्भ क्र.२ अन्वये मा. मुख्य सचिव यांच्या अध्यक्षतेखाली झालेल्या दि.१९.०७.२०१९ रोजीच्या उच्चाधिकार समितीच्या बैठकीत घेतलेल्या निर्णयानुसार महाराष्ट्र राष्ट्रीय विधी विद्यापीठ औरंगाबाद करिता मौजे कांचनवाडी येथे ५० एकर जागेत बांधकामाकरिता विधी विद्यापीठ, औरंगाबाद यांनी सादर केलेल्या मौजे कांचनवाडी परिसरातील विविध बांधकामासाठी रु.१,४९,७२, १८, २२२/- (अक्षरी एकशे एकोणपन्नास कोटी बहात्तर लाख अठरा हजार दोनशे बावीस फक्त) इतक्या रक्कमेच्या व क्षेत्रफळ ३३६५६.०० चौ.मी. च्या मर्यादेत
दि.२३.०८.२०१९ च्या शासन निर्णयान्वये प्रशासकीय मान्यता दिलेल्या बांधकामामध्ये पुढील कामांचा समावेश आहे :
पृष्ठ ४ पैकी २
# Page 3
शासन निर्णय क्रमांकः एनएलयु-२०१९/प्र.क्र.८६/विशि-२
--------------------------------------
| अ. क्र. | बांधकामांची नावे | क्षेत्रफळ |
| १. | मुख्य इमारत | १३०३५.०७ चौ.मी. |
| २. | मुलांचे वस्तीगृह | ८९१७.३२ चौ.मी. |
| ३. | मुलींचे वस्तीग्रुह | ८९१७.३२ चौ.मी. |
| ४. | अतिथीग्रूह | १९६९.६६ चौ.मी. |
| ५. | भोजनालय | ३९०.५० चौ.मी. |
| ६. | आरोग्य केंद्र | ३३०.१३ चौ.मी. |
| ७. | ग्रीन रुम | ९६.०० चौ.मी. |
|  | एकूण | ३३६५६.०० चौ.मी. |
--------------------------------------
६. परिच्छेद क्र.४ मध्ये मान्यता दिल्यानुसार, उपरोक्त कामांपैकी मुख्य इमारतीच्या १३०३५.०७ चौ.मी.क्षेत्रफळामधून २१९६.०० चौ.मी. इतके क्षेत्रफळ कमी करुन याऐवजी “Centre of Excellence” इमारतीचे तेवढेच म्हणजे २१९६.०० चौ.मी. इतके क्षेत्रफळ (अंदाजपत्रकीय किंमत रु.१०५५.३४ लक्ष) समाविष्ट करण्यास
या शासन निर्णयान्वये मान्यता देण्यात येत आहे. यामुळे दि.२३.०८.२०१९ रोजीच्या शासन निर्णयान्वये दिलेल्या
मान्यतेच्या एकूण बांधकामाच्या क्षेत्रफळात म्हणजेच ३३६५६.२५ चौ.मी. क्षेत्रफळामध्ये कोणतीही वाढ / घट होत नसून, ते कायम राहतील. तसेच एकूण प्रशासकीय मान्यता दिलेल्या रक्कमेमध्ये म्हणजेच रु.१४९.७२ यामध्ये सुध्दा बदल न होता, ही किंमत कायम राहील.
७. यापूर्वी प्री-फॅब्रिकेटेड बिल्डिंग बांधकामाकरिता रु.६५७.४१ लक्ष इतका निधी संदर्भ क्र.४ येथील शासन निर्णयान्वये वितरीत करण्यात आला होता. सदर बांधकामाचे RCC Structure मध्ये रुपांतर करुन “Centre of Excellence” करीता वापरण्यात येणार असल्याने संदर्भ क्र.४ अन्वये वितरीत केलेला निधी “Centre of
Excellence” या इमारतीच्या कामासाठी वापरण्यास मान्यता देण्यात येत आहे. तसेच “Centre of Excellence” या इमारतीच्या अंदाजपत्रकीय किंमतीची (रु.१०५५.३४ लक्ष) उर्वरित रक्कम रु.३,९७,९३,०००/- इतका निधी
“Centre of Excellence” या इमारतीच्या कामासाठी वितरीत करण्यास खालील अटींच्या अधिन राहून प्रशासकीय मान्यता देण्यात येत आहे.
१) Centre of Excellence या इमारतीच्या अंदाजपत्रकीय किंमतीच्या मर्यादेतच या बांधकामाचा खर्च करण्यात यावा.
२) आता वितरीत करण्यात येत असलेली रक्कम दि. २३.०८.२०१९ रोजीच्या शासन निर्णयान्वये प्रशासकीय मान्यता दिलेल्या रक्कमेच्या खर्चात समाविष्ट राहील व या कामासाठी अतिरिक्त निधी उपलब्ध करुन दिला जाणार नाही.
३) दि.२३.०८.२०१९ रोजीच्या शासन निर्णयातील इतर अटी व शर्ती कायम राहतील.
८. सदर खर्च "मागणी क्र. डब्ल्यु- ०२, मुख्य लेखाशीर्ष २२०२ - सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२१) विधि विद्यापीठाचा विकास
पृष्ठ ४ पैकी ३
# Page 4
शासन निर्णय क्रमांकः एनएलयु-२०१९/प्र.क्र.८६/विशि-२
(अनिवार्य ) (२२०२ जी ९५९) ३१ सहायक अनुदाने (वेतनेत्तर)" या लेखाशिर्षाखाली खर्ची टाकण्यात यावा. वरील अटींचे तंतोतंत पालन करण्याची जबाबदारी महाराष्ट्र राष्ट्रीय विधी विद्यापीठ, औरंगाबाद यांची राहील.
९. हा शासन निर्णय, वित्त विभागाच्या अनौपचारिक संदर्भ क्रमांक १९/२०२१/व्यय-५, दि.०७.०१.२०२१ अनुसार निर्गमित करण्यात येत आहे.