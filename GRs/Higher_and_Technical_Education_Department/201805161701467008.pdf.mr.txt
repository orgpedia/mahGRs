# Page 1
बी.ए.बी.एड. (एकात्मिक), बी.एस्सी.बी.एड.
(एकात्मिक) व बी.एड-एम.एङ (एकात्मिक) या अभ्यासक्रमांसाठी सामायिक प्रवेश प्रक्रिया व सक्षम प्राधिकारी घोषित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: सीईटी-२०१७/प्र.क्र.२१५/मशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १६ मे, २०१८.
वाचा: (१) शासन अधिसूचना, उच्च व तंत्र शिक्षण विभाग क्रमांक-बीएड-४६१५/प्र.क्र.२१०/मशि-२, दि. २१ जानेवारी, २०१६.
(२) शासन निर्णय, उच्च व तंत्र शिक्षण विभाग क्रमांक-सीईटी-२०१५/प्र.क्र.४४०/मशि- २, दि. २८ जानेवारी, २०१६.
(३) शासन निर्णय, उच्च व तंत्र शिक्षण विभाग क्रमांक: सीईटी-२०१६/प्र.क्र.८४/मशि-२, दिनांक ७ एप्रिल, २०१६.
(४) संचालक, उच्च शिक्षण, महाराष्ट्र राज्य, पुणे यांचे पत्र क्रमांक: उशिसं / बीएड./ इंटिग्रेटेड/प्र.क्र.२८-१७/सीईटीसेल/४२३८, दिनांक ४ एप्रिल, २०१८.
(५) शासन अधिसूचना, उच्च व तंत्र शिक्षण विभाग क्रमांक-सीईटी-२०१६/ प्र.क्र.१२८/मशि-२, दिनांक ०२ मे, २०१८.
प्रस्तावनाः शासन अधिसूचना, दिनांक १७ ऑगस्ट, २०१५ अन्वये, राज्यातील विनाअनुदानित खाजगी व्यावसायिक शिक्षण संस्थांमधील प्रवेशाचे नियमन करण्यासाठी व शुल्क निश्चित करण्यासाठी आणि त्यांच्याशी संबंधित बाबींसाठी तरतूद करण्याकरिता महाराष्ट्र विना अनुदानित खाजगी व्यावसायिक शैक्षणिक संस्था ( प्रवेश व शुल्क यांचे विनियमन) अधिनियम, २०१५ प्रसिध्द करण्यात आला आहे.
तसेच, संदर्भाधीन क्र.१ येथील शासन अधिसूचनेन्वये, उच्च व तंत्र शिक्षण विभागाच्या नियंत्रणाखाली शिक्षणशास्त्र व शारीरिक शिक्षण ( बी. एङ, एम. एङ, बी.पी.एङ, एम.पी.एङ) हे अभ्यासक्रम व्यावसायिक अभ्यासक्रम म्हणून घोषित करण्यात आले असून, सदर अभ्यासक्रमाच्या प्रवेशासाठी पात्रतेच्या अटी व आवश्यकता अधिसचित करण्यात आली आहे. त्यास अनुसरुन संदर्भ क्र.२ येथील शासन निर्णयान्वये उच्च शिक्षण संचालनालयाच्या अखत्यारितील, राज्यातील शासकीय/अशासकीय अनुदानित/ विना अनुदानित/कायम विनाअनुदानित शिक्षणशास्त्र व शारीरिक शिक्षण (बी.एड, एम.एङ, बी.पी.एङ, एम.पी.एङ) या व्यवसायिक अभ्यासक्रमांसाठी सामायिक प्रवेश प्रक्रिया लागू करण्यात आली असून, त्यासाठी आयुक्त, राज्य सामायिक प्रवेश परीक्षा कक्ष यांना सक्षम प्राधिकारी घोषित करण्यात आले आहे. तसेच, संदर्भ क्र.३ येथील शासन निर्णयान्वये, राज्यातील अकृषि विद्यापीठातील विधी पदवी (३ व ५ वर्षीय), शिक्षणशास्त्र व शारीरिक शिक्षण (बी.एङ, एम.एङ, बी.पी.एङ, एम.पी.एङ) या व्यवसायिक अभ्यासक्रमांच्या प्रवेशासाठी सामायिक प्रवेश प्रक्रिया लागू करण्यात आली असून, आयुक्त, राज्य सामायिक प्रवेश परीक्षा कक्ष यांना सक्षम प्राधिकारी घोषित करण्यात आले आहे. संदर्भ क्र.५ येथील अधिसूचनेन्वये बी.ए.बी.एङ(एकात्मिक), बी.एस्सी.बी.एड (एकात्मिक ) व बी. एड एम. एङ (एकात्मिक ) या अभ्यासक्रमांचा व्यावसायिक अभ्यासक्रमांमध्ये समावेश करुन त्यांची प्रवेश पात्रता अधिसूचित करण्यात आलेली आहे. त्यानुसार
# Page 2
शासन निर्णय क्रमांकः सीईटी-२०१७/प्र.क्र.२१५/मशि-२
बी.ए.बी.एङ(एकात्मिक), बी.एस्सी.बी.एड (एकात्मिक) व बी. एड एम. एङ (एकात्मिक) या अभ्यासक्रमांचे प्रवेश हे राज्यस्तरीय सामायिक प्रवेश परीक्षेद्वारे व केंद्रीभूत प्रवेश प्रक्रियेद्वारे एक खिडकी पध्दतीने करण्याची बाब शासनाच्या विचाराधीन होती.
शासन निर्णय: राज्यातील सर्व अकृषी विद्यापीठांमध्ये व उच्च शिक्षण संचालनालयाच्या अखत्यारितील संस्थांमध्ये चालविले जाणारे बी. ए. बी. एङ (एकात्मिक), बीएस्सी.बी.एड (एकात्मिक) व बी.एड एम.एङ(एकात्मिक) या अभ्यासक्रमांचे प्रवेश शैक्षणिक वर्ष सन २०१८-१९ पासून आयुक्त, राज्य सामयिक प्रवेश परीक्षा कक्ष, मुंबई यांच्यामार्फत राज्यस्तरीय सामायिक प्रवेश परीक्षेद्वारे व केंद्रीभूत प्रवेश प्रक्रियेद्वारे एक खिडकी पध्दतीने करण्यात येतील. यामध्ये खालील अभ्यासक्रमांचा समावेश राहिल:
------------------------------------------------------------------------------------------------------------------
| अ.क्र. | अभ्यासक्रमाचे नाव | सामायिक प्रवेश परीक्षेचा स्तर | सक्षम प्राधिकारी |
| १ | बी.ए.बी.एङ (संकलित) ४ वर्षीय | राज्य सामायिक प्रवेश परीक्षा | आयुक्त, राज्य सामायिक प्रवेश परीक्षा कक्ष, मुंबई. |
|  | बी.एस्सी.बी.एङ (संकलित) ४ वर्षीय | राज्य सामायिक प्रवेश परीक्षा | आयुक्त, राज्य सामायिक प्रवेश परीक्षा कक्ष, मुंबई. |
| m | बी.एड.-एम.एङ (संकलित) ३ वर्षीय | राज्य सामायिक प्रवेश परीक्षा | आयुक्त, राज्य सामायिक प्रवेश परीक्षा कक्ष, मुंबई. |
------------------------------------------------------------------------------------------------------------------