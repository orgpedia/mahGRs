# Page 1
गुणवत्ता दर्जा सुधार योजनेंतर्गत अध्यापकांना प्रतिनियुक्तीवर पाठविण्यासाठी सुधारित मार्गदर्शक सूचना.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : प्रतिनि-३५२०/प्र.क्र.९९/२०/तांशि-७
मंत्रालय, मुंबई-४०० ०३२.
दिनांक : २४ फेब्रुवारी, २०२१
पहा : या विभागाचा शासन निर्णय क्र.प्रतिनि-२०९५/१९५५७/१९५/९५/तांशि-४, दि.२० नोव्हेंबर,१९९६ व दि.२८ ऑक्टोबर, १९९८.
प्रस्तावना : केंद्र शासनाने सन १९७० मध्ये गुणवत्ता दर्जा सुधार योजना राबविण्यास सुरु केली आहे. या योजनेचा मुख्य उद्देश तंत्र शिक्षणातील अध्यापकांची गुणवत्ता सुधारणे हा असून त्याचा लाभ तंत्रशिक्षण अभ्यासक्रमास प्रवेशित विद्यार्थ्यांना व्हावा असा आहे. सदर योजना सद्य:स्थितीत अखिल भारतीय तंत्रशिक्षण परिषद, नवी दिल्ली यांच्यामार्फत राबविण्यात येत आहे.
२. उपरोक्तच्या अनुषंगाने राज्य शासनाने संदर्भाधीन शासन निर्णयान्वये शासकीय तंत्रनिकेतने व तत्सम संस्था, शासकीय अभियांत्रिकी महाविद्यालये व औषधनिर्माणशास्त्र महाविद्यालयांतील अध्यापकांना सदर योजनेखाली प्रतिनियुक्तीने उच्च शिक्षणाकरीता पाठविण्यासाठी पात्रतेच्या अटी व शर्ती निर्गमित केल्या आहेत व त्यास अनुसरुन शासकीय अभियांत्रिकी महाविद्यालये, औषध निर्माणशास्त्र महाविद्यालये, शासकीय तंत्रनिकेतने व तत्सम संस्था व अशासकीय अनुदानित महाविद्यालयांतील अध्यापकांना प्रतिनियुक्तीने उच्च शिक्षणासाठी (पीएच.डी./एम.ई./एम.टेक/एम.फार्म) पाठविण्यात येते.
३. संदर्भाधिन शासन निर्णय सुमारे २४ वर्षांपूर्वी निर्गमित करण्यात आलेला आहे व तद्नंतर त्यात कालानुषंगाने सुधारणा करण्यात आलेल्या नाहीत. सबब सदर योजनेअंतर्गत सुधारित मार्गदर्शक सुचना निर्गमित करणे आवश्यक आहे. त्यानुषंगाने संदर्भाधिन शासन निर्णय अधिक्रमित करुन, गुणवत्ता दर्जा सुधार योजनेंतर्गत पीएच.डी./एम.ई./एम.टेक/एम.फार्म हे अभ्यासक्रम पूर्ण करण्यासाठी स्वायत्त व अस्वायत्त शासकीय व अशासकीय अनुदानित अभियांत्रिकी महाविद्यालये/तंत्रनिकेतने व तत्सम संस्था/ औषधनिर्माणशास्त्र महाविद्यालये/ पदविका संस्था येथील अध्यापकांना प्रतिनियुक्तीवर पाठविण्यासाठी नव्याने मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय : गुणवत्ता दर्जा सुधार योजनेंतर्गत पीएच.डी./एम.ई./एम.टेक/एम. फार्म हे अभ्यासक्रम पूर्ण करण्यासाठी स्वायत्त व अस्वायत्त शासकीय व अशासकीय अनुदानित अभियांत्रिकी महाविद्यालये/शासकीय तंत्रनिकेतने व तत्सम संस्था/औषधनिर्माणशास्त्र महाविद्यालये/पदविका संस्थांमधील अध्यापकांना प्रतिनियुक्तीवर पाठविण्यासाठी पुढीलप्रमाणे सुधारित मार्गदर्शक सूचना निर्गमित करण्यात येत आहेत:
१) अभ्यासक्रम : अ) पदवी व पदविका अभियांत्रिकी/औषधनिर्माण शास्त्र अभ्यासक्रमातील अध्यापकांकरीता पीएच.डी.
करीता पात्रता: १. संबंधित अध्यापकाची किमान पाच (०५) वर्ष नियमित सेवा पूर्ण झालेली असावी.
२. अर्जदाराने पीएच.डी. करीता प्रवेश घेण्यापूर्वीच्या आधीच्या वर्षात प्रतिनियुक्तीकरीता दि. ३० सप्टेंबर पर्यंत अर्ज सादर करणे बंधनकारक राहिल व अर्ज करतेवेळी सदर अध्यापकाचे वय ४५ वर्षांपेक्षा जास्त नसावे.
३. नियुक्तीच्या पदावरील परिविक्षा कालावधी समानधानकारकरित्या पूर्ण केलेला असावा आणि अर्जाच्या दिनांकास संबंधितांच्या मागील ०५ वर्षाच्या गोपनीय अहवालांची सरासरी प्रतवारी किमान
# Page 2
शासन निर्णय क्रमांकः प्रतिनि-३५२०/प्र.क्र.९९/२०/तांशि-७
“अ” “उत्कृष्ट” असावी किंवा सरासरी सांख्यिकीय गुणांकन “किमान ६ किंवा त्यापेक्षा जास्त” असावे. (लागु असेल त्याप्रमाणे) ४. ज्या संस्थेत / विद्यापीठात संबंधित अध्यापकांना प्रतिनियुक्तीवर जायचे आहे, त्या संस्थेकडून / विद्यापीठाकडून संबंधितांची निवड झाल्याचे निवडपत्र सादर करणे आवश्यक राहील.
५. एका वर्षात एका संस्थेतील सर्व विद्याशाखांमधून जास्तीत जास्त ०१ अध्यापक व राज्यातील सर्व संस्थांमधील सर्व विद्याशाखांमधून जास्तीत जास्त ०५ अध्यापक प्रतिनियुक्त करण्यास पात्र ठरवावे.
तसेच अशासकीय अनुदानित पदवी/पदविका संस्थांकरीता प्रतिवर्षी एका संस्थेतील ०१ अध्यापक व राज्यातील सर्व अशासकीय अनुदानित पदवी/पदविका संस्था मिळून एकूण ०३ अध्यापक प्रतिनियुक्त करण्यास पात्र ठरवावे.
६. गुणवत्ता सुधार योजनेअंतर्गत निवडण्यात आलेल्या केंद्रात अध्यापकांचा प्रतिनियुक्तीचा कालावधी जास्तीत जास्त तीन (०३) वर्ष राहिल. संबंधितांनी पीएच.डी. अभ्यासक्रम तीन (०३) वर्षात व जास्तीत जास्त पाच (०५) वर्षात पूर्ण करणे बंधनकारक राहिल. परंतु, अपवादात्मक/अपरिहार्य कारणास्तव तीन (०३) वर्षानंतर लागणा-या जादा कालावधीसाठी अध्यापकांना स्वखर्चाने, विना वेतन रजा अथवा संबंधितांच्या खाती शिल्लक असलेल्या रजा वापरून पूर्ण करावा लागेल. परंतु यासाठी संबंधित अध्यापकांच्या पीएच.डी. मार्गदर्शकांची ठोस लेखी शिफारस, योग्य कारणांसहित प्राप्त होणे आवश्यक आहे.
७. पाच (०५) वर्षांत पीएच.डी. अभ्यासक्रम पूर्ण न करणाऱ्या अध्यापकांना गुणवत्ता दर्जा सुधार योजनेंतर्गत देण्यात आलेल्या सर्व आर्थिक लाभांची प्रचलित व्याजदराने वसुली करण्यात येईल.
८. गुणवत्ता सुधार योजनेअंतर्गत प्रतिनियुक्त झालेल्या अध्यापकांनी डॉक्टरेट पदवी अभ्यासक्रम पूर्ण न करता अर्धवट सोडून दिल्यास किंवा अभ्यासक्रम पूर्ण करुन प्रतिनियुक्तीसाठी देण्यात आलेल्या सेवाबंध नियम तोडल्यास अशा अध्यापकांकडून प्रतिनियुक्ती कालावधीत त्यांना अदा करण्यात आलेले एकूण वेतन व त्यावरील प्रचलित व्याज वसुल करण्यात येईल.
९. संबंधित अध्यापकांनी गुणवत्ता दर्जा सुधार योजनेंतर्गत पीएच.डी. अभ्यासक्रम पूर्ण केल्यानंतर किमान ०६ वर्षे नियमित शासकीय सेवा करणे बंधनकारक असल्याबाबतचे सामान्य प्रशासन विभागाने विहीत केलेल्या नमून्यातील हमीपत्र प्रतिनियुक्तीवर जाण्यापूर्वी देणे गरजेचे आहे. ०६ वर्ष होण्यापूर्वी सेवा सोडल्यास ०६ वर्षापैकी शिल्लक असलेल्या कालावधीचे वेतन वसूल करण्यात येईल.
१०. त्यांच्या वेतना व्यतिरिक्त ज्या संस्थेत प्रतिनियुक्तीवर पाठविण्यात आले, त्या संस्थेने त्यांना विद्यावेतन/शिष्यवृत्ती दिल्यास ती स्विकारण्यास त्यांना परवानगी असेल.
११. प्रतिनियुक्तीच्या ठिकाणी जाण्यासाठी किंवा प्रतिनियुक्तीच्या कालावधीत तसेच प्रतिनियुक्ती संपल्यावर मुख्यालयात परत येण्यासाठी त्यांना प्रवास भत्ता व दैनिक भत्ता अनुज्ञेय राहणार नाही.
१२. गुणवत्ता सुधार योजनेअंतर्गत प्रशिक्षणासाठी पाठविण्यात येणाऱ्या अध्यापकांना त्यांच्या उर्वरित सेवा कालावधीत पुन्हा गुणवत्ता सुधार योजनेअंतर्गत अध्ययन रजा घेता येणार नाही.
१३. प्रतिनियुक्तीचा कालावधी हा सेवा कालावधी म्हणून गणण्यात येईल.
१४. प्रतिनियुक्तीवर पाठविलेल्या अध्यापकांचा प्रत्येक ६ महिन्यांचा शैक्षणिक प्रगती अहवाल (Academic Progress Report) आणि वार्षिक पुनर्विलोकन गोपनीय अहवाल (Reviewed Annual Confidential Report) संबंधित संस्थेकडून / विद्यापीठाकडून मूळ संस्थेकडे पाठविणे आवश्यक आहे.
ब) पदवी/पदविका अभियांत्रिकी अभ्यासक्रमातील अध्यापकांकरीता परदेशातील विद्यापीठांमध्ये पीएच.डी. करीता पात्रता: १. संबंधित अध्यापकाची किमान पाच (०५) वर्ष नियमित सेवा पूर्ण झालेली असावी.
२. अर्जदाराने पीएच.डी. करीता अर्ज करतेवेळी सदर अध्यापकाचे वय ४५ वर्षांपेक्षा जास्त नसावे.
पृष्ठ ६ पैकी २
# Page 3
शासन निर्णय क्रमांकः प्रतिनि-३५२०/प्र.क्र.९९/२०/तांशि-७
३. एका वर्षात प्रत्येक महसूली विभागातील शासकीय अभियांत्रिकी महाविद्यालयातील/शासकीय तंत्रनिकेतनांमधील/शासकीय औषधनिर्माणशास्त्र महाविद्यालयातील जास्तीत जास्त प्रत्येकी ०१ अध्यापक प्रतिनियुक्त करण्यास पात्र ठरवावे.
४. ज्या संस्थेत / विद्यापीठात संबंधित अध्यापकांना प्रतिनियुक्तीवर जायचे आहे, त्या संस्थेकडून / विद्यापीठाकडून संबंधितांची निवड झाल्याचे निवडपत्र सादर करणे आवश्यक राहील.
५. प्रतिनियुक्तीसाठी निवडलेल्या विद्यापीठाचे “QS World Ranking” हे २०० च्या आत असावे.
६. नियुक्तीच्या पदावरील परिविक्षा कालावधी समानधानकारकरित्या पूर्ण केलेला असावा आणि अर्जाच्या दिनांकास संबंधितांचे मागील ०५ वर्षाच्या गोपनीय अहवालांची सरासरी प्रतवारी किमान “अ” “उत्कृष्ट” असावी किंवा सरासरी सांख्यिकीय गुणांकन “किमान ६ किंवा त्यापेक्षा जास्त " असावे. (लागु असेल त्याप्रमाणे) ७. संबंधित अध्यापकांच्या प्रतिनियुक्तीचा कालावधी जास्तीत जास्त तीन (०३) वर्ष राहिल. संबंधितांनी पीएच.डी. अभ्यासक्रम तीन (०३) वर्षात व जास्तीत जास्त पाच (०५) वर्षात पूर्ण करणे बंधनकारक राहिल. परंतु, अपवादात्मक/अपरिहार्य कारणास्तव तीन (०३) वर्षानंतर लागणा-या जादा कालावधीसाठी अध्यापकांना स्वखर्चाने, विना वेतन रजा अथवा संबंधितांच्या खाती शिल्लक असलेल्या रजा वापरून पूर्ण करावा लागेल. परंतु यासाठी सबंधित अध्यापकांच्या पीएच.डी. मार्गदर्शकांची ठोस लेखी शिफारस, योग्य कारणांसहित प्राप्त होणे आवश्यक आहे.
८. पाच (०५) वर्षांत पीएच.डी. अभ्यासक्रम पूर्ण न करणाऱ्या अध्यापकांना उपरोक्त अभ्यासक्रम पूर्ण करण्यासाठी देण्यात आलेल्या सर्व आर्थिक लाभांची प्रचलित व्याजदराने वसुली करण्यात येईल.
९. प्रतिनियुक्त झालेल्या अध्यापकांनी डॉक्टरेट पदवी अभ्यासक्रम पूर्ण न करता अर्धवट सोडून दिल्यास किंवा अभ्यासक्रम पूर्ण करुन प्रतिनियुक्तीसाठी देण्यात आलेल्या सेवाबंध नियम तोडल्यास अशा अध्यापकांकडून प्रतिनियुक्ती कालावधीत त्यांना वेतन अदा केले असल्यास सदर अदा करण्यात आलेले एकूण वेतन व त्यावरील प्रचलित व्याज वसुल करण्यात येईल.
१०. संबंधित अध्यापकांनी पीएच.डी. अभ्यासक्रम पूर्ण केल्यानंतर किमान ०६ वर्षे नियमित शासकीय सेवा करणे बंधनकारक असल्याबाबतचे सामान्य प्रशासन विभागाने विहीत केलेल्या नमून्यातील हमीपत्र प्रतिनियुक्तीवर जाण्यापूर्वी देणे गरजेचे आहे. ०६ वर्ष पूर्ण होण्यापूर्वी सेवा सोडल्यास ०६ वर्षांपैकी शिल्लक असलेल्या कालवधीचे वेतन वसूल करण्यात येईल.
११. संबंधित अध्यापकास ज्या संस्थेत प्रतिनियुक्तीवर पाठविण्यात आले त्या संस्थेने त्यांना विद्यावेतन/ शिष्यवृत्ती दिल्यास ती स्विकारण्यास त्यांना परवानगी असेल.
१२. प्रतिनियुक्तीच्या ठिकाणी जाण्यासाठी किंवा प्रतिनियुक्तीच्या कालावधीत तसेच प्रतिनियुक्ती संपल्यावर मुख्यालयात परत येण्यासाठी त्यांना प्रवास भत्ता व दैनिक भत्ता अनुज्ञेय राहणार नाही.
१३. परदेशातील विद्यापीठात पीएच.डी. करण्यासाठी अखिल भारतीय तंत्र शिक्षण परिषद/राज्य शासनाने विहीत केलेल्या प्रचलित अटी व शर्ती या प्रतिनियुक्तीसाठी लागू राहतील.
१४. प्रतिनियुक्तीवर पाठविलेल्या अध्यापकांचा प्रत्येक ६ महिन्यांचा शैक्षणिक प्रगती अहवाल (Academic Progress Report) आणि वार्षिक पुनर्विलोकन गोपनीय अहवाल (Reviewed Annual Confidential Report) संबंधित संस्थेकडून/विद्यापीठाकडून मूळ संस्थेकडे पाठविणे आवश्यक आहे.
क) पदविका अभियांत्रिकी / औषधनिर्माण शास्त्र अभ्यासक्रमातील अध्यापकांकरीता एम.ई./एम.टेक/ एम.फार्म करीता पात्रता : १. संबंधित अध्यापकाची किमान ०५ वर्ष नियमित सेवा पूर्ण झालेली असावी.
पृष्ठ ६ पैकी ३
# Page 4
शासन निर्णय क्रमांकः प्रतिनि-३५२०/प्र.क्र.९९/२०/तांशि-७
२. अर्जदाराने एम.ई./एम.टेक/ एम.फार्म करीता प्रवेश घेण्यापूर्वीच्या आधीच्या वर्षात प्रतिनियुक्तीकरीता दि. ३० सप्टेंबर पर्यंत अर्ज सादर करणे बंधनकारक राहिल व अर्ज करतेवेळी सदर अध्यापकाचे वय ४५ वर्षांपेक्षा जास्त नसावे.
३. नियुक्तीच्या पदावरील परिविक्षा कालावधी समानधानकारकरित्या पूर्ण केलेला असावा आणि अर्जाच्या दिनांकास संबंधितांचे मागील ०५ वर्षाच्या गोपनीय अहवालांची सरासरी प्रतवारी किमान “अ” “उत्कृष्ट” असावी किंवा सरासरी सांख्यिकीय गुणांकन “किमान ६ किंवा त्यापेक्षा जास्त” असावी.
(लागु असेल त्याप्रमाणे) ४. शासकीय पदविका संस्थांकरिता एका वर्षात एका संस्थेतील सर्व विद्याशाखांमधून जास्तीत जास्त ०१ अध्यापक व राज्यातील सर्व संस्थांमधील सर्व विद्याशाखांमधून जास्तीत जास्त ०५ अध्यापक प्रतिनियुक्त करण्यास पात्र ठरवावे. तसेच अशासकीय अनुदानित पदविका संस्थांकरिता प्रतिवर्षी एका संस्थेतील ०१ अध्यापक व राज्यातील सर्व अशासकीय अनुदानित पदविका संस्थां मिळून एकूण ०३ अध्यापक प्रतिनियुक्त करण्यात येतील.
५. गुणवत्ता सुधार योजनेअंतर्गत निवडण्यात आलेल्या केंद्रात अध्यापकांचा प्रतिनियुक्तीचा कालावधी जास्तीत जास्त ०२ वर्ष राहिल. संबंधितांनी एम.ई./ एम.टेक / एम. फार्म अभ्यासक्रम ०२ वर्षात व जास्तीत जास्त ०३ वर्षात पूर्ण करणे बंधनकारक राहिल. परंतु, अपवादात्मक/अपरिहार्य कारणास्तव ०२ वर्षानंतर लागणा-या जादा कालावधीसाठी अध्यापकांना स्वखर्चाने, विना वेतन रजा अथवा संबंधितांच्या खाती शिल्लक असलेल्या रजा वापरून पूर्ण करावा लागेल. तथापी, यासाठी संबंधित अध्यापकांच्या एम.ई./एम.टेक/ एम. फार्म मार्गदर्शकांची ठोस लेखी शिफारस योग्य कारणांसहित प्राप्त होणे आवश्यक आहे.
६. तीन (०३) वर्षांत एम.ई./एम.टेक/ एम.फार्म अभ्यासक्रम पूर्ण न करणाऱ्या अध्यापकांना गुणवत्ता दर्जा सुधार योजनेंतर्गत देण्यात आलेल्या सर्व आर्थिक लाभांची प्रचलित व्याजदराने वसुली करण्यात येईल.
७. गुणवत्ता सुधार योजनेअंतर्गत प्रतिनियुक्त झालेल्या अध्यापकांनी पदव्युत्तर पदवी अभ्यासक्रम पूर्ण न करता अर्धवट सोडून दिल्यास किंवा अभ्यासक्रम पूर्ण करुन प्रतिनियुक्तीसाठी देण्यात आलेल्या सेवाबंध नियम तोडल्यास अशा अध्यापकांकडून प्रतिनियुक्ती कालावधीत त्यांना अदा करण्यात आलेले एकूण वेतन व त्यावरील प्रचलित व्याज वसुल करण्यात येईल.
८. संबंधित अध्यापकांनी गुणवत्ता दर्जा सुधार योजनेंतर्गत एम.ई./ एम.टेक/एम.फार्म अभ्यासक्रम पूर्ण केल्यानंतर किमान ०६ वर्षे नियमित शासकीय सेवा करणे बंधनकारक असल्याबाबत हमीपत्र देणे गरजेचे आहे. ०६ वर्ष पूर्ण होण्यापूर्वी सेवा सोडल्यास ०६ वर्षापैकी शिल्लक असलेल्या कालवधीचे वेतन वसूल करण्यात येईल.
९. त्यांच्या वेतनाव्यतिरिक्त ज्या संस्थेत प्रतिनियुक्तीवर पाठविण्यात आले त्या संस्थेने त्यांना विद्यावेतन/शिष्यवृत्ती दिल्यास ती स्विकारण्यास त्यांना परवानगी असेल १०. प्रतिनियुक्तीच्या ठिकाणी जाण्यासाठी किंवा प्रतिनियुक्तीच्या कालावधीत तसेच प्रतिनियुक्ती संपल्यावर मुख्यालयात परत येण्यासाठी त्यांना प्रवास भत्ता व दैनिक भत्ता अनुज्ञेय राहणार नाही.
११. गुणवत्ता सुधार योजनेअंतर्गत प्रशिक्षणासाठी पाठविण्यात येणाऱ्या अध्यापकांना एम.ई./एम.टेक / एम.फार्म अभ्यासक्रम या योजनेखाली पूर्ण केल्यानंतर त्यांच्या उर्वरित सेवा कालावधीत पीएच.डी.
अभ्यासक्रमासाठी किमान ०३ वर्षापर्यंत याच योजनेंतर्गत अर्ज करता येणार नाही.
१२. प्रतिनियुक्तीचा कालावधी हा सेवा कालावधी म्हणून गणण्यात येईल.
१३. प्रतिनियुक्तीवर पाठविलेल्या अध्यापकांचा प्रत्येक ६ महिन्यांचा शैक्षणिक प्रगती अहवाल (Academic Progress Report) आणि वार्षिक पुनर्विलोकन गोपनीय अहवाल (Reviewed Annual Confidential Report) संबंधित संस्थेकडून / विद्यापीठाकडून मूळ संस्थेकडे पाठविणे आवश्यक आहे.
पृष्ठ ६ पैकी ४
# Page 5
शासन निर्णय क्रमांकः प्रतिनि-३५२०/प्र.क्र.९९/२०/तांशि-७
०२) प्राधान्य क्रम: * उपरोक्त अभ्यासक्रमांसाठी गुणवत्ता दर्जा सुधार योजनेंतर्गत प्रतिनियुक्तीवर जाण्यासाठी निश्चित करण्यात आलेल्या संख्येपेक्षा जास्त प्रमाणात अध्यापक पात्र ठरल्यास प्रतिनियुक्तीसाठी उपलब्ध संख्येच्या मर्यादेत अर्जदारांची निवड करण्यासाठी खालीलप्रमाणे नमुद प्राधान्यक्रम विचारात घेण्यात येईल : १. उमेदवारास प्रवेश मिळालेली संस्था : अ) भारतीय प्रौद्योगिकी संस्था (आय.आय.टी.) • प्राधान्य क्रमांक १ आ) नॅशनल इन्स्टिट्युट ऑफ टेक्नॉलॉजी (एन.आय.टी) - प्राधान्य क्रमांक २ इ) उच्च मानांकन दर्जा असलेली देशातील इतर विद्यापीठे/संस्था (NIRF RANK १०० चा आत) - प्राधान्य क्रमांक ३
२. वरील अनुक्रमांक १ मधील बाबी समान असल्यास सेवाजेष्ठतेनुसार जेष्ठ अध्यापक.
३. वरील अनुक्रमांक १ व २ मधील बाबी समान असल्यास महिला अध्यापक असल्यास प्राधान्य.
४. वरील अनुक्रमांक १,२ व ३ मधील बाबी समान असल्यास ३६०° feedback च्या उच्चतम प्रतवारीस प्राधान्य.
५. वरील अनुक्रमांक १,२,३ व ४ मधील बाबी समान असल्यास गोपनीय अहवालाच्या प्रतवारीस प्राधान्य.
३) निवड समिती : उपरोक्त पात्रता निकषांनुसार शासनास शिफारशी करण्यासाठी संचालक, तंत्रशिक्षण यांच्या स्तरावर निवड समितीची रचना खालीलप्रमाणे राहील : १. संचालक, तंत्रशिक्षण संचालनालय, मुंबई - अध्यक्ष २. उप सचिव (तंत्र शिक्षण), उच्च व तंत्र शिक्षण विभाग, मंत्रालय किंवा त्यांचे सदस्य प्रतिनिधी ३. प्राचार्य (शासकीय अभियांत्रिकी महाविद्यालय/शासकीय तंत्रनिकेतने/ शासकीय औषधनिर्माणशास्त्र महाविद्यालय, प्रत्येकी एक) -सदस्य ४. मागासवर्गीय प्रतिनिधी (प्राध्यापक/विभागप्रमुख संवर्गातील अध्यापक) सदस्य ५. सहसंचालक (आस्थापना), तंत्रशिक्षण संचालनालय, मुंबई - सदस्य सचिव सदर समितीने प्रत्येक वर्षाच्या माहे जानेवारी अखेरपर्यंत शासनास शिफारशी सादर कराव्या.
४) अपेक्षित उपक्रम : * गुणवत्ता सुधार योजनेअंतर्गत पीएच.डी./एम.ई./एम.टेक / एम. फार्म अभ्यासक्रम या योजनेखाली पूर्ण केल्यानंतर अभ्यासक्रमाकरिता प्रतिनियुक्त केलेल्या अध्यापकांनी अभ्यासक्रम पूर्ण करून संस्थेत रुजू झाल्यावर त्यांच्या नियमित कामकाजाव्यतिरिक्त खालील प्रमाणे उपक्रम/जबाबदाऱ्या पूर्ण करणे अपेक्षित आहे. सदर जबाबदाऱ्या पूर्ण केल्या आहेत किंवा कसे याचा वस्तुनिष्ठ अहवाल प्रतिवर्षी संबंधित अध्यापकाने स्वयं मूल्यनिर्धारण अहवालासोबत जोडणे आवश्यक राहील व त्याची नोंद स्वयं मूल्यनिर्धारण अहवालात प्रतिवर्षी घेतली जाईल : १) संबंधित अध्यापकांच्या अभ्यासक्रमाशी संबंधित विभागातील प्रयोगशाळेचा दर्जा सुधारणे करिता आवश्यक असे प्रस्ताव अखिल भारतीय तंत्र शिक्षण परिषद अथवा अन्य राज्यस्तरीय/केंद्रस्तरीय संस्थेकडे सादर करून अनुदानाकरिता पाठपुरावा करणे आणि अनुदान प्राप्त होताच त्या प्रयोगशाळेचा दर्जा सुधारून उपक्रमांतर्गत सर्व अनुषंगिक बाबी पूर्ण करणे.
पृष्ठ ६ पैकी ५
# Page 6
शासन निर्णय क्रमांकः प्रतिनि-३५२०/प्र.क्र.९९/२०/तांशि-७
२) विभागातील विद्यार्थ्यांना विविध संशोधन प्रकल्पात सहभागी होण्याकरिता आणि अशा संशोधन प्रकल्पातून संशोधनात्मक शोध निबंध प्रकाशित करण्याकरिता विविध राष्ट्रीय व आंतरराष्ट्रीय कॉन्फरन्सेस मध्ये सहभागी होण्याकरिता प्रोत्साहित करणे.
३) विभागातून प्रतिवर्षी एक याप्रमाणे फॅकल्टी डेव्हलपमेंट प्रोग्राम (Faculty Development Program ) आयोजित करण्याकरीता अखिल भारतीय तंत्र शिक्षण परिषद / तंत्रशिक्षण संचालनालय/महाराष्ट्र राज्य तंत्रशिक्षण मंडळ किंवा तत्सम अन्य शिखर संस्था यांच्याकडे प्रस्ताव सादर करणे व प्रस्ताव मंजुरीनंतर फॅकल्टी डेव्हलपमेंट प्रोग्राम चे आयोजन करणे.
४) संबंधित अध्यापकांच्या अभ्यासक्रमाशी संबंधित औद्योगिक संस्थांशी संपर्क करून त्यांना आवश्यक असणारे, तंत्रज्ञान विकसित करण्याकरिता तांत्रिक सल्ला देणे आणि Testing / Consultancy द्वारे संस्थेच्या महसुली उत्पन्नात वाढीकरिता सक्रिय सहभाग देणे.
५) विभागातील अन्य अध्यापकांना गुणवत्ता सुधार योजनेअंतर्गत अभ्यासक्रम पूर्ण करण्याकरिता प्रोत्साहित करणे आणि त्याकरिता मार्गदर्शन करणे.
६) विभागात दर दोन वर्षांतून एक याप्रमाणे रिसर्च कॉन्फरन्स (Research conference ) आयोजित करणे करिता अखिल भारतीय तंत्र शिक्षण परिषद/तंत्रशिक्षण संचालनालय/महाराष्ट्र राज्य तंत्रशिक्षण मंडळ किंवा तत्सम अन्य शिखर संस्था यांच्याकडे प्रस्ताव सादर करणे व मंजुरीनंतर रिसर्च कॉन्फरन्सचे आयोजन करणे.