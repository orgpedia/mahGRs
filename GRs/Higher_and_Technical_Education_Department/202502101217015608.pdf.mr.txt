# Page 1
शैक्षणिक वर्ष २०२४-२५ करीता उच्च व
तंत्रशिक्षण विभागाच्या अखत्यारीतील सर्व अकृषी
विद्यापीठांमध्ये विद्यार्थ्यांसाठी कॅरी ऑन सुविधा
उपलब्ध करणेबाबत.
महाराष्ट्र शासन
उच्च व तंत्र शिक्षण विभाग,
शासन आदेश क्र.संकीर्ण-२०२५/ई-९७०२२०/विशि-३
मंत्रालय, मुंबई-४०० ०३२,
दिनांक:- १० फेब्रुवारी, २०२५
संदर्भ: संचालक, तंत्र शिक्षण, महाराष्ट्र राज्य, मुंबई AIG MA त्र), (/ ५" ३॥॥९॥॥/५०९| SUA KO NAS OO, ISIS) १७.०१.२०२५
प्रस्तावना:
अभियांत्रिकी अभ्यासक्रमांशी संबंधित विद्यार्थ्यांना शैक्षणिक वर्ष २०२४-२५ मध्ये कॅरी ऑन
सुविधा उपलब्ध करून देण्याच्या अनुषंगाने कार्यवाही करण्याबाबतची मागणी विद्यार्थी/ विद्यार्थी
संघटना/सिनेट सदस्य/लोकप्रतिनिधी यांचेकडून करण्यात आली आहे.
संदर्भाधीन पत्रान्वये संचालक, तंत्र शिक्षण, महाराष्ट्र राज्य, मुंबई यांनी कळविल्याप्रमाणे
राज्यातील काही विद्यापीठांनी शैक्षणिक वर्ष २०२४-२५ करीता अभियांत्रिकी अभ्यासक्रमांशी
संबंधित विद्यार्थ्यांना कॅरी ऑन सुविधा उपलब्ध करुन दिली आहे तर काही विद्यापीठांनी अशी
सुविधा उपलब्ध करुन दिलेली नाही. तथापि, अभियांत्रिकी अभ्यासक्रमांशी संबंधित विद्यार्थ्यांना
कॅरी ऑन सुविधा उपलब्ध करुन देण्यासंदर्भात राज्यातील विविध विद्यापीठांमध्ये एकसमानता
आणण्यासाठी अशा सर्व अकृषि विद्यापीठांना त्याबाबत निदेश देण्याची बाब शासनाच्या विचाराधीन
होती.
शासन आदेश:
महाराष्ट्र सार्वजनिक विद्यापीठ अधिनियम, २०१६ मधील कलम ५ (८१) मधील अधिकारांचा
वापर करून राज्यातील सार्वजनिक विद्यापीठांना तसेच, डॉ.बाबासाहेब आंबेडकर तंत्रशास्त्र
विद्यापीठ, लोणेरे, रायगड, अधिनियम, २०१४ मधील कलम ९४ मधील तरतुदीनुसार त्या
विद्यापीठास पुढील प्रमाणे निदेश देण्यात येत आहेत:-
(१)प्रथम वर्षामध्ये अनुत्तीर्ण असणाऱ्या विद्यार्थ्यांना तृतीय वर्षाच्या ५ व्या सत्राकरिता,
व्दितीय वर्षामध्ये अनुत्तीर्ण असणाऱ्या विद्यार्थ्यांना चतुर्थ वर्षाच्या ७ व्या सत्राकरिता
तसेच वरील वर्गात प्रवेश देण्याची पात्रता ही सम सत्र २०२३-२४ (म्हणजे उन्हाळी
परीक्षा २०२३-२४) च्या परीक्षांच्या निकाला ऐवजी विषम सत्र २०२४-२५ (म्हणजे
हिवाळी परीक्षा २०२४-२५) च्या निकालांवर ठरवावी.
# Page 2
शासन आदेश क्रमांकः संकीर्ण-२०२५/ई-९७०२२०/विशि-३
(२)अशा प्रकारे पात्र ठरलेल्या विद्यार्थ्यांच्या शैक्षणिक वर्ष २०२४-२५ च्या विषम (हिवाळी)
व सम (उन्हाळी) सत्राच्या परीक्षा एकत्रित सम (उन्हाळी) सत्राच्या परीक्षांसोबत घेण्यात
याव्यात.
(३)अशा प्रकारे वरील वर्गात प्रवेशासाठी पात्र ठरलेल्या विद्यार्थ्यांचे विषम सत्राचे
अभ्यासक्रम पूर्ण करण्याची जबाबदारी विद्यार्थ्यांची असेल आणि यासाठी विद्यार्थ्यांना
महाविद्यालयाकडे आवश्यक हमीपत्र भरून द्यावे लागेल.
२. ज्या विद्यापीठांनी शैक्षणिक वर्ष २०२४-२५ करिता carry on ची सुविधा त्यांच्या विद्यार्थ्यांना
यापूर्वीच दिली असेल, अशा विद्यापीठांना सदर निदेश लागू असणार नाहीत.
३. सदर निदेश अत्यंत अपवादात्मक परिस्थितीमध्ये केवळ शैक्षणिक वर्ष २०२४-२५ करिता
लागू राहतील व या निदेशांचा संदर्भ पुढील वर्षामध्ये घेता येणार नाही.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर