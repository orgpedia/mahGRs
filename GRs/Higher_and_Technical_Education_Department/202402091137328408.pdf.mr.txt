# Page 1
विधानमंडळ अधिवेशन कालावधीत अधिवेशनासंबंधित
कामकाज विहित कालमर्यादेत पूर्ण करण्याबाबत
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : विमंअ-२०२४/प्र.क्र.०४/विमंका
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : - ०९ फेब्रुवारी, २०२४.
पहा : शासन परिपत्रक, संसदीय कार्य विभाग क्र. विमंअ २०२३/ प्र.क्र४८/पाच, दि. १७ फेब्रुवारी, २०२३.
शासन परिपत्रक
विधानमंडळ विषयक कामकाज विहित वेळेत पुर्ण करणे ही शासनाची सांविधानिक जबाबदारी असून
यामध्ये प्रशासनाची भूमिका महत्वपूर्ण आहे. विधानमंडळाचे अधिवेशन सुरु असतांना संसदीय आयुधांची उत्तरे व अनुषंगिक माहिती विधानमंडळ सचिवालयास विहित कालावधीत सादर करणे क्रमप्राप्त आहे. ही वस्तुस्थिती
विचारात घेऊन विधीमंडळ अधिवेशन कामकाज हाताळण्याच्या दृष्ट्टीने पुढीलप्रमाणे निदेश देण्यात येत आहेत:-
१. विधानसभा व विधानपरिषद अधिकारी गॅलरीमध्ये ज्या अधिकाऱ्यांच्या नेमणूका करण्यात आलेल्या आहेत, त्यांनी विधीमंडळ कामकाजाच्या वेळेत अधिकारी गॅलरीमध्ये उपस्थित राहणे
आवश्यक आहे. विधीमंडळ कामकाजाच्या वेळी विभागाशी संबंधित मुद्या उपस्थित झाल्यास त्याबाबतचे
संबंधित विधीमंडळ सदस्याचे नाव व उपस्थित केलेला मुद्या याबाबत नमूद करुन त्याबाबत संबंधित
उपसचिव, समन्वय शाखा (विमंका कक्ष) तसेच, मंत्री कार्यालय यांना तात्काळ अवगत करावे.
२. विधीमंडळ अधिवेशन काळात सभागृहात ज्या दिवशी विभागाशी संबंधित महत्वाचे प्रश्न,
लक्षवेधी सूचना, अर्धातास चर्चा, पूरवणी मागण्यावरील चर्चा व मतदान आणि इतर महत्वाचे कामकाज
असेल त्या दिवशी संबधित कार्यासनातील अधिकारी व संबंधित उपसचिव तसेच क्षेत्रिय कार्यालयातील संबंधित अधिकारी यांनी विधानमंडळामध्ये निश्चितपणे उपस्थित राहावे. तसेच सभागृहातील चचेमध्ये
उपस्थित होणाऱ्या मुद्यांची माहिती मंत्री महोदयांना तात्काळ उपलब्ध केली जाईल याची त्यांनी दक्षता
घ्यावी.
३. ज्या कार्यासनाशी संबंधित विधीमंडळाचे कामकाज असेल त्यांनी कार्यासनातील अथवा क्षेत्रिय
कार्यालयातील अधिकारी यांना विधीमंडळात उपस्थित राहण्यासाठी आवश्यक असणारा पास
घेण्यासाठी संबधित कार्यासनाने किमान एक दिवस अगोदर अधिकाऱ्यांची नावे विमंका कार्यासनाकडे
द्यावीत, म्हणजे त्यांचे पास विधानमंडळाकडून वेळेत उपलब्ध करुन देण्याची कार्यवाही विमंका
कार्यासनाकडून करता येईल.
४. मा.मंत्री यांचेसमवेत पूर्व चचेसाठी (Briefing) संबंधित क्षेत्रिय कार्यालयातील अधिकाऱ्यांनी
वेळेवर उपस्थित राहावे.
५. विधानमंडळाच्या दररोजचे कामकाज समाप्तीनंतर विधानसभेच्या व विधानपरिषदेच्या दुसऱ्या
दिवशीची कामकाजाची क्रमणिका (Order of the day) विधान भवनातील अनुक्रमे ११ व १३ व्या
मजल्यावरील सूचना फलकावर लावण्यात येते. सदर क्रमणिका (Order of the day) लिहून आणून
अथवा त्याची प्रत प्राप्त करुन घेऊन तसेच विधानभवनातील १७ वा मजल्यावरील “ग” शाखेकडून विभागाशी संबंधित कामकाजाबाबत संबंधित उप सचिव व अवर सचिव / कक्ष अधिकारी यांना नियुक्त
करण्यात आलेल्या संबधित कक्ष अधिकारी यांनी अवगत करावे.
# Page 2
शासन परिपत्रक क्रमांकः विमंअ-२०२४/प्र.क्र.०४/विमंका
६. अधिवेशनाच्या दृष्ट्टीने कार्यालयीन वेळेनंतर उपस्थित होणाऱ्या तातडीचे कामकाज
पाहण्यासाठी नेमणूक करण्यात आलेल्या लघुलेखक यांनी त्या दिवशीचे विधीमंडळ कामकाज होईपर्यत
कार्यालयात उपस्थित राहावे.
७. विधानमंडळ अधिवेशनातील कामकाजासंबंधित टपाल, नस्त्या यांची विधानमंडळात ने-आण
करण्याकरीता विभागातील गट-ड संवगांतील कर्मचाऱ्यांनी विमंका कार्यासनाचे कक्ष अधिकारी / अवर
सचिव यांची परवानगी घेतल्याशिवाय कार्यालय सोडू नये. नेमणुक केलेल्या गट-ड कर्मचाऱ्यांनी
संसदीय कार्य विभागामधुन सकाळी ८.४५ वाजता विधानसभा / विधानपरिषद सभागृहाच्या
कामकाजाच्या क्रमणिकेच्या (Order of the day) प्रती उपलब्ध करून घ्याव्यात व त्याच्या १० छायाप्रती
काढुन मा. प्रधान सचिव व विभागातील सर्व उप सचिव तसेच सदर दिनांकास
विधानसभा/विधानपरिषद अधिकारी गॅलरीमध्ये नियुक्त केलेल्या अधिकारी यांना देण्याची कार्यवाही
करावी.
८. विभागाच्या अधिनस्त सर्व संचालनालय तसेच सहसंचालनातील अधिकारी/ कर्मचारी यांनी
नियमित प्रशासकीय कामकाज हाताळून विधीमंडळ अधिवेशन विषयक कामकाज प्राधान्याने हाताळावे.
तसेच आवश्यक असणारी माहिती / अहवाल विहित वेळेत शासनास सादर करावा.
९. उपरोक्त निदेशांचे अनुपालन करण्यात कसूर आढळून आल्यास संबंधित अधिकारी/ कर्मचारी
यांचेवर जबाबदारी निश्चित करण्यात येईल.
१०. विभागातील सर्व अधिकारी / कर्मचारी यांनी नियमित वेळेत कार्यालयात उपस्थित राहण्याची
दक्षता घ्यावी.
प्रस्तुत शासन परिपत्रक महाराष्ट्र शासनाच्या www.maharashtra.gov.in या संकेतस्थळावर