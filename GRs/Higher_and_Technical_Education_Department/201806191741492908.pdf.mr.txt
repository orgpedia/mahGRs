# Page 1
प्राचार्य, शासकीय तंत्रनिकेतने व तत्सम संस्था महाराष्ट्र तंत्रनिकेतन शिक्षक सेवा गट-अ यांच्या सर्वसाधारण बदल्या, सन-२०१८.
महाराष्ट्र शासन
उच्च व तंत्र शिक्षण विभाग
शासन आदेश क्रमांक: बदली -४३१८/प्र.क्र.८८/१८/ तांशि-७
मंत्रालय, मुंबई - ४०० ०३२.
दिनांक :- १९ जून, २०१८
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम-२००५ मधील तरतुदीनुसार बदली करण्यास सक्षम असलेल्या प्राधिकाऱ्याच्या मंजूरीने तंत्रशिक्षण संचालनालयाच्या अधिपत्याखालील महाराष्ट्र तंत्रनिकेतन शिक्षक सेवा गट-अ या सेवेतील प्राचार्य, शासकीय तंत्रनिकेतन व तत्सम संस्था या संवर्गातील सर्वसाधारण बदल्या नियम ४(५) नुसार खालील प्रमाणे करण्यात येत आहेत.
-------------------------------------------------------------------------------------------------------------------
|  | अनु |  |  | प्राचार्याचे नांव व सध्या कार्यरत |  |  | बदलीनंतरची पदस्थापना |  |  | अभिप्राय |  |
| क्रमांक | असलेल्या संस्थेचे नांव |
|  |  |
|  |  |
|  | १ |  |  | २ |  |  | ३ |  |  | ४ |  |
| १ | डॉ. धर्मपाल नारायण शिंगाडे, शासकीय तंत्रनिकेतन, अमरावती. | शासकीय निवासी महिला तंत्रनिकेतन, यवतमाळ | प्रशासकीय बदली |
| २ | डॉ. राजेंद्र पांडुरंगजी मोगरे, शासकीय निवासी महिला तंत्रनिकेतन, यवतमाळ | शासकीय तंत्रनिकेतन, अमरावती. | विनंती बदली |
-------------------------------------------------------------------------------------------------------------------
०२. प्रशासकीय कारणास्तव बदली झालेल्या प्राचार्याना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहिल.
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरीता खालील सूचनांचे काटेकोरपणे पालन करावे.
(१) बदलीबाबतचे आदेश प्राप्त झाल्यानंतर संबंधित प्राचार्यांनी सध्या कार्यरत असलेल्या संस्थेमधून तात्काळ कार्यमुक्त होऊन बदली झालेल्या संस्थेत रुजू व्हावे. सर्व प्राचार्यांनी पर्यायी अधिकारी हजर होण्याची वाट न पाहता संस्थेतील ज्येष्ठ विभाग प्रमुख/अध्यापक यांच्याकडे प्रभार सोपवून बदली झालेल्या संस्थेच्या ठिकाणी तात्काळ रुजू व्हावे.
(२) पदस्थापनेत बदल करण्यासंबंधीच्या कोणत्याही विनंतीची दखल घेण्यात येणार नाही. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास असे अधिकारी शिस्तभंगविषयक कारवाई करण्यास पात्र ठरतील.
# Page 2
शासन आदेश क्रमांकः बदली -४३१८/प्र.क्र.८८/१८/तांशि-७
(३) बदली झालेल्या प्राचार्याची कोणतीही रजा प्रशासकीय विभागाच्या पुर्वमान्यतेशिवाय मंजूर करण्यात येवू नये.
(४) सदर बदल्यांची अंमलबजावणी प्रभावीपणे होणे गरजेचे असल्यामुळे बदली झालेल्या सर्व प्राचार्यांचे कार्यमुक्ततेच्या दिनांकापर्यंतचे अथवा जास्तीत जास्त दिनांक ३० जून, २०१८ पर्यंतचे वेतन ते सध्या कार्यरत असलेल्या संस्थेने काढावे. त्यानंतरचे वेतन कोणत्याही परिस्थितीत बदलीपूर्वीच्या संस्थेकडून काढण्यात येवू नये. सदर वेतन संबंधित अधिकारी बदलीच्या संस्थेत रुजु झाल्यानंतर बदलीनंतरच्या संस्थेने काढावे. दिनांक ०१ जुलै, २०१८ पासूनचे वेतन बदलीपूर्वी कार्यरत असलेल्या संस्थेतील आहरण व संवितरण अधिकाऱ्याने अदा केल्यास त्यांना व्यक्तीश: जबाबदार धरण्यात येईल.
(५) हे आदेश तात्काळ अंमलात येतील. बदली झालेले प्राचार्य कार्यमुक्त होऊन बदलीच्या ठिकाणी रुजू झाल्याबाबतची माहिती तंत्रशिक्षण संचालनालयाने या विभागास कळवावी.