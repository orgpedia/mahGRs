# Page 1
जिल्हा ग्रंथालय अधिकारी कार्यालय, चंद्रपूर या
इमारतीच्या विस्तारीकरणामुळे या कार्यालयासाठी
खाजगी जागा भाडे तत्वावर घेण्यास मंजूरी
देण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्र. मराग्रं-२०२५/प्र.क्र.९२/ ई- १२२४८५१/ग्रं.क.,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२,
दिनांक : १६ सप्टेंबर, २०२५.
वाचा : ग्रंथालय संचालक, ग्रंथालय संचालनालय यांचे पत्र क्र.३४/चंद्रपूर जागा/२०२५-२६/
१८२९-३०, दि.०१.०७.२०२५.
प्रस्तावना :-
जिल्हा ग्रंथालय अधिकारी, चंद्रपूर या कार्यालयाच्या आधुनिकीकरणासाठी
जिल्हाधिकारी, चंद्रपूर यांनी रु.१४.९० कोटी इतक्या निधीच्या कामास प्रशासकीय मान्यता
प्रदान केली आहे. जिल्हा ग्रंथालय अधिकारी कार्यालय, चंद्रपूर या कार्यालयाच्या इमारत
विस्तारीकरणामुळे त्या कार्यालयासाठी खाजगी जागा भाडयाने घेण्यास परवानगी देणे व इमारत
भाडे रक्कमेस मंजुरी देण्यासाठीचा प्रस्ताव उपरोक्त वाचा येथील पत्राव्दारे ग्रंथालय
संचालनालयाने सादर केला होता. त्यानुसार, सार्वजनिक बांधकाम विभाग, चंद्रपूर यांनी
प्रमाणित केल्यानुसार, चंद्रपूर शहरातील जनता महाविद्यालयाच्या जवळील श्रध्देय दिनुजी
भवन या कार्यालयाची इमारत जिल्हा ग्रंथालय अधिकारी कार्यालयासाठी ५६० चौ. मी. (६०२७
चौ.फुट) जागा भाडेतत्वावर घेण्यास मान्यता देण्याची बाब शासनाच्या विचाराधीन होती.
शासन निर्णय :-
सार्वजनिक बांधकाम विभाग, चंद्रपूर यांनी कार्यकारी अभियंता, सार्वजनिक बांधकाम
विभाग, मौ.चंद्रपूर, जि.चंद्रपूर येथे जिल्हा ग्रंथालय अधिकारी, जिल्हा ग्रंथालय अधिकारी
कार्यालय, चंद्रपूर या कार्यालयाकरीता सन २०२५-२६ या वर्षाकरीता शासकीय इमारत उपलब्ध
नसल्याचे महाराष्ट्र आकस्मिक खर्च नियम १९६५ मधील नियम १४७ (क) अन्वये
दि.२४.०६.२०२५ व दि.१४.०७.२०२५ रोजीच्या प्रमाणपत्राव्दारे प्रमाणित केले आहे. त्यानुसार,
खालील अटी व शतींच्या अधीन जिल्हा ग्रंथालय अधिकारी, जिल्हा ग्रंथालय अधिकारी
# Page 2
शासन निर्णय क्रमांकः मराग्रं-२०२५/प्र.क्र.९२/ ई- १२२४८५१/ग्रं.क.,
कार्यालय, चंद्रपूर या कार्यालयासाठी खाजगी जागा भाडे तत्वावर घेण्यास मंजूरी देण्यात येत
आहे.
१.कार्यकारी अभियंता, सार्वजनिक बांधकाम विभाग, मौ.चंद्रपूर, जि.चंद्रपूर यांनी प्रमाणित
केल्यानुसार चंद्रपूर शहरातील जनता महाविद्यालयाच्या जवळील श्रध्देय दिनुजी भवन
या कार्यालयाची इमारत जिल्हा ग्रंथालय अधिकारी कार्यालयासाठी १२ महिने
कालावधीसाठी भाडेतत्वावर घेण्यास मंजूरी देण्यात येत आहे.
२.सदर जागा ५६० चौ. मी. (६०२७ चौ.फुट) इतक्या क्षेत्रफळाची असून त्या जागेसाठी प्रति
महिना रु. ८०,९६९/- इतके भाडे निश्चित करण्यात आले आहे. या भाडेकरारासाठी
वार्षिक भाडे रु.९,७१,६२८/- इतक्या निधीच्या खर्चास मंजूरी देण्यात येत आहे.
३.सदर खाजगी जागेचा भाडेकरार करण्यापूर्वी कार्यकारी अभियंता, सार्वजनिक बांधकाम
विभाग, चंद्रपूर यांनी प्रमाणित केलेल्या प्रमाणपत्राची खात्री करुन तसेच भाडेकरारास
ग्रंथालय संचालनालयाने मान्यता द्यावी.
४.सदर इमारत जिल्हा ग्रंथालय अधिकारी कार्यालय, चंद्रपूर या कार्यालयास
भाडेतत्वावर दिल्यानंतर या इमारतीचा मालमत्ता कर, स्थानिक संस्था कर व इमारतीचा
देखभाल दुरुस्ती खर्च करण्याची जबाबदारी जागा मालकाची असेल.
५. सदर इमारतीचा प्रत्यक्ष ताबा मिळाल्यापासून इमारतीचे वीज देयक व पाणी देयकाचा
भरणा करण्याची जबाबदारी जिल्हा ग्रंथालय अधिकारी कार्यालय, चंद्रपूर यांची असेल.
६.सदर इमारतीचे जागा भाडे देयक कोषागारात सादर करतांना जीएसटीची रक्कम
नियमानुसार कपात करुन उर्वरित रक्कम जागा मालकाला अदा करण्याची दक्षता
जिल्हा ग्रंथालय अधिकारी, चंद्रपूर यांनी घ्यावी.
०२. वित्त विभाग शासन निर्णय, वित्तीय अधिकार नियम पुस्तिका १९७८, भाग - १,
उपविभाग - १ मधील अ. क्र. १० नियम क्र. ११५ आणि महाराष्ट्र आकस्मिक खर्च नियम १९६५
मधील नियम १४७ (क) खालील टिप (१) मधील तरतूदीस अनुसरुन सदर प्रस्तावास मान्यता
देण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः मराग्रं-२०२५/प्र.क्र.९२/ ई- १२२४८५१/ग्रं.क.,
०३. वरील बाबीकरिता होणारा खर्च “लेखाशिर्ष २२०५, कला व संस्कृती १०५, सार्वजनिक
ग्रंथालये (०२), शासकीय मध्यवर्ती, विभागीय व जिल्हा ग्रंथालये (०२) (०१) शासकीय मध्यवर्ती,
विभागीय व जिल्हा ग्रंथालये (२२०५०२७१) (अनिवार्य) १४- भाडेपट्टी व कर” या
लेखाशीर्षाखालील सन २०२५-२६ या आर्थिक वर्षाच्या मंजूर अनुदानातून भागविण्यात यावा.
०४. सदर शासन निर्णय महाराष्ट्र शासनाच्या www.maharashtra.gov.in या