# Page 1
शासनमान्य ग्रामपंचायत ग्रंथालयांना सहायक अनुदान (अनिवार्य ) वितरीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मराग्रं २०२१/प्र.क्र.६४/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : : २१ जून, २०२१.
वाचा : १) शासन परिपत्रक, वित्त विभाग, क्र. अर्थसं - २०२१/प्र.क्र.४८/अर्थ-३, दिनांक ०६.०४.२०२१.
२) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३२/ २०२१-२२/१०८०, दिनांक १८.०५.२०२१.
प्रस्तावना : सन २०२१-२२ या आर्थिक वर्षात शासनमान्य ग्रामपंचायत ग्रंथालयांच्या परिरक्षण अनुदानासाठी मागणी क्र. डब्ल्यू - ४, २२०५ - कला व संस्कृती, १०५ सार्वजनिक ग्रंथालये, (०४) स्थानिक क्षेत्राखालील योजना, (०४) (०१) महाराष्ट्र जिल्हा परिषदांना सहाय्यक अनुदाने (ग्रामपंचायत ग्रंथालयांना सहाय्यक अनुदाने) (२२०५ ११९६ ) (अनिवार्य ) ३१- सहाय्यक अनुदाने (वेतनेत्तर) या लेखाशिर्षामध्ये रु. २,०५,७०,०००/- (अक्षरी रुपये दोन कोटी पाच लाख सत्तर हजार फ़क्त ) इतका निधी अर्थसंकल्पित करण्यात आला आहे.
राज्यातील शासनमान्य ग्रामपंचायत ग्रंथालयांचे सन २०२०-२१ मध्ये देय असलेले परिरक्षण अनुदान निधी अभावी सन २०२०-२१ मध्ये पुर्णत: अदा करता आले नाही. शासनमान्य ग्रामपंचायत ग्रंथालयांना सन २०२०-२१ मध्ये देय असलेले थकीत परिरक्षण अनुदान रु.४६,९३,०००/- (अक्षरी रु.
सेहेचाळीस लाख त्र्यान्नव हजार फक्त) सन २०२१-२२ मध्ये अर्थसंकल्पित निधीतून वितरीत करण्यास मान्यता देणेबाबत ग्रंथालय संचालकांच्या संदर्भाधीन दि. १८.०५.२०२१ रोजीच्या पत्रान्वये प्रस्ताव सादर करण्यात आला आहे. यानुषंगाने वित्त विभागास प्रस्ताव सादर केला असता वित्त विभागाने अर्थसंकल्पिय तरतुदीच्या २५ टक्केच्या मर्यादेत निधी वितरीत करण्यास मान्यता दिली आहे.
ग्रंथालय संचालकांचा प्रस्ताव व वित्त विभागाकडून प्राप्त मान्यतेस अनुसरुन सन २०२१-२२ या आर्थिक वर्षात शासनमान्य ग्रामपंचायत ग्रंथालयांच्या परिरक्षण अनुदानासाठी अर्थसंकल्पित करण्यात आलेल्या निधीतून रु.५१,४२,५००/- (अक्षरी रुपये एकावन्न लाख बेचाळीस हजार पाचशे फ़क्त) इतका निधी वितरीत करण्यास तसेच सदर वितरीत निधीतून शासनमान्य ग्रामपंचायत ग्रंथालयांना सन २०२०-२१ मध्ये देय असलेले थकीत परिरक्षण अनुदान रु. ४६,९३,०००/- (अक्षरी रु. सेहेचाळीस लाख त्र्यान्नव हजार फक्त) अदा करण्यास मान्यता देण्याची बाब शासनाच्या विचाराधिन होती.
शासन निर्णय: राज्यातील शासनमान्य ग्रामपंचायत ग्रंथालयांच्या सहाय्यक अनुदानासाठी सन २०२१-२२ या आर्थिक वर्षात मागणी क्र. डब्ल्यू - ४, २२०५ - कला व संस्कृती, १०५ सार्वजनिक ग्रंथालये, (०४) स्थानिक क्षेत्राखालील योजना, (०४ ) (०१) महाराष्ट्र जिल्हा परिषदांना सहाय्यक अनुदाने (ग्रामपंचायत ग्रंथालयांना सहाय्यक अनुदाने) (२२०५ ११९६ ) (अनिवार्य ) ३१ - सहाय्यक अनुदाने (वेतनेत्तर) या लेखाशिर्षा अंतर्गत रु.२,०५,७०,०००/- (अक्षरी रुपये दोन कोटी पाच लाख सत्तर हजार फ़क्त) इतका निधी अर्थसंकल्पित करण्यात आला आहे. सदर अर्थसंकल्पित निधीतून २५ टक्केच्या मर्यादेत
# Page 2
शासन निर्णय क्रमांकः मराग्रं २०२१/प्र.क्र.६४/साशि-५
रु.५१,४२,५००/- ( अक्षरी रुपये एकावन्न लाख बेचाळीस हजार पाचशे फ़क्त ) इतका निधी वितरित करण्यास मान्यता देण्यात येत आहे.
२. सदर वितरीत निधीतून शासनमान्य ग्रामपंचायत ग्रंथालयांना सन २०२०-२१ मध्ये देय असलेले थकीत परिरक्षण अनुदान रु.४६,९३,०००/- (अक्षरी रु. सेहेचाळीस लाख त्र्यान्नव हजार फक्त) संबंधित जिल्हा ग्रंथालय अधिकारी कार्यालयास वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे. तसेच जिल्हा ग्रंथालय अधिकारी कार्यालयाच्या कार्यालय प्रमुखांना आहरण व संवितरण अधिकारी म्हणून घोषित करण्यात येत असून त्यांना ३१ सहाय्यक अनुदाने (वेतनेतर) या उद्दीष्टाखालील देयकावर नियंत्रक अधिकारी म्हणून प्रतिस्वाक्षरी करण्याचे अधिकार प्रदान करण्यात येत आहेत.
३. सदरचा खर्च मागणी क्र. डब्ल्यू - ४, २२०५ - कला व संस्कृती, १०५ सार्वजनिक ग्रंथालये, (०४) स्थानिक क्षेत्राखालील योजना, (०४) (०१) महाराष्ट्र जिल्हा परिषदांना सहाय्यक अनुदाने (ग्रामपंचायत ग्रंथालयांना सहाय्यक अनुदाने) (२२०५ ११९६ ) (अनिवार्य ) ३१- सहाय्यक अनुदाने (वेतनेत्तर) या लेखाशिर्षातर्गत सन २०२१-२२ मध्ये अर्थसंकल्पीत तरतूदीपैकी वितरीत केलेल्या निधीतून भागविण्यात यावा.
४. सदर अनुदान वितरणाच्या अनुषंगाने वित्त विभागाच्या दि.१६.०४.२०२० रोजीच्या परिपत्रकातील अटी व शर्तींची पूर्तता केलीली आहे.
५. ग्रामपंचायत ग्रंथालयांना ECS/DBT/NEFT द्वारे ग्रामपंचायत खात्यामध्ये अनुदान जमा करण्यात यावे. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
६. सदरचा शासन निर्णय, वित्त विभागाच्या अनौपचारीक संदर्भ क्र. ४७८/२०२१/व्यय-५, दि. २८.०५.२०२१ अन्वये प्राप्त सहमतीस अनुसरुन निर्गमित करण्यात येत आहे. निधी वितरणाबाबत वित्त विभागाने वेळोवेळी निर्गमित केलेल्या परिपत्रकातील सूचनांचे पालन करण्यात यावे.
# Page 3