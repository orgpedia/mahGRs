# Page 1
शासन आदेश क्रमांक: संकीर्ण-२०२२/प्र.क्र.२७५/मशि-१
विभागीय सहसंचालक, उच्च शिक्षण या पदाचा अतिरिक्त कार्यभार सोपविण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. संकीर्ण-२०२२/प्र.क्र.२७५/मशि-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: ०३ नोव्हेंबर, २०२३.
वाचा: १) शासन आदेश क्रमांक संकीर्ण-२०२२/प्र.क्र.२७५/मशि-१, दिनांक १३.०१.२०२३.
२) शासन आदेश क्रमांक संकीर्ण-२०२२/प्र.क्र.२७५/मशि-१,दिनांक ०१.०२.२०२३.
३) शासन आदेश क्रमांक संकीर्ण-२०२३/ प्र.क्र.११५/मशि-१,दिनांक ०६.०७.२०२३.
४) संचालक, उच्च शिक्षण, पुणे यांचे पत्र क्र. कार्यभार -२०२३ / सहसंचालक/प्रशा-१/६७, दि. २५.०९.२०२३.
शासन आदेश
संदर्भाधीन क्र. १ येथील शासन आदेशान्वये विभागीय सहसंचालक, उच्च शिक्षण, महाराष्ट्र शिक्षण सेवा, गट-अ व सहसंचालक (प्रशासन), महाराष्ट्र शिक्षण सेवा, गट-अ या पदांचा अतिरिक्त कार्यभार काही अध्यापक/प्रशासन अधिकारी यांच्याकडे तात्पुरत्या स्वरूपात सोपविण्यात आला होता. तसेच, संदर्भाधीन क्रमांक २ व ३ येथील शासन आदेशान्वये त्यामध्ये प्रशासकीय कारणास्तव अंशत: बदल करून काही नवीन अध्यापकांकडे विभागीय सहसंचालक, उच्च शिक्षण या पदाचा अतिरिक्त कार्यभार तात्पुरत्या स्वरुपात पुढील आदेश होईपर्यंत सोपविण्यात आला आहे.
२. संचालक, उच्च शिक्षण, पुणे यांनी संदर्भीय क्र.४ येथे नमूद पत्रान्वये सादर केलेल्या प्रस्तावास अनुसरून विभागीय सहसंचालक, उच्च शिक्षण या पदाच्या अतिरिक्त कार्यभारामध्ये प्रशासकीय कारणास्तव बदल करण्यात येत आहे.
३. ज्या विभागीय सहसंचालकाकडे कार्यालय बदलून अतिरिक्त कार्यभार सोपविण्यात येत आहे, त्यांचा तपशिल “प्रपत्र-अ” येथे नमूद केला आहे. याशिवाय नव्याने विभागीय सहसंचालक पदाचा अतिरिक्त कार्यभार सोपविण्यात येत असलेल्या अधिकाऱ्यांचा तपशिल "प्रपत्र - ब" येथे नमूद केला आहे. यानुसार अतिरिक्त कार्यभाराबाबतचे नवीन आदेश निर्गमित होत असल्याने ज्या विभागीय सहसंचालकांचा अतिरिक्त कार्यभार याव्दारे संपूष्टात आणण्यात येत आहे, त्याचा तपशिल "प्रपत्र- क” येथे नमूद केला आहे.
४. डॉ. हरिभाऊ शिंदे, वरिष्ठ प्रशासन अधिकारी यांच्याकडे सोपविण्यात आलेला अतिरिक्त कार्यभार अत्यंत तात्पुरत्या स्वरूपात पुढील आदेशापर्यंत चालू राहील.
५. उपरोक्त प्रपत्र-अ व प्रपत्र-ब येथे नमूद केलेल्या अधिकाऱ्यांची महाराष्ट्र लोकसेवा आयोगाकडून उमेदवार उपलब्ध होईपर्यंत किंवा इतर कोणत्याही कारणास्तव पुढील शासन आदेश होईपर्यंत यापैकी जे आधी घडेल, त्या कालावधीकरिता त्यांच्या नावासमोर दर्शविलेल्या ठिकाणी विभागीय सहसंचालक, उच्च
शिक्षण या पदावर अतिरिक्त कार्यभाराने तात्पुरती पदस्थापना करण्यात येत आहे.
# Page 2
शासन आदेश क्रमांक: संकीर्ण-२०२२/प्र.क्र.२७५/मशि-१
६. विभागीय सहसंचालक पदांचा अतिरिक्त कार्यभार धारण करणारे प्राध्यापक/सहयोगी प्राध्यापक/वरिष्ठ प्रशासन अधिकारी सध्या ज्या वेतनश्रेणीत वेतन घेतात त्याच वेतनश्रेणीतील वेतन व भत्ते त्यांना अनुज्ञेय राहतील, व सदरहू वेतन व भत्ते त्यांना त्यांच्या मुळ आस्थापनेवरुन अदा करण्यात येतील.
७. सदर आदेश प्राप्त होताच नव्याने विभागीय सहसंचालक पदाचा अतिरिक्त कार्यभार सोपविलेल्या अधिकाऱ्यांना त्यांच्या कार्यालय प्रमुखांनी तात्काळ कार्यमुक्त करावे आणि संबंधित अधिकाऱ्यांनी त्यांच्या नावापुढे दर्शविण्यात आलेल्या विभागीय सहसंचालक पदाचा अतिरिक्त कार्यभार पुढील आदेश होईपर्यंत तात्काळ स्विकारावा. याबाबतचा अहवाल संचालक, उच्च शिक्षण, महाराष्ट्र राज्य, पुणे यांनी शासनास सादर करावा.
८. संचालक उच्च शिक्षण, महाराष्ट्र राज्य, पुणे यांनी "प्रपत्र- क” येथील अधिकाऱ्यांना तात्काळ कार्यमुक्त करुन ते त्यांच्या मूळ आस्थापनेवरील पदावर रुजू झाल्याबाबतचा अहवाल शासनास सादर करावा.
# Page 3