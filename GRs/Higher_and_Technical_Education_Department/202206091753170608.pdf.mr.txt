# Page 1
तंत्र शिक्षण संचालनालय (खुद्द) व त्यांच्या अधिपत्याखालील संस्था / महाविद्यालये/ कार्यालये येथील गट अ व गट - ब अधिकाऱ्यांच्या वयाच्या ५०/ ५५ व्या वर्षापलिकडे / अर्हताकारी सेवेच्या ३० वर्षांनंतरच्या सेवांचे पुनर्विलोकनानंतर अपात्र ठरलेल्या अधिकारी / कर्मचारी यांच्या अभिवेदनावर विचार करण्यासाठी “विभागीय अभिवेदन समिती” गठित करणेबाबत...
महाराष्ट्र शासन
उच्च व तंत्र शिक्षण विभाग
शासन आदेश क्रमांक : संकिर्ण-२०२२/प्र.क्र.७३/२२/तांशि.-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०००३२.
दिनांक :- ०८ जून, २०२२
वाचा :- शासन निर्णय, सामान्य प्रशासन विभाग क्रमांक : एलपीएल २०१७/प्र.क्र.२१/का.
पंधरा, दिनांक १० जून, २०१९.
प्रस्तावना - सामान्य प्रशासन विभागाने संदर्भाधीन दिनांक १० जून, २०१९ च्या शासन निर्णयान्वये, महाराष्ट्र नागरी सेवा (निवृत्तीवेतन) नियम, १९८२ च्या नियम ६५ मधील तरतूदींनुसार अधिकारी/ कर्मचारी यांच्या वयाच्या ५० / ५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांची सेवा पुनर्विलोकन करण्याकरिता एकत्रिक कार्यपध्दती विहीत केलेली आहे. सदर शासन निर्णयातील तरतूदींनुसार, तंत्र शिक्षण संचालनालय (खुद्द) व त्यांच्या अधिपत्याखालील संस्था/ महाविद्यालये/ कार्यालये येथील गट-अ व गट-ब अधिकाऱ्यांच्या वयाच्या ५०/ ५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांच्या सेवापुनर्विलोकानंतर संबंधीतांच्या अभिवेदनावर विचार करण्यासाठी "विभागीय अभिवेदन समिती” गठित करण्याची बाब शासनाच्या विचाराधीन होती.
शासन आदेश: तंत्र शिक्षण संचालनालय (खुद्द) व त्यांच्या अधिपत्याखालील संस्था / महाविद्यालये/ कार्यालये येथील गट अ व गट- ब या संवर्गातील अधिकाऱ्यांच्या वयाच्या ५० / ५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांच्या सेवा पुढे चालू ठेवण्यासाठी पात्रता आजमावण्यासाठी विहीत निकषांच्या आधारे त्यांच्या सेवा पुनर्विलोकनाअंती पुढे चालू ठेवण्यास निर्विवादपणे अपात्र ठरलेल्या व नोटीस बजावण्यात आलेल्या अधिकारी यांच्या अभिवेदनावर विचार करण्याकरिता सामान्य प्रशासन विभागाच्या संदर्भाधीन दिनांक १० जून, २०१९ च्या शासन निर्णयामधील विहीत तरतूदींनुसार “विभागीय अभिवेदन समिती” गठित करण्यात येत आहे :
# Page 2
शासन आदेश क्रमांकः संकिर्ण-२०२२/प्र.क्र.७३/२२/तांशि.-१
------------------------------------------------------------------------------------------
| १ | सचिव/ प्रधान सचिव / अपर मुख्य सचिव, उच्च व तंत्र शिक्षण विभाग, मंत्रालय, मुंबई | अध्यक्ष |
| २ | सह/ उपसचिव (विशि.), उच्च व तंत्र शिक्षण विभाग, मंत्रालय, मुंबई | सदस्य |
| ३ | अवर सचिव/कक्ष अधिकारी (तांशि-२), उच्च व तंत्र शिक्षण विभाग, मंत्रालय, मुंबई | सदस्य सचिव |
------------------------------------------------------------------------------------------
४. “विभागीय अभिवेदन समिती” समितीची कार्यकक्षा :
अ) शासकीय अधिकारी/कर्मचारी यांच्या सेवा पुनर्विलोकनाअंती पुढे चालू ठेवण्यास निर्विवादपणे अपात्र ठरलेल्या व नोटीस बजावण्यात आलेल्या अधिकारी यांच्या अभिवेदनावर विचार करण्यासाठी सदर अधिकारी / कर्मचारी यांच्या गोपनीय अहवालांचा अभिलेखच अभिवेदन समित्यांनी विचारार्थ घ्यावा.
ब) विभागीय अभिवेदन समितीच्या शिफारशी ह्या अंतिम निर्णयासाठी सामान्य प्रशासन विभागाच्या संदर्भाधीन दिनांक १०.६.२०१९ च्या शासन निर्णयासोबतच्या परिशिष्ट-ड मध्ये नमूद केल्यानुसार समुचित प्राधिकाऱ्यांना सादर करावा.
५. सदरहू अभिवेनासंदर्भातील कार्यवाही सामान्य प्रशासन विभागाच्या संदर्भाधीन दिनांक १० जून, २०१९ च्या शासन निर्णयामध्ये नमूद केलेल्या कार्यपध्दती व सूचनांनुसार करण्यात येईल.