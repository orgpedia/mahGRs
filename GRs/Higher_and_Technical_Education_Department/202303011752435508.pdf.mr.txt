# Page 1
अकृषि विद्यापीठातील शिक्षक व शिक्षकेतर कर्मचाऱ्यांच्या वेतन अनुदानासंदर्भातील कार्यवाही (२२०२ ०६८३) या लेखाशीर्षाखाली करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२३०२/प्र.क्र.४२/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०१ मार्च, २०२३
वाचा : १) उच्च व तंत्र शिक्षण विभाग, शासन निर्णय क्र. संकीर्ण-२०१०/(४२५/१०)/विशि-१, दि.५.३.२०११ २) उच्च व तंत्र शिक्षण विभाग, शासन निर्णय क्र.जीयुजी-२०११ (१०४/११)/विशि-१, दि.१६.५.२०११ ३) उच्च व तंत्र शिक्षण विभाग, शासन निर्णय क्र. एसयुके-२०१३/(२२/१३)/विशि-१, दि.३०.१.२०१३ ४) उच्च व तंत्र शिक्षण विभाग, शासन निर्णय शासन निर्णय क्र.युएसजी-१००४ (८४/२००४)/विशि-१, दि.३०.८.२००४ ५) उच्च व तंत्र शिक्षण विभाग, शासन निर्णय क्र. एसयुएस क्र. एसयुएस -२००५/(८०/०५)/विशि-१, दि.८.१०.२००७ ६) उच्च व तंत्र शिक्षण विभाग, शासन निर्णय क्र.एसयुएस-२००९/(३९०/०९)/विशि-१, दि.१९.०९.२००९ ७) उच्च व तंत्र शिक्षण विभाग, शासन निर्णय क्र.एएमयु-२००७/ (१६५/०७)/, दि.३०.३.२०१२
प्रस्तावना : उपरोक्त शासन निर्णयान्वये अनुक्रमे (१) गोंडवाना विद्यापीठ, गडचिरोली (२) शिवाजी विद्यापीठ, कोल्हापूर (३) पुण्यश्लोक अहिल्यादेवी होळकर सोलापूर विद्यापीठ, सोलापूर (पूर्वीचे सोलापूर विद्यापीठ, सोलापूर) (५) डॉ. बाबासाहेब आंबेडकर मराठवाडा विद्यापीठ, छत्रपती संभाजीनगर (५) संत गाडगेबाबा अमरावती विद्यापीठ, अमरावती (६) कवयित्री बहिणाबाई चौधरी उत्तर महाराष्ट्र विद्यापीठ, जळगाव (पूर्वीचे उत्तर महाराष्ट्र विद्यापीठ, जळगाव) या विद्यापीठांसाठी वेळोवेळी आवश्यक असलेली शिक्षक व शिक्षकेतर पदे मंजूर करण्यात आली आहेत. सदर पदांचे वेतन विद्यापीठासाठी निर्माण करण्यात आलेल्या वेगवेगळ्या लेखाशीर्षाखाली आहरीत करण्यात येत आहे. एकाच विद्यापीठांतर्गत असलेल्या कर्मचाऱ्यांच्या वेतनासाठी वेगवेगळ्या लेखाशीर्षाखाली वेतन अनुदानाची मागणी करणे, अंदाजपत्रकीय तरतुद करणे, सदर तरतुदींचे वितरण करणे, कोषागारात देयके सादर करणे आणि झालेल्या खर्चाचा ताळमेळ घेणे इत्यादी कामे स्वतंत्रपणे करावी लागत आहेत. तसेच संबंधित लेखाशीर्षाखाली मर्यादित निधी अर्थसंकल्पित होत असल्याने काही कर्मचाऱ्यांचे वेतन प्रलंबित राहत असल्याचे निदर्शनास आले. त्यामुळे वर नमूद बाबी टाळण्यासाठी व प्रशासकीय कामकाजात एकसुत्रता आणण्यासाठी उक्त विद्यापीठामधील कर्मचाऱ्यांच्या वेतनाचा खर्च एकाच लेखाशीर्षातून करण्याची बाब शासनाच्या विचाराधीन होती, त्यानुसार खालीलप्रमाणे निर्णय घेण्यात आला आहे.
शासन निर्णय: खालील विद्यापीठामधील सर्व शिक्षक व शिक्षकेतर कर्मचाऱ्यांच्या वेतनाचा खर्च सन २०२३-२४ या वित्तीय वर्षापासून रकाना क्र.३ मधील लेखाशीर्षामधून खर्ची टाकण्यास मंजूरी देण्यात येत आहे.
# Page 2
शासन निर्णय क्रमांकः संकीर्ण-२३०२/प्र.क्र.४२/विशि-१
-------------------------------------------------------------------------------------------------------------------------------------------------------------------------------------------------------------------
| क्र. | विद्यापीठाचे नाव | लेखाशीर्ष |
| १ | २ | ३ |
| १ | गोंडवाना विद्यापीठ, गडचिरोली | मागणी क्र.डब्ल्यू-२, ०३, विद्यापीठ व उच्च शिक्षण १०२, विद्यापीठांना सहाय्य, (००) (०१), सर्वसाधारण शिक्षणासाठी विद्यापीठांना अनुदाने (अनिवार्य) ३६ सहायक अनुदाने (वेतन) (२२०२ ०६८३) |
| २ | शिवाजी विद्यापीठ, कोल्हापूर |
| ३ | पुण्यश्लोक अहिल्यादेवी होळकर सोलापूर विद्यापीठ, सोलापूर (पूर्वीचे सोलापूर विद्यापीठ, सोलापूर) |
| ४ | डॉ. बाबासाहेब आंबेडकर मराठवाडा विद्यापीठ, छत्रपती संभाजीनगर |
| ५ | संत गाडगेबाबा अमरावती विद्यापीठ, अमरावती |
| ६ | कवयित्री बहिणाबाई चौधरी उत्तर महाराष्ट्र विद्यापीठ, जळगाव (पूर्वीचे उत्तर महाराष्ट्र जळगाव) |
-------------------------------------------------------------------------------------------------------------------------------------------------------------------------------------------------------------------
२. सदर शासन वित्त विभागाच्या सहमतीनुसार निर्गमित करण्यात येत आहे.