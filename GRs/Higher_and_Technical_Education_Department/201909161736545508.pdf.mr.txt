# Page 1
श्री. विनोद तावडे यांच्या अध्यक्षतेखाली सेवाग्राम, जि. वर्धा येथे “स्वच्छ भारत विश्वविद्यापीठ” स्थापन करण्याच्या अनुषंगाने अभ्यास समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१९/११०/१९)/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई : ४०००३२.
तारीख : १६ सप्टेंबर, २०१९.
प्रस्तावना :
“स्वच्छ भारत अभियान”, हे संपूर्ण भारतात प्रत्येक स्तरावर अतिशय उत्साहात राबविले जात आहे.
“स्वच्छ भारत अभियान" गावापासून ते मोठ्या शहरापर्यंत स्वच्छतेच्या दिशेने अग्रेसर आहे. लहानांपासून जेष्ठांपर्यत प्रत्येकजण यात आपला सहभाग नोंदवत आहे. महाराष्ट्र राज्याने “स्वच्छ भारत अभियानात” मोलाची कामगिरी केलेली आहे.
महाराष्ट्र राज्यात नागरिकीकरणामध्ये अत्यंत झपाट्याने वाढ होत आहे. गावांचे रुपांतर शहरामध्ये आणि शहराचे रुपांतर महानगरात होत आहे. यामुळे कचरा व अस्वच्छता यांच्या प्रमाणात वाढ होत असून, त्याचे गंभीर समस्येत रुपांतर होत आहे. त्याचा थेट परिणाम राज्यातील नागरिकांच्या आरोग्यावर तसेच पर्यावरणावरही होत आहे.
त्यामुळे “स्वच्छ भारत अभियाना” बरोबरच स्वच्छतेच्या विषयाच्या अनुषंगाने संशोधन, शिक्षण व स्वच्छतेसंबंधित समस्यांवर कायमस्वरुपी उपाययोजना करण्याच्या हेतूने “स्वच्छ भारत विश्वविद्यापीठ” स्थापन होण्याची आवश्यकता आहे.
राष्ट्रपिता महात्मा गांधी यांच्या १५० व्या जयंतीस स्वच्छ भारत ही आदरांजली व्हावी या दृष्टीने सेवाग्राम, वर्धा याठिकाणी “स्वच्छ भारत विश्वविद्यापीठ” स्थापन करण्याच्या अनुषंगाने अभ्यास समिती गठीत करण्याची बाब शासनाच्या विचाराधीन होती.
शासन निर्णय : “स्वच्छ भारत विश्वविद्यापीठ, सेवाग्राम, जि. वर्धा” येथे स्थापन करण्याच्या अनुषंगाने श्री विनोद तावडे, यांच्या अध्यक्षतेखाली खालीलप्रमाणे अभ्यास समिती गठीत करण्यात येत आहे.
----------------------------------------------------------------------------
| अ.क्र. | सदस्याचे नाव व पदनाम | समितीतील स्थान |
| (9) | श्री. विनोद तावडे, मा. मंत्री, उच्च व तंत्र शिक्षण | अध्यक्ष |
| (२) | श्री. असिम गुप्ता,प्रधान सचिव, ग्रामविकास विभाग, मंत्रालय, मुंबई | सदस्य |
| (३) | श्री. निपुन विनायक, आयुक्त, औरंगाबाद महापालिका | सदस्य |
| (४) | डॉ.मल्लिनाथ कलशेट्टी, आयुक्त, कोल्हापूर महापालिका | सदस्य |
| (4) | उप सचिव (स्वच्छता), पाणीपुरवठा व स्वच्छता विभाग, मंत्रालय, मुंबई | सदस्य |
| (६) | श्री. विरेंद्र शेट्टी, प्राध्यापक, आयआयटी, , मुंबई | सदस्य |
| (७) | श्री.अनिल राव,सेवानिवृत्त प्राचार्य | सदस्य |
----------------------------------------------------------------------------
# Page 2
शासन निर्णय क्रमांकः संकीर्ण-२०१९/(११०/१९)/विशि-४
-----------------------------------------------
| (८) | डॉ. अश्विनी कुमार शर्मा | सदस्य |
| (९) | श्री. अमोल देशमुख, प्राध्यापक | सदस्य |
| (१०) | उप सचिव, विद्यापीठ शिक्षण | समन्वय अधिकारी |
-----------------------------------------------
तसेच आवश्यकतेनुसार सदर समितीमध्ये निमंत्रित सदस्य म्हणून अन्य सदस्यांचा समावेश अध्यक्ष करु शकतील.
सदर समिती “स्वच्छ भारत विश्वविद्यापीठासाठी” आवश्यक पायाभूत सुविधा (जमिन, इमारती, मैदाने, प्रयोगशाळा, ग्रंथालये इत्यादी), स्वच्छ भारत विश्चविद्यापीठाचा अभ्यासक्रम, स्वच्छ भारत विश्वविद्यापीठासाठी लागणारे मनुष्यबळ (पदे) इत्यादी बाबींचा साधक-बाधक अभ्यास करेल.
सदरहू समिती दोन महिन्यामध्ये आपला अहवाल शासनास सादर करेल.