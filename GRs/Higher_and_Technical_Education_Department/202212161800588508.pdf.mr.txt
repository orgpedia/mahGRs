# Page 1
ग्रंथालय संचालनालयाच्या सुधारित आकृतीबंधातील “जिल्हा ग्रंथपाल" (गट- "क" अराजपत्रित) या संवर्गातील ७ पदे रद्द करुन त्या ऐवजी " जिल्हा ग्रंथालय अधिकारी” (गट-ब, राजपत्रित) या संवर्गात ७ पदे निर्माण करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं-२५१५/प्र.क्र.३५/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १६ डिसेंबर, २०२२.
वाचा : १) शासन निर्णय, उच्च व तंत्र शिक्षण विभाग, क्र.मराग्रं १००३/(१६५/०३)/साशि-५, दि.०६.०२.२००४ २) शासन निर्णय, उच्च व तंत्र शिक्षण विभाग,क्र.मराग्रं १००४/(५४/०४)/साशि-५, दि.०४.१२.२००४ ३) शासन निर्णय, उच्च व तंत्र शिक्षण विभाग, क्र.मराग्रं २००८/(६४१/०८)/साशि-५, दि.२७.०४.२००९ ४) शासन निर्णय, उच्च व तंत्र शिक्षण विभाग, क्र.मराग्रं २००९/(२८५/०९)/साशि-५, दि.०७.१२.२०१० ५) शासन निर्णय, उच्च व तंत्र शिक्षण विभाग,क्र.राग्रंसे १००३/(१२२/०३)साशि-५,दि.२३.०५.२००६ ६) शासन अधिसूचना, क्र. वेपुर-११२२/प्र.क्र.२०/सुधारणा-२८/सेवा-९, दि. २४.११.२०२२.
प्रस्तावना : संदर्भाधिन दि. २३.०५.२००६ रोजीच्या शासन निर्णयानुसार ग्रंथालय संचालनालय व संचालनालयाच्या अधिपत्याखालील पदांच्या आढाव्याअंती सहाय्यक ग्रंथालय संचालक/ग्रंथपाल वर्ग-२ या संवर्गाची २९ पदे मंजूर करण्यात आली आहेत. संदर्भाधिन दि. २७.०४.२००९ रोजीच्या शासन निर्णयान्वये ग्रंथपाल राजपत्रित गट-ब संवर्गातील १० पदे निर्माण करण्यास मंजूरी देण्यात आली आहे.
तसेच संदर्भाधिन दि. ०७.१२.२०१० रोजीच्या शासन निर्णयान्वये ग्रंथपाल राजपत्रित गट-ब संवर्गातील ५ पदे निर्माण करण्यास मंजूरी देण्यात आली आहे. याप्रमाणे सद्यस्थितीत महाराष्ट्र राज्य ग्रंथालय सेवा गट ब या संवर्गात (सहायक ग्रंथालय संचालक /जिल्हा ग्रंथालय अधिकारी, गट -ब) ४४ पदे मंजूर आहेत.
ग्रंथालय संचालनालयाच्या अधिपत्याखालील राज्यातील २८ जिल्ह्यांतील जिल्हा ग्रंथालय अधिकारी कार्यालयांमध्ये जिल्हा ग्रंथालय अधिकारी (गट-ब राजपत्रित) हे पद आहे. तथापि, विदर्भातील नागपूर, भंडारा, चंद्रपूर, यवतमाळ, वर्धा, अकोला व बुलढाणा या ७ जिल्ह्यामंध्ये जिल्हा ग्रंथालय अधिकारी (गट-ब राजपत्रित) हे पद अस्तित्वात नसून तेथील कामकाज “ जिल्हा ग्रंथपाल” (गट-क अराजपत्रित) या वर्ग-३ च्या कर्मचाऱ्यांमार्फत चालविण्यात येते. राज्यातील सर्व जिल्हा ग्रंथालय अधिकारी कार्यालयांची कार्ये व सेवा या एकाच स्वरुपाच्या असल्याने या जिल्ह्यांतही जिल्हा ग्रंथालय अधिकारी हे पद असणे आवश्यक असल्याने उच्चस्तरीय सचिव समितीने ग्रंथालय संचालनालयाच्या सुधारित आकृतीबंधातील “जिल्हा ग्रंथपाल” (गट-क अराजपत्रित, वेतनश्रेणी ९३००-३४८०० ग्रेड पे ४३०० ) या संवर्गातील ७ पदे रद्द करुन त्याऐवजी “जिल्हा ग्रंथालय अधिकारी (गट-ब राजपत्रित, वेतनश्रेणी ९३०० ३४८०० ग्रेड पे ४४०० ) या संवर्गात ७ पदे निर्माण करण्यास मान्यता दिली आहे. त्यास अनुसरुन शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः मराग्रं-२५१५/प्र.क्र.३५/साशि-५
शासन निर्णय : ग्रंथालय संचालनालयाच्या अधिपत्याखालील विदर्भातील नागपूर, भंडारा, चंद्रपूर, यवतमाळ, वर्धा, अकोला व बुलढाणा या ७ जिल्ह्यांमध्ये जिल्हा ग्रंथालय अधिकारी हे पद अस्तित्वात नसल्याने ग्रंथालय संचालनालयाच्या सुधारित आकृतीबंधातील “जिल्हा ग्रंथपाल” (गट-क अराजपत्रित, वेतनश्रेणी ९३००-३४८०० ग्रेड पे ४३०० ) या संवर्गातील ७ पदे रद्द करुन त्याऐवजी “जिल्हा ग्रंथालय अधिकारी” (गट-ब राजपत्रित, वेतनश्रेणी रू.९३००-३४८०० ग्रेड पे ४४००, सातव्या वेतन आयोगानुसार वेतनस्तर एस-१५ :- ४१८००-१३२३००) या संवर्गात ७ नवीन पदे मंजूर करण्यात येत आहेत.
२. सदर पदांच्या वेतन व भत्ते याबाबत होणारा खर्च मागणी क्र.डब्ल्यू-४, २२०५, कला व संस्कृती, १०५, सार्वजनिक ग्रंथालये, (०२) (०१) शासकीय मध्यवर्ती, विभागीय व जिल्हा ग्रंथालये (अनिवार्य) (२२०५ ०२७१ ) ०१-वेतन या लेखाशिर्षांतर्गत मंजूर तरतूदीतून भागविण्यात यावा.
३. सदर शासन निर्णय उच्चस्तरीय सचिव समितीच्या सन २०२२ मधील तिसऱ्या बैठकीचे कार्यवृत क्र.पदनि-२०२२/प्र.क्र.२६/आपुक, दि. १८.०७.२०२२ तसेच वित्त विभाग (आपुक ) अनौपचारीक संदर्भ क्र.
५५३/आपुक, दि. १८.१०.२०२२ अन्वये दिलेल्या सहमतीनुसार निर्गमित करण्यात येत आहे.