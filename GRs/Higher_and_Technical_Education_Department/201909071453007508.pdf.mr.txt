# Page 1
महाराष्ट्र शासन
उच्च व तंत्रशिक्षण विभाग,
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई - ३२,
दिनांक ०७ सप्टेंबर, २०१९
अधिसूचना
क्रमांक - वेतन-२०१९/प्र.क्र.१०५/१९/विशि-१ - महाराष्ट्र सार्वजनिक विद्यापीठ अधिनियम २०१६ मधील तरतुदी व मा. न्यायालयानी वेगवेगळया याचिकांमध्ये वेळोवेळी दिलेल्या आदेशानुसार विद्यार्थ्यांना योग्य व दर्जेदार शिक्षण देणे हे विद्यापीठ व संलग्नित महाविद्यालयांचे आद्य कर्तव्य असून, त्याकरिता आवश्यक ती सर्व उपाययोजना करण्याची जबाबदारी या संस्थांची आहे.
महाराष्ट्र सार्वजनिक विद्यापीठ अधिनियम २०१६ मधील तरतुदी अन्वये प्रदान करण्यात आलेल्या अधिकारांचा वापर करुन महाराष्ट्र शासन उच्च शिक्षण विभागाच्या अधिनस्त असलेल्या अकृषी विद्यापीठांशी संलग्नित अशासकीय अनुदानित महाविद्यालये यांच्यातून कार्य करणा-या शिक्षकेतर कर्मचारी / अधिका-यांच्या वेतनश्रेणीत सुधारणा करण्याकरिता राज्य शासन आणि स्थानिक प्राधिकारी संस्थांमार्फत चालविली जाणारी महाविद्यालये वगळून प्रमाणसंहिता नियम खालीलप्रमाणे विहीत करीत आहे: १. संक्षिप्त नाव आणि प्रारंभ: (१) या नियमांना महाराष्ट्र अकृषी विद्यापीठांशी संलग्नित अशासकीय अनुदानित महाविद्यालये प्रमाणसंहिता (शिक्षकेतर कर्मचा-यांचे सुधारित वेतन) नियम, २०१९ असे संबोधण्यात यावे.
(२) ते दिनांक १ जानेवारी, २०१६ पासून अंमलात आले आहेत, असे मानण्यात येईल.
२. हे नियम लागू होणा-या कर्मचा-यांचे प्रवर्ग: (१) हे नियम अकृषि विद्यापीठांशी संलग्नित असलेल्या अशासकीय अनुदानित महाविद्यालयातील शिक्षकेतर पदांच्या आढाव्यानुसार शासनाने मान्य केलेल्या पदांवर कार्यरत असलेल्या पूर्णकालीक शिक्षकेतर कर्मचा-यांना राज्य शासन आणि स्थानिक प्राधिकारी संस्थांमार्फत चालविली जाणारी महाविद्यालये वगळून लागू होतील.
(२) हे नियम खालील कर्मचा-यांना लागू होणार नाहीत
(अ) पूर्णकालिक कामावर नसलेले कर्मचारी,
(ब) एकत्रित वेतनावरील कर्मचारी,
(क) कंत्राटी कर्मचारी,
(ड) आकस्मिक खर्चातून ज्यांना वेतन दिले जाते असे कर्मचारी, (ई) रोजंदारीवरील कर्मचारी,
(फ) जे कर्मचारी ३१.१२.२०१५ रोजी किंवा तत्पूर्वी सेवानिवृत्त झाले आणि ज्यांना सेवानिवृत्तीनंतर पुन्हा त्या तारखेस नियुक्त करण्यात आले आणि ज्यांच्या सेवानिवृत्तीनंतरचा पुनर्नियुक्तीचा कालावधी त्या तारखेनंतर वाढवून दिला आहे, असे कर्मचारी.
३. व्याख्या: संदर्भानुसार दुसरा अर्थ अपेक्षित नसेल तर, या नियमात : (१) "जोडपत्र" म्हणजेच या नियमासोबत जोडलेली जोडपत्रे.
# Page 2
शासन अधिसूचना क्रमांकः वेतन-२०१९/प्र.क्र.१०५/१९/विशि-१
(२) "विद्यमान मूळ वेतन" म्हणजे विहित वेतन बँडमध्ये आहरित करीत असलेले वेतन अधिक अनुज्ञेय ग्रेड वेतन किंवा विद्यमान श्रेणीतील वेतन परंतू ज्यामध्ये "विशेष वेतन" इत्यादी सारख्या वेतनाचा समावेश नसेल.
(३) "विद्यमान वेतन बँड आणि ग्रेड वेतन" म्हणजे १ जानेवारी, २०१६ लगतपूर्वी अशासकीय अनुदानित महाविद्यालयातील कर्मचा-याने, कायम असो, किंवा स्थानापन्न नात्याने असो धारण केलेल्या पदाला लागू असलेला वेतनबँड आणि ग्रेड वेतन.
(४) "विद्यमान श्रेणी" मध्ये म्हणजे १ जानेवारी २०१६ लगतपूर्वी अनुदानित अशासकीय महाविद्यालयातील कर्मचा-याने, कायम असो, किंवा स्थानापन्न नात्याने असो धारण केलेल्या पदाला लागू असलेली वेतनश्रेणी किंवा यथास्थिती, त्याला लागू असलेली वैयक्तिक श्रेणी.
(५) "विद्यमान वेतन संरचना श्रेणी" म्हणजे ०१ जानेवारी, २०१६ लगतपूर्वी अशासकीय अनुदानित महाविद्यालयांमधील कर्मचा-याने, कायम असो, किंवा स्थानापन्न असो धारण केलेल्या पदाला लागू असलेला वेतनबँड आणि ग्रेड वेतन अथवा वेतनश्रेणी किंवा, यथास्थिती, त्याला लागू असलेली वैयक्तिक श्रेणी.
स्पष्टीकरण - जो अशासकीय अनुदानित महाविद्यालयांमधील कर्मचारी १ जानेवारी, २०१६ रोजी भारताबाहेर प्रतिनियुक्तीवर किंवा रजेवर किंवा स्वीयेत्तर सेवेत होता, किंवा जो वरच्या पदावर स्थानापन्न नसता तर त्या तारखेस एका किंवा अधिक खालच्या पदांवर स्थानापन्न म्हणून काम करीत राहिला असता, अशा कर्मचा-याबाबत "विद्यमान मूळ वेतन "विद्यमान वेतन बँड आणि ग्रेड वेतन" आणि "विद्यमान श्रेणी" यामध्ये तो भारताबाहेर प्रतिनियुक्तीवर किंवा रजेवर किंवा स्वीयेतर सेवेत नसता किंवा यथास्थिती, वरच्या पदावर स्थानापन्न म्हणून नसता तर, त्याने जे पद धारण केले असते, त्या पदाचे मूळ वेतन, वेतनबँड आणि ग्रेड वेतन आणि वेतनश्रेणीचा समावेश होतो.
टीप - विद्यापीठ अनुदान आयोगाच्या वेतनश्रेणी वगळून अंमलात असलेल्या विद्यमान श्रेणीची सूची जोडपत्र- दोन मध्ये नमूद केलेली आहे.
(६) "विद्यमान वित्तलब्धी" मध्ये (i) विद्यमान मूळ वेतन, आणि (ii) मूळ वेतनावरील समुचित महागाई भत्ता यांचा समावेश असेल.
(७) "वेतन मॅट्रीक्स" म्हणजे या नियमांसोबतच्या जोडपत्र- चार मधील मॅट्रीक्स ज्यामध्ये विद्यमान वेतनबँड आणि ग्रेड वेतनाशी निगडीत वेतन स्तर उभ्या स्तंभातील सेलमध्ये दर्शविले आहेत.
(८) “ स्तर ” म्हणजे नियमासोबतच्या जोडपत्र - चार मधील विद्यमान वेतनबँड आणि ग्रेड वेतनाशी निगडीत वेतन मॅट्रीक्समधील वेतनस्तर, किंवा वेतनश्रेणी.
(९) " वेतन स्तरामधील वेतन ” या नियमोसाबतच्या जोडपत्र- चार मध्ये दर्शविलेल्या वेतन स्तराच्या विवक्षित सेलमध्ये आहरण करीत असलेले वेतन.
(१०) “सुधारित वेतन संरचना ” म्हणजे एखाद्या पदासंदर्भात वेगळ्याने सुधारित वेतन स्तर किंवा वेतनश्रेणी अधिसूचीत करण्यात आली असेल ती खेरीज करुन विद्यमान वेतनबँड आणि ग्रेड वेतनाशी निगडीत वेतन मॅट्रीक्समधील वेतन स्तर.
टीप - सुधारित वेतन संरचना जोडपत्र-चार मध्ये दिली आहे.
(११) “सुधारित वेतन स्तर किंवा वेतनश्रेणी” म्हणजे एखाद्या पदासंदर्भात वेगळ्याने सुधारित वेतन स्तर किंवा वेतनश्रेणी अधिसूचीत करण्यात आली असेल ती खेरीज करुन पृष्ठ १९ पैकी २
# Page 3
शासन अधिसूचना क्रमांकः वेतन-२०१९/प्र.क्र.१०५/१९/विशि-१
अनुसूचीच्या स्तंभ (२) मध्ये नमूद केलेल्या पदासमोर स्तंभ (५) मध्ये दर्शविण्यात आलेला वेतन स्तर, किंवा वेतनश्रेणी (१२) “सुधारित मूळ वेतन ” म्हणजे विहित वेतन स्तरामध्ये आहरण करीत असलेले वेतन परंतु त्यामध्ये विशेष वेतन इत्यादी सारख्या वेतनाचा समावेश नसेल.
(१३) “सुधारित वित्तलब्धी” म्हणजे सुधारित वेतन संरचनेत अनुदानित अशासकीय महाविद्यालयातील कर्मचा-यास अनुज्ञेय असलेल्या वेतन स्तरातील (i) मूळ वेतन; आणि (ii) मूळ वेतनावरील समुचित महागाई भत्ता यांचा समावेश असेल.
(१४) “अनुसूची” म्हणजे या नियमासोबत जोडलेली अनुसूची.
४. पदांची वेतनश्रेणी किंवा वेतन संरचना:- या नियमाच्या प्रारंभाच्या दिनांकापासून अनुसूचीच्या स्तंभ (२) मध्ये नमूद केलेल्या प्रत्येक पदाचा वेतन स्तर त्या पदासमोर स्तंभ (५) मध्ये नमूद केल्याप्रमाणे असेल.
५. सुधारित वेतन संरचनेमध्ये वेतन काढणे. - या नियमांमध्ये, अन्यथा तरतूद केली असेल ती खेरीज करुन अशासकीय अनुदानित महाविद्यालयातील शिक्षकेतर कर्मचारी ज्या पदावर त्यास नेमले असेल त्या पदाला लागू असलेल्या सुधारित वेतन संरचनेतील वेतन स्तरामध्ये वेतन घेईल.
परंतू ज्या दिनांकास विद्यमान वेतन संरचनेत लगतनंतरची किंवा पुढची कोणतीही वेतनवाढ त्याला देय होईल त्या तारखेपर्यंत किंवा तो आपले पद रिक्त करेपर्यंत किंवा त्या वेतन संरचनेत वेतन घेणे बंद होईपर्यंत, विद्यमान वेतन संरचनेत वेतन चालू ठेवण्याचा अशासकीय अनुदानित महाविद्यालयांमधील शिक्षकेतर कर्मचा-यास विकल्प देता येईल ; परंतू आणखी असे की, दिनांक ०१ जानेवारी, २०१६ आणि हे नियम अधिसूचित करण्याच्या दिनांकाच्या दरम्यान पदोन्नती, पदाची श्रेणीवाढ इत्यादीमुळे उच्च संरचना घेणा-या अशासकीय अनुदानित महाविद्यालयांमधील शिक्षकेतर कर्मचा-यास पदोन्नतीच्या, पदाच्या श्रेणीवाढीच्या दिनांकापासून सुधारित वेतन संरचनेची निवड करण्याचा विकल्प देता येईल.
स्पष्टीकरण – १ – या नियमांच्या परंतुकानुसार विद्यमान वेतन संरचना ठेवण्याचा विकल्प केवळ एका विद्यमान वेतन संरचनेबाबतच अनुज्ञेय राहील.
स्पष्टीकरण–२ – दिनांक ०१ जानेवारी, २०१६ रोजी किंवा त्यानंतर एखाद्या पदावर अशासकीय अनुदानित महाविद्यालयीन कर्मचारी सेवेत प्रथमच किंवा दुस-या पदावरुन बदली करुन नेमलेल्या कोणत्याही कर्मचा-यास उपरोक्त विकल्प अनुज्ञेय असणार नाही आणि त्याला केवळ सुधारित वेतन संरचनेनुसारच वेतन मिळेल.
स्पष्टीकरण ३ जेव्हा अशासकीय अनुदानित महाविद्यालयांमधील कर्मचारी, नियमितपणे स्थानापन्न म्हणून त्याने धारण केलेल्या पदाच्या बाबतीत, त्या पदाला लागू असलेल्या कोणत्याही अन्य नियमान्वये किंवा आदेशानुसार विद्यमान वेतन संरचनेतील वेतनाच्या विनियमनासाठी या नियमाच्या परंतुकानुसार ती सुधारित वेतन संरचना कायम ठेवण्याचा विकल्प देत असेल तेव्हा, ज्या कायम पदावर त्याचा धारणाधिकार असेल किंवा धारणाधिकार तहकूब झाला नसता तर त्याचा धारणाधिकार राहिला असता, त्या पदाच्या बाबतीत त्याने विद्यमान वेतन संरचना कायम ठेवली असती तर त्याने घेतले असते ते कायम वेतन, किंवा त्यावेळी अंमलात असलेल्या कोणत्याही आदेशानुसार कायम वेतनाचे स्वरुप प्राप्त झालेले स्थानापन्न पदाचे वेतन, यापैकी जे अधिक असले ते त्याचे कायम वेतन राहील.
पृष्ठ १९ पैकी ३
# Page 4
शासन अधिसूचना क्रमांकः वेतन-२०१९/प्र.क्र.१०५/१९/विशि-१
६. विकल्प देणे: (१) नियम ५ च्या परंतुकानुसार द्यावयाचा विकल्प, या नियमांना जोडलेल्या जोडपत्र-एक मधील नमुन्यात लेखी द्यावा लागेल. हा विकल्प पोटनियम (२) मध्ये मनूद केलेल्या अधिका-यास, ही अधिसूचना निर्गमित झाल्याच्या दिनांकापासून एक महिन्याच्या आत किंवा या नियमांत केलेल्या कोणत्याही सुधारणेमुळे विद्यमान संरचना सुधारण्यात आली असेल तेव्हा, त्या प्रकरणी अशा सुधारणेच्या आदेशाच्या दिनांकापासून एक महिन्याच्या आत पोहोचेल, अशा बेताने पाठविण्यात यावा.
परंतु.
(एक) अशा प्रसिध्दीच्या दिनांकास किंवा यथास्थिती अशा आदेशाच्या दिनांकास अनुदानित अशासकीय महाविद्यालयांमधील कर्मचारी भारताबाहेर रजेवर, किंवा प्रतिनियुक्तीवर किंवा स्वीयेतर सेवेत किंवा युध्दसेवेत असेल, तेव्हा त्या बाबतीत अशा कर्मचा-याने भारतात आपल्या पदाचा कार्यभार घेण्याच्या दिनांकापासून एक महिन्याच्या आत उक्त प्राधिका-यास पोहोचेल, अशा रीतीने उक्त विकल्प द्यावा, आणि (दोन) १ जानेवारी, २०१६ रोजी अकृषी विद्यापीठे आणि अनुदानित अशासकीय महाविद्यालयांमधील कर्मचारी निलंबनाधीन असेल, तेव्हा त्याचा कामावर परत येण्याचा दिनांक या पोटनियमांमध्ये विहीत केलेल्या दिनांकानंतरचा असेल, तर त्या दिनांकापासून एक महिन्याच्या आत त्याला विकल्प देता येईल.
(२) अशासकीय अनुदानित महाविद्यालयांमधील कर्मचारी हे त्यांचा विकल्प जोडपत्र-एक मधील नमुन्यात कार्यालय प्रमुखास म्हणजेच संबंधीत महाविद्यालयांचे प्राचार्य यांना कळवतील आणि त्यासोबतच या नियमासोबतच्या जोडपत्र-दोन मधील नमुन्यात बंधपत्र सादर करतील.
(३) विकल्पासंबंधीची सूचना पोटनियम (१) मध्ये नमूद केलेल्या कालावधीत मिळाली नाही तर, अशासकीय अनुदानित महाविद्यालयांमधील कर्मचा-याने १ जानेवारी, २०१६ रोजी व त्याच दिवसापासून सुधारित वेतन संरचनेची निवड केली आहे असे समजण्यात येईल. अशा प्रकरणी कार्यालय प्रमुख/संबंधित महाविद्यालयाचे प्राचार्य अशा कर्मचाऱ्यांकडून या नियामांसोबतच्या जोडपत्र-दोन मधील नमुन्यातील बंधपत्र प्राप्त करून घेईल.
(४) एकदा दिलेला विकल्प अंतिम असेल.
टीप.१- १ जानेवारी, २०१६ रोजी किंवा त्यानंतर ज्यांच्या सेवा समाप्त करण्यात आल्या आणि मृत्यू, मंजूर पदाच्या समाप्तीनंतरची कार्यमुक्ती, राजीनामा, शिस्तभंगाच्या कारणावरुन बडतर्फी किंवा कार्यमुक्ती यामुळे विहित कालमर्यादेत ज्यांना विकल्प देता आला नाही, अशा व्यक्ती या नियमांचे लाभ मिळण्यास पात्र आहेत.
टीप.२-१ जानेवारी, २०१६ रोजी किंवा त्यानंतर मृत्यु पावल्यामुळे ज्यांना विहित कालमर्यादेत विकल्प देता आला नाही, त्यांनी १ जानेवारी, २०१६ रोजी व त्याच दिवसापासून किंवा सुधारित वेतन संरचना अधिक अनुकूल असल्यास त्यांच्या अवलंबितांना जास्तीत जास्त लाभदायक असेल, अशा नंतरच्या तारखेपासून सुधारित वेतन संरचनेची निवड केली आहे, असे मानले जाईल. अशा प्रकरणांमध्ये थकबाकी प्रदान करण्याची आवश्यक कार्यवाही कार्यालय प्रमुखाने करावी. परंतु, मृत कर्मचा-याच्या थकबाकी मिळण्यास पात्र असलेल्या अवलंबितांकडून कार्यालय प्रमुख या नियमासोबतच्या जोडपत्र-दोन मधील नमुन्यातील बंधपत्र प्राप्त करून घेतील.
पृष्ठ १९ पैकी ४
# Page 5
शासन अधिसूचना क्रमांकः वेतन-२०१९/प्र.क्र.१०५/१९/विशि-१
टीप.३-१ जानेवारी, २०१६ रोजी अर्जित रजेवर किंवा रजा वेतन प्रदेय असणा-या इतर कोणत्याही रजेवर असलेले अशासकीय अनुदानित अशासकीय महाविद्यालयांमधील शिक्षकेतर कर्मचारी या नियमांचा लाभ मिळण्यास पात्र असतील.
७. सुधारित वेतन संरचनेत प्रारंभिक वेतन निश्चिती: (१) दिनांक १ जानेवारी, २०१६ पासून सुधारित वेतन संरचना लागू करण्याबाबत ज्याने नियम ६ च्या पोटनियम (१) अनुसार विकल्प दिला आहे किंवा नियम ६ च्या पोटनियम पोटनियम (३) अनुसार विकल्प दिल्याचे मानण्यात आले आहे, अशा अशासकीय अनुदानित महाविद्यालयीन कर्मचा-याच्या बाबतीत, शासनाने विशेष आदेशाद्वारे अन्यथा निदेश दिले नसल्यास, त्याचे प्रारंभिक वेतन, ज्या कायम पदावर त्याचा धारणाधिकार आहे किंवा तो धारणाधिकार तहकूब झाला नसता तर तो राहिला असता, त्या पदाच्या कायम वेतनाच्या बाबतीत आणि त्याने धारण केलेल्या स्थानापन्न पदाच्या बाबतीत, खालीलप्रमाणे स्वतंत्रपणे निश्चित केले जाईल : (अ) सर्व कर्मचा-यांच्या बाबतीत: (एक) दिनांक १ जानेवारी, २०१६ लगतपूर्वीच्या मूळ वेतनास २.५७ ने गुणून पूर्णांकित केलेली रक्कम संबंधित सुधारित वेतन मॅट्रिक्समध्ये अनुज्ञेय वेतन स्तरामधील सेलमध्ये (Cell) असल्यास ती रक्कम सुधारित वेतन ठरेल. जर ती रक्कम अनुज्ञेय वेतन स्तरामधील सेलमध्ये नसेल तर सदर पूर्णांकित रकमेच्या लगतच्या पुढील सेलमधील रक्कम सुधारित वेतन ठरेल.
(दोन) जर वरील (एक) प्रमाणे येणा-या रकमेपेक्षा अनुज्ञेय सुधारित वेतन संरचनेच्या स्तरातील किमान वेतन अथवा पहिल्या सेलमधील रक्कम जास्त असेल तर त्या स्तरातील किमान वेतनावर अथवा पहिल्या सेलमधील वेतनावर वेतन निश्चित केले जाईल.
परंतु, वरीलप्रमाणे वेतननिश्चिती करतांना विद्यमान संरचनेत यथास्थिती, वेतनबँड आणि ग्रेड वेतन किंवा श्रेणीमध्ये लागोपाठ दोन किंवा त्याहून अधिक टप्प्यांवर वेतन घेणा-या अशासकीय अनुदानित महाविद्यालयांमधील कर्मचा-यांचे वेतन जेव्हा एकवटते म्हणजेच, वेतन मॅट्रीक्समधील वेतन स्तरामध्ये एकाच टप्प्यावर निश्चित होते; तेव्हा विद्यमान वेतन संरचनेतील एकवटणा-या प्रत्येक दोन टप्प्यांना सुधारित वेतन संरचनेतील वेतन स्तरामध्ये एक याप्रमाणे वेतनवाढ देण्यात येईल आणि विद्यमान वेतन संरचनेत जास्त वेतन घेणा-या अनुदानित अशासकीय महाविद्यालयातील कर्मचा-यांचे वेतन अनुज्ञेय वेतन स्तरातील पुढील सेलमध्ये निश्चित करण्यात येईल. त्यानंतर पुढील वेतनवाढ मंजूर करण्यासाठी नियम १० मधील तरतूदी लागू राहतील.
स्पष्टीकरण.- वरील परंतुकाच्या प्रयोजनार्थ, अशासकीय अनुदानित महाविद्यालयातील दोन कर्मचा-यांच्या विद्यमान वेतन संरचनेतील (वेतनबँड आणि ग्रेड वेतन) वेतनांपैकी उच्च वेतन हे निम्न वेतनापेक्षा किमान ३ टक्के पेक्षा अधिक असेल तर ते दोन वेतन टप्पे ठरतील; जेथे हा फरक ३ टक्के पेक्षा कमी असेल त्या प्रकरणी हा लाभ अनुज्ञेय राहणार नाही. तसेच महाराष्ट्र शासन अधिसूचना उच्च व तंत्रशिक्षण विभाग क्रमांक संकीर्ण २००९ / (३२६/०९)- विशि-१ दिनांक ०७ ऑक्टोबर, २००९ अन्वये प्रकाशित केलेल्या महाराष्ट्र अकृषी विद्यापीठे व संलग्नित महाविद्यालये प्रमाणसंहिता (शिक्षकेतर कर्मचा-यांचे सुधारित वेतन) नियम, २००९ सोबतच्या जोडपत्र-तीन मध्ये दर्शविलेल्या विद्यमान वेतन संरचनेतील (वेतनबँड आणि ग्रेड वेतन) नियुक्तीच्या किमान वेतनापेक्षा कमी असणारे सर्व वेतन टप्पे, वेतनांचे एकवटणे निश्चित करण्यासाठी विचारात घेतले जाणार नाहीत.
पृष्ठ १९ पैकी ५
# Page 6
शासन अधिसूचना क्रमांकः वेतन-२०१९/प्र.क्र.१०५/१९/विशि-१
परंतु आणखी असे की, जे कर्मचारी दिनांक १ जानेवारी २०१६ रोजी विद्यमान वेतन संरचनेतील वेतनबँडच्या अथवा वेतनश्रेणीच्या कमाल टप्प्यावर दोन वर्षे वा त्यापेक्षा अधिक कालावधीसाठी कुंठित झाले असतील, अशा प्रकरणी १ जानेवारी २०१६ रोजी सुधारित वेतन संरचनेत कुंठिततेच्या प्रत्येकी दोन वर्षांसाठी एक वेतनवाढ देण्यात येईल. मात्र अशी वेतनवाढ (ढी) दिल्यामुळे सुधारित वेतन मॅट्रीक्समधील वेतन स्तराच्या कमाल टप्प्यापेक्षा अधिक वेतन अनुज्ञेय असणार नाही. त्यानंतर पुढील वेतनवाढ मंजूर करण्यासाठी नियम १० मधील तरतूदी लागू राहतील.
(ब) विद्यमान वेतनश्रेणीतील वेतनाबरोबर विशेष वेतन अथवा भत्ता मिळणा-या अशासकीय अनुदानित महाविद्यालयातील कर्मचा-याच्या बाबतीत, जेथे सुधारित वेतन मॅट्रिक्समधील वेतन स्तराबरोबर विशेष वेतन अथवा भत्ता अनुज्ञेय करण्यात आला नाही, त्याप्रकरणी सुधारित वेतन संरचनेत वरील खंड (अ) च्या तरतुदींनुसार वेतन निश्चित करण्यात येईल.
(क) अशासकीय अनुदानित महाविद्यालयातील कर्मचा-यास विद्यमान वेतनश्रेणीतील वेतनाबरोबर अन्य कोणत्याही नामाभिधानाने विशेष वेतन अथवा भत्ता मिळत असेल आणि सुधारित वेतन संरचनेत विशेष वेतन अथवा भत्ता पूर्वीच्याच अथवा सुधारित दराने अनुज्ञेय करण्यात आला असेल तर, त्या प्रकरणी सुधारित वेतन संरचनेत वरील खंड (अ) च्या तरतुदींनुसार वेतन निश्चित करण्यात येईल.
टीप १. – (एक) १ जानेवारी २०१६ रोजी रजा वेतन प्रदेय रजेवर असलेल्या अशासकीय अनुदानित महाविद्यालयातील कर्मचा-यास सुधारित वेतन संरचना १ जानेवारी २०१६ अथवा विकल्पानुसार सुधारित वेतन संरचना स्वीकृतीच्या दिनांकापासून लागू होईल. तसेच, १ जानेवारी २०१६ रोजी अध्ययन रजेवर असलेल्या अशासकीय अनुदानित महाविद्यालयातील कर्मचा-यास या नियमांचा लाभ १ जानेवारी २०१६ अथवा विकल्पानुसार सुधारित वेतन संरचना स्वीकृतीच्या दिनांकापासून लागू होईल.
(दोन) १ जानेवारी, २०१६ पूर्वी वैद्यकीय कारणास्तव असाधारण रजेवर असलेल्या आणि कार्यालयात रुजू न होता १ जानेवारी २०१६ रोजी अथवा त्यानंतर नियत वयोमानाने सेवानिवृत्त झालेल्या किंवा मृत्यू पावलेल्या अशासकीय अनुदानित महाविद्यालयातील कर्मचा-याचे वेतन, लागू असणा-या नियमांन्वये केवळ अनुज्ञेय सेवानिवृत्तीवेतनविषयक लाभ मंजूर करण्यासाठी या नियमानुसार सुधारित वेतन संरचनेत काल्पनिकरित्या निश्चित करण्यात येईल, मात्र सुधारित वेतन संरचनेतील वेतननिश्चितीच्या परिणामी त्यास कोणतीही थकबाकी अनुज्ञेय असणार नाही.
(तीन) १ जानेवारी २०१६ पूर्वी वैद्यकीय कारणांखेरीज अन्य कारणांस्तव असाधारण रजेवर असलेल्या आणि कार्यालयात रुजू न होता १ जानेवारी २०१६ रोजी अथवा त्यानंतर सेवानिवृत्त झालेल्या अशासकीय अनुदानित महाविद्यालयातील कर्मचा-यास या नियमांचे लाभ अनुज्ञेय असणार नाहीत. तथापि, लागू असणा-या नियमांन्वये अनुज्ञेय सेवानिवृत्तिवेतनविषयक लाभ असुधारित वेतन संरचनेनुसार देण्यात येतील.
टीप-२ - निलंबनाधीन असलेला अशासकीय अनुदानित महाविद्यालयातील कर्मचारी विद्यमान वेतन संरचनेतच निर्वाह भत्ता आहरित करीत आणि सुधारित वेतन संरचनेतील त्याचे वेतन, त्याच्या विरुध्द सुरु असलेल्या शिस्तभंगाच्या कार्यवाहीवरील अंतिम निर्णयाच्या अधिन राहील.
पृष्ठ १९ पैकी ६
# Page 7
शासन अधिसूचना क्रमांकः वेतन-२०१९/प्र.क्र.१०५/१९/विशि-१
टीप - ३ - जेव्हा, कायम पद धारण करणारा अशासकीय अनुदानित महाविद्यालयातील कर्मचारी नियमितपणे वरच्या पदावर स्थानापन्न म्हणून काम करीत असेल आणि या दोन्ही पदांना लागू असलेल्या वेतन संरचना वेतन मॅट्रिक्समधील एकाच वेतन स्तरामध्ये विलीन झाल्या असतील तेव्हा या पोटनियमानुसार केवळ स्थानापन्न पदाच्या संदर्भात वेतन निश्चित केले जाईल आणि असे निश्चित केलेले वेतन कायम वेतन म्हणून मानले जाईल.
वेगवेगळया विद्यमान वेतन संरचनांना एकच सुधारित वेतन संरचना लागू असलेली पदे स्थानापन्न नात्याने धारण करणा-या अशासकीय अनुदानित महाविद्यालयातील कर्मचा-यास, या टीपेच्या तरतुदीयोग्य त्या फेरफारांसह लागू होतील.
टीप-४ - जेव्हा अशासकीय अनुदानित महाविद्यालयातील कर्मचारी विद्यमान वित्तलब्धी सुधारित वित्तलब्धीपेक्षा अधिक होत असतील, तेव्हा फरकाची रक्कम वैयक्तिक वेतन म्हणून दिली जाईल आणि ती वेतनातील पुढील वेतनवाढींमध्ये सामावून घेतली जाईल.
टीप-५- पोटनियम (१) अन्वये वेतन निश्चित करताना, जो अशासकीय अनुदानित महाविद्यालयातील कर्मचारी १ जानेवारी २०१६ च्या लगतपूर्वी, त्याच संवर्गातील कनिष्ठ कर्मचा यापेक्षा विद्यमान वेतन संरचनेत जास्त वेतन घेत होता त्याचे सुधारित वेतन संरचनेतील वेतन हे त्याच्या कनिष्ठ कर्मचा-याचे वेतन दर्शविणा-या वेतन सेलमधील वेतनापेक्षा कमी निश्चित होत असेल म्हणजेच, कनिष्ठ कर्मचा-याच्या वेतनापेक्षा कमी वेतनावर निश्चित होत असले, तर त्या बाबतीत त्यांचे वेतन कनिष्ठ कर्मचा-याच्या वेतनापर्यंत वाढविण्यात येईल.
टीप-६- ज्या अशासकीय अनुदानित महाविद्यालयातील कर्मचा-यास १ जानेवारी २०१६ रोजी वैयक्तीक वेतन मिळत असेल त्या कर्मचा-याच्या बाबतीत त्याच्या वैयक्तिक वेतनासहीत विद्यमान वित्तलब्धी सुधारित वित्तलब्धीपेक्षा अधिक होत असतील तर अशी फरकाची जादा रक्कम अशासकीय अनुदानित महाविद्यालयातील कर्मचा-यास वैयक्तिक वेतन म्हणून देण्यात येईल आणि ती वेतनातील पुढील वाढीत समावून घेतली जाईल.
टीप-७- दोन विद्यमान श्रेणींपैकी एक दुसरीची बढतीची श्रेणी असून या दोन्ही श्रेणी विलीन झाल्या असतील आणि विद्यमान खालच्या श्रेणीत समान अथवा निम्न वेतन घेणारा अशासकीय अनुदानित महाविद्यालयातील कनिष्ठ कर्मचारी सुधारित वेतन संरचनेत विद्यमान वरच्या श्रेणीतील वरिष्ठ कर्मचा-याच्या वेतनापेक्षा अधिक वेतन घेत असेल अशा बाबतीत वरिष्ठ कर्मचा-याचे सुधारित वेतन संरचनेतील वेतन त्याच्या कनिष्ठ कर्मचा-याच्या वेतनापर्यंत त्या दिनांकापासून वाढविण्यात येईल आणि त्यानंतर पुढील वेतनवाढ मंजूर करण्यासाठी नियम १० मधील तरतुदी लागू राहतील.
टीप -८- (एक) - १ जानेवारी २०१६ पूर्वी वरच्या पदावर बढती दिलेला अशासकीय अनुदानित महाविद्यालयातील वरिष्ठ कर्मचारी सुधारित वेतन संरचनेत, १ जानेवारी २०१६ रोजी किंवा त्यानंतरच्या वरच्या पदावर बढती मिळालेल्या त्याच्या कनिष्ठाहून कमी वेतन घेत असेल तेव्हा अशा प्रकरणी वरिष्ठ कर्मचा-याचे वेतन त्याच्या कनिष्ठ कर्मचा-याच्या सुधारित वेतन संरचनेत निश्चित केलेल्या वेतनाच्या रकमेइतके वाढविण्यात यावे. ही वाढ कनिष्ठ कर्मचा-याच्या तारखेपासून लागू करण्यात यावी. मात्र, त्यासाठी पुढील शर्ती पूर्ण कराव्या लागतील : (अ) अशासकीय अनुदानित महाविद्यालयातील कनिष्ठ व वरिष्ठ कर्मचारी हे दोघेही एकाच संवर्गातील असावेत आणि ज्या पदांवर त्यांना बढती देण्यात आली असेल ती पदे त्याच संवर्गात समरुप असावीत; पृष्ठ १९ पैकी ७
# Page 8
शासन अधिसूचना क्रमांकः वेतन-२०१९/प्र.क्र.१०५/१९/विशि-१
(ब) ज्या खालच्या व वरच्या पदांवर वेतन मिळण्यास ते पात्र असतील त्या पदांच्या विद्यमान वेतन संरचना व सुधारित वेतन संरचना समरुप असाव्यात; (क) अशासकीय अनुदानित महाविद्यालयातील वरिष्ठ कर्मचारी बढतीच्यावेळी कनिष्ठ कर्मचा-च्या इतके किंवा त्यापेक्षा अधिक वेतन आहरित करीत असला पाहिजे; (ड) अशा बढतीनंतर सुधारित वेतनसंरचनेमध्ये वेतन विनियमित करण्यास लागू होणा-या महाराष्ट्र अकृषी विद्यापीठीय व संलग्नित महाविद्यालये प्रमाणसंहिता (शिक्षकेतर कर्मचा-यांच्या सेवा व शर्ती) नियम, १९८४ मधील तरतुदी किंवा कोणताही दुसरा नियम किंवा आदेश यांचा प्रत्यक्ष परिणाम म्हणून अशी विसंगती उद्भवलेली असावी; परंतु, जर कनिष्ठ कर्मचारी खालच्या पदावर विद्यमान वेतन संरचनेमध्ये त्याला दिलेल्या आगाऊ वेतन वाढीमुळे वरिष्ठ कर्मचा-यापेक्षा अधिक वेतन घेत असेल तर वरिष्ठ कर्मचा-याचे वेतन वाढविण्यासाठी या टीपेच्या तरतुदींचा आधार घेता येणार नाही.
(दोन) वरील खंड (एक) नुसार अशासकीय अनुदानित महाविद्यालयातील वरिष्ठ कर्मचा याच्या वेतन पुनर्निश्चितीचे आदेश अकृषी विद्यापीठे व संलग्नित महाविद्यालये प्रमाणसंहिता (शिक्षकेतर कर्मचा-यांच्या सेवा व शर्ती) नियम, १९८४ च्या नियमांतर्गत निर्गमीत करण्यात यावेत.
सबंधित वरिष्ठ कर्मचा-यास पुढील वेतनवाढ वेतन पुनर्निश्चितीपासून त्याची आवश्यक ती अर्हताकारी सेवा पूर्ण झाल्यानंतर अनुज्ञेय राहील.
(२) पोटनियम (१) अन्वये स्थपनापन्न पदाचे निश्चित केलेले वेतन कायम पदाच्या निश्चित केलेल्या वेतनाहून कमी असल्यास, नियम ५ च्या तरतुदींच्या अधिन राहून, स्थानापन्न पदाचे वेतन कायम पदाच्या वेतन टप्प्याइतक्या वेतनावर निश्चित करण्यात येईल.
८. १ जानेवारी, २०१६ रोजी किंवा त्यानंतर सरळसेवेने नियुक्त झालेल्या अशासकीय अनुदानित महाविद्यालयातील कर्मचा-याची सुधारित वेतन संरचनेत वेतननिश्चिती: १ जानेवारी, २०१६ रोजी किंवा त्यानंतर सरळसेवेने नियुक्त झालेल्या कर्मचा-याचे वेतन, त्यास ज्या पदावर नियुक्त करण्यात येईल त्या पदाला अनुज्ञेय असलेल्या वेतन स्तराच्या किमान वेतनावर किंवा वेतन स्तरातील पहिल्या सेलमधील वेतनावर निश्चित करण्यात येईल : परंतु, १ जानेवारी २०१६ आणि सदर अधिसूचना निर्गमित झाल्याच्या दिनांकादरम्यान नियुक्त झालेल्या अशासकीय अनुदानित महाविद्यालयातील कर्मचा-याचे वेतन विद्यमान वेतन संरचनेत निश्चित केले असेल आणि त्याची विद्यमान वित्तलब्धी, सुधारित वेतन संरचनेनुसार निश्चित होणारे वेतन आणि त्यावरील महागाई भत्त्यापेक्षा अधिक असेल तर सदर फरकाची रक्कम वैयक्तिक वेतन म्हणून दिली जाईल आणि ती वेतनातील पुढील वाढीमध्ये सामावून घेतली जाईल.
९. वेतनवाढ वेतन मॅट्रीक्समधील अनुज्ञेय वेतन स्तरातील पहिल्या सेल पासून शेवटच्या सेलकडे जाणा-या सेलमध्ये दर्शविल्याप्रमाणे राहील. जोडपत्र चार १०. सुधारित वेतन संरचनेमध्ये पुढील वेतनवाढीचा दिनांक (१) वार्षिक वेतनवाढीच्या विद्यमान १ जुलै या दिनांकाऐवजी दरवर्षी १ जानेवारी आणि १ जुलै हे वार्षिक वेतनवाढीचे दोन दिनांक राहतीलः परंतु, नियुक्ती, पदोन्नती अथवा आर्थिक श्रेणीवाढीच्या दिनांकाच्या अनुषंगाने अशासकीय अनुदानित महाविद्यालयातील कर्मचा-यांस १ जानेवारी किंवा १ जुलै यापैकी एकाच दिनांकास वार्षिक वेतनवाढ अनुज्ञेय राहील.
पृष्ठ १९ पैकी ८
# Page 9
शासन अधिसूचना क्रमांकः वेतन-२०१९/प्र.क्र.१०५/१९/विशि-१
(२) २ जानेवारी आणि १ जुलै (दोनही दिवस धरुन) या कालावधीत नियुक्त किंवा पदोन्नत झालेल्या अशासकीय अनुदानित अशासकीय महाविद्यालयातील कर्मचा-यास पुढील वर्षाच्या १ जानेवारी रोजी वेतनवाढ देण्यात येईल, आणि २ जुलै आणि १ जानेवारी (दोन्ही) दिवस धरुन) या कालावधीत नियुक्त किंवा पदोन्नत झालेल्या कर्मचा-यास पुढील वर्षाच्या १ जुलै रोजी वेतनवाढ देण्यात येईल.
(३) १ जानेवारी किंवा १ जुलै रोजी शासकीय कर्मचा-यास पदोन्नती मिळाल्यास किंवा नियम १३ अन्वये पदोन्नतीच्या पदास अनुज्ञेय वेतन स्तरामध्ये वेतननिश्चिती केली असल्यास, अशा प्रकरणी पदोन्नतीच्या पदास अनुज्ञेय वेतन स्तरामध्ये, प्रथम वेतनवाढ यथास्थिती, पुढील १ जुलै अथवा १ जानेवारी रोजी देय राहील परंतू यासाठी सहा महिन्यांच्या अर्हताकारी सेवेची पूर्तता अनिवार्य राहील. तथापि, त्यानंतरची पुढील वेतनवाढ एक वर्षाची सेवा पूर्ण झाल्यानंतरच अनुज्ञेय राहील.
११. दिनांक १ जानेवारी २०१६ च्या नंतर सुधारित वेतन संरचनेतील वेतननिश्चिती: जो अशासकीय अनुदानित महाविद्यालयातील कर्मचारी १ जानेवारी २०१६ रोजी त्याने धारण केलेल्या पदाच्या बाबतीत १ जानेवारी २०१६ नंतर त्याच्या पुढील वेतनवाढीच्या वा अन्य दिनांकापासून सुधारित वेतन संरचनेची निवड करतो, त्याची त्या दिनांकास सुधारित वेतन संरचनेतील वेतननिश्चिती नियम ७ च्या पोटनियम (१) च्या खंड (अ) नुसार करण्यात येईल.
१२. १ जानेवारी २०१६ या दिनांकापूर्वी धारण केलेल्या पदावर १ जानेवारी २०१६ नंतर पुनिर्नियुक्ती झाल्यावर वेतननिश्चिती: अशासकीय अनुदानित महाविद्यालयातील कर्मचा-याने १ जानेवारी २०१६ पूर्वी एखाद्या पदावर स्थानापन्न म्हणून काम केले असेल पण त्या दिनांकास पद धारण करीत नसेल आणि जो त्या पदावर नंतर नेमणूक झाल्यावर सुधारित वेतन संरचनेत वेतन घेत असेल, त्या कर्मचा-यास अकृषी विद्यापीठीय व संलग्नित महाविद्यालये प्रमाणसंहिता (शिक्षकेतर कर्मचा-यांच्या सेवा व शर्ती) नियम, १९८४ च्या नियमाप्रमाणे लाभ देण्यात येईल. हा लाभ १ जानेवारी २०१६ रोजी त्याने पद धारण केले असते आणि त्या दिनांकापासून सुधारित वेतन संरचनेची निवड केली असती तर अनुज्ञेय होणा-या लाभाच्या मर्यादेइतका असेल.
१३. १ जानेवारी २०१६ रोजी किंवा त्यानंतरच्या पदोन्नतीच्या अनुषंगाने वेतननिश्चिती: १ जानेवारी २०१६ रोजी किंवा त्यानंतर पदोन्नत झालेल्या अशासकीय अनुदानित महाविद्यालयातील कर्मचा-याच्या बाबतीत तो ज्या पदावरुन पदोन्नत होईल त्या पदाच्या वेतन स्तरामध्ये एक वेतनवाढ देण्यात येईल आणि अशा प्रकारे येणारी रक्कम पदोन्नतीच्या पदाच्या वेतन स्तराच्या सेलमध्ये असल्यास त्या रकमेवर, मात्र अशी सेल उपलब्ध नसल्यास लगतच्या पुढील सेलमधील उच्च वेतनावर वेतननिश्चिती करण्यात येईल.
परंतु, १ जानेवारी २०१६ रोजी किंवा त्यानंतर पदोन्नत झालेल्या अशासकीय अनुदानित महाविद्यालयातील कर्मचा-यास त्याची पदोन्नतीच्या पदावरील वेतननिश्चिती पदोन्नतीच्या दिनांकापासून अथवा सुधारित वेतनसंरचनेतील वेतनवाढीच्या दिनांकापासून करण्याचा विकल्प देता येईल. मात्र अशासकीय अनुदानित महाविद्यालयातील कर्मचा-याने असा विकल्प या नियमांच्या प्रसिध्दीच्या दिनांकापासून एक महिन्याच्या आत देणे आवश्यक राहील.
पृष्ठ १९ पैकी ९
# Page 10
शासन अधिसूचना क्रमांकः वेतन-२०१९/प्र.क्र.१०५/१९/विशि-१
१४. वेतन निश्चितीची जबाबदारी व पद्धत: या अधिसूचनेन्वये लागू करण्यात आलेल्या सुधारित वेतनसंरचनेमध्ये वेतननिश्चिती करण्याची जबाबदारी प्रथमतः संबंधीत अशासकीय अनुदानित महाविद्यालयांचे प्राचार्य यांची असेल. संबंधित अशासकीय अनुदानित महाविद्यालयाच्या प्राचार्यांनी वेतननिश्चितीबाबत कार्यवाही करुन आवश्यक तो प्रस्ताव संबंधीत सहसंचालक ( उच्च शिक्षण) विभागाकडे सादर करावा. सदरहू प्रस्ताव सादर करताना संबंधित अशासकीय अनुदानित महाविद्यालयांचे प्राचार्य यांनी खालील बाबींचे प्रमाणपत्र द्यावे.
(अ) प्रत्येक कर्मचा-याची/ अधिका-याची वेतननिश्चिती योग्यरितीने करण्यात आलेली आहे.
(ब) चुकीच्या वेतन निश्चितीमुळे कोणतेही अतिप्रदान झाल्यास जेवढया रक्कमेचे अतिप्रदान होईल तेवढया रक्कमेची वसुली संबंधित महाविद्यालयांकडून दंड स्वरुपात वसूल करण्यात येईल.
अशाप्रकारे अशासकीय अनुदानित महाविद्यालयांचे प्राचार्य यांचेकडून प्राप्त झालेल्या वेतननिश्चिती योग्य झाल्याची खातरजमा करुन विभागीय सहसंचालक (उच्च शिक्षण) यांनी सुधारित वेतन संरचनेमध्ये आवश्यक तो निधी वितरित करतील.
१५. वेतनाची थकबाकी प्रदान करण्याची कार्यपध्दती: वित्त विभागाने ७ व्या वेतन आयोगाच्या अनुषंगाने राज्य शासकीय कर्मचाऱ्यांना थकबाकी अदा करण्याबाबत जी कार्यपध्दती विहित केलेली आहे. तीच कार्यपध्दती अशासकीय अनुदानित महाविद्यालयातील कर्मचाऱ्यांना थकबाकी अदा करण्यासाठी वापरण्यात यावी.
१६. नियमांचा अधिभावी परिणाम: या नियमांत अन्यथा तरतूदी केली असेल ती खेरीज करुन जेथे या नियमांनुसार वेतनाचे विनियमन करण्यात आले असेल त्या प्रकरणांना अकृषी विद्यापीठे व संलग्नित महाविद्यालये प्रमाणसंहिता (शिक्षकेतर कर्मचा-यांच्या सेवा व शर्ती) नियम, १९८४ च्या तरतुदी या नियमांशी विसंगत ठरत असतील त्या मर्यादेपर्यंत लागू होणार नाहीत.
१७. नियम शिथिल करण्याचा अधिकार : कोणत्याही विशिष्ट प्रकरणांत या नियमांच्या सर्व किंवा कोणत्याही तरतुदी अकारण त्रासदायक होतील अशी शासनाची खात्री झाली असे ते प्रकरण न्याय्य व रास्त पद्धतीने हाताळण्यासाठी राज्यपालांस आवश्यक वाटेल अशा मर्यादेच्या व अशा शर्तीच्या अधीन राहून तो नियम लागू करु नये किंवा त्या नियमानुसार आवश्यक म्हणून ठरविलेल्या बाबी शिथिल कराव्या असा आदेश शासन काढू शकेल.
१८. निर्वाचन: या नियमांच्या कोणत्याही तरतुदीच्या निर्वाचनासंबंधीत कोणताही प्रश्न उपस्थित झाल्यास अथवा संदिग्धता उपस्थित झाल्यास वित्त विभागाच्या क्रमांक वेपुर २०१९/प्र.क्र.१/सेवा-९ दिनांक ३० जानेवारी, २०१९ च्या अधिसूचनेतील अर्थ ग्राह्य धरण्यात यावा.
त्याप्रमाणे या नियमांच्या अनुषंगाने कोणतीही विसंगती/त्रुटी उद्भवल्यास संचालक (उच्च शिक्षण) महाराष्ट्र राज्य, पुणे यांच्यामार्फत महाराष्ट्र शासनाच्या उच्च व तंत्र शिक्षण विभागाकडे निर्दिष्ट करण्यात याव्यात.
१९. सदरहू अधिसूचना वित्त विभागाने त्यांच्या अनौपचारिक संदर्भ क्र.UOR-३३६/२०१९/सेवा-९ दि. २९/०८/२०१९ अन्वये दिलेल्या सहमतीने निर्गमित करण्यात येत आहे.
पृष्ठ १९ पैकी १०
# Page 11
शासन अधिसूचना क्रमांकः वेतन-२०१९/प्र.क्र.१०५/१९/विशि-१
# Page 12
# Page 13
# Page 14
# Page 15
# Page 16
# Page 17
# Page 18
# Page 19