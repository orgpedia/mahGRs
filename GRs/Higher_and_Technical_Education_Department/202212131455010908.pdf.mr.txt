# Page 1
अशासकीय अनुदानित कला संस्थांमधील शिक्षक/शिक्षकेतर कर्मचाऱ्यांना सेवाविषयक
लाभ लागू करण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्रमांक : एडीआर २०१८/प्र.क्र. ११०/१८ (भाग २)/तांशि-६
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक :- १३ डिसेंबर, २०२२.
वाचा :- १) शालेय शिक्षण विभागाचा शासन निर्णय क्र. एसएसएन-२६९५/(३९६/९५)/माशि-२, दिनांक ३१ डिसेंबर,२००२
२) उच्च व तंत्रशिक्षण विभागाचा शासन निर्णय क्रमांक ओडीआर-२७११/प्र.क्र.५०/१७ तांशि-६, दिनांक ०३ ऑक्टोबर, २०१८.
३) उच्च व तंत्रशिक्षण विभागाचा शासन निर्णय क्रमांक एडीआर २०१८/प्र.क्र.११०/१८ (भाग २)/तांशि-६, दिनांक १९ एप्रिल, २०२२.
प्रस्तावना :
अशासकीय अनुदानित कला संस्थांमधील शिक्षक/ शिक्षकेतर कर्मचाऱ्यांना, शालेय शिक्षण विभागाच्या नियंत्रणाखालील अशासकीय अनुदानित शाळांमधील शिक्षक / शिक्षकेतर कर्मचाऱ्यांप्रमाणे लाभ मिळावे, यासाठी मा.उच्च न्यायालय,मुंबई येथे रिट याचिका क्र. २८१७/२०१४ दाखल झाली होती. प्रस्तुत रिट याचिकेमध्ये मा.न्यायालयाने दिनांक ५ ऑक्टोबर, २०१७ रोजी पुढील आदेश देऊन सदर याचिका निकाली काढली आहे: “शालेय शिक्षण विभागाच्या अधिपत्याखालील अशासकीय अनुदानित शाळांमधील शिक्षक/शिक्षकेतर कर्मचाऱ्यांना जे सेवाविषयक लाभ दिले जातात, त्याच धर्तीवर अशासकीय अनुदानित कला संस्थामधील शिक्षक /शिक्षकेतर कर्मचाऱ्यांना सेवाविषयक लाभ अनुज्ञेय करण्यात यावेत.”
०२. मा.न्यायालयाच्या आदेशांची अंमलबजावणी करण्याच्या अनुषंगाने अशासकीय अनुदानित कला संस्थांमधील शिक्षक/शिक्षकेतर कर्मचाऱ्यांना सेवाविषयक लाभ अनुज्ञेय करण्याकरिता पुढील शासन निर्णय निर्गमित करण्यात आले आहेत:
--------------------------------------------------------------------------------------------------------------------------------------------------------------------------------------
| क्र. | शासन निर्णय क्रमांक | दिनांक | विषय |
| १ | ओडीआर-२७११/प्र.क्र.५०/तांशि-६ | ०३.१०.२०१८ | महाराष्ट्र सर्वसाधारण भविष्य निर्वाह निधी नियम, १९९८ मधील सर्वसाधारण तरतुदी (भविष्यात करण्यात येणाऱ्या सुधारणांसह) लागू करणे. |
| २ | एडीआर-२०१८/प्र.क्र.११०/ १८(भाग२)/ताशि-६ | १९.०४.२०२२ | वर्ग-३ व वर्ग–४ च्या कर्मचाऱ्यांना कालबध्द पदोन्नती योजना लागू करणे. . |
| ३ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | अध्यापकीय पदांना द्विस्तरीय / त्रीस्तरीय वेतनश्रेणी लागू करणे. |
| ४ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | मान्यताप्राप्त विनाअनुदानीत कला संस्थेमध्ये केलेली सेवा वरीष्ठ व निवड श्रेणीसाठी ग्राह्य धरणे. |
| ५ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | शिक्षकेतर कर्मचाऱ्यांना अर्जित रजेचे रोखीकरण लागू करणे. . |
| ६ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | महिला शिक्षक/ शिक्षकेतर कर्मचाऱ्यांना प्रसुती रजेसंदर्भातील तरतुदी लागू करणे. |
|  | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | कॅन्सर/ पक्षाघात झालेल्या शिक्षक / शिक्षकेतर कर्मचाऱ्यांना म.ना.से. (रजा) नियम,१९८१ नियम ७९ परिशिष्ट तीन मधील तरतुदी लागू करणे. |
| ८ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | शिक्षक / शिक्षकेतर कर्मचाऱ्यांना वैद्यकीय खर्च प्रतिपूर्तीचा लाभ देणे. |
| ९ | एडीआर-२०१८/प्र.क्र.११०/ १८(भाग२) /ताशि-६ | १९.०४.२०२२ | शिक्षक / शिक्षकेतर कर्मचाऱ्यांना रजा प्रवास सवलत लाभ देणे. |
--------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एडीआर २०१८/प्र.क्र. ११०/१८ (भाग २)/तांशि-६
०३. यासंदर्भातील अवमान याचिका क्र. ५५/२०१९ मध्ये मा. उच्च न्यायालय, मुंबई यांचे आदेश विचारात घेता उपरोक्त शासन निर्णयांचा प्रत्यक्ष लाभ अशासकीय अनुदानित कला संस्थांमधील शिक्षक / शिक्षकेतर कर्मचाऱ्यांना दिनांक ५ ऑक्टोबर, २०१७ पासून लागू करण्याची बाब शासनाच्या विचाराधीन होती. तसेच, शासकीय अनुदानित कला संस्थांमधील शिक्षक/ शिक्षकेतर कर्मचाऱ्यांनी रिट याचिका क्रमांक २८१७/२०१४ अन्वये मागणी केलेला त्यांच्या नातेवाईकांना “अनुकंपा तत्वावर नियुक्ती देणे,” हा लाभ अनुज्ञेय करण्याची बाब देखील शासनाच्या विचाराधीन होती. त्यानुषंगाने, सदर प्रस्ताव दिनांक १७ नोव्हेंबर, २०२२ रोजी झालेल्या मंत्रिमंडळ बैठकीसमोर सादर करण्यात आला होता. सदर प्रस्तावास राज्य मंत्रिमंडळाची मान्यता प्राप्त झाली आहे. त्यानुसार पुढीलप्रमाणे निर्णय घेण्यात आला आहे.
शासन निर्णय: अशासकीय अनुदानित कला संस्थांमधील शिक्षक / शिक्षकेतर कर्मचाऱ्यांना महाराष्ट्र सर्वसाधारण भविष्य निर्वाह निधी नियम, १९९८ मधील सर्वसाधारण तरतुदी (भविष्यात करण्यात येणाऱ्या सुधारणांसह) लागू करण्याचा शासन निर्णय क्रमांक ओडीआर-२७११/प्र.क्र.५०/तांशि-६ दिनांक ३.१०.२०१८ रोजी निर्गमित करण्यात आला आहे. तसेच, १) वर्ग-३ व वर्ग-४ च्या कर्मचाऱ्यांना कालबध्द पदोन्नती योजना लागू करणे, २) अध्यापकीय पदांना द्विस्तरीय/त्रीस्तरीय वेतनश्रेणी लागू करणे, ३) मान्यताप्राप्त विनाअनुदानीत कला संस्थेमध्ये केलेली सेवा वरीष्ठ व निवड श्रेणीसाठी ग्राह्य धरणे, ४) शिक्षकेतर कर्मचाऱ्यांना अर्जित रजेचे रोखीकरण लागू करणे, ५) महिला शिक्षक/ शिक्षकेतर कर्मचाऱ्यांना प्रसुती रजेसंदर्भातील तरतुदी लागू करणे, ६) कॅन्सर/ पक्षाघात झालेल्या शिक्षक / शिक्षकेतर कर्मचाऱ्यांना म.ना.से. (रजा) नियम, १९८१ नियम ७९ परिशिष्ट तीन मधील तरतुदी लागू करणे ७) शिक्षक / शिक्षकेतर कर्मचाऱ्यांना वैद्यकीय खर्च प्रतिपूर्तीचा लाभ देणे आणि ८) शिक्षक / शिक्षकेतर कर्मचाऱ्यांना रजा प्रवास सवलत लाभ देणे या बाबतचे शासन निर्णय क्रमांक एडीआर-२०१८/प्र.क्र.११०/ १८(भाग२) /ताशि-६ दिनांक १९.४.२०२२ रोजी निर्गमित करण्यात आले आहेत.
उपरोक्त शासन निर्णयांचा प्रत्यक्ष लाभ, अनुदानित कला संस्थामधील शिक्षक / शिक्षकेतर कर्मचाऱ्यांना दिनांक ५ ऑक्टोबर,२०१७ पासून अनुज्ञेय करण्यात येत आहे.
०२. तसेच, अशासकीय अनुदानित कला संस्थामधील १) अध्यापकांना व्दिस्तरीय / त्रिस्तरीय वेतनश्रेणी लागू केल्यामुळे रू. ८५,१७,५००/- २) वर्ग-३ व वर्ग ४च्या कर्मचाऱ्यांना कालबध्द पदोन्नती दिल्यामुळे रू.
१३,५६,९००/- आणि शिक्षकेत्तर कर्मचाऱ्यांना अर्जित रजा रोखीकरण दिल्यामुळे रू. ९४,९१,४८०/- असा एकूण रू. १,९३,६५,८८०/- इतका अतिरिक्त भार निर्माण होणार आहे. सदर खर्चास मान्यता देण्यात येत आहे.
०३. अशासकीय अनुदानित कला संस्थामधील शिक्षक/ शिक्षकेतर कर्मचाऱ्याच्या पात्र कुटुंबियांना शालेय शिक्षक विभागाने लागू केल्यानुसार अनुकंपा तत्वावरील नियुक्तीचा लाभ दिनांक ५ ऑक्टोबर, २०१७ पासून अनुज्ञेय करण्यास मान्यता देण्यात येत आहे.
०४. राज्यातील अशासकीय अनुदानित कला संस्थांमधील शिक्षक व शिक्षकेतर कर्मचारी सेवेत असताना अकाली मृत्यू पावले वा कोणत्याही दुर्धर रोगाच्या कारणाने त्याला सेवानिवृत्ती पत्करावी लागली तर त्यांचे लगतचे नातेवाईक पुढील अटी व शर्तीच्या अधिन राहून अनुकंपा तत्वावर नियुक्ती मिळण्यास पात्र असतील: १. अनुकंपा तत्वावर नियुक्ती देण्याबाबत अशासकीय अनुदानित कला संस्थांमधील सर्व शिक्षक व शिक्षकेतर कर्मचाऱ्यांना सदरहू योजना दिनांक ५ ऑक्टोबर,२०१७ पासून लागू असेल.
२. मृत वा वैद्यकीय कारणास्तव सेवानिवृत्त झालेल्या कर्मचाऱ्यांच्या नातेवाईकास सेवेत सामावून घेण्याबाबतचे नियम सोबत जोडलेल्या परिशिष्ट “अ” मध्ये देण्यात आलेले आहेत.
पृष्ठ ११ पैकी २
# Page 3
शासन निर्णय क्रमांकः एडीआर २०१८/प्र.क्र. ११०/१८ (भाग २)/तांशि-६
३.संबंधित कर्मचाऱ्यांच्या नातेवाईकांनी नोकरीसाठी करावयाचा अर्ज व त्यासोबत सादर करावयाची कागदपत्रे याची माहिती परिशिष्ट “ब” मध्ये नमूद केल्यानुसार असेल.
४.कर्मचारी मयत वा अकाली सेवानिवृत्त झाल्यावर तीन महिन्यांच्या आत किंवा कुटुंब निवृत्तीवेतनाचे कागदपत्र सादर करताना संबंधित अधिकाऱ्याने आवश्यक माहिती (परिशिष्ट “क”) नातेवाईकांना उपलब्ध करुन द्यावी व विहित प्रपत्रातील उमेदवाराचा अर्ज पंधरा दिवसांच्या आत निरीक्षक, चित्रकला व शिल्प यांच्याकडे सादर करावा.
५. अशासकीय अनुदानित कला संस्थांच्या बाबतीत सर्व विभागीय सहायक निरीक्षक, चित्रकला व शिल्प यांनी सोबत जोडलेल्या परिशिष्ट "ड" मधील माहिती निरीक्षक, चित्रकला व शिल्प यांच्यामार्फत संचालक, कला संचालनालय यांना पाठवावी.
६. अशासकीय अनुदानित कला संस्थांमधील शिक्षक/ शिक्षकेतर कर्मचाऱ्यांना दिनांक ५ ऑक्टोबर, २०१७ पासून अनुकंपा धोरण लागू करण्यात आले असल्याने दिनांक ५ ऑक्टोबर, २०१७ ते सदर शासन निर्णयाच्या दिनांकापर्यंत दिवंगत / अकाली सेवानिवृत्त झालेले अथवा सेवेसाठी असक्षम / अपात्र ठरविण्यात आलेले शिक्षक/शिक्षकेतर कर्मचाऱ्यांच्या नातेवाईकांना परिशिष्ठ “अ” येथील नियमावलीमधील ५ अ व ५ ब ही अट लागू असणार नाही. तथापि, अशा नातेवाईकांनी सदर शासन निर्णयाच्या दिनांकापासून ३ महिन्याच्या आत अनुकंपा तत्वावरील नियुक्तीसाठी अर्ज करणे बंधनकारक असेल.
७. अनुदानित कला संस्थांमधील रू ३८,६००-१,२२,८००/- (एस-१४) ( पाचव्या वेतन आयोगानुसार रू ५५००-९०००) या वेतनश्रेणीपर्यतच्या सर्व पदांना अनुकंपा तत्वावरील नियुक्ती देता येईल. तसेच, जी पदे भरण्यास शासनाने मंजूरी दिलेली आहे, अशाच पदावरील नियुक्ती देण्यासाठी हे आदेश लागू राहतील.
८. शालेय शिक्षण विभागाच्या शासन निर्णय दिनांक ३१ डिसेंबर,२००२ अन्वये लागू करण्यात आलेले धोरण / नियमावलीमध्ये भविष्यात काही बदल झाल्यास, सदर बदल अशासकीय अनुदानित कला संस्थांतील शिक्षक /शिक्षकेत्तर कर्मचाऱ्यांना सुध्दा लागू होतील.
हे आदेश वित्त विभागाच्या सहमतीने अनौपचारिक संदर्भ क्रमांक ३७४/२२/सेवा-३, दिनांक ०५ सप्टेंबर, २०२२, अनौपचारिक संदर्भ क्र. २१४/सेवा ६, दिनांक ०६ सप्टेंबर, २०२२ व अनौपचारिक संदर्भ ८८९/२०२२/व्यय-५, दिनांक १३ सप्टेंबर, २०२२ अन्वये निर्गमित करण्यात येत आहेत.
# Page 4
# Page 5
# Page 6
# Page 7
# Page 8
# Page 9
# Page 10
# Page 11