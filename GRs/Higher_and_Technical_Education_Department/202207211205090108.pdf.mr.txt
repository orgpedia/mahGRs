# Page 1
राज्य प्रशिक्षण धोरणांतर्गत सन २०२२-२३ या आर्थिक वर्षामध्ये निधी वितरीत करणे बाबत.
(लेखाशीर्ष २२५१ ०९६४)
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक: प्रशिक्ष-२०२२/प्र.क्र.८८ / आस्था- २
मादाम कामा रोड हुतात्मा राजगुरू चौक,
मंत्रालय विस्तार भवन, मुंबई - ४०००३२
दिनांक:२१.०७.२०२२
ज्ञापन:
संचालक, उच्च शिक्षण संचालनालय, महाराष्ट्र राज्य, पुणे यांना त्यांचे पत्र क्र.उशिसं /प्रशिक्षण निधी/प्रशा-२/६३२६, दिनांक १३ जून, २०२२ला अनुसरून असे कळविण्याचे मला आदेश आहेत की, उच्च शिक्षण संचालनालय, महाराष्ट्र राज्य, पुणे व अधिपत्याखालील कार्यालयांतील लिपिक संवर्गातील ४८ कर्मचाऱ्यांचे दिनांक १७ मार्च, २०२२ ते २८ मार्च, २०२२ या कालावधीत प्रादेशिक कृषी विस्तार व्यवस्थापन प्रशिक्षण संस्था (रामेती), पुणे मार्फत सी.आय.आर.टी. भोसरी, पुणे येथे प्रशिक्षण देण्यात आले आहे. सदर प्रशिक्षणासाठी आलेल्या ₹ ८,६४,०००/- इतक्या खर्चास मान्यता देण्यात येत असून त्याकरीता संचालक, उच्च शिक्षण संचालनालय, महाराष्ट्र राज्य, पुणे यांना ₹८,६४,०००/- (अक्षरी रुपये आठ लाख चौसष्ट हजार फक्त) इतके अनुदान याद्वारे उपलब्ध करून देण्यात येत आहे.
२. सदर खर्च उच्च व तंत्र शिक्षण विभाग, मागणी क्रमांक डब्ल्यू-६, २२५१, सचिवालय सामाजिक सेवा ००३, प्रशिक्षण ( ००) (०० ) (०१) शासकीय कर्मचाऱ्यांना प्रशिक्षण (२२५१ ०९६४), ५०, इतर खर्च या लेखाशीर्षाखाली सन २०२२-२३च्या उपलब्ध तरतुदीतून भागविण्यात यावा.
३. उपरोक्त खर्च शासनाच्या प्रचलित कार्यपध्दतीनुसार करण्यात यावा.
# Page 2