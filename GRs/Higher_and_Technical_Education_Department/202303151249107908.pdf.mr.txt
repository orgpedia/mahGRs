# Page 1
एस. एन. डी. टी. महिला विद्यापीठाचे बल्लारपूर, जि. चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या बांधकामास प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक -:बैठक-२०२२/प्र.क्र.१२३/विशि-२
मंत्रालय विस्तार भवन, मुंबई-४०० ०३२.
दिनांक : १३ मार्च.२०२३,
संदर्भ -: कुलसचिव, एस. एन. डी. टी. महिला विद्यापीठ यांचे पत्र क्र. आरईजी/२७८/२०२२-२३/३६८ दि.०१.०३.२०२३.
प्रस्तावना-: महाराष्ट्रामध्ये महिलांना शिक्षणाच्या मुख्य प्रवाहामध्ये आणण्यासाठी महर्षी धोंडो केशव कर्वे यांनी १९१६ मध्ये श्रीमती नाथीबाई दामोदर ठाकरसी महिला विद्यापीठाची (देशातील पहिले महिला विद्यापीठ) स्थापना केली. या विद्यापीठाच्या माध्यमातून महिलांसाठी वेगवेगळ्या विद्याशाखा सुरु करुन महिलांना उच्च शिक्षण देण्यास सुरुवात केली. विद्यापीठाची शतकोत्तर वाटचाल सुरु असून २०२२ मध्ये विद्यापीठाने १०६ वर्ष पूर्ण केली आहेत. शिक्षणाद्वारे महिलांचे सबलीकरण करण्याचे उदिष्ट लक्षात घेता विद्यापीठाने शासनाच्या योजनेनुसार ग्रामीण, आदिवासी भागात उच्च शिक्षण नोंदणी दर कमी असलेल्या, महिलांना कौशल्यविकास संदर्भातील अभ्यासक्रम सुरु करुन तेथील स्थानिक महिलांना रोजगार उपलब्ध करण्याच्या उद्देशाने बल्लारपूर, जिचंद्रपूर . हा जिल्हा निवडला असून तेथे महिलांचा दर्जेदार व आधुनिक शिक्षण देऊन त्यांचे सबलीकरण करण्याकरीता अशा विद्यापीठाचे ज्ञान संकुल उभारण्याचे प्रस्तावित केले आहे. तदुनुषंगाने विद्यापीठाने संदर्भाधीन दि.०१.०३.२०२३ रोजीच्या पत्रान्वये महर्षी कर्वे महिला सक्षमीकरण ज्ञान संकुलाच्या बांधकामाकरीता रु.५६.६१ कोटी किंमतीचे अंदाजत्रक सादर केले असुन, त्यास प्रशासकीय मान्यता देण्याची विनंती केली आहे. नमूद करण्यात येते की, सदरहु काम “स्वातंत्र्याच्या अमृत महोत्सव” अंतर्गत असुन, या कामास संपूर्ण निधी पर्यटन व सांस्कृतिक कार्य विभागामार्फत उपलब्ध करुन देण्यात येणार आहे .
सदरहु विनंतीच्या अनुषंगाने या कामाची तांत्रिक पडताळणी व उच्च स्तरीय सचिव समीतीची चक्रीय पद्धतीने मान्यता घेण्याची सार्वजनिक बांधकाम विभागास विनंती करण्यात आली होती. सार्वजनिक बांधकाम विभागाने या कामाची छाननीअंती रु.४१३१.६५ लक्ष इतकी किंमत निश्चित करण्यात आली आहे. तसेच उच्च स्तरीय सचिव समीतीने या कामाच्या रु.४१३१.६५ लक्ष किंमतीच्या अंदाजपत्रकास चक्रीय पद्धतीने मान्यता दिली आहे. त्यानुसार या कामास प्रशासकीय मान्यता देण्याची बाब शासनाच्या विचाराधीन होती.
शासन निर्णय एस.एन.डी.टी. महिला विद्यापीठाचे बल्लारपूर, जि. चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या बांधकामास सोबत जोडलेल्या Recapitulation Sheet नुसार रु.४१३१.६५ लक्ष (एकेचाळीस
# Page 2
शासन निर्णय क्रमांकः बैठक-२०२२/प्र.क्र.१२३/विशि-२ कोटी एकतीस लक्ष पासष्ट हजार फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती-: १. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदाकडून मंजूरी घेऊनच सुरु करावे.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
४. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
५. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
१०. सार्वजनिक बांधकाम विभाग शासन निर्णय क्र.बीडीपी २०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
११. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
३. उप सचिव, पर्यटन व सांस्कृतिक कार्य विभाग, यांचे दि. १७.०२.२०२३ रोजीच्या पत्रात दिलेल्या निदेशानुसार “स्वातंत्र्याच्या अमृत महोत्सव” या उपक्रमासाठी समन्वय अधिकारी म्हणून घोषित करण्यात आलेल्या संचालक, सांस्कृतिक कार्य संचालनालय, मुंबई यांच्यामार्फत एस. एन. डी. टी. महिला विद्यापीठाचे
पृष्ठ ३ पैकी २
# Page 3
शासन निर्णय क्रमांकः बैठक-२०२२/प्र.क्र.१२३/विशि-२ महर्षी कर्वे महिला सक्षमीकरण ज्ञान संकुलाच्या बांधकामास एस.एन.डी.टी. महिला विद्यापीठ, मुंबई यांना निधी वितरीत करण्यात येईल.
४. हा शासन निर्णय, उच्चाधिकार सचिव समितीने चक्राकार पद्धतीने मान्यता दिल्यानुसार निर्गमित करण्यात येत आहे.
# Page 4