# Page 1
सन २०१८-१९ च्या अर्थसंकल्पीय तरतुदीमधून शासनमान्य सार्वजनिक ग्रंथालयांना सहाय्यक अनुदान (अनिवार्य) वितरीत करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक -मराग्रं-२५२७/(९२/१८)/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : १९ मे, २०१८.
वाचा : १) शासन परिपत्रक, वित्त विभाग क्र अर्थसं-२०१८/प्र.क्र.६९/अर्थ ३,दिनांक ०२.०४.२०१८.
२) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३२/२०१८ १९/१४३२-३३, दिनांक ०७.०५.२०१८.
प्रस्तावना : राज्यातील एकूण ११,९९४ शासनमान्य सार्वजनिक ग्रंथालयांच्या सहाय्यक अनुदानासाठी सन २०१८-१९ या आर्थिक वर्षात रुपये रु. १२५,००,००,००० /- (रुपये एकशे पंचविस कोटी फ़क्त ) इतका निधी अर्थसंकल्पीत करण्यात आला आहे. संदर्भ क्र. १ नुसार अर्थसंकल्पीत निधी खर्च करण्याची मर्यादा ७०% एवढी विहित करण्यात आलेली आहे. शासनमान्य सार्वजनिक ग्रंथालयांच्या परिरक्षण अनुदानासाठी दर्जा/वर्गनिहाय एकूण रुपये रु. १०८,८४,२४,००० ( रुपये एकशे आठ कोटी चौ-याऐंशी लाख चोवीस हजार फ़क्त ) इतके अनुदान देय असल्याचे संदर्भाधीन क्र. २ च्या पत्रान्वये ग्रंथालय संचालकांनी कळविले आहे. त्यानुषंगाने सन २०१८-१९ या आर्थिक वर्षासाठी मागणी क्रमांक डब्ल्यू-४, २२०५- कला व संस्कृती, १०५ सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५ ०२९८) ३१ सहाय्यक अनुदाने (वेतनेत्तर) या लेखाशीर्षातर्गत अर्थसंकल्पित निधीच्या ७०% च्या मर्यादेत रु.८७,५०,००,००० /- ( रुपये सत्याऐंशी कोटी पन्नास लक्ष फ़क्त) इतका निधी वितरित करण्याची बाब शासनाच्या विचाराधीन होती.
शासन निर्णय: राज्यातील एकूण ११,९९४ शासनमान्य सार्वजनिक ग्रंथालयांच्या सहाय्यक अनुदानासाठी सन २०१८-१९ करिता रु. १२५,००,००,००० /- (रुपये एकशे पंचविस कोटी फ़क्त ) इतका निधी अर्थसंकल्पीत करण्यात आला आहे. वित्त विभागाच्या परिपत्रक क्र अर्थसं-२०१८/प्र.क्र.६९/अर्थ ३,दिनांक ०२.०४.२०१८ नुसार अर्थसंकल्पीत निधी खर्च करण्याची मर्यादा ७० % विहित करण्यात आलेली आहे.
त्यानुसार सहाय्यक अनुदानासाठी अर्थसंकल्पीत मंजूर तरतूदीपैकी ७० % म्हणजे रु.१२५,००,००,०००/ - (रुपये एकशे पंचविस कोटी फ़क्त ) पैकी रु.८७,५०,००,००० /- (रुपये सत्याऐंशी कोटी पन्नास लक्ष फ़क्त) इतका निधी वितरीत करण्यात येत आहे. सदर निधी संबंधित जिल्हा ग्रंथालय अधिकारी कार्यालयास वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे.
# Page 2
शासन निर्णय क्रमांकः मराग्रं-२५२७/(९२/१८)/साशि-५,
२. सदरचा खर्च मागणी डब्ल्यू-४, २२०५ - कला व संस्कृती, १०५ सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य (अनिवार्य ) (२२०५०२९८) ३१ सहाय्यक अनुदाने (वेतनेत्तर) या लेखाशिर्षाखाली शासनमान्य सार्वजनिक ग्रंथालयांच्या परिरक्षण अनुदानासाठीचा खर्च चालू वर्ष २०१८-१९ मध्ये अर्थसंकल्पीत तरतूदीपैकी वितरीत केलेल्या ८७,५०,००,००० /- ( रुपये सत्याऐंशी कोटी पन्नास लक्ष फ़क्त) या निधीतून भागविण्यात यावा.
३. सदरचा शासन निर्णय वित्त विभागाच्या संदर्भाधीन दिनांक ०२/०४/२०१८ च्या परिपत्रकास अनुसरुन निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ८ मध्ये नमूद अटींची पूर्तता होत आहे. सदरचा खर्च करण्यासाठी संबंधित जिल्हा ग्रंथालय अधिकारी कार्यालयाच्या कार्यालय प्रमुखांना आहंरण व संवितरण अधिकारी व ग्रंथालय संचालक, महाराष्ट्र राज्य, मुंबई यांना नियंत्रक अधिकारी म्हणून घोषित करण्यात येत आहे. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.