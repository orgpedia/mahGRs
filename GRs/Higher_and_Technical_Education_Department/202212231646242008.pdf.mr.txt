# Page 1
राष्ट्रीय शैक्षणिक धोरणाच्या अंमलबजावणीचे कामकाज डॉ. धनराज माने, संचालक, उच्च शिक्षण यांच्याकडे सोपविण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : आस्था-२०२२/प्र.क्र.२७७/मशि-१,
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई ४०० ०३२.
दिनांक : २३ डिसेंबर, २०२२.
वाचा : शासन निर्णय, उच्च व तंत्र शिक्षण विभाग, क्रमांक : आस्था-२०२२/प्र.क्र.२७७/मशि-१, दिनांक १६ नोव्हेंबर, २०२२.
शासन आदेश : संदर्भाधीन शासन निर्णयान्वये, दिव्यांग व्यक्ती हक्क अधिनियम, २०१६ मधील कलम २० (४) मधील तरतुदीनुसार संचालक, उच्च शिक्षण या संवर्गात १ अधिसंख्य पद निर्माण करुन, सदर अधिसंख्य पदावर डॉ. धनराज माने यांची सेवा वर्ग करण्यात आली आहे. तसेच, त्यांच्याकडे राष्ट्रीय शैक्षणिक धोरणाच्या अंमलबजावणीसंबंधी कामकाज सोपविण्यात आले आहे.
२. राष्ट्रीय शैक्षणिक धोरणाशी संबंधित खालील कामकाज डॉ. माने यांनी हाताळावे :
(१) अकृषि विद्यापीठे / अभिमत विद्यापीठे / स्वयं अर्थसहाय्यित विद्यापीठे तसेच महाविद्यालय स्तरावर राष्ट्रीय शैक्षणिक धोरण अंमलबजावणीचा आढावा घेणे व शासनास अहवाल सादर करणे.
(२) धोरण अंमलबजावणीसंबंधी विद्यापीठांना मार्गदर्शन करुन विद्यापीठांच्या अडचणींचे निराकरण करणे.
(३) प्राचार्य/ शिक्षक/ विद्यार्थी / संस्थाचालक व इतर stake holders यांच्या कार्यशाळा आयोजित करणे.
(४) KRA ची दरमहा अद्यावत माहिती विद्यापीठे/महाविद्यालयांकडून प्राप्त करुन घेऊन शासनास सादर करणे.
(५) राष्ट्रीय शैक्षणिक धोरणाच्या अंमलबजावणीसंदर्भात केंद्र व राज्य शासनातील दुवा म्हणून काम करणे.
(६) राष्ट्रीय शैक्षणिक धोरणासंबंधित शासन स्तरावरील बैठकांना हजर राहणे.
३. डॉ. माने यांच्याकडे राष्ट्रीय शैक्षणिक धोरणाच्या अंमलबजावणीसंबंधी कामकाज सोपविण्यात आले असल्याने, त्यांच्यासाठी निर्माण करण्यात आलेल्या अधिसंख्य पदास यापुढे संचालक (राष्ट्रीय शैक्षणिक धोरण) असे संबोधण्यात यावे.
४. डॉ. माने, संचालक (राष्ट्रीय शैक्षणिक धोरण) यांची बैठक व्यवस्था, वाहन व्यवस्था व राष्ट्रीय शैक्षणिक धोरणाच्या कामकाजासाठी त्यांना आवश्यक त्या लघुलेखक, लिपिक व शिपाई अशा कर्मचारी वर्गाची व्यवस्था संचालक, उच्च शिक्षण, पुणे यांनी करावी.
५. राष्ट्रीय शैक्षणिक धोरणाच्या अंमलबजावणीच्या अनुषंगाने उच्च व तंत्र शिक्षण विभागाच्याअंतर्गत सर्व संचालनालयांचे समन्वय आवश्यक असल्याने विभागातील सर्व संचालकांनी संचालक (राष्ट्रीय शैक्षणिक धोरण) यांच्याशी समन्वय साधून उचित कार्यवाही करावी.
६. सर्व विभागीय सहसंचालक, उच्च शिक्षण, तंत्र शिक्षण व कुलसचिव, सर्व अकृषि विद्यापीठे, सर्व अभिमत विद्यापीठे, सर्व समुह विद्यापीठे, सर्व अर्थसहाय्यित विद्यापीठे यांनी, डॉ. माने, संचालक (राष्ट्रीय शैक्षणिक धोरण) यांना राष्ट्रीय शैक्षणिक धोरणाचे वरील कामकाज जलदगतीने व यशस्वीरित्या करण्यासाठी आवश्यक ते सहकार्य करावे.
# Page 2
शासन आदेश क्रमांक: आस्था-२०२२/प्र.क्र.२७७/मशि-१