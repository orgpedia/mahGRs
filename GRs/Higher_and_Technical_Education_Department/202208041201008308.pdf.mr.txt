# Page 1
शैक्षणिक वर्ष २०२२-२३ करीता नवीन महाविद्यालयांना इरादापत्र देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मान्यता-२०२२/(११४/२२)/मशि-४
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक : ०४ ऑगस्ट, २०२२.
वाचा: १) शासन निर्णय, उच्च व तंत्र शिक्षण विभाग क्र. एनजीसी २०१७/(२९/१७)/मशि-४, दिनांक १५.०९.२०१७.
२) शासन अध्यादेश असाधारण क्रमांक ५९ दिनांक ३ ऑगस्ट, २०२२
शासन निर्णय : महाराष्ट्र सार्वजनिक विद्यापीठ अधिनियम, २०१६ मधील कलम १०९ आणि संदर्भाधीन दिनांक १५.०९.२०१७ च्या शासन निर्णयान्वये विहित केलेल्या कार्यपध्दतीनुसार राज्यातील सर्व अकृषी विद्यापीठांनी शैक्षणिक वर्ष २०२२-२३ साठी नवीन महाविद्यालय सुरू करण्यासंदर्भात इरादापत्र मिळण्याबाबतचे प्रस्ताव शासन मान्यतेसाठी शिफारशीत केले आहेत. संदर्भाधीन शासन निर्णयाच्या परिशिष्ट-“ब” मध्ये इरादापत्र देण्यासंदर्भात विहित करण्यात आलेल्या निकषानुसार सदर प्रस्तावांची तपासणी करण्यात आली असून निकषांची पुर्तता करणाऱ्या प्रस्तावांना महाराष्ट्र सार्वजनिक विद्यापीठ अधिनियम, २०१६ मधील कलम १०९ (३) (घ) नुसार शासनास असलेल्या अधिकारांचा वापर करून खालील विवरणपत्रामध्ये नमूद केलेल्या नवीन महाविद्यालयांना शासनाने विहित केलेल्या खालील अटी व शर्तीच्या अधीन राहून कायम विना अनुदान तत्वावर इरादापत्र मंजूर करण्यात येत आहे.
-------------------------------------------------------------------------------------------------------------------------------------------------------------------------------------------
| अ.क्र. | क्र. | संस्था/महाविद्यालयाचे नाव | प्रस्तावित जलदगती अतिरिक्त तुकडी |
| १ | २ | ३ | ४ |
| मुंबई विद्यापीठ, मुंबई |
| १. |  | मोरेश्वर हालाजी पाटील ट्रस्टचे मोरेश्वर पाटील आर्टस, कॉमर्स अॅन्ड सायन्स कॉलेज, पिंपळास, ता. भिवंडी, जि. ठाणे | १. बी.ए. (०-१२०) २. बी.कॉम. (०-१२०) ३. बी.एस्सी. (०-१२०) |
| २. | २ | नाथ शिक्षण प्रसारक मंडळ, प्रस्तावित गोकूळनाथ कला, वाणिज्य व विज्ञान वरिष्ठ महाविद्यालय, पिंगळी, ता. जि. परभणी | कला, वाणिज्य, विज्ञान विद्यापीठाने शिफारस केलेल्या अभ्यासक्रमाप्रमाणे. |
| ३. | ३ | स्वराज सेवाभावी संस्था प्रस्तावित राधाई कला, वाणिज्य, विज्ञान महाविद्यालय, कारेगाव, ता. लोहा, जि. नांदेड | कला, वाणिज्य, विज्ञान विद्यापीठाने शिफारस केलेल्या अभ्यासक्रमाप्रमाणे. |
-------------------------------------------------------------------------------------------------------------------------------------------------------------------------------------------
२. अटी व शर्ती : १. शासनाच्या प्रचलित धोरणानुसार नवीन महाविद्यालय सुरू करण्यासाठी देण्यात येणारे इरादापत्र हे कायम विनाअनुदानित तत्वावर महाविद्यालय सुरू करण्यासाठी राहील.
२. सदर इरादापत्र हे संस्थेने नवीन महाविद्यालयास अंतिम मान्यता प्राप्त करण्यापुर्वी विहित अटी व शर्तींची पुत्रता करण्याच्यादृष्टीने दिलेले असल्याने या इरादापत्रामुळे संस्थेस नवीन महाविद्यालय सुरू करण्यास शासनाची अंतिम मान्यता प्राप्त झाल्याशिवाय महाविद्यालय सुरू करता येणार नाही.
# Page 2
शासन निर्णय क्रमांकः मान्यता - २०२२/(१४४/२२)/मशि-४
३. शासनाकडून नवीन महाविद्यालय सुरू करण्याकरीता देण्यात आलेले इरादापत्र निकटतम पुढील वर्षाच्या ३१ जानेवारीपर्यंत वैध असेल. या कालावधीमध्ये ज्या अटी व शर्तींच्या आधारे इरादापत्र देण्यात आलेले आहे, त्या अटी व शर्तींची पुर्तता करून त्याबाबतचा अनुपालन अहवाल अंतिम मान्यता मिळण्याकरीता आवश्यक असलेल्या कागदपत्रासह विद्यापीठास सादर करणे अनिवार्य राहील.
महाराष्ट्र सार्वजनिक विद्यापीठ अधिनियमातील तरतूद लक्षात घेता, शासन निर्णय दिनांक १५ सप्टेंबर २०१७ अन्वये अंतिम मान्यतेची कार्यपध्दती स्पष्टपणे विशद करण्यात आलेली आहे.
अधिनियमातील तरतूदीनूसार व सदर कार्यपध्दतीनुसार इरादापत्र प्राप्त संस्था इरादापत्राच्या अटी व शर्ती पुर्ण करतात त्यांनी विद्यापीठाकडे अंतिम मान्यतेसाठी सर्व कागदपत्रांसह अर्ज करावा व विद्यापीठांनी सर्व पात्र अर्जदार संस्थेचे अर्ज व त्यासोबतचा अनुपालन अहवाल मंजूरीच्या शिफारशीसह परिशिष्ट – “क” व प्रपत्र - “ब” व त्यासोबतच्या कागदपत्रासह शासनाकडे सादर
करावा.
४. नवीन महाविद्यालय सुरू करण्यासाठी अंतिम मान्यता मागणाऱ्या इच्छुक संस्थेने इरादापत्रातील अटी व शर्तींची पुर्तता केली असल्याचा अनुपालन अहवाल संबंधित विद्यापीठाकडे दाखला करावा.
त्यासोबतच्या कागदपत्रासह शासनाकडे सादर करावा. त्यासोबत परिशिष्ट- क मध्ये नमूद केलेली कागदपत्रे जोडण्यात यावीत.
५. महाराष्ट्र सार्वजनिक विद्यापीठ अधिनियम २०१६ मधील कलम १०९ (३) (च) अंतर्गत परंतुकामध्ये नमूद केल्याप्रमाणे खंड (ड) मध्ये विर्निदिष्ट केलेल्या कालमर्यादेत, जर व्यवस्थापन इरादापत्रातील शर्तींचे अनुपालन करण्यात कसूर करेल तर, इरादापत्र व्यपगत झाल्याचे समजण्यात येईल.
६. सदर महाविद्यालयास अंतिम मान्यता प्राप्त झाल्याशिवाय संबंधित विद्यापीठाने संलग्नतेची प्रक्रिया सुरू करू नये.
७. सदर महाविद्यालयास वरील विवरणात नमूद अभ्यासक्रमाचे महाविद्यालय सुरू करण्यास इरादापत्र हे संबंधित विद्यापीठातील अधिकृत अभ्यासक्रम असल्याच्या धारणेतून देण्यात येत आहे. विद्यापीठाने याबाबत खातरजमा करावी.
८. महाविद्यालयाने कोणत्याही परिस्थितीत इरादापत्राच्या आधारे विद्यार्थ्यांना प्रवेश देऊ नयेत.
अशाप्रकारे प्रवेश दिल्याचे निदर्शनास आल्यास या संदर्भातील कायद्यातील तरतूदीनुसार कारवाई करण्यात येईल व इरादापत्र रद्द करण्यात येईल.
९. महाविद्यालयामध्ये सोयी-सुविधा उपलब्ध करताना The Rights of Persons with Disabilities Act, २०१६ मधील तरतूदीनुसार तसेच या संदर्भातील वेळोवेळी विहित केलेल्या निकषानुसार दिव्यांग विद्यार्थ्याकरीता सोयी-सुविधा निर्माण करण्यात येतील याची खातरजमा करण्यात यावी व अंतिम मान्यतेकरीता पुर्तता अहवाल सादर करताना या संदर्भातील प्रमाणपत्र सादर करणे अनिवार्य राहील.
१०. राज्य क्रिडा व युवा धोरण २०१२ च्या अंमलबजावणी संदर्भात उच्च व तंत्र शिक्षण, शासन निर्णय दिनांक २५.०७.२०१३ मधील बाबींचे पालन करणे अनिवार्य राहील.
पृष्ठ ३ पैकी २
# Page 3
शासन निर्णय क्रमांकः मान्यता - २०२२/(१४४/२२)/मशि-४
३. विद्यापीठाने अंतिम मान्यता देण्याबाबत आवश्यक असलेली पुढील कार्यवाही करताना संदर्भाधीन शासन निर्णयान्वये विहित कार्यपध्दती व निकषांचे पालन करावे.