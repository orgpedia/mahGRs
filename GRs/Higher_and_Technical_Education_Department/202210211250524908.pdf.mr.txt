# Page 1
अधिसंख्य पदावरील नियुक्तीस मुदतवाढ देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं २०२२/प्र.क्र.१३३/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २१ ऑक्टोबर,२०२२.
संदर्भ : १) शासन निर्णय, सामान्य प्रशासन विभाग, क्र. बीसीसी २०१८/प्र.क्र.३०८/१६-ब, दि.२१.१२.२०१९.
२) शासन निर्णय, उच्च व तंत्र शिक्षण विभाग, क्र. मराग्रं २०१९/प्र.क्र.१५७/२०१९/साशि-५, दि.२९.०१.२०२० व दि.२५.११.२०२१ ३) शासन निर्णय, उच्च व तंत्र शिक्षण विभाग, क्र. मराग्रं २०२२/प्र.क्र.१००/साशि-५, दि.२१.०९.२०२२ ४) शासन निर्णय, सामान्य प्रशासन विभाग, क्र. बीसीसी २०१८/प्र.क्र.३०८/१६-ब, दि.१४.१०.२०२२ ५) ग्रंथालय संचालनालय, महाराष्ट्र राज्य, मुंबई यांचे पत्र क्र.११/२०२२-२३/८८९२, दि.१९.१०.२०२२.
प्रस्तावना : अनुसूचित जमातीच्या राखीव पदावर नियुक्त झालेल्या परंतु अनुसूचित जमातीचे जात वैधता प्रमाणपत्र अवैध ठरलेल्या अधिकारी / कर्मचा-यांना अधिसंख्य पदावर नेमणूक देण्याचे निर्देश सामान्य प्रशासन विभागाच्या संदर्भाधिन दि.२१.१२.२०१९ च्या शासन निर्णयान्वये देण्यात आले आहेत. यानुसार ग्रंथालय संचालनालयाच्या आस्थापनेवरील श्रीमती स्मिता संजय नागपूरे, लघुलेखक निम्नश्रेणी (मराठी) ग्रंथालय संचालनालय, महाराष्ट्र राज्य, मुंबई व श्री. संतोष पांडुरंग गवारे, चौकीदार, जिल्हा ग्रंथालय अधिकारी कार्यालय, पुणे यांच्या सेवा अधिसंख्य पदावर वर्ग करण्यासाठी ग्रंथालय संचालनालयाच्या आस्थापनेवर अधिसंख्य पद निर्माण करण्यास उच्च व तंत्र शिक्षण विभागाच्या संदर्भाधिन दि.२९.०१.२०२० व दि.२१.०९.२०२२ रोजीच्या शासन निर्णयान्वये मान्यता देण्यात आली आहे. आता सामान्य प्रशासन विभागाच्या संदर्भाधिन दि. १४.१०.२०२२ रोजीच्या शासन निर्णयान्वये अधिसंख्य पदांवर सेवा वर्ग करण्यात आलेल्या कर्मचा-यांच्या नियुक्त्यांना, अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफ़ारशीवर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. त्यानुसार श्रीमती स्मिता संजय नागपूरे, लघुलेखक निम्नश्रेणी (मराठी) ग्रंथालय संचालनालय, महाराष्ट्र राज्य, मुंबई व श्री.संतोष पांडुरंग गवारे, चौकीदार, जिल्हा ग्रंथालय अधिकारी कार्यालय, पुणे यांच्या अधिसंख्य पदावरील नियुक्तीस मुदतवाढ देण्याची बाब शासनाच्या विचाराधिन होती.
# Page 2
शासन निर्णय क्रमांकः मराग्रं २०२२/प्र.क्र.१३३/साशि-५
शासन निर्णय : श्रीमती स्मिता संजय नागपूरे, लघुलेखक निम्नश्रेणी (मराठी) ग्रंथालय संचालनालय, महाराष्ट्र राज्य, मुंबई व श्री. संतोष पांडुरंग गवारे, चौकीदार, जिल्हा ग्रंथालय अधिकारी कार्यालय, पुणे यांच्या अधिसंख्य पदावरील नियुक्तीचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफ़ारशीवर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. याबाबतचे आदेश ग्रंथालय संचालक, ग्रंथालय संचालनालय, महाराष्ट्र राज्य, मुंबई यांनी तात्काळ निर्गमित करावेत.
३. अधिसंख्य पदाच्या वेतनावर होणारा खर्च हा संबंधित कर्मचारी सध्या ज्या कार्यालयात कार्यरत आहे, त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वर्षाच्या मंजूर अनुदानातून भागविण्यात यावा.
४. सदर शासन निर्णय सामान्य प्रशासन विभागाच्या संदर्भाधिन दि.१४.१०.२०२२ रोजीच्या शासन निर्णयास अनुसरुन निर्गमित करण्यात येत आहे.