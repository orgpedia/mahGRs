# Page 1
उच्च व तंत्रशिक्षण विभागांतर्गत पुर्वी मंजूर केलेल्या ७ मॉडेल डिग्री कॉलेजची कामगिरी सुधारण्यासाठी विभागाने हाती घ्यावयाच्या उपाययोजना संदर्भात समितीची स्थापना....
महाराष्ट्र शासन
उच्च व तंत्र शिक्षण विभाग
शासन निर्णय क्र. रुसायो-२०१८/प्र.क्र. २४९/विशि-३
हुतात्मा राजगुरू चौक, मादाम कामा मार्ग,
मंत्रालय, विस्तार भवन, मुंबई-४०० ०३२.
दिनांक:- २२ एप्रिल, २०१९.
संदर्भ : १. उच्च व तंत्र शिक्षण विभाग शासन निर्णय क्र. रुसायो-२०१३/प्र.क्र.४१८/वि.शि.-३, दि. २० मे, २०१५.
२. दिनांक १५/०१/२०१९ रोजी झालेल्या मा. मंत्रीमंडळ बैठकीचे इतिवृत्त.
३. शासन निर्णय क्र. रूसायो-२०१८/प्र.क्र.२४९/विशि-३, दि. १२ फेब्रुवारी, २०१९.
प्रस्तावना: जिल्ह्यातील स्थुल नोंदणी प्रमाण (Gross Enrollment Ratio), मुलींची संख्या व मागासवर्गीयांच्या लोकसंख्येचे प्रमाण या निकषावर त्या जिल्ह्यात शिक्षणाच्या सुविधा उपलब्ध व्हाव्यात म्हणून मानव संसाधन विकास, मंत्रालयाच्या प्रकल्प मंजुरी मंडळाच्या (Project Approval Board) दि. २५ मे, २०१८ रोजी झालेल्या १२ व्या बैठकीत महाराष्ट्रातील नंदुरबार व वाशिम या दोन जिल्हांमध्ये नवीन शासकीय मॉडेल डिग्री कॉलेज स्थापन करण्यासाठी मंजूरी देण्यात आली आहे.
रुसा अंतर्गत नंदुरबार व वाशिम या दोन जिल्ह्यांमध्ये नविन शासकीय मॉडेल डिग्री कॉलेज स्थापन करण्याचा प्रस्ताव मंत्रीमंडळास सादर केला असता सदर प्रस्तावास मान्यता देताना मंत्रीमंडळाने या आधी मंजूर करण्यात आलेल्या ७ मॉडेल डिग्री कॉलेजची कामगिरी सुधारण्यासाठी विभागाने उपाययोजना करण्याचे निदेश दिले आहेत. त्यानुसार विभागांतर्गत एक समिती स्थापन करण्याची बाब शासनाच्या विचाराधिन होती.
शासन निर्णयः रुसा अंतर्गत नंदुरबार व वाशिम या दोन जिल्ह्यांमध्ये नविन शासकीय मॉडेल डिग्री कॉलेज स्थापन करण्याच्या प्रस्तावास दि. १५ जानेवारी, २०१९ रोजी झालेल्या मंत्रीमंडळाच्या बैठकीत मान्यता देताना मंत्रीमंडळाने दिलेल्या निर्देशाच्या अनुषंगाने या विभागांतर्गत या आधी मंजुर केलेल्या ७ मॉडेल डिग्री कॉलेजची कामगिरी सुधारण्यासाठी उपाययोजना सुचविण्यासाठी उपसचिव (मशि) यांचे अध्यक्षतेखाली समिती स्थापन करण्यास मान्यता देण्यात येत आहे.
सदर समितीमध्ये खालील व्यक्तींचा समावेश असेल :
---------------------------------------------------------------------------------
| अ.क्र. | नाव | पदनाम |
| १. | उपसचिव (मशि), उच्च व तंत्रशिक्षण विभाग, मंत्रालय, मुंबई | अध्यक्ष |
| २. | संचालक (उच्च शिक्षण), पुणे | सदस्य सचिव |
| ३. | अवरसचिव (विशि- १ ), उच्च व तंत्रशिक्षण विभाग, मंत्रालय, मुंबई | सदस्य |
| ४. | कार्यासन अधिकारी (विशि-२), उच्च व तंत्रशिक्षण  |  विभाग, मंत्रालय, मुंबई | सदस्य |
| ५. | कार्यासन अधिकारी (मशि-१), उच्च व तंत्रशिक्षण विभाग, मंत्रालय, मुंबई | सदस्य |
| ६. | सहसंचालक, रुसा, महाराष्ट्र, मुंबई | सदस्य |
---------------------------------------------------------------------------------
# Page 2
शासन निर्णय क्रमांकः रुसायो-२०१८/प्र.क्र. २४९/विशि-३
सदर समिती या पुर्वीच्या मंजूर केलेल्या ७ मॉडेल डिग्री कॉलेजमधील पायाभुत सुविधा, महाविद्यालयीन इमारत व वसतिगृहाचे बांधकाम, महाविद्यालयातील अभ्यासक्रम, महाविद्यालयातील पदनिर्मिती इ. बाबत संबंधित सहसंचालकाकडून सद्यस्थिती बाबतचा अहवाल प्राप्त करुन आवश्यक सुधारणा सुचवेल.