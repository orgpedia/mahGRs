# Page 1
कोव्हीड-१९ या संसर्गजन्य साथ रोगाच्या पार्श्वभूमीवर शासकीय रेखा कला परीक्षा (एलिमेंटरी आणि इंटरमिजिएट ड्रॉईंग ग्रेड) परीक्षा, २०२० चे आयोजन न करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एडीआर - २०२१/प्र.क्र.१५/तांशि-६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक : २६ मार्च, २०२१.
वाचा : - १) उच्च व तंत्र शिक्षण विभाग शासन निर्णय क्रमांक ओडीआर २००७/(११४/०७)अ/तांशि ७ दिनांक ३१ ऑगस्ट,२००७.
२) शालेय शिक्षण व क्रीडा विभाग शासन निर्णय क्रमांक संकीर्ण -२०१६/प्र.क्र.२०२/एसडी-२ दिनांक २४ नोव्हेंबर, २०१७
३) उच्च व तंत्र शिक्षण विभाग शासन निर्णय क्रमांक मान्यता-२०१९/(प्र.क्र.७७/१९)/तांशि-५ दिनांक १७ मे,२०१९.
४) कला संचालनालयाचे पत्र क्रमांक शारेप-२०२०/चार/१५० दिनांक २१ जानेवारी,२०२१.
५) कला संचालनालयाचे पत्र क्रमांक डिओओ-२०२०/दोन/६२२ दिनांक १२ मार्च, २०२१.
प्रस्तावना : कला संचालनालयाच्या नियंत्रणाखालील कला संस्थांकडून चालविण्यात येणाऱ्या कला शिक्षण प्रशिक्षण पदविका (ए.टी.डी.) आणि मुलभूत अभ्यासक्रम (फाउंडेशन) या अभ्यासक्रमांना प्रवेश घेतलेल्या विद्यार्थ्यांनी, प्रवेश घेतलेल्या शैक्षणिक वर्षात “इंटरमिजिएट ड्रॉईंग परीक्षा उत्तीर्ण होणे अनिवार्य करण्याबाबत संदर्भ क्रमांक (१) येथील शासन निर्णय दिनांक ३१ ऑगस्ट, २००७ रोजी निर्गमित करण्यात आला आहे. तथापि, राज्यातील कोव्हीड-१९ या संसर्गजन्य साथ रोगाच्या प्रादुर्भावामुळे विद्यार्थ्यांच्या आरोग्याच्या सुरक्षिततेच्या दृष्टीने शासकीय रेखाकला (एलिमेंटरी आणि इंटरमिजिएट ड्रॉईंग ग्रेड) परीक्षा, २०२० चे आयोजन करण्यात येऊ नये, असा प्रस्ताव कला संचालनालयाच्या संदर्भ क्रमांक (४) येथील पत्रान्वये सादर करण्यात आला आहे. त्यामुळे, कला शिक्षण प्रशिक्षण पदविका आणि मुलभूत अभ्यासक्रम यांना प्रवेश घेतलेल्या विद्यार्थ्यांसाठी शासकीय रेखाकला परीक्षा उत्तीर्ण करण्याची अट शिथील करण्यात यावी, असे कला संचालनालयाच्या संदर्भ क्रमांक (५) येथील पत्रान्वये प्रस्तावित करण्यात आले आहे.
राज्यातील कोव्हीड-१९ या संसर्गजन्य साथ रोगाच्या प्रादूर्भावामुळे, तसेच, विद्यार्थ्यांचे आरोग्य व सुरक्षीततेची बाब विचारात घेऊन शासकीय रेखाकला परीक्षा, २०२० च्या आयोजनाबाबत पुढीलप्रमाणे निर्णय घेण्यात येत आहे....
शासन निर्णय:
०१. राज्यातील कोव्हीड–१९ या जागतिक महामारीच्या प्रादुर्भावामुळे विद्यार्थ्यांचे आरोग्य व सुरक्षितता विचारात घेऊन शासकीय रेखाकला परीक्षा, २०२० चे आयोजन करण्यात येऊ नये.
०२. सन २०२०-२१ या शैक्षणिक वर्षी माध्यमिक शालांत प्रमाणपत्र (इयत्ता १० वी) परीक्षा देणाऱ्या विद्यार्थ्यांना शासकीय रेखाकला परीक्षेचे सवलतीचे अतिरिक्त गुण देण्यात येवू नयेत.
०३. शैक्षणिक वर्ष २०२१-२२ साठी दृश्यकला पदवी/ पदव्युत्तर पदवी अभ्यासक्रमांच्या प्रवेशासाठी आयोजित करण्यात येणाऱ्या सी.ई.टी. परीक्षेमध्ये शासकीय रेखाकला परीक्षा उत्तीर्ण असणाऱ्या विद्यार्थ्यांना सवलतीचे गुण देण्यात येऊ नयेत.
# Page 2
शासन निर्णय क्रमांक: एडीआर - २०२१/प्र.क्र.१५/तांशि- ६
०४. कला शिक्षण प्रशिक्षण पदविका (ए.टी.डी.) आणि मुलभूत अभ्यासक्रम (फाउंडेशन) या दोन अभ्यासक्रमांना सन २०२०-२१ या शैक्षणिक वर्षासाठी प्रवेश घेतलेल्या विद्यार्थ्यांसाठी इंटरमिजिएट ड्रॉईंग ग्रेड परीक्षा उत्तीर्ण होण्याच्या अटीमधून सूट देण्यात येत आहे.
प्रस्तुत सूट, ही सन २०२०-२१ या शैक्षणिक वर्षामध्ये कला शिक्षण प्रशिक्षण पदविका (ए.टी.डी.) आणि मुलभूत अभ्यासक्रम (फाउंडेशन) या दोन अभ्यासक्रमांना प्रवेश घेतलेल्या विद्यार्थ्यांपुरतीच व सन २०२०-२१ या शैक्षणिक वर्षापुरतीच मर्यादीत राहील.
०५. सन २०२१-२२ या शैक्षणिक वर्षी तंत्र शिक्षण संचालनालयाच्या नियंत्रणाखालील पदविका अभ्यासक्रमांना प्रवेश घेणाऱ्या विद्यार्थ्यांनी शासकीय रेखाकला परीक्षा उत्तीर्ण केल्याची बाब प्रवेश प्रकीयेच्या वेळी विचारात घेण्यात येऊ नये.