# Page 1
शिवाजी विद्यापीठाच्या पूर्व व पश्चिम भागास कायमस्वरुपी जोडण्याकरीता भुयारी मार्ग व सर्विस रस्ता बांधण्याकरीताच्या कामास प्रशासकीय मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२२/प्र.क्र.११६/विशि-२
मंत्रालय विस्तार भवन, मुंबई -४०००३२.
दिनांक :- १५ फेब्रुवारी, २०२३.
वाचा :- १) कुलगुरु, शिवाजी विद्यापीठ, कोल्हापूर यांचे दि.०७.१२.२०२२ रोजीचे पत्र.
२) शासन निर्णय वित्त विभाग, क्र. विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९.
३) शासन निर्णय सार्वजनिक बांधकाम विभाग, क्र.संकीर्ण-२०१९/प्र.क्र.१०/इमा-२, दि.२५.०९.२०१९.
प्रस्तावना :- शिवाजी विद्यापीठाच्या सुमारे ८५३ एकराचा विस्तीर्ण परिसर कोल्हापूर महानगरपालिकेच्या ताब्यात असणाऱ्या जुन्या पुणे-बेंगलोर महामार्गाच्या पूर्व व पश्चिम बाजूस विभागाला आहे. सध्या या जुन्या पुणे बेंगलोर महामार्गांची कोल्हापूर महानगरपालिकेमार्फत चार पदरीकरण व मध्य विभाजक तसेच पादचारी फुटपाथ अशा रचनेचे सर्वसाधारणपणे ३३.०० मी. रुंदीकरणाचे रस्त्याचे काम पूर्ण करणेत आले आहे. विद्यापीठाच्या पश्चिम भागात सध्या मुख्य प्रशासकीय इमारत व गेल्या पन्नास वर्षात उभारलेल्या विविध अधिविभागांच्या इमारती, क्रीडा संकूल इत्यादी इमारती बसवल्या गेल्या आहेत. तसेच पूर्व भागात विद्यापीठाचा तंत्रज्ञान अधिविभाग, स्कुल ऑफ नॅनो सायन्स एन्ड टेक्नॉलॉजी, शाहू रिसर्च सेंटर, शिक्षणशास्त्र इत्यादी अधिविभाग आहेत. भविष्यामध्ये पूर्व बाजूच्या परिसरात यशवंतराव चव्हाण स्कुल ऑफ रुरल डेव्हलपमेंट, जर्नालिझम व मासकम्युनिकेशन सेंटर, कन्हेंशन सेंटर इत्यादी इमारतीचे बांधकाम करणेचे प्रस्तावित आहे.
विद्यापीठातील विद्यार्थी, पालक, शिक्षक, नागरिक, तसेच अभ्यागत असे एकूण अंदाजे २००० ते ३००० इतक्या व्यक्तींची सदर मुख्य रस्त्यावरुन दररोज जा असते. विद्यापीठास विभागणारा हा रस्ता द्रुतगतीचा झाल्यामुळे पुणे बेंगलुर एक्सप्रेस वे वरुन कोल्हापूर शहरात येणाऱ्या व जाणाऱ्या जलदगती वाहनांच्या सतत वाढणाऱ्या वाहतूक वर्दळीमूळे विद्यापीठाच्या पूर्व बाजूकडून पश्चिम बाजूकडे ये जा करण्याऱ्या विद्यार्थी व प्राध्यापक वर्गासाठी सदर रस्ता असुरक्षित बनला आहे. तद्नुषंगाने विद्यापीठाने भुयारी मार्ग व सर्विस रस्ता बांधण्याकरीता रु.८,४८,८१,९४५/- इतक्या किंमतीचे अंदाजपत्रक मुख्य अभियंता, सार्वजनिक बांधकाम विभाग, पुणे यांची तांत्रिक मान्यता घेऊन शासन मान्यतेस्तव सादर केले आहे. सदर कामाची किंमत रु.१५ कोटीच्या मर्यादित असल्याने संदर्भाधिन क्र.२ व ३ येथील शासन निर्णयान्वये प्रशासकीय विभागास असलेल्या अधिकारानुसार शिवाजी विद्यापीठाच्या पूर्व व पश्चिम भागास
# Page 2
शासन निर्णय क्रमांकः बांधका-२०२२/प्र.क्र.११६/विशि-२
कायमस्वरुपी जोडण्याकरीता भुयारी मार्ग व सर्विस रस्ता बांधण्याकरीताच्या कामास रु.८४८.८१ लक्ष किंमतीचे अंदाजपत्रकास (Recapitulation Sheet) मुख्य अभियंता, सार्वजनिक बांधकाम विभाग, पुणे यांनी तांत्रिक सहमती दिल्यानुसार रु.८४८.८१ लक्ष किंमतीचे अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय :- शिवाजी विद्यापीठाच्या पूर्व व पश्चिम भागास कायमस्वरुपी जोडण्याकरीता भुयारी मार्ग व सर्विस रस्ता बांधण्याकरीताच्या कामास तक्ता "अ" मध्ये नमूद केलेल्या रु.८४८.८१ लक्ष इतक्या किंमतीच्या अंदाजपत्रकास (Recapitulation Sheet) मुख्य अभियंता, सार्वजनिक बांधकाम विभाग, पुणे यांनी सहमती दर्शविल्यानुसार खालील अटीं व शर्तीच्या अधीन राहून प्रशासकीय मान्यता देण्यात येत आहे:
१. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
२. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
२. या कामासाठी होणारा खर्च "मागणी क्र. डब्ल्यू - २, मुख्य लेखाशीर्ष शिवाजी विद्यापीठाचा विकास (२२०२ एच८१२), ३१ अनुदाने"३१ अनुदाने" या लेखाशिर्षाखाली मंजूर तरतूदीतून खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः बांधका-२०२२/प्र.क्र.११६/विशि-२
३. हा शासन निर्णय, वित्त विभागाचा शासन निर्णय क्र. विअप्र- २०१३/प्र.क्र.३०/२०१३/विनियम भाग-२, दि.२०.०९.२०१९ तसेच सार्वजनिक बांधकाम विभागाचे शासन परिपत्रक क्रमांक-संकीर्ण २०१९/प्र.क्र.१०/इमा-२, दि. २५ सप्टेंबर, २०१९ अन्वये प्रशासकीय विभागास दिलेल्या अधिकारानुसार निर्गमित करण्यात येत आहेत.