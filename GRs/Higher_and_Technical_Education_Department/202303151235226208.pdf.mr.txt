# Page 1
राष्ट्रसंत तुकडोजी महाराज नागपूर विद्यापीठात जागतिक दर्जाचे आंतर क्रिडा संकुल उभारण्याकरीता प्रशासकीय मान्यता देण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२२/प्र.क्र.७२/विशि-२
मंत्रालय विस्तार भवन, मुंबई - ४०० ०३२.
दिनांक :- १३ मार्च २०२३
वाचा :- १.कुलसचिव, राष्ट्रसंत तुकडोजी महाराज नागपूर विद्यापीठ यांचे दि. १५.०२.२०२३ रोजीचे पत्र.
२. विभागाचा समक्रमांकाचा दि.२४.०२.२०२३ रोजीचा शासन निर्णय.
प्रस्तावना :- राष्ट्रसंत तुकडोजी महाराज नागपूर विद्यापीठ, नागपूर विद्यापीठाची स्थापना ४ ऑगस्ट १९२३ झाली. विद्यापीठाचा परिसर ३७३ एकर मध्ये पसरलेला आहे. मध्य भारतातील सर्वात जुने विद्यापीठ म्हणून नावलौकिक असलेल्या विद्यापीठाने शंभराव्या वर्षात पदार्पण केले आहे. त्यामुळे सन २०२२-२३ हे शैक्षणिक वर्ष शताब्दी महोत्सवी वर्ष म्हणून साजरे केले जाणार आहे. त्यानिमित्ताने विद्यापीठाच्या अंगीकृत ज्ञाननिर्मिती आणि कौशल्यनिर्मिती बरोबरच विद्यापीठाच्या परिक्षेत्रातील जनसमुहाच्या भौतिक गरजा आणि भविष्यातील विकासाच्या शक्यतांचा वेध घेऊन विद्यापीठाने काही नवीन प्रकल्पांची उभारणी करण्यास सुरुवात केली आहे.
विद्यापीठाने जागतिक स्तरावरील आव्हाने आणि संधी यांची सांगड घालीत आवश्यकतेनुसार धोरणे आखली आहेत. तद्नुषंगाने विद्यापीठाने जागतिक दर्जाचे आंतर क्रिडा संकुल उभारण्याचे प्रस्तावित केले असुन, यामध्ये विद्यापीठाच्या विद्यार्थ्यांचा राष्ट्रीय आंतरराष्ट्रीय क्रिडा स्पर्धामध्ये सहभाग वाढावा तसेच शाळा व इतर संस्था, व्यक्ती यांना सुध्दा संकुलाचा लाभ व्हावा या दृष्टीने क्रिडा संकुलाचे बांधकाम प्रस्तावित केले आहे. यामध्ये बास्केटबॉल, बॅडमिंटन यासाठी सभागृह तसेच शुटिंग आर्चरी, बॉक्सिंग, जिम्नॅस्टिक, कबड्डी इत्यादी सुविधा उपलब्ध करुन देण्यासाठी संकुलाच्या बांधकामासाठी रु.५५८१.८२ लक्ष किंमतीचे अंदाजपत्रकास प्रशासकीय मान्यता देण्याची संदर्भ क्र.१ येथील पत्रान्वये विनंती केली आहे. तदनुषंगाने या कामाची तांत्रिक पडताळणी व उच्च स्तरीय सचिव समीतीची चक्रीय पद्धतीने मान्यता घेण्याची सार्वजनिक बांधकाम विभागास विनंती करण्यात आली होती. सार्वजनिक बांधकाम विभागाने या कामाची छाननीअंती रु.४४४१.३८ लक्ष इतकी किंमत निश्चित करण्यात आली आहे. तसेच उच्च स्तरीय सचिव समीतीने या कामाच्या रु.४४४१.३८ लक्ष किंमतीच्या अंदाजपत्रकास चक्रीय पद्धतीने मान्यता दिली आहे. तदनुषंगाने या कामास प्रशासकीय मान्यता देण्याची बाब शासनाच्या विचाराधीन होती.
शासन निर्णय :- राष्ट्रसंत तुकडोजी महाराज नागपूर राष्ट्रसंत तुकडोजी महाराज नागपूर विद्यापीठात जागतिक दर्जाचे आंतर क्रिडा संकुल उभारण्याकरीता सोबत जोडलेल्या Recapitulation Sheet नुसार रु.४४४१.३८ लक्ष (रुपये चव्वेचाळीस कोटी एकेचाळीस लक्ष
# Page 2
शासन निर्णय क्रमांकः संकीर्ण-२०२२/प्र.क्र.७२/विशि-२
अडतीस हजार फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती:
१. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदाकडून मंजूरी घेऊनच सुरु करावे.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
४. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
५. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित
केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
१०. सार्वजनिक बांधकाम विभाग शासन निर्णय क्र. बीडीपी २०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
११. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
२. या कामासाठी होणारा खर्च "मागणी क्रमांक - डब्ल्यु-२, प्रधानशिर्ष - २२०२- सर्वसाधारण शिक्षण, ०३- विद्यापीठीय व उच्च शिक्षण, १०२ - विद्यापीठांना सहाय्य, – (००) (०७) सर्वसाधारण
पृष्ठ ३ पैकी २
# Page 3
शासन निर्णय क्रमांक: संकीर्ण-२०२२/प्र.क्र.७२/विशि-२ शिक्षणासाठी विद्यापीठांना अनुदाने (अनिवार्य) (२२०२ ०७४५), ३१ सहाय्यक अनुदाने" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
३. हा शासन निर्णय, उच्चाधिकार सचिव समितीने चक्राकार पद्धतीने मान्यता दिल्यानुसार निर्गमित करण्यात येत आहे.
# Page 4