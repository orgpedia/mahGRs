# Page 1
अधिव्याख्याता, औषधनिर्माणशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : ससेनि-३२१८/प्र.क्र.३३/१८/तांशि-७
मंत्रालय, मुंबई-४०० ०३२,
दिनांक : ०३ डिसेंबर, २०१८.
संदर्भ : : १) महाराष्ट्र लोकसेवा आयोगाचे पत्र क्र.१५(२)(२२८)/९०७२/सात-अ, दि. २६ मे, २०११.
२) या विभागाचा शासन निर्णय क्र.एससीटी-६५११/(७१/११)/तांशि-७, दि.०३ ऑक्टोबर, २०११.
३) सामान्य प्रशासन विभाग परिपत्रक क्रमांक : एसआरव्ही-२०१५/प्र.क्र.१५६/कार्या-१२, दि. ८ मे,२०१५ व सामान्य प्रशासन विभाग अधिसूचना दि.१५ जुन, २०१७.
४) संचालक, तंत्रशिक्षण संचालनालय, महाराष्ट्र राज्य मुंबई, यांचे पत्र क्र.४अ/आस्था/ २०१८/ ४८६, दि. १० जुलै, २०१८.
प्रस्तावना : महाराष्ट्र लोकसेवा आयोगाने अधिव्याख्याता, औषधनिर्माणशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदासाठी संदर्भाधिन क्र.०१ येथील पत्रान्वये १८ उमेदवारांची शिफारस केली होती. त्या अनुषंगाने संदर्भाधिन क्र. ०२ येथील शासन निर्णयान्वये १५ उमेदवारांना नियुक्ती देण्यात आली आहे. आयोग शिफारसकृत १८ उमेदवारांपैकी गु.क्र.१२ येथील उमेदवार श्री. काहाळे विवेक प्रभाकरराव यांच्या शैक्षणिक अर्हते संदर्भात संभ्रम असल्याने त्याची पडताळणी करण्यासाठी तंत्रशिक्षण संचालनालय यांच्या स्तरावर गठित तज्ञ समिती मार्फत अहवाल प्राप्त करण्यात आला. त्यातील स्वयंस्पष्ट शिफारशीनुसार श्री.काहाळे यांना नियुक्ती देण्याची बाब शासनाच्या विचाराधिन होती.
शासन निर्णय : महाराष्ट्र लोकसेवा आयोगाने संदर्भाधिन क्र.१ च्या पत्राव्दारे शिफारस केलेल्या खालील उमेदवारास अधिव्याख्याता, औषधनिर्माणशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर त्यांच्या नावासमोर रकाना क्र.६ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून ०२ वर्षांच्या परिविक्षा कालावधीसाठी स्थानापन्न नियुक्ती करण्यात येत आहे.
-----------------------------------------------------------------------------------------------------------------------------------------------------------------------------------------
| अ. क्र. | गु. क्र. | आयोग पुरस्कृत उमेदवाराचे नांव | आयोगाने शिफारस केलेला प्रवर्ग | नियमानुसार वाटप केलेला महसुली विभाग | नियुक्तीचे ठिकाण | अभिप्राय |
| १ | २ | ३ | ४ | ५ | ६ |  |
|  | १२ | श्री. काहाळे विवेक  |  प्रभाकरराव | इ.मा.व. | नाशिक | शासकीय तंत्रनिकेतन जळगांव | वर्धा येथील वास्तव्याच्या कालावधीतील चारित्र्य पूर्वचारित्र्य पडताळणी अहवाल सादर करण्याच्या अटीस अधिन राहून |
-----------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः ससेनि-३२१८/प्र.क्र.३३/१८/तांशि-७
०२. उपरोक्त उमेदवारास संबंधित वैद्यकीय मंडळाने वैद्यकीय दृष्टया शासकीय सेवेकरीता पात्र ठरविले आहे. तशी नोंद त्यांच्या सेवापुस्तकात घेण्यात यावी.
०३. उपरोक्त उमेदवाराचे त्यांच्या नावासमोर नमूद केल्याप्रमाणे चारित्र्य व पूर्वचारित्र्य पडताळणी अहवाल अद्याप अप्राप्त आहेत, या उमेदवाराने शासन निर्णय सामान्य प्रशासन विभाग क्र. चापअ-१००८/ प्र.क्र.२१४/०८/१६-अ, दि.०९/०१/२००९ नुसार नियुक्ती आदेशाच्या दिनांकापासून ०६ महिन्यांच्या आत चारित्र्य व पूर्वचारित्र्य पडताळणी अहवाल सादर करणे आवश्यक आहे.
०४. उक्त नमूद उमेदवाराची अधिव्याख्याता, औषधनिर्माणशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने निव्वळ तात्पुरत्या स्वरुपात खालील अटी व शर्तींच्या अधिन राहून नियुक्ती करण्यात येत आहे : १) सदर उमदेवाराची वेतनश्रेणी-१५६००-३९१००/- या पे बॅण्ड व उच्च व तंत्रशिक्षण विभाग, शासन निर्णय क्र.एसपीसी-२०१०/(३४/१०)/तांशि-२, दि.२०/०८/२०१० मध्ये नमूद एजीपी मध्ये राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पुरक भत्ता अनुज्ञेय राहील.
३) सदर उमेदवारास प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारक रित्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) शिफारसपात्र मागासवर्गीय उमेदवाराचे जाती विषयक दावे, संचालक, समाजकल्याण, महाराष्ट्र राज्य पुणे यांच्याकडून/ संबंधित प्राधिकाऱ्यांकडून तपासून घेण्यात यावेत.
६) सदर उमदेवाराची नियुक्ती सरळसेवा प्रवेश नियुक्तीसाठी विहीत केलेल्या नियमांच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सुट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे.
तसे न झाल्यास त्यांची वेतनवाढ रोखून ठेवण्यात येईल.
७) सदर उमेदवाराचे वेतन महाराष्ट्र नागरी सेवा (वेतन), नियम - १९८१ मधील तरतुदींनुसार निश्चित करण्यात यावे.
८) परिच्छेद ०१ मध्ये नमूद केलेल्या उमेदवारांनी त्यांच्या नावासमोर दर्शविलेल्या ठिकाणी आदेशाच्या दिनांकापासून ०१ महिन्याच्या आत तात्काळ रुजु व्हावे. सामान्य प्रशासन विभाग, शासन निर्णय क्र.एसआरव्ही-२०१८/व्ही.आय.पी.६७/प्र.क्र.२०७/कार्य-१२, दि.२८ मे, २०१८ नुसार सदर विहित कालावधीत उमेदवार रूजु झाला नाही तर तो नोकरीची संधी गमावेल व त्याच्या नियुक्ती करिता विचार करण्यात येणार नाही. यासाठी उमेदवारांकडून देण्यात येणा-या कोणत्याही कारणांचा / विनंतीचा विचार केला जाणार नाही.
९) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि.१८/०८/२००९ मधील तरतुदींनुसार दि. ०१ नोव्हेंबर, २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्याने त्याच किंवा अन्य विभागातील निवृत्ती वेतनार्ह आस्थापनेच्या पदावरील नियुक्तीसाठी दि.०१ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. ०१ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल अशा प्रकरणी शासन परिपत्रक, वित्त विभाग, क्र.अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधित शासकीय कर्मचाऱ्यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू
पृष्ठ ३ पैकी २
# Page 3
शासन निर्णय क्रमांक: ससेनि-३२१८/प्र.क्र.३३/१८/तांशि-७
ठरतील.दि.१८/०८/२००९ च्या परित्रकात नमूद(i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचाऱ्यास नवीन राष्ट्रीय निवृत्ती वेतन योजना लागू ठरतील.
१०) सदर उमदेवाराचे सेवानिवृत्तीचे वय प्रचलित नियमानुसार राहील.
११) सदर उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही. परंतु, उमेदवार शासकीय सेवेत कार्यरत असल्यास पदग्रहण अवधी अनुज्ञेय राहील.
१२) सदर उमदेवाराने नोकरी सोडण्यापूर्वी शासनास एक महिन्याची पूर्वसूचना देणे अथवा एक महिन्याचे वेतन देणे आवश्यक आहे.
०५. सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०६. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व त्याबाबतचा अहवाल संबंधित संस्थाप्रमुखांकडे सादर करावा. संस्था प्रमुखांनी त्याबाबतचा अहवाल संचालक, तंत्रशिक्षण संचालनालय यांच्यामार्फत शासनास सादर करावा.