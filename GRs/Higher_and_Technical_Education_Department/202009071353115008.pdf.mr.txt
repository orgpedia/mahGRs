# Page 1
शैक्षणिक वर्ष २०२०-२१ पासून पासून राज्यात सुरु असलेल्या व्यावसायिक अभ्यासक्रमाच्या संस्थेत अखिल भारतीय तंत्र शिक्षण परिषदेच्या मान्यतेस अनुसरुन शासकीय व शासन अनुदानित महाविद्यालयांमध्ये नवीन पदव्युत्तर पदवी अभ्यासक्रम व सध्या सुरु असलेल्या पदव्युत्तर पदवी अभ्यासक्रमाच्या प्रवेशक्षमतेत वाढ करण्यास शासनाची मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०२०/प्र.क्र.११४/तांशि-४
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई - ४०० ०३२.
दिनांक: ०७ सप्टेंबर, २०२०.
वाचा :- १) अखिल भारतीय तंत्र शिक्षण परिषद, नवी दिल्ली यांचा दि.२९ जून, २०२० रोजीचा ई-मेल.
२) संचालक, तंत्र शिक्षण, महाराष्ट्र राज्य, मुंबई यांचे पत्र क्रमांक २/ एनजीसी/मान्यता/२०२०/४८८, दि. ८ जुलै, २०२०.
प्रस्तावना: संदर्भाधीन दि. ८ जुलै, २०२० च्या पत्रान्वये संचालक, तंत्रशिक्षण यांनी अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन शैक्षणिक वर्ष २०२०-२०२१ पासून शासकीय व शासन अनुदानित महाविद्यालयांमध्ये प्रवेश क्षमतेत वाढ व नवीन पदव्युत्तर पदवी अभ्यासक्रम कायम विनाअनुदानित स्वयंअर्थसहाय्यीत तत्वावर सुरू करण्यास शासन मान्यता देण्याबाबतचा प्रस्ताव सादर केला आहे. त्यास शासन मान्यता देण्याची बाब विचाराधीन होती.
शासन निर्णय: अखिल भारतीय तंत्र शिक्षण परिषद, नवी दिल्ली यांच्याकडून शैक्षणिक वर्ष २०२०-२०२१ करीता प्राप्त मान्यतेच्या यादीनुसार सोबतच्या Annexure “A” मध्ये त्यांच्या नावासमोर दर्शविल्यानुसार शैक्षणिक वर्ष २०२०-२०२१ पासून ०२ पदव्युत्तर पदवी अभ्यासक्रमाच्या पूर्वीच्या जागांच्या प्रवेशक्षमतेत त्यांच्या नावासमोर दर्शविल्याप्रमाणे वाढ करण्यास तसेच २ २ शासकीय व शासन अनुदानित महाविद्यालयांमध्ये ०३ नवीन पदव्युत्तर पदवी अभ्यासक्रम सुरु करण्यास शासनाची मान्यता देण्यात येत आहे.
२. ही शासन मान्यता खालील अटी व शर्तींच्या अधिन राहून देण्यात येत आहे : १) सदर मंजूरी कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील. सदर अभ्यासक्रमासाठी संस्थेचे प्रवेक्षक्षमता वर नमुद केल्याप्रमाणे राहील.
३) शासनाने विहित केलेल्या तसेच अखिल भारतीय तंत्र शिक्षण परिषदेने विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची
# Page 2
शासन निर्णय क्रमांक: टीईएम-२०२०/प्र.क्र.११४/तांशि-४
आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
४) संबंधित संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत .तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे.
तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक
सोयीसुविधा (उदा. प्रयोगशाळा, वाचनालय, वर्गखोल्या इ.) करणे आवश्यक आहे.
९) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
१०) याशिवाय संचालक, तंत्रशिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
३. सोबतच्या Annexure “A” मधील शासकीय संस्थांकरीता खालील अटी व शर्ती विहित करण्यात येत आहेत : १) संस्थेमार्फत चालविण्यात येणाऱ्या या कायम विनाअनुदानित पदव्युत्तर पदवी अभ्यासक्रमाच्या आर्थिक व प्रशासकीय व्यवस्थापनासाठी खालीलप्रमाणे व्यवस्थापन समिती गठीत करण्यात यावी.
(१) संचालक, तंत्र शिक्षण, महाराष्ट्र राज्य, मुंबई - अध्यक्ष (२) सहसंचालक, तंत्र शिक्षण, विभागीय कार्यालय – सदस्य (३) वित्त व लेखा क्षेत्रातील एक तज्ञ व्यक्ती - सदस्य (४)प्राचार्य, संबंधित शासकीय अभियांत्रिकी महाविद्यालय - सदस्य सचिव
२) या शासकीय संस्थांमधील कायम विना अनुदानित पदव्युत्तर पदवी अभ्यासक्रमासाठी नियुक्त करण्यात येणारे शिक्षक व कर्मचारी हे शासकीय कर्मचारी असणार नाहीत. या कर्मचाऱ्यांचे
पृष्ठ ४ पैकी २
# Page 3
शासन निर्णय क्रमांक: टीईएम-२०२०/प्र.क्र.११४/तांशि-४
वेतन / भत्ते व इतर सेवाविषयक दायित्व संबंधित संस्थेचे राहील. तसेच संस्थेने कायमस्वरुपी नोकर भरती करु नये.
३) संस्थेत नियुक्त करावयाच्या शिक्षक व शिक्षकेतर कर्मचाऱ्याची विहित कार्यपध्दतीनुसार निवड करण्यासाठी वरील समिती कार्यवाही करेल. या कायम विनाअनुदानित अभ्यासक्रमासाठी नियुक्त करण्यात येणाऱ्या शिक्षक व कर्मचाऱ्यांना भविष्य निर्वाह निधी, सर्वसाधारण भविष्य निर्वाह निधी व सेवानिवृत्ती योजना लागू राहणार नाही. हे कर्मचारी शासकीय कर्मचारी नसल्याने त्यांच्यासाठी सी. पी. एफ. योजना लागू करण्यात यावी.
४) पदव्युत्तर पदवी अभ्यासक्रमाच्या विभागाचे स्वतंत्र बँक खाते संस्थेचे प्राचार्य तथा व्यवस्थापन समितीचे सदस्य सचिव व उर्वरित सदस्यांपैकी एक, अशा रितीने संयुक्तपणे दोघांच्या स्वाक्षरीने कार्यान्वित करण्यात यावे.
५) व्यवस्थापन समितीने संस्थेचे व्यवस्थित नियोजन करुन आर्थिक जबाबदाऱ्या पार पाडाव्यात. हे अभ्यासक्रम राबविण्यासाठी शासनाकडून कोणत्याही स्वरुपाचे अर्थ सहाय्य देण्यात येणार नाही अथवा या अनुषंगाने उद्भवणाऱ्या कोणत्याही दायित्वाची जबाबदारी शासनावर राहणार नाही.
६) संस्थेमध्ये उपलब्ध होणारा विकास निधी व शिक्षण शुल्क वा अन्य माध्यमातून मिळणारा निधी याचा विनियोग करुन या कायम विनाअनुदानित पदव्युत्तर पदवी अभ्यासक्रमासाठी स्वतंत्र सोयीसुविधा निर्माण करण्यात याव्यात.
# Page 4
# Page 5