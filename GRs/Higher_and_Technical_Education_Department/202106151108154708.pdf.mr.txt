# Page 1
शैक्षणिक वर्ष २०२१-२२ नवीन महाविद्यालयांना अंतिम मान्यता देणेबाबत. (दुसरा टप्पा)
महाराष्ट्र शासन
उच्च व तंत्र शिक्षण विभाग
शासन आदेश क्रमांक एनजीसी २०२१/(२२/२१)/मशि-४
मंत्रालय विस्तार भवन, मुंबई ४०००३२.
दिनांक : १५ जून, २०२१.
संदर्भ : १) शासन निर्णय क्र. एनजीसी-२०१७/(२९/१७)/मशि-४, दि. १५.०९.२०१७ २) शासन निर्णय क्र. मान्यता-२०१९/(२४९/१९)/मशि-४, दि. ३१.०१.२०२० ३) शासन निर्णय क्र. न्याया प्र.-२०१९/(३२७/१९)/मशि-४, दि. २१.०९.२०२०
शासन आदेश
महाराष्ट्र सार्वजनिक विद्यापीठ अधिनियम, २०१६ मधील कलम १०९ आणि संदर्भाधीन शासन निर्णयान्वये विहीत केलेल्या कार्यपद्धतीनुसार शैक्षणिक वर्ष २०२०-२१ साठी नवीन महाविद्यालयांना मान्यता देण्यासंदर्भात संदर्भ क्र. २ येथील शासन आदेशान्वये इरादापत्र देण्यात आले आहेत. तसेच, याचिका क्र.११२५८/२०१९ मध्ये मा. न्यायालयाने दि. १३.०९.२०१९ रोजी दिलेल्या निर्णयानुसार भडगाव जि.जळगाव या बिंदूवर कै. बापूसाहेब पुंडलिक काळू पाटील बहु. शिक्षण संस्थेच्या महाविद्यालयास संदर्भ क्र. ३ येथील शासन आदेशान्वये इरादापत्र देण्यात आले आहे. आता, महाराष्ट्र सार्वजनिक विद्यापीठ अधिनियम, २०१६ मधील कलम १०९ (च) अन्वये विहीत केल्यानुसार राज्यातील अकृषी विद्यापीठांनी अनुपालन अहवाल सकारात्मक शिफारशीसह शासनास सादर केले आहेत. सदर अनुपालन अहवालासोबतचे प्रस्ताव संदर्भ क्र. १ येथील शासन निर्णयामधील परिशिष्ट "क" मध्ये विहित केलेल्या निकषांप्रमाणे तपासले असता जे प्रस्ताव निकषांची पुर्तता करीत आहेत अशा प्रस्तावांना, महाराष्ट्र सार्वजनिक विद्यापीठ अधिनियम, २०१६ मधील कलम १०९ (छ) अन्वये शासनास
प्राप्त अधिकारानुसार पुढील विवरणपत्र - अ मध्ये नमूद केल्याप्रमाणे शैक्षणिक वर्ष २०२१-२२ पासून नवीन महाविद्यालय सुरु करण्यास खालील अटी व शर्तींच्या अधीन राहून कायम विनाअनुदान तत्वावर मान्यता देण्यात येत आहे.
विवरणपत्र- अ
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| क्र. | संस्था/ महाविद्यालयाचे नाव | विद्याशाखा व अभ्यासक्रम |
|  | कवयित्री बहिणाबाई चौधरी उत्तर महाराष्ट्र विद्यापीठ, जळगांव |
|  | खान्देश कॉलेज एज्युकेशन सोसायटीचे कान्ह कला  |  आणि वाणिज्य रात्रकालिन महाविद्यालय, जळगांव. | १ ) मानवविज्ञान विद्याशाखा बी.ए.(मराठी,नाट्यशास्त्र, संगीत, मानसशास्त्र, अर्थशास्त्र, समाजशास्त्र, राज्यशास्त्र, भूगोल, इतिहास, हिंदी, सक्तीचे इंग्रजी, इंग्रजी) २) वाणिज्य व व्यवस्थापन विद्याशाखा - बी. कॉम (सर्व विषय अनिवार्य) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः एनजीसी २०२१/(२२/२१)/मशि-४
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| क्र. | संस्था/ महाविद्यालयाचे नाव | विद्याशाखा व अभ्यासक्रम |
|  | सावित्रीबाई फुले पुणे विद्यापीठ, पुणे |
|  | पुरंदर टेक्निकल एज्युकेशन सोसायटीचे पुणे केंब्रीज  |  वरिष्ठ महाविद्यालय, धनकवडी, आंबेगाव पठार, ता. पुणे (महानगरपालिका हद्द), जि. पुणे, पिन-४११०४६ | वाणिज्य, विज्ञान |
| ३ | राजमाता जिजाऊ शिक्षण प्रसारक मंडळाचे कला, वाणिज्य रात्र महाविद्यालय, पत्ता-लांडेवाडी, भोसरी, पुणे, ता.पिंपरी चिंचवड(महानगरपालिका हद्द), जि. पुणे, पिन-४११०३९. | कला, वाणिज्य (रात्र महा.) |
|  | किसान बहुउद्देशिय संस्थेचे किसान कला, वाणिज्य व विज्ञान महाविद्यालय, पारनेर, ता.पारनेर, .अहमदनगर, पिन-४१४ ३०२. | कला, वाणिज्य व विज्ञान |
| ५ | श्री.महावीर जैन विद्यालय, श्री. महावीर कला, वाणिज्य विज्ञान महाविद्यालय, लासलगांव, ता.निफाड, जि. नाशिक | कला, वाणिज्य व विज्ञान |
|  | श्रीमती नाथीबाई दामोदर ठाकरसी महिला विद्यापीठ, मुंबई |
|  | निष्ठा एज्युकेशन वेल्फेअर ट्रस्टचे विद्यावारिधी महिला  |  महाविद्यालय, वलईपाडा रोड, संतोष भुवन,  |  नालासोपारा(पू.), जि.पालघर | विद्याशाखा कला वाणिज्य |
|  | कै. बापूसाहेब पुंडलिक काळू पाटील बहुउद्देशीय शिक्षण संस्थेचे, श्री. साई समर्थ कला, विज्ञान आणि वाणिज्य महाविद्यालय, भडगाव, ता. भडगाव, जि. जळगाव | कला वाणिज्य विज्ञान |
|  | स्वामी रामानंद तीर्थ मराठवाडा विद्यापीठ, नांदेड |
|  | रॉयल स्वॉन चॅरिटेबल अल्पसंख्यांक संस्था, होरायजन कॉलेज ऑफ हॉस्पीटॅलिटि स्टडीज, विष्णूपूरी, नांदेड | विज्ञान- बी.एस्सी (हॉस्पीटॅलिटी स्टडीज) - कालावधी-०३ वर्षे |
|  | संत शिरोमणी मन्मथ स्वामी शिक्षण प्रसारक मंडळाचे महात्मा बसवेश्वर महाविद्यालय, उस्माननगर, ता. कंधार, जि. नांदेड | कला, वाणिज्य, विज्ञान बी.ए.- अनिवार्य इंग्रजी द्वितीय भाषा- मराठी, हिंदी, संस्कृत ऐच्छिक विषय- इतिहास, राज्यशास्त्र, अर्थशास्त्र, समाजशास्त्र, मानसशास्त्र, शिक्षणशास्त्र, शारिरीक शिक्षण, माहिती व तंत्रज्ञान, जनसंवाद व वृत्तपत्र विद्या बी. कॉम. - अनिवार्य - इंग्रजी द्वितीय भाषा- मराठी, हिंदी, संस्कृत ऐच्छिक विषय विद्यापीठाच्या अभ्यासक्रमाप्रमाणे बी. एस्सी. - अनिवार्य इंग्रजी द्वितीय भाषा- मराठी, हिंदी, संस्कृत ऐच्छिक विषय- भौतिकशास्त्र, रसायनशास्त्र, गणित, इलेक्ट्रॉनिक्स, स्टॅटॅस्टिक्स, संगणकशास्त्र, भूगर्भशास्त्र, प्राणीशास्त्र. वनस्पतीशास्त्र, माहिती व तंत्रज्ञान, हॉर्टीकल्चर |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन आदेश क्रमांकः एनजीसी २०२१/(२२/२१)/मशि-४
२. अटी व शर्ती : १. सदर महाविद्यालयाची मान्यता ही कायम विनाअनुदान तत्वावर राहील. तसेच सदर महाविद्यालयाच्या शिक्षक व शिक्षकेतर कर्मचा-यांचे वेतन व वेतनेतर खर्चाचे दायित्व शासनावर असणार नाही.
२. नवीन महाविद्यालय / संस्थेने त्यांच्या विभागीय सहसंचालकांकडे ते भविष्यात कोणत्याही परिस्थितीत अनुदानाची मागणी करणार नाहीत, असे हमीपत्र रु. १००/- च्या नॉन ज्युडीशियल स्टँप पेपरवर सादर करावे.
३. महाविद्यालयाने / संस्थेने हमीपत्र सादर केल्याशिवाय आणि तसे विभागीय सहसंचालकांचे प्रमाणपत्र प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
४. महाविद्यालयाने, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार अध्यापक / कर्मचारी वर्ग नेमणे आवश्यक असून, तसेच इतर सर्व आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी करावी आणि तद्नंतरच उपरोक्त अट क्र. २ मधील प्रमाणपत्र विद्यापीठास द्यावे.
५. महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
६. विद्यापीठ अनुदान आयोगाच्या (अॅफिलिएशन ऑफ कॉलेजस बाय युनिव्हर्सिटीज) रेग्युलेशन, २००९ मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु नये.
७. मंजूर करण्यात आलेल्या महाविद्यालयाने सक्षम प्राधिकरणाने विहीत केलेल्या कालमर्यादेत नॅक मुल्यांकन करुन घेण्यासाठी प्रयत्न करावा व याबाबत पाठपुरावा करण्याची जबाबदारी संबंधित विद्यापीठाची राहील.
८. ज्या शैक्षणिक वर्षासाठी महाविद्यालय सुरु करण्यास परवानगी देण्यात आलेली आहे, त्या शैक्षणिक वर्षात महाविद्यालय सुरु करणे आवश्यक आहे. संलग्निकरण किंवा इतर शिखर संस्था/केंद्रीय नियामक मंडळे यांची परवानगी मिळण्यास विलंब झाल्यामुळे जर महाविद्यालय त्या शैक्षणिक वर्षात सुरु होऊ शकले नाही तर, त्या शैक्षणिक वर्षाच्या पुढील शैक्षणिक वर्षात महाविद्यालय सुरु करणे अनिवार्य राहील. अन्यथा दिलेली परवानगी आपोआप रद्द समजण्यात येईल.
३. संबंधित विद्यापीठाने संलग्नीकरण देण्याबाबत आवश्यक असलेली पुढील कार्यवाही करण्यापूर्वी शासन मान्यता आदेशांचे अवलोकन केल्याशिवाय व संबंधित विभागीय सहसंचालकाचे अट क्रमांक २ मधील प्रमाणपत्र मिळाल्याशिवाय संलग्नता देण्याची प्रक्रिया सुरु करु नये. विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य, पुणे व संबंधित विभागीय सहसंचालक, उच्च शिक्षण यांना पाठवावा.
४. संबंधित विद्यापीठाने व विभागीय सहसंचालकांनी मंजूर करण्यात आलेल्या नवीन महाविद्यालयांचा नियतकालिक आढावा घेऊन सदर महाविद्यालयांमध्ये मंजुर विद्यार्थी संख्येच्या ५०% किंवा त्यापेक्षा कमी विद्यार्थी दिसून आल्यास सदर महाविद्यालयांची मान्यता रद्द समजून तसे शासन व
पृष्ठ ४ पैकी ३
# Page 4
शासन आदेश क्रमांकः एनजीसी २०२१/(२२/२१)/मशि-४
विद्यापीठाच्या माहितीने विभागीय सहसंचालकांनी आदेश काढावेत. मा. उच्च न्यायालयाच्या नागपूर
खंडपीठ, नागपूर येथे दाखल झालेल्या याचिका क्रमांक २४४६/२०१३ व २४४८/२०१३ मध्ये उपस्थित
केलेल्या बाबी विचारात घेता या अटी संदर्भात आवश्यक ती कार्यवाही करण्याची जबाबदारी सबंधित
विद्यापीठ व विभागीय सहसंचालक यांची राहील.