# Page 1
कवयित्री बहिणाबाई चौधरी उत्तर महाराष्ट्र विद्यापीठ, जळगाव येथे कवयित्री बहिणाबाई चौधरी अध्यासन व संशोधन केंद्रासाठी पदे निर्माण करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः संकीर्ण-२०१९/प्र.क्र.२८६/१९/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख :- ०२ डिसेंबर, २०१९
वाचा : १. मा. कुलगुरू, कवयित्री बहिणाबाई चौधरी उत्तर महाराष्ट्र विद्यापीठ, जळगाव यांचे क्र.कबचौउमवि/११ ए/४७१/२०१८, दि.११ डिसेंबर, २०१८ चे पत्र.
२. शासन निर्णय, उच्च व तंत्र शिक्षण विभाग, क्र.अध्यास-२०१९/प्र.क्र.१५/विशि-२, दि.०८ मार्च, २०१९ प्रस्तावना: कवयित्री बहिणाबाई चौधरी उत्तर महाराष्ट्र विद्यापीठ, जळगाव या विद्यापीठाच्या नामविस्तार सोहळ्यात मा. मुख्यमंत्री यांनी विद्यापीठात कवयित्री बहिणाबाई चौधरी यांच्या नावाने अध्यासन व संशोधन केंद्र सुरू करण्यात येईल अशी घोषणा केली. बहिणाबाईंच्या जीवनाविषयी व त्यांच्या कवितेविषयी माहिती देणे, संशोधकांसाठी उपयुक्त ठरेल असे समृध्द ग्रंथालय उपलब्ध करून देणे, लेवाबोली समाज संस्कृती आणि समाजजीवन यांच्या अभ्यासास प्रोत्साहन देणे, खानदेशातील कविता आणि अन्य साहित्य यांचा अभ्यास व संशोधन करण्यास प्रोत्साहन देणे, महिला सक्षमिकरणाच्या दृष्टीने आवश्यक उपक्रमाचे आयोजन करणे, लहान पुस्तीकांच्या स्वरूपात बहिणाबाईंच्या कविता तसेच काव्यनिर्मिती संबंधित मार्गदर्शन करणाऱ्या कार्यशाळा आयोजित करणे, कविताविषयक परिसंवाद चर्चासत्र कविसंमेलनांचे आयोजन करणे, समाजाची काव्यविषयक अभिरूची विकसित करणे, परदेशातील विद्यापीठांशी करार करून बहिणाबाईंचे साहित्य जागतिक स्तरावर पोहचविणे इ. उद्दिष्ट्ये समोर ठेऊन विद्यापीठात कवयित्री बहिणाबाई चौधरी अध्यासन व संशोधन केंद्र निर्माण करण्याबाबतचा प्रस्तावास मा. मंत्रीमंडळाच्या दि.२८.०८.२०१९ रोजीच्या बैठकीत मा. मंत्रीमंडळाने मंजूरी दिली. सदर अध्यासन व संशोधन केंद्रासाठी आवश्यक असलेली पदे निर्माण करण्याबाबतचा प्रस्तावास दि.११.०९.२०१९ रोजीच्या उच्च स्तरीय सचिव समितीच्या बैठकीत मंजूरी देण्यात आली आहे.
त्यानुसार कवयित्री बहिणाबाई चौधरी अध्यासन व संशोधन केंद्र सुरू करण्यास मान्यता देऊन त्यासाठी आवश्यक असलेली पदे निर्माण करण्याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय: शासन या शासन निर्णयान्वये खालीलप्रमाणे निर्णय घेत आहे.
२. कवयित्री बहिणाबाई चौधरी उत्तर महाराष्ट्र विद्यापीठ, जळगाव येथे "कवयित्री बहिणाबाई चौधरी अध्यासन व संशोधन केंद्र" सुरू करण्यासाठी मान्यता देण्यात येत आहे.
# Page 2
शासन निर्णय क्रमांकः संकीर्ण-२०१९/प्र.क्र.२८६/१९/विशि-१
३. सदरहू केंद्राच्या बांधकाम व इतर साहित्यासाठी रू.१,६३,८०,०००/- एवढया अनावर्ती खर्चास मान्यता देण्यात येत आहे.
४. तसेच सदरहू केंद्रासाठी खालीलप्रमाणे पदे मंजूर करण्यात येत आहेत.
-------------------------------------------
| क्र. | पदनाम | वेतनश्रेणी | ग्रेड वेतन | पदसंख्या |
| १ | प्राध्यापक | ३७४००-६७००० | १०००० | १ |
| २ | सहायक प्राध्यापक | १५६००-३९१०० | ६००० | १ |
|  |  |  | एकूण | २ |
-------------------------------------------
वरील पदासाठी येणाऱ्या रू.१५,२०,०००/- एवढ्या आवर्ती खर्चास मान्यता देण्यात येत आहे.
५. वर नमूद प्रयोजनासाठी आवश्यक असलेला निधी विहित कार्यपध्दतीनुसार अर्थसंकल्पित करून घ्यावा व विहित लेखाशिर्षातून खर्च करण्यात यावा.
६. हा शासन निर्णय मा. अपर मुख्य सचिव (सेवा) (साप्रवि) व सचिव (व्यय) (वित्त) यांच्या उपसमितीने दि.२१.०८.२०१९ रोजीच्या बैठकीत तसेच उच्च स्तरीय सचिव समितीने दि.११.०९.२०१९ रोजीच्या बैठकीत दिलेल्या मान्यतेनुसार व मा. मंत्रीमंडळाने दि. २८.०८.२०१९ रोजीच्या मंत्रीमंडळ बैठकीत घेतलेल्या निर्णयानुसार निर्गमित करण्यात येत आहे.