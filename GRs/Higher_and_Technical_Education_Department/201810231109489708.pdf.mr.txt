# Page 1
शैक्षणिक वर्ष २०१८-१९ पासून इंडियन आर्मी संचलित, मेकॅनाईज्ड इन्फन्ट्री रेजिमेंटल सेंटर, एमआयआरसी, अहमदनगर - ४१४११० ही शासकीय पदविका व पदव्युत्तर पदविका अभ्यासक्रमांची नवीन संस्था सुरु करण्यास अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेच्या अनुषंगाने शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०१८/(प्र.क्र.२२३/१८) तांशि-५
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक : २३ ऑक्टोबर, २०१८.
संदर्भ : १) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/एनजीपी//एआयसीटीई/मान्यता/२०१८/११२३, दिनांक १२.०९.२०१८.
२) अखिल भारतीय तंत्रशिक्षण परिषद नवी दिल्ली यांचे पत्र क्र.
F.No.Western/२०१८/१-३७५३०२५३५१, दिनांक ३०/०४/२०१८.
प्रस्तावना : इंडियन आर्मी संचलित, मेकॅनाईज्ड इन्फन्ट्री रेजिमेंटल सेंटर, एमआयआरसी,
अहमदनगर - ४१४११० ही केंद्र शासनाची संस्था असून भारतीय सैन्यदलाच्या नियंत्रणाखाली
आहे. सदर संस्थेत भारतीय सैन्यदलात भरती झालेल्या सैनिकांच्या कल्याणासंदर्भात
वैयक्तिकरित्या पात्रतेचा दर्जा सुधारणे, तांत्रिकदृष्ट्या योग्यता / आत्मविश्वास वाढविणे आणि
भारतीय सैन्याच्या नैतिक आणि यांत्रिक क्षमतेला प्रोत्साहन देणे, तांत्रिक बाबींमध्ये पारंगत होणे
इत्यादी बाबींसाठी फक्त सैन्यदलातील अधिकाऱ्यांनाच प्रवेश देण्यात येणार आहे.
अखिल भारतीय तंत्र शिक्षण परिषद, नवी दिल्ली यांनी शैक्षणिक वर्ष २०१८-१९ पासून
शासकीय पदविका व पदव्युत्तर पदविका अभ्यासक्रमाच्या नवीन संस्थेस त्यांचे संदर्भाधिन
क्रमांक २ येथील पत्रान्वये दिलेल्या मान्यतेस अनुसरुन संचालक, तंत्र शिक्षण संचालनालय
यांनी संदर्भाधिन क्रमांक १ येथील पत्रान्वये शासनास प्रस्ताव सादर केलेला आहे. त्यास
अनुसरुन सोबत जोडलेल्या Annexture A मध्ये दर्शविण्यात आल्यानुसार इंडियन आर्मी
संचलित, मेकॅनाईज्ड इन्फन्ट्री रेजिमेंटल सेंटर, एमआयआरसी, अहमदनगर-४१४११० या
पृष्ठ ३ पैकी १
# Page 2
शासन निर्णय क्रमांकः मान्यता-२०१८/(प्र.क्र.२२३/१८)तांशि-५
संस्थेस पदविका व पदव्युत्तर पदविका अभ्यासक्रमाची नवीन संस्था सुरु करण्यास शासनाची
मान्यता देण्याची बाब शासनाच्या विचाराधीन होती.
शासन निर्णय :
अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन
सोबतच्या Annexture A मध्ये दर्शविण्यात आलेल्या इंडियन आर्मी संचलित, मेकॅनाईज्ड
इन्फन्ट्री रेजिमेंटल सेंटर, एमआयआरसी, अहमदनगर-४१४११० ही पदविका व पदव्युत्तर
पदविका अभ्यासक्रमांची संस्था शैक्षणिक वर्ष २०१८-१९ पासून सुरु करण्यास खालील अटी व
शर्तींच्या अधिन राहून शासन मान्यता देण्यात येत आहे.
१) सदर मंजूरी कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील. सदर अभ्यासक्रमासाठी संस्थेची प्रवेश क्षमता Annexture A मध्ये
त्यांच्या नावासमोर दर्शविण्यात आल्यानुसार मर्यादित राहील.
३) सदर अभ्यासक्रमांच्या संलग्नीकरणासाठी संबंधित संस्थेने महाराष्ट्र सार्वजनिक विद्यापीठ अधिनियम, २०१६ मधील तरतूदीनुसार संबंधित विद्यापीठाची मान्यता / संलग्नीकरण घेणे आवश्यक राहील.
४) संस्थेने अभ्यासक्रम अखिल भारतीय तंत्रशिक्षण परिषद, नवी दिल्ली/ विद्यापीठाच्या
नियमानुसार चालविण्यास पूर्णवेळ शिक्षकवृंद व इतर तांत्रिक कर्मचारी नेमावे व शासन नियमाप्रमाणे वेतन व भत्ते कर्मचाऱ्यांना देण्यात यावे. तसेच शिक्षकवृंद व इतर कर्मचाऱ्यांच्या वेतन व भत्ते इत्यादी बाबत तसेच विद्यार्थ्यांकडून शासनाकडे तक्रारी आल्यास संस्थेवर दंडात्मक कारवाई करण्याबाबत अखिल भारतीय तंत्र शिक्षण परिषदेकडे शिफारस करण्यात येईल.
५) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपुर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयी सुविधा (उदा. प्रयोगशाळा, वाचनालय, वर्गखोल्या इ.) करणे आवश्यक आहे.
६) सदर संस्था, संचालक, तंत्रशिक्षण यांच्या नियंत्रणाखाली राहिल व संबंधित अभ्यासक्रमांच्या परीक्षा संलग्नीत विद्यापीठामार्फत घेतल्या जातील.
पृष्ठ ३ पैकी २
# Page 3
शासन निर्णय क्रमांकः मान्यता-२०१८/(प्र.क्र.२२३/१८)तांशि-५
७) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग
अॅक्ट, १९९९ यांची कठोरपणे अंमलबजावणी करण्यात यावी.
८) अभ्यासक्रमात बदल झाल्यामुळे / अभ्यासक्रम बंद झाल्यामुळे भविष्यात जी काही परिस्थीती उद्भवते त्यास संबंधित संस्था जबाबदार राहतील. याप्रमाणे तसे हमीपत्र संबंधित संस्थांनी द्यावयाचे आहे.
९) संस्थेतील प्रवेश गुणवत्तेनुसार संस्थास्तरावर करण्यात यावेत.
१०) सदर प्रवेश केंद्रीभूत प्रवेश प्रक्रियेव्दारे होत नसल्याने त्यांना शासनाच्या राजर्षी छत्रपती
शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजना या योजनांचा लाभ अनुज्ञेय असणार नाही.
११) याशिवाय संचालक, तंत्र शिक्षण, महाराष्ट्र राज्य, मुंबई यांनी घालून दिलेल्या अन्य अटी व शर्ती लागू राहतील.
# Page 4
# Page 5
# Page 6