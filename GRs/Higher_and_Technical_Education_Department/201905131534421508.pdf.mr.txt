# Page 1
अभिमत विद्यापीठाच्या अभियांत्रिकी शाखेमध्ये शैक्षणिक वर्ष २००१-२००५ नंतर प्रवेशित झालेल्या मुक्त व दुरस्थ अभ्यासक्रमाच्या पदव्या निलंबित केल्याबाबत...
महाराष्ट्र शासन
उच्च व तंत्र शिक्षण विभाग,
शासन परिपत्रक क्र. संकीर्ण-२०१९/प्र.क्र.१२२/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : १३ मे, २०१९.
वाचा :- सदस्य सचिव, अखिल भारतीय तंत्र शिक्षण परिषद, नवी दिल्ली यांचे पत्र क्र.F.No.१३-६०/P&AP/SC-Legal/Dist.Edu./२०१९/९९५,दि.२६/४/२०१९.
परिपत्रक :
मा.सर्वोच्च न्यायालयाने दिनांक ३/११/२०१७ च्या आदेशान्वये खाली नमूद करण्यात आलेल्या ४ अभिमत विद्यापीठांच्या अभियांत्रिकी शाखेमध्ये शैक्षणिक वर्ष २००१-२००५ नंतर प्रवेशित झालेल्या मुक्त व दुरस्थ अभ्यासक्रमाच्या पदव्या निलंबित केल्या असल्याचे अखिल भारतीय तंत्र शिक्षण परिषदेने संदर्भाधिन दिनांक २६/४/२०१९ च्या पत्राव्दारे कळविले आहे.
१) जे.आर.एन. राजस्थान विद्यापीठ, उदयपूर (राजस्थान) २) आय.ए.एस.ई., सरदारशहर (राजस्थान) ३) ए.ए.आय., अलाहाबाद (उत्तर प्रदेश) ४) व्ही.एम.आर.आय., सालेम (तामिळनाडू)
२. या मुक्त व दुरस्थ अभ्यासक्रमाच्या पदव्या जरी निलंबित केल्या असल्या तरी या अभ्यासक्रमांना प्रवेशित विद्यार्थ्यांना पुन्हा पदव्या देण्याकरीता चाचणी घेण्याचे आदेश मा. सर्वोच्च न्यायालयाने दिनांक २२/१/२०१८ रोजी दिले होते. त्याप्रमाणे अखिल भारतीय तंत्र शिक्षण परिषद/
विद्यापीठ अनुदान यांनी जून आणि डिसेंबर, २०१८ मध्ये या परीक्षा घेतल्या होत्या. त्या परीक्षेचा निकाल अखिल भारतीय तंत्र शिक्षण परिषदेच्या www.aicte-india.org या वेबसाईट वर उपलब्ध करुन देण्यात आला आहे.
३. अखिल भारतीय तंत्र शिक्षण परिषदेने सदरच्या पत्राव्दारे हे निकाल तपासण्याची विनंती केली आहे. हे निकाल तपासून हयाबाबत पुढील योग्य ती कार्यवाही करण्याकरीता त्यांच्या अधिपत्याखालील सर्व संबंधित प्राधिकरणांना / कार्यालयांना योग्य त्या सूचना देण्याचे सर्व प्रशासकीय विभागांना सूचित करण्यात येत आहे.
# Page 2
शासन परिपत्रक क्रमांकः संकीर्ण-२०१९/प्र.क्र.१२२/तांशि-४