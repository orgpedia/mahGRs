# Page 1
राज्यातील अकृषि विद्यापीठे व अनुदानित महाविद्यालयातील अध्यापकांची सेवांतर्गत प्रगती योजना (CAS) च्या अंमलबजावणीबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांकः संकीर्ण-२०१९/प्र.क्र.२२८/१९/विशि-१
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
तारीख: ०८ जुलै, २०१९
वाचा १) शासन निर्णय क्रमांकः संकीर्ण-२०१९(५६/१८)/विशि-१, दिनांक ०८ मार्च, २०१९
२) शासन शुध्दीपत्रक क्रमांक: संकीर्ण -२०१९(५६/१८)/विशि-१, दिनांक १० मे, २०१९
शासन परिपत्रक
१. विद्यापीठ अनुदान आयोगाने त्यांच्या दि. १८.०७.२०१८ च्या मार्गदर्शक सूचना शासनाने दि. ०८.०३.२०१९ च्या शासन निर्णयान्वये प्रसृत केलेल्या आहेत. त्यातील परिच्छेद ७ मध्ये CAS च्या प्रक्रियेबाबत स्वयंस्पष्ट सूचना नमूद करण्यात आल्या आहेत. तसेच, दि. १०.०५.२०१९ च्या शासन शुध्दीपत्रकातील ७.३ (VI.i) अन्वये सुधारणा करण्यात आलेली आहे.
२. राज्यातील अध्यापकांची सेवांतर्गत प्रगती योजनेची (CAS) प्रकरणे मोठया प्रमाणावर प्रलंबित असल्याच्या तक्रारी राज्य स्तरावर विविध शिक्षक संघटनांकडून प्राप्त होत आहेत.
तसेच शासन शुध्दीपत्रक दि. १०.०५.२०१९ मधील पदोन्नतीच्या दिनांकाबाबतच्या तरतूदी विचारात घेता अध्यापकांची CAS ची प्रकरणे अर्हता व पात्रता धारण केल्यानंतर विनाविलंब निकाली काढणे आवश्यक आहे.
३. शासन शुध्दीपत्रकातील ७.३(VI.i) मध्ये नमूद तरतूद पाहता अध्यापकांना सेवांतर्गत प्रगती योजना (CAS) च्या अर्हता व पात्रता पूर्ण करेल त्या दिनांकास पदोन्नतीची प्रक्रिया पूर्ण करुन पदोन्नती देणे आवश्यक आहे. तसेच अध्यापक पात्रता व अर्हता पूर्ण केल्याच्या दिनांकाचा विद्यापीठांनी व सहसंचालक कार्यालयांनी नियमित आढावा घेऊन CAS साठी शासन निर्णय दि. ०८.०३.२०१९ मधील तरतूदीप्रमाणे समिती गठीत करुन CAS प्रक्रिया पूर्ण करणे आवश्यक आहे. अध्यापकांच्या पदोन्नतीस विलंब होऊन अध्यापकांचे नुकसान होऊ नये ही बाब विचारात घेऊन CAS बाबत वेळापत्रक निश्चित करावे किंवा दर महिन्याला एका ठराविक दिवशी, शक्यतो शेवटच्या आठवडयात CAS साठी बैठक आयोजित करावी. दर महिन्याला CAS ची बैठक घेतल्यामुळे प्रकरणांची संख्याही मर्यादेत राहील व प्रकरणे प्रलंबित राहणार नाहीत.
# Page 2
शासन परिपत्रक क्रमांकः संकीर्ण-२०१९/प्र.क्र.२२८/१९/विशि-१