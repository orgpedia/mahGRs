# Page 1
पुण्यश्लोक अहिल्यादेवी होळकर सोलापूर विद्यापीठाकरिता मौजे-कोंडी व केगाव ता. उत्तर सोलापूर जि. सोलापूर येथील संपादित केलेल्या जमिनीसंदर्भात मा.उच्च न्यायालयाने पारित केलेल्या आदेशाच्या अनुषंगाने मोबदल्याची रक्कम वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एसयुएस-२०२२/प्र.क्र.०३ / विशि-२
मंत्रालय, मुंबई ४०० ०३२
दिनांक : ०५ एप्रिल, २०२२.
संदर्भ :- (१) मा. दिवाणी न्यायालयाचे दि.२१.०५.२०२१ रोजी मोबदला देण्याचे आदेश.
(२) मा.उच्च न्यायालयाचे दि.२८.१०.२०२१ रोजी पारित केलेले मोबदला देण्याचे आदेश.
(३) कुलसचिव, पुण्यश्लोक अहिल्यादेवी होळकर सोलापूर यांचे दि.२१.१२.२०२१ व दि.२५.०२.२०२२ रोजीचे पत्र.
प्रस्तावना :
पुण्यश्लोक अहिल्यादेवी होळकर सोलापूर विद्यापीठ, सोलापूर विद्यापीठाच्या विकासासाठी सन २००९ मध्ये शासनाकडून मौजे-कोंडी व केगाव ता. उत्तर सोलापूर जि. सोलापूर येथील ४८२ एकर जमीन संपादित केली होती. सदर संपादित जमीनीचा जाहीर निवडा जिल्हाधिकारी आणि विशेष भूसंपादन अधिकारी क्र. १ सोलापूर यांनी संयुक्त स्वाक्षरी करुन दि.३०.०७.२००९ रोजी प्रसिध्द केला होता. सदर संपादित जमीनीचा मोबदला रु.९,४१,५९,१५८/- विशेष भूसंपादन अधिकारी क्र.१ यांचेकडे शासनामार्फत विद्यापीठाद्वारा वेळोवेळी वर्ग करण्यात आला होता. सोलापूर विद्यापीठाने संदर्भाकिंत पत्रान्वये कळविल्यानुसार, जमीन संपादित करण्याकरीता देण्यात आलेला मोबदला मान्य नसल्याने संबंधित शेतकऱ्यांनी मा. दिवाणी न्यायालयात वाढीव नुकसान भरपाई/मोबदला मिळण्यासाठी एकूण २९ प्रकरणे दाखल केली होती. सदर प्रकरणी संपूर्ण सुनावणी होऊन, मा.न्यायालयाने आदेश पारित करताना LAR No.७८/२०११ व ३६/२०१० या प्रकरणामध्ये प्रति हेक्टर ३८,००,०००/- (रुपये अडोतीस लाख फक्त) प्रमाणे वाढीव मोबदला त्यावरील विविध कालावधीसाठी व्याज, दिलासा रक्कम ३०% मंजूर करुन उर्वरित प्रकरणामध्ये प्रति हेक्टर १२,००,०००/- (रुपये बारा लाख फक्त) प्रमाणे वाढीव मोबदला त्यावरील विविध कालावधीसाठी व्याज, दिलासा रक्कम ३०% मंजूर करुन प्रकरण निकाली काढलेले आहे.
तद्नंतर सदर प्रकरणी विद्यापीठाने मा.उच्च न्यायालय, मुंबई येथे प्रथम अपिल दाखल करुन मा.उच्च न्यायालयाने विद्यापीठाने दाखल केलेल्या प्रथम अपिलातील अंतरिम अर्जावर स्थगितीचे आदेश देताना शासनाकडून अनुदान प्राप्त करुन घेण्याबाबत नमूद करुन सदर प्रकरणी मा. न्यायालयाने पारित केलेल्या आदेशानुसार पाच/सहा आठवड्याच्या आत निकालाच्या एकूण रक्कमेपैकी ५०% रक्कम जमा करण्याबाबत दि.२८.१०.२०२१ रोजी आदेश पारित केले असून विद्यापीठाने संदर्भाकिंत पत्रान्वये निधी उपलब्ध करुन देण्याबाबत विनंती केली आहे. दरम्यान दि. १७.०३.२०२२ व दि.३०.०३.२०२२ रोजीच्या झालेल्या सुनावणीत सुध्दा सदर ५०% न्यायालयात जमा करण्याचे आदेश आहेत. मा.उच्च न्यायालयाने पारित केलेल्या आदेशाच्या अनुषंगाने भूसंपादन अधिकारी क्र.१ सोलापूर यांनी केलेल्या परिगणनेनुसार नुकसान भरपाईसाठी
# Page 2
शासन निर्णय क्रमांकः एसयुएस-२०२२/प्र.क्र.०३/विशि-२
देय असलेली एकूण रक्कम रु.३६,९८,३३,३९३ /- इतकी निश्चित केली आहे. मा. उच्च न्यायालयाच्या आदेशानुसार सदर रक्कमेच्या ५०% रक्कम म्हणजे रु.१८,४९,१६,६९६/- इतकी न्यायालयात भरणे आवश्यक आहे.
३. उपरोक्त विषयाच्या संदर्भात मा.उच्च न्यायालयात झालेल्या सुनावणी दरम्यान मा.न्यायालयाने दिलेले आदेश विचारात घेता, भूसंपादनासाठी वाढीव मोबदल्यापोटी निधी उपलब्ध करुन देण्याची बाब शासनाच्या विचाराधीन होती.
शासन निर्णय : मा. उच्च न्यायालयाने पारित केलेल्या आदेशाच्या अनुषंगाने भूसंपादन अधिकारी क्र.१ सोलापूर यांनी केलेल्या परिगणनेनुसार वाढीव मोबदल्यापोटी देय असलेली एकूण रक्कम रु.३६,९८,३३,३९३/- च्या ५०% रक्कम म्हणजे रु.१८,४९,१६,६९६/- इतका निधी मा. न्यायालयात जमा करण्यासाठी, रु.१८,४९,१६,६९६/ (अक्षरी रुपये अठरा कोटी एकोणपन्नास लक्ष सोळा हजार सहाशे शहाण्णव फक्त) इतका निधी, संचालक, उच्च शिक्षण, पुणे यांच्या अधिनस्त ठेवण्यात येत असून, खालील अटीं व शर्तीच्या अधिन राहून त्यांना वितरीत करण्यात येत आहे.
१. सदरहू मंजूर झालेली तरतुद पुण्यश्लोक अहिल्यादेवी होळकर सोलापूर विद्यापीठ, सोलापूर विद्यापीठ यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. सदर निधीचा भरणा विद्यापीठाने तातडीने मा. उच्च न्यायालयात करावा. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल - २, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे. वरील सर्व अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल, महाराष्ट्र-२, नागपूर यांनी सदर कामाकरिता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरिता विधी विद्यापीठाने सादर केली पाहिजेत.
२. विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
३. यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
पृष्ठ ४ पैकी २
# Page 3
शासन निर्णय क्रमांकः एसयुएस-२०२२/प्र.क्र.०३/विशि-२
२. "मागणी क्रमांक - डब्ल्यु - ४, प्रधानशिर्ष - २२०५ - कला व संस्कृती, १०५, सार्वजनिक ग्रंथालये, (०३) (०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५ ०२९८), ३१ सहाय्यक अनुदाने (वेतनेत्तर)" या लेखाशिर्षाखाली तातडीची व विशेष बाब म्हणून संचालक, उच्च शिक्षण, पुणे यांना नियंत्रक अधिकारी व सहाय्यक संचालक (लेखा), उच्च शिक्षण संचालनालय, पुणे यांना आहरण व संवितरण अधिकारी म्हणून घोषित करण्यात येत आहे.
३. सदर खर्च "मागणी क्रमांक - डब्ल्यु - ४, प्रधानशिर्ष- २२०५ - कला व संस्कृती, १०५, सार्वजनिक ग्रंथालये, (०३) (०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५ ०२९८), ३१ सहाय्यक अनुदाने (वेतनेत्तर)" या लेखाशिर्षाखाली सन २०२२-२०२३ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र. अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे.
५. सदर शासन निर्णय वित्त विभागाचे अनौपचारिक संदर्भ क्र.४४१/२०२२/व्यय-५, दि.०५.०४.२०२२ अन्वये दिलेल्या सहमतीनुसार निर्गमित करण्यात येत आहे.
# Page 4