# Page 1
सन २०२२-२३ च्या अर्थसंकल्पीय तरतुदीमधून शासनमान्य सार्वजनिक ग्रंथालयांना सहाय्यक अनुदान (अनिवार्य ) वितरीत करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं-२०२२/प्र.क्र.७६/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०४ ऑक्टोबर, २०२२.
संदर्भ : १) शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४.०४.२०२२ २) शासन निर्णय, उच्च व तंत्र शिक्षण विभाग, क्र. एसयुएस-२०२२/प्र.क्र.०३/विशि-२, दि.०५.०४.२०२२ ३) शासन निर्णय, समक्रमांक दि.२३.०६.२०२२, दि.२१.०७.२०२२ व दि.२६.०७.२०२२.
४) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र. ३२/२०२२-२३/६२६०, दि.२२.०८.२०२२.
प्रस्तावना : सन २०२२-२३ या आर्थिक वर्षात शासनमान्य सार्वजनिक ग्रंथालयांना सहाय्यक अनुदानासाठी मागणी क्र. डब्ल्यू-४, २२०५, कला व संस्कृती,१०५, सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य ( अनिवार्य ) (२२०५ ०२९८) ३१-सहाय्यक अनुदाने ( वेतनेतर ) या लेखाशिर्षांतर्गत रु.१२२,५१,२५,०००/- (अक्षरी रुपये एकशे बावीस कोटी एक्कावण लाख पंचवीस हजार फक्त) इतका निधी अर्थसंकल्पीत करण्यात आला आहे.
२. सदर अर्थसंकल्पित निधीतील ६०% च्या मर्यादेत निधी वितरीत करण्यास संदर्भाधिन क्र. २ व ३ येथील शासन निर्णयान्वये मान्यता देण्यात आली आहे. आता ग्रंथालय संचालनालयाकडून संदर्भाधिन दि.२२.०८.२०२२ रोजीच्या पत्रान्वये सन २०२२-२३ मध्ये शासनमान्य सार्वजनिक ग्रंथालयांच्या परिरक्षण अनुदानाचा पहिला हप्ता अदा करण्यासाठी आवश्यक असलेला निधी वितरीत करुन खर्च करण्यास मान्यता देण्याची विनंती करण्यात आली आहे. यानुषंगाने वित्त विभागाकडून प्राप्त ८५ % निधीच्या मर्यादेत म्हणजे २५% निधी रु.३०,६२,८१,२५०/- (अक्षरी रुपये तीस कोटी बासष्ट लाख एक्याऐंशी हजार दोनशे पन्नास फ़क्त ) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करून खर्च करण्यास मान्यता देण्याची बाब शासनाच्या विचाराधिन होती.
शासन निर्णय : सन २०२२-२३ मध्ये शासनमान्य सार्वजनिक ग्रंथालयांच्या परिरक्षण अनुदानाचा पहिला हप्ता अदा करण्यासाठी रु.३०,६२,८१,२५०/- ( अक्षरी रुपये तीस कोटी बासष्ट लाख एक्याऐंशी हजार दोनशे पन्नास फ़क्त ) इतका निधी ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करून खर्च करण्यास मान्यता देण्यात येत आहे. यानुषंगाने संबंधित जिल्हा ग्रंथालय अधिकारी / कार्यालय प्रमुखांना “आहरण व संवितरण अधिकारी” म्हणून घोषित करण्यात येत आहे.
तसेच त्यांना ३१- सहायक अनुदाने (वेतनेतर ) या उद्दिष्टाखालील देयकावर “नियंत्रक अधिकारी” म्हणून प्रतिस्वाक्षरी करण्याचे अधिकार देखील प्रदान करण्यात येत आहेत.
# Page 2
शासन निर्णय क्रमांकः मराग्रं-२०२२/प्र.क्र.७६/साशि-५
२. सदर खर्च मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, (०३) (०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५०२९८) ३१-सहाय्यक अनुदाने ( वेतनेतर ) या लेखाशिर्षाखाली सन २०२२ २३ मध्ये अर्थसंकल्पीत तरतूदीपैकी वितरीत केलेल्या निधीतून भागविण्यात यावा.
३. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
४. शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४.०४.२०२२ मधील अटींची पुर्तता करण्यात आली असून सदर शासन निर्णय वित्त विभागाचा अनौपचारिक संदर्भ क्र. ९३३ / २०२२ / व्यय-५, दि. २६.०९.२०२२ अन्वये प्राप्त सहमतीस अनुसरुन निर्गमित करण्यात येत आहे.