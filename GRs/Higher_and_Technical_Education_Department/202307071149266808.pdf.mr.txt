# Page 1
अखिल भारतीय तंत्र शिक्षण परिषदेने दिलेल्या मान्यतेस अनुसरुन शैक्षणिक वर्ष २०२३-२४ करिता खाजगी विना अनुदानित व्यावसायिक अभ्यासक्रमांच्या संस्थांना विविध मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.मान्यता-२०२३/प्र.क्र.६३/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: ०७ जुलै, २०२३.
वाचा : संचालक, तंत्र शिक्षण यांचे पत्र क्र.२/एनजीसी/ओआयसीटीई-मान्यता(२)/२०२३/५८५, दि.०३.०७.२०२३.
प्रस्तावना :- अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन राज्यात नवीन संस्था सुरू करणे तसेच विद्यमान विनाअनुदानित संस्थांमध्ये नवीन अभ्यासक्रम, प्रवेश क्षमतेत वाढ /घट, अभ्यासक्रम बंद, संस्थेच्या नावात / पत्त्यात बदल, अभ्यासक्रमाच्या नावात बदल, संस्थांचे विलिनीकरण करणे, पदविका पातळीच्या संस्थेचे पदवी पातळीच्या संस्थेत रुपांतरण इ. साठी कायम विनाअनुदानित व्यावसायिक अभ्यासक्रमांच्या संस्थाना द्यावयाच्या मान्यतेबाबत संचालक, तंत्रशिक्षण यांनी संदर्भाधीन दि.०३.०७.२०२३ रोजीच्या पत्रान्वये प्रस्तावित केले आहे.
संचालक, तंत्रशिक्षण यांनी प्रस्तावित केल्याप्रमाणे शैक्षणिक वर्ष २०२३-२४ पासून सोबतच्या Annexure A ते H मधील संस्थांच्या नावासमोर दर्शविल्याप्रमाणे शासन मान्यता देण्याची बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२३-२०२४ पासून खालील तक्त्यात दर्शविल्यानुसार Annexure - A ते H मधील नमूद संस्थांना प्रचलित अटी व शर्तीच्या अधीन राहून शासनाची मान्यता देण्यात येत आहे :
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | अर्ज / प्रस्ताव | सहपत्र |
| i. | अखिल भारतीय तंत्र शिक्षण परिषद, नवी दिल्ली यांच्या परवानगीनुसार  | शै.व.२०२३-२४ पासून १० नवीन संस्थांना शासन मान्यता देण्यात येत आहे. | Annexure A |
| ii. | अखिल भारतीय तंत्रशिक्षण परिषद, नवी दिल्ली यांच्या मान्यतेस अनुसरुन विद्यमान विनाअनुदानित शैक्षणिक संस्थांतील सध्या सुरू असलेल्या अभ्यासक्रमाच्या प्रवेश क्षमतेत वाढ, नवीन अभ्यासक्रम सुरू करणे, तुकडी पुर्ण करणे, प्रवेश क्षमता पुर्ववत करणे इ. साठी शासन मान्यता देण्यात येत आहे. | Annexure B |
| iii. | विद्यमान पदविका पातळीच्या संस्थेचे पदवी पातळीच्या संस्थेत रुपांतरण  |  करण्यास शासन मान्यता देण्यात येत आहे. | Annexure C |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः मान्यता-२०२३/प्र.क्र.६३/तांशि-४
------------------------------------------------------------------------------------------------------------------------------------------------------------------------------------------
| अ.क्र. | अर्ज / प्रस्ताव | सहपत्र |
| iv. | विद्यमान विनाअनुदानित शैक्षणिक संस्थेतील अभ्यासक्रम बंद करणे, तुकडी बंद करणे, सध्या सुरू असलेल्या अभ्यासक्रमाच्या प्रवेश क्षमतेत घट करण्यास शासन मान्यता देण्यात येत आहे. | Annexure D |
|  | एकाच व्यवस्थापनामार्फत सुरू असलेल्या संस्था विलिन [Mergering] करण्यास शासन मान्यता देण्यात येत आहे. | Annexure E |
| vi. | विद्यमान विनाअनुदानित शैक्षणिक संस्थेचा पत्ता / ठिकाणात बदल  |  करण्यास शासन मान्यता देण्यात येत आहे. | Annexure F |
| vii | विद्यमान विनाअनुदानित शैक्षणिक संस्थेच्या नावात बदल करण्यास  |  शासन मान्यता देण्यात येत आहे. | Annexure G |
| viii | एनएसक्युएफ अंतर्गत बी. व्होकेशनल अभ्यासक्रमाचे नवीन अभ्यासक्रम, सध्या सुरू असलेल्या अभ्यासक्रमाच्या प्रवेश क्षमतेत वाढ करण्यास शासन मान्यता देण्यात येत आहे. | Annexure H |
------------------------------------------------------------------------------------------------------------------------------------------------------------------------------------------
अटी व शर्ती:
१) सदर मान्यता कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दि. २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील.
३) शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
४) संबंधित खाजगी संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच
पृष्ठ 4 पैकी 2
# Page 3
शासन निर्णय क्रमांकः मान्यता-२०२३/प्र.क्र.६३/तांशि-४
विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
९) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
१०) एकाच व्यवस्थापनाखालील विलीन होणाऱ्या संस्थांमधील अभ्यासक्रमांची प्रस्तुत विलीनीकरणानंतरची प्रवेश क्षमता अखिल भारतीय तंत्र शिक्षण परिषद, नवी दिल्ली यांनी शैक्षणिक वर्ष २०२३-२४ करीता मंजूर केल्याप्रमाणे राहील.
११) ज्या संस्थेतील अभ्यासक्रम बंद होणार आहेत अशा संस्थेकडून शासनाची वसूली अद्यापही थकीत असल्यास त्याचा भरणा करणे संस्था प्रमुखांवर बंधनकारक राहील.
१२) संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतले असल्याचे निदर्शनास आल्यास त्यांची परतफेड करण्याची सर्वस्वी जबाबदारी संस्थेची राहील.
१३) संस्थेतील संबंधीत अभ्यासक्रम टप्प्याटप्प्याने बंद करताना त्या संस्थेतील प्रवेशित विद्यार्थ्यांना व माजी विद्यार्थ्यांना अभ्यासक्रम पूर्ण होईपर्यंत शैक्षणिक सुविधा उपलब्ध करून देण्याची व परीक्षेस बसण्याची व्यवस्था करणे संस्थेवर बंधनकारक राहील. संस्थेने या शैक्षणिक सुविधा उपलब्ध करून न दिल्यास, संस्थेविरूध्द नियमानुसार कारवाई करण्यात येईल व शासनाकडे ठेवलेली संचित ठेव शासन जमा करण्यात येईल.
१४) संबंधीत बंद होणाऱ्या अभ्यासक्रमासाठी नियुक्त केलेल्या संस्थेतील शिक्षक व कर्मचारी यांना नियमानुसार देय असलेले वेतन, वेतन भरपाई व अन्य आर्थिक प्रदानांचे भुगतान करणे संस्थेस बंधनकारक राहील.
१५) बी. व्होक. अभ्यासक्रमांसदर्भात कम्युनिटी कॉलेज योजनेंतर्गत अखिल भारतीय तंत्र शिक्षण परिषद, नवी दिल्ली यांनी B.Voc.(NSQF Level VII) पदवी अभ्यासक्रम राबविण्यासाठी तयार केलेले विशेष नियम, अटी व शर्तींचे पालन करणे संबंधित संस्थेस व स्कील नॉलेज प्रोव्हायडर यांना बंधनकारक राहील.
१६) बी.व्होक. अभ्यासक्रमाच्या संलग्नीकरणासाठी संबंधित संस्थेने महाराष्ट्र सार्वजनिक विद्यापीठ अधिनियम, २०१६ मधील तरतूदीनुसार संबंधित विद्यापीठाची मान्यता / संलग्नीकरण घेणे आवश्यक राहील.
१७) बी. व्होक. अभ्यासक्रमाचे प्रवेश हे अखिल भारतीय तंत्र शिक्षण परिषद, नवी दिल्ली यांनी त्यांच्या अप्रॅव्हल प्रोसेस हॅण्डबुक २०२३-२४ मध्ये नमूद केल्याप्रमाणे संस्थास्तरावर करावेत.
१८) बी.व्होक. अभ्यासक्रमाच्या मुदतवाढीस अखिल भारतीय तंत्रशिक्षण परिषद, नवी दिल्ली यांची मान्यता घेण्याची कार्यवाही संस्थेने नियमाप्रमाणे करावी.
१९) बी.व्होक. अभ्यासक्रम कम्युनिटी कॉलेज योजनेंतर्गत राबविण्यात येत असल्याने व विद्यार्थ्यांचे प्रवेश संस्थास्तरावर होत असल्याने सदर अभ्यासक्रमास प्रवेश घेतलेल्या विद्यार्थ्यांना राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजनेचा लाभ अनुज्ञेय असणार नाही.
पृष्ठ 4 पैकी 3
# Page 4
शासन निर्णय क्रमांकः मान्यता-२०२३/प्र.क्र.६३/तांशि-४
२. याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती सर्व संस्थांना लागू राहतील.
३. ज्या संस्थांनी संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नाही, त्या संस्थांकडून संचालकांनी अंतीम मान्यता देण्यापूर्वी ती वसूल करावी व केंद्रीभूत प्रवेश प्रक्रियेमध्ये या शासन मान्यतेनुसार अभ्यासक्रमाचा समावेश होण्याकरिता संचालक, तंत्र शिक्षण यांनी आवश्यक ते आदेश पुढील १५ दिवसाच्या आत निर्गमित करावेत.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20