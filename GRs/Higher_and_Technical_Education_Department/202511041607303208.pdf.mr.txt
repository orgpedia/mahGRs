# Page 1
मुल,जि.चंद्रपुर येथे पदविका अभियांत्रिकी
शासकीय तंत्रनिकेतन सुरु करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. HTED-१४०११/८८५७५०/२०२५-MHT-(TE-५)
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक:- ०४.११.२०२५.
संदर्भ:- १) संचालक, तंत्रशिक्षण संचालनालय, महाराष्ट्र राज्य, मुंबई यांचे जा.क्र.१०/
एनजीपी/चंद्रपुर शा.तं.मुल प्रस्ताव /२०२५/१३८, दिनांक २९.०४.२०२५ .
२) मा.मंत्रिमंडळाच्या दि.०४.११.२०२५ रोजीच्या बैठकीत घेण्यात आलेला निर्णय.
प्रस्तावना :-
चंद्रपूर जिल्हा हा खनीज संपत्ती आणि वने यांनी व्याप्त आहे. या जिल्यामध्ये भरपूर सिमेंट,
विज, तसेच लोह तयार करणारे प्रकल्प आहेत. त्यामुळे वाहतूक, दळणवळण व इमारती बांधकाम यासाठी
भरपूर वाव आहे. चंद्रपूर जिल्यातील एकुण विजनिर्मिती तसेच औद्योगिक क्षेत्रातील गरज लक्षात घेता
पदविका अभियंते यांची निकड भासते. राष्ट्रीय शैक्षणिक धोरण २०२० नुसार देशामध्ये कौशल्य
मनुष्ट्यबळाची गरज आहे या धोरणानुसार प्रत्येक भागातील भौगोलिक परिस्थितीनुसार लागणारे आवश्यक
तंत्रज्ञ तयार करणे ही काळाची गरज आहे. मूल येथे लोहनिर्मीती कारखाना व इतर औद्योगिक संस्थाने
त्यांच्या कारखान्याची उभारणी करत आहेत. खणिकर्म, ऑटोमेशन, दूरसंचार, बांधकाम, वीज निर्मिती,
लोहनिर्मीती इत्यादी क्षेत्रांमध्ये मोठा औद्योगिक विस्तार विचारात घेता मूल येथे प्रस्तावित असलेल्या
औद्योगिक क्षेत्राकरीता अभियांत्रिकी अभ्यासक्रमातील मनुष्ट्यबळाची गरज आहे .
२. मूल,जि.चंद्रपुर येथे सुरु असलेल्या उद्योगासाठी कुशल मनुष्ट्यबळ व स्थानिक युवकांना रोजगारासाठी
तांत्रिक शिक्षण देण्याच्या उद्देशाने नवीन शासकीय तंत्रनिकेतन सुरू करण्याची मागणी विचारात घेवुन मूल,
जि. चंद्रपुर येथे नवीन शासकीय तंत्रनिकेतन सुरू करण्यास मान्यता देण्याची बाब शासनाच्या विचाराधीन
होती. यानुषंगाने मंत्रिमंडळाच्या दि.०४.११.२०२५ रोजी झालेल्या बैठकीतील निर्णयानुसार यासंदर्भात
खालील निर्णय घेण्यात येत आहे.
शासन निर्णय :-
मंत्रीमंडळाच्या उपरोक्त नमुद बैठकीत झालेल्या निर्णयानुसार मुल,जि.चंद्रपुर येथे पदविका
अभियांत्रिकी शासकीय तंत्रनिकेतन सुरु करण्यास या शासन निर्णयाद्वारे खालीलप्रमाणे मान्यता देण्यात येत
आहे.
I) मुल, चि.चंद्रपुर येथे ३०० प्रवेश क्षमतेचे नवीन पदविका अभियांत्रिकी शासकीय तंत्रनिकेतन सुरु
करण्यास मान्यता देण्यात येत आहे.
-----------------------------------------------------
| क्र. | अ.अभ्यासक्रमाचे नांव | प्रवेश क्षमता |
| १ | सिव्हिल इंजिनिअरींग | ६० |
| २ | इलेक्रिकल इंजिनिअरींग | ६० |
| ३ | इलेक्रॉनिक्स ॲन्ड टेलिकॉम्युनिकेशन इंजिनिअरींग | ६० |
| ४ | कॉम्प्युटर सायन्स ॲन्ड इंजिनिअरींग | ६० |
| ५ | मायनिंग इंजिनिअरींग | ६० |
| एकूण | ३०० |
-----------------------------------------------------
# Page 2
II) मुल,चि.चंद्रपुर येथे नवीन शासकीय तंत्रनिकेतन सुरु करण्याकरिता टप्याटप्याने एकुण ३९
शिक्षकीय व ४२ शिक्षकेतर कर्मचारी पदे मंजुर करण्यास मान्यता देण्यात येत आहे.
III) मुल,चि.चंद्रपुर येथे नवीन शासकीय तंत्रनिकेतन सुरु करण्याकरिता टप्याटप्याने होणा-या आवर्ती
खर्च रु.२२६९.५८ लक्ष व अनावर्ती खर्च रु.१५१२१.५ लक्ष अशा एकुण रुपये १७३९१.०८ लक्ष इतक्या खर्चास मान्यता देण्यात येत आहे.
२. या शासन निर्णयाच्या अनुषंगाने संचालक,तंत्रशिक्षण संचालनालय यांनी पुढील आवश्यक ती
कार्यवाही पुर्ण करावी.
३. सदर शासन निर्णय मंत्रीमंडळाच्या दि.०४.११.२०२५ रोजीच्या बैठकीमध्ये प्राप्त सहमतीनुसार
निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर