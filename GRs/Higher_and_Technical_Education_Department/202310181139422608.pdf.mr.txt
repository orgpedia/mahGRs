# Page 1
शासकीय महाविद्यालये/ संस्था व शासकीय अध्यापक महाविद्यालये यामधील अध्यापकांची कॅस अंतर्गत सहयोगी प्राध्यापक पदावर स्थाननिश्चिती करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: सीएएस-२०२३/प्र.क्र.६९/मशि १
मादामा कामा मार्ग, हुतात्मा राजगुरु चौक,
मंत्रालय विस्तार, मुंबई-४०००३२
दिनांक : १८ ऑक्टोबर,२०२३.
वाचा : १. विद्यापीठ अनुदान आयोगाची अधिसूचना क्रमांक : एफ ३.१/२००९, दि. ३०.०६.२०१० २. शासन निर्णय, उच्च व तंत्र शिक्षण विभाग, क्रमांक : संकीर्ण २०११/(२५/११)/विशि-१, दि. १५.०२.२०११
३. विद्यापीठ अनुदान आयोगाचे पत्र क्र. एफ नं. १-७/२०१५/यु.।। (१), दि. ०८.११.२०१७.
४. केंद्र शासन, मानव संसाधन विकास मंत्रालय यांचे पत्र क्रमांक : १-७/२०१५-यु.II, दि(१), दि. ०२.११.२०१७.
५. विद्यापीठ अनुदान आयोगाची अधिसूचना क्र. एफ १-२/२०१७(EC/PS), दि. १८.०७.२०१८.
६. केंद्र शासन, मानव संसाधन विकास मंत्रालय यांचे पत्र क्र. १-४/२०१७-यु.॥, दि. २८.०१.२०१९
७. शासन निर्णय, उच्च व तंत्र शिक्षण विभाग, क्रमांक : संकीर्ण-२०१८/प्र.क्र.५६/विशि-१, दि. ०८.०३.२०१९ व दिनांक १०.०५.२०१९.
८. संचालक, उच्च शिक्षण, पुणे यांचे पत्र क्र. उशिसं-२०२२/कॅस/ए.एल. १३ए व ए.एल. १४/ प्रशा-१/९७७९, दिनांक १४.०९.२०२३
शासन निर्णय :
शासकीय महाविद्यालये/संस्था/अध्यापक महविद्यालये यामधील अध्यापकांना विद्यापीठ अनुदान आयोगाने अधिसूचना क्र. एफ ३.१/२००९ दि. ३०.०६.२०१० अन्वये निकष विहित करून सेवांतर्गत प्रगती योजना (Career Advancement Scheme) लागू केली आहे. सदर अधिसुचनेतील तरतूदी संदर्भाधिन क्रमांक २ येथील शासन निर्णयान्वये राज्यात लागू करण्यात आल्या आहेत. केंद्र शासनाच्या मानव संसाधन विकास मंत्रालयाने संदर्भाधिन क्रमांक ४ येथील पत्रान्वये विद्यापीठ तसेच महाविद्यालयातील शिक्षकीय पदांची वेतनश्रेणी ७ व्या वेतन आयोगानुसार सुधारित करणेबाबत सूचित केले आहे. विद्यापीठ अनुदान आयोगाने संदर्भाधिन क्रमांक ५ येथील अधिसूचनेन्वये सेवांतर्गत प्रगती योजना (Career Advancement Scheme) लागू केली आहे. त्यानुसार राज्यातील शासकीय कला, वाणिज्य व विज्ञान महाविद्यालय/संस्था आणि शासकीय अध्यापक महाविद्यालये यामधील अध्यापकांना ७ व्या वेतन आयोगातील तरतुदी संदर्भाधिन क्रमांक ७ येथील शासन निर्णयांन्वये लागू करण्यात आलेल्या आहेत.
राज्यातील शासकीय कला, वाणिज्य व विज्ञान महाविद्यालये/संस्था आणि शासकीय अध्यापक महाविद्यालये यामधील अध्यापकांना सहयोगी प्राध्यापक व सहाय्यक प्राध्यापक पदावर स्थान निश्चिती करण्यासाठी शासन निर्णय क्र. एससीपी -२०२१/प्र.क्र.२१/मशि-१, दि. ०७.०६.२०२१ अन्वये निवड समिती गठीत करण्यात आली आहे. सदर समितीच्या दि. १३ सप्टेंबर २०२३ रोजीच्या बैठकीत समितीने केलेल्या शिफारसी विचारात घेवून, संचालक, उच्च शिक्षण, महाराष्ट्र राज्य, पुणे यांनी संदर्भाधिन क्रमांक ८ येथील पत्रान्वये, शासकीय कला, वाणिज्य व विज्ञान महाविद्यालये/संस्था यामधील सहायक प्राध्यापक (निवड श्रेणी) यांची सहयोगी प्राध्यापक पदावर AGP रु.८०००/- वरुन AGP रु.९०००/- ( AL१२ ते AL१३A) मध्ये स्थाननिश्चिती करण्याचा प्रस्ताव शासनास सादर केला आहे.
# Page 2
शासन निर्णय क्रमांक: सीएएस-२०२३/प्र.क्र. ६९/मशि १
विद्यापीठ अनुदान आयोगाची अधिसूचना क्र. एफ ३.१ / २००९, दि. ३०/६/२०१० व अधिसूचना असाधारण, भाग-III,विभाग-४, दि. १८.०७.२०१८ मधील सेवांतर्गत प्रगती योजनेतंर्गत स्थाननिश्चिती करणेसंदर्भातील तरतुदींची पूर्तता करणाऱ्या, शासकीय कला, वाणिज्य व विज्ञान महाविद्यालये/संस्था आणि शासकीय अध्यापक महाविद्यालये यामधील सोबतच्या प्रपत्र “अ” मध्ये दर्शविलेल्या सहाय्यक प्राध्यापक (निवड श्रेणी) यांना त्यांच्या नावासमोर दर्शविण्यात आलेल्या दिनांकापासून सहयोगी प्राध्यापक पदावर AGP रु. ८०००/- वरुन AGP रु. ९०००/- (AL१२ ते AL१३A) मध्ये स्थाननिश्चिती करण्यास शासन मान्यता देण्यात येत आहे.
२. सोबतच्या प्रपत्र “अ” मधील अध्यापकांची वेतन निश्चिती करण्याची कार्यवाही संचालक, उच्च शिक्षण, महाराष्ट्र राज्य, पुणे हे करतील.
३. यासाठी येणारा खर्च, शासन निर्णय, उच्च व तंत्र शिक्षण विभाग, क्रमांक : संकीर्ण २०१८/प्र.क्र.५६/विशि-१, दि.०८.०३.२०१९ मध्ये दर्शविलेल्या संबंधित अर्थसंकल्पीय लेखाशिर्षाखाली खर्ची दर्शविण्यात यावा.
# Page 3