# Page 1
डॉ. होमी भाभा स्टेट युनिव्हर्सिटी, मुंबई विद्यापीठाकरीता अत्याधुनिक उपकरणे खरेदी करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- खरेदी / २०२३/प्र.क्र. ६४/विशि-२
मंत्रालय, मुंबई ४०० ०३२.
दिनांक :- ३१ ऑक्टोबर, २०२३.
वाचा :- १. कुलसचिव, डॉ. होमी भाभा स्टेट युनिव्हर्सिटी, मुंबई यांचे दि.१०.०७.२०२३रोजीचे पत्र.
२. शासन निर्णय, उद्योग, ऊर्जा व कामगार विभाग क्र.भांखस-२०१४/प्र.क्र.८२/भाग III/उद्योग-४, दि.०१.१२.२०१६.
३. शासन निर्णय, उद्योग, ऊर्जा व कामगार विभाग क्र. संकीर्ण-२०१६/प्र.क्र.२४५/उद्योग-४, दि.२४.०८.२०१७.
४. शासन निर्णय, वित्त विभाग विअप्र-२०१३/प्र.क्र.३०/२०१३/विनिमय, भाग-२ दि.१७.०४.२०१५.
प्रस्तावना :- विभागाच्या दि.१३.०२.२०१९ च्या अधिसुचनेद्वारे मुख्य महाविद्यालय म्हणून विद्यमान विज्ञान संस्था, मुंबई तसेच घटक महाविद्यालय म्हणून एलिफन्स्टन महाविद्यालय, मुंबई, सिडनहॅम महाविद्यालय, मुंबई आणि माध्यमिक प्रशिक्षण महाविद्यालय, मुंबई यांचा समावेश असलेले डॉ. होमी भाभा समूह विद्यापीठ, मुंबई स्थापन करण्यात आले आहे. आता या विद्यापीठास अत्याधूनिक यंत्रसामुग्री/उपकरणे खेरेदी करण्याचे प्रस्तावित आहे. त्यानुसार कोणती आवश्यक उपकरणे खरेदी करता येतील यासाठी प्र. संचालक, विज्ञान संस्था, मुंबई यांचे अध्यक्षतेखाली समितीचे गठन करण्यात आले होते. या समितीने यंत्रसामुग्रीची शिफारस विद्यापीठास केली आहे. त्यानुसार Semiconductor parameter analyzer with Probe Station, Vector Network analyzer with accessories, Psychometric Instruments, Battery Cycler with accessories, Gas Chromatography Mass Spectrometry, XRD Floor Model व Workstation ही अत्याधुनिक उपकरणे खरेदी करण्याचे प्रस्तावित आहेत. त्याप्रमाणे विद्यापीठाने संदर्भ क्र.१ येथील पत्रान्वये प्रस्ताव सादर केला आहे. सदरहू अत्यावश्यक सुविधा/उपकरणे उपलब्ध करुन दिल्यास संशोधक विद्यार्थ्यांना त्याचा फायदा होणार आहे. तसेच संशोधनातंर्गत विविध पदार्थांच्या नमून्यांचे पृथक्करण जलद गतीने होण्याच्या दृष्टीने या उपकरणांचा वापर होणार आहे. सदर प्रस्तावाच्या अनुषंगाने उपकरणे खरेदी करण्यासाठी प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः खरेदी/२०२३/प्र.क्र. ६४/विशि-२
शासन निर्णय :- डॉ. होमी भाभा स्टेट युनिव्हर्सिटी, मुंबई यांनी प्रस्तावित केल्यानुसार खालील
उपकरणे खरेदी करण्यासाठी एकूण अंदाजित रक्कम रु.६,१०,५२,७५०/- (अक्षरी रुपये सहा कोटी दहा लक्ष बावन्न हजार सातशे पन्नास फक्त) किंमतीची खरेदी करण्यास प्रशासकीय मान्यता देण्यात येत आहे :
---------------------------------------------------------------------
| अ.क्र. | यंत्रसामग्री | अंदाजित किंमत जीसएटी शुल्क सहित |
| १. | Semiconductor parameter analyzer with Probe Station | २,४८,३६,६४०/ |
| २. | Vector Network analyzer with accessories | ३२,५६,२१०/ |
| ३. | Psychometric Instruments (List Attached) | १६,२७,८१०/ |
| ४. | Battery Cycler with accessories | २४,९९,८८२/ |
| ५. | Gas Chromatography Mass Spectrometry | १,२५,६४,०००/ |
| ६. | XRD Floor Model | १,४७,६८,२०८/ |
| ७. | Workstation | १५,००,०००/ |
|  | एकूण अंदाजित किंमत | रु.६,१०,५२,७५०/ |
---------------------------------------------------------------------
२. सदर उपकरणांची खरेदी पुढील अटींच्या अधिन राहून करण्यात यावी.
१) सदर उपकरणे व सामुग्रीची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी. सदर प्रक्रिया शासन निर्णय, उद्योग, ऊर्जा व
कामगार विभाग, क्र.भांखस-२०१४/प्र.क्र.८२/भाग-III/उद्योग-४, दिनांक १ डिसेंबर, २०१६
च्या शासन निर्णयातील तरतुदीनुसार करण्यात यावी.
२) उद्योग, ऊर्जा व कामगार विभाग क्र. संकीर्ण-२०१६/प्र.क्र.२४५/उद्योग-४, दि.२४.०८.२०१७ च्या शासन निर्णयातील तरतूदीनुसार वरील उपकरणांची खरेदी गव्हर्नमेंट ई-मार्केटप्लेस (GeM) पोर्टलमार्फत करण्यात यावी.
३) विद्यापीठाने शासनास सादर केलेल्या वरील उपकरणांच्या तांत्रिक विनिर्देशानुसार (Technical specification) खरेदी करण्यात यावी.
४) सदरहू उपकरणे व सामुग्रीचे विनिर्देश गरजेनुसार व अद्यावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification)हे कोणत्याही विशिष्ट कंपनीला
फायदा होईल अशा रितीने तयार केलेले नसल्याबाबत खातरजमा करण्यात यावी.
त्यानंतरच याबाबींची खरेदी करण्यात यावी.
पृष्ठ ४ पैकी २
# Page 3
शासन निर्णय क्रमांकः खरेदी/२०२३/प्र.क्र. ६४/विशि-२
५) शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग III/उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
६) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर राज्यांचे दरकरार खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
७) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (pre/ Post dispatch random sample inspection ) करुन उचित व योग्य विनिर्देश (specification)असलेल्या वस्तुंचीच खरेदी करण्यात येईल, याची खात्री करण्यात यावी.
८) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management)आणि वस्तुसूची व्यवस्थापन (Inventory Management), मेन्टेनन्स योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
९) ताळमेळ प्रमाणपत्र (Reconciliation Certificate)संचालक, उच्च शिक्षण, पुणे यांनी सादर करावे.
१०)तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
११) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१२) वरील तरतूदींची काटेकोर अंमलबजावणी करण्याची सर्वस्वी जबाबदारी विद्यापीठाची राहील.
३. या कामासाठी होणारा खर्च " मागणी क्र.डब्ल्यू-२ (२२०२) सर्वसाधारण शिक्षण, (०३) विद्यापीठीय व उच्च शिक्षण, (१०२) विद्यापीठांना सहाय्य (००) (००) (३३) समूह विद्यापीठ (कार्यक्रम) (२२०२ J०६३), ३१ सहाय्यक अनुदाने वेतनेत्तर या लेखाशिर्षाखाली" या लेखाशिर्षाखाली मंजूर तरतूदीतून खर्ची टाकण्यात यावा.
४. सदर शासन निर्णय हा, शासन निर्णय, वित्त विभाग, क्रमांक विअप्र २०१३/प्र.क्र.३०/१३/ विनियम (भाग-२), दिनांक १७ एप्रिल, २०१५ मधील वित्तीय अधिकार नियम पुस्तिका, १९७८ भाग- पहिला, उपविभाग-दोन मधील अ.क्र. ४, नियम क्रमांक - ७ अन्वये अवजारे,
पृष्ठ ४ पैकी ३
# Page 4
शासन निर्णय क्रमांकः खरेदी/२०२३/प्र.क्र. ६४/विशि-२
किरकोळ साधन सामुग्री आणि उपक्रम संच विकत घेण्यास मंजूरी देण्यासाठी प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.