# Page 1
राज्यातील सर्व अकृषी विद्यापीठे, संलग्नित महाविद्यालये, अभिमत विद्यापीठे, स्वयंअर्थसहाय्यित विद्यापीठे यामधील शिक्षक व शिक्षकेतर कर्मचाऱ्यांनी यापुढे १०० टक्के उपस्थित राहण्याबाबत स्पष्टीकरणात्मक खुलासा.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण २०२०/प्र.क्र.१७८/विशि-३,
मंत्रालय, मुंबई ४०० ०३२,
दिनांक : २१ सप्टेंबर, २०२०.
संदर्भ: शासन निर्णय, उच्च व तंत्र शिक्षण विभाग, क्रमांक: संकीर्ण २०२०/प्र.क्र.१७८/विशि-३, दिनांक १८ सप्टेंबर, २०२०.
प्रस्तावनाः राज्यातील सर्व अकृषी विद्यापीठे, संलग्नित महाविद्यालये, अभिमत विद्यापीठे, स्वयंअर्थसहाय्यित विद्यापीठे यामधील शिक्षक व शिक्षकेतर कर्मचाऱ्यांनी यापुढे १०० टक्के उपस्थित राहण्याबाबत संदर्भाधीन दिनांक १८ सप्टेंबर, २०२० रोजी शासन निर्णय निर्गमित करण्यात आला आहे. याबाबत विविध शिक्षक व शिक्षकेतर संघटनांकडून निवेदने प्राप्त झाली आहेत. त्यामुळे याबाबत शासन स्तरावरुन स्पष्टीकरणात्मक खुलासा करण्याची बाब शासनाच्या विचाराधीन होती.
शासन निर्णयः
उपरोक्त संदर्भाधीन दिनांक १८ सप्टेंबर, २०२० रोजीच्या शासन निर्णयाच्या अनुषंगाने खालीलप्रमाणे स्पष्टीकरणात्मक खुलासा करण्यात येत आहे:
(१) संदर्भाधीन दिनांक १८ सप्टेंबर, २०२० रोजीच्या शासन निर्णयान्वये परीक्षा व परीक्षेच्या कामाकाजाशी संबंधित शिक्षक व शिक्षकेतर कर्मचाऱ्यांची उपस्थिती आवश्यक असणार आहे. तथापि, सदर उपस्थिती ही ऑनलाईन किंवा प्रत्यक्ष, जशी शक्य आहे त्याप्रमाणे आवश्यकतेनुसार लागू राहिल.
(२) परीक्षा व परीक्षेशी संबंधित कामाकाजाचा खोळंबा होऊ नये म्हणून विद्यापीठे / महाविद्यालयांनी उपस्थितीसंदर्भात आपल्या स्तरावर गरजेनुसार निर्णय घ्यावा. यासंदर्भात सर्व संबंधित विद्यापीठांनी/ शैक्षणिक संस्थांनी आवश्यक ती कार्यवाही त्वरीत करावी.
# Page 2
शासन निर्णय क्रमांकः संकीर्ण २०२०/प्र.क्र.१७८/विशि-३,