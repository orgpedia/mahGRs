# Page 1
शैक्षणिक वर्ष २०१८-१९ पासून राज्यात व्दितीय पाळीत सुरु असलेल्या व्यावसायिक अभियांत्रिकी व औषधनिर्माणशास्त्र पदविका अभ्यासक्रमांचे प्रथम पाळीत रुपांतर करण्यास अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. मान्यता-२०१८/(प्र.क्र.१४५/१८) तांशि-५
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २६ जून, २०१८.
संदर्भ : १) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/एनजीपी/मान्यता /२०१८/५००, दिनांक २४.०५.२०१८.
२) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/एनजीपी/मान्यता/२०१८/५६२, दिनांक ०८.०६.२०१८.
प्रस्तावना :
अखिल भारतीय तंत्र शिक्षण परिषद, नवी दिल्ली यांचेकडून शैक्षणिक वर्ष २०१८-१९ पासून
राज्यातील व्दितीय पाळीत सुरु असलेल्या व्यावसायिक अभियांत्रिकी व औषधनिर्माणशास्त्र पदविका
अभ्यासक्रमांच्या संस्थेतील अभ्यासक्रम प्रथम पाळीत रुपांतरीत करणे तसेच प्रथम पाळीत रुपांतरीत
करण्यात आलेले व्दितीय पाळीत सुरु असलेले व्यावसायीक अभियांत्रिकी व औषधनिर्माणशास्त्र
पदविका अभ्यासक्रमांच्या प्रवेश क्षमतेत बदल करणेबाबत मान्यता देण्यासंदर्भात दिनांक १४.०५.२०१८
रोजीचे ई-मेल व्दारे प्राप्त यादी तसेच दिनांक १०.०४.२०१८ रोजीचे पत्र व आदेश या व्दारे तंत्र शिक्षण
संचालनालय, महाराष्ट्र राज्य, मुंबई यांना प्राप्त झालेल्या माहितीचे अनुषंगाने संचालक, तंत्र शिक्षण
संचालनालय यांनी संदर्भीय पत्र क्रमांक १ व २ अन्वये शासनास प्रस्ताव सादर केलेला आहे. सोबत
जोडलेल्या Annexture A मधील अ.क्र. १ ते ०७ संस्थांना त्यांच्या नावासमोर दर्शविल्याप्रमाणे व्दितीय
पाळीत सुरु असलेले व्यावसायिक अभियांत्रिकी व औषधनिर्माणशास्त्र पदविका अभ्यासक्रम प्रथम पाळीत
रुपांतरीत करणे तसेच प्रथम पाळीत रुपांतरीत करण्यात आलेले व्दितीय पाळीत सुरु असलेले
व्यावसायीक अभियांत्रिकी व औषधनिर्माणशास्त्र पदविका अभ्यासक्रमांच्या Annexture A मधील
अनुक्रमांक १ व ७ येथे नमुद संस्थांना त्यांच्या नावासमोर नमुद केल्याप्रमाणे प्रवेश क्षमतेत बदल
करण्यास शासन मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मान्यता-२०१८/(प्र.क्र.१४५/१८) तांशि-५
शासन निर्णय :
अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन सोबत
जोडलेल्या Annexture A मध्ये नमूद अ.क्र. १ ते ०७ मधील व्दितीय पाळीत सुरु असलेले व्यावसायिक
अभियांत्रिकी व औषधनिर्माणशास्त्र पदविका अभ्यासक्रम प्रथम पाळीत रुपांतरीत करण्यास तसेच प्रथम
पाळीत रुपांतरीत करण्यात आलेले व्दितीय पाळीत सुरु असलेले व्यावसायीक अभियांत्रिकी व
औषधनिर्माणशास्त्र पदविका अभ्यासक्रमांच्या Annexture A मधील अनुक्रमांक १ व ७ येथे नमुद संस्थांना
त्यांच्या नावासमोर नमुद केल्याप्रमाणे प्रवेश क्षमतेत बदल करण्यास शैक्षणिक वर्ष २०१८-१९ पासून
खालील अटी व शर्तींच्या अधीन राहून शासनाची मान्यता देण्यात येत आहे.
१. प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील. सदर अभ्यासक्रमासाठी संस्थेची प्रवेश क्षमता विवरणपत्रातील त्यांच्या
नावासमोर नमूद केल्याप्रमाणे मर्यादित राहील.
२. शासनाने विहित केलेल्या तसेच अखिल भारतीय तंत्रशिक्षण परिषदेने विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य, मुंबई यांच्या संमतीने समाधानकारकरित्या करण्यात येईल.
३. सदर पदविका अभ्यासक्रमांसाठी संबंधित संस्थेने महाराष्ट्र राज्य तंत्र शिक्षण मंडळाची संलग्नता घेणे आवश्यक आहे.
४. पदविका औषधनिर्माणशास्त्र अभ्यासक्रमाच्या संस्थाप्रमुखांनी फार्मसी कौन्सील ऑफ इंडिया, नवी दिल्ली यांची मान्यता घेणे बंधनकारक राहील. सदर मान्यतेअभावी भविष्यात
काही न्यायालयीन प्रकरणे उदभवल्यास याप्रकरणी संबंधित संस्था पूर्णपणे जबाबदार राहतील. तसे हमीपत्र संबंधित संस्थाप्रमुखांनी संचालक, तंत्रशिक्षण संचालनालय, महाराष्ट्र राज्य, मुंबई यांचेकडे सादर करावयाचे आहे.
५. संबंधित संस्थेने संचालक, तंत्रशिक्षण, महाराष्ट्र राज्य, मुंबई यांचेकडे आवश्यक ते प्रक्रिया शुल्क (Processing Fee) व संयुक्त खात्यात संचित ठेव भरुन इतर कायदेशीर बाबींची पूर्तता करावी.
६. महाराष्ट्र राज्यातील विनाअनुदानित खाजगी व्यावसायिक शैक्षणिक संस्थांमधील प्रवेशाचे व शुल्काचे विनियमन करण्यासाठी आणि त्याच्याशी संबंधित किंवा तदानुषंगिक बाबींसाठी
पृष्ठ ४ पैकी २
# Page 3
शासन निर्णय क्रमांकः मान्यता-२०१८/(प्र.क्र.१४५/१८) तांशि-५
सन २०१५ चा महाराष्ट्र अधिनियम क्रमांक २८ व त्याच्याअनुषंगाने वेळोवेळी निर्गमित होणारे नियम तथा आदेश संबंधित संस्थांना लागु राहतील.
७. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी नेमावे व शासन नियमाप्रमाणे वेतन व भत्ते कर्मचाऱ्यांना देण्यात यावे. तसेच शिक्षकवृंद व इतर कर्मचाऱ्यांच्या वेतन व भत्ते इत्यादी बाबत तसेच विद्यार्थ्यांकडून शासनाकडे तक्रारी आल्यास संस्थेवर दंडात्मक कारवाई करण्याबाबत अखिल भारतीय तंत्र शिक्षण परिषदेकडे शिफारस करण्यात येईल.
८. सदर संस्था, संचालक, तंत्रशिक्षण यांच्या नियंत्रणाखाली राहिल व संबंधित अभ्यासक्रमांच्या परीक्षा महाराष्ट्र राज्य तंत्र शिक्षण मंडळ, वांद्रे, मुंबई यांच्याकडून घेतल्या जातील.
९. शिक्षण शुल्क नियामक प्राधिकरण यांनी विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्युशन (प्रोहिबिशन ऑफ कॅपिटेशन फी) अॅक्ट, १९८७ नुसार कारवाई करण्यात येईल.
१०. रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करण्यात यावी.
११. प्रथम पाळीसाठी अखिल भारतीय तंत्र शिक्षण परिषद, नवी दिल्ली, महाराष्ट्र शासन व संचालक, तंत्र शिक्षण संचालनालय, महाराष्ट्र राज्य, मुंबई यांनी विहित केलेल्या अटी/शर्ती यांची पुर्तता करणे संबंधित संस्थेस बंधनकारक राहिल.
१२. याशिवाय संचालक, तंत्र शिक्षण, महाराष्ट्र राज्य, मुंबई व संचालक, महाराष्ट्र राज्य तंत्र शिक्षण मंडळ, मुंबई यांनी घालून दिलेल्या अन्य अटी व शर्ती लागू राहतील.
# Page 4
# Page 5
# Page 6