# Page 1
अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेच्या अनुषंगाने शैक्षणिक वर्ष २०२१-२०२२ पासून विद्यमान संस्थांमध्ये NSQF अंतर्गत B.Voc. पदवी अभ्यासक्रम सुरु करणे, प्रवेश क्षमतेत वाढ/घट व अभ्यासक्रम बंद करण्यास शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०२१/प्र.क्र.१२८/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक: ३० ऑगस्ट, २०२१
वाचा : संचालक, तंत्र शिक्षण यांचे पत्र क्र.२/एनजीसी/मान्यता/२०२१/६५३, दि.२६ जुलै, २०२१
प्रस्तावना :
अखिल भारतीय तंत्र शिक्षण परिषद, नवी दिल्ली यांनी विद्यमान संस्थामध्ये NSQF अंतर्गत बी.व्होकेशनल हा पदवी अभ्यासक्रम सुरु करणे, सध्या सुरू असलेल्या अभ्यासक्रमांच्या प्रवेश क्षमतेत वाढ / घट, अभ्यासक्रम बंद करणे इत्यादीसाठी मान्यता दिलेली आहे. अखिल भारतीय तंत्र शिक्षण परिषद, नवी दिल्ली यांनी मान्यता दिलेल्या संस्थांना शासन मान्यता देण्याबाबत संचालकांनी वर नमूद पत्राव्दारे शासनास प्रस्ताव सादर केला आहे. त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
शासन निर्णय: अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन शैक्षणिक वर्ष २०२१-२०२२ पासून या शासन निर्णयासोबतच्या Annexure-A व Annexure-B मध्ये दर्शविल्यानुसार राज्यातील विद्यमान संस्थांमध्ये NSQF अंतर्गत बी.व्होकेशनल हा पदवी अभ्यासक्रम सुरु करणे, सध्या सुरू असलेल्या अभ्यासक्रमांच्या प्रवेश क्षमतेत वाढ/घट, अभ्यासक्रम बंद करणे इत्यादीसाठी खालील अटी व शर्तींच्या अधीन राहून शासनाची मान्यता देण्यात येत आहे :
१) सदर मंजूरी कायम विना अनुदान तत्वावर राहील.
२) कम्युनिटी कॉलेज योजनेंतर्गत अखिल भारतीय तंत्र शिक्षण परिषद, नवी दिल्ली यांनी B.Voc. (NSQF Level VII) पदवी अभ्यासक्रम राबविण्यासाठी तयार केलेले विशेष नियम, अटी व शर्तींचे पालन करणे संबंधित संस्थेस व स्कील नॉलेज प्रोव्हायडर यांना बंधनकारक राहील.
# Page 2
शासन निर्णय क्रमांक: टीईएम-२०२१/प्र.क्र.१२८/तांशि-४
३) सदर अभ्यासक्रमाच्या संलग्नीकरणासाठी संबंधित संस्थेने महाराष्ट्र सार्वजनिक
विद्यापीठ अधिनियम, २०१६ मधील तरतूदीनुसार संबंधित विद्यापीठाची मान्यता/संलग्नीकरण घेणे आवश्यक राहील.
४) सदर अभ्यासक्रमाचे प्रवेश हे अखिल भारतीय तंत्र शिक्षण परिषद, नवी दिल्ली यांनी
त्यांच्या अप्रॅव्हल प्रोसेस हॅण्डबुक २०२१-२०२२ मध्ये नमूद केल्याप्रमाणे संस्थास्तरावर करावेत.
५) सदर अभ्यासक्रमाच्या मुदतवाढीस अखिल भारतीय तंत्रशिक्षण परिषद, नवी दिल्ली यांची मान्यता घेण्याची कार्यवाही संस्थेने नियमाप्रमाणे करावी.
६) सदर अभ्यासक्रम कम्युनिटी कॉलेज योजनेंतर्गत राबविण्यात येत असल्याने व विद्यार्थ्यांचे प्रवेश संस्थास्तरावर होत असल्याने सदर अभ्यासक्रमास प्रवेश घेतलेल्या विद्यार्थ्यांना राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ.पंजाबराव देशमुख वसतिगृह निर्वाह भत्ता योजनेचा लाभ अनुज्ञेय असणार नाही.
२. ज्या संस्थांनी संचालक, तंत्र शिक्षण, महाराष्ट्र राज्य, मुंबई यांच्याकडे प्रोसेसिंग फी अदा केलेली नाही, त्या संस्थांकडून संचालकांनी अंतिम मान्यता देण्यापूर्वी ती वसूल करावी व केंद्रीभूत प्रवेश प्रक्रियेमध्ये या शासन मान्यतेनुसार अभ्यासक्रमाचा समावेश होण्याकरिता संचालक, तंत्र शिक्षण यांनी आवश्यक ते आदेश पुढील १५ दिवसाच्या आत निर्गमित करावेत.
# Page 3
# Page 4
# Page 5
# Page 6
# Page 7
# Page 8
# Page 9
# Page 10