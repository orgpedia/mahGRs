# Page 1
सन २०२१-२२ च्या अर्थसंकल्पीय तरतुदीमधून शासनमान्य सार्वजनिक ग्रंथालयांना सहाय्यक अनुदान (अनिवार्य) वितरीत करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं- २०२१/प्र.क्र.६०/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १७ नोव्हेंबर, २०२१.
वाचा : १) शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३,दि.२४.०६.२०२१.
२) शासन निर्णय, समक्रमांक, दि.२२.०७.२०२१ व दि.२०.०८.२०२१.
३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.
क्र.३२/२०२१-२२/६३९३,दि.२७.१०.२०२१.
प्रस्तावना : शासनमान्य सार्वजनिक ग्रंथालयांना सहाय्यक अनुदानासाठी सन २०२१-२२ या आर्थिक वर्षात मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, (०३) (०१) मध्यवर्ती, जिल्हा व तालुका ग्रंथालयांना सहाय्य ( अनिवार्य ) (२२०५ ०२९८) ३१ सहाय्यक अनुदाने ( वेतनेतर ) या लेखाशिर्षांतर्गत रु. १२२,५१,२५,०००/- (रुपये एकशे बावीस कोटी एक्कावण लाख पंचवीस हजार फक्त ) इतका निधी अर्थसंकल्पीत करण्यात आला आहे. शासनमान्य सार्वजनिक ग्रंथालयांचे सन २०२०-२१ मधील थकीत असलेले परिरक्षण अनुदान अदा करण्यासाठी संदर्भाधिन शासन निर्णय दि.२२.०७.२०२१ अन्वये रु.३६,७५,३७,५००/- निधी व दि.२०.०८.२०२१ अन्वये रु. ९,५८,६२,५००/ निधी असा एकूण ४६,३४,००,०००/- (अक्षरी रुपये सेहचाळीस कोटी चौतीस लाख फ़क्त) इतका निधी वितरीत करुन खर्च करण्यास मान्यता देण्यात आली आहे. आता ग्रंथालय संचालनालयाच्या संदर्भाधीन दि.२७.१०.२०२१ रोजीच्या पत्रानुसार शासनमान्य सार्वजनिक ग्रंथालयांचे सन २०२०-२१ मधील थकीत अनुदान अदा करण्यासाठी रु. ३२,८६,०००/- (अक्षरी रुपये बत्तीस लाख श्याऐंशी हजार फक्त ) निधी व सन २०२१-२२ मधील परिरक्षण अनुदानाचा पहिला हप्ता अदा करण्यासाठी रु.५४,४३,२३,०००/- (अक्षरी रुपये चौपन्न कोटी त्रेचाळीस लाख तेवीस हजार फ़क्त) निधी असा एकूण रु.५४,७६,०९,०००/- ( अक्षरी रुपये चौपन्न कोटी शहात्तर लाख नऊ हजार फक्त ) इतका निधी वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना मान्यता देण्याची बाब शासनाच्या विचाराधीन होती.
शासन निर्णय : शासनमान्य सार्वजनिक ग्रंथालयांचे सन २०२०-२१ मधील थकीत अनुदान अदा करण्यासाठी रु.३२,८६,०००/- ( अक्षरी रुपये बत्तीस लाख श्याऐंशी हजार फक्त ) निधी व सन २०२१-२२ मधील परिरक्षण अनुदानाचा पहिला हप्ता अदा करण्यासाठी रु. ५४,४३,२३,०००/- ( अक्षरी रुपये चौपन्न कोटी त्रेचाळीस लाख तेवीस हजार फ़क्त ) निधी असा एकूण रु.५४,७६,०९,०००/- (अक्षरी रुपये चौपन्न कोटी शहात्तर लाख नऊ हजार फक्त) इतका निधी वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे. सदर निधीचा कार्यालय निहाय तपशिल सोबतच्या विवरपत्रात नमूद केल्याप्रमाणे राहील. त्यानुषंगाने संबंधित
# Page 2
शासन निर्णय क्रमांकः मराग्रं-२०२१/प्र.क्र.६०/साशि-५,
जिल्हा ग्रंथालय अधिकारी / कार्यालय प्रमुखांना “आहरण व संवितरण अधिकारी” म्हणून घोषित करण्यात येत आहे. तसेच त्यांना ३१ - सहायक अनुदाने ( वेतनेतर ) या उद्दिष्टाखालील देयकावर “नियंत्रक अधिकारी” म्हणून प्रतिस्वाक्षरी करण्याचे अधिकार देखील प्रदान करण्यात येत आहेत.
२. उपरोक्त निधीतून शासनमान्य सार्वजनिक ग्रंथालयांचे सन २०२०-२१ मधील थकीत अनुदान तसेच सन २०२१-२२ मधील परिरक्षण अनुदानाचा पहिला हप्ता अदा करण्यात यावा.
३. सदर खर्च मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, (०३) (०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५०२९८) ३१-सहाय्यक अनुदाने ( वेतनेतर ) या लेखाशिर्षाखाली सन २०२१-२२ मध्ये अर्थसंकल्पीत तरतूदीपैकी वितरीत केलेल्या निधीतून भागविण्यात यावा.
४. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
५. शासन निर्णय, वित्त विभाग, क्र. अर्थसं - २०२१/प्र.क्र.४८/अर्थ-३, दि.२४.०६.२०२१ मधील सूचना/ अटींची पुर्तता करण्यात आली असून सदर शासन निर्णय वित्त विभागाचा अनौपचारिक संदर्भ क्र. ९६४/२०२१/व्यय-५, दि.०२.११.२०२१ अन्वये प्राप्त सहमतीस अनुसरुन निर्गमित करण्यात येत आहे.
# Page 3