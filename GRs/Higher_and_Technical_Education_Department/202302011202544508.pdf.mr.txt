# Page 1
राष्ट्रीय निवृत्ती योजनेअंतर्गत (NSDL) डीटीओ (DTO) यांना केंद्रिय अभिलेख देखभाल अभिकरण (CRA) यांच्याकडून दिल्या जाणाऱ्या सेवेचे शुल्क अदा करण्यासाठी निधी वितरीत करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : पुरक-२०२२/प्र.क्र.१२७/विशि-२
मंत्रालय विस्तार भवन, मुंबई -४०० ०३२.
दिनांक :- ३१ जानेवारी, २०२३.
संदर्भ :: - १) शासन पत्र क्र.एनपीएस-२०१९/प्र.क्र.३६६/१९/विशि-१, दि.०८.१२.२०२१.
२) शासन निर्णय क्र.एनपीएस-२०१९/प्र.क्र.३६६/१९/विशि-१, दि.२२.०२.२०२२.
३) संचालक, उच्च शिक्षण (महाराष्ट्र राज्य), पुणे यांचे दि.१४.११.२०२२ रोजीचे पत्र.
प्रस्तावना : वित्त विभागाने दि.३१.१२.२००५ दिनांक ०१.११.२००५ रोजी किंवा त्यानंतर नियुक्त होणाऱ्या राज्य शासकीय कर्मचाऱ्यांसाठी राज्यात केंद्र शासनाच्या धर्तीवर परिभाषित अंशदान निवृत्ती वेतन योजना लागू करण्यात आली आहे. त्याच धर्तीवर विभागाच्या दि.२५.०३.२०११ च्या शासन निर्णयान्वये विभागाच्या अधिपत्याखालील अकृषी विद्यापीठे व संलग्नित अशासकीय अनुदानित महाविद्यालयात दि.०१.११.२००५ किंवा त्यानंतर होणाऱ्या कर्मचाऱ्यांना सदरहु योजना योग्य त्या फेरफारासह लागु करण्यात आली आहे. राज्य शासकीय कर्मचाऱ्याप्रमाणे विभागाच्या अधिपत्याखालील अकृषी विद्यापीठे व संलग्नित अशासकीय अनुदानित महाविद्यालयांना लागू असलेल्या नवीन परिभाषित अंशदान निवृत्ती वेतन योजना, राष्ट्रीय निवृत्तीवेतन योजनेत समाविष्ट करुन सदर योजनेची अंमलबजावणी करण्यासाठी आवश्यक ती कार्यपद्धती विभागाच्या दि.१७.०३.२०२१ च्या शासन निर्णयान्वये विहित करण्यात आली आहे. राज्य शासनाने केंद्रीय अभिलेख देखभाल अभिकरण (CRA) यांच्याशी केलेल्या करारानुसार या योजनेअतंर्गत अभिकरणाकडून पुरविण्यात येणाऱ्या सेवेसाठी संदर्भ क्र.१ दि.०८.१२.२०२१ च्या शासन पत्रान्वये खालीलप्रमाणे शुल्क विहित करण्यास मान्यता देण्यात आली आहे.
1. Annual Maintenance Charge - Rs.69/ 2. Account opening Charges-Rs. 40/- (Rs.30/- if you use online PRAN Generate Module) 3. Transaction Charges - Rs.3.75/
तद्नुषंगाने संदर्भ क्र.३ येथील पत्रान्वये राष्ट्रीय निवृत्ती योजनेअंतर्गत (NSDL) डीटीओ (DTO) यांना केंद्रिय अभिलेख देखभाल अभिकरण (CRA) यांच्याकडून दिल्या जाणाऱ्या सेवेचे शुल्क अदा करण्यासाठी अंदाजित वार्षिक खर्च रु.२८,८०,०००/- इतका निधी उपलब्ध करुन देण्याची विनंती केली आहे. सदरहू विनंतीच्या अनुषंगाने सदरहू सेवेचे शुल्क अदा करण्यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय: राष्ट्रीय निवृत्ती योजनेअंतर्गत (NSDL) डीटीओ (DTO) यांना केंद्रिय अभिलेख देखभाल अभिकरण (CRA) यांच्याकडून दिल्या जाणाऱ्या सेवेचे शुल्क अदा करण्यासाठी रु.२८,८०,०००/- (अक्षरी रुपये अठ्ठावीस लक्ष ऐंशी हजार फक्त) इतका निधी वितरीत करण्यास शासन मान्यता देण्यात येत आहे.
२. सदरहू मंजूर झालेला निधी राष्ट्रीय निवृत्ती योजनेअंतर्गत (NSDL) डीटीओ (DTO) यांना केंद्रिय अभिलेख देखभाल अभिकरण (CRA) यांच्याकडून दिल्या जाणाऱ्या सेवेचे शुल्क अदा करण्यासाठी तातडीने उपलब्ध करुन देण्याची सर्वस्वी जबाबदारी संचालक ( उच्च शिक्षण), महाराष्ट्र राज्य, पुणे यांची राहील. वरील अनुदानाची सर्व कागदपत्रे व हिशेब महालेखापाल, मुंबई, महाराष्ट्र-१ किंवा प्रकरणपरत्वे महालेखापाल -२ नागपूर यांनी सदर
# Page 2
शासन निर्णय क्रमांकः पुरक-२०२२/प्र.क्र.१२७/विशि-२
कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता सादर केली पाहिजेत. तसेच याबाबतचे विनियोग प्रमाणपत्र (Utilization Certificate) शासनास सादर करण्याची सर्वस्वी जबाबदारी संचालक, उच्च शिक्षण, पुणे यांची राहील.
३. या कामासाठी होणारा खर्च "मागणी क्र. डब्ल्यू-०२, २०२२ सर्वसाधारण शिक्षण, (०३) विद्यापीठ व उच्च व शिक्षण, (१०२) विद्यापीठांना सहाय्य, (००) (००) (३४) राष्ट्रीय निवृत्ती वेतन योजनेअंतर्गत केंद्रीय अभिलेख देखभाल अभिकरणाकडून दिल्या जाणाऱ्या सेवेसाठी सेवाशुल्क (अनिवार्य) २२०२ J२६१ या लेखाशिर्षाखाली सन २०२२ २०२३ मधील मंजूर तरतूदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.