# Page 1
रिट याचिका (स्टॅम्प) क्रमांक ९३८८७/२०२० मधील मा.मुंबई उच्च न्यायालयाच्या दिनांक ११/१२/२०२० च्या निर्णयानुसार शैक्षणिक वर्ष २०२०-२१ करीता राज्यातील शासन मान्यता प्राप्त व्यवस्थापनशास्त्र पदव्युत्तर पदवी (MBA/MMS) अभ्यासक्रमाच्या अखिल भारतीय उमेदवारी प्रकारामध्ये प्रवेशाकरीता GMAT, MAT, ATMA व XAT या परीक्षा ग्राह्य धरण्याबाबत..
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : संकीर्ण-२०१९/प्र.क्र.३६३/तांशि-४.
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०००३२.
दिनांक : २२ डिसेंबर, २०२०
वाचा : १) उच्च व तंत्र शिक्षण विभाग, शासन निर्णय क्रमांक : संकीर्ण २०१९/प्र.क्र.३६३/तांशि-४ दिनांक : १६ मार्च, २०२०
२) मा. मुंबई उच्च न्यायालयाने रिट याचिका (स्टॅम्प) क्रमांक ९६८८७ / २०२० मध्ये दिनांक ११/१२/२०२० रोजी दिलेला निर्णय
३) संचालक, तंत्र शिक्षण यांचे पत्र क्रमांक २-अ/एडीएम/ याचिका / २०२०/३५७, दिनांक ११/१२/२०२०
प्रस्तावना :
शैक्षणिक वर्ष २०१९-२०२० पर्यंत राज्यातील मान्यता प्राप्त MBA/MMS पदव्युत्तर पदवी अभ्यासक्रमाच्या अखिल भारतीय जागांवरील प्रवेशासाठी राज्य सामायिक प्रवेश परीक्षा कक्षाकडून घेण्यात येणा-या MAH-MBA/MMS CET या प्रवेश परीक्षेबरोबरच राष्ट्रीय स्तरावरील आयआयएम (Indian Institute of Management) आणि एनटीए (National Testing Agency) या शासकीय यंत्रणेमार्फत घेण्यात येणारी Common Admissions Test (CAT), Common Management Admission Test (CMAT) या प्रवेश परीक्षा, विविध बिगर शासकीय संस्थांच्या संघटनेच्या वतीने घेण्यात येणा-या Graduate Management Admission Test (GMAT), Xavier Aptitude Test (XAT), Management Aptitude Test (MAT), AIMS Test for Management Admission (ATMA) प्रवेश परीक्षा ग्राहय धरण्यात येत होत्या. विविध बिगर शासकीय संस्थांच्या संघटनेच्या वतीने घेण्यात येणाऱ्या परीक्षा घेण्याची वारंवारता परीक्षा घेणाऱ्या यंत्रणेकडून गुणपत्रिका पडताळणीसाठी Online सुविधा उपलब्ध नसणे, त्यामुळे सुविधा केंद्रांवर व प्रवेश निश्चिती केंद्रावर पडताळणीसाठी येणाऱ्या अडचणी, संस्थास्तरावर प्रवेश निश्चित करीत असताना संशयित गुणपत्रिका आढळल्यास ऐन वेळेस प्रवेश रद्द करावा लागणे, बनावट गुणपत्रिका सादर केलेल्या विद्यार्थ्यांवर पोलिसांमध्ये तक्रार दाखल करावी लागणले, त्यामुळे नामांकित संस्थेतील प्रवेशापासून उमेदवार वंचित राहणे इत्यादी स्वरुपाच्या अडचणी निर्माण झाल्या होत्या. याबाबत वर नमूद दिनांक १६ मार्च,२०२० च्या शासन निर्णयाव्दारे शैक्षणिक वर्ष २०२०-२१ पासून राज्यातील मान्यता प्राप्त व्यवस्थापनशास्त्र पदव्युत्तर पदवी (MBA/MMS) अभ्यासक्रमाच्या प्रवेशाकरीता अखिल भारतीय उमेदवारी प्रकारामध्ये GMAT, MAT, ATMA व XAT व या परीक्षा ग्राह्य न धरता केवळ MAH MBA/MMS-CET, CMAT व CAT या प्रवेशा परीक्षा ग्राह्य धरण्याचा शासनाने निर्णय घेतला आहे.
# Page 2
शासन निर्णय क्रमांकः संकीर्ण-२०१९/प्र.क्र.३६३/तांशि-४.
२. दिनांक १६/३/२०२० च्या शासन निर्णयाला आव्हान देणारी रिट याचिका (स्टॅम्प) क्रमांक ९३८८७७/ २०२० श्री.अमोल जगदीश बावीसकर व इतर यांनी मा. मुंबई उच्च न्यायालयात दाखल केली होती. या रिट याचिकेच्या अनुषंगाने दिनांक १६/३/२०२० च्या शासन निर्णयाव्दारे ATMA, XAT, MAT व GMAT या प्रवेश परीक्षा MBA/MMS या पदव्युत्तर पदवी अभ्यासक्रमाकरीता वगळण्याबाबतचा निर्णय शैक्षणिक वर्ष २०२०-२१ करीता लागू न करता तो शैक्षणिक वर्ष २०२१-२२ पासून लागू करण्यात यावा, अस निर्णय मा. मुंबई उच्च न्यायालयाने दिला आहे. मा. मुंबई उच्च न्यायालयाच्या या निर्णयानुसार शैक्षणिक वर्ष २०२०-२१ मधील MBA/MMS अभ्यासक्रमाच्या प्रवेशाच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय : मा. मुंबई उच्च न्यायालयाने रिट याचिका (स्टॅम्प) क्रमांक ९३८८७/२०२० मध्ये दिनांक ११/१२/२०२० रोजी दिलेल्या निर्णयास अनुसरुन राज्यातील शैक्षणिक वर्ष २०२०-२१ मधील MBA/MMS अभ्यासक्रमाच्या प्रवेशासाठी अखिल भारतीय उमेदवारी प्रकारामध्ये GMAT, MAT, ATMA व XAT या प्रवेश परीक्षा ग्राह्य धरण्यास शासनाची मान्यता देण्यात येत आहे. उच्च व तंत्र शिक्षण विभागाच्या वर नमूद दिनांक १६/३/२०२० च्या शासन निर्णयाची शैक्षणिक वर्ष २०२१-२२ पासून अंमलबजावणी करण्यात यावी.
२. याबाबत आयुक्त, राज्य सामाईक प्रवेश परीक्षा कक्ष तथा सचिव, प्रवेश नियामक प्राधिकरण, मुंबई यांनी तातडीने कार्यवाही करावी.