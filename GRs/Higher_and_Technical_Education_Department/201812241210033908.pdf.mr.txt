# Page 1
"महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील अनधिकृत संस्था व अनधिकृत अभ्यास पाठ्यक्रम (प्रतिबंध) अधिनियम, २०१३” ची प्रभावी अमंलबजावणी करणेबाबत...
महाराष्ट्र शासन
उच्च व तंत्र शिक्षण विभाग
शासन परिपत्रक क्र. टीईएम-२०१७/प्र.क्र.४७३/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २४ डिसेंबर, २०१८
संदर्भ :- १. “महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील अनधिकृत संस्था व अनधिकृत अभ्यास पाठ्यक्रम (प्रतिबंध) अधिनियम, २०१३” २. “महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील अनधिकृत संस्था व अनधिकृत अभ्यास पाठ्यक्रम (प्रतिबंध) अधिनियम, २०१३ " अंतर्गत दिनांक ७ नोव्हेंबर, २०१३ ची अधिसूचना.
प्रस्तावना: महाराष्ट्र राज्यात कृषि, पशु व मत्स्य विज्ञान, आरोग्य, उच्च,तंत्र व व्यवसाय शिक्षण यांमधील अनधिकृत संस्था स्थापन करणाऱ्या आणि अनधिकृत अभ्यासक्रम सुरू करणाऱ्या किंवा चालविणाऱ्या व्यक्तींना प्रभावीपणे मनाई करण्याकरीता आणि त्यांच्यावर कारवाई करण्यासाठी आणि तत्संबंधित किंवा तदानुषंगिक बाबींसाठी “ महाराष्ट्र कृषि, पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील अनधिकृत संस्था व अनधिकृत अभ्यास पाठ्यक्रम (प्रतिबंध) अधिनियम, २०१३" करण्यात आला आहे. सदर अधिनियमाच्या प्रयोजनार्थ सक्षम प्राधिकारी नियुक्त करण्याबाबतची तरतूद अधिनियमाच्या कलम ५ मध्ये करण्यात आली आहे.
अधिनियमातील सदर तरतुदीस अनुसरून दिनांक ७ नोव्हेंबर, २०१३ च्या अधिसूचनेद्वारे उच्च शिक्षण, तंत्र शिक्षण व व्यवसाय शिक्षण यांमधील शिक्षण संस्था व अभ्यासक्रम याकरीता अनुक्रमे संचालक, उच्च शिक्षण संचालनालय, पुणे, संचालक, तंत्र शिक्षण संचालनालय, मुंबई व संचालक, व्यवसाय शिक्षण व प्रशिक्षण संचालनालय, मुंबई यांना सक्षम प्राधिकारी घोषित करण्यात आले आहे. राज्यात अनधिकृत संस्था व अनधिकृत अभ्यासक्रम चालविण्यात येत असल्याच्या तक्रारी शासनास प्राप्त होत आहेत.
परिपत्रक : महाराष्ट्र कृषि,पशु व मत्स्य विज्ञान, आरोग्य विज्ञान, उच्च, तंत्र व व्यवसाय शिक्षण यांमधील अनधिकृत संस्था व अनधिकृत अभ्यास पाठ्यक्रम (प्रतिबंध) अधिनियम, २०१३” या अधिनियामाच्या प्रयोजनार्थ दिनांक ७ नोव्हेंबर, २०१३ च्या अधिसूचनेद्वारे उच्च शिक्षण व तंत्र शिक्षण यांमधील शिक्षण संस्था व अभ्यासक्रम याकरीता अनुक्रमे संचालक, उच्च शिक्षण संचालनालय, पुणे व संचालक, तंत्र शिक्षण संचालनालय, मुंबई यांना सक्षम प्राधिकारी घोषित
# Page 2
शासन परिपत्रक क्रमांकः टीईएम-२०१७/प्र.क्र.४७३/तांशि-४
करण्यात आले आहे. तरी सदर अधिनियमाची प्रभावी अमंलबजावणी व्हावी, याकरीता सर्व सक्षम प्राधिकाऱ्यांनी अधिनियमातील तरतुदीप्रमाणे कार्यवाही करावी व करण्यात आलेल्या कार्यवाहीचा अहवाल शासनास सादर करावा.