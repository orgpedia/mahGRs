# Page 1
शैक्षणिक वर्ष २०१९- २० व तत्पुर्वी द्वितीय पाळी अभ्यासक्रम म्हणून मान्यता दिलेल्या राज्यातील खाजगी विनाअनुदानित संस्थेत व्दितीय पाळीत सुरु असलेल्या अभियांत्रिकी पदविका अभ्यासक्रमांना अखिल भारतीय तंत्र शिक्षण परिषद, नवी दिल्ली यांचे निर्णयाचे आधारे शैक्षणिक वर्ष २०२०-२१ पासून नियमित अभ्यासक्रम (Regular Courses) म्हणून कार्यान्वयीत करण्यास शासन मान्यता देणेबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र.मान्यता-२०२०/(प्र.क्र.६९/२०)/तांशि-५
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई-४०० ०३२,
दिनांक : २७ ऑगस्ट, २०२०.
संदर्भ :- १) अखिल भारतीय तंत्रशिक्षण परिषद, नवी दिल्ली यांचा दिनांक २९/०६/२०१९ रोजीचा ई-मेल.
२) संचालक, तंत्रशिक्षण संचालनालय, महाराष्ट्र राज्य यांचे पत्र क्रमांक १०/एनजीपी/
एआयसीटीई/वि.अ.व्दि.पा./मान्यता/२०२०/५१३, दि. ११/८/२०२०.
प्रस्तावना:
शैक्षणिक वर्ष २०१९-२० व तत्पुर्वी द्वितीय पाळी अभ्यासक्रम म्हणून मान्यता दिलेल्या राज्यातील खाजगी विनाअनुदानित संस्थेत व्दितीय पाळीत सुरु असलेल्या अभियांत्रिकी पदविका अभ्यासक्रमांना अखिल भारतीय तंत्र शिक्षण परिषद, नवी दिल्ली यांचे निर्णयाचे आधारे शैक्षणिक वर्ष २०२०-२१ पासून नियमित अभ्यासक्रम (Regular Courses) म्हणून कार्यान्वयीत करण्यास अखिल भारतीय तंत्र शिक्षण परिषद, नवी दिल्ली यांनी उपरोक्त संदर्भाधिन क्रमांक १ अन्वये मान्यता दिलेली आहे. सदर मान्यतेच्या अनुषंगाने संचालक, तंत्रशिक्षण संचालनालय, महाराष्ट्र राज्य, मुंबई यांनी उपरोक्त संदर्भाधिन क्रमांक २ अन्वये शासन मान्यता देणेबाबतचा प्रस्ताव शासनास सादर केलेला आहे.
शासन निर्णय :
शैक्षणिक वर्ष २०१९-२० व तत्पुर्वी द्वितीय पाळी अभ्यासक्रम म्हणून मान्यता दिलेल्या राज्यातील खाजगी विनाअनुदानित संस्थेत व्दितीय पाळीत सुरु असलेल्या अभियांत्रिकी पदविका अभ्यासक्रमांना अखिल भारतीय तंत्र शिक्षण परिषद, नवी दिल्ली यांचे निर्णयाचे आधारे शैक्षणिक वर्ष २०२०-२१ पासून नियमित अभ्यासक्रम (Regular Courses) म्हणून कार्यान्वयीत करण्यास कायम विना अनुदान तत्वावर खालील अटी व शर्तींच्या अधिन राहून शासन मान्यता देण्यात येत आहे.
१. सदर अभ्यासक्रमासाठी संस्थेची प्रवेश क्षमता अखिल भारतीय तंत्रशिक्षण परिषदेने मान्यता दिल्यानुसार
विवरणपत्रातील त्यांच्या नावासमोर नमूद केल्याप्रमाणे मर्यादित राहील.
# Page 2
शासन निर्णय क्रमांकः मान्यता-२०२०/(प्र.क्र.६९/२०)/तांशि-५
२. शासनाने विहित केलेल्या तसेच अखिल भारतीय तंत्रशिक्षण परिषदेने विहित केलेल्या सर्व अटी व शर्ती मान्य
असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता
संचालक, तंत्रशिक्षण संचालनालय, महाराष्ट्र राज्य यांच्या संमतीने समाधानकारक रित्या करण्यात येईल.
३. प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन
निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील. सदर अभ्यासक्रमासाठी
संस्थेची प्रवेश क्षमता विवरणपत्रातील त्यांच्या नावासमोर नमूद केल्याप्रमाणे मर्यादित राहील.
४. सदर पदविका अभ्यासक्रमांसाठी संबंधित संस्थेने महाराष्ट्र राज्य तंत्र शिक्षण मंडळाची संलग्नता/समकक्षता घेणे
आवश्यक आहे.
५. सदर व्यावसायीक पदविका अभ्यासक्रमाचे प्रवेश शासनाने मान्य केलेल्या संबंधित अभ्यासक्रमांच्या प्रवेश
नियमानुसार / पद्धतीनुसार करण्यात येतील.
६. शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या
संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई
करण्यात येईल.
७. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत.
त्यांना नियमानुसार वेतन व भत्ते देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत
तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८. संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्र शिक्षण परिषदेच्या मानकानुसार
खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात
विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्रशिक्षण परिषदेच्या
मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय, वर्गखोल्या इ.) करणे आवश्यक आहे.
९. अखिल भारतीय तंत्र शिक्षण परिषद, नवी दिल्ली यांचे निकषानुसार एकत्रित प्रवेश क्षमतेनुसार शिक्षक, भौतिक व
पायाभुत सोयी व सुविधा इ. बाबतच्या कमतरतेच्या त्रुटींची पुर्तता संस्थांनी २ वर्षात करणे आवश्यक राहील.
१०. सदर संस्था संचालक, तंत्रशिक्षण यांच्या नियंत्रणाखाली राहिल व संबंधित अभ्यासक्रमांच्या परीक्षा महाराष्ट्र राज्य
तंत्र शिक्षण मंडळ, वांद्रे, मुंबई यांचेकडून घेतल्या जातील.
११. रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे
अंमलबजावणी करणे आवश्यक राहील.
पृष्ठ ३ पैकी २
# Page 3
शासन निर्णय क्रमांकः मान्यता-२०२०/(प्र.क्र.६९/२०)/तांशि-५
१२.अभ्यासक्रमात बदल झाल्यामुळे/अभ्यासक्रम बंद झाल्यामुळे भविष्यात जी काही परिस्थीती उद्भवते त्यास संबंधित
संस्था जबाबदार राहतील. याप्रमाणे तसे हमीपत्र संबंधित संस्थांनी द्यावयाचे आहे.
१३. याशिवाय संचालक, तंत्रशिक्षण संचालनालय, महाराष्ट्र राज्य, मुंबई, महाराष्ट्र राज्य तंत्रशिक्षण मंडळ, मुंबई यांनी
घालून दिलेल्या अन्य अटी व शर्ती लागू राहतील.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28