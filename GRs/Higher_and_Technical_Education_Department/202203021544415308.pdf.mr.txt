# Page 1
वंदे मातरम सभागृह, औरंगाबाद या वास्तुचे व्यवस्थापन, उपयोजन, देखभाल इत्यादी बाबत शासनास शिफारस करण्यासाठी समिती गठीत करणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : समिती-२०२२/प्र.क्र.२६/२२/मशि-३,
मादामा कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०२ मार्च, २०२२
प्रस्तावना :
हैद्राबाद मुक्तीसंग्राम लढयात सहभागी झालेल्या स्वातंत्र्य सैनिकांच्या स्मरणार्थ बांधण्यात येत असलेल्या वंदे मातरम सभागृह, औरंगाबाद या वास्तुचे बांधकाम अंतिम टप्प्यात असून बांधकाम पुर्णत्वास आल्यानंतर सदर वास्तुचा वापर सुयोग्य प्रकारे होण्यासाठी त्याचे योग्य पध्दतीने व्यवस्थापन, उपयोजन व देखभाल करण्यासाठी सर्व अनुषंगिक मुद्यांचा अभ्यास करुन शासनास शिफारस करण्यासाठी विभागीय आयुक्त, औरंगाबाद विभाग, औरंगाबाद यांच्या अध्यक्षतेखाली समिती गठीत करण्याची बाब शासनाच्या विचाराधीन होती.
शासन निर्णय :
प्रस्तावनेत नमूद केल्याप्रमाणे शासनास शिफारस करण्यासाठी पुढीलप्रमाणे समिती गठीत करण्यात येत आहे.
-----------------------------------------------------------------
| अ.क्र.  |  | समिती सदस्यांचे नांव | पदनाम |
| १. | विभागीय आयुक्त, औरंगाबाद विभाग, औरंगाबाद. | अध्यक्ष |
| २. | जिल्हाधिकारी, औरंगाबाद. | सदस्य |
| ३. | आयुक्त, औरंगाबाद महानगरपालिका, औरंगाबाद. | सदस्य |
| ४. | मुख्य प्रशासक (न.श.), सिडको, औरंगाबाद. | सदस्य |
| ५. | सह संचालक, उच्च शिक्षण, औरंगाबाद विभाग, औरंगाबाद. | सदस्य सचिव |
-----------------------------------------------------------------
२. वरीलप्रमाणे गठीत समितीने वंदेमातरम सभागृह, औरंगाबाद या वास्तुचे योग्य पध्दतीने व्यवस्थापन, उपयोजन, देखभाल करण्यासाठी सर्व अनुषंगिक मुद्यांचा तसेच या अनुषंगाने भविष्यात शासनावर कोणताही आर्थिक भार येणार नाही याचा अभ्यास करुन १ महिन्याच्या कालावधीत शासनास अहवाल सादर करावा.
# Page 2
शासन निर्णय क्रमांकः समिती-२०२२/प्र.क्र.२६/२२/मशि-३,