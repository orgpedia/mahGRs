# Page 1
उच्च व तंत्र शिक्षण विभागाच्या अखत्यारीतील वसतीगृहांना "मातोश्री मुलांचे शासकीय वसतीगृह" व "मातोश्री मुलींचे शासकीय वसतीगृह” असे नाव देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : वसति ५३२१/प्र.क्र.३४/मशि-२,
मंत्रालय विस्तार, मादाम कामा मार्ग,
हुतात्मा राजगुरु चौक, मुंबई-४०० ०३२.
दिनांक : १६ मार्च, २०२१.
प्रस्तावना : उच्च व तंत्र शिक्षण विभागाच्या नियंत्रणाखालील उच्च शिक्षण संचालनालय, तंत्र शिक्षण संचालनालय, कला संचालनालय व अकृषि विद्यापीठांच्या अखत्यारीत शिक्षण घेणाऱ्या विद्यार्थी / विद्यार्थीनींसाठी शासकीय वसतीगृहे आहेत. शासकीय वसतीगृहे ही केवळ भितींचा निवारा न राहता, वसतीगृहे ही मुला-मुलींसाठी आधार, आपुलकी व स्नेहभाव निर्माण करणारी आधारगृहे असावीत, मुला-मुलींचे शिक्षण सहज व आनंददायी व्हावे, पालकांच्या मनात मुला-मुलींना शासकीय वसतीगृहात ठेवण्याविषयी विश्वास निर्माण व्हावा, मुला-मुलींना आपल्या घरापासून दूर शासकीय वसतीगृहात राहून शिक्षण घेत असताना वसतीगृह हे स्नेहभाव व जिव्हाळयाची उब देणारे ठिकाण आहे, हा भाव त्यांच्या मनात रुजावा या उद्देशाने मुला-मुलींच्या शासकीय वसतीगृहांना “मातोश्री” वसतीगृह असे संबोधणे संयुक्तीक राहील.
त्यानुसार उच्च व तंत्र शिक्षण विभागाच्या नियंत्रणाखालील उच्च शिक्षण संचालनालय, तंत्र शिक्षण संचालनालय, कला संचालनालय व अकृषि विद्यापीठांच्या अखत्यारीतील राज्यातील अस्तित्वातील कोणत्याही विशिष्ट नावाने संबोधण्यात न येणाऱ्या मुला-मुलींच्या वसतीगृहांना तसेच राज्यात यापुढे उच्च व तंत्र शिक्षण विभागामार्फत बांधण्यात येणाऱ्या मुला-मुलींच्या वसतीगृहांना "मातोश्री शासकीय वसतिगृह” (मुलांचे/ मुलींचे) असे नाव देण्याची बाब शासनाच्या विचाराधीन होती.
शासन निर्णय : प्रस्तावनेत नमूद केलेली वस्तुस्थिती विचारात घेऊन, उच्च व तंत्र शिक्षण विभागाच्या नियंत्रणाखालील उच्च शिक्षण संचालनालय, तंत्र शिक्षण संचालनालय व कला संचालनालय यांच्या अखत्यारीतील राज्यातील अस्तित्वातील कोणत्याही विशिष्ट नावाने संबोधण्यात न येणाऱ्या मुला-मुलींच्या वसतीगृहांना, तसेच राज्यात यापुढे उच्च व तंत्र शिक्षण विभागामार्फत बांधण्यात येणाऱ्या मुला-मुलींच्या वसतीगृहांना “मातोश्री शासकीय वसतिगृह" (मुलांचे / मुलींचे) असे नाव देण्यात यावे. तसेच याच धर्तीवर उच्च व
# Page 2
शासन निर्णय क्रमांकः वसति ५३२१/प्र.क्र.३४/मशि-२,
तंत्र शिक्षण विभागाच्या नियंत्रणाखालील अकृषि विद्यापीठामधील मुला-मुलींच्या वसतीगृहांना “मातोश्री वसतीगृह” (मुलांचे / मुलींचे) असे नाव देण्यात यावे.
२. त्यानुसार, उच्च शिक्षण संचालनालय, तंत्र शिक्षण संचालनालय व कला संचालनालय, तसेच उच्च व तंत्र शिक्षण विभागाच्या नियंत्रणाखालील अकृषि विद्यापीठांनी याबाबत आवश्यक ती कार्यवाही तातडीने करावी.