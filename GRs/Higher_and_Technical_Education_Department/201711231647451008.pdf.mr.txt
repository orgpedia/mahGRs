# Page 1
संचालक, तंत्रशिक्षण, तंत्रशिक्षण संचालनालय, महाराष्ट्र राज्य, महाराष्ट्र अभियांत्रिकी प्रशासकीय सेवा, गट-अ या पदावर नामनिर्देशनाने नियुक्ती करण्याबाबत....
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक : ससेनि-२०१७/प्र.क्र.(२८२/१७)/तांशि-१,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई-४०००३२.
दिनांक: २३ नोव्हेंबर, २०१७.
संदर्भ :- महाराष्ट्र लोकसेवा आयोगाचे पत्र क्रमांक : १५(१)/(१६४)/२६५९/सात-अ, दि. १७ नोव्हेंबर, २०१७
शासन निर्णय : महाराष्ट्र लोकसेवा आयोगाने संदर्भीय पत्रान्वये संचालक, तंत्र शिक्षण, तंत्र शिक्षण संचालनालय, महाराष्ट्र राज्य, महाराष्ट्र अभियांत्रिकी प्रशासकीय सेवा, गट-अ या पदाकरिता पात्र उमेदवाराची शिफारस केली आहे. त्यानुसार खालील स्तंभ - २ मधील उमेदवाराची त्याच्या नावासमोर दर्शविलेल्या स्तंभ-६ मधील पदावर, ते ज्या दिनांकापासून त्यांच्या पदाचा पदभार स्वीकृत करतील त्या दिनांकापासून दोन वर्षाच्या परिवीक्षाधीन कालावधीसाठी तात्पुरत्या स्वरूपात नियुक्ती करण्यात येत आहे.
--------------------------------------------------------------------------------------------------------------------
| अ. क्र | उमेदवाराचे नाव | वर्गवारी | शेरा | आयोगाने दिलेला गुणवत्ता क्रमांक | पदस्थापनेचा तपशील |
| १ | २ | ३ | ४ | ५ | ६ |
| १. | डॉ. वाघ अभय एकनाथ | अराखीव | अराखीव पदासाठी | १ | संचालक, तंत्र शिक्षण, तंत्र शिक्षण संचालनालय, महाराष्ट्र राज्य, मुंबई |
--------------------------------------------------------------------------------------------------------------------
२. उपरोक्त उमेदवाराची, संचालक, तंत्र शिक्षण, तंत्र शिक्षण संचालनालय, महाराष्ट्र राज्य, महाराष्ट्र अभियांत्रिकी प्रशासकीय सेवा, गट-अ या पदावरील नियुक्ती खालील अटी व शर्तींच्या अधीन राहून करण्यात येत आहे: १) उपरोक्त उमेदवाराची वेतनश्रेणी (रु.३७४००-६७००० अधिक ग्रेड वेतन रु.८९००/- ) अशी राहील.
सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील.
३) उपरोक्त उमेदवारास प्रथम वेतनवाढ परिवीक्षाधीन कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिवीक्षाधीन कालावधी समाधानकारकरीत्या पूर्ण केल्यानंतर अनुज्ञेय राहील.
४) उपरोक्त उमेदवाराचे परिवीक्षाधीन कालावधीतील काम किंवा वर्तणूक अयोग्य, असमाधानकारक अथवा अपेक्षित दर्जाची न आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
# Page 2
शासन निर्णय क्रमांकः ससेनि-२०१७/प्र.क्र.(२८२/१७)/तांशि-१,
५) शासन निर्णय, सामान्य प्रशासन विभाग क्र. प्रशिक्षण-२०००/प्र.क्र.६१/२००१/३९, दि. ०७/०८/२००१ अन्वये शासन सेवेतील नियुक्तीकरीता, संगणक हाताळणी / वापराबाबतचे ज्ञान एक आवश्यक अर्हता म्हणून निश्चित करण्यात आली आहे. उपरोक्त उमेदवाराने शासन निर्णय, सामान्य प्रशासन विभाग क्र. प्रशिक्षण- २०००/प्र.क्र.६१/२००१/३९, दि. १९/०३/२००३ अन्वये आवश्यक प्रमाणपत्र नियुक्ती आदेशाच्या दिनांकापासून दोन वर्षाच्या आत उपलब्ध करुन देणे आवश्यक आहे. जर त्यांनी विहीत मुदतीत प्रमाणपत्र उपलब्ध करुन दिले नाही तर उक्त कालावधी संपताच त्यांची सदर पदावरील सेवा कोणतीही पूर्वसूचना न देता समाप्त करण्यात येईल.
उपरोक्त उमेदवाराने हिंदी व मराठी भाषा परीक्षा अगोदरच उत्तीर्ण केली नसेल किंवा त्यास सदर भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा परीक्षा उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमानुसार रोखून ठेवण्यात येईल.
७) उपरोक्त उमेदवाराचे वेतन महाराष्ट्र नागरी सेवा (वेतन) नियम, १९८१ मधील तरतुदीनुसार निश्चित करण्यात येईल.
८) सदर उमेदवाराची नियुक्ती ही मा. महाराष्ट्र प्रशासकीय न्यायाधिकरण, औरंगाबाद येथे Association of Pharmacy Teachers of India यांनी दाखल केलेल्या मूळ अर्ज क्र.
५९२/२०१७ या न्यायालयीन प्रकरणामधील अंतिम निर्णयाच्या अधीन राहून करण्यात येत आहे.
उपरोक्त उमेदवाराने सदर आदेश निर्गमित झाल्याच्या दिनांकापासून एक महिन्याच्या आत नियुक्तीच्या ठिकाणी रुजू व्हावे. सदर विहीत मुदतीत जर त्यांनी नियुक्ती स्वीकारली नाही अथवा प्रस्तुत नियुक्तीच्या संदर्भात त्यांनी वरील मुदतीत काहीही कळविले नाही तर, कोणतीही पूर्वसूचना न देता त्यांच्या नियुक्तीचे सदरचे आदेश रद्द करण्यात येतील.
१०) महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम ११ (१) अन्वये उपरोक्त उमेदवाराने नियुक्तीच्या दिनांकापासून सहा महिन्याची सेवा पूर्ण होण्यापूर्वी वैद्यकीय तपासणी प्रमाणपत्र सादर करणे बंधनकारक राहील.
११) शासन निर्णय, सामान्य प्रशासन विभाग, क्र. चारित्र्य-२०१७/प्र.क्र.४८३/२०१७/१६-अ, दि. २८/०८/२०१७ नुसार विहीत करण्यात आलेल्या कार्यपद्धतीचा अवलंब करुन उमेदवाराचा चारित्र्य व पूर्व चारित्र्य पडताळणीचा अहवाल प्राप्त करण्यात येईल. उमेदवाराने सादर केलेली माहिती असत्य असल्याचे आढळून आल्यास सदरचे तात्पुरते नियुक्तीपत्र रद्दबादल करुन भारतीय दंडसंहितेनुसार फौजदारी कारवाई करण्यात येईल तसेच शासन सेवेत कायमस्वरुपी अपात्र ठरविण्यात येईल.
१२) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि. १८/०८/२००९ मधील तरतुदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-याने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर, अशा प्रकरणी शासन परिपत्रक, वित्त विभाग, क्रमांक: अंनियो १००६/८७/सेवा-४, दि. १२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम,
पृष्ठ ३ पैकी २
# Page 3
शासन निर्णय क्रमांकः ससेनि-२०१७/प्र.क्र.(२८२/१७)/तांशि-१,
१९८२ व सर्वसाधारण भविष्य निर्वाह निधी योजना लागू ठरतील. दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन परिभाषित अंशदान निवृत्तीवेतन योजना लागू ठरेल.
१३) उपरोक्त उमेदवाराचे सेवानिवृत्तीचे वय शासनाच्या प्रचलित नियमानुसार राहील.
१४) उपरोक्त उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१५) उपरोक्त उमेदवारास शासकीय सेवेचा राजीनामा द्यावयाचा असल्यास त्यास शासन परिपत्रक, सामान्य प्रशासन विभाग क्र. एसआरव्ही १०९२/१०३३/प्र.क्र.३३/९२/८, दि. ०२/१२/१९९७ मधील तरतुदीनुसार शासनास किमान एक महिन्याची पूर्वसूचना देणे अथवा एक महिन्याचे वेतन देणे आवश्यक राहील.
३. संबधित उमेदवाराने नियुक्तीच्या ठिकाणी रूजू व्हावे व त्याबाबतचा अहवाल शासनास सादर करावा .