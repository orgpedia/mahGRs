# Page 1
ग्रंथालय संचालक, ग्रंथालय संचालनालय, मुंबई यांचेकरीता नवीन वाहन (कार) खरेदी करण्यास मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं-२०२१/प्र.क्र.१७२/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०९ मे, २०२२.
संदर्भ : १) शासन निर्णय, उच्च व तंत्र शिक्षण विभाग, क्र. वाहन-२०१४/(प्र.क्र.९०/१४)/आस्था-२, दि.०६.०३.२०१७.
२) शासन निर्णय, वित्त विभाग, क्र. वाहन-२०१७/प्र.क्र.४१/१७/विनियम, दि.२८.०७.२०२० ३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.५५/२०२१-२२/वाहन खरेदी / ९८८६, दि.२७.१२.२०२१ ४) शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४.०४.२०२२ प्रस्तावना : उच्च व तंत्र शिक्षण विभागाच्या संदर्भाधिन दि.०६.०३.२०१७ रोजीच्या शासन निर्णयान्वये ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचेकरीता एक वाहन (कार) व एक वाहन चालक पद अनुज्ञेय करण्यात आलेले आहे.
वित्त विभागाच्या संदर्भाधिन दि.२८.०७.२०२० रोजीच्या शासन निर्णयान्वये राज्यस्तरीय विभाग प्रमुखास अनुज्ञेय असलेल्या वाहनाची किंमत मर्यादा रू. १० लक्ष (वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभुत साहित्य (Accessories) इत्यादी अंतर्भूत करून) अनुज्ञेय करण्यात आली आहे.
ग्रंथालय संचालनालयाचे सध्यास्थितीतील वाहन टाटा इंडिगो वाहन क्र.MH-०१-ZA-००४९ हे वाहन सतत नादुरुस्त होत असल्यामुळे ग्रंथालय संचालकांच्या दि.२१.०१.२०२० रोजीच्या आदेशान्वये सदर वाहन निर्लेखित करण्यात आलेले आहे.
यानुषंगाने ग्रंथालय संचालकांडून प्राप्त संदर्भाधिन दि. २७.१२.२०२१ रोजीच्या प्रस्तावास अनुसरुन ग्रंथालय संचालक, ग्रंथालय संचालनालय, मुंबई यांचेकरीता नवीन वाहन (कार) खरेदी करण्यास मान्यता देण्याची बाब शासनाच्या विचाराधिन होती.
शासन निर्णय : ग्रंथालय संचालक, ग्रंथालय संचालनालय, मुंबई यांचेकरीता निर्लेखित केलेल्या वाहनाच्या बदल्यात रू. १०.०० लक्ष किंमत मर्यादेत ( वाहनाची किंमत + वस्तू व सेवा कर + टेंम्पररी रजिस्ट्रेशन चार्जेस + सहाय्यभूत साहित्य इत्यादी) नवीन वाहन (कार) खरेदी करण्यास याद्वारे शासन मान्यता देण्यात येत आहे.
२. शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/उद्योग-४, दि. ०१.१२.२०१६ व क्र. संकीर्ण-२०१६/प्र.क्र. २१५ / उद्योग -४, दि. २४.०८.२०१७ मधील तरतूदीनुसार सदर वाहन खरेदी GeM Portal वरुन विहित पद्धतीने करण्यात यावी.
# Page 2
शासन निर्णय क्रमांकः मराग्रं-२०२१/प्र.क्र.१७२/साशि-५,
३. सदर वाहन खरेदीसाठीचा खर्च मागणी क्र. डब्ल्यू-४, २२०५, कला व संस्कृती, १०५, सार्वजनिक ग्रंथालये,(०१) ग्रंथालय संचालनालय, (०१) (०१) ग्रंथालय संचालनालय, ( २२०५ ०२५१ ) (अनिवार्य) २१ सामग्री व पुरवठा या लेखाशिर्षाखाली सन २०२२-२३ मधील उपलब्ध तरतूदीतून भागविण्यात यावा.
४. सदर शासन निर्णय वित्त विभागाचा अनौपचारिक संदर्भ क्र. ४९/२०२२/विनियम, दि.११.०२.२०२२ व क्र. ४७७/२०२२/व्यय-५, दि.२८.०४.२०२२ अन्वये प्राप्त सहमतीस अनुसरुन निर्गमित करण्यात येत आहे.