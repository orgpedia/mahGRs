# Page 1
जिल्हा वार्षिक योजना (सर्वसाधारण) अंतर्गत
राबवावयाच्या “शासकीय महाविद्यालयांचा
विकास” या जिल्हास्तरीय योजनेत संस्थाचा
समावेश करणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र.संकीर्ण-२०२४/प्र.क्र.७५/मशि-३,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ०६ जून, २०२४.
वाचा :-
शासन निर्णय, उच्च व तंत्र शिक्षण विभाग, क्र. संकीर्ण-२०१५/(३२०/१५)/मशि-३, दि.२९ डिसेंबर, २०१६.
प्रस्तावना :-
उच्च शिक्षण संचालनालयाच्या अंतर्गत येत असलेल्या शासकीय संस्था/महाविद्यालये यामधील
बांधकामे तसेच प्रयोगशाळा उपकरणे व साधनसामुग्री खरेदी तसेच आधुनिकीकरणाची कामे करण्यासाठी
जिल्हा वार्षिक योजना (सर्वसाधारण) अंतर्गत “शासकीय महाविद्यालयांचा विकास” या जिल्हास्तरीय
योजनेतून निधी उपलब्ध करुन दिला जातो. सदर योजनेसाठी संदर्भिय दिनांक २९/१२/२०१६ रोजीच्या
शासन निर्णयान्वये मार्गदर्शक सुचना निर्गमित करण्यात आल्या आहेत. सदर शासन निर्णयामध्ये समाविष्ट्ट
केलेल्या महाविद्यालयीन संस्थांच्या यादीमध्ये उद्योग, ऊर्जा, कामगार व खनिकर्म विभागातंर्गत
१) ना.मे.लोखंडे महाराष्ट्र श्रम विज्ञान संस्था, मुंबई व २) ना.मे.लोखंडे महाराष्ट्र श्रम विज्ञान संस्था, नागपूर
या दोन संस्थाचा समावेश करणेबाबतचा प्रस्ताव शासनाच्या विचाराधीन होता.
शासन निर्णय :-
जिल्हा नियोजन समिती कडून जिल्हा वार्षिक योजना (सर्वसाधारण योजना) अंतर्गत “शासकीय
महाविद्यालयांचा विकास” या योजनेमध्ये संदर्भिय दिनांक २९/१२/२०१६ रोजीच्या शासन निर्णयामधील
अ.क्र.१ येथील मुंबई व अ.क्र.१३ येथील नागपूर या जिल्यासमोरील नमूद महाविद्यालये/संस्था यांच्या
नावांमध्ये अनुक्रमे ना.मे.लोखंडे महाराष्ट्र श्रम विज्ञान संस्था, मुंबई व ना.मे.लोखंडे महाराष्ट्र श्रम विज्ञान
संस्था, नागपूर या दोन संस्थाचा समावेश करण्यास मान्यता देण्यात येत आहे. सदर संस्था उद्योग, ऊर्जा,
कामगार व खनिकर्म विभागाच्या अधिनस्त असल्याने योजनेच्या अंमलबजावणीच्या अनुषंगाने आवश्यक त्या
मार्गदर्शक सूचना व निकष त्या विभागाकडून स्वतंत्रपणे विहित करण्यात येतील.
२. सदर शासन निर्णय नियोजन विभागाच्या अनौपचारीक संदर्भ क्र.४८/१४८१, दिनांक ०१/१२/२०२३
अन्वये तसेच वित्त विभागाच्या अनौपचारीक संदर्भ क्र.९२/२०२४/व्यय-१६, दिनांक १९/०३/२०२४ अन्वये
दिलेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः संकीर्ण-२०२४/प्र.क्र.७५/मशि-३
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध