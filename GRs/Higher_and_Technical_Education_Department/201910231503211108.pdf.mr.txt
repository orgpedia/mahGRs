# Page 1
उच्च शिक्षण संचालनालयाच्या अधिपत्याखालील शासकीय/आशासकीय अनुदानित महाविद्यालये/ संस्था यांच्याशी संबंधीत न्यायालयीन प्रकरणे हाताळण्याबाबत...
महाराष्ट्र शासन
उच्च व तंत्र शिक्षण विभाग
शासन परिपत्रक क्र. न्यायाप्र-२०१९/प्र.क्र. ३९३/मशि-५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- २३ ऑक्टोबर, २०१९
वाचा: १) शासन परिपत्रक क्रमांक न्यायाप्र-२२१५/प्र.क्र.३०/आस्था-१ दिनांक ३०.०१.२०१५.
२) शासन परिपत्रक क्रमांक संकीर्ण-२०१५/(प्र.क्र.२९१/१५)/मशि-१ दिनांक ०१.७.२०१५.
३) शासन निर्णय क्रमांक न्यायाप्र-२०१८/प्र.क्र.३२४/मशि-५ दिनांक १८.१२.२०१८.
परिपत्रक
-----------------------------------------------------------------------------------
| न्यायालयीन प्रकरणे हाताळण्याबाबत अनुसरावयाच्या कार्यपध्दतीबाबत शासन |
| परिपत्रक क्रमांक न्यायाप्र-२००९/प्र.क्र.२२०/०९/मशि-५ दिनांक ०८.१०.२००९ चे |
| पुनर्विलोकन करून दिनांक ०१.७.२०१५ रोजीच्या परिपत्रकान्वये आणि शासन निर्णय क्रमांक |
| न्यायाप्र-२०१८/प्र.क्र.३२४/मशि-५ दिनांक १८.१२.२०१८ अन्वये सदर परिपत्रक व शासन |
| निर्णयाचे काटेकोरपणे पालन करण्याबाबतचे निर्देश देण्यात आलेले आहेत. |
| २. तथापि, प्रकरण सुनावणीस येण्यापूर्वी योग्य वेळी उत्तर दाखल करणे, सुनावणीस |
| उपस्थित राहणे आणि सुनावणीवेळी न्यायालयात झालेल्या घडामोडींबाबत तसेच संबंधित |
| सरकारी वकील/सहाय्यक सरकारी वकील किंवा सादरकर्ता अधिकारी यांना प्रकरणाशी |
| निगडीत असलेली माहिती देण्यास संबंधित विभागीय सहसंचालकांचे कर्तव्य आहे. मात्र, |
| अशा कार्यवाही होत नसल्याचे शासनाच्या निदर्शनास आले आहे. त्यामुळे संबंधीत विभागीय |
| सहसंचालक यांनी उक्त परिपत्रक व शासन निर्णयान्वये दिलेल्या आदेशासोबत खालील |
| अटींचे कोटेकोरपणे पालन करावेः |
| अ) संबंधीत अधिकारी ज्या दिनांकास न्यायालयात उपस्थित होते त्या दिनांकास |
| कोणत्या वकीलांना भेटले, कोणत्या दिनांकास सरकारी वकीलांशी सल्लामसत |
| केली किंवा निर्देश दिले याबाबत शासनास अवगत करण्यात यावे. |
| आ) मा. न्यायालयात शासनाच्यावतीने कोणत्या सरकारी वकीलांनी युक्तीवाद |
| केला, युक्तीवाद हा याचिकाकर्त्याच्या मागणीच्या अनुषंगाने झाला किंवा |
| नाही, सुनावणी दरम्यान मा.न्यायालयाने कोणते आदेश/निर्देश किंवा निर्णय |
| दिला, सदरचा निर्णय हा शासनाच्या ध्येय धोरणाविरूध्द आहे किंवा कसे |
| याबाबतचा सविस्तर अहवाल संचालकांमार्फत त्याच दिवशी किंवा कोणत्याही |
| परिस्थिती दुसऱ्या दिवशी शासनास सादर करण्यात यावा. |
-----------------------------------------------------------------------------------
# Page 2
शासन परिपत्रक क्रमांकः न्यायाप्र-२०१९/प्र.क्र. ३९३/मशि-५
-----------------------------------------------------------------------------
| इ) कनिष्ठ न्यायालयामध्ये झालेल्या निर्णयाविरूध्द वरिष्ठ न्यायालयात अपील |
| करण्यासारखी परिस्थिती आहे किंवा कसे याबाबत शासनास संबंधीत |
| सरकारी वकीलांच्या अभिप्रायासह तात्काळ कळविण्यात यावे. |
| ३. उक्त सविस्तर अहवाल संचालकांमार्फत जोपर्यंत शासनास सादर करण्यात येत |
| नाही, तोपर्यंत संबंधीत अधिकाऱ्यास अनुज्ञेय केल्याप्रमाणे दाखल करण्यात आलेले |
| प्रतिपूर्तीचे देयक मंजूर करण्यात येऊ नये. |
| ४. सदर शासन परिपत्रक महाराष्ट्र शासनाच्या www.maharashtra.gov.in या |
| वेबसाईटवर प्रसिध्द करण्यात आले असून त्याचा संगणक सांकेतांक |
| २०१९१०२३१५०३२१११०८ असा आहे. हे परिपत्रक डिजीटल स्वाक्षरीने साक्षांकित करून |
| काढण्यात येत आहे. . |
-----------------------------------------------------------------------------
महाराष्ट्राचे राज्यपाल यांच्या आदेशानुसार व नांवाने.
VINOD
VASANT DALVI
( वि. व. दळवी ) अवर सचिव, महाराष्ट्र शासन प्रत, १) मा. मुख्य सचिव, महाराष्ट्र राज्य, मंत्रालय, मुंबई.
२) सर्व अपर मुख्य सचिव/प्रधान सचिव/सचिव (सर्व मंत्रालयीन विभाग, मंत्रालय, मुंबई.
३) मा. राज्यपाल, महाराष्ट्र राज्य यांचे सचिव, राजभवन, मुंबई (दोन प्रती).
४) मा. मुख्यमंत्री यांचे प्रधान सचिव/सचिव, मुख्यमंत्री सचिवालय, मंत्रालय, मुंबई.
५) मा. मुख्यमंत्री यांचे खाजगी सचिव, मंत्रालय, मुंबई.
६) सर्व मंत्री/राज्यमंत्री यांचे स्वीय सहाय्यक, मंत्रालय, मुंबई.
७) मा. मंत्री, उच्च तंत्र शिक्षण यांचे विशेष कार्य अधिकारी, मंत्रालय, मुंबई.
८) मा. राज्यमंत्री, उच्च तंत्र शिक्षण यांचे खाजगी सचिव, मंत्रालय, मुंबई.
९) संचालक, उच्च शिक्षण, महाराष्ट्र राज्य पुणे.
१०) सर्व विभागीय सहसंचालक, उच्च शिक्षण.
११) सर्व प्राचार्य, शासकीय/अशासकीय अनुदानित महाविद्यालय यांना संबंधीत विभागीय सहसंचालकांमार्फत.
१२) कक्ष अधिकारी (मशि-६), उच्च व तंत्र शिक्षण विभाग, मंत्रालय, मुंबई - ३२ १३) कक्ष अधिकारी (मशि-१), उच्च व तंत्र शिक्षण विभाग, मंत्रालय, मुंबई-३२ १४) निवड नस्ती मशि-१.
पृष्ठ २ पैकी २