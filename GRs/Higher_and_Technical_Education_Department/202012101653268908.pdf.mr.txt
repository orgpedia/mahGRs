# Page 1
महाराष्ट्र अकृषि विद्यापीठे प्रमाणसंहिता (शिक्षकेतर कर्मचाऱ्यांचे सुधारित वेतन) नियम, २०२० अनुषंगाने सूचना.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: वेतन-२०१९/प्र.क्र.२७८/१९/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख:- १० डिसेंबर, २०२०
वाचा: १) शासन अधिसूचना, उच्च व तंत्र शिक्षण विभाग क्र. वेतन-२०१९/प्र.क्र.२७८/१९/विशि-१, दि.०८.१२.२०२० २) शासन अधिसूचना, उच्च व तंत्र शिक्षण विभाग क्र. वेतन-२०१९/प्र.क्र.२७८/१९/विशि-१, दि.०८.१२.२०२०
शासन निर्णय: महाराष्ट्र सार्वजनिक विद्यापीठ अधिनियम, २०१६ मध्ये समाविष्ट अकृषि विद्यापीठे व कवि कुलगुरू कालिदास संस्कृत विश्वविद्यालय, रामटेक या विद्यापीठांमधील शिक्षकेतर कर्मचारी यांना सातवा वेतन आयोग लागू करण्याबाबत राज्य मंत्रिमंडळाच्या दि.१४.१०.२०२० रोजीच्या मंत्रिमंडळ बैठकीमध्ये खालीलप्रमाणे निर्णय घेतलेला आहे.
१) राज्यातील अकृषी विद्यापीठांमधील शिक्षकेत्तर कर्मचा-यांना पाचव्या व सहाव्या वेतन आयोगानुसार ज्या पदांची वेतनश्रेणी अचूक आहे तसेच ज्या पदांची पाचव्या वेतन आयोगाची वेतनश्रेणी योग्य आहे, मात्र सहाव्या वेतन आयोगाच्या अधिसूचनेत सदर वेतनश्रेणीत बदल होऊन त्यानुसार सहाव्या वेतन आयोगाची वेतनश्रेणी सुधारित झालेली आहे, अशा पदांना पाचव्या वेतन आयोगाची वेतनश्रेणी आधारभूत मानून त्यानुसार समकक्ष सहाव्या वेतन आयोगाची वेतनश्रेणी अनुज्ञेय करून त्याप्रमाणे समकक्ष सातव्या वेतन आयोगाची सुधारित वेतनश्रेणी, राज्याच्या सध्याच्या आर्थिक स्थितीचा विचार करुन, दि. ०१ जानेवारी, २०१६ पासून काल्पनिकरित्या मंजूर करुन, प्रत्यक्ष आर्थिक लाभ दि. ०१ नोव्हेंबर, २०२० पासून देण्यास मान्यता देण्यात आली.
२) पाचव्या वेतन आयोगाची वेतनश्रेणी आधारभूत मानून सकमक्ष सहावा व समकक्ष सातव्या वेतन आयोगाची वेतनश्रेणी अनुज्ञेय होणार असल्याने सहाव्या वेतन आयोगामध्ये ज्या कर्मचाऱ्यांना अतिरिक्त रक्कम प्रदान झालेली आहे अशा प्रकरणी अतिप्रदानाची रक्कम त्यांच्याकडून वसूल करण्यास मंजूरी देण्यात आली.
३) राज्यातील ६ अकृषि मुंबई, पुणे, औरंगाबाद, कोल्हापूर, अमरावती, नागपूर विद्यापीठात विद्यापीठ स्तरावर मुद्रणालये अस्तित्वात आहेत. या विद्यापीठ मुद्रणालयातील कर्मचाऱ्यांची वेतन अदायगीचे दायित्व विद्यापीठ निधीतून देण्यात येते. तथापि अशा कर्मचाऱ्यांना वेतन आयोगाच्या सुधारित वेतनश्रेण्या शासन स्तरावरुन लागू करण्यात येतात. विद्यापीठ मुद्रणालयातील पदांना पाचव्या वेतन आयोगाची वेतनश्रेणी आधारभूत मानून त्यानुसार समकक्ष वेतनश्रेणी सहाव्या वेतन आयोगाची वेतनश्रेणी दि.०१.०१.२००६ पासून अनुज्ञेय करून त्याप्रमाणे समकक्ष सातव्या वेतन आयोगाची वेतनश्रेणी,
# Page 2
शासन निर्णय क्रमांकः वेतन-२०१९/प्र.क्र.२७८/१९/विशि-१
राज्याच्या सध्याच्या आर्थिक स्थितीचा विचार करुन, दि. ०१ जानेवारी, २०१६ पासून काल्पनिकरित्या मंजूर करुन, प्रत्यक्ष आर्थिक लाभ दि. ०१ नोव्हेंबर, २०२० पासून देण्यास मान्यता देण्यात आली.
४) सन २००९ ते २०१२ या कालावधीत आकृतीबंधामध्ये नव्याने समाविष्ट झालेल्या पदांना सातवा वेतन आयोग लागू करण्याबाबत विधी व न्याय विभाग व वित्त विभागाशी विचारविनियम करून मंत्रिमंडळाच्या मान्यतेने स्वतंत्रपणे निर्णय घेण्यास मंजूरी देण्यात आली.
५) मा. न्यायालयात न्यायप्रविष्ठ असलेल्या पदांच्या बाबतीत मा. न्यायालयाचे अंतिम आदेश झाल्यावर विधी व न्याय विभाग व वित्त विभाग यांच्या सल्ल्याने स्वतंत्रपणे मंत्रिमंडळाच्या मान्यतेने निर्णय घेण्यास मंजूरी देण्यात आली.
२. राज्यमंत्रिमंडळाने उपरोक्त प्रमाणे घेतलेल्या निर्णयाच्या अनुषंगाने सविस्तर शासन अधिसूचना