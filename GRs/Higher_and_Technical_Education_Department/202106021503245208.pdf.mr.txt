# Page 1
राज्यातील अकृषी विद्यापीठे व महाविद्यालयातील विद्यार्थ्यांसाठी नवीन स्वरुपात “विद्यार्थी जीवन विमा योजना" लागू करण्याच्या दृष्टीने समिती गठीत करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक-संकीर्ण-२०२१/प्र.क्र.१४/विशि-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २ जून, २०२१
वाचा:- १) उच्च व तंत्र शिक्षण विभाग, शासन निर्णय क्रमांक : टीईएम-२०११/(११/२०११)/तांशि-४ दि. २५.०८.२०११ २) उच्च शिक्षण संचालनालय, महाराष्ट्र राज्य, पुणे यांचे क्र.वीजीवी-१२१/प्र.क्र.२२/म.वि.०१/१९८०, दि. १७.०२.२०२१ चे पत्र.
प्रस्तावना : राज्यातील विद्यापीठ व महाविद्यालयीन विद्यार्थ्यांच्या आरोग्य व जीवनाच्या दृष्टीकोनातून “विद्यार्थी अपघात विमा योजना” एक महत्वाची व आवश्यक बाब आहे. उच्च व तंत्र शिक्षण विभागाअंतर्गत, तंत्र शिक्षण संचालनालयाच्या अखत्यारित येणाऱ्या, महाराष्ट्र राज्यातील, सर्व व्यावसायिक अभ्यासक्रमाच्या पदवी, पदविका विद्यार्थ्यांसाठी संदर्भ क्र. २ अनुसार “अमर्त्य शिक्षण विमा योजना” व “विद्यार्थी अपघात विमा योजना लागू करण्यात आली आहे.
“विद्यार्थी अपघात विमा योजना” आणखी सक्षमरित्या राबविण्यात यावी व त्याची काटेकोरपणे अंमलबजावणी विद्यापीठात, महाविद्यालयात व इतर उच्च व तंत्र शिक्षण विभागाच्या अखत्यारित येणाऱ्या शैक्षणिक संस्थांमध्ये व्हावी. तसेच सदर योजनेचा लाभ विद्यार्थी व त्यांच्या पालकांना मिळावा यासाठी विमा योजनेचा अभ्यास व त्या योजनेमध्ये कालानुरुप योग्य बदल करुन, नवीन विद्यार्थी अपघात विमा योजना तयार करण्याच्या दृष्टीकोनातून तसेच राज्यातील सर्व अकृषी विद्यापीठे, महाविद्यालयांमध्ये “विद्यार्थी अपघात विमा योजना” किंवा या माध्यमातून अस्तित्वात येणारी नवीन योजना सर्व विद्यार्थ्यांसाठी समान असावी यासाठी तज्ञ व्यक्तींची समिती गठीत करण्याची बाब शासनाच्या विचाराधिन होती. त्यासाठी शासनाने खालील प्रमाणे समिती गठीत करण्याचा निर्णय घेण्यात आला आहे.
शासन निर्णय :
राज्यातील अकृषी विद्यापीठातील व महाविद्यालयातील विद्यार्थ्यांसाठी लागू असलेल्या “विद्यार्थी अपघात विमा योजना" या योजनेचा अभ्यास करून कालानुरुप नवीन स्वरुपातील योजना निश्चित करण्यासाठी खालील प्रमाणे तज्ञ समिती गठीत करण्यात येत आहे.
# Page 2
शासन निर्णय क्रमांकः संकीर्ण-२०२१/प्र.क्र.१४/विशि-५
---------------------------------------------------------------------------------
| अ.क्र. | नाव | पदनाम | समिती पदनाम |
| १ | डॉ. धनराज माने | संचालक, उच्च शिक्षण, महाराष्ट्र राज्य | अध्यक्ष |
| २ | डॉ. अभय वाघ | संचालक, तंत्र शिक्षण, महाराष्ट्र राज्य | सदस्य |
| ३ | डॉ. किरण माणगावकर | प्राचार्य, खालसा महाविद्यालय, मुंबई | स्य |
| OC ४ | डॉ. फैज अन्सारी | एम.बी.बी.एस., डी.एन.बी., ऑर्थोपेडीक | सदस्य |
| ५ | डॉ. आर. के. दुग्गल | प्रोफेसर इन्श्युरन्स इन्स्टिटयुट ऑफ इंडीया, मुंबई | सदस्य |
| ६ | डॉ. अर्जिता शिंदे | कनिष्ठ प्रशासन अधिकारी, उच्च शिक्षण संचालनालय, पुणे | समन्वयक |
---------------------------------------------------------------------------------
समितीची कार्यकक्षा : समिती खालील बाबींवर अभ्यास करेल.
१) विद्यापीठ व महाविद्यालय स्तरावर विद्यार्थ्यांना शैक्षणिक शुल्कामध्ये “गट विमा” या शिर्षाखाली सध्या आकारण्यात येणारे शुल्क.
२) सध्याच्या प्रचलित योजनेचा अभ्यास करणे“ .गट विमा” किंवा “अपघात विमा” योजनांमध्ये सध्या समाविष्ट असणाऱ्या बाबी.
३) प्रस्तावित विमा योजना सार्वसमावेशक कशी असेल याचा अभ्यास करणे. या योजनेची
अंमलबजावणी / सुविधा देण्यासाठी इन्श्युरन्स कंपनी देत असलेल्या योजनांचा अभ्यास करुन विद्यापीठाला योग्य राहिल अशी योजना तयार करणे. तसेच विमा हक्क प्रकियेचा अभ्यास करणे.
४) बदलत्या काळात अपघात विमा याबरोबरच साथरोग प्रतिबंधक विम्याच्या लाभ देणेविषयी अभ्यास करणे.
५) विम्याचा प्रिमिअम कमीत कमी कसा ठेवता येईल याचा अभ्यास करुन शिफारस करणे.
६) Claim Settlement ची प्रक्रिया सुलभ कशी राहिल याचा अभ्यास करुन शिफारस करणे.
७) बदलत्या काळानुसार विद्यार्थी विमा योजनेत समावेश करावयाच्या महत्वाच्या व अन्य बाबी.
८) विमा योजनेमध्ये तंत्रज्ञानावर आधारित विमा सुविधेचा देखील समावेश करणे.
९) विमा योजनेचा लाभ विद्यार्थ्यांपर्यंत पोहोचण्याच्या दृष्टीने प्रणाली निर्माण करणे.
१०) राज्यातील सर्व अकृषी विद्यापीठे, महाविद्यालयांमध्ये विमा योजनेची एकसमानता
आणण्यासाठी विचारविमर्श करुन सुयोग्य योजनेची शिफारस करणे.
२. समिती उपरोक्त विषयांबाबत अभ्यास करुन आपला अहवाल तीन महिन्यांमध्ये शासनास सादर करेल .
पृष्ठ ३ पैकी २
# Page 3
शासन निर्णय क्रमांकः संकीर्ण-२०२१/प्र.क्र.१४/विशि-५