# Page 1
राष्ट्रीय उच्चतर शिक्षा अभियान (RUSA) या योजनेअंतर्गत राज्य शासनाने उपलब्ध करुन दिलेला निधी संयुक्त खात्यात जमा करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. रूसायो-२०१६/प्र. क्र. १४७/विशि-३
हुतात्मा राजगुरू चौक, मादाम कामा मार्ग,
मंत्रालय, विस्तार भवन, मुंबई - ४०० ०३२.
दिनांक :- १७ जानेवारी, २०१८
वाचा: (१) राज्य प्रकल्प संचालनालयाचे पत्र क्र. राप्रसं/रुसा/२०१७-१८/१३१९, दि. १८/१२/२०१७
(२) राज्य प्रकल्प संचालनालयाचे पत्र क्र. राप्रसं/रुसा/२०१७-१८/२४,
दि. १०/०१/२०१८
(३) शासन परिपत्रक वित्त विभाग, क्र. अर्थसं-२०१७/प्र.क्र. ७५/अर्थ-३,
दि. १८/०४/२०१७
प्रस्तावना: राज्यामध्ये प्राथमिक शिक्षणाचे सबलीकरण करण्यासाठी राबविण्यात आलेल्या सर्व शिक्षा अभियान व राष्ट्रीय माध्यमिक शिक्षा अभियानाच्या यशस्वीतेमुळे उच्च शिक्षणाची गुणवत्ता व पाया यांचे सबलीकरण करण्यासाठी एकछत्री योजना अभियान स्वरूपात राबविण्याकरीता केंद्र शासनाने राष्ट्रीय उच्चतर शिक्षा अभियान (RUSA) ही योजना १२ व्या व १३ व्या पंचवार्षिक योजनेमध्ये राबविण्याचे ठरविले आहे. महाराष्ट्र राज्यात उच्च शिक्षणात गुणवत्ता, सर्वदूर संधी, समानता यासाठी केंद्र शासनाने तयार केलेल्या राष्ट्रीय उच्चतर शिक्षा अभियानाच्या अंमलबजावणीबाबत दि. २१/०४/२०१५ रोजी मंत्रीमंडळाच्या बैठकीत निर्णय घेण्यात आलेला आहे. राज्य मंत्रिमंडळाने घेतलेल्या निर्णयाच्या अनुषंगाने ही योजना राज्यात प्रभावीपणे राबविण्यासाठी राज्य प्रकल्प संचालनालयाची स्थापना करण्यात आलेली आहे. केंद्र शासनाकडून प्राप्त झालेला निधी महाराष्ट्र राज्य उच्च शिक्षण परिषदेस मंजूर करुन वितरीत करण्यास मान्यता देण्याची बाब विचाराधीन होती.
शासन निर्णयः राष्ट्रीय उच्चतर शिक्षा अभियान अंतर्गत मानव संसाधन विकास मंत्रालय, नवी दिल्ली यांनी ३ विद्यापीठे यांच्या पायाभूत विकासासाठी केंद्र हिश्श्यापोटी उपलब्ध करुन दिलेला निधी रुपये १८.०० कोटी इतका निधी राज्य प्रकल्प संचालक, राष्ट्रीय उच्चतर शिक्षा अभियान यांच्या खात्यामध्ये जमा करण्यास शासनाची मान्यता देण्यात येत आहे.
२. या संदर्भात झालेला खर्च सक्षम प्राधिकाऱ्याकडून प्रमाणित करुन घेण्याच्या अटीच्या अधिन राहून मंजूर करण्यात येत आहे. वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता राज्य प्रकल्प संचालनालयाने सादर केली पाहीजेत. राज्य प्रकल्प संचालनालयास केंद्र शासनाने ज्या प्रयोजनार्थ निधी
# Page 2
शासन निर्णय क्रमांकः रूसायो-२०१६/प्र.क्र. १४७/विशि-३
मंजूर केलेला आहे त्या निधीचा वापर त्या प्रयोजनासाठी करावा. खरेदी व बांधकामांची मान्यता विद्यापीठ लेखा संहितेनुसार सक्षम प्राधिकाऱ्यामार्फत घेण्यात यावीत. तसेच उद्योग, उर्जा व कामगार विभागाच्या दि. ०१/१२/२०१६ च्या शासन निर्णयातील तरतूदी व त्या सोबतच्या मार्गदर्शक सूचनांप्रमाणे सदरची खरेदी प्रक्रिया विद्यापीठांनी त्यांच्या स्तरावर पार पाडावी व विहित कालावधीमध्ये सदरचा खर्च पुर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) शासनास विहित वेळेत सादर करण्यात यावे.
३. सद्य:स्थितीत राज्य प्रकल्प संचालनालयासाठी नियंत्रक अधिकारी म्हणून राज्य प्रकल्प संचालक, रुसा यांना व आहरण व संवितरण अधिकारी म्हणून राज्य प्रकल्प सहसंचालक, रुसा यांना घोषित करण्यात आलेले आहे. त्यानुषंगाने आवश्यक ती कार्यवाही नियंत्रक अधिकारी व आहरण व संवितरण अधिकारी यांनी करावी.
४. सदर खर्च मागणी क्र.डब्ल्यू-२, प्रधानशीर्ष-२२०२- सर्वसाधारण शिक्षण ०३ विद्यापीठीय व उच्च शिक्षण १०२ विद्यापीठांना सहाय्य (०७) (०१) व (०२) राष्ट्रीय उच्चतर शिक्षा अभियान अंतर्गत अशासकिय संस्थांना सहायक अनुदान (केंद्र हिस्सा) (२२०२ आय २६३), ३१ सहायक अनुदाने या लेखाशीर्षाखाली सन २०१७-१८ मध्ये मंजूर तरतूदीतून खर्ची टाकण्यात यावा.
५. सदर शासन निर्णय वित्त विभागाच्या परिपत्रक क्र. अर्थसं-२०१७/प्र.क्र.७५/अर्थ-३, दि. १८ एप्रिल, २०१७ व क्रमांक अर्थसं-२०१७/प्र.क्र.९४/अर्थ-३, दि. ३० जून, २०१७ च्या परिपत्रकास अनुसरुन निर्गमित करण्यात येत आहे. सदर दि. १८ एप्रिल, २०१७ च्या परिपत्रकातील परिच्छेद ७ ते १८ मधील अटीची तसेच परिपत्रकातील अनुक्रमांक ९ मध्ये नमूद अटींची पूर्तता होत आहे.
६. हा शासन निर्णय वित्त विभागाच्या अनौपचारीक संदर्भ क्र. ४/अर्थोपाय, दि. ०४/०१/२०१८ अन्वये प्राप्त सहमतीने निर्गमित करण्यात येत आहे.
# Page 3