# Page 1
यशवंतराव चव्हाण महाराष्ट्र मुक्त विद्यापीठ, नाशिक यांचे रत्नागिरी येथील उपकेंद्र, व छत्रपती शिवाजी महाराज आंतरराष्ट्रीय ग्रंथालय व संशोधन केंद्र इमारतींचे बांधकाम करण्यास प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.भुखंड-२०२१/प्र.क्र.१८/विशि-२
मंत्रालय, मुंबई ४०० ०३२
दिनांक : २५ नोव्हेंबर, २०२१.
वाचा :- १) कुलसचिव, यशवंतराव चव्हाण महाराष्ट्र मुक्त विद्यापीठ, नाशिक यांचे दि.०३.११.२०२१ रोजीचे पत्र.
२) शासन निर्णय वित्त विभाग क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९
प्रस्तावना :
यशवंतराव चव्हाण महाराष्ट्र मुक्त विद्यापीठ, नाशिक विद्यापीठाची स्थापना महाराष्ट्र विधी मंडळ कायदा क्र.२० अन्वये दि.०१.०७.१९८९ रोजी झाली आहे. विद्यापीठ अनुदान आयोगाची मान्यता असलेल्या या विद्यापीठाचे कार्यक्षेत्र संपूर्ण महाराष्ट्र राज्य आहे. महाराष्ट्रात या विद्यापीठाची अमरावती, नागपूर, औरंगाबाद, मुंबई, नाशिक, पुणे, कोल्हापूर व नांदेड असे ८ विभागीय केंद्र कार्यरत आहेत. विद्यापीठाच्या ८ विभागीय केंद्रामार्फत १६०० अभ्यासकेंद्रावर नियंत्रण ठेवले जाते.
विद्यापीठाची जवळपास ६ लक्ष इतकी विद्यार्थी संख्या आहे. विद्यापीठ राबवित असलेले शिक्षणक्रम, विविध उपक्रम,
शिक्षणापासून वंचित असणाऱ्या सर्व घटकांसाठी उच्च शिक्षण पोहोचविण्यासाठी विद्यापीठ करीत असलेले प्रयत्न इ.बाबी लक्षात घेता भविष्यात विद्यापीठाची नविन उपकेंद्र सुरु करणे प्रस्तावित आहे.
या विद्यापीठाच्या अभ्यास केंद्रांवर नियंत्रण ठेवण्याच्या अनुषंगाने तसेच विद्यापीठात विविध शिक्षणक्रमांना प्रवेश घेणाऱ्या विद्यार्थ्यांना पुस्तकांच्या रुपाने अध्ययन साहित्य पुरविण्याकरिता उपकेंद्रातर्गत असलेल्या अभ्यास केंद्रांवर अध्ययन साहित्य उप केंद्रांमार्फत त्वरित व वेळेत पोहोचविण्याच्या उद्देशाने कोल्हापुर विभागातंर्गत रत्नागिरी व सिंधुदुर्ग या दोन जिल्ह्यासाठी विद्यापीठाचे उपकेंद्र स्थापन करण्याचे प्रस्तावित होते. सदर उपकेंद्राकरिता बी.एड कॉलेज परिसरातील बोर्डिंगलगतची दक्षिण - उत्तर कोपऱ्यातील मौजे झाडगाव म्यु. आत येथील सर्व्हे नं.२५९/१(सि.स.न ८६०.८६०/१ ते.८६०/६ मधील क्षेत्र ४.३८०० हे. आर. या मिळकतीतील ब्लॉक डी मधील पाण्याच्या टाकी जवळील भुखंड क्षेत्रफळ ५,००० चौ. मी. जागा उपलब्ध करुन देण्यात आलेली आहे. सदर जागेवर विद्यापीठाचे उपकेंद्र व छत्रपती शिवाजी महाराज आंतरराष्ट्रीय ग्रंथालय व संशोधन केंद्र स्थापन करण्यासाठी इमारत बांधकामासाठी रु.१२३९.४३ लक्ष किंमतीच्या अंदाजपत्रकास मान्यता देण्याची संदर्भ क्र.१ येथील पत्रान्वये विनंती केली होती.
सदर इमारतींच्या बांधकामाची किंमत रु.१५ कोटीच्या मर्यादित असल्याने संदर्भाधिन क्र.२ येथील शासन निर्णयान्वये प्रशासकीय विभागास असलेल्या अधिकारानुसार रत्नागिरी येथील उपकेंद्र व छत्रपती शिवाजी महाराज आंतरराष्ट्रीय ग्रंथालय व संशोधन केंद्र स्थापन करण्यासाठी इमारत बांधकाम करण्याकरीता रु.१२३९.४३ लक्ष किंमतीचे अंदाजपत्रकास (Recapitulation Sheet) मुख्य अभियंता, मुंबई यांनी तांत्रिक सहमती दिल्यानुसार रु.१२३९.४३ लक्ष किंमतीचे अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : बी.एड कॉलेज परिसरातील बोर्डिंगलगतची दक्षिण-उत्तर कोपऱ्यातील मौजे झाडगाव येथे यशवंतराव चव्हाण महाराष्ट्र मुक्त विद्यापीठ, नाशिक यांचे कोल्हापूर विभागातंर्गत रत्नागिरी व सिंधुदूर्ग या दोन जिल्ह्यासाठी उपकेंद्र व छत्रपती शिवाजी महाराज आंतरराष्ट्रीय ग्रंथालय व संशोधन केंद्र स्थापन करण्यासाठी इमारतींच्या बांधकामास तक्ता "अ" मध्ये नमूद
# Page 2
शासन निर्णय क्रमांकः भुखंड-२०२१/प्र.क्र.१८/विशि-२
केलेल्या रु.१२३९.४३ लक्ष इतक्या किंमतीच्या अंदाजपत्रकास (Recapitulation Sheet) मुख्य अभियंता, मुंबई यांनी सहमती दर्शविल्यानुसार खालील अटीं व शर्तीच्या अधीन राहून प्रशासकीय मान्यता देण्यात येत आहे : १. विद्यापीठाच्या प्राधिकरणाची आवश्यक ती मान्यता घेण्यात यावी.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
४. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
५. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
२. हा शासन निर्णय, वित्त विभागाचा शासन निर्णय क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९ तसेच सार्वजनिक बांधकाम विभागाचे शासन परिपत्रक क्रमांक-संकीर्ण-२०१९/प्र.क्र.१०/इमा-२,
दि.२५ सप्टेंबर, २०१९ अन्वये प्रशासकीय विभागास दिलेल्या अधिकारानुसार निर्गमित करण्यात येत आहेत.
# Page 3