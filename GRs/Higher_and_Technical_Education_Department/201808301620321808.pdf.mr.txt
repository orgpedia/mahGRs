# Page 1
महाराष्ट्र राज्य सांस्कृतिक धोरण, २०१० अंतर्गत राज्यातील जिल्हयाच्या ठिकाणी ग्रंथोत्सव, २०१८ चे आयोजन करण्यासाठी निधी वितरण करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक- मराग्रं-२०१८/प्र.क्र.१४८/२०१८/साशि-५,
मादाम कामा मार्ग,हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ३० ऑगस्ट, २०१८
वाचा : १) शासन निर्णय, मराठी भाषा विभाग, क्र रासांधो-२०१६/प्र.क्र.४२/२०१६/ भाषा-३, दि. १६ जुलै, २०१६ २) शासन निर्णय, उच्च व तंत्र शिक्षण विभाग, क्र. मराग्रं-२५१७/(२१७/१५)/साशि-५, दि. १६ फेब्रुवारी, २०१७ ३) शासन शुध्दीपत्रक, उच्च व तंत्र शिक्षण विभाग, क्र. मराग्रं-२५१७/(२१७/१५)/साशि-५, दि. १० मार्च, २०१७ ४) शासन परिपत्रक, वित्त विभाग क्र अर्थसं-२०१८/प्र.क्र.६९/अर्थ - ३, दि. ०२/०४/२०१८ ५) प्र.ग्रंथालय संचालक, ग्रंथालय संचालनालय, महाराष्ट्र राज्य मुंबई यांचे पत्र क्र. ४/ग्रंथोत्सव १८/ २०१८-१९/८०१०, दि. २१/०८/२०१८
प्रस्तावना: ग्रामीण व शहरी भागातील जनतेच्या वाचनसंस्कृतीमध्ये वाढ व्हावी या हेतूने राज्य शासनातर्फे ग्रंथोत्सवाचे आयोजन करण्यात येते. ग्रंथप्रेमींना एकाच ठिकाणी विविध ग्रंथ प्राप्त व्हावेत यासाठी तसेच प्रकाशक व ग्रंथविक्रेता यांना ग्रंथविक्रीसाठी एकाच ठिकाणी आवश्यक ती सुविधा उपलब्ध व्हावी हा ग्रंथमहोत्सव आयोजनाचा मुख्य उद्देश आहे. याकरिता शासन पातळीवरील प्रयत्नांचा भाग म्हणून प्रतिवर्षी ग्रंथोत्सवाचे आयोजन करण्यात येते. ग्रंथोत्सव ही योजना यापूर्वी मराठी भाषा विभागामार्फत राबविण्यात येत होती. सन २०१६-१७ पासून सदर योजना उच्च व तंत्र शिक्षण विभागाकडे शासन निर्णय, मराठी भाषा विभाग दि.
१६/०७/२०१६ अन्वये हस्तांतरीत करण्यात आलेली आहे. राज्य शासनाच्या उच्च व तंत्र शिक्षण विभागाच्या अधिपत्याखालील ग्रंथालय संचालनालयामार्फत ग्रंथोत्सव हा उपक्रम राज्यातील जिल्हयाच्या ठिकाणी राबविण्यासाठी या विभागाच्या दि. १६ फेब्रुवारी, २०१७ च्या शासन निर्णयान्वये प्रशासकीय मान्यता देण्यात आली आहे. “ग्रंथोत्सव-२०१८” हा उपक्रम राबविण्यासाठी सन २०१८-१९ मध्ये “मागणी क्र. डब्ल्यु ४, (०२)(०२) शासकीय मध्यवर्ती, विभागीय व जिल्हा ग्रंथालये (२२०५ ०२८९) अनिवार्य “३१ सहाय्यक अनुदाने वेतनेतर” या लेखाशीर्षातंर्गत रु. ५२,५०,०००/- (अक्षरी रु. बावन्न लाख पन्नास हजार फक्त) इतका निधी मंजूर करण्यात आलेला आहे.
प्र.ग्रंथालय संचालक यांच्या वाचा येथील दि.२१.०८.२०१८ रोजीच्या पत्रान्वये प्राप्त प्रस्तावानुसार सदर मंजूर निधीच्या ७०% निधी म्हणजेच रु. ३६,७५,०००/- (अक्षरी रु. छत्तीस लाख पंच्याहत्तर हजार फक्त) इतका निधी वित्त विभागाच्या दि. ०२/०४/२०१८ च्या परिपत्रकान्वये विभागास प्रदान करण्यात आलेल्या अधिकारात प्र.ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करुन खर्चास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मराग्रं-२०१८/प्र.क्र.१४८/२०१८/साशि-५,
शासन निर्णयः १. महाराष्ट्र राज्य सांस्कृतिक धोरण २०१० अंतर्गत “ग्रंथोत्सव-२०१८” चे आयोजन करण्यासाठी रु.
३६,७५,०००/- (अक्षरी रुपये छत्तीस लाख पंच्याहत्तर हजार फक्त) इतका निधी प्र. ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करुन खर्चास शासनाची मान्यता देण्यात येत आहे.
२. सदर निधी नवनिर्मित पालघर जिल्हा वगळून राज्यातील ३५ जिल्हा ग्रंथालय अधिकारी कार्यालयास प्रत्येकी रु. १,०५,०००/- ( रुपये एक लक्ष पाच हजार फक्त ) वितरीत करण्यास प्र. ग्रंथालय संचालक, ग्रंथालय संचालनालय, महाराष्ट्र राज्य मुबई यांना मान्यता देण्यात येत आहे. तसेच संबंधित जिल्हा ग्रंथालय अधिकारी कार्यालयाच्या कार्यालय प्रमुखांना आहरण व संवितरण अधिकारी म्हणून घोषित करण्यात येत आहे.
३. सदर आयोजनासाठी करावयाचा खर्च वितरीत निधीच्या मर्यादेत करण्यात यावा. प्रत्यक्ष निधी खर्च करताना वित्त विभागाच्या वाचा येथिल दि. ०२/०४/२०१८ रोजीच्या परिपत्रकातील अटी व शर्तीचे पालन करावे.
त्याबाबत खात्री करुन तसे प्रमाणीत करण्यात यावे. व त्यानंतर प्रत्यक्ष निधी खर्चास उपलब्ध करण्याची
जबाबदारी आहंरण व संवितरण अधिकारी यांची राहील. उपरोक्त मंजूर करण्यात आलेला निधी ज्या बाबींसाठी मंजूरी देण्यात आली आहे, त्याच बाबींसाठी खर्च करावा व ग्रंथालय संचालक यांचे मार्फत उपयोगिता प्रमाणपत्र शासनास तातडीने सादर करावे.
४. यासाठी होणारा खर्च मागणी क्र. डब्ल्यु ४, (०२) (०२) शासकीय मध्यवर्ती, विभागीय व जिल्हा ग्रंथालये अनिवार्य (२२०५ ०२८९) ३१, सहाय्यक अनुदाने (वेतनेतर) या लेखाशीर्षाखाली सन २०१८-१९ मध्ये अर्थसंकल्पीत निधीतून भागविण्यात यावा.
५. सदर शासन निर्णय वित्त विभागाच्या संदर्भाधिन दि.०२.०४.२०१८ च्या परिपत्रकास अनुसरुन तसेच वित्तिय अधिकार नियम पुस्तिका - १९७८, भाग पहिला, उपविभाग - एक मधील नियम क्र. १४९ नुसार प्रशासकीय विभागांना प्रदान करण्यात आलेल्या अधिकारांत निर्गमित करण्यात येत आहे.