# Page 1
पुण्यश्लोक अहिल्यादेवी होळकर
विद्यापीठातील नविन प्रशासकीय व परीक्षा
भवन इमारतीतील आवश्यक फर्निचर खरेदी
करण्याच्या कामास प्रशासकीय मान्यता
देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०२५/ई-१३९२६८३/विशि-२
मंत्रालय विस्तार भवन, मुंबई -४०० ०३२.
दिनांक :- ०४ नोव्हेंबर, २०२५.
वाचा :- १. शासन निर्णय, वित्त विभाग विअप्र-२०१३/प्र.क्र.३०/२०१३/विनिमय, भाग-२,
दि.१७.०४.२०१५.
२. शासन निर्णय, उद्योग, ऊर्जा व कामगार विभाग क्र.भांखस-२०१४/प्र.क्र.८२/भाग-III/उद्योग-४,
दि.०१.१२.२०१६.
३. कुलसचिव, पुण्यश्लोक अहिल्यादेवी होळकर विद्यापीठ, सोलापूर यांचे पत्र दि.२२.०९.२०२५.
प्रस्तावना :-
कुलसचिव, पुण्यश्लोक अहिल्यादेवी होळकर विद्यापीठ, सोलापूर यांनी दि.२०.०३.२०२५
च्या पत्रान्वये नविन प्रशासकीय व परीक्षा भवन इमारतीतील आवश्यक फर्निचर खरेदी
करण्यासाठी रु.४,९४,६०,७१४/-किंमतीच्या कामाचे अंदाजपत्रक मुख्य अभियंता, सार्वजनिक
बांधकाम विभाग, पुणे यांच्या तांत्रिक मान्यतेसह सादर केले आहे. सदरहू फर्निचरची खरेदी
करण्याच्या कामाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन
होती.
शासन निर्णय :-
पुण्यश्लोक अहिल्यादेवी होळकर विद्यापीठातील नविन प्रशासकीय व परीक्षा भवन
इमारतीतील आवश्यक फर्निचरची खरेदी करण्यासाठी रु.४,९४,६०,७१४-/ (रुपये चार कोटी
चौऱ्याण्णव लाख साठ हजार सातशे चौदा फक्त) किंमतीच्या अंदाजपत्रकास (परिशिष्ट्ट-
Recapitulation Sheet) खालील अटींच्या अधीन राहून प्रशासकीय मान्यता देण्यात येत आहे :-
१.शासनाने मंजूर केलेल्या आकृतीबंधानुसार कर्मचारी संख्या व फर्निचरची आवश्यकता
लक्षात घेऊन सविस्तर अंदाज पत्रक तयार करुन तांत्रिक मान्यतेसह शासन मान्यतेसाठी
सादर करण्यात यावे.
२.सदरहू खरेदी प्रक्रिया उद्योग, उर्जा व कामगार विभाग यांच्याकडून वेळोवेळी निर्गमित
करण्यात आलेल्या शासन निर्णय, ज्ञापन व परिपत्रकानुसार राबविण्यात यावी.
# Page 2
३.सदरहू फर्निचरची नेमकी आवश्यकता/मागणी याची शहानिशा/खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी. सदर प्रक्रिया
शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-
III/उद्योग-४, दिनांक १ डिसेंबर, २०१६ च्या शासन निर्णयातील तरतुदीनुसार करण्यात
यावी.
४.सदरहू फर्निचरची खरेदी शासन निर्णय, उद्योग, ऊर्जा व कामगार विभाग, क्र.संकीर्ण-
२०१६/प्र.क्र.२१५/उद्योग-४, दिनांक २४ ऑगस्ट, २०१७ च्या शासन निर्णयातील
तरतुदीनुसार करण्यात यावी.
५.सदरहू फर्निचरचे विनिदेश गरजेनुसार व अद्यावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिदेश (Technical specification) संबंधित तज्ञांनी
(तांत्रिक समिती/अधिकारी) यांनी मान्य केलेल्या विनिदेशानुसार असावेत. तसेच, सदर
तांत्रिक विनिदेश (Technical specification/शासनास सादर केल्याप्रमाणे) हे कोणत्याही
विशिष्ट्ट कंपनीला फायदा होईल अशा रितीने तयार केलेले नसल्याबाबत खातरजमा
करण्यात यावी. त्यानंतरच याबाबींची खरेदी करण्यात यावी.
६.शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-
III/उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय
विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका
यामधील तरतूदीनुसार विहित खरेदी प्रक्रिया राबविण्यात यावी.
७.प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal,
इतर राज्यांचे दरकरार खरेदी प्रक्रियेअंती दर निश्चित करण्यात यावा. सदर दर हा बाजार
भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या
दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
८.खरेदी करण्यात येणाऱ्या बाबींची पुरवठापूर्व/पुरवठानंतर नमुना तपासणी (pre/Post-
dispatch random sample inspection) करुन उचित व योग्य विनिदेश (specification)
असलेल्या वस्तुंचीच खरेदी करण्यात येईल, याची खात्री करण्यात यावी.
९.खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage
& distribution) करणे तसेच, पुरवठा साखळी व्यवस्थापन (Supply chain management)
आणि वस्तुसूची व्यवस्थापन (Inventory Management), मेन्टेनन्स योग्य पध्दतीने करुन,
सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची
दक्षता घेण्यात यावी.
२. सदरहू कामासाठीचा येणारा खर्च "मागणी क्रमांक - डब्ल्यु-२, प्रधानशिर्ष- २२०२-
सर्वसाधारण शिक्षण, ०३- विद्यापीठीय व उच्च शिक्षण, १०२- विद्यापीठांना सहाय्य, - (००) (१७)
सोलापूर येथील नवीन विद्यापीठाचा विकास (अनिवार्य) (२२०२ ३५२१), ३१ सहाय्यक अनुदाने" या
लेखाशिर्षाखालील सन २०२३-२०२४ मधील मंजूर तरतुदीतून खर्ची टाकण्यात यावा.
# Page 3
३. सदर शासन निर्णय हा, शासन निर्णय, वित्त विभाग, क्रमांक विअप्र-
२०१३/प्र.क्र.३०/१३/विनियम (भाग-२), दिनांक १७ एप्रिल, २०१५ मधील वित्तीय अधिकार नियम
पुस्तिका, १९७८ भाग-पहिला उपविभाग-एक अनु.क्र.३७ नियम क्र.९० अन्वये फर्निचर खरेदी
करण्यास मंजूरी देण्यासाठी प्रशासनिक विभागास प्रदान करण्यात आलेल्या अधिकारान्वये निर्गमित
करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर