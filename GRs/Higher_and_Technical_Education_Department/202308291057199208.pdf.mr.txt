# Page 1
राज्यातील विद्यापीठांमधील अभ्यासक्रम व श्रेयांक आराखडा एकसमान राहण्याच्या दृष्टीने विद्यापीठांमध्ये समन्वय साधण्यासाठी समन्वय समिती गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एनईपी-२०२३/प्र.क्र.१०८/विशि-३
मादाम कामा मार्ग, हुतात्मा राजगुरु चौक,
४ था मजला, मंत्रालय विस्तार, मुंबई ४०००३२
दिनांक : २९ ऑगस्ट, २०२३
प्रस्तावना राष्ट्रीय शैक्षणिक धोरण-२०२० ची राज्यात अंमलबजावणी करण्याच्या दृष्टीने या धोरणाचा अभ्यास करुन राज्य शासनास अहवाल सादर करण्यासाठी दिनांक १६ ऑक्टोबर, २०२० च्या शासन निर्णयानुसार डॉ. रघुनाथ माशेलकर, माजी महासंचालक, वैज्ञानिक आणि औद्योगिक संशोधन परिषद, नवी दिल्ली यांच्या अध्यक्षतेखाली कार्यबल गट स्थापन करण्यात आला होता. सदर कार्यबल गटाने आपला अहवाल शासनास दि. ३० जून, २०२१ रोजी सादर केला आहे.
अभ्यासक्रम या मुद्दयाच्या अनुषंगाने तीन/चार वर्षाच्या बहुविद्याशाखीय पदवीपुर्व आणि पदव्युत्तर कार्यक्रमासाठी अभ्यासक्रमांची रचनासंदर्भात सर्व विद्यापीठांच्या संबंधित विषयाच्या अभ्यासमंडळाच्या अध्यक्षांचे प्रतिनिधीत्व असलेला ई- अभ्यासमंडळ मंच (E- BoSF) स्थापन केला जाईल अशी शिफारस सदर अहवालात केलेली आहे. त्यानुसार राज्यातील विद्यापीठांमधील अभ्यासक्रम व श्रेयांक आराखडा एकसमान राहण्याच्या दृष्टीने विद्यापीठांमध्ये समन्वय साधण्यासाठी तसेच प्रस्तावित ई- अभ्यासमंडळ मंचांना मार्गदर्शन करण्यासाठी कुलगुरुंची समन्वय समिती गठीत करण्याची बाब शासनाच्या विचाराधीन आहे.
शासन निर्णय उच्च व तंत्र शिक्षण विभाग शासन निर्णय दिनांक २६.१२.२०२२ अन्वये गठीत करण्यात आलेल्या सूकाणू समितीने दिलेल्या मार्गदर्शक सूचनांनुसार अभ्यासक्रम आराखडा तसेच श्रेयांक आराखड्याबाबत शासन निर्णय दिनांक २०.०४.२०२३ अन्वये व दिनांक १६.०५.२०२३ अन्वये निर्देश निर्गमित करण्यात आले आहेत.
राज्यामध्ये एकसमान अभ्यासक्रम आराखडा तयार होण्याच्या तसेच विद्यापीठांमध्ये अभ्यासक्रमांची देवाण-घेवाण होण्याच्या दृष्टीने डॉ. माशेलकर कार्यबल गटाने शिफारशीत केल्यानुसार ई- अभ्यासमंडळ मंचाची स्थापना करण्याच्या अनुषंगाने खालीलप्रमाणे समन्वय समिती गठीत करण्यात येत आहे.
# Page 2
शासन निर्णय क्रमांकः एनईपी-२०२३/प्र.क्र.१०८/विशि -३
----------------------------------------------------------------------------
| अ.क्र. |  | समितीतील पदनाम |
| १ | कुलगुरु, मुंबई विद्यापीठ, मुंबई | अध्यक्ष |
|  | कुलगुरु, सावित्रीबाई फुले पुणे विद्यापीठ, पुणे | सदस्य |
| ३ | कुलगुरु, कवयित्री बहिणाबाई चौधरी उत्तर महाराष्ट्र विद्यापीठ, जळगाव | सदस्य |
| ४ | कुलगुरु, गोंडवाना विद्यापीठ, गडचिरोली | सदस्य |
| ५ | कुलगुरु, शिवाजी विद्यापीठ, कोल्हापूर | सदस्य |
| ६ | कुलगुरु, एस.एन.डी.टी विद्यापीठ. मुंबई | सदस्य |
| ७ | प्र-कुलगुरु, मुंबई विद्यापीठ, मुंबई | सदस्य सचिव |
----------------------------------------------------------------------------
२. समन्वय समिती विद्यापीठांच्या अभ्यासमंडळा प्रमाणे विषय / गट निहाय / विद्याशाखानिहाय
ई- अभ्यासमंडळ मंच स्थापन करण्याबाबत विचारविनिमय करुन त्याप्रमाणे ई- अभ्यासमंडळ मंचांची स्थापना करण्याबाबत शासनास शिफारस करेल.
३. समन्वय समिती ई - अभ्यासमंडळ मंचामधील सदस्य संख्या व प्रतिनिधीत्वाच्या अनुषंगाने शासनास शिफारस करेल.
४. समन्वय समिती ई- अभ्यासमंडळ मंचाच्या प्रभावी कामकाजासाठी आराखडा तयार करेल व त्याच्या अंमलबजावणीसाठी मार्गदर्शन करेल तसेच ई- अभ्यासमंडळ मंचाचे सनियंत्रण करेल.
५. सर्व ई- अभ्यासमंडळ मंचांच्या वार्षिक अहवालांचा कार्यकारी सारांश समन्वय समितीद्वारे
संकलित केला जाईल आणि कुलगुरूंच्या संयुक्त बैठकीत (जेबीव्हीसीमध्ये) सादर केला जाईल.
६. समन्वय समितीचा कालावधी हा प्रथम टप्प्यात दोन वर्षांसाठी असेल.
७. समन्वय समितीने उपरोक्त परि.क्र.२ ते ४ मध्ये नमूद बाबीसंदर्भात आपल्या शिफारशी शासनास एक महिन्याच्या कालावधीत सादर कराव्यात.
सदर शासन निर्णय महाराष्ट्र शासनाच्या www.maharashtra.gov.in या
संकेतस्थळावर उपलब्ध करण्यात निर्णय असून त्याचा संकेतांक २०२३०८२९१०५७१९९२०८ असा आहे. हा निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
AJIT
MADHUKARRA 859e8fe 229d6ea333415e8d, postalCode= 400032, serialNumber=99EB928028DF71EBDFCD2898E209D49919 O BAWISKAR
(अजित बाविस्कर)
उप सचिव, महाराष्ट्र शासन प्रत: १. मा. मंत्री, उच्च व तंत्र शिक्षण विभाग, यांचे खाजगी सचिव, मंत्रालय, मुंबई.
२. प्रधान सचिव, उच्च व तंत्र शिक्षण विभाग, यांचे स्वीय सहायक मंत्रालय, मुंबई.
पृष्ठ ३ पैकी २
# Page 3
शासन निर्णय क्रमांकः एनईपी-२०२३/प्र.क्र.१०८/विशि-३
३. कुलगुरु, सर्व अकृषी विद्यापीठे ४. प्र-कुलगुरु, सर्व अकृषी विद्यापीठे ५. कुलसचिव, सर्व अकृषी विद्यापीठे ६. संचालक, उच्च शिक्षण, महाराष्ट्र राज्य, पुणे ७. संचालक, तंत्रशिक्षण, महाराष्ट्र राज्य, मुंबई.
८. सहसंचालक, उच्च शिक्षण, सर्व विभागीय कार्यालये.
९. सर्व सह/उप सचिव, उच्च व तंत्र शिक्षण विभाग, मंत्रालय, मुंबई.
१०. निवड नस्ती (विशि-३), उच्च व तंत्र शिक्षण विभाग, मंत्रालय, मुंबई.
पृष्ठ ३ पैकी ३