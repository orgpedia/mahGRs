# Page 1
सन २०१८-१९ च्या अर्थसंकल्पीय तरतुदीमधून शासनमान्य सार्वजनिक ग्रंथालयांना सहाय्यक अनुदान (अनिवार्य) वितरीत करणेबाबत..
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक - मराग्रं-२५२७/प्र.क्र.९२/२०१८/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १९ मार्च, २०१९.
वाचा : १) शासन परिपत्रक, वित्त विभाग क्र. अर्थसं-२०१८/प्र.क्र.६९/अर्थ ३, दि.०२.०४.२०१८.
२) शासन निर्णय, उच्च व तंत्र शिक्षण विभाग, क्र. मराग्रं-२५२७/(९२/१८)/साशि-५, दि.१९.०५.२०१८.
३) शासन शुद्धीपत्रक, उच्च व तंत्र शिक्षण विभाग, क्र. मराग्रं - २५२७/(९२/१८)/साशि-५, दि.०७.०८.२०१८.
४) शासन परिपत्रक, वित्त विभाग क्र. अर्थसं-२०१८/प्र.क्र.६९/अर्थ ३, दि. २५.०१.२०१९ ५) शासन निर्णय, उच्च व तंत्र शिक्षण विभाग, क्र. मराग्रं-२५२७/(९२/१८)/साशि-५, दि.१५.०२.२०१९
६) शासन परिपत्रक, वित्त विभाग क्र. अर्थसं-२०१९/प्र.क्र.४२/अर्थ ३,दि.०८.०३.२०१९ ७) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३२/ २०१८-१९/२०४१७-१८ दि.१३.३.२०१९.
प्रस्तावना : राज्यातील शासनमान्य सार्वजनिक ग्रंथालयांना सहाय्यक अनुदानासाठी सन २०१८-१९ या आर्थिक वर्षात १२५,००,००,०००/- (अक्षरी रुपये एकशे पंचवीस कोटी फ़क्त) इतका निधी अर्थसंकल्पीत करण्यात आला आहे. सदर अर्थसंकल्पित तरतुदीपैकी संदर्भाधीन क्र. २ व ५ येथिल शासन निर्णयान्वये ९०% निधी वितरित करुन खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना मान्यता देण्यात आली आहे. शासनमान्य सार्वजनिक ग्रंथालयांच्या सहाय्यक अनुदानासाठी अर्थसंकल्पित निधीतील उर्वरित १०% निधी वितरित करुन खर्चास मान्यता देण्याची विनंती ग्रंथालय संचालकांनी संदर्भाधीन क्र. ७ येथील दि. १३.०३.२०१९ पत्रान्वये केली आहे. यानुषंगाने शासनमान्य सार्वजनिक ग्रंथालयांच्या सहाय्यक अनुदानासाठी सन २०१८-१९ या आर्थिक वर्षामध्ये मागणी क्र. डब्ल्यू-४, २२०५, कला व संस्कृती, १०५, सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य (अनिवार्य ) (२२०५ ०२९८) ३१ सहाय्यक अनुदाने (वेतनेतर ) या लेखाशिर्षांतर्गत अर्थसंकल्पित निधीतील उर्वरित १०% निधी म्हणजेच रु.
१२,५०,००,०००/- (अक्षरी रुपये बारा कोटी पन्नास लाख फ़क्त) इतका निधी वितरित करुन खर्चास मान्यता देण्याची बाब शासनाच्या विचाराधीन होती.
शासन निर्णय: शासनमान्य सार्वजनिक ग्रंथालयांच्या सहायक अनुदानासाठी सन २०१८-१९ करिता रुपये १,२५,००,००,०००/- (अक्षरी रुपये एकशे पंचवीस कोटी फ़क्त) इतका निधी अर्थसंकल्पीत करण्यात आला आहे. सदर अर्थसंकल्पित तरतुदीपैकी संदर्भाधीन क्र. २ व ५ येथिल शासन निर्णयान्वये अनुक्रमे ७० व २० टक्के असा ९०% निधी वितरित करण्यात आला आहे. अर्थसंकल्पित निधीतील उर्वरित १०% निधी म्हणजेच रु. १२,५०,००,०००/- (अक्षरी रुपये बारा कोटी पन्नास लाख फ़क्त) इतका निधी वितरित करण्यास मान्यता देण्यात येत आहे.
# Page 2
शासन निर्णय क्रमांकः मराग्रं-२५२७/प्र.क्र.९२/२०१८/साशि-५,
२. सदर निधी सन २०१७-१८ मध्ये निधी अभावी थकीत/उर्वरित परिरक्षण अनुदान आणि सन २०१८-१९ मध्ये देय नियमित परिरक्षण अनुदानासाठी संबंधित जिल्हा ग्रंथालय अधिकारी कार्यालयास वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे.
३. सदरचा निधी खर्च करण्यासाठी संबंधित जिल्हा ग्रंथालय अधिकारी कार्यालयाच्या कार्यालय प्रमुखांना आहरण व संवितरण अधिकारी म्हणून घोषित करण्यात येत आहे. तसेच त्यांना ३१ सहायक अनुदाने (वेतनेत्तर) देयकावर नियंत्रक अधिकारी म्हणून प्रतीस्वाक्षरी करण्याचे अधिकार प्रदान करण्यात येत आहेत.
४. वित्त विभागाच्या संदर्भाधिन दि. ०२.०४.२०१८ च्या परिपत्रकातील परिशिष्टातील अनुक्रमांक ८ मध्ये नमूद अटींची पूर्तता होत आहे. वित्त विभागाच्या संदर्भाधीन शासन परिपत्रकान्वये देण्यात आलेल्या सुचनांचे पालन करण्यात यावे. सदर अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
५. सदर खर्च मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य ( अनिवार्य) (२२०५ ०२९८) ३१ सहाय्यक अनुदाने ( वेतनेतर ) या लेखाशिर्षाखाली चालू वर्ष २०१८-१९ मध्ये अर्थसंकल्पीत तरतूदीपैकी वितरीत केलेल्या रु. १२,५०,००,०००/- (अक्षरी रुपये बारा कोटी पन्नास लाख फ़क्त) या निधीतून भागविण्यात यावा.
६ सदर शासन निर्णय वित्त विभागाचे परिपत्रक दि. ०८.०३.२०१९ अन्वये विभागास प्राप्त सुचनानुसार निर्गमित करण्यात येत आहे.