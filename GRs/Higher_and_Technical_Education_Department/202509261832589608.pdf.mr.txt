# Page 1
शैक्षणिक वर्ष २०२५-२६ पासून फार्मसी कौन्सिल ऑफ इंडिया,
नवी दिल्ली यांनी दिलेल्या मान्यतेस अनुसरून, विद्यमान
औषधनिर्माणशास्त्र पदविका अभ्यासक्रमाच्या संस्थेच्या
व्यवस्थापनाच्या नावात बदल, महाविद्यालयाच्या पत्तयात बदल
करण्यास मान्यता देणेबाबत .
महाराष्ट्र शासन
उच्च व तंत्र शिक्षण विभाग,
शासन निर्णय क्र. १३५७१५२-HTED-१४०२५/१७६/२०२५-MHT(TE-५)
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक:- २६ सप्टेंबर २०२५.
संदर्भ :-
१.फार्मसी कौन्सील ऑफ इंडिया , नवी दिल्ली यांचे पत्र दि.१४.०८.२०२५ .
२.संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/पदविका/पीसीआय
मान्यता /नावात बदल /४५३ , दिनांक २५.०९.२०२५.
प्रस्तावना :-
शैक्षणिक वर्ष २०२५-२६ पासून फार्मसी कौन्सिल ऑफ इंडिया, नवी दिल्ली यांनी दिलेल्या मान्यतेस
अनुसरून, विद्यमान औषधनिर्माणशास्त्र पदविका अभ्यासक्रमाच्या संस्थेच्या व्यवस्थापनाच्या नावात बदल,
महाविद्यालयाच्या पत्तयात बदल करण्याबाबतचा प्रस्ताव संचालक, तंत्रशिक्षण संचालनालय यांनी संदर्भाधिन
पत्राद्वारे शासनास सादर केलेला आहे.
शासन निर्णय :-
फार्मसी कौन्सिल ऑफ इंडिया, नवी दिल्ली यांनी दिलेल्या मान्यतेस अनुसरून, शैक्षणिक वर्ष २०२५-२६
पासून विद्यमान औषधनिर्माणशास्त्र पदविका अभ्यासक्रमाच्या संस्थेच्या व्यवस्थापनाच्या नावात बदल,
महाविद्यालयाच्या पत्तयात बदल करण्याबाबत दिलेल्या मान्यतेस अनुसरुन सोबत जोडण्यात आलेल्या
जोडपत्रामध्ये दर्शविण्यात आल्यानुसार खालील अटी व शतींच्या अधिन राहून शासन मान्यता देण्यात येत आहे.
१.सदर मंजूरी कायम विना अनुदान तत्वावर राहील.
२.सदर संस्थेस प्रस्तावित बदलास शासन मान्यतेनंतर दि.२१.०५.१९८३ च्या शासन निर्णयातील नियम
व अटी लागू राहतील.
३.सदर संस्था हस्तांतरणामुळे /प्रस्तावित बदलांमुळे संस्थेविरुध्दच्या सर्व तक्रारींचे /न्यायालयीन
प्रकरणांचे निराकरण करण्याची तसेच मा. न्यायालयाने दिलेल्या आदेशांनुसार भविष्ट्यात संस्थेस
काही देणे अदा करण्याचे आदेश पारित केल्यास, सदर देणे संबंधीतांना अदा करण्याची संपुर्ण
जबाबदारी तसेच भविष्ट्यात काही कायदेशीर बाबी / न्यायालयीन प्रकरण उद्भवल्यास त्याची संपुर्ण
जबाबदारी ही अल अमीन एज्युकेशनल अँड मेडीकल फाऊंडेशन, कोरेगांव भिमा, ता. शिरुर,
जि.पुणे या संस्थेची राहील.
४.सदर संस्था हस्तांतरणाकरीता /व्यवस्थापन मंडळाच्या बदलाकरीता, मा.धर्मादाय आयुक्त
कार्यालयाचे / अधिनस्त संबंधीत प्रादेशिक धर्मादाय कार्यालयाकडुन मिळालेले ना-हरकत प्रमाणपत्र
सादर करणे, संस्थेस बंधनकारक राहील.
५.संस्था हस्तांतरणानंतर Delight Institute Of Pharmacy, Bhorwadi, Tal. Ambegaon, Dist.
Pune ४१० ५०३ ही संस्था फार्मसी कौन्सील ऑफ इंडीया यांनी, नवी दिल्ली यांच्या मानकाप्रमाणे
# Page 2
व महाराष्ट्र राज्य तंत्रशिक्षण मंडळाच्या निकषांनुसार सर्व सोयी सुविधांची पुर्तता करण्यास
जबाबदार असेल.
६.संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे
नियुक्त करावेत. त्यांना नियमानुसार वेतन व भत्ते देण्यात यावेत. तसेच शिक्षकवृंद व इतर
कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर
कडक कारवाई करण्यात येईल.
७.संस्थेतील ग्रंथालयास आवश्यक ती पुस्तके, नियतकालिके फार्मसी कौन्सिल ऑफ इंडियाच्या
मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग
होण्याच्या दृष्ट्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना
फार्मसी कौन्सिल ऑफ इंडियाच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा,
वाचनालय, वर्गखोल्या इ.) करणे आवश्यक आहे.
८.शासनाने विहित केलेल्या तसेच फार्मसी कौन्सील ऑफ इंडीया, नवी दिल्ली यांनी विहित केलेल्या
सर्व अटी व शर्ती मान्य असल्याबाबत संस्थेस करारनामा संचालक, तंत्रशिक्षण, महाराष्ट्र राज्य, मुंबई
यांना सादर करावा लागेल. त्यानंतरच सदर संस्थांना अभ्यासक्रम सुरू करण्यासाठी संचालनालयाने
संमतीपत्र प्रदान करण्यात येईल. सदर संस्था, संचालक, तंत्रशिक्षण यांच्या नियंत्रणाखाली राहिल.
९.सदर पदविका अभ्यासक्रमांसाठी संबंधित संस्थेने महाराष्ट्र राज्य तंत्र शिक्षण मंडळाची संलग्नता घेणे
आवश्यक आहे. व संबंधित अभ्यासक्रमांच्या परीक्षा महाराष्ट्र राज्य तंत्र शिक्षण मंडळ, वांद्रे, मुंबई
यांच्याकडून घेतल्या जातील.
१०.संस्थेतील अभ्यासक्रमांचे शुल्क महाराष्ट्र राज्य तंत्रशिक्षण मंडळाच्या अधिनियमांतर्गत गठीत
करण्यात आलेल्या फि निश्चिती समितीव्दारे निश्चित केले जाईल. संस्थांनी फि निश्चिती समितीने
निर्धारीत केलेल्या शुल्कापेक्षा, विद्यार्थ्यांकडुन अधिकचे शुल्क आकारणी केल्यास संस्थांविरुध्द
“The Maharashtra Educational Institutions (Prohibition of Capitation Fee) Act, १९८७”
मधील तरतुदींनुसार कारवाई करण्यात येईल.
११.सदर अभ्यासक्रमांच्या मुदतवाढीस फार्मसी कौन्सील ऑफ इंडीया यांनी, नवी दिल्ली यांची मान्यता
घेण्याची कार्यवाही संस्थेने नियमाप्रमाणे करावी.
१२.प्रस्तावित बदलांबाबत संबंधित संस्थेने दि. २२.०२.२०१८ च्या शासन निर्णयान्वये विहित केलेले
नोंदणी शुल्क सहसंचालक, तंत्रशिक्षण, विभागीय कार्यालयाकडे तर संचालक, तंत्र शिक्षण,
महाराष्ट्र राज्य, मुंबई यांचेकडे आवश्यक ते संचीत ठेव संयुक्त खात्यात भरावी.
१३.सदर व्यावसायीक पदविका अभ्यासक्रमाचे प्रवेश शासनाने मान्य केलेल्या संबंधित अभ्यासक्रमांच्या
प्रवेश नियमानुसार/पद्धतीनुसार करण्यात येतील.
१४.रॅगिंग संदर्भात मा. सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट, १९९९
यांची कठोरपणे अंमलबजावणी करणे आवश्यक राहील.
१५.अभ्यासक्रमात बदल झाल्यामुळे / अभ्यासक्रम बंद झाल्यामुळे भविष्ट्यात जी काही परिस्थीती उद्भवते
त्यास संबंधित संस्था जबाबदार राहतील. याप्रमाणे तसे हमीपत्र संबंधित संस्थांनी द्यावयाचे आहे.
१६.याशिवाय संचालक, तंत्रशिक्षण संचलनालय, महाराष्ट्र राज्य, मुंबई, महाराष्ट्र राज्य तंत्रशिक्षण मंडळ,
मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
१७.ज्या संस्थांनी संचालक, तंत्र शिक्षण, महाराष्ट्र राज्य यांच्याकडे विहीत नोंदणी शुल्क अदा केलेले नाही,
त्या संस्थांकडून संचालकांनी अंतीम मान्यता देण्यापूर्वी ते वसूल करावे. या शासन मान्यतेनुसार नवीन
अभ्यासक्रमांचा / वाढीव प्रवेश क्षमतेचा समावेश शैक्षणिक वर्ष २०२५-२६ च्या प्रवेश प्रक्रियेत करण्याची
कार्यवाही संचालक, तंत्रशिक्षण यांनी त्वरीत करावी.
# Page 3
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4