# Page 1
महाराष्ट्र राष्ट्रीय विधी विद्यापीठ, मुंबई
करीता शैक्षणिक इमारत, वसतिगृह
इमारत, प्रशासकीय इमारत, निवासी
इमारती व इतर बांधकामे करण्यासाठी
प्रशासकीय मान्यता देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२४/प्र.क्र.०७/विशि-२
मंत्रालय विस्तार भवन, मुंबई-४०० ०३२.
दिनांक : ०३ ऑक्टोंबर, २०२४.
संदर्भ :- १. कुलसचिव, महाराष्ट्र विधी विद्यापीठ मुंबई यांचे दि.११.०१.२०२४ रोजीचे पत्र.
२. मा.उच्चाधिकार सचिव समितीच्या दि.१७.०१.२०२४ रोजीच्या बैठकीचे इतिवृत्त.
३. मा.मंत्रीमंडळ बैठकीचे दि.२६.०६.२०२४ रोजीच्या बैठकीचे इतिवृत्त.
प्रस्तावना :-
उच्च शिक्षणात विधी शिक्षणाचे महत्व निर्वीवाद असून, सामाजिक स्थैर्य, न्याय व
विकासाच्या दृष्ट्टीने गुणवत्ता पुर्ण विधी शिक्षण उपलब्ध करुन देणे गरजेचे आहे. त्यास अनुसरुन
दि.१७.०४.२०१३ च्या मंत्रिमंडळ बैठकीत महाराष्ट्र राष्ट्रीय विधी विद्यापीठ, छत्रपती संभाजीनगर
आणि मुंबई बरोबर नागपूर येथे देखील सुरु करण्यास तत्वत: मान्यता देण्यात आली. मंत्रिमंडळाने
घेतलेल्या उपरोक्त निर्णयाच्या अनुषंगाने महाराष्ट्र नॅशनल लॉ युनिव्हर्सिटी ॲक्ट, २०१४
दि.२०.०३.२०१४ रोजी प्रसिध्द झाला आहे. तसेच मुंबई व छत्रपती संभाजीनगर येथे महाराष्ट्र
नॅशनल लॉ युनिव्हर्सिटी स्थापन करण्याबाबतची अधिसूचना दि.२७.०६.२०१४ रोजी निर्गमित
करण्यात आली आहे.
महाराष्ट्र राष्ट्रीय विधी विद्यापीठाची तात्पुरती व्यवस्था एमटीएनएल, पवई इमारतीमधील
दुसरा, तिसरा, चौथा व सहावा मजला भाडेत्तवावर घेऊन करण्यात आली आहे. याच
इमारतीमधील खोल्या विद्यार्थी वसतिगृहाकरीता भाडेतत्वावर घेण्यात आलेल्या आहेत. मुंबई
विधी विद्यापीठामध्ये २०१५ पासून पदविका, बीए एल. एल. बी (ऑनर्स) हा पाच वर्षाचा तसेच एल.
एल. एम हा पदव्युत्तर अभ्यासक्रम सुरु असून, पीएचडी ची सुध्दा सोय उपलब्ध आहे. वरील
इमारतीसाठी भाडेपोटी द्यावयाची रक्कम विचारात घेता, मुंबई विद्यापीठासाठी मौजे गोरेगाव
येथील ३५ एकर एवढी जागा उपलब्ध करुन घेण्याची कार्यवाही विद्यापीठ स्तरावर सुरु आहे. या
जागेत पहिल्या टप्यात विद्यापीठाने शैक्षणिक इमारत, वसतिगृह, प्रशासकीय इमारत, निवासी
इमारती व इतर बांधकामांचे रु.२६९९०.७३ लक्ष किंमतीचे अंदाजपत्रक संदर्भ क्र.१ येथील पत्रान्वये
शासन मान्यतेस्तव सादर केले होते. सदरहू अंदाजपत्रक सार्वजनिक बांधकाम विभागाने तपासून
# Page 2
शासन निर्णय क्रमांकः बांधका-२०२४/प्र.क्र.०७/विशि-२
प्रस्ताव उच्चाधिकार सचिव समितीच्या बैठकीत ठेवण्यात आला होता. संदर्भ क्र.२ येथील
दि.१७.०१.२०२४ च्या उच्चस्तरीय सचिव समितीच्या बैठकीत रु.१८४.५५ कोटी किेमतीच्या
अंदाजपत्रकास मान्यता देण्यात आली आहे. तसेच संदर्भ क्र.३ येथील मा.मंत्रीमंडळ बैठकीत
सदरहू कामास प्रशासकीय मान्यता देण्यास सहमती दर्शविली असून, मुंबई विधी विद्यापीठास
रु.१८४.५५ कोटी एवढा निधी देण्यास मंजूरी दिली आहे. तद्नुषंगाने सदर मान्यता विचारात
घेऊन महाराष्ट्र राष्ट्रीय विधी विद्यापीठ, मुंबई करीता शैक्षणिक इमारत, वसतिगृह इमारत,
प्रशासकीय इमारत, निवासी इमारती व इतर बांधकामे करण्यासाठी प्रशासकीय मान्यता देण्याची
बाब शासनाच्या विचाराधीन होती.
शासन ननर्णय :-
मा.मंत्रीमंडळ बैठकीत दिलेल्या मान्यतेस अनुसरुन तसेच उच्चाधिकार सचिव समितीच्या
बैठकीत दिलेल्या मान्यतेनुसार महाराष्ट्र राष्ट्रीय विधी विद्यापीठ, मुंबई करीता शैक्षणिक इमारत,
वसतिगृह इमारत, प्रशासकीय इमारत, निवासी इमारती व इतर बांधकामे करण्यासाठी
रु.१८४,५५,७४,०००/-(रुपये एकशे चौऱ्याऐंशी कोटी पंचावन्न लक्ष चौऱ्याहत्तर हजार फक्त)
इतक्या किंमतीच्या अंदाजपत्रकास (सोबत Recapitulation Sheet) खालील अटीं व शर्तीच्या
अधीन राहून प्रशासकीय मान्यता देण्यात येत आहे.
अटी व शर्ती :-
१.सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा
करण्यात यावी.
२.तांत्रिक मंजूरी देताना जिल्हा दरसूचीबाय बाबींच्या दराकरीता सार्वजनिक बांधकाम
विभाग, शासन परिपत्रक क्रमांक-२०१७/प्र.क्र.११/नियोजन-३, दि.११.०४.२०१७ नुसार
कार्यवाही करण्यात यावी.
३.ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक
करुनच काम हाती घ्यावे.
४.प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच
महानगरपालिका व तत्सम प्राधिकरणे यांची पूर्व परवानगी घ्यावी.
५.प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग उर्जा
व कामागार विभागाचा दि.२४.०८.२०१७ च्या शासन निर्णयान्वये निर्गमित केलेल्या सूचना
विचारात घ्याव्यात.
६.प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-
२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक
तत्वानुसार कार्यवाही करण्यात यावी.
७.विषयांकित कामाकरिता सुधारित प्रशासकीय मान्यतेची आवश्यकता लागणार नाही,
यादृष्ट्टीने विशेष दक्षता घेऊन काम करण्यात यावे.
पृष्ट्ठ ४ पैकी २
# Page 3
शासन निर्णय क्रमांकः बांधका-२०२४/प्र.क्र.०७/विशि-२
८.स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य
नियोजन करुन सदर कामे पूर्ण करावीत.
९.इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी
दिलेल्या सूचनांच्या अनुषंगाने कार्यवाही करावी.
१०.नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर
कामाच्या निविदा सूचना प्रसिद्ध करण्यात याव्यात.
११.सदर बांधकाम विहित मुदतीत पूर्ण करण्याची जबाबदारी सार्वजनिक बांधकाम विभागाची
राहील. विलंब झाल्यास संबंधित अधिकाऱ्यांवर जबाबदारी निश्चित करण्यात येईल.
२. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३- विद्यापीठीय व
उच्च शिक्षण, १०२- विद्यापीठांना सहाय्य, - (००) (२१) विधी विद्यापीठाचा विकास (२२०२ जी ९५९), ३१
सहाय्यक अनुदाने" या लेखाशिर्षाखाली त्या त्या वर्षामधील मंजूर तरतुदीतून खर्ची घालण्यात यावा.
३. हा शासन निर्णय, दि.१७.०१.२०२४ रोजी मा.उच्चाधिकार समिती (HPC) यांनी दिलेल्या मान्यतेनुसार
तसेच दि.२६.०६.२०२४ रोजीच्या मा.मंत्रीमंडळ बैठकीत दिलेल्या मान्यतेस अनुसरुन निर्गमित करण्यात
येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5