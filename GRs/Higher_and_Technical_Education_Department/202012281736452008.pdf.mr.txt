# Page 1
यशवंतराव चव्हाण महाराष्ट्र मुक्त विद्यापीठातील शिक्षकेत्तर कर्मचाऱ्यांना सातवा वेतन आयोग लागू करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः संकीर्ण-२०२०/प्र.क्र.०५/२०/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २८ डिसेंबर, २०२०
संदर्भ: १. उच्च व तंत्र शिक्षण विभाग, शासन निर्णय क्र. वायएमयु-२००९/(४७१/०९)/विशि-१, दिनांक २९.०६.२०१०, २. शासन निर्णय वित्त विभाग क्रमांक वेपूर-२०१८/प्र.क्र.४४/सेवा-९, दिनांक १ जानेवारी, २०१९, ३. शासन अधिसूचना, वित्त विभाग क्रमांक वेपुर-२०१९/प्र.क्र.१/सेवा-९, दिनांक ३० जानेवारी, २०१९, ४. शासन वित्त विभाग क्रमांक वेपुर-२०१९/प्र.क्र.०८/सेवा-९, दिनांक २० फेब्रुवारी, २०१९, ५. शासन परिपत्रक वित्त विभाग क्रमांक वेपुर-२०१९/प्र.क्र.०८/सेवा-९, दिनांक ३० मे, २०१९, ६. यशवंतराव चव्हाण महाराष्ट्र मुक्त विद्यापीठचे पत्र क्र. यचममुवि/कु/२०२०/६६४, दिनांक ०६ जानेवारी, २०२०, ७. संचालक, उच्च शिक्षण, महाराष्ट्र राज्य, पुणे यांचे पत्र क्र. युएनआय/७वा वेतन आयोग/ अधी.३/ विशि-१/भाग-३/१९६१, दिनांक १४ फेब्रुवारी, २०२०.
८. शासन अधिसूचना, उच्च व तंत्र शिक्षण विभाग, क्र. वेतन-२०१९/प्र.क्र.२७८/१९/विशि-१, दि.०८.१२.२०२०
प्रस्तावना : संदर्भाधीन क्र. १ येथील दि. २९.०६.२०१० अन्वये यशवंतराव चव्हाण महाराष्ट्र मुक्त विद्यापीठ, नाशिक या विद्यापीठातील शिक्षकेत्तर कर्मचा-यांना सहावा वेतन आयोग लागू करण्यात आला होता. वित्त विभागाने दि. १ जानेवारी, २०१९ च्या शासन निर्णयान्वये राज्य वेतन सुधारणा समितीच्या शिफारशी स्वीकृत केल्या आहेत. तसेच वित्त विभागाने संदर्भ क्रमांक ३ येथे नमूद दिनांक ३० जानेवारी, २०१९ च्या शासन अधिसूचनेन्वये ७ व्या वेतन आयोगानुसार सुधारित वेतन संरचना लागू केली आहे.
संदर्भ क्र. ६ व ७ अन्वये अनुक्रमे यशवंतराव चव्हाण महाराष्ट्र मुक्त विद्यापीठ, नाशिक व संचालक, उच्च शिक्षण, महाराष्ट्र राज्य, पुणे यांच्याकडून विद्यापीठातील शिक्षकेत्तर कर्मचा-यांना सातव्या वेतन आयोगानुसार सुधारित वेतनसंरचना लागू करण्याबाबतचा प्रस्ताव प्राप्त झाला आहे. त्यानुसार यशवंतराव चव्हाण महाराष्ट्र मुक्त विद्यापीठ, नाशिक येथील शिक्षकेत्तर कर्मचा-यांना सातव्या वेतन आयोगाच्या सुधारित वेतनश्रेणी लागू करण्याबाबतचे आदेश निर्गमित करण्याची बाब शासनाच्या विचाराधीन होती.
शासन निर्णयः
यशवंतराव चव्हाण महाराष्ट्र मुक्त विद्यापीठातील शिक्षकेत्तर कर्मचाऱ्यांना संदर्भीय क्र.८ येथील शासन अधिसूचनेच्या धर्तीवर सोबतच्या जोडपत्र- दोन मध्ये दर्शविल्याप्रमाणे सातव्या वेतन आयोगाची सुधारित वेतन संरचना दि.०१.०१.२०१६ पासून लागू करण्यास मान्यता देण्यात येत आहे. तथापि, सुधारित वेतनाचे प्रत्यक्ष लाभ दि.०१.११.२०२० पासून अनुज्ञेय करावेत. दि.०१.०१.२०१६ ते दि.३१.१०.२०२० या कालावधीत थकबाकी अनुज्ञेय राहणार नाही.
# Page 2
शासन निर्णय क्रमांक: संकीर्ण-२०२०/प्र.क्र.०५/२०/विशि-१
२. सदर शासन निर्णय खालील कर्मचाऱ्यांना लागू होणार नाही.
(अ) पूर्णकालिक कामावर नसलेले कर्मचारी,
(ब) एकत्रित वेतनावरील कर्मचारी,
(क) कंत्राटी कर्मचारी,
(ड) आकस्मिक खर्चातून ज्यांना वेतन दिले जाते असे कर्मचारी,
(इ) जे नियमित समयश्रेणीवर नाहीत आणि ज्यांच्या वेतनश्रेणी नियमित आस्थापनेवरील तत्सम पदाच्या वेतनश्रेणीशी समान नाहीत असे कार्यव्ययी आस्थापनेवरील कर्मचारी,
(फ) रोजंदारीवरील कर्मचारी,
(ग) जे कर्मचारी ३१.१२.२०१५ रोजी किंवा तत्पूर्वी सेवानिवृत्त झाले आणि ज्यांना सेवानिवृत्तीनंतर पुन्हा त्या तारखेस नियुक्त करण्यात आले आणि ज्यांच्या सेवानिवृत्तीनंतरचा पुनर्नियुक्तीचा कालावधी त्या तारखेनंतर वाढवून दिला आहे, असे कर्मचारी.
३. सुधारित वेतनसंरचनेतील वेतननिश्चिती करण्यापूर्वी जोडपत्र- चार नुसार विकल्पाचा नमुन संबंधित कर्मचाऱ्याकडून भरून घेण्यात यावा. तसेच त्यासोबतच जोडपत्र-पाच नुसार वचनपत्र घेण्यात यावे.
४. सदर सुधारित वेतन संरचनेनुसार वेतननिश्चिती करताना अडचणी आल्यास शासन अधिसूचना, वित्त विभाग क्र.वेपुर-२०१९/प्र.क्र.१/सेवा-९, दि.३०.०१.२०१९ तसेच शासन अधिसूचना, उच्च व तंत्र शिक्षण विभाग क्र.वेतन-२०१९/प्र.क्र.२७८/१९/विशि-१, दि.०८.१२.२०२० मधील तरतुदींचा आधार घ्यावा.
५. सदर सुधारित वेतन संरचना लागू केल्यामुळे येणारा सर्व खर्च विद्यापीठाने स्वत:च्या निधीतून करावा.
६. सदर शासन निर्णय यशवंतराव चव्हाण महाराष्ट्र मुक्त विद्यपीठ अधिनियम १९८९ च्या कलम २९ (१) (ii) अन्वये प्रदान करण्यात आलेल्या अधिकारात निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16