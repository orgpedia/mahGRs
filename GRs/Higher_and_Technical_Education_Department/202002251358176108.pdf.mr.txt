# Page 1
कला संचालनालयाच्या आस्थापनेवरील हंगामी कंत्राटी तत्वावरील अधिव्याख्यात्यांची अस्थायी पदे दिनांक १.०३.२०२० ते दिनांक ३१.०८.२०२० या कालावधीसाठी पुढे चालू ठेवण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- एडीआर-२०१९/प्र.क्र ३१/तांशि ६
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक : २४ फेब्रुवारी, २०२०.
वाचा : १. शासन निर्णय, उच्च व तंत्रशिक्षण विभाग, क्रमांक :- एडीआर-२०१४/ प्र.क्र ८३/तांशि ६, दि.२१ जुलै, २०१४.
२. शासन निर्णय, उच्च व तंत्रशिक्षण विभाग, क्रमांक :- एडीआर-२०१९/ प्र. क्र ३१/तांशि ६, दि. ३० सप्टेंबर, २०१९.
३. शासन निर्णय, वित्त विभाग क्रमांक :-पदनि-२०१६/प्र क्र ८/१६/आ.पु.क दि. १२ फेब्रुवारी, २०२०
४. प्र. कला संचालक, कला संचालनालय मुंबई यांचे पत्र क्र डिओओ-२०२० /तीन/०२२९, दि.१ फेब्रुवारी, २०२०.
प्रस्तावना: कला संचालनालयाच्या आस्थापनेवरील ११५ स्थायी मंजूर पदांपैकी रिक्त पदावर हंगामी व करार तत्वावर नियुक्त केलेल्या अधिव्याख्यात्यांचे वेतन / मानधन आहरित करण्याच्या अनुषंगाने, तत्कालिन परिस्थितीनुसार तात्पुरत्या स्वरूपात अधिव्याख्यात्यांची स्थायी पदे अस्थायी पदात रूपांतरीत करण्यास व सेवार्थ प्रणालीत अस्थायी पदांचे देयक निर्माण करण्यास संदर्भाधीन अ. क्र १ येथील दि. २१.०७.०१४च्या आदेशान्वये मंजूरी देण्यात आली. त्यानुसार सदर पदांना २९.०२.२०२० पर्यत वेळोवेळी मुदतवाढ देण्याचे आदेश निर्गमित करण्यात आले आहेत. वित्त विभागाच्या दि. १ फेब्रुवारी, २०२०च्या शासन निर्णयान्वये अस्थायी पदांना दि. १.०३.२०२० ते दि.३१.०८.२०२० पर्यत मुदतवाढ देण्याचे अधिकार/संबंधित प्रशासकीय विभागांना प्रदान करण्यात आले आहेत. त्यानुसार शासकीय कला महाविद्यालयातील अधिव्याख्यात्यांच्या रिक्त पदांवर अस्थायी स्वरूपात कार्यरत असलेल्या कंत्राटी व हंगामी स्वरूपाच्या अस्थायी पदांना मुदतवाढ देण्याची बाब शासनाच्या विचाराधीन होती. त्यासंदर्भात पुढीलप्रमाणे निर्णय घेण्यात आला आहे.
शासन निर्णय : कला संचालनालयाच्या आस्थापनेवरील अधिव्याख्यातांच्या रिक्त पदांवर कार्यरत असलेल्या २६ कंत्राटी व ११ हंगामी अधिव्याख्यातांच्या अस्थायी पदांना दि. १ मार्च, २०२० ते ३१ ऑगस्ट, २०२० या कालावधीकरिता मुदतवाढ देण्यात येत आहे. हे आदेश वित्त विभागाच्या दि.१२ फेब्रुवारी, २०२० च्या शासन निर्णयान्वये, प्रशासकीय विभांगाना प्रदान करण्यात आलेल्या अधिकारांचा वापर करून निर्गमित करण्यात येत आहेत.
# Page 2
शासन निर्णय क्रमांकः एडीआर-२०१९/प्र.क्र ३१/तांशि ६