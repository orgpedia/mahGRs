# Page 1
डेक्कन कॉलेज पदव्युत्तर व संशोधन संस्था, पुणे या संस्थेच्या अध्यक्षांची/ कुलपतींची नेमणूक करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०२१/प्र.क्र.३५/विशि-५
हुतात्मा राजगुरू चौक, मादाम कामा मार्ग,
मंत्रालय, विस्तार भवन, मुंबई - ४०० ०३२
दिनांक- ०५ सप्टेंबर, २०२२
वाचा : १) डेक्कन कॉलेज पदव्युत्तर व संशोधन संस्था, पुणे यांचे पत्र क्र ७०१/Chancellor Sec./ १२८७, दिनांक २७ फेब्रुवारी, २०२१.
२) शासन पत्र समक्रमांक दिनांक २५ नोव्हेंबर, २०२१ ३) डॉ अनिल काकोडकर, अध्यक्ष, निवड समिती यांचा अहवाल.
४) शासन निर्णय क्रमांक संकीर्ण-२०१४/(१३२/१४) / विशि-४, दिनांक १८ मार्च, २०१६.
प्रस्तावना : डेक्कन कॉलेज पदव्युत्तर व संशोधन संस्था, पुणे या संस्थेच्या अध्यक्षपदी कार्यरत असलेले कुलपती डॉ. ए.पी. जामखेडकर यांचा कुलपती पदावरील कार्यकाल संपुष्टात आला आहे. त्यामुळे डेक्कन कॉलेज पदव्युत्तर व संशोधन संस्था, पुणे या अभिमत विद्यापीठाच्या “कुलपती” पदी नियुक्ती करण्याची बाब शासनाच्या विचाराधीन होती.
शासन निर्णय : डेक्कन कॉलेज पदव्युत्तर व संशोधन संस्था, पुणे या संस्थेच्या नियम २००० मध्ये युजीसी (इन्स्टीट्युशन्स डिम्ड टू बी युनिर्व्हसिटीस) रेग्युलेशन २०१० अन्वये केलेल्या सुधारणामधील नियम २४ (ब) मधील तरतूदीनुसार, कुलपतींची निवड करण्यासाठी गठीत करण्यात आलेल्या निवड समितीने दिनांक १५ जून,२०२२ रोजी आपला अहवाल शासनास सादर केला आहे. निवड समितीने शासनास सादर केलेल्या अहवालामध्ये नमूद केलेल्या तीन व्यक्तींच्या नावांपैकी, डेक्कन कॉलेज पदव्युत्तर व संशोधन संस्था, पुणे या संस्थेच्या नियम २००० मध्ये युजीसी (इन्स्टीट्युशन्स डिम्ड टु बी युनिर्व्हसिटीस) रेग्युलेशन २०१० अन्वये केलेल्या सुधारणामधील नियम २४(A) मधील तरतूदीनुसार श्री. विवेक देवराय (Mr. Bibek Debroy) यांची डेक्कन कॉलेज पदव्युत्तर व संशोधन संस्था, पुणे या संस्थेच्या कुलपती पदावर पुढील पाच वर्षासाठी नियुक्ती करण्यात येत आहे. हा कालावधी श्री. विवेक देवराय यांनी अध्यक्षपदाचा कार्यभार स्विकारल्यापासून पाच वर्ष राहील. श्री. विवेक देवराय यांचा कालावधी समाप्त झाल्यानंतर नवीन कुलपतींची नियुक्ती होईपर्यंत श्री. विवेक देवराय हे कुलपती पदी कार्यरत राहतील.
# Page 2
शासन निर्णय क्रमांकः संकीर्ण-२०२१/प्र.क्र.३५/विशि-५