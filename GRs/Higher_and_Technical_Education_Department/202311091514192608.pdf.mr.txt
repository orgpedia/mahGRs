# Page 1
गोंडवाना विद्यापीठ, गडचिरोली येथील आदिवासी अध्यासन केंद्रास निधी वितरीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: अध्यासन-२०२१/प्र.क्र.१००/विशि-२
मंत्रालय विस्तार भवन, मुंबई-४०० ०३२.
दिनांक : : ०९ नोव्हेंबर, २०२३.
संदर्भ क्र :- १. कुलसचिव, गोंडवाना विद्यापीठ, गडचिरोली यांचे दि. १६.०३.२०२१ रोजीचे पत्र.
२. मा.मंत्रीमंडळांची दि.१६.०२.२०२२ रोजीची बैठक.
३. विभागाचा समक्रमांकाचा दि.०३.१०.२०२३ रोजीचा शासन निर्णय.
प्रस्तावना : गडचिरोली व चंद्रपूर जिल्ह्यातील दुर्गम भाग व आदिवासी समुदाय यांच्या सर्वांगीण समावेशक विकासासाठी शिक्षण, मानवी विकासाचा मार्ग व महत्वाची कौशल्ये सुधारण्यासाठी गोंडवाना विद्यापीठाची स्थापना सन २०११ मध्ये करण्यात आली आहे. सदर विद्यापीठात आदिवासी अध्यासन केंद्र सुरु करण्यास मान्यता देण्याचा प्रस्ताव संदर्भ क्र.१ येथील पत्रान्वये प्राप्त झाला होता. महाराष्ट्रातील विविध अकृषी विद्यापीठांमध्ये अध्यासन केंद्र निर्माण करण्यासंदर्भात तयार करण्यात आलेल्या धोरणास संदर्भ क्र.२ येथील मा.मंत्रीमंडळ बैठकीत मान्यता देण्यात आली आहे. सदर धोरणाच्या व प्रस्तावाच्या अनुषंगाने गोंडवाना विद्यापीठ, गडचिरोली येथे आदिवासी अध्यासन केंद्र स्थापन करण्यास संदर्भ क्र.३ येथील शासन निर्णयान्वये प्रशासकीय मान्यता देण्यात आली आहे. आता आदिवासी अध्यासन केंद्रास निधी उपलब्ध करुन देण्यास वित्त विभागाने मान्यता दिल्यानुसार, गोंडवाना विद्यापीठ, गडचिरोली येथील आदिवासी अध्यासन केंद्रास निधी वितरीत करण्याची बाब शासनाच्या विचाराधीन होती.
शासन निर्णय : आदिवासी संस्कृती, कला, भाषा, लोकसंगीत संवर्धन करणे, मानववंशशास्त्र आणि या परिसराच्या इतिहासावर आधारित संशोधन करणे तसेच आदिवासी तरुणांची क्षमता व समुदाय आधारीत कौशल्ये विकसीत करण्याच्या अनुषंगाने गोंडवाना विद्यापीठ, गडचिरोली येथे स्थापन केलेल्या आदिवासी अध्यासन केंद्रास रु.३,००,००,०००/- (अक्षरी रुपये तीन कोटी फक्त) एवढा निधी खालील अटी व शर्तीच्या अधिन राहून वितरीत करण्यास शासन मान्यता देण्यात येत आहे : १. सदर केंद्राकरिता कोणतेही नविन पद तयार करता येणार नाही या केंद्राकरिता लागणारे मनुष्यबळ विद्यापीठाच्या आकृतीबंधातून उपलब्ध करुन द्यावयाचे आहे.
२. शासनाकडून उपलब्ध होणारे अनुदान राष्ट्रीयकृत बँकेच्या नियत ठेवीत गुंतवण्यात येईल आणि या रक्कमेतून प्राप्त होणारी व्याजाची रक्कम अध्यासनाच्या कामकाजासाठी उपयोगात आणली जाईल.
३. विद्यापीठास कोणताही अधिकचा निधी उपलब्ध करुन दिला जाणार नाही. विद्यापीठास लागणारा अधिकचा निधी विद्यापीठाने स्वनिधीतुन उपलब्ध करुन देणे आवश्यक आहे.
४. अध्यासनाचा महसूल, नियत ठेवींवर मिळालेल्या व्याजातून उभारला जाईल. अध्यासनासाठी चालविण्यात येणा-या पाठयक्रमांतील शुल्क आणि प्रशिक्षण कार्यक्रम व सल्ला / समुपदेशन प्रकल्प चालविण्यातून निर्माण झालेले उत्पन्न यांमधून निर्माण केलेल्या महसुलाद्वारे यात भर घालण्यात येईल.
५. अध्यासनासाठी झालेल्या खर्चाची माहिती वेळोवेळी संचालक, उच्च शिक्षण, पुणे यांच्यामार्फत शासनास सादर करण्याची जबाबदारी विद्यापीठाची राहील.
# Page 2
शासन निर्णय क्रमांकः अध्यासन-२०२१/प्र.क्र.१००/विशि-२
६. दर २ वर्षानी अध्यासन केंद्राचे परिक्षण करण्यात येईल व यासंदर्भातील अहवाल संचालक, उच्च शिक्षण पुणे यांचेमार्फत शासनास सादर करण्यात येईल. सदर अहवालात अध्यासनाची गुणवत्ता, संशोधनामत्क केलली कामगिरी, विद्यार्थी संख्या, आयोजित केले जाणारे उदबोधन वर्ग आणि प्रशिक्षण वर्ग याबाबत अध्यासन केंद्रांची नकारात्मक प्रगती असल्यास सदरचे अध्यासन केंद्र बंद करण्यात येईल व अध्यासन केंद्राकडे असलेला निधी शासनाकडे वर्ग करणे विद्यापीठास बंधनकारक असेल.
७. विद्यापीठास ज्या उद्दिष्टासाठी अनुदान मंजुर करण्यात आले आहे त्याच उद्दिष्टासाठी अनुदानाचा वापर करण्यात यावा.
२. सदरहू मंजूर झालेली तरतूद तातडीने गोंडवाना विद्यापीठ, गडचिरोली यांना उपलब्ध करुन देण्याची जबाबदारी संचालक (उच्च शिक्षण), महाराष्ट्र राज्य, पुणे यांची राहील.
३. सदर खर्च "मागणी क्रमांक- डब्ल्यु-२, प्रधानशिर्ष - २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०२ - विद्यापीठांना सहाय्य, - (००) (२२) गोंडवाना विद्यापीठाचा विकास (अनिवार्य) (२२०२ एच ५८१), ३१ सहाय्यक अनुदाने" या लेखाशिर्षाखाली सन २०२३-२४ या आर्थिक वर्षातील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.