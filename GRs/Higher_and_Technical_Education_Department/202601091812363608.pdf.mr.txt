# Page 1
मुंबई विद्यापीठ शासन निर्णय मुंबई
विद्यापीठातील १९८५ ते १९९५ या
कालावधीत नियुक्त कर्मचाऱ्यांच्या सेवा
नियमित करण्यासंदर्भात प्रकरण निहाय
तपासणी करण्यासाठी कार्यबल गट गठित
करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः संकीर्ण-२०२५/ई- १३७६४०२/विशि-१
मंत्रालय विस्तार भवन, मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
दिनांक:- ९ जानेवारी, २०२६.
वाचा:-
१. शासनाचे पत्र क्र. बैठक २०१३/(३८६/१३)/विशि-१, दि.०८.१०.२०१३
२. संचालक, उच्च शिक्षण यांचे क्र.युएनआय/२०२५/१९८५-१९९५/मु.वि/विशि-२,
दिनांक ३१.१२.२०२५ चे पत्र.
प्रस्तावना:-
मुंबई विद्यापीठातील सन १९८५-१९९५ या कालावधीत भरती झालेल्या शिक्षकेतर
कर्मचाऱ्यांच्या नियुक्तीची वैधता तपासणीबाबत काही कालावधी लागणार होता. त्यामुळे
दि.०८.०८.२०१३ रोजी मा. मंत्री उच्च व तंत्र शिक्षण यांच्या अध्यक्षतेखाली झालेल्या बैठकीत सदर
कर्मचाऱ्यांना एकूण वेतन अनुदानापैकी ७५ टक्के वेतन अनुदान मंजूर करण्याबाबत निर्णय घेण्यात
आला आणि त्यानुसार संदर्भाधीन क्र.१ च्या पत्राद्वारे संचालक, उच्च शिक्षण यांना कळविण्यात
आले होते.
सदर कर्मचाऱ्यांच्या नियुक्तीला मान्यता देऊन त्यांचा HTE Sevarth प्रणालीत समावेशन
करण्यासंदर्भात सर्व कर्मचा-यांची सेवा पडताळणी होऊन शिफारस करण्याच्या अनुषंगाने मा. मंत्री
(उच्च व तंत्र शिक्षण ) यांच्या अध्यक्षतेखाली दि. १४.१०.२०२५ रोजी बैठक आयोजित करण्यात
आली होती. सदर बैठकीत दिलेल्या निदेशास अनुसरुन पुढील कार्यवाही करण्याबाबत
दि.०१.११.२०२५ च्या पत्रान्वये संचालक, उच्च शिक्षण यांना कळविण्यात आले.
त्यानुषंगाने सदर प्रकरणाची सखोल तपासणी करुन त्याबाबतचा अहवाल सादर
करण्यासाठी कार्यबल गटाचे गठन करणेबाबत संचालक, उच्च शिक्षण, पुणे यांनी संदर्भाधीन क्र.२
येथील पत्रान्वये प्रस्तावित केले आहे. त्यानुषंगाने सदर प्रकरणी कार्यबल गटाचे गठन करण्याची
बाब शासनाच्या विचाराधीन होती. त्यानुसार खालीलप्रमाणे निर्णय घेण्यात आला आहे.
शासन निर्णय :-
(१) सन १९८५-१९९५ या कालावधीत भरती झालेल्या मुंबई विद्यापीठ, मुंबई येथील शिक्षकेतर
कर्मचाऱ्यांच्या सेवा पडताळणी करुन संचालक, उच्च शिक्षण यांना शिफारस करण्यासाठी
पुढीलप्रमाणे कार्यबल गट गठीत करण्यात येत आहे.
# Page 2
------------------------------------------------------------------------------
|  | सदस्याचे नाव व पदनाम | समितीमधील पदनाम |
| १ | प्रा. रजनीश के. कामत, कुलगुरू, डॉ. होमी भाभा समुह विद्यापीठ, मुंबई | अध्यक्ष |
| २ | डॉ. परवीन सय्यद, विधी अधिकारी, सावित्रीबाई फुले पुणे विद्यापीठ, पुणे | सदस्य |
| ३ | डॉ. संजय जगताप, माजी विभागीय सहसंचालक, मुंबई | सदस्य |
| ४ | श्री. गंगाधर दाते, से.नि. प्रशासन अधिकारी, मुंबई | सदस्य |
| ५ | विभागीय सहसंचालक, उच्च शिक्षण, मुंबई विभाग | सदस्य सचिव |
------------------------------------------------------------------------------
(२) कार्यबल गटाची कार्यकक्षा खालीलप्रमाणे असेल:-
१. मुंबई विद्यापीठ, मुंबई यांच्याकडून सन १९८५ ते १९९५ या कालावधीत भरती झालेल्या
शिक्षकेतर कर्मचाऱ्यांच्या सेवा पडताळणीबाबतच्या प्रस्तावाची कर्मचारीनिहाय सखोल
तपासणी करणे.
२. सदर तपासणीअंती शासनाच्या धेय धोरणानुसार सदर कर्मचारी संबंधित पदाची अर्हता
धारण करतात किंवा कसे याबाबत स्वयंस्पष्ट्ट अभिप्रायासह कर्मचारीनिहाय अहवाल
संचालक, उच्च शिक्षण यांना सादर करणे.
(३) मुंबई विद्यापीठ, मुंबई यांच्याकडून सन १९८५ ते १९९५ या कालावधीत भरती झालेल्या
शिक्षकेतर कर्मचाऱ्यांच्या सेवा पडताळणीबाबतचा प्रस्ताव तसेच इतर आवश्यक कागदपत्रे व
माहिती उपरोक्त कार्यबल गटास उपलब्ध करुन देण्याची जबाबदारी कुलसचिव, मुंबई विद्यापीठ,
मुंबई व सहसंचालक, उच्च शिक्षण, मुंबई विभाग यांची राहील.
(४) सदर कार्यबल गटाकडून अहवाल प्राप्त झाल्यानंतर मा. मंत्री (उच्च व तंत्र शिक्षण) यांच्या
अध्यक्षेतेखाली दि.१४.१०.२०२५ रोजी आयोजित केलेल्या बैठकीच्या इतिवृत्तामध्ये दिलेल्या
निदेशानुसार, सदर कर्मचारी शासनाच्या ध्येय धोरणानुसार संबंधित पदाची अर्हता धारण करत
असतील तर त्यांच्या नियुक्तीला मान्यता देऊन त्यांच्या नावाचा HTE Sevarth प्रणालीत
समावेशनसंदर्भातील पुढील कार्यवाही संचालक, उच्च शिक्षण यांनी करावी.
(५) कार्यबल गटाने वरील मुद्यासंदर्भात चौकशी करुन त्याबाबत कर्मचारी निहाय अहवाल १
महिन्यात संचालक, उच्च शिक्षण यांना सादर करावा.
(६) उपरोक्त कार्यबल गटामधील अशासकीय सदस्यांचे मानधन, प्रवास भत्ता, बैठकीची व्यवस्था
कुलसचिव, मुंबई विद्यापीठ, मुंबई यांनी करावी.
(७) कार्यबल गटास बैठकीच्या अनुषंगाने सर्व बाबतीत सहकार्य करण्याची जबाबदारी कुलसचिव,
मुंबई विद्यापीठ, मुंबई यांची राहील.
# Page 3
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर