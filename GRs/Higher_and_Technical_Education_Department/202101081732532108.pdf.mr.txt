# Page 1
उच्च शिक्षण संचालनालयांतर्गत अशासकीय अनुदानित वरिष्ठ महाविद्यालयातील प्राचार्यांची रिक्त पदे भरण्यावरील निर्बंध शिथिल करणेबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : संकीर्ण-२०१७/प्र.क्र.१७०/म.शि.५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- ०८ जानेवारी, २०२१.
वाचा:- १) शासन परिपत्रक क्रमांक -संकीर्ण-२०१७/प्र.क्र.१७०/मशि-५, दिनांक ०३.०४.२०१८.
२) वित्त विभाग, शासन निर्णय क्रमांक -अर्थसं-२०२०/प्र.क्र.६५/अर्थ-२, दिनांक -०४.०५.२०२०.
परिपत्रक
सद्यस्थितीत कोविड–१९ च्या संसर्गजन्य रोगामुळे उद्भवलेल्या परिस्थितीत वित्त विभागाने शासन निर्णय दि. ०४.०५.२०२० अन्वये राज्यातील पद भरतीवर निर्बंध आणले आहेत. त्यामुळे राज्यातील अशासकीय अनुदानित महाविद्यालयातील रिक्त पदे (प्राचार्य/सहाय्यक प्राध्यापक ) भरणेबाबतची प्रक्रिया खंडित झाली होती. याबाबत विद्यार्थ्यांचे होत असलेले शैक्षणिक नुकसान तसेच सदरची भरती प्रक्रिया सुरू करण्यासाठी विशेषत: “प्राचार्य" या संवर्गातील पद भरतीची प्रक्रिया सुरू करण्यासाठी विविध स्तरावरून शासनास प्राप्त होणारी निवेदनांचा सर्वकष विचार करुन अशासकीय अनुदानित महाविद्यालयातील प्राचार्यांची २६० पदे भरण्यास वित्त विभागाच्या शासन निर्णय दिनांक ०४.०५.२०२० च्या निर्बंधातून सूट देण्यात येत आहे.
२. प्राचर्यांची रिक्त पदे भरताना यासंदर्भात अस्तित्वात असलेले अधिनियम, शासनाने वेळोवेळी निर्गमित केलेले शासन निर्णय/परिपत्रक /आदेश व सूचना त्याचप्रमाणे विहित केलेल्या कार्यपध्दतीचे काटेकोरपणे पालन करण्याची दक्षता घेण्यात यावी. तसेच यानुषंगाने प्राप्त होणारे प्रस्ताव संबंधित विभागीय सहसंचालक, तसेच संचालकांमार्फत तपासणी करून विभागात कार्यन्वित असलेल्या संगणक प्रणालीद्वारे नाहरकत प्रमाणपत्रासाठी शासन मान्यतेसाठी सादर करण्यात यावे.
३. हे परिपत्रक वित्त विभागाच्या त्यांच्या अनौपचारिक संदर्भ क्र. ७६/दिनांक ०५.०१.२०२१ अन्वये प्राप्त झालेल्या सहमतीने निर्गमित करण्यात येत आहे.
# Page 2