# Page 1
मा. उच्च न्यायालयाच्या नागपूर खंडपीठात दाखल जनहित याचिका क्र.४३/२०१८ मध्ये मा. उच्च न्यायालयाने वेळावेळी पारित केलेल्या आदेशानुसार कार्यवाही करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः न्यायाप्र-२०१८/प्र.क्र.१३१/१८/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०६ डिसेंबर, २०२१
वाचा : १) उच्च व तंत्र शिक्षण विभाग, शासन निर्णय क्रमांकः न्यायाप्र-२०१८/प्र.क्र.१३१/१८/विशि-१, दि.१६.११.२०१८.
२) मा. उच्च न्यायालय, खंडपीठ नागपूर येथील जनहित याचिका क्र.४३/२०१८ मधील मा.
न्यायालयाचे आदेश दि.२९.०८.२०१८, दि.२९.०१.२०२० व दि.०६.१०.२०२१.
प्रस्तावना : मा. उच्च न्यायालयाच्या नागपूर खंडपीठात दाखल जनहित याचिका क्र.४३/२०१८ मध्ये मा. न्यायालयाने दि.२९.०८.२०१८ रोजी दिलेल्या आदेशाच्या अनुषंगाने शासन निर्णय दि.१६.११.२०१८ अन्वये लक्ष्मीनारायण तंत्र शास्त्र संस्थेसाठी मंजूर असलेल्या ६२ शिक्षकीय पदांमधील रिक्त ३० पदांपैकी १७ पदे भरण्यास मंजूरी देण्यात आलेली आहे.
तद्नंतर प्रस्तुत जनहित याचिका प्रकरणी मा. न्यायालयाने दि. २९.०१.२०२० रोजी दिलेल्या आदेशानुसार लक्ष्मी नारायण तंत्र शास्त्र संस्थेसाठी मंजूर ६२ शिक्षकीय पदांपैकी कार्यरत असलेले ३२ व संदर्भाधीन क्र.१ येथील शासन निर्णय दि.१६.११.२०१८ अन्वये पदे भरण्यास मंजूरी देण्यात आलेली १७ शिक्षकीय पदे विचारात घेऊन उर्वरित रिक्त असलेली १३ शिक्षकीय पदे तसेच वेळोवेळी रिक्त होणारी शिक्षकीय पदे व १८ शिक्षकेतर पदे भरण्यास मंजूरी देण्याबाबतचा प्रस्ताव वित्त विभाग, शासन निर्णय दि.०९.०६.२०१७ अन्वये गठित करण्यात आलेल्या उपसमितीच्या मान्यतेस्तव दि.२७.०२.२०२० रोजीच्या बैठकीत सादर करण्यात आला होता. सदर बैठकीत उपसमितीने लक्ष्मी नारायण तंत्र शास्त्र संस्थेमधील १५ शिक्षकीय पदे व ११ शिक्षकेतर पदे भरण्यास मान्यता दिली आहे. त्यानुसार सदर संस्थेतील रिक्त शिक्षक व शिक्षकेतर पदे भरण्यास मंजूरी देण्याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय: राष्ट्रसंत तुकडोजी महाराज नागपूर विद्यापीठ, संचलित लक्ष्मीनारायण तंत्र शास्त्र संस्थेसाठी शासन मान्य मंजूर पदांपैकी रिक्त असलेली पदवी अभ्यासक्रमाची-१२ व पदव्युत्तर अभ्यासक्रमाची-०३ अशी एकूण १५ शिक्षकीय पदे भरण्यास मंजूरी देण्यात येत आहे.
# Page 2
शासन निर्णय क्रमांकः न्यायाप्र-२०१८/प्र.क्र.१३१/१८/विशि-१
२. तसेच सदर संस्थेसाठी खालील विवरणपत्रात दर्शविण्यात आलेली एकूण ११ शिक्षकेतर पदे भरण्यास मंजूरी देण्यात येत आहे.
--------------------------------------------
| अ.क्र. | पदनाम | भरतीस मान्यता दिलेली पदसंख्या |
| १ | सहायक कुलसचिव | ०१ |
| २ | कनिष्ठ प्रयोगशाळा सहायक | ०३ |
| ३ | वरिष्ठ प्रयोगशाळा सहायक | ०५ |
| ४ | फोरमन | ०१ |
| ५ | कनिष्ठ ग्रंथालय सहायक | ०१ |
| एकूण | ११ |
--------------------------------------------
३. उपरोक्त शिक्षक व शिक्षकेतर पदे भरताना संबंधित पदासाठी विद्यापीठ अनुदान आयोग, अखिल भारतीय तंत्रशिक्षण परिषदेने व राज्य शासनाने वेळोवेळी विहित केलेली शैक्षणिक अर्हता, पात्रता, अनुभव व राज्य शासनाचे भरतीसंदर्भातील प्रचलित नियम, आरक्षण धोरण इ. बाबी विचारात घेऊन विहित कार्यपध्दतीचा अवलंब करून भरती प्रक्रियेची कार्यवाही होईल, याची दक्षता घ्यावी.
४. सदर शासन निर्णय वित्त विभाग, शासन निर्णय दि.०९.०६.२०१७ अन्वये गठित उपसमितीने दि.२७.०२.२०२० रोजीच्या बैठकीत दिलेल्या मान्यतेनुसार तसेच वित्त विभागाने अनौपचारिक संदर्भ क्र.४६१/आपुक, दि.२०.१०.२०२१ व क्र.१०८६/२०२१/व्यय-५, दि.२६.११.२०२१ अन्वये दिलेल्या सहमतीनुसार निर्गमित करण्यात येत आहे.
# Page 3