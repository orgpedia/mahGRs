# Page 1
अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरून, शैक्षणिक वर्ष २०१८ - १९ पासून शासकीय व्यावसायिक पदविका अभ्यासक्रमाच्या संस्थेच्या नावात बदल करण्यास शासनाची मान्यता देणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मान्यता-२०१५/(प्र.क्र.१४३/१५) तांशि-५
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : १६ जुलै, २०१८
संदर्भ : १) उच्च व तंत्र शिक्षण विभाग, शासन निर्णय क्रमांक : मान्यता-२०१५(१४३/१५)/ तांशि-५, दिनांक : १३ ऑक्टोबर, २०१६.
२) उच्च व तंत्र शिक्षण विभाग, शासन पत्र क्रमांक : संकिर्ण-२०१५/(१४३/१५) तांशि-५ दिनांक : ३०/०१/२०१८.
३) अखिल भारतीय तंत्रशिक्षण परिषद, नवी दिल्ली यांचे पत्र क्रमांक :F.No. Western/ १-३५०८३६१६५१/२०१८/EOA, दिनांक ३०/०४/२०१८ ४) संचालक, तंत्र शिक्षण संचालनालय, महाराष्ट्र राज्य मुंबई यांचे पत्र क्रमांक १०/एनजीपी/मान्यता/२०१८/५५०, दिनांक ७.०६.२०१८.
प्रस्तावना :
उपरोक्त संदर्भ क्रमांक १ अन्वये अखिल भारतीय तंत्रशिक्षण परिषदेच्या मान्यतेच्या अधिन
राहून शासकीय तंत्रनिकेतन, रत्नागिरी, यवतमाळ, धुळे, जालना, सोलापूर व पुरणमल लाहोटी
शासकीय तंत्रनिकेतन, लातूर या ६ तंत्रनिकेतनांमधील पदविका अभ्यासक्रमांचे पदवी अभ्यासक्रमांत
श्रेणीवर्धन करुन नवीन शासकीय अभियांत्रिकी महाविद्यालयांची स्थापना करण्यास शासन मान्यता
देण्यात आलेली आहे. तसेच, उपरोक्त संदर्भ क्रमांक २ येथील शासन पत्रान्वये शासकीय निवासी
महिला तंत्रनिकेतन, यवतमाळ या फक्त महिलांसाठी असलेल्या तंत्रनिकेतनाचे रुपांतर शैक्षणिक
वर्ष २०१८-१९ पासून को एज्युकेशन करण्याबाबतचा प्रस्ताव अखिल भारतीय तंत्रशिक्षण
परिषदेकडे सादर करण्याबाबत कळविण्यात आले होते. सदर प्रस्तावास अनुसरून अखिल भारतीय
तंत्रशिक्षण परिषद, नवी दिल्ली यांनी शासकीय निवासी महिला तंत्रनिकेतन, यवतमाळ या संस्थेच्या
नावात शासकीय तंत्रनिकेतन, यवतमाळ असा बदल करण्यास त्यांचे उपरोक्त संदर्भ क्रमांक ३
येथील पत्रान्वये मान्यता दिलेली आहे.
# Page 2
शासन निर्णय क्रमांकः मान्यता-२०१५/(प्र.क्र.१४३/१५) तांशि-५
शासन निर्णय :
अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन शासकीय
निवासी महिला तंत्रनिकेतन, यवतमाळ या पदविका अभ्यासक्रमाच्या संस्थेच्या नावात खालील तक्त्यात
नमूद केल्याप्रमाणे बदल करण्यास शैक्षणिक वर्ष २०१८-१९ पासून शासनाची मान्यता देण्यात येत आहे.
-----------------------------------------------------------------------
| अ.क्र. | संस्थेचे जुने नाव | संस्थेचे नवीन नाव |
| १. | शासकीय निवासी महिला तंत्रनिकेतन, यवतमाळ | शासकीय तंत्रनिकेतन, यवतमाळ |
-----------------------------------------------------------------------