# Page 1
समूह विद्यापीठाच्या प्रकल्प अहवालांची
छाननी- तपासणी करण्यासाठी गठीत
केलेल्या समितीच्या सदस्यांच्या मानधन
व भत्ता बाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकिर्ण - २०२४/ प्र.क्र.३१/ विशि - ३,
मंत्रालय, मुंबई ४०० ०३२,
दिनांक : ११ ऑक्टोबर, २०२४
संदर्भ- उच्च व तंत्रशिक्षण विभाग, शासन निर्णय क्रमांक संकिर्ण-२०२३/ प्र.क्र.११२/ विशि-३
दिनांक १४ मार्च, २०२४
प्रस्तावना :
समूह विद्यापीठ स्थापन करण्यासाठी राज्यातील इच्छुक शैक्षणिक संस्थांकडून शासनाकडे
विहित पद्धतीने सादर केलेल्या प्रस्तावांची, त्या सोबतच्या कागदपत्रांची तपासणी करणे तसेच
प्रस्तावित समूह विद्यापीठांमध्ये समाविष्ट्ट महाविद्यालयांची प्रत्यक्ष पाहणी करुन पडताळणी करणे
यासाठी संदर्भाधीन दिनांक १४ मार्च, २०२४ च्या शासन निर्णयान्वये समिती गठीत करण्यात आली
आहे. सदर समितीच्या कामकाजाच्या अनुषंगाने समितीतील सदस्यांना मानधन व प्रवास भत्ता
अनुज्ञेय करण्याची बाब शासनाच्या विचाराधीन होती.
शासन निर्णयः-
प्रस्तावित समूह विद्यापीठाच्या प्रकल्प अहवालांची छाननी/ तपासणी करण्यासाठी
संदर्भाधीन दि.१४ मार्च, २०२४ च्या शासन निर्णयान्वये गठीत केलेल्या समितीतील अध्यक्ष व
अशासकीय सदस्य यांना प्रति बैठकीसाठी रु.६०००/- इतके मानधन अदा करण्यास शासनाची
मान्यता देण्यात येत आहे.
समितीतील अशासकीय सदस्यांना, प्राध्यापक पदाला अनुज्ञेय असलेल्या दरानुसार
प्रवासभत्ता अनुज्ञेय राहील. तसेच, समितीतील शासकीय सदस्यांना त्यांना अनुज्ञेय प्रवासभत्ता
संबंधित सदस्य ज्या कार्यालयामध्ये कार्यरत आहेत त्या कार्यालयाकडून अदा करण्यात येईल.
मानधन व प्रवासभत्ता यावरील खर्च, मागणी क्रमांक डब्ल्यू.६, २२५१, सचिवालय सामाजिक
सेवा, ०९० सचिवालय (०१) उच्च व तंत्र शिक्षण विभाग, (०१) (०१) उच्च व तंत्र शिक्षण विभाग,
(२२५१०४०९), २८ व्यावसायिक सेवा या लेखाशीर्षाखाली उपलब्ध तरतूदीतून भागविण्यात येईल.
सदर शासन निर्णय वित्त विभागाच्या अनौपचारीक संदर्भ क्र.३९७/ व्यय ५ दिनांक
०५.०४.२०२४ रोजीच्या अभिप्रायास अनुसरुन निर्गमित करण्यात येत आहे.
# Page 2
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर