# Page 1
दिव्यांग व्यक्ती हक्क अधिनियम, २०१६ मधील तरतुदीनुसार केंद्र शासनाच्या सामाजिक न्याय व अधिकारीता मंत्रालय, नवी दिल्ली यांचे धर्तीवर ग्रंथालय संचालनालयाच्या आस्थापनेवरील दिव्यांगांसाठी शासन सेवेत पदे सुनिश्चित करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-मराग्रं-२०२१/प्र.क्र.२६/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : १७ फ़ेब्रुवारी, २०२१.
वाचा : १) शासन निर्णय, उच्च व तंत्र शिक्षण विभाग क्र. मराग्र २०११/(२१/१०) साशि- ५ दि. १७.०१.२०११.
२) दिव्यांग व्यक्ती हक्क अधिनियम, २०१६ ३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना ४) शासन परिपत्रक, सामाजिक न्याय व विशेष सहाय्य विभाग क्र. दिव्यांग - २०१९/प्र.क्र.२५१/दि.क. २, दि. १२.११.२०२०.
५) शासन निर्णय, सामाजिक न्याय व विशेष सहाय्य विभाग क्र. दिव्यांग २०१९/प्र.क्र.२५१/दि.क.२, दि. ०२.०२.२०२१.
६) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.
११/२०२०-२१/७३२९, दि.१०.०२.२०२१ व क्र. ११/२०२०-२१/७४९९, दि. १५.०२.२०२१.
प्रस्तावना : दिव्यांग व्यक्ती अधिनियम, २०१६ चे कलम ३३ नुसार दिव्यांगांसाठी शासन सेवेतील पदांची पदसुनिश्चिती करणे, तसेच ३ वर्षापेक्षा जास्त नसेल इतक्या नियत कालांतराने दिव्यांगांसाठी सुनिश्चित करण्यात आलेल्या जागांचे पुनर्विलोकन करणे आवश्यक आहे. त्यानुसार केंद्र शासनाने वाचा क्र. ३ दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी तयार करुन सदर यादी केंद्र शासनाच्या www.disabilityaffairs.gov.in या संकेतस्थळावर प्रसिद्ध केली आहे. तसेच, राज्य शासनाच्या आस्थापनेवरील दिव्यांगांसाठी पदे सुनिश्चित करण्याच्या सूचना सामाजिक न्याय व विशेष सहाय्य विभागाच्या वाचा क्र. ५ येथील दि. ०२.०२.२०२१ च्या शासन निर्णयान्वये देण्यात आल्या आहेत. सदर बाब विचारात घेऊन ग्रंथालय संचालनालय आणि संचालनालयाच्या अधिनस्त कार्यालयांच्या आस्थापनेवरील, गट-अ, ब, क आणि ड संवर्गातील दिव्यांगांसाठीची पदे सुनिश्चित करण्याची बाब शासनाच्या विचाराधीन होती. त्यासंदर्भात शासनाने पुढीलप्रमाणे निर्णय घेतला आहे.
शासन निर्णय: दिव्यांग व्यक्ती अधिनियम, २०१६ मधील तरतुदीनुसार केंद्र शासनाने दि. ०४.०१.२०२१ च्या अधिसूचनेन्वये दिव्यांगासाठी दिव्यांगासाठी सुनिश्चित केलेल्या पदांची यादी तयार करुन www.disabilityaffairs.gov.in या संकेतस्थळावर प्रसिद्ध केली आहे. सदर यादीशी तुलना करुन
# Page 2
शासन निर्णय क्रमांकः मराग्रं-२०२१/प्र.क्र.२६/साशि-५,
उच्च व तंत्र शिक्षण विभागाच्या अधिपत्याखालील ग्रंथालय संचालनालयांतर्गत गट- “अ” ते गट “ड” या संवर्गातील सरळसेवा भरतीने भरावयाच्या पदांसाठी (केंद्र शासनाच्या यादीतील समान पदे तसेच, समान जबाबदा-या व कर्तव्ये विचारात घेऊन ) सोबत जोडलेल्या परिशिष्टामधील तक्त्यात दर्शविल्याप्रमाणे दिव्यांगांसाठी पदे सुनिश्चित करण्यात आली आहेत. हे आदेश यासंदर्भात यापूर्वी निर्गमित केलेले वाचा क्र. १ येथील दि. १७.०१.२०११ चे आदेश अधिक्रमित करुन काढण्यात येत आहेत.
२. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना व सामाजिक न्याय व विशेष सहाय्य विभागाच्या संदर्भाधिन दि. ०२.०१.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3