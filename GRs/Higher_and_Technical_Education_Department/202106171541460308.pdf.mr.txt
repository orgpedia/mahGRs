# Page 1
उपसंचालक, तंत्रशिक्षण, तंत्रशिक्षण संचालनालय / सचिव, महाराष्ट्र राज्य तंत्रशिक्षण मंडळ या पदावर पदोन्नती देण्याबाबत...
महाराष्ट्र शासन
उच्च व तंत्रशिक्षण विभाग,
शासन आदेश क्र. पदोन्न-२०२१/प्र.क्र.(४०/२१)/तांशि-१,
मंत्रालय विस्तार भवन, मुंबई-४०००३२.
दिनांक :- १७ जून, २०२१
संदर्भ :- १) सामान्य प्रशासन विभाग, शासन निर्णय क्र.एसआरव्ही-२०१८/प्र.क्र.१५९/कार्यासन १२, दि.०१/०८/२०१९ २) संचालक, तंत्रशिक्षण यांचे पत्र.क्र.४/आस्था/उपसंचालक पदोन्नती प्रस्ताव/२०२०/३३३, दि.२३/१०/२०२०
शासन आदेश : सहायक संचालक (तांत्रिक), तंत्रशिक्षण संचालनालय / उपसचिव, महाराष्ट्र राज्य तंत्रशिक्षण मंडळ या संवर्गात कार्यरत असणा-या खाली नमूद अधिका-याची उपसंचालक, तंत्रशिक्षण, तंत्रशिक्षण संचालनालय / सचिव, महाराष्ट्र राज्य तंत्रशिक्षण मंडळ, गट-अ (वेतनश्रेणी S-२४ : ७११०० २११९००) या संवर्गामध्ये खुल्या प्रवर्गातील रिक्त पदावर निव्वळ तात्पुरत्या स्वरुपात पदोन्नतीने पदस्थापना करण्यास शासन मान्यता देण्यात येत आहे. सदर अधिका-याची पदोन्नतीनंतरची पदस्थापना स्तंभ-५ येथे नमूद ठिकाणी करण्यात येत आहे.
--------------------------------------------------------------------------------------------------------------------------------------------------------------------------
| अ.क्र. | अधिका-याचे नाव | सध्याचे पदनाम व कार्यरत ठिकाण | मूळ प्रवर्ग | पदोन्नतीनंतरचे पदनाम व पदस्थापनेचे ठिकाण |
| १ |  | ३ | ४ | ५ |
| १ | श्री. शिवणकर महेश दत्तोपंत | सहायक संचालक (तांत्रिक), तंत्रशिक्षण विभागीय कार्यालय, औरंगाबाद. | खुला | उपसंचालक (तंत्रशिक्षण), तंत्रशिक्षण संचालनालय, मुख्य कार्यालय, मुंबई. |
--------------------------------------------------------------------------------------------------------------------------------------------------------------------------
२. सदर पदोन्नती खाली नमूद अटी व शर्तीच्या अधीन राहून देण्यात येत आहे.
१) सदर पदोन्नती ही राज्य शासनाने मा.सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ वरील अंतिम निर्णयाच्या अधीन राहून निव्वळ तात्पुरत्या स्वरुपात ज्येष्ठतेनुसार देण्यात येत आहे.
२) सदर पदोन्नती ही तात्पुरत्या स्वरुपाची असल्यामुळे पदोन्नतीच्या दिनांकापासून सेवाज्येष्ठतेचा हक्क सांगता येणार नाही.
३) सदर पदोन्नती ही महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
# Page 2
शासन आदेश क्रमांकः पदोन्न-२०२१/प्र.क्र.(४०/२१)/तांशि-१,
४) उपरोक्त अधिका-याने तात्काळ पदोन्नतीच्या पदावर रुजू व्हावे. पदोन्नती नाकारलेल्या अधिका-याच्या पदोन्नतीसंदर्भात सामान्य प्रशासन विभागाच्या दि.१२/०९/२०१६ रोजीच्या शासन निर्णयानुसार कार्यवाही करण्याची दक्षता संचालक, तंत्रशिक्षण यांनी घ्यावी.
५) संबंधित अधिका-यास पदोन्नतीच्या ठिकाणी रुजू होण्याकरीता तात्काळ कार्यमुक्त करण्याची कार्यवाही संचालक, तंत्रशिक्षण यांनी करावी. तसेच संबंधित अधिकारी यांनी सदर आदेश निर्गमित झाल्याच्या दिनांकापासून ३० दिवसांच्या आत पदोन्नतीच्या पदावर रुजू व्हावे व त्याबाबतचा अहवाल संचालक, तंत्रशिक्षण यांचेमार्फत शासनास सादर करावा.
३. सदर आदेश, सामान्य प्रशासन विभाग अनौपचारीक संदर्भ क्र. ३४५/कार्या-१२, दि.०८/०४/२०२१ अन्वये प्राप्त मान्यतेनुसार व सक्षम प्राधिका-याच्या मान्यतेने निर्गमित करण्यात येत आहेत.