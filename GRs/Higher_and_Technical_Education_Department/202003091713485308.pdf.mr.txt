# Page 1
शासकीय तंत्रनिकेतन, यवतमाळ (जुने) या पदविका अभ्यासक्रमाच्या संस्थेचे शासकीय अभियांत्रिकी महाविद्यालय, यवतमाळ या पदवी अभ्यासक्रमाच्या संस्थेत रुपांतर झाल्यामुळे सदर संस्थेत पदविका अभ्यासक्रमात व्दितीय वर्षात (चतुर्थ सत्रात) प्रवेशास पात्र असलेल्या विद्यार्थ्यांचे शैक्षणिक वर्ष २०१९-२० पासून अन्य संस्थेमध्ये स्थलांतर करण्यास मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०२०/(प्र.क्र.२७/२०) /तांशि-५
मंत्रालय विस्तार भवन, मुंबई - ४०० ०३२.
दिनांक :०९ मार्च, २०२०.
वाचा :- १) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्र.१०/एनजीपी/विद्यार्थी स्थलांतरण/२०१९/१४९, दिनांक १७ फेब्रुवारी, २०२०.
प्रस्तावना : शासकीय तंत्रनिकेतन, यवतमाळ (जुने) या पदविका अभ्यासक्रमाच्या संस्थेचे शासकीय अभियांत्रिकी महाविद्यालय, यवतमाळ या पदवी अभ्यासक्रमाच्या संस्थेत शैक्षणिक वर्ष २०१८-१९ पासुन रुपांतर झाल्यामुळे सदर संस्थेत पदविका अभ्यासक्रमाच्या व्दितीय वर्षात (चतुर्थ सत्रात) प्रवेशास पात्र ठरलेल्या विद्यार्थ्यांचे शैक्षणिक वर्ष २०१९-२० पासून अन्य संस्थेत स्थलांतर करणेबाबतचा प्रस्ताव संचालक, तंत्रशिक्षण संचालनालय यांनी संदर्भाधिन पत्रान्वये शासनास सादर केलेला आहे. त्यास अनुसरुन सदर स्थलांतरणास मान्यता देण्याची बाब शासनाच्या विचाराधीन होती.
शासन निर्णयः शासकीय तंत्रनिकेतन, यवतमाळ (जुने) या शासकीय पदविका अभ्यासक्रमाच्या संस्थेचे शैक्षणिक वर्ष २०१८-१९ पासून शासकीय अभियांत्रिकी महाविद्यालय, यवतमाळ या पदवी अभ्यासक्रमाच्या संस्थेत रुपांतर झाल्यामुळे सदर संस्थेत पदविका अभ्यासक्रमाच्या व्दितीय वर्षात (चतुर्थ सत्रात) प्रवेशास पात्र ठरलेल्या प्रज्वल अशोक ठाकरे व निलेश रामराव कोराम या दोन विद्यार्थ्यांचे शैक्षणिक वर्ष २०१९-२० पासून खालील तक्त्यात दर्शविल्याप्रमाणे अन्य संस्थेमध्ये संबंधीत अभ्यासक्रमाच्या प्रवेश क्षमतेच्या मर्यादेत राहून (Within Intake) स्थलांतर करण्यास शासनाची मान्यता देण्यात येत आहे.
# Page 2
शासन निर्णय क्रमांकः मान्यता-२०२०/(प्र.क्र.२७/२०)/तांशि-५
------------------------------------------------------------------------------------------------------
| अ.क्र. | स्थलांतरणानंतरची संस्था | अभ्यासक्रमाचे नाव | स्थलांतरणास मान्यता असलेल्या विद्यार्थ्यांची संख्या |
| १ | शासकीय तंत्रनिकेतन, वाशिम | स्थापत्य अभियांत्रिकी |  |
|  | एकुण | ०२ |
------------------------------------------------------------------------------------------------------