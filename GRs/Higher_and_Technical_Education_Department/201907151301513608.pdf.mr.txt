# Page 1
शैक्षणिक वर्ष २०१९-२०२० पासून राज्यातील विद्यमान संस्थांमध्ये NSQF अंतर्गत B.Voc. पदवी अभ्यासक्रम सुरु करण्यास अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेच्या अनुषंगाने शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. टीईएम-२०१९/प्र.क्र.१६५/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई. ४०००३२
दिनांक : १५ जुलै, २०१९
वाचा : १) समक्रमांकाचा दिनांक २५ जून,२०१९ चा शासन निर्णय २) संचालक, तंत्र शिक्षण यांचे पत्र क्रमांक २/एनजीसी/मान्यता/२०१९/ ८३९, दिनांक ३ जुलै, २०१९
शासन निर्णय : संचालक, तंत्र शिक्षण यांनी वर नमूद दिनांक ३ जुलै,२०१९ च्या पत्राव्दारे सादर केलेल्या प्रस्तावास अनुसरुन वर नमूद दिनांक २५ जून, २०१९ च्या शासन निर्णयासोबतच्या Annexure मधील अनुक्रमांक १० येथील तपशिल रद्द करण्यात येत असून सोबतच्या Annexure मध्ये नमूद केल्यानुसार २ संस्थांना त्यांच्या नावासमोर दर्शविल्यानुसार बी. व्होकेशनल हा अभ्यासक्रम शैक्षणिक वर्ष २०१९-२०२० पासून सुरु करण्यास खालील अटी व शर्तींच्या अधीन राहून शासनाची मान्यता देण्यात येत आहे :
१) सदर मंजूरी कायम विना अनुदान तत्वावर राहील.
२) कम्युनिटी कॉलेज योजनेंतर्गत अखिल भारतीय तंत्र शिक्षण परिषद, नवी दिल्ली यांनी B.Voc.
(NSQF Level VII ) पदवी अभ्यासक्रम राबविण्यासाठी तयार केलेले विशेष नियम, अटी व शर्तींचे पालन करणे संबंधित संस्थेस व स्कील नॉलेज प्रोव्हायडर यांना बंधनकारक राहील.
३) सदर अभ्यासक्रमाच्या संलग्नीकरणासाठी संबंधित संस्थेने महाराष्ट्र सार्वजनिक विद्यापीठ अधिनियम,२०१६ मधील तरतूदीनुसार संबंधित विद्यापीठाची मान्यता/संलग्नीकरण घेणे आवश्यक राहील.
४) सदर अभ्यासक्रमाचे प्रवेश हे अखिल भारतीय तंत्र शिक्षण परिषद, नवी दिल्ली यांनी त्यांच्या अप्रॅव्हल प्रोसेस हॅण्डबुक २०१९-२०२० मध्ये नमूद केल्याप्रमाणे संस्थास्तरावर करावेत.
# Page 2
शासन निर्णय क्रमांक: टीईएम-२०१९/प्र.क्र.१६५/तांशि-४
५) सदर अभ्यासक्रमाच्या मुदतवाढीस अखिल भारतीय तंत्रशिक्षण परिषद, नवी दिल्ली यांची मान्यता घेण्याची कार्यवाही संस्थेने नियमाप्रमाणे करावी.
६) सदर अभ्यासक्रम कम्युनिटी कॉलेज योजनेंतर्गत राबविण्यात येत असल्याने व विद्यार्थ्यांचे प्रवेश संस्थास्तरावर होत असल्याने सदर अभ्यासक्रमास प्रवेश घेतलेल्या विद्यार्थ्यांना
राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ.पंजाबराव देशमुख वसतिगृह निर्वाह भत्ता योजनेचा लाभ अनुज्ञेय असणार नाही.
२. तसेच वर नमूद दिनांक २५ जून,२०१९ च्या शासन निर्णयातील शिर्षकातील “वास्तुशास्त्र महाविद्यालयात” या शब्दांऐवजी “राज्यातील विद्यमान संस्थांमध्ये NSQF अंतर्गत” हा शब्द समाविष्ट करण्यात येत आहे.
# Page 3