# Page 1
"एमजीएम विद्यापीठ, औरंगाबाद" या स्वयं अर्थसहाय्यित विद्यापीठाबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. : स्वअवि-२०१८/प्र.क्र.७९/विशि-४
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक : २० ऑगस्ट, २०१९
प्रस्तावना -: राज्यात स्वयं अर्थसहाय्यित विद्यापीठांची स्थापन करण्याची तरतूद करण्यासाठी, त्यांच्या
कामकाजाचे व कार्याचे विनियमन करण्यासाठी आणि त्यांचेशी संबंधित किंवा तद्अनुषंगिक बाबींसाठी तरतूद
करण्याकरिता दिनांक २९ मे, २०१३ रोजजी मार्गदर्शक सूचना निर्गमित करण्यात आल्या असून या मार्गदर्शक
सूचनांमध्ये सुधारणा करुन, दिनांक १९ जानेवारी, २०१९ रोजीच्या सुधारीत मार्गदर्शक सूचना निर्गमित करण्यात
आलेल्या आहेत.
या मार्गदर्शक सूचनांस अनुसरुन महात्मा गांधी मिशन, नांदेड या प्रायोजक मंडळाने एमजीएम
विद्यापीठ, औरंगाबाद हे स्वयं अर्थसहाय्यित विद्यापीठ स्थापन करण्याबाबतचा प्रस्ताव सादर केला आहे. सदर
विद्यापीठ हे सिडकोने दिलेल्या जागेवर स्थापित होणार असल्याने, स्वयं अर्थसहाय्यित विद्यापीठ स्थापन
होण्यापूर्वी या स्वयं अर्थसहाय्यित विद्यापीठास शासकीय नियमानुसार लागू असणाऱ्या अटी व शर्तीबाबतचा
शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
१) स्वयं अर्थसहाय्यित विद्यापीठ स्थापन करताना भाडेपट्टा करारनामानुसार महात्मा गांधी मिशन,
नांदेड या संस्थेला भाडेपट्टा करारनाम्याअन्वये वाटप करण्यात आलेल्या भूखंडाच्या विकासासाठी औरंगाबाद
महापालिकेचे नियम, शासनाचे विविध आदेश व भाडेपट्टा करार नाम्यातील अटी व शर्ती संस्थेवर बंधनकारक
राहतील. या अटी व शर्तीचे उल्लंघन केल्यास, जमिनीचे मालक म्हणून भूखंड ताब्यात घेण्याचे अधिकार सिडको
महामंडळाला आहेत. तसेच सदर जमिनीचा विकास मंजूर विकास योजना व विकास नियंत्रण नियमावलीशी
सुसंगत असणे आवश्यक आहे व नियोजन प्राधिकरणाची पूर्व परवानगी घेणे बंधनकारक आहे.
२) महात्मा गांधी मिशन, नांदेड या संस्थेला सिडकोने शैक्षणिक प्रयोजनासाठी प्रदान केलेल्या १३.२९
एकर जागेवर एमजीएम विद्यापीठ, औरंगाबाद हे स्वयं अर्थसहाय्यित विद्यापीठ स्थापन होणार असल्याने, या
जागेबाबत सिडकोच्या भाडेपट्ट्यातील अटी शर्ती व मनपाची विकास नियंत्रण नियमावली लागू राहील.
३) एमजीएम युनिर्व्हसिटी, औरंगाबाद या स्वयं अर्थसहाय्यित विद्यापीठाची स्थापना करताना,
सिडकोच्या उपरोक्त परिच्छेद क्र.२ मध्ये नमूद क्षेत्रासाठी, शैक्षणिक वापरासाठी अनुज्ञेय दराच्या १०% इतकी
रक्कम सिडकोकडे महात्मा गांधी मिशन, नांदेड या संस्थेने जमा करावी.
# Page 2
शासन निर्णय क्रमांकः स्वअवि-२०१८/प्र.क्र.७९/विशि-४
हा शासन निर्णय नगर विकास विभागाच्या सहमतीने निर्गमित करण्यात येत आहे.