# Page 1
राज्यातील सर्व अकृषी विद्यापीठे, अभिमत विद्यापीठे, स्वयंअर्थसहाय्यित विद्यापीठे व त्यांच्याशी संलग्नित महाविद्यालयातील नियमित वर्ग सुरु करण्याबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक: संकीर्ण २०२१/प्र.क्र.६/विशि-३,
मंत्रालय, मुंबई ४०० ०३२,
दिनांक : ०३ फेब्रुवारी, २०२१.
संदर्भः- (१) विद्यापीठ अनुदान आयोगाच्या दि.५ नोव्हेंबर, २०२० रोजीच्या मार्गदर्शक सूचना.
(२) दि.१ फेब्रुवारी, २०२१ रोजी झालेल्या बैठकीचे इतिवृत्त.
प्रस्तावनाः कोव्हिड–१९ या विषाणूच्या प्रादुर्भावामुळे संपूर्ण देशात लॉकडाऊन घोषित करण्यात आल्यामुळे शैक्षणिक संस्थांचे दैनंदिन कामकाज मार्च, २०२० पासून विस्कळीत झाले आहे. तथापि, राज्यातील कोव्हिड-१९ बाधित रुग्णांची संख्या मोठ्या प्रमाणात कमी झालेली असून सद्यस्थितीत ही साथ नियंत्रणाखाली आल्याचे दिसून येत आहे. त्यामुळे राज्यातील सर्व विद्यापीठे व संलग्नित महाविद्यालयांमध्ये कोव्हिड प्रतिबंधात्मक सर्वसाधारण उपाययोजना करुन विद्यार्थ्यांचे शैक्षणीक वर्ष ऑफलाईन पध्दतीने नियमित वर्ग सुरु करणे विद्यार्थ्यांच्या हिताचे राहील. त्यानुसार राज्यातील सर्व विद्यापीठे व संलग्नित महाविद्यालयातील नियमित वर्ग सुरु करण्याची बाब शासनाच्या विचाराधीन होती.
परिपत्रकः १. राज्यातील सर्व अकृषी विद्यापीठे, अभिमत विद्यापीठे, स्वयंअर्थसहाय्यित विद्यापीठे व त्यांच्याशी संलग्नित महाविद्यालयातील नियमित वर्ग दिनांक १५ फेब्रुवारी, २०२१ पासून सुरु करण्यास मान्यता देण्यात येत आहे.
२. राज्यातील प्रतिबंधित प्रक्षेत्रातील विद्यापीठे व संलग्नित महाविद्यालये ही ज्या आयुक्त, महानगरपालिका/नगरपालिका किंवा जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण यांचे अंतर्गत येतात, त्यांच्याशी संबंधित विद्यापीठाने विचारविनिमय करुन, कोव्हिड-१९ च्या आजाराचा स्थानिक पातळीवरील प्रादुर्भाव व स्थानिक परिस्थिती व आरोग्यविषयक पायाभूत सुविधांची उपलब्धता या बाबी विचारात घेऊन, विद्यापीठे व महाविद्यालये सुरु करुन नियमित वर्ग घेण्याकरिता आवश्यक त्या उपाययोजना करण्याबाबत संबंधित विद्यापीठे व महाविद्यालयांनी आवश्यक ती कार्यवाही तात्काळ करावी. याप्रकरणी संबंधित विद्यापीठांनी स्थानिक प्राधिकरणांची सहमती घेऊन महाविद्यालये सुरु करण्याच्या सूचना निर्गमित कराव्यात.
# Page 2
शासन परिपत्रक क्रमांकः संकीर्ण २०२१/प्र.क्र.६/विशि-३
३. विद्यापीठ अनुदान आयोगाच्या दि. ५ नोव्हेंबर, २०२० रोजीच्या मार्गदर्शक सूचनांनुसार, जागेची उपलब्धता पाहून, ५०% पर्यंत विद्यार्थ्यांना रोटेशन पध्दतीने वर्गात प्रवेश देण्यात यावा.
४. कोव्हिड-१९ बाबत केंद्र व राज्य शासनाच्या मार्गदर्शक सूचनांचे पालन करण्यात यावे.
तसेच विद्यापीठ अनुदान आयोगाच्या दि. ५ नोव्हेंबर, २०२० रोजीच्या मार्गदर्शक सूचनांचे काटेकोरपणे पालन करण्यात यावे. तसेच दि. १ फेब्रुवारी, २०२१ रोजी झालेल्या बैठकीचे इतिवृत्त आवश्यक त्या कार्यवाहीस्तव सोबत जोडण्यात येत आहे.
त्यानुसार सर्व संबंधित विद्यापीठांनी आवश्यक ती कार्यवाही करावी.
# Page 3
# Page 4