# Page 1
राष्ट्रसंत तुकडोजी महाराज नागपूर विद्यापीठात उभारावयाच्या टेक्नॉलॉजी अॅड एनर्जी पार्क इमारतीच्या बांधकामास प्रशासकीय मान्यता देण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२२/प्र.क्र.७२/विशि-२
मंत्रालय विस्तार भवन, मुंबई -४०० ०३२.
दिनांक:०१ नोव्हेंबर, २०२३
वाचा:- १. विभागाचा समक्रमांकाचा दि.२४.०२.२०२३ रोजीचा शासन निर्णय.
२. कुलसचिव, राष्ट्रसंत तुकडोजी महाराज नागपूर विद्यापीठ यांचे रोजीचे पत्र.
दि.२६.०४.२०२३.
३. उच्चाधिकार सचिव समितीची दि.११.०७.२०२३ रोजीची बैठक.
प्रस्तावना :- राष्ट्रसंत तुकडोजी महाराज नागपूर विद्यापीठ, नागपूर विद्यापीठाची स्थापना ४ ऑगस्ट १९२३ झाली. विद्यापीठाचा परिसर ३७३ एकर मध्ये पसरलेला आहे. मध्य भारतातील सर्वात जुने विद्यापीठ म्हणून नावलौकिक असलेल्या विद्यापीठाने शंभराव्या वर्षात पदार्पण केले आहे. विद्यापीठाच्या परिक्षेत्रातील जनसमुहाच्या भौतिक गरजा आणि भविष्यातील विकासाच्या शक्यतांचा वेध घेऊन विद्यापीठाने काही नवीन प्रकल्पांची उभारणी करण्यास सुरुवात केली आहे. त्यासअनुसरुन विद्यापीठात विविध बांधकामे करण्यासाठी संदर्भ क्र.१ येथील शासन निर्णयान्वये तत्वत: प्रशासकीय मान्यता देण्यात आली आहे. या बांधकामामध्ये टेक्नॉलॉजी अॅड एनर्जी पार्क इमारतीचा समावेश आहे.
विद्यार्थ्यांना नवनवित तंत्रज्ञानाची माहिती मिळावी आणि संशोधनात त्याचा कल वाढावा यासाठी
टेक्नॉलॉजी अॅड एनर्जी पार्क इमारत उभारण्याचे प्रस्तावित असून, सदरहू पार्कची निर्मिती करण्यात येत आहे. या पार्कमधून ग्रामीण भागातील विकासावर भर देण्यात येणार आहे. सदरचे केंद्र वोकल फॉर लोकल या संकल्पनेवर लक्ष केंद्रीत करुन स्थानिक विकासात महत्त्वपूर्ण भूमीका बजावणार आहे.
तसेच पारंपारिक व्यवसायांच्या श्रेणीशी संबंधित उद्योगांना याचा फायदा होणार आहे.
तद्नुषंगाने टेक्नॉलॉजी अॅड एनर्जी पार्क इमारतीच्या बांधकामाचे रु.५६१९.०० लक्ष किंमतीच्या अंदाजपत्रकास प्रशासकीय मान्यता देण्याची संदर्भ क्र.२ येथील पत्रान्वये विनंती केली आहे.
सार्वजनिक बांधकाम विभागाने या कामाची छाननीअंती रु.४४१२.४३ लक्ष इतकी किंमत निश्चित करण्यात आली आहे. तसेच उच्च स्तरीय सचिव समीतीने या कामाच्या रु.४४१२.४३ लक्ष किंमतीच्या
अंदाजपत्रकास संदर्भ क्र.३ येथील बैठकीत मान्यता दिली आहे. तदनुषंगाने या कामास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२२/प्र.क्र.७२/विशि-२
शासन निर्णय :
राष्ट्रसंत तुकडोजी महाराज नागपूर राष्ट्रसंत तुकडोजी महाराज नागपूर विद्यापीठात उभारावयाच्या टेक्नॉलॉजी अॅड एनर्जी पार्क इमारतीच्या बांधकामास सोबत जोडलेल्या Recapitulation Sheet नुसार रु.४४१२.४३ लक्ष (अक्षरी रुपये चव्वेचाळीस कोटी बारा लक्ष त्रेचाळीस हजार फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती : १. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यात यावी.
२. प्रस्तुत काम पुरातत्त्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
९. सार्वजनिक बांधकाम विभाग शासन निर्णय क्र. बीडीपी २०१७/प्र.क्र.६० / इमा-२, दि.०७.०७.२०१७ अन्वये कार्यवाही करण्यात यावी.
१०. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
११. विषयांकित काम खाजगी वास्तुशास्त्रज्ञ यांनी तयार केलेल्या नकाशावर आधारित असल्याने सदर नकाशास मुख्य वास्तुशास्त्रज्ञ, सार्वजनिक बांधकाम विभाग, मुबई यांची सहमती/स्वाक्षांकन प्राप्त करुन शासनास सादर करण्यात यावे. अंदाजपत्रातील विविध कक्षांचे क्षेत्रफळ विहित निकषांनुसार आहे किंवा कसे, याबाबत मुख्य वास्तुशास्त्रज्ञ यांच्याकडून खातरजमा करुन अहवाल शासनास सादर करावा.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२२/प्र.क्र.७२/विशि-२
२. या कामासाठी होणारा खर्च "मागणी क्रमांक - डब्ल्यु - २, प्रधानशिर्ष- २२०२- सर्वसाधारण शिक्षण, ०३ - विद्यापीठीय व उच्च शिक्षण, १०२ विद्यापीठांना सहाय्य, (००) (०७) सर्वसाधारण शिक्षणासाठी विद्यापीठांना अनुदाने (अनिवार्य) (२२०२ ०७४५), ३१ सहाय्यक अनुदाने" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
३. हा शासन निर्णय, उच्चाधिकार सचिव समितीने मान्यता दिल्यानुसार निर्गमित करण्यात येत आहे.
# Page 4