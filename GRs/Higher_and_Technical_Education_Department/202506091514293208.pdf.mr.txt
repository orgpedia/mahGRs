# Page 1
सर ज.जी. कला, वास्तुकला आणि
अभिकल्प विद्यालय, मुंबई डी-नोव्हो
प्रकारांतर्गत अभिमत विद्यापीठास वितरीत
केल्या जाणाऱ्या अनुदानाचे आहरण व
संवितरण करण्याकरिता तसेच खर्चाच्या व
जमेच्या रकमांचा ताळमेळ होण्यासाठी
नियंत्रक अधिकारी आणि आहरण व
संवितरण अधिकारी घोषित करणे.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः एडीआर २०२५/CN-११५२८९६/प्र.क्र.५७/तांशि-६
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
दिनांक :- ९ जून, २०२५.
संदर्भ : -
१) उच्च व तंत्र शिक्षण विभाग शासन निर्णय क्र. एडीआर-२०२१/प्र.क्र. ७७/तांशि-६,
दिनांक १९ सप्टेंबर, २०२२
२) उच्च व तंत्र शिक्षण विभाग शासन निर्णय क्र. एडीआर-२०२१/प्र.क्र. ७७/तांशि-६,
दिनांक ०७ जुलै, २०२३
३) भारत सरकार, शिक्षा मंत्रालय अधिसूचना क्र. ९/६/२०२०-U३(A),
दिनांक १९ ऑक्टोबर, २०२३
४) उच्च व तंत्र शिक्षण विभाग शासन निर्णय क्र. संकीर्ण-२०२४/प्र.क्र. ७६/तांशि-६,
दिनांक १६ एप्रिल, २०२५
५) प्र. कुलसचिव, सर ज.जी. कला, वास्तुकला आणि अभिकल्प विद्यालय, मुंबई यांचे पत्र क्र.
जेजे/२०२४-२५/१६०, दिनांक ७ मे, २०२५
प्रस्तावना:-
सर ज.जी. कला महाविद्यालय, सर ज.जी. उपयोजित कला महाविद्यालय आणि सर
ज.जी. वास्तुशास्त्र महाविद्यालय या तीन शासकीय महाविद्यालयांचे मिळून “डी-नोव्हो प्रकारांतर्गत
अभिमत विद्यापीठ” स्थापन करण्यास संदर्भ क्रमांक २ येथील शासन निर्णयान्वये मान्यता देण्यात
आलेली आहे. संदर्भ क्रमांक ४ येथील शासन निर्णयान्वये डी-नोव्हो प्रकारांतर्गत अभिमत
विद्यापीठाकरिता नवीन लेखाशिर्ष उघडण्यात आलेले आहे. सदर नवीन लेखाशीषांतर्गत प्राप्त
# Page 2
शासन निर्णय क्रमांकः एडीआर २०२५/CN-११५२८९६/प्र.क्र.५७/तांशि-६
होणाऱ्या अर्थसंकल्पीय अनुदानाची उपशिर्षनिहाय देयके लेखा व अधिदान कार्यालयास सादर
करण्याकरिता सर ज.जी. कला, वास्तुकला आणि अभिकल्प विद्यालय, मुंबई या डी-नोव्हो
प्रकारांतर्गत अभिमत विद्यापीठासाठी आहरण व संवितरण अधिकारी तसेच नियंत्रक अधिकारी घोषित
करण्याचीबाब शासनाच्या विचाराधीन होती.
शासन निर्णय :-
महाराष्ट्र अर्थसंकल्प नियमावलीच्या तरतूदीप्रमाणे सर ज.जी. कला महाविद्यालय, सर ज.जी.
उपयोजित कला महाविद्यालय आणि सर ज.जी. वास्तुशास्त्र महाविद्यालय या तीन शासकीय
महाविद्यालयांचे मिळून “डी-नोव्हो प्रकारांतर्गत अभिमत विद्यापीठाकरिता नवीन लेखाशीषांतर्गत प्राप्त
होणाऱ्या अर्थसंकल्पीय अनुदानाची उपशिर्षनिहाय देयके लेखा व अधिदान कार्यालयास सादर
करण्याकरिता तसेच खर्चाच्या व जमेच्या रकमांचा ताळमेळ होण्यासाठी तात्पुरत्या स्वरुपात डी-नोव्हो
प्रकारांतर्गत अभिमत विद्यापीठाचा आकृतीबंध मंजूर होईपयंत डी-नोव्हो विद्यापीठातील कुलसचिव
यांना आहरण व संवितरण अधिकारी तसेच वित्त व लेखा अधिकारी यांना नियंत्रक अधिकारी म्हणून
घोषीत करण्यात येत आहे.
२. महाराष्ट्र अर्थसंकल्प नियमावलीच्या तरतूदीप्रमाणे खर्चाच्या व जमेच्या रकमांचा ताळमेळ
होण्यासाठी नियंत्रक अधिकारी आणि आहरण व संवितरण अधिकारी यांनी खालील सूचनांचे
काटेकोरपणे पालन करावे :-
१) कार्यालय प्रमुखाने / आहरण व संवितरण अधिकारी यांनी त्यांच्या कार्यालयात ठेवलेल्या
जमा लेख्यांचा, कोषागाराने ठेवलेल्या लेख्यासोबत लेखे ज्या महिन्यासंबंधातील असतील त्या
महिन्याच्या लगत नंतरच्या जास्तीत जास्त दुसऱ्या महिन्याच्या १० तारखेपयंत ताळमेळ घालण्यात
यावा. मेळ घातलेल्या विवरणपत्राची एक प्रत नियंत्रक अधिकाऱ्याकडे पाठवावी.
पृष्ट्ठ ४ पैकी २
# Page 3
शासन निर्णय क्रमांकः एडीआर २०२५/CN-११५२८९६/प्र.क्र.५७/तांशि-६
२) नियंत्रक अधिकाऱ्यांनी सर्व विवरणपत्रे एकत्र करुन प्रत्येक त्रैमासिकानंतर महालेखापाल
यांच्याकडून दरमहा मिळणाऱ्या महसूल विवरणपत्रासोबत ती ताडून पहावीत आणि विसंगती
आढळल्यास तिचा ताळमेळ घालण्यात यावा.
३) शासनामार्फत वितरीत केल्या जाणाऱ्या खर्चाच्या रकमांबाबत मासिक निधी वितरण प्रणाली
लक्षात घेऊन, कार्यालय प्रमुखाने / आहरण व संवितरण अधिकारी यांनी प्रत्येक महिन्याच्या १०
तारखेपयंत ताळमेळ घालण्यात यावा. मेळ घातलेल्या विवरणपत्राची एक प्रत नियंत्रक अधिकाऱ्यांकडे
पाठवावी.
४) खर्चाच्या लेख्यासंदर्भात नियंत्रक अधिकाऱ्यांनी कार्यालय प्रमुख / आहरण व संवितरण
अधिकाऱ्यांकडून प्राप्त झालेल्या विवरणपत्रांचे उपशिर्षनिहाय / संकेतांकनिहाय वर्गीकरण करुन
प्रत्येक त्रैमासिकानंतर महालेखापाल कार्यालयात ठेवलेल्या लेख्याबरोबर मेळ घालण्यात यावा.
५) खर्चाचे नियंत्रण करणाऱ्या विभाग / कार्यालय प्रमुखाने अर्थसंकल्प नियम पुस्तिका नमुना
क्रमांक - १० मध्ये मासिक नोंदणी करण्यात आल्या आहेत, याची खातरजमा करुन घ्यावी. या नोंदणी
पुस्तकावर नियंत्रक अधिकाऱ्यांच्या वतीने स्वाक्षरी करण्यास प्राधिकृत करण्यात आले असेल, अशा
त्यांच्या कोणत्याही दुय्यम राजपत्रित अधिकाऱ्याने स्वाक्षऱ्या कराव्यात.
६) नियंत्रक अधिकारी हा त्यांच्या नोंदणी पुस्तकात करावयाच्या दुरुस्त्या यथोचितरित्या केल्या
आहेत व त्यासंबंधीची माहिती महालेखापाल यांच्याकडे तत्परतेने पाठविण्यात आली आहे, यासाठी
जबाबदार राहील.
७) नियंत्रक अधिकाऱ्याने जमा व खर्चाच्या रकमांचा मेळ खालील तारखेपयंत पूर्ण करावा :-
----------------------------------------------------------
|  | कालावधी |  |  | मेळ घालण्याचे काम पूर्ण केले पाहिजे ती तारीख |  |
| एप्रिल - जून | १० ऑगस्ट |
| जुलै - सप्टेंबर | १० नोव्हेंबर |
| ऑक्टोबर - डिसेंबर | १० फेब्रुवारी |
| जानेवारी - मार्च | १० मे |
----------------------------------------------------------
पृष्ट्ठ ४ पैकी ३
# Page 4
शासन निर्णय क्रमांकः एडीआर २०२५/CN-११५२८९६/प्र.क्र.५७/तांशि-६
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर