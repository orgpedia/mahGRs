# Page 1
अशासकीय अनुदानित अभियांत्रिकी महाविद्यालयातील अध्यापकांना गुणवत्ता सुधार योजनेंतर्गत उच्च शिक्षणाकरिता प्रतिनियुक्तीवर पाठविण्याबाबत.
महाराष्ट्र शासन
उच्च व तंत्र शिक्षण विभाग,
शासन आदेश क्र:- प्रतिनि-२०१९/प्र.क्र. (४२/१९)/तांशि-१
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई-४०० ०३२
दिनांक :- २२ जुलै, २०१९.
संदर्भ- १) उच्च व तंत्रशिक्षण विभाग, शासन निर्णय क्रमांक-प्रतिनि-२०९५/१९५५७/ (१९५/९५)/ तांशि-४, दि. २०/११/१९९६.
२) उच्च व तंत्रशिक्षण विभाग, शासन निर्णय क्रमांक-प्रतिनि-२०९५/१९५५७/
(१९५/९५)/ तांशि-४, दि. २८/१०/१९९८.
३) संचालक, तंत्रशिक्षण यांचे पत्र क्र. ४/आस्था/२०१९/पी.एच.डी/२६५, दि. ३०/४/२०१९ शासन आदेश: अशासकीय अनुदानित अभियांत्रिकी महाविद्यालयातील खाली नमूद केलेल्या अध्यापकाची त्यांच्या नावासमोर स्तंभ क्र. ३ येथे दर्शविलेल्या संस्थेत गुणवत्ता सुधार योजनेंतर्गत उच्च शिक्षणासाठी (पी.एच.डी साठी) ३ वर्षाकरिता निवड झालेली आहे.
-----------------------------------------------------------------------------------------------------------------------------------
| अ.क्र. | अध्यापकाचे नाव, पदनाम व कार्यरत संस्थेचे नाव | पी.एच.डी साठी ज्या संस्थेत निवड झाली आहे त्या संस्थेचे नाव |
| १ | २ | ३ |
| एम.सी.ए. |
| १. | श्रीमती सोनाली ई. आजनकर, हायक प्राध्यापक, वीरमाता जिजाबाई टेक्नॉलॉजिकल इन्स्टिटयूट, मुंबई | भारतीय प्रौद्योगिकी संस्थान, वाराणसी |
-----------------------------------------------------------------------------------------------------------------------------------
२. त्यानुषंगाने श्रीमती आजनकर यांना संदर्भाधीन क्र. १ व २ येथे नमूद शासन निर्णयान्वये विहीत करण्यात आलेल्या खालील अटी व शर्तींच्या अधीन राहून पुढील ०३ वर्षांच्या कालावधीसाठी प्रतिनियुक्तीवर पाठविण्यास शासनाची मंजूरी देण्यात येत आहे.
१. प्रतिनियुक्ती पूर्ण निर्धारीत कालावधीकरिता राहील.
२. प्रतिनियुक्तीच्या कालावधीत संबंधित अध्यापकाच्या जागेवर दुस-या व्यक्तीची नियुक्ती करण्यास मान्यता राहील.
३. उपरोक्त अध्यापकास खालील अट क्र. ८ चे अधीन राहून त्यांच्या प्रतिनियुक्तीच्या कालखंडात नियमानुसार अनुज्ञेय असलेले वेतन व भत्ते देय राहतील.
४. त्यांच्या वेतनाव्यतिरिक्त ज्या संस्थेत त्यांना प्रतिनियुक्तीवर पाठविण्यात आले आहे, त्या संस्थेने त्यांना विद्यावेतन / शिष्यवृत्ती दिल्यास ती स्वीकारण्यास त्यांना परवानगी देण्यात येत आहे.
५. प्रतिनियुक्तीच्या ठिकाणी जाण्यासाठी किंवा प्रतिनियुक्तीच्या कालावधीत तसेच प्रतिनियुक्ती संपल्यावर मुख्यालयात परत येण्यासाठी त्यांना प्रवासभत्ता वा दैनिक भत्ता अनुज्ञेय राहणार नाही.
६. उपरोक्त अध्यापकास त्यांच्या उर्वरित सेवा कालावधीत कधीही अध्यापन रजा घेता येणार नाही व तसे बंधपत्र प्रशिक्षणासाठी जाण्यापूर्वी त्यांना संबंधित प्राचार्यांमार्फत संचालक, तंत्रशिक्षण यांचेकडे सादर करावे लागेल.
७. संबंधित अभ्यासक्रमासाठी करारनिर्दिष्ट काळापेक्षा जास्त कालावधी वाढवून मिळण्यास त्यांनी अर्ज केल्यास प्रतिनियुक्तीच्या वाढलेल्या कालावधीसाठी त्यांची देय व अनुज्ञेय रजा समजण्यात येईल.
# Page 2
शासन आदेश क्रमांकः प्रतिनि-२०१९/प्र.क्र. (४२/१९)/तांशि-१
८. प्रशिक्षण पूर्ण झाल्यानंतर शासनाची सलग ०६ वर्षे सेवा करण्याचे बंधपत्र त्यांना प्रशिक्षणासाठी जाण्यापूर्वी द्यावे लागेल. हे बंधपत्र त्यांना शासन पत्र सामान्य प्रशासन विभाग क्र.एसआरव्ही १०६८/डी-१०/, दि. १५/१०/१९९८ सह शासन ज्ञापन सामान्य प्रशासन विभाग क्र. एसआरव्ही १०६९, दिनांक २१/०६/१९७९ मध्ये विहीत केल्याप्रमाणे संबंधित प्राचार्यांमार्फत संचालक, तंत्रशिक्षण यांचेकडे सादर करावे लागेल.
९. उपरोक्त अध्यापक हे जर त्यांचे प्रशिक्षण अर्धवट सोडून येतील किंवा बंधपत्राप्रमाणे शासनाची सेवा करणार नाहीत, तर त्यांच्याकडून शासनाने त्यांच्यावर केलेला संपूर्ण खर्च प्रचलित व्याजासह वसूल करण्यात येईल.
१०. प्रतिनियुक्तीचा कालावधी सेवाकाळ म्हणून समजण्यात यावा.
११. सदर प्रशिक्षणासाठीची प्रतिनियुक्ती त्यांच्यापेक्षा ज्येष्ठ असलेल्या कर्मचा-यांच्या अगोदर पदोन्नतीसाठी आधारभूत ठरु शकणार नाही.
३. उपरोक्त अध्यापकास प्रतिनियुक्तीसाठी कार्यमुक्त करण्यापूर्वी उपरोक्त क्र.२ (६) व २ (८) येथे नमूद बाबींवरील बंधपत्रे अध्यापकाकडून घेण्याची संबंधित संस्थाप्रमुखांनी दक्षता घ्यावी. उपरोक्त अध्यापकांना संस्थेतून कार्यमुक्त केल्याच्या दिनांकापासून त्यांचा प्रतिनियुक्तीचा कालावधी सुरु होईल.
४. असे प्रमाणित करण्यात येते की, उपरोक्त अध्यापकास गुणवत्ता दर्जा सुधार कार्यक्रमानुसार पी. एच.
डी. अभ्यासक्रमासाठी प्रतिनियुक्तीवर पाठविण्यात आले नसते तर, वरील अभ्यासक्रमाच्या काळात ते त्याच पदावर स्थानापन्न राहिले असते.
५. सदर आदेश संदर्भाधीन क्र. १ व २ येथे नमूद शासन निर्णयामधील तरतूदीनुसार सक्षम प्राधिका-याच्या मान्यतेने निर्गमित करण्यात येत आहेत.