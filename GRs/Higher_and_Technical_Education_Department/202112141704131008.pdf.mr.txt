# Page 1
महाराष्ट्र राज्य अध्यापक विकास संस्था या संस्थेस सन २०२१-२२ या आर्थिक वर्षात मंजुर तरतुदीतुन निधी वितरित करण्यास मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. अर्थसं-२०२१/(प्र.क्र.८९/२१)/मशि-३
मादाम कामा मार्ग, हुतात्मा राजगुरु चौक,
मंत्रालय विस्तार इमारत, मुंबई - ४०० ०३२.
दिनांक :- १४ डिसेंबर, २०२१
वाचा :- शासन निर्णय, उच्च व तंत्र शिक्षण विभाग क्र. संदर्भ-२०१८/प्र.क्र.३४४/म.शि.-५, दि.२४.०२.२०२०.
प्रस्तावना : संदर्भाधीन शासन निर्णयान्वये महाराष्ट्र राज्य अध्यापक विकास संस्था (Maharashtra State Faculty Development Academy) या संस्थेची स्थापना करण्यात आली असुन या शासन निर्णयान्वये सदर संस्थेस अनावर्ती खर्चासाठी रु.५०.०० कोटी व एकवेळचा निधी म्हणुन आवर्ती खर्चासाठी रु.१०.०० कोटी इतका निधी देण्यास मान्यता देण्यात आली आहे. त्यानुसार सदर संस्थेस निधी वितरित करण्याची बाब शासनाच्या विचाराधीन होती.
शासन निर्णय :
महाराष्ट्र राज्य अध्यापक विकास संस्था (Maharashtra State Faculty Development Academy) या संस्थेस संदर्भाधीन शासन निर्णयान्वये मंजुर करण्यात आलेल्या निधीपैकी आवर्ती खर्चासाठी रु.२,३५,९२,०००/- व अनावर्ती खर्चासाठी रु.३,००,००,०००/- असा एकुण रु.५,३५,९२,०००/- (अक्षरी रुपये पाच कोटी पस्तीस लक्ष ब्याण्णव हजार फक्त) इतका निधी वितरित मान्यता देण्यात येत आहे.
२. या बाबीवर येणारा खर्च "मागणी क्र. डब्ल्यु - ०२, २२०२ सर्वसाधारण शिक्षण, (०२) माध्यमिक शिक्षण, १०५ शिक्षकांचे प्रशिक्षण (०४) शिक्षकांचे प्रशिक्षण (०४) (०२) अकृषी विद्यापीठे, शासकीय व अशासकीय महाविद्यालयातील शिक्षकांकरीता प्रशिक्षण (कार्यक्रम) (२२०२ आय ७१९) ३१ सहाय्यक अनुदाने (वेतनेतर)" या लेखाशिर्षाखाली सन २०२१-२२ या आर्थिक वर्षातील मंजूर तरतुदीतून भागविण्यात यावा.
३. या शासन निर्णयान्वये उपलब्ध करुन दिलेल्या निधीच्या विनियोगाच्या अनुषंगाने उप संचालक (वित्त), महाराष्ट्र राज्य अध्यापक विकास संस्था यांना आहरण व संवितरण अधिकारी म्हणुन घोषित करण्यात येत आहे.
# Page 2
शासन निर्णय क्रमांक: अर्थसं-२०२१/(प्र.क्र.८९/२१)/मशि-३
४. सदर शासन निर्णय नियोजन विभाग अनौ.सं.क्र.२८३/१४७१, दि.०२.०९.२०२१ व वित्त विभाग अनौ.सं.क्र.१०३०/२०२१/व्यय-५, दि.१७.११.२०२१ अन्वये प्राप्त सहमतीस अनुसरुन तसेच वित्त विभाग शासन निर्णय, क्र. अर्थसं - २०२१/ प्र.क्र.४८/ अर्थ-३, दि.१४.१०.२०२१ मधील अटी व शर्तीस अनुसरुन निर्गमित करण्यात येत असुन सदर परिपत्रकासोबतच्या परिशिष्टातील अटी व शर्तींची पुर्तता होत आहे.