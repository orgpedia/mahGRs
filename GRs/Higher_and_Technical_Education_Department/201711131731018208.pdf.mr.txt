# Page 1
केंद्रीय लोकसेवा आयोगामार्फत निवड होणाऱ्या भारतीय प्रशासकीय सेवांमध्ये महाराष्ट्रातील अधिकाऱ्यांचे प्रमाण वाढावे यासाठी गुणवत्ताधारित विशेष शिष्यवृत्ती योजना.
प्रशिक्षण संस्था निवडीबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : स्कॉलर-४९१६/प्र.क्र.२८१/मशि-२,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ नोव्हेंबर, २०१७.
वाचा :– १) शासन निर्णय उच्च व तंत्र शिक्षण विभाग क्र :प्रीआय-५४१५/प्र.क्र.१९२/ मशि-२, दि.१६.०४.२०१६.
प्रस्तावना :
संदर्भाधीन शासन निर्णयान्वये, केंद्रीय लोकसेवा आयोगामार्फत निवड होणाऱ्या अखील भारतीय सेवांमध्ये महाराष्ट्रातील अधिकाऱ्यांचे प्रमाण वाढावे, यासाठी गुणवत्ताधारित विशेष शिष्यवृत्ती योजना सुरु करण्यात आली आहे. केंद्रीय लोकसेवा आयोगाची मुख्य परीक्षा उत्तीर्ण होऊन मुलाखत फेरीपर्यंत पोहोचणाऱ्या तथापि, अंतिमत: भारतीय प्रशासकीय सेवेमध्ये निवड न होणाऱ्या राज्यातील होतकरु व गुणवान उमेदवारांना दिल्ली येथील केंद्रीय लोकसेवा आयोगाच्या परीक्षांची पूर्व तयारी करुन घेणाऱ्या नामांकित खाजगी प्रशिक्षण संस्थांमध्ये प्रशिक्षण घेण्यासाठी शिष्यवृत्तीच्या माध्यमातून अर्थसहाय्य उपलब्ध करुन देण्यासाठी सदर शिष्यवृत्ती योजना आहे.
सदर शिष्यवृत्तीकरिता दिल्लीस्थित नामांकित खाजगी प्रशिक्षण संस्थेची निवड करण्याची बाब शासनाच्या विचाराधीन होती.
शासन निर्णय :
संदर्भाधीन क्र.१ येथील शासन निर्णयातील तरतुदीनुसार लागू करण्यात आलेल्या गुणवत्ताधारित विशेष शिष्यवृत्ती योजनेअंतर्गत प्रशिक्षण देण्याकरिता कॅलेंडर वर्ष २०१७ व २०१८ करिता दिल्ली येथील श्रीराम आय.ए.एस. या संस्थेस शासन मान्यता देण्यात येत आहे.
२. संदर्भाधीन क्र.१ येथील शासन निर्णयामध्ये विहित केलेले निकष, पात्रता, अटी व शर्ती गुणवत्ताधारित विशेष शिष्यवृत्ती योजनेसाठी लागू राहतील.
३. प्रस्तुत योजनेच्या प्रभावी अंमलबजावणीसाठी समन्वय अधिकारी म्हणून संचालक, राज्य प्रशासकीय व्यवसाय शिक्षण संस्था, मुंबई यांची नियुक्ती करण्यात येत असून, त्यांना उक्त शिष्यवृत्ती योजनेकरिता आहरण व संवितरण अधिकारी म्हणून घोषित करण्यात येत आहे.
४. पात्र उमेदवारांनी या संदर्भातील माहिती www.siac.org.in या संकेतस्थळावरुन घ्यावी व अर्ज करण्याकरिता संचालक, राज्य प्रशासकीय व्यवसाय शिक्षण संस्था, मुंबई (दूरध्वनी क्रमांक ०२२-२२०७०९४२) यांच्याकडे संपर्क साधावा.
# Page 2
शासन निर्णय क्रमांकः स्कॉलर-४९१६/प्र.क्र.२८१/मशि-२