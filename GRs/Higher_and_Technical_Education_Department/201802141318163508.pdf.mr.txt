# Page 1
उच्च व तंत्र शिक्षण विभागांतर्गत राजर्षी छत्रपती शाहू महाराज शिक्षण शुल्क शिष्यवृत्ती योजना, डॉ.पंजाबराव देशमुख निर्वाह भत्ता योजना व इतर शिक्षण शिष्यवृत्ती योजना महाडीबीटी पोर्टलमधून काढण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : संकीर्ण-२०१७/प्र.क्र.४६५/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक: १४ फेब्रुवारी, २०१८
संदर्भ: १) शासन निर्णय, उच्च व तंत्र शिक्षण विभाग क्रमांक टीईएम-२०१६/ प्र.क्र.५५९/ तांशि-४, दिनांक १५.४.२०१७.
२) शासन निर्णय, उच्च व तंत्र शिक्षण विभाग क्रमांक संकीर्ण-२०१७/ प्र.क्र.३३२/ तांशि-४, दिनांक ७.१०.२०१७.
३) शासन निर्णय,सामाजिक न्याय व विशेष सहाय्य विभाग,
क्रमांक इबीसी-२०१७/प्र.क्र.५२४/शिक्षण - १, दिनांक ८.१२.२०१७.
प्रस्तावना: विविध विभागांच्या केंद्र व राज्य शासन पुरस्कृत शिष्यवृत्ती / शिक्षण शुल्क / परीक्षा शुल्क योजनांतर्गत लाभाची रक्कम पात्र विदयार्थ्यांना देण्यासाठी सन २०१७-१८ या शैक्षणिक वर्षापासून माहिती व तंत्रज्ञान संचालनालयाने विकसित केले आहे. सदर महाडीबीटी पोर्टलवर काही विदयार्थ्यांना अर्जाची नोंद करण्यास अडचणी येत आहेत. त्याचबरोबर महाविदयालयांकडून विदयार्थ्यांचे परिपूर्ण अर्ज शासकीय कार्यालयांकडे पाठविण्यास अडचणी येत असल्याने आणि सन २०१७-१८ च्या पहिल्या सत्रासाठी सदरहू पोटलचे पूर्णत: कार्यन्वयन होणे बाकी आहे त्यामुळे विविध विभागांनी संदर्भिय शासन निर्णयान्वये विहित केलेल्या शिष्यवृत्ती, शिक्षण शुल्क, परीक्षा शुल्क इत्यादि योजनांच्या प्रदानांची रक्कम डिबीटी पोर्टलव्दारे विदयार्थ्यांना उपलब्ध करण्यास काही अवधी लागणार असल्याची बाब निदर्शनास आली आहे.
त्यानुसार विविध विभागांच्या केंद्र व राज्य शासन पुरस्कृत शिष्यवृत्ती / फ्रीशिप योजना सन २०१७-१८ या शैक्षणिक वर्षाकरीता महाडीबीटी पोर्टल मधून वगळण्याबाबतचा निर्णय मंत्रिमंडळाच्या दिनांक २१/११/२०१७ रोजी घेतलेल्या बैठकीत घेण्यात आला आहे. सदर प्रस्ताव सामाजिक न्याय व विशेष सहाय्य विभागामार्फत सादर करण्यात आला होता. मंत्रिमंडळाच्या कार्यवृत्तामध्ये नमूद केल्यानुसार शैक्षणिक वर्ष २०१७-१८ करीता महाडीबीटी प्रणालीतून सामाजिक न्याय व विशेष सहाय्य विभाग, शालेय शिक्षण विभाग, आदिवासी विकास विभाग व अल्पसंख्यांक विकास विभाग यांच्या योजना महाडीबीटी प्रणालीतून वगळण्यात व त्याची
# Page 2
शासन निर्णय क्रमांकः संकीर्ण-२०१७/प्र.क्र.४६५/तांशि-४
अंमलबजावणी ऑफ-लाईन पध्दतीने करुन आधार संलग्नीत बँक खात्यात लाभ अदा करण्यास मान्यता देण्यात आली आहे. त्याच धर्तीवर उच्च व तंत्र शिक्षण विभागांतर्गत तंत्र शिक्षण
संचालनालयाच्या अखत्यारितील राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ.पंजाबराव देशमुख वसतिगृह निर्वाह भत्ता योजना आणि उच्च शिक्षण संचालनालयाच्या अखत्यारितील विविध शिष्यवृत्ती योजना देखील शैक्षणिक वर्ष २०१७-१८ करीता महाडीबीटी प्रणालीतून वगळून त्याची अंमलबजावणी पूर्वीच्या प्रचलित पध्दतीप्रमाणे परंतु संबंधीत योजनेच्या लाभाची रक्कम लाभार्थी विद्यार्थ्यांच्या आधार संलग्नित बँक खात्यात थेट जमा करण्यास मान्यता देण्याची बाब शासनाच्या विचाराधीन होती.
शासन निर्णय: उच्च व तंत्र शिक्षण विभागाच्या अखत्यारितील विविध मान्यताप्राप्त व्यावसायिक व बिगर
व्यावसायिक अभ्यासक्रमांमध्ये शिकणाऱ्या आर्थिकदृष्ट्या दुर्बल घटकातील पात्र विदयार्थ्यांकरीता असलेल्या तंत्र शिक्षण संचालनालयांतर्गत राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ.पंजाबराव देशमुख वसतिगृह निर्वाह भत्ता योजना आणि उच्च शिक्षण संचालनालयांतर्गत राजर्षी छत्रपती शाहू महाराज शिक्षण शुल्क शिष्यवृत्ती योजना व विविध शिष्यवृत्ती योजना शैक्षणिक वर्ष २०१७-१८ करीता महाडीबीटी प्रणालीतून वगळून त्याची अंमलबजावणी पूर्वीच्या प्रचलित पध्दतीप्रमाणे परंतु संबंधीत योजनेच्या लाभाची रक्कम लाभार्थी विद्यार्थ्यांच्या आधार संलग्नित बँक खात्यात थेट जमा करण्यास शासनाची मान्यता देण्यात येत आहे.
२. हया शिक्षण शिष्यवृत्ती / निर्वाह भत्ता योजना पूर्वीप्रमाणेच तंत्र शिक्षण संचालनालयाने व उच्च शिक्षण संचालनालयाने विहित केलेल्या कार्यपध्दतीप्रमाणे राबविण्यात येतील. तथापि लाभाची रक्कम विदयार्थ्यांच्या आधार संलग्नीत बँक खात्यात थेट जमा करण्यात येईल.
त्याकरिता महाराष्ट्र आधार (वित्तीय व इतर अर्थसहाय्य, लाभ आणि सेवा यांचे लक्ष्यित वितरण)
अधिनियम,२०१६ च्या कलम ३ मधील तरतूद याकरीता विचारात घेण्यात येईल.
३. विशेष चौकशी पथकाने कारवाईसाठी शिफारस केलेल्या दोषी संस्था व अनुज्ञेय नसलेले अभ्यासक्रम वगळण्यात येतील.
४. सदर प्रयोजनासाठी महाडीबीटी पोर्टलवर विदयार्थ्यांनी भरलेला डेटा (अपलोडेड फाईल्स वगळून) माहिती तंत्रज्ञान संचालनालयाकडून उपलब्ध करुन घेण्यात येईल.
५. शैक्षणिक वर्ष २०१७-१८ करीता आधार संलग्नित बायोमेट्रीकक उपस्थितीच्या अहवालाऐवजी संस्थांकडे असलेली उपस्थितीची माहिती / पुरावा ग्राहय धरण्यात येईल.
पृष्ठ ४ पैकी २
# Page 3
शासन निर्णय क्रमांकः संकीर्ण-२०१७/प्र.क्र.४६५/तांशि-४
६. तंत्र शिक्षा संचालनालयाकडून या प्रयोजनासाठी पूर्वीची यंत्रणा /एजन्सी यांच्या सेवा उपलब्ध करुन घेण्यात येतील.
७. माहिती तंत्रज्ञान संचालनालयाकडून विदयार्थ्यांच्या आधार क्रमांकाची सत्यता (ऑथेंटिकेशन) पडताळण्यासाठी माहिती तंत्रज्ञान संचालनालयाचे आवश्यक ते सहकार्य घेण्यात येईल.
# Page 4