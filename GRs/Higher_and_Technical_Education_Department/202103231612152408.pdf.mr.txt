# Page 1
उच्च शिक्षण संचालनालयांर्गत अशासकीय अनुदानित वरिष्ठ महाविद्यालयातील प्राचार्यांची रिक्त पदे भरण्याबाबत....
महाराष्ट्र शासन
उच्च व तंत्र शिक्षण विभाग,
शासन परिपत्रक क्र. संकीर्ण-२०१७/प्रक्र.१७०/मशि-५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- २३ मार्च, २०२१
वाचाः (१) उच्च व तंत्र शिक्षण विभाग, शासन परिपत्रक क्रमांक संकीर्ण-२०१७/प्रक्र.१७०/मशि-५ दिनांक २३.४.२०१८.
(२) वित्त विभाग, शासन निर्णय क्रमांक अर्थसं-२०२०/प्र.क्र.६५/अर्थ-२ दिनांक ०४.५.२०२०.
(३) उच्च व तंत्र शिक्षण विभाग, शासन परिपत्रक क्रमांक संकीर्ण-२०१७/प्रक्र.१७०/मशि-५ दिनांक ०८.०१.२०२१ व दिनांक १३.०१.२०२१ चे पत्र.
(४) उच्च शिक्षण संचालनालय, महाराष्ट्र राज्य, पुणे, पत्र क्रमांक पदभ/११२१/प्र.क्र.१०/ मवि-१/२५४३ दिनांक ०१.३.२०२१.
परिपत्रक
उच्च शिक्षण संचालनालयाच्या अधिपत्याखालील अशासकीय अनुदानित महाविद्यालयातील प्राचार्य या संवर्गातील कार्यालय प्रमुखाचे पद हे एकाकी पद आहे. महाविद्यालयातील दैनंदिन प्रशासकीय तसेच शैक्षणिक कामकाजाच्यादृष्टीने तसेच राष्ट्रीय मूल्यांकन व अधिस्वीकृती प्रमाणनिकरण (NAAC) मिळण्याकरिता नियमित प्राचार्य कार्यरत असणे आवश्यक आहे. वित्त विभागाच्या दिनांक ०४.५.२०२० च्या शासन निर्णयातील पदभरतीची अट शिथिल करून प्राचार्य या संवर्गातील रिक्त एकूण २६० पदे भरण्यास शासनाच्या संदर्भाधीन दिनांक ०८.०१.२०२१ च्या परिपत्रकान्वये मान्यता देण्यात आली होती. परंतु, उच्च शिक्षण संचालनालयाकडून त्यांच्या दिनांक ०१.३.२०२१ च्या पत्रान्वये प्राप्त झालेल्या फेर प्रस्तावानुसार दिनांक ०३.५.२०२० रोजी रिक्त असलेल्या अशासकीय अनुदानित महाविद्यालयातील प्राचार्य संवर्गातील पदभरतीस संदर्भाधीन दिनांक ०८.०१.२०२१ चे आदेश व दिनांक १३.०१.२०२१ चे पत्र अधिक्रमित करून या परिपत्रकान्वये शासनमान्यता देण्यात येत आहे.
२. यांसदर्भात विभागीय सहसंचालक ( उच्च शिक्षण) यांनी सदरची बाब काटेकोरपणे तपासून संचालकांच्या शिफारशीसह नाहरकत प्रमाणपत्र देण्याबाबतचा प्रस्ताव ऑनलाईन पध्दतीने शासनास सादर करावा. तसेच प्राचार्यांची रिक्त पदे भरताना या संदर्भात अस्तित्वात असलेले केंद्र शासन, विद्यापीठ अनुदान आयोग व राज्य शासन अधिनियम, वेळोवेळी निर्गमित केलेले शासन निर्णय/परिपत्रके, आदेश व सूचना त्याचप्रमाणे विहित केलेल्या कार्यपद्धतीचे काटेकोरपणे पालन करण्याची दक्षता संबंधीत महाविद्यालयांसह संबंधीत विभागीय सहसंचालक यांनी घ्यावी. यानुषंगाने
# Page 2
शासन परिपत्रक क्रमांकः संकीर्ण-२०१७/प्रक्र.१७०/मशि-५,
प्राचार्य या संवर्गाच्या पदभरतीचा प्रस्ताव सादर करताना रिक्त पद दिनांक ०३.५.२०२० रोजी पर्यंतचे असल्याबाबतची खातरजमा करून तसे प्रमाणपत्र संबंधीत विभागीय सहसंचालक यांनी संचालक
(उच्च शिक्षण) यांच्यामार्फत शासनास सादर करणे बंधनकारक आहे. यासंदर्भात कोणत्याही प्रकारची अनियमितता झाल्यास संबंधीत विभागीय सहसंचालकांवर जबाबदारी निश्चिती करून त्यांच्याविरूध्द शिस्तभंगविषयक कारवाई करण्यात येईल.
३. प्रस्तुत पदभरतीच्या संदर्भातील आवश्यक ती कार्यवाही तात्काळ अंमलात आणावी आणि नाहरकत प्रमाणपत्र निर्गमित झाल्यानंतर विहीत कार्यपध्दतीचा अवलंब करून तात्काळ कार्यवाही
करण्यात यावी. तसेच कोविड-१९ च्या प्रादुर्भावामुळे नियुक्ती आदेशाच्या प्रतिक्षेत असलेल्या पदांना नियुक्ती आदेश देण्यासाठीचा प्रस्ताव संचालकांमार्फत शासनास सादर करण्यात यावा. त्याचबरोबर नाहरकत प्रमाणपत्र निर्गमित झाल्याच्या दिनांकापासून ६ महिन्याचा कालावधी संपुष्टात आला असेल, अशा महाविद्यालयांकडून मुदतवाढीचा प्रस्ताव स्विकारून शासनास सादर करताना आवश्यक त्या सर्व प्रमाणपत्रांसह सविस्तर प्रस्ताव शासनास सादर करण्यात याव्या.