# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजनेसाठी शिष्यवृत्ती मंजूर झालेल्या विद्यार्थ्यांना शिष्यवृत्तीची रक्कम अदा करणेस मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : अर्थसं-२०२१/(६६/२१)/मशि-३,
हुतात्मा राजगुरू चौक, मादाम कामा मार्ग,
मंत्रालय विस्तार इमारत, मुंबई-४०० ०३२.
दिनांक : १४ फेब्रुवारी, २०२२.
वाचा : संचालक, उच्च शिक्षण, महाराष्ट्र राज्य यांचे पत्र क्र.उशिसं/शिष्य-२०२१-२२/तरतूद/१४८२६, दिनांक २९/१२/२०२१.
प्रस्तावना : संचालक, उच्च शिक्षण यांच्या संदर्भीय पत्रान्वये राजर्षी छत्रपती शाहू महाराज शिक्षण शुल्क शिष्यवृत्ती योजनेसाठी (२२०२ १४५६) ३४- शिष्यवृत्त्या/विद्यावेतने या लेखाशिर्षाखाली सन २०२१-२२ या आर्थिक वर्षात अर्थसंकल्पीत करण्यात आलेल्या तरतूदीतून सन २०१८-१९ करीता ०२ विद्यार्थ्यांकरीता रु.२,२५०/-, सन २०१९-२० करीता एकूण २५ विद्यार्थ्यांसाठी प्रथम हप्त्याची रक्कम रु. १,०१,१६६/- व सन २०२०-२१ करीता १४१२ विद्यार्थ्यांची प्रथम हप्त्याची रक्कम रु.३९,४५,७५८/- व ७४२४४ विद्यार्थ्यांसाठी द्वितीय हप्त्याची रक्कम रु.२४,२४,४०,७०८/- अशा एकूण ७५६८३ विद्यार्थ्यांची महाआयटी कडून शिष्यवृत्ती मंजूर झालेल्या अलॉटमेंटसाठी रु.२४,६४,८९,८८२/- इतक्या रक्कमेचे देयक अदा करणेबाबत प्रस्तावित करण्यात आले आहे.
त्यास अनुसरुन सन २०२१-२२ या आर्थिक वर्षात प्रलंबित शिष्यवृत्तीची रक्कम अदा करण्याकरीता प्रस्तुत योजनेसाठी अर्थसंकल्पीत करण्यात आलेल्या तरतूदीतून निधी वितरीत करण्याची बाब शासनाच्या विचाराधीन होती.
शासन निर्णय : प्रस्तावनेत नमुद केल्याप्रमाणे राजर्षी छत्रपती शाहू महाराज शिक्षण शुल्क शिष्यवृत्ती या योजनेतंर्गत सन २०१८-१९, २०१९-२० व सन २०२०-२१ करीता महाआयटी कडून शिष्यवृत्ती मंजूर झालेल्या अलॉटमेंटनुसार मंजूर विद्यार्थ्यांची प्रलंबित शिष्यवृत्तीची रक्कम अदा करण्यासाठी रु.२४,६४,८९,८८२/- (अक्षरी रुपये चोवीस कोटी चौसष्ठ लक्ष एकोणनव्वद हजार आठशे ब्याऐंशी फक्त) इतकी तरतूद वितरीत करण्यास मान्यता देण्यात येत आहे.
२. या बाबीवर होणार खर्च मागणी क्र.डब्ल्यू -०२, २२०२ सर्वसाधारण शिक्षण ८० सर्वसाधारण ८०० इतर खर्च, (०२) संकीर्ण (०२) (०९) राजर्षी छत्रपती शाहू महाराज शिक्षण शुल्क शिष्यवृत्ती योजना (कार्यकम) (२२०२ १४५६) ३४ शिष्यवृत्त्या/विद्यावेतने या तपशीलवार लेखाशिर्षांतर्गत २०२१-२२ या वर्षात मंजूर तरतूदीतून भागविण्यात यावा.
# Page 2
शासन निर्णय क्रमांकः अर्थसं-२०२१/(६६/२१)/मशि-३
३ हा शासन निर्णय, नियोजन विभाग व वित्त विभागाच्या अनौपचारीक संदर्भ अनुक्रमे क्र.११/१४७१, दिनांक १०/०१/२०२२ व क्र.९९/२०२२/व्यय-५, दिनांक २८/०१/२०२२ नुसार प्राप्त झालेल्या मान्यतेस अनुसरुन निर्गमित करण्यात येत असून शासन निर्णय, वित्त विभाग, क्र.अर्थसं-२०२१/प्र.क्र.४८/अर्थ-३, दिनांक २४/०६/२०२१ व दिनांक १४/१०/२०२१ मधील अटी व शर्तीची पूर्तता होत आहे.