# Page 1
वित्तीय अधिकार नियम पुस्तिका - १९७८, भाग पहिला, उपविभाग दोन मध्ये प्रदान करण्यात आलेल्या वित्तीय अधिकाराचे सह / उपसचिव स्तरावर पुनप्रदान : करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-२०२३/प्र.क्र.३१/ई-६६७६५०/नों.शा
मंत्रालय, मुंबई - ४०० ०३२.
दि. २६.०९.२०२३
पहा- शासन निर्णय वित्त विभाग क्र. विअप्र. २०१३/प्र.क्र.३०/२०१३/विनियम, भाग-२, दि. १७.०४.२०१५
प्रस्तावना
शासनाने वित्तीय अधिकार नियम पुस्तिका - १९७८, भाग पहिला, उपविभाग १ ते ५ अन्वये शासनाच्या मंत्रालयीन विभाग व त्यांच्या नियंत्रणाखालील विभाग प्रमुख, प्रादेशिक कार्यालय प्रमुख व कार्यालय प्रमुख या प्राधिकाऱ्यांना वित्तीय शक्तींचे विहित मर्यादेच्या, अटींच्या व शर्तींच्या अधीन राहून मुंबई वित्तीय नियम १९५९, महाराष्ट्र आकस्मिक खर्च नियम १९६५, महाराष्ट्र अर्थसंकल्पिय नियमपुस्तिका, खर्चाच्या संकीर्ण बाबी तसेच महाराष्ट्र सार्वजनिक बांधकाम नियमावली यामधील तरतुदीनुसार अधिकार प्रदान केलेले आहेत. सदरचे अधिकार सध्या प्रशासनिक विभागाचे प्रमुख म्हणून अप्पर मुख्य सचिव / प्रधान सचिव/सचिव यांच्यामार्फत वापरले जात आहेत. वित्तीय अधिकार नियम पुस्तिकेमध्ये विभाग प्रमुखांना प्रदान करण्यात आलेले वित्तीय शक्तींचे विशिष्ट अधिकार कार्यालयातील अन्य राजपत्रित अधिकारी व संबंधित उप सचिव/सह सचिव यांना पुनर्प्रत्यायोजित करता येतील अशी तरतूद करण्यात आली आहे. त्यास अनुसरुन कामकाजाच्या सुकरतेच्या दृष्टीने विभागास असलेल्या वित्तीय अधिकारांचे प्रत्यायोजन करण्याची बाब विचाराधिन होती.
शासन निर्णय
या शासन निर्णयासोबत जोडलेल्या परिशिष्टात नमुद केलेल्या बाबीसंदर्भात वित्तीय अधिकार नियम पुस्तिकेमध्ये प्रशासनिक विभागाला प्रदान करण्यात आलेल्या अधिकारांपैकी सोबतच्या परिशिष्टातील रकाना क्र. ७ मध्ये दर्शविल्याप्रमाणे स्वत:च्या कार्यालयासाठी सह/उपसचिव (नोंदणी शाखा) यांना पुन:प्रदान करण्यात येत आहेत. संबंधीत प्राधिकाऱ्यांनी त्यांना प्रदान करण्यात आलेल्या वित्तीय अधिकारांच्या संबंधीत नियम, अटी व शर्ती विचारात घेऊन वित्तीय मंजूरीचे प्रस्ताव त्यांच्यास्तरावर निकाली काढावेत.
या पुनःप्रदानानंतर संदर्भीय शासन निर्णय दि. १७.०४.२०१५ मधील “विभाग प्रमुख”, “प्रादेशिक कार्यालय प्रमुख" व "कार्यालय प्रमुख" यांना प्रदान केलेले अधिकार अबाधीत राहतील.
# Page 2
# Page 3
# Page 4
# Page 5