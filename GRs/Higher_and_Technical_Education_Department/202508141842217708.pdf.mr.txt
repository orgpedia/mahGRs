# Page 1
अखिल भारतीय तंत्र शिक्षण परिषद, नवी दिल्ली यांच्या
सुचनेस अनुसरुन शैक्षणिक वर्ष २०२४-२५ पासून
नव्याने सुरु होणा-या बी. व्होक. अभ्यासक्रमांना मान्यता
देण्याबाबत...
अनंतराव पवार कॉलेज ऑफ इंजिनिअरिंग ॲन्ड
रिसर्च, पर्वती, पुणे.
महाराष्ट्र शासन
उच्च व तंत्रशिक्षण विभाग
शासन निर्णय क्र.मान्यता-२०२५/प्र.क्र.५५५/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक : १४ ऑगस्ट, २०२५.
संदर्भ : १) उच्च व तंत्र शिक्षण विभागाचे पत्र क्र. मान्यता-२०२४/प्र.क्र.४४४/तांशि-४,
दि.३१.०१.२०२५
२) संचालक, तंत्र शिक्षण यांचे पत्र क्र.२/एनजीसी/बी.व्होक. मान्यता/२०२५/५४३,
दि.२७.०६.२०२५.
प्रस्तावना : अखिल भारतीय तंत्रशिक्षण परिषदेच्या दि.२६.६.२०२४ अन्वये, शैक्षणिक वर्ष २०२४-२५
पासून परिषदेच्या मान्यताप्राप्त संस्थांमध्ये अखिल भारतीय तंत्रशिक्षण परिषदेच्या विशिष्ट्ट
मान्यतेविना व्होकेशनल अभ्यासक्रम सुरू करण्यास परवानगी देण्यात आली आहे. तसेच अखिल
भारतीय तंत्रशिक्षण परिषदेच्या मान्यतेऐवजी सदर संस्थांनी व्होकेशनल अभ्यासक्रम सुरू
करण्यासाठी संबंधित विद्यापीठ/ मंडळ यांची थेट मान्यता घ्यावी, अशा सूचना दिलेल्या आहेत.
त्यानुसार संदर्भ क्र. १ येथील दि.३१.०१.२०२५ रोजीच्या पत्रान्वये, बी.व्होक. अभ्यासक्रमांना
उपरोक्त नुसार मान्यता देताना अवलंबवावयाची कार्यपध्दती निश्चित करण्यात आलेली आहे.
आता, उपरोक्त अनुषंगाने सावित्रीबाई फुले पुणे विद्यापीठ, पुणे यांनी अनंतराव पवार
कॉलेज ऑफ इंजिनियरींग अँड रिसर्च, पर्वती, पुणे या संस्थेत शैक्षणिक वर्ष २०२४-२५ पासून
बी.व्होक (प्लंबिंग) व बी.व्होक (इलेक्रीकल) हे दोन नवीन अभ्यासक्रम सुरु करण्याकरीता शिफारस
केली, असून त्या अनुषंगाने सदर बी. व्होक. अभ्यासक्रमांना शासन मान्यता देण्याबाबतचा प्रस्ताव
संचालक, तंत्र शिक्षण यांनी संदर्भ क्र. २ येथील पत्रान्वये सादर केला आहे. त्यानुसार मान्यता
देण्याची बाब शासनाच्या विचाराधीन होती.
शासन निर्णय :- अखिल भारतीय तंत्र शिक्षण परिषद, नवी दिल्ली यांच्या सूचनेस अनुसरुन,
सावित्रीबाई फुले पुणे विद्यापीठ, पुणे यांनी शिफारशीनुसार संचालक, तंत्र शिक्षण यांनी सादर
केलेल्या प्रस्तावानुसार, अनंतराव पवार कॉलेज ऑफ इंजिनियरींग अँड रिसर्च, पर्वती, पुणे या
संस्थेत शैक्षणिक वर्ष २०२४-२५ पासून बी.व्होक (प्लंबिंग) आणि बी.व्होक (इलेक्रीकल) हे दोन
# Page 2
नवीन अभ्यासक्रम प्रत्येकी ६० प्रवेशक्षमतेसह कायम विनाअनुदानित तत्वावर सुरु करण्यास
खालील अटी व शतींच्या अधीन राहून शासन मान्यता देण्यात येत आहे.
अटी व शर्ती:-
१)सदर अभ्यासक्रम सुरू करण्यासाठी संबंधित विद्यापीठाने वेळोवेळी विहीत केलेल्या अटींची
तसेच पायाभूत सोयी-सुविधांची पूर्तता करणे महाविद्यालयांना बंधनकारक राहील.
२)सदर अभ्यासक्रमाच्या संलग्नीकरणासाठी महाविद्यालयाने महाराष्ट्र सार्वजनिक विद्यापीठ
अधिनियम २०१६ मधील तरतूदीनुसार संबंधित विद्यापीठाची मान्यता/ संलग्नीकरण घेणे
आवश्यक राहील.
३)सदर महाविद्यालयांनी विद्यापीठ अनुदान आयोगाच्या (ॲफिलिएशन ऑफ कॉलेजेस बाय
युनिव्हर्सिटीज) रेग्युलेशन २००९ नुसार संलग्नीकरण देण्याबाबत विहीत केलेल्या
निकषांची पूर्तता केली असल्याचे संबंधित विद्यापीठांनी खातरजमा करावी.
४)सदर अभ्यासक्रमाचे प्रवेश विद्यापीठांनी निर्धारीत केलेल्या निकषानुसार महाविद्यालयांनी
करणे अनिवार्य असेल.
५)सदर अभ्यासक्रम मंजूर करण्यात आलेल्या महाविद्यालयांना राज्य शासनाकडून भविष्ट्यात
कोणतेही अनुदान अनुज्ञेय असणार नाही. त्या अनुषंगाने संबंधित महाविद्यालयांनी संबंधित
संचालनालयास व विद्यापीठास ते भविष्ट्यात कोणत्याही परिस्थितीत अनुदानाची मागणी
करणार नाहीत असे विनाअट हमीपत्र रुपये ५००/-च्या नॉन ज्युडिशियल स्टँपपेपरवर
सादर करावे.
६)सदर अभ्यासक्रमास प्रवेश घेतलेल्या विद्यार्थ्यांना शासनाच्या शिष्ट्यवृत्ती अनुज्ञेय असणार
नाहीत.
७)विद्यापीठाने विहित केलेल्या निकषानुसार व विद्यापीठ अनुदान आयोगाने विहीत केलेल्या
शैक्षणिक पात्रतेनुसार महाविद्यालयाने अध्यापक/ कर्मचारी वर्ग नेमणे आवश्यक असून,
मान्य अभ्यासक्रमाच्या अनुषंगाने सर्व आवश्यक पायाभूत सोयी सुविधा उपलब्ध कराव्यात व
त्याची खात्री संबंधित विद्यापीठांनी करावी.
८)महाविद्यालयाने संबंधित विद्यापीठ/ मंडळाने मंजूर केलेल्या प्रवेश क्षमतेपेक्षा जास्त प्रवेश
देऊ नयेत.
९)या अभ्यासक्रमांना प्रवेशित विद्यार्थ्यांचे प्रवेश विहीत पध्दतीने झाले असल्याची तसेच
संबंधित अभ्यासक्रमासाठी प्रवेशित विद्यार्थी शैक्षणिक अर्हता पूर्ण करीत असल्याची
पडताळणी संबंधित विद्यापीठांनी करावी.
१०)सदर अभ्यासक्रमाचे शुल्क हे महाराष्ट्र सार्वजनिक विद्यापीठ अधिनियम २०१६ मधील
तरतूदीनुसार विहीत करण्यात येईल. विहीत केलेल्या शिक्षण शुल्कापेक्षा जास्त शुल्क
संबंधित महाविद्यालयाने आकारल्यास त्या महाविद्यालयावर महाराष्ट्र एज्युकेशनल
इन्स्टिटयूटशन (प्रोहिबिशन ऑफ कॅपिटेशन फी ) ॲक्ट १९८७ नुसार कार्यवाही संबंधित
विद्यापीठामार्फत करण्यात येईल.
११)महाविद्यालयाने सदर अभ्यासक्रमाच्या मुदतवाढीबाबत संबंधित विद्यापीठाच्या निदेशानुसार
मान्यता घेण्याची कार्यवाही करावी.
१२)वरील अटी व शतींचे तंतोतंत पालन करण्यात येत असल्याची खातजरमा संबंधित
विद्यापीठांची असेल, कायदेशीर बाबींच्या पूर्ततेअभावी सदर अभ्यासक्रमात प्रवेश घेणा-या
# Page 3
विद्यार्थ्यांचे शैक्षणिक व आर्थिक नुकसान होणार नाही याची दक्षता संबंधित विद्यापीठाची
असेल व त्यात काही कसुर झाल्यास संबंधित विद्यापीठाची सर्वस्वी जबाबदारी राहील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबं धित विद्यापीठ यांनी घालून
दिलेल्या अन्य अटी व शर्ती संबंधित संस्था / महाविद्यालयावर बंधनकारक राहतील.
३. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर