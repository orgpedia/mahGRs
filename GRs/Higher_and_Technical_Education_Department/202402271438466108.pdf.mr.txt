# Page 1
टिळक महाराष्ट्र विद्यापीठ, पुणे येथील मुलां-
मुलींचे वसतीगृह इमारतीचे बांधकाम
करण्यासाठी प्रशासकीय मान्यता देण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: टिमवि-२०२३/प्र.क्र.८३/विशि-२
मंत्रालय विस्तार भवन, मुंबई -४०० ०३२.
दिनांक : २७ फेब्रुवारी, २०२४.
वाचा :- १. कुलपती, टिळक महाराष्ट्र विद्यापीठ, पुणे यांचे दि.१५.०९.२०२३ रोजीचे पत्र.
२. उच्चाधिकार सचिव समितीची दि.०७.११.२०२३ रोजीची बैठक.
----------------------------------------------------------------------------------------------------------
| प्रस्तावना :- टिळक महाराष्ट्र विद्यापीठ, पुणे या विद्यापीठाची स्थापना सन १९२१ साली झाली आहे. सन |
| १९८७ मध्ये भारत सरकारने या विद्यापीठाला अभिमत विद्यापीठाचा दर्जा दिला आहे. सद्यस्थितीत |
| विद्यापीठात विविध अभ्यासक्रमांसाठी ३००० विद्यार्थ्यांनी प्रवेश घेतला आहे. सद्यस्थितीत विद्यापीठात |
| कमी क्षमतेचे वसतिगृह असल्याने वाढत्या विद्यार्थ्यांच्या संख्येला सामावून घेणे अडचणीचे ठरत आहे. |
| सबब, विद्यार्थ्यांची वाढती संख्या विचारात घेता, अधिक क्षमतेचे मुलां-मुलींचे वसतीगृह इमारत |
| बांधकामाच्या प्रस्तावास मान्यता देण्याची संदर्भ क्र.१ येथील पत्रान्वये विनंती केली होती. सदर प्रस्तावाची |
| तांत्रिक पडताळणी करुन देण्यासाठी व प्रस्ताव उच्चाधिकार समितीपुढे ठेवण्याची सार्वजनिक बांधकाम |
| विभागास विनंती करण्यात आली होती. सार्वजनिक बांधकाम विभागाने या कामाची छाननीअंती |
| रु.३४५०.८० लक्ष इतकी किंमत निश्चित करण्यात आली आहे. तसेच उच्च स्तरीय सचिव समितीने या |
| कामाच्या रु.३४५०.८० लक्ष किंमतीच्या अंदाजपत्रकास संदर्भ क्र.२ येथील बैठकीत मान्यता दिली आहे. |
| तदनुषंगाने या कामास प्रशासकीय मान्यता देण्याची बाब शासनाच्या विचाराधीन होती. |
----------------------------------------------------------------------------------------------------------
शासन निर्णय :- टिळक महाराष्ट्र विद्यापीठ, पुणे येथील मुलां-मुलींचे वसतीगृह इमारतीचे बांधकाम
करण्यासाठी सोबत जोडलेल्या Recapitulation Sheet नुसार रु.३४,५०,८०,०००/- (अक्षरी रुपये
चौतीस कोटी पन्नास लक्ष ऐेंशी हजार फक्त) इतक्या किंमतीच्या अंदाजपत्रकास खालील अटीं व शर्तीच्या
अधीन राहून प्रशासकीय मान्यता देण्यात येत आहे.
अटी व शर्ती :-
१.प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच
महानगरपालिका व तत्सम प्राधिकरणे यांची पूर्व परवानगी घ्यावी.
२.तांत्रिक मंजूरी देताना राज्य दरसूचीबाय बाबीच्या दराकरिता शासन परिपत्रक
क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
३.प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व
कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना
विचारात घ्याव्यात.
४.प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१,
दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात
यावी.
# Page 2
शासन निर्णय क्रमांकः टिमवि-२०२३/प्र.क्र.८३/विशि-२
५.स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य
नियोजन करून सदर कामे पूर्ण करावीत.
६.इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी
दिलेल्या सूचनांच्या अनुषंगाने कार्यवाही करण्यात यावी.
७.विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्ट्टीने
विशेष दक्षता घेऊन काम करण्यात यावे.
८.नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या
निविदा सूचना प्रसिद्ध करण्यात याव्यात.
९.विषयांकित काम खाजगी वास्तुशास्त्रज्ञ यांनी तयार केलेल्या नकाशावर आधारित असल्याने सदर
नकाशास मुख्य वास्तुशास्त्रज्ञ, सार्वजनिक बांधकाम विभाग, मुबई यांची सहमती/स्वाक्षांकन प्राप्त
करुन घेण्यात यावे. अंदाजपत्रातील विविध कक्षांचे क्षेत्रफळ विहित निकषांनुसार आहे किंवा कसे,
याबाबत मुख्य वास्तुशास्त्रज्ञ यांच्याकडून खातरजमा करण्यात यावी.
२. या कामासाठी होणारा खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण,
०३- विद्यापीठीय व उच्च शिक्षण, १०२- विद्यापीठांना सहाय्य, - (००) (०७) सर्वसाधारण शिक्षणासाठी
विद्यापीठांना अनुदाने (अनिवार्य) (२२०२ ०७४५), ३१ सहाय्यक अनुदाने" या लेखाशिर्षाखाली त्या त्या वर्षी
मंजूर तरतूदीतून खर्ची टाकण्यात यावा.
३. हा शासन निर्णय, उच्चाधिकार सचिव समितीने मान्यता दिल्यानुसार निर्गमित करण्यात येत
आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4