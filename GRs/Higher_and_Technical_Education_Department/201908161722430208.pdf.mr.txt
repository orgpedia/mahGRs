# Page 1
शैक्षणिक वर्ष २०१९-२० आयटीएम कॉलेज ऑफ इंजिनिअरींग, नागपूर या संस्थेतील तृतीय वर्षातील विद्यार्थ्यांचे अन्य संस्थांमध्ये समावेशन करण्यास शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र.टीईएम-२०१८/प्र.क्र.३४४/तांशि-४
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई - ४०० ०३२.
दिनांक : १६ ऑगस्ट, २०१९
वाचा :- १. संचालक, तंत्रशिक्षण, महाराष्ट्र राज्य, मुंबई यांचे पत्र क्र. २ / एनसीजी/ वि.सं.ब./ २०१९/९३९, दिनांक १७.०७.२०१९
२. संचालक, तंत्रशिक्षण, महाराष्ट्र राज्य, मुंबई यांचे पत्र क्र. २/एनसीजी/वि.सं.ब./ २०१९/१०४४, दिनांक ०१.०८.२०१९
प्रस्तावना :
आयटीएम कॉलेज ऑफ इंजिनिअरींग, कामठी, नागपूर ( संस्था क्रमांक ४३०१ ) या संस्थेने
शैक्षणिक वर्ष २०१९-२० मध्ये द्वितीय वर्षातून तृतीय वर्षात प्रवेशासाठी पात्र असलेल्या १४ विद्यार्थ्यांचा
संस्था बदल करण्यासाठी शासनास विनंती केली होती. त्यास अनुसरुन संचालक, तंत्र शिक्षण
महाराष्ट्र राज्य, मुंबई यांनी दिनांक ११/०७/२०१९ च्या वर नमूद पत्राद्वारे आयटीएम कॉलेज ऑफ
इंजिनिअरींग, कामठी, नागपूर येथील तृतीय वर्गाच्या प्रवेशासाठी पात्र ठरलेल्या १४ विद्यार्थ्यांना
राष्ट्रसंत तुकडोजी महाराज नागपूर विद्यापीठ अंतर्गत येणा-या संस्थामध्ये प्रवेश क्षमतेच्या मर्यादेत
समावेशन करण्यास शासन मान्यता देण्याबाबत शासनास प्रस्ताव सादर केलेला होता. त्यास शासन
मान्यता देण्याची बाब विचाराधीन होती.
शासन निर्णय :
विद्यार्थ्यांचे शैक्षणीक हित विचारात घेता आयटीएम कॉलेज ऑफ इंजिनिअरींग, कामठी,
नागपूर या संस्थेतील शैक्षणिक वर्ष २०१९-२० मध्ये द्वितीय वर्षातून तृतीय वर्षात प्रवेशासाठी पात्र
असलेल्या १४ विद्यार्थ्यांचे समावेशन राष्ट्रसंत तुकडोजी महाराज नागपूर विद्यापीठ अंतर्गत येणा-या
विनाअनुदानित संस्थामध्ये मान्य प्रवेश क्षमतेच्या मर्यादेतील रिक्त जागांवर गुणवत्ता व विकल्प याच्या
आधारे करण्यास शासनाची मान्यता देण्यात येत आहे.
# Page 2
शासन निर्णय क्रमांक: टीईएम-२०१८/प्र.क्र.३४४/तांशि-४
२. या समावेशनाच्या कार्यवाहीसाठी संचालक, तंत्र शिक्षण, महाराष्ट्र राज्य, मुंबई व संबंधित
विद्यापीठ यांनी घालून दिलेल्या अन्य अटी व शर्ती लागू राहतील.
३. याबाबत संचालक, तंत्र शिक्षण, महाराष्ट्र राज्य, मुंबई यांनी पुढील कार्यवाही तात्काळ करावी.