# Page 1
शैक्षणिक वर्ष २०२४-२५ करीता नवीन महाविद्यालय
सुरू करण्यासंदर्भात इरादापत्र देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : HTED-२९०६६(११)/२/२०२४/७३२३०४-MHT-(HE-४)
मंत्रालय विस्तार भवन, मुंबई - ४०० ०३२.
दिनांक :- १५ फेब्रुवारी, २०२४.
संदर्भ:- शासन निर्णय, उच्च व तंत्र शिक्षण विभाग, क्र. एनजीसी २०१७/(२९/१७)/ मशि-४, दि. १५.०९.२०१७.
प्रस्तावना :-
महाराष्ट्र सार्वजनिक विद्यापीठ अधिनियम, २०१६ मधील कलम १०९ मधील तरतूदीनुसार संस्थाना इरादापत्र देण्यात येते. त्यास अनुसरून शैक्षणिक वर्ष २०२४-२०२५ साठी इरादापत्र देण्याची बाब शासनाच्या
विचाराधीन होती.
शासन निर्णय :-
महाराष्ट्र सार्वजनिक विद्यापीठ अधिनियम, २०१६ मधील कलम १०९ आणि संदर्भाधीन शासन
निर्णयान्वये विहित केलेल्या कार्यपद्धतीनुसार राज्यातील सर्व अकृषी विद्यापीठांनी शैक्षणिक वर्ष २०२४-२५
मध्ये नवीन महाविद्यालय सुरु करण्यासंदर्भात इरादापत्र मिळण्याबाबतचे प्रस्ताव शासन मान्यतेसाठी
शिफारशीत केले आहेत.
२. विद्यापीठांकडून प्राप्त प्रस्तावांची संदर्भाधीन शासन निर्णयानुसार इरादापत्र देण्यासंदर्भात विहित
करण्यात आलेल्या निकषांनुसार तपासणी करण्यात आली आहे. महाराष्ट्र सार्वजनिक विद्यापीठ अधिनियम,
२०१६ मधील कलम १०९ (३) (घ) खालील परंतुकानुसार शासनास असलेल्या अधिकारांचा वापर करुन सोबतच्या विवरणपत्र-अ मध्ये नमूद केलेल्या एकूण २९ संस्थांना नवीन महाविद्यालय सुरू करण्यासंदर्भात
कायम विना अनुदान तत्वावर इरादापत्र मंजूर करण्यात येत आहे.
३. उपरोक्त इरादापत्रांकरीता पुढीलप्रमाणे अटी व शर्ती लागू राहतील :-
१)शासनाच्या प्रचलित धोरणानुसार नवीन महाविद्यालय सुरु करण्यासाठी देण्यात येणारे इरादापत्र हे
कायम विनाअनुदानित तत्वावर महाविद्यालय सुरु करण्यासाठी राहील.
२)सदर इरादापत्र हे संस्थेने नवीन महाविद्यालयास अंतिम मान्यता प्राप्त करण्यापूर्वी विहित अटी व
शतींची पूर्तता करण्याच्या दृष्ट्टीने दिलेले असल्याने, या इरादापत्रामुळे संस्थेस नवीन महाविद्यालय
सुरु करण्यास शासनाची अंतिम मान्यता प्राप्त झाल्याशिवाय महाविद्यालय सुरु करता येणार नाही.
३)शासनाकडून नवीन महाविद्यालय सुरु करण्याकरीता देण्यात आलेले इरादापत्र दिनांक ३१ जानेवारी
२०२५ पयंत वैध असेल. या कालावधीमध्ये ज्या अटी व शतींच्या आधारे इरादापत्र देण्यात आलेले
आहे, त्या अटी व शतींची पूर्तता करुन त्याबाबतचा अनुपालन अहवाल अंतिम मान्यता मिळण्याकरीता
आवश्यक असलेल्या कागदपत्रांसह विद्यापीठास सादर करणे अनिवार्य राहील.
महाराष्ट्र सार्वजनिक विद्यापीठ अधिनियमातील तरतूद लक्षात घेता, शासन निर्णय दि. १५
सप्टेंबर,२०१७ अन्वये अंतिम मान्यतेची कार्यपध्दती स्पष्ट्टपणे विशद करण्यात आलेली आहे.
अधिनियमातील तरतूदीनुसार व सदर कार्यपद्धतीनुसार इरादापत्र प्राप्त संस्था इरादापत्राच्या अटी व शर्ती पूर्ण करतात, त्यांनी विद्यापीठाकडे अंतिम मान्यतेसाठी सर्व कागदपत्रांसह अर्ज करावा व
विद्यापीठांनी सर्व पात्र अर्जदार संस्थांचे अर्ज व त्यासोबतचा अनुपालन अहवाल मंजुरीच्या
शिफारशींसह परिशिष्ट्ट “क” व प्रपत्र “ब” व त्यासोबतच्या कागदपत्रांसह शासनाकडे सादर करावा.
४)नवीन महाविद्यालय सुरु करण्यासाठी अंतिम मान्यता मागणाऱ्या इच्छूक संस्थेने इरादापत्रातील अटी
व शतींची पूर्तता केली असल्याचा अंतिम मान्यतेचा अनुपालन अहवाल संबधित विद्यापीठाकडे दाखल
# Page 2
शासन निर्णय क्रमांकः HTED-२९०६६(११)/२/२०२४/७३२३०४-MHT-(HE-४)
करावा. तसेच शासन निर्णय दिनांक १५.०९.२०१७ सोबतच्या परिशिष्ट्ट - “क” मध्ये नमूद केलेली
कागदपत्रे जोडण्यात यावीत.
५)महाराष्ट्र सार्वजनिक विद्यापीठ अधिनियम, २०१६ मधील कलम १०९ (३) (च) अंतर्गत परंतुकामध्ये
नमूद केल्याप्रमाणे खंड (ङ) मध्ये विनिर्दिष्ट्ट केलेल्या कालमर्यादेत, जर व्यवस्थापन इरादापत्रातील
शतींचे अनुपालन करण्यात कसूर करेल तर, इरादापत्र व्यपगत झाल्याचे समजण्यात येईल.
६)सदर महाविद्यालयास अंतिम मान्यता प्राप्त झाल्याशिवाय संबंधित विद्यापीठाने संलग्नतेची प्रक्रिया
सुरु करु नये.
७)सदर महाविद्यालयांस वरील विवरणात नमूद अभ्यासक्रमांचे महाविद्यालय सुरु करण्यास इरादापत्र
हे संबधित विद्यापीठातील अधिकृत अभ्यासक्रम असल्याच्या धारणेतून देण्यात येत आहे. विद्यापीठाने
याबाबत खातरजमा करावी.
८)महाविद्यालयाने कोणत्याही परिस्थितीत इरादापत्राच्या आधारे विद्यार्थ्यांना प्रवेश देऊ नयेत.
अशाप्रकारे प्रवेश दिल्याचे निदर्शनास आल्यास यासंदर्भातील कायद्यातील तरतुदीनुसार कारवाई
करण्यात येईल व इरादापत्र रद्द करण्यात येईल.
९)महाविद्यालयामध्ये सोयी-सुविधा उपलब्ध करताना The Rights of Persons with Disabilities Act,
२०१६ मधील तरतुदीनुसार तसेच या संदर्भातील वेळोवेळी विहित केलेल्या निकषानुसार दिव्यांग
विद्यार्थ्यांकरिता सोयी-सुविधा निर्माण करण्यात येतील याची खातरजमा करण्यात यावी व अंतिम
मान्यतेकरिता पूर्तता अहवाल सादर करतांना या संदर्भातील प्रमाणपत्र सादर करणे अनिवार्य राहील.
१०)राज्य क्रीडा व युवा धोरण, २०१२ च्या अंमलबजावणीसंदर्भात उच्च व तंत्र शिक्षण, शासन निर्णय,
दिनांक २५.०७.२०१३ मधील बाबींचे पालन करणे अनिवार्य राहील.
४. विद्यापीठाने अंतिम मान्यता देण्याबाबत आवश्यक असलेली पुढील कार्यवाही करताना संदर्भाधीन
शासन निर्णयान्वये विहित कार्यपद्धती व निकषांचे पालन करावे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5
# Page 6
# Page 7