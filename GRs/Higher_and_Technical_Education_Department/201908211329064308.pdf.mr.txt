# Page 1
"रामदेवबाबा युनिव्हर्सिटी, नागपूर" या स्वयं अर्थसहाय्यित विद्यापीठाची स्थापना करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. : स्वअवि-२०१८/प्र.क्र.१०९/विशि-४
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०० ०३२.
दिनांक : २० ऑगस्ट, २०१९
प्रस्तावना -: श्री. रामदेवबाबा सार्वजनिक समिती, नागपूर या प्रायोजक मंडळाने "रामदेवबाबा युनिर्व्हसिटी, नागपूर" हे स्वयं अर्थसहाय्यित विद्यापीठ स्थापन करणेबाबतचा प्रस्ताव शासनास सादर केला होता.
प्रायोजक मंडळाने प्रस्तावित केलेली जमिन ही शासनाकडून अनुक्रमे कब्जे हक्काने घेतलेली व अतिक्रमण नियमानुकुल केलेली असल्यामुळे, प्रस्तावित स्वयं अर्थसहाय्यित विद्यापीठ स्थापन करताना, मा.मंत्रीमंडळाच्या दिनांक १६ जून, २०१९ व दिनांक १३ ऑगस्ट, २०१९ रोजी झालेल्या बैठकीतील निर्णयानुसार शासन निर्णय निर्गमित करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय "रामदेवबाबा युनिर्व्हसिटी, नागपूर" या स्वयं अर्थसहाय्यित विद्यापीठाची स्थापना करण्यास खालील अटी व शर्तीच्या अधिन राहून मान्यता देण्यात येत आहे.
१. "श्री रामदेवबाबा सार्वजनिक समिती, नागपूर" या प्रायोजक मंडळाने, मौजे झिंगाबाई टाकळी, तहसिल नागपूर शहर येथील खसरा क्र. २९२, २९३ येथील ११.०२ एकर व खसरा क्र. २९१ येथील ५.७५ एकर या जमीनीवर, "रामदेवबाबा युनिर्व्हसिटी, नागपूर" हे स्वयं अर्थसहाय्यित विद्यापीठ स्थापन करताना, १०% इतकी अनर्जित रक्कम जिल्हाधिकारी, नागपूर यांचेकडे जमा करण्यात यावी.
२. प्रस्तावित विद्यापीठासाठी भाडेपट्ट्याने दिलेली ११.०२ एकर व अतिक्रमण नियमानुकुल केलेली ५.७५ एकर या जमिनीवर शासनाचे Proprietary Rights अबाधित राहतील.
३. " श्री रामदेवबाबा सार्वजनिक समिती, नागपूर" या संस्थेस प्रदान केलेली मौजे झिंगाबाई टाकळी, तहसिल- नागपूर शहर येथील खसरा क्र. २९२, २९३ येथील ११.०२ एकर व खसरा क्र. २९१ येथील ५.७५ एकर या जमिनीच्या प्रदान आदेशात व अतिक्रमण नियमानुकुल आदेशात ज्या अटी व शर्ती टाकण्यात आलेल्या आहेत, त्या कायम राहतील.
४. सदरहू विद्यापीठ शासनाने प्रदान केलेल्या जमिनीवर स्थापन होणार असल्याने समाजहित विचारात घेऊन विद्यार्थ्यांकडून फी आकारण्यात यावी.
हा शासन निर्णय महसूल व वन विभागाच्या अनौपचारिक संदर्भ क्रमांक ६८२४, दिनांक २० जुलै, २०१९ अन्वये, प्राप्त सहमतीने निर्गमित करण्यात येत आहे.
# Page 2
शासन निर्णय क्रमांकः स्वअवि-२०१८/प्र.क्र.१०९/विशि-४