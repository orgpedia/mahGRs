# Page 1
गोंडवाना विद्यापीठ, गडचिरोली करिता मौजा अडपल्ली, ता.जि.गडचिरोली येथील ७८.१७ हे आर खाजगी जमीनीपैकी उर्वरित ६४.०० हे.आर जमिन संपादित करण्यासाठी उर्वरित निधी वितरीत करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: पुरक-२०२२/प्र.क्र.७९/विशि-२
मंत्रालय विस्तार भवन, मुंबई -४०० ०३२.
दिनांक : ३१ जानेवारी, २०२३.
पहा :- १) शासन निर्णय क्र.गोंविग-१२१७/प्र.क्र.१६८/विशि-२, दि.०९.०२.२०१८.
२) शासन निर्णय क्र.गोंविग-१२१७/प्र.क्र.१६८/विशि-२, दि.२१.०३.२०१८.
३) कुलसचिव, गोंडवाना विद्यापीठ, गडचिरोली यांचे दि.१६.११.२०२२ रोजीचे पत्र.
४) जिल्हाधिकारी, गडचिरोली यांचे दि.१३.१२.२०२२ रोजीचे पत्र.
प्रस्तावना : गोंडवाना विद्यापीठ, गडचिरोली या विद्यापीठाची स्थापना दिनांक २७ सप्टेंबर, २०११ रोजी झालेली आहे.
मौजा, अडपल्ली ता. जि. गडचिरोली येथील ७८.१७ हे आर खाजगी जमीन मिळणेबाबत उपजिल्हाधिकारी तथा विशेष भुसंपादन अधिकारी, गडचिरोली यांना विहित नमुन्यात दि.२१.०९.२०१७ ला प्रस्ताव सादर करण्यात आला.
त्यासअनुसरुन शासनाकडून जमीन अधिग्रहणासाठी संदर्भ क्र.१ येथील दि. ९ फेब्रुवारी, २०१८ रोजीच्या शासन निर्णयान्वये पुरवणी मागणीद्वारे मंजूर झालेली रक्कम रुपये ८९,०२,८४, १२३/- विद्यापीठास वितरीत करण्यात आली. तद्नंतर अतिरिक्त खर्चाकरीता संदर्भ क्र.२ येथील दि.२१ मार्च २०१८ रोजीच्या शासन निर्णयान्वये रक्कम रु.३,१५,२९,७००/- विद्यापीठास वितरीत करण्यात आली. अशाप्रकारे जमिनीच्या अधिग्रहणासाठी विद्यापीठास एकूण रुपये ९२,१८,१३,८२३/- वितरीत करण्यात आला आहे. सदरहू निधी वितरीत केल्यानूसार एकूण ७८.१७ हे.आर. पैकी १४.१५ हे. आर. जमिनीची खरेदी माहे जून ते सप्टेंबर, २०१८ या कालावधीत झालेली असून त्याकरीता रु.१२,७६,९६,९९९/- (स्टॅम्प ट्युटीसह) इतका निधी खर्च करण्यात आला आहे. दरम्यान वित्त विभागाने अखर्चित निधीबाबत दिलेल्या निर्देशानुसार गोंडवाना विद्यापीठाकडे मागील २ वर्षापासून विनावापर पडून असलेला अखर्चीत निधी तातडीने शासनास जमा करण्याबाबत विद्यापीठास कळविण्यात आले होते. त्यानुसार विद्यापीठाने आवश्यक निधी विद्यापीठाकडे ठेऊन अखर्चित शिल्लक रु.४२,४६,००,८००/- इतका निधी शासनास जमा केला असून विद्यापीठाकडे रु.३६,९५, १६,०२४/- तसेच आजतागायत वितरीत केलेल्या निधीवरील व्याजापोटी मिळालेले रु.१०,५३,०६,४७९/- इतका निधी असा एकुण रु.४७,४८,२२,५०३/- निधी शिल्लक होता.
तदनंतर मौजा, अडपल्ली ता. जि. गडचिरोली येथील ७८.१७ हे आर खाजगीपैकी उर्वरित ६४.०२ हे.आर.
जमिनीची खरेदीची प्रक्रिया सुरु करण्याकरीता रु.५६,१८,५६,००८/- इतक्या निधीची जिल्हाधिकारी, गडचिरोली यांनी विद्यापीठास मागणी सादर केली होती. सदर मागणीस अनुसरुन, विद्यापीठाने रु.३६,९५,१६,०३२/- तसेच व्याजापोटी जमा झालेला रु.१०,५३,०६,४७९/- असा एकूण रु.४७,४८,२२,५११/- जिल्हाधिकारी, गडचिरोली यांचेकडे वर्ग केला आहे. उर्वरित जमीन अधिग्रहण करण्याचा अंतिम निवाडा जिल्हाधिकारी कार्यालय, गडचिरोली यांचेकडून जाहीर झाला असुन, उर्वरित जमीन तातडीने अधिग्रहित करण्याकरिता संदर्भ क्र.४ येथील दि.१३.१२.२०२२ रोजीच्या पत्रान्वये जिल्हाधिकारी, गडचिरोली यांनी उर्वरित रु.८,७०,३३,४९७/- इतक्या निधी उपलब्ध करुन देण्याची विनंती केली आहे. सदर विनंतीच्या अनुषंगाने उर्वरित जमिन अधिग्रहणाकरीता निधी वितरीत करण्याच्या बाब शासनाच्या विचाराधीन होती.
# Page 2
शासन निर्णय क्रमांकः पुरक-२०२२/प्र.क्र.७९/विशि-२
शासन निर्णयः गोंडवाना विद्यापीठ, गडचिरोली करिता मौजा अडपल्ली, ता. जि. गडचिरोली येथील ७८.१७ हे.आर खाजगी जमीनीपैकी उर्वरित ६४.०० हे.आर जमिन संपादित करण्यासाठी रु.८,७०,३३,४९७/- (रुपये आठ कोटी सत्तर लक्ष तेहत्तीस हजार चारशे सत्याण्णव फक्त) इतक्या खर्चास खालील अटीस अधीन राहून वितरीत करण्यास शासन मान्यता देण्यात येत आहे :
१. महसूल व वन विभागाने जमिन अधिग्रहणाबाबत वेळोवेळी निर्गमित केलेल्या मार्गदर्शक सुचनांचे पालन करुन त्यानुसार जमिन अधिग्रहणाची कार्यवाही करण्यात यावी.
२. प्रत्यक्षात तरतूद उपलब्ध झाल्याशिवाय कोणतीही जमीन खरेदी करण्यात येऊ नये.
३. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक ( उच्च शिक्षण), पुणे यांचेमार्फत तात्काळ शासनास सादर करण्याची दक्षता घ्यावी.
२. सदरहू मंजूर झालेली तरतूद गोंडवाना विद्यापीठ, गडचिरोली यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. वरील अनुदानाची सर्व कागदपत्रे व हिशेब महालेखापाल, महाराष्ट्र-१ मुंबई किंवा प्रकरणपरत्वे महालेखापाल -२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा आणि त्याबाबतचे उपयोगिता प्रमाणपत्र (Utilization Certificate) संचालक (उच्च शिक्षण), पुणे यांचेमार्फत विहित वेळेत सादर करण्याची दक्षता घ्यावी. यासंदर्भात केलेल्या भूसंपादनाच्या कार्यवाहीची प्रगती शासनास वेळोवेळी अवगत करावी.
३. सदर खर्च "मागणी क्र. डब्ल्यु- ०२, मुख्य लेखाशीर्ष २२०२- सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२२) गोंडवाना विद्यापीठाची स्थापना ३१ सहायक अनुदाने (वेतनेत्तर) (२२०२ एच ५८१)" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा, ४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
# Page 3