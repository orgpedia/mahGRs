# Page 1
महाराष्ट्र राष्ट्रीय विधी विद्यापीठ, मुंबई,
छत्रपती संभाजीनगर व नागपूर विधी
विद्यापीठांना सन २०२४-२५ ते सन २०२७-
२८ या कालावधीसाठी ठोक रक्कम म्हणून
प्रति विद्यापीठ प्रति वर्ष रुपये ७ कोटी इतका
निधी उपलब्ध करुन देण्यास मान्यता
देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एनएलयू-२०२४/प्र.क्र.९६(१)/विशि-२
मंत्रालय विस्तार भवन, मुंबई-४०० ०३२.
दिनांक : २४ सप्टेंबर, २०२४.
संदर्भ :- १) उच्च व तंत्र शिक्षण विभाग, शासन निर्णय क्र.संकीर्ण-२०२३/प्र.क्र.३०/विशि-२,
दि.०७.०८.२०२३.
२) महाराष्ट्र राष्ट्रीय विधी विद्यापीठ, मुंबई, छत्रपती संभाजीनगर व नागपूर यांची अनुक्रमे
दि.०७.०८.२०२४, दि.०३.०८.२०२४ व दि.१६.०७.२०२४ रोजीची पत्रे.
३) मा.मंत्रीमंडळाच्या दि.२३.०९.२०२४ रोजीच्या बैठकीचे इतिवृत्त.
प्रस्तावना :-
महाराष्ट्र राष्ट्रीय विधी विद्यापीठ, मुंबई, छत्रपती संभाजीनगर व नागपूर विद्यापीठांना त्यांचा
दैनंदिन प्रशासकीय व शैक्षणिक खर्च, मंजूर आकृतीबंधानुसार भरलेल्या पदांचे वेतन व त्या
व्यतिरिक्त विद्यापीठांनी भरलेल्या कंत्राटी कर्मचाऱ्यांचे मानधन, इत्यादीकरिता सन २०२३-२४
आर्थिक वर्षापासून ५ वषे ठोक रक्कम म्हणून प्रत्येक विधी विद्यापीठास रु.५ कोटी इतका निधी चार
हप्त्यात प्रति वर्ष उपलब्ध करुन देण्यास संदर्भ क्र.१ येथील दि.०७.०८.२०२४ रोजीच्या शासन
निर्णयान्वये मान्यता देण्यात आली आहे. तथापि, विद्यापीठाची आर्थिक स्थिती लक्षात घेता, सदरहू
ठोक रक्कम कमी असल्याने संदर्भ क्र.२ येथील पत्रान्वये सदरहू ठोक रक्कम रु.५.०० कोटी ऐवजी प्रति विद्यापीठ रु.७.०० कोटी करण्याची विनंती केली आहे.
सदर प्रस्तावाच्या अनुषंगाने वित्त विभागाने दिलेल्या अभिप्रायास अनुसरुन विषयांकित बाब
मा.मंत्रीमंडळासमोर सादर करण्यात आली होती. मा.मंत्रीमंडळाने दि.२३.०९.२०२४ च्या बैठकीत
महाराष्ट्र राष्ट्रीय विधी विद्यापीठ, मुंबई, छत्रपती संभाजीनगर व नागपूर यांना द्यावयाचे ठोक रक्कम
संदर्भ क्र.१ येथील दि.०७.०८.२०२३ रोजीच्या शासन निर्णयात सुधारणा करुन, महाराष्ट्र राष्ट्रीय
विधी विद्यापीठ, मुंबई, छत्रपती संभाजीनगर व नागपूर विधी विद्यापीठांना सन २०२४-२५ ते सन
२०२७-२८ या कलावधीसाठी ठोक रक्कम म्हणून प्रति विद्यापीठ प्रति वर्ष रुपये ७ कोटी इतका निधी
उपलब्ध करुन देण्याच्या प्रस्तावास मान्यता दिली आहे. तद्नुषंगाने महाराष्ट्र राष्ट्रीय विधी
विद्यापीठांना दैनंदिन प्रशासकीय व शैक्षणिक बाबींसाठी ठोक रक्कम उपलब्ध करुन देण्याच्या प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एनएलयू-२०२४/प्र.क्र.९६(१)/विशि-२
शासन निर्णय :-
मा.मंत्रिमंडळाच्या दि.२३.०९.२०२४ च्या बैठकीत घेतलेल्या निर्णयानुसार, महाराष्ट्र राष्ट्रीय विधी
विद्यापीठ, मुंबई, छत्रपती संभाजीनगर व नागपूर विद्यापीठांना त्यांचा दैनंदिन प्रशासकीय व शैक्षणिक
खर्च, मंजूर आकृती बंधानुसार भरलेल्या पदांचे वेतन व त्याव्यतिरिक्त विद्यापीठांनी भरलेल्या कंत्राटी
कर्मचाऱ्यांचे मानधन, इ.करिता सन २०२४-२५ ते सन २०२७-२८ या कालावधीसाठी ठोक रक्कम म्हणून
प्रति विधी विद्यापीठ प्रति वर्ष रुपये ७ कोटी इतका निधी चार हप्त्यात खालील तक्त्यात नमूद केल्याप्रमाणे
उपलब्ध करुन देण्यास या शासन निर्णयान्वये मान्यता देण्यात येत आहे.
तक्ता
सन २०२४-२५ पासुन ते सन २०२७-२८ या कलावधीसाठी त्या त्या आर्थिक वर्षात खाली नमूद
केल्याप्रमाणे पुढील ४ वर्ष प्रति विद्यापीठ रु.७ कोटी निधी वाटपाचे नियोजन :- (रक्कम रुपयात)
-------------------------------------------------------------------------------------------------------------
| अ. क्र. | हप्ता क्रमांक | महाराष्ट्र राष्ट्रीय विधी विद्यापीठ, मुंबई/छत्रपती संभाजीनगर/नागपूर (प्रति विद्यापीठ) |
| १. | पहिला एप्रिल- जून | १,७५,००,००० |
| २. | दुसरा जुलै-सप्टेंबर | १,७५,००,००० |
| ३. | तिसरा ऑक्टोंबर-डिसेंबर | १,७५,००,००० |
| ४. | चौथा जानेवारी-मार्च | १,७५,००,००० |
| एकूण | ७,००,००,००० |
-------------------------------------------------------------------------------------------------------------
२. अटी व शर्ती :-
(१) संचालक, उच्च शिक्षण, पुणे यांच्या समितीने सुचविलेल्या उपाययोजनानुसार निधी उभारण्याबाबत
स्वयंपूर्ण होण्याच्या दृष्ट्टीने विद्यापीठांनी योग्य त्या उपाययोजना कराव्यात.
(२) शासनाने मंजूर केलेल्या रुपये ७ कोटी ठोक रक्कमेत विधी विद्यापीठाच्या बांधकाम, कार्यालयीन भाडे,
वसतीगृहाचे भाडे इ. खर्चाचा समावेश असणार नाही. विधी विद्यापीठांकडून वसतीगृहाकरिता
विद्यार्थ्यांकडून वसतीगृह शुल्काची रक्कम आकारण्यात येत असल्यास शासनाकडून भाडेतत्तवावर
घेतलेल्या वसतीगृहाच्या भाडे रक्कमेतून वसतीगृह शुल्काची रक्कम वगळून उर्वरीत भाडे रक्कम
विद्यापीठांना देय राहील.
(३) सदरहू खर्च सन २०२४-२५ ते सन २०२७-२८ या कालावधीसाठी देय राहील.
(४) सदरहू वर्षात रु.७ कोटी व्यतिरिक्त खर्च असल्यास विधी विद्यापीठाने विद्यापीठाच्या विद्यापीठ निधीतून
खर्च भागविण्यात यावा.
(५) महाराष्ट्र राष्ट्रीय विधी विद्यापीठांना शासनाकडून मंजूर झालेल्या ठोक रक्कमेच्या हप्त्यानुसार
प्राप्त रक्कम ही विद्यापीठ निधीत जमा करुन सदर रक्कमेचे व्यवस्थापन करण्याची जबाबदारी
कार्यकारी परिषदेची असेल. तसेच सदर रक्कमेतून करण्यात आलेल्या खर्चाचे विनिमय करुन व
त्यास विद्यापीठाच्या वित्त समितीच्या मान्यतेने खर्चाच्या लेख्यांचे विवरणपत्र महापरिषदेपुढे ठेवून
# Page 3
शासन निर्णय क्रमांकः एनएलयू-२०२४/प्र.क्र.९६(१)/विशि-२
त्यास मान्यता घेण्याची कार्यवाही संबंधित महाराष्ट्र राष्ट्रीय विधी विद्यापीठाच्या कुलसचिव/कुलगुरु
यांनी करावी.
(६) शासनाकडून ज्या प्रयोजनार्थ ठोक रक्कम मंजूर करण्यात आलेली आहे, ही रक्कम त्याच
प्रयोजनार्थ खर्च करण्यात आली आहे, हे पाहण्याची जबाबदारी संबंधित महाराष्ट्र राष्ट्रीय विधी
विद्यापीठाच्या कुलगुरु/कुलसचिव यांची असेल. यासंदर्भात त्यांनी कार्यकारी परिषदेची तसेच वित्त
समितीची मान्यता घेऊन त्याचे उपयोगिता प्रमाणपत्र व तपशीलवार खर्चाची माहिती उच्च शिक्षण
संचालनालया मार्फत शासनास विहित वेळेत सादर करावी.
(७) उद्योग, ऊर्जाव कामगार विभागाने निर्गमित केलेला शासन निर्णय, क्रमांक :-भांखस-२०१४/प्र.क.
८२/ भाग-III/उद्योग-४, दिनांक ०१.१२.२०१६ तसेच वित्तीय अधिकार नियम पुस्तिकेच्या
तरतूदीनुसार व अटीनुसार संबंधित विद्यापीठांनी प्रत्येक बाबनिहाय असलेल्या नियमानुसार खर्च
करण्यात यावा. तसेच शासन निर्णय उद्योग, ऊर्जा व कामगार विभागाने निर्गमित केलेला शासन
निर्णय क्रमांक संकीर्ण-२०१६/प्र.क.२१५/उद्योग-४, दिनांक २४.०८.२०१७ अन्वये शासकीय
विभागांनी करावयाच्या कार्यालयीन खरेदीसाठीच्या कार्यपध्दती धोरणामध्ये सुधारणा केली असून
केंद्र शासनाने विकसित केलेल्या गव्हर्नमेंट ई माकेटप्लेस (GeM) पोर्टलची कार्यपध्दती राज्य
शासनास वस्तू व सेवा खरेदीसाठी स्वीकृत करण्यास मान्यता दिली आहे. तरी त्यानुसार गव्हर्नमेंट
ई माकेटप्लेस (GeM) पोर्टलवरुन वस्तू व सेवा खरेदी करणे बंधनकारक राहिल. तसेच या संदर्भात
वित्तीय अधिकार नियमपुस्तिकेतील तरतुदी व अटींचे ततोतंत पालन करावे. तसेच शासनाच्या
प्रचलित नियम व अटी, शर्ती विचारात घेऊन कार्यवाही करण्यात यावी.
३. त्या-त्या आर्थिक वर्षात मंजूर होणारी ठोक रक्कम महाराष्ट्र राष्ट्रीय विधी विद्यापीठ, मुंबई,
छत्रपती संभाजीनगर व नागपूर यांना तातडीने सुपूर्द करण्याची सर्वस्वी जबाबदारी संचालक, उच्च
शिक्षण, महाराष्ट्र राज्य, पुणे यांची राहील. तसेच वरील रक्कमेची सर्व कागदपत्रे व हिशेब
महालेखापाल, महाराष्ट्र-१ किंवा प्रकरण परत्वे महालेखापाल -२ नागपूर यांनी सदर कामाकरीता
प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे
त्यांच्याकडे तपासणीकरीता विद्यापीठाने सादर केली पाहिजेत. तसेच विहीत कालावधीमध्ये सदरचा
खर्च पूर्णपणे करण्यात येईल याची दक्षता घेण्यात यावी आणि त्याबाबत तपशीलवार खर्चाची माहिती
व विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास
विहित वेळेत सादर करण्यात यावे.
४. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३-
विद्यापीठीय व उच्च शिक्षण, १०२-विद्यापीठांना सहाय्य, - (००) (२१) विधी विद्यापीठाचा विकास
(२२०२ जी ९५९), ३१ सहाय्यक अनुदाने " या लेखाशिर्षाखाली त्या-त्या आर्थिक वषांमध्ये मंजूर
तरतुदीतून खर्ची टाकण्यात यावा.
५. हा शासन निर्णय वित्त विभागाचा अनौपचारिक संदर्भ क्र.९३९/व्यय-५, दि.१६.०८.२०२४
तसेच मा.मंत्रीमंडळाच्या दि.२३.०९.२०२४ च्या बैठकीत घेतलेल्या निर्णयानुसार निर्गमित करण्यात
येत आहे.
# Page 4
शासन निर्णय क्रमांकः एनएलयू-२०२४/प्र.क्र.९६(१)/विशि-२
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर