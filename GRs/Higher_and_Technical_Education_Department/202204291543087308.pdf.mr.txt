# Page 1
कला संचालनालयाच्या नियंत्रणाखालील शासकीय कला महाविद्यालयांमधील अभ्यांगत / तासिका तत्वावरील अध्यापकांच्या मानधनाचे दर सुधारीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एडीआर-२०२१/प्र.क्र.८९/तांशि-६
मादाम कामा रोड, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- २९ एप्रिल, २०२२.
वाचा :- शासन निर्णय, उच्च व तंत्रशिक्षण विभाग, क्रमांक -टीईडी-२००८/(१८३) /०८ /तांशि५, दिनांक ५ नोव्हेंबर, २००८.
प्रस्तावना : कला संचालनालयच्या नियंत्रणाखालील शासकीय कला महाविद्यालयांकडून शिकविण्यात येणाऱ्या अभ्यासक्रमांसाठी तासिका तत्वावरील तसेच अभ्यांगत अधिव्याख्यात्यांना अदा करावयाच्या मानधनाचे दर संदर्भीय शासन निर्णयान्वये निश्चित करण्यात आले आहेत. सदर शासन निर्णयान्वये लागू करण्यात आलेले मानधनाचे दर सुधारित करण्याची बाब शासनाच्या विचाराधीन होती. याबाबत सर्वांगीण विचार करून खालीलप्रमाणे निर्णय घेण्यात आला आहे.
शासन निर्णय: कला संचालनालयाच्या नियंत्रणाखालील शासकीय कला महाविद्यालयांकडून शिकविण्यात येणाऱ्या पदवी /पदविका / पदव्युत्तर पदविका / पदव्युत्तर पदवी अभ्यासक्रमांसाठी तज्ञ अभ्यांगत / तासिका तत्वावरील अध्यापकांना प्रदान करावयाच्या मानधनाच्या दरांमध्ये पुढीलप्रमाणे वाढ करण्यात येत आहे.
---------------------------------------------------------------------------------------------------------------------------------------
| क्र. | अभ्यासक्रमाचा प्रकार | विद्यमान दर | सुधारित दर (प्रति तासाकरीता) |
| सैध्दांतिक | प्रात्याक्षिके | सैध्दांतिक | प्रात्याक्षिके |
|  | कला शिक्षणातील अभ्यासक्रमांसाठी उद्योग / व्यवसाय क्षेत्रातून निमंत्रित केलेले तज्ञ/ अनुभवसंपन्न ज्येष्ठ व्यवस्थापक इ. | रु.३००/ |  | ७५०/ |  |
| २ | कला शिक्षण पदवी / पदव्युत्तर पदविका  | /पदव्युत्तर पदवी अभ्यासक्रम | रु.३००/-  |  | रु.१५०/ | रु.६२५/- | रु.३००/ |
|  | कला शिक्षण संस्थेतील पदविका अभ्यासक्रम | रु.२५०/-  |  | रु.१२५/ | रु.६२५/- | रु.२५०/ |
---------------------------------------------------------------------------------------------------------------------------------------
वरील सुधारीत दर पुढील अटींच्या अधीन राहून मंजूर करण्यात येत आहे.
(१) तासिका तत्वावरील अध्यापक / तज्ञ अभ्यांगत यांना निमंत्रित करण्यापूर्वी संस्थेतील संबंधित विद्याशाखेतील सर्व शिक्षकीय तसेच प्रशासकीय पदावर काम करीत असलेल्या शिक्षकांना प्रमाणकानुसार शैक्षणिक भार देण्यात आला आहे यांची खात्री महाविद्यालयाचे अधिष्ठाता/ प्राचार्य यांनी करून घ्यावी.
# Page 2
शासन निर्णय क्रमांकः एडीआर-२०२१/प्र.क्र.८९/तांशि-६
(२) तासिका तत्वावरील उमेदवारास एकाच महिन्यात त्याच्या दर्जाच्या अनुज्ञेय वेतनश्रेणतील सुरूवातीच्या वेतनश्रेणीच्या रकमेपेक्षा अधिक मानधन अदा केले जाणार नाही याची दक्षता संबंधित शासकीय कला महाविद्यालयाचे अधिष्ठाता आणि संचालक, कला संचालनालय यांनी घ्यावी.
(३) सेवानिवृत्त अध्यापक वा संबंधित अभ्यासक्रमाशी निगडीत व्यवसायातील तज्ञ व्यक्ती यांना तासिका तत्वावरील अध्यापनासाठी निमंत्रीत करण्यात यावे. कोणत्याही स्थितीत “बॅक डोअर
नियुक्ती” परिस्थिती उद्भवेल अश्या उमेदवारांना या प्रयोजनासाठी निमंत्रित करण्यात येऊ नये.
(४) कला महाविद्यालयाने संचालक, कला संचालनालय यांच्या मान्यतेने जाहिरात देऊन अध्यापकांची स्थानिक निवड समितीमार्फत निवड करावी. निवड समितीमध्ये संबंधित महाविद्यालयाचे अधिष्ठाता / प्राचार्य, विभागप्रमुख व एक बाह्य विषय तज्ज्ञ असावा.
(५) तासिका तत्वावरील अध्यापकांची एका शैक्षणिक वर्षासाठी अधिकतम ९ महिन्यांसाठी तात्पुरत्या स्वरुपात नियुक्ती करता येईल. सदर नियुक्तीस कला संचालनालयाची मान्यता घेण्यात यावी. उपरोक्त ९ महिन्यांचा कालावधी संपुष्टात आल्यानंतर ही नियुक्ती आपोआप संपुष्टात येईल.
(६) एका पूर्णवेळ रिक्त पदाकरिता फक्त दोनच तासिका तत्वावरील अध्यापकांच्या नेमणुका करता येतील. एका अध्यापकाकडे जास्तीत जास्त ०९ तासिकांचा कार्यभार सोपविता येईल.
(७) तासिका तत्वावरील नियुक्ती ही तात्पुरत्या स्वरूपातील नियुक्ती असून त्यामुळे नियमित सेवेचे कोणतेही हक्क प्राप्त होत नाहीत. यास्तव, “भविष्यात सेवेत कायम करण्याची मागणी करण्यात येणार नाही तसेच, नियमित सेवेच्या कोणत्याही हक्काची मागणी करणार नाही,”
असे हमीपत्र रू १००/- च्या स्टॅम्प पेपरवर संबंधित अध्यापकाकडून घेण्यात यावे.
(८) महाविद्यालयात कार्यरत पूर्णवेळ अध्यापकांना तासिका तत्वावर अतिरिक्त नियुक्ती देऊ नये.
(९) प्रत्यक्ष उपलब्ध कार्यभार आणि तासिका तत्वावरील मानधन प्रदान याबाबत अनियमितता आढळल्यास त्याची सर्वस्वी जबाबदारी संबंधित महाविद्यालयाचे प्राचार्य / अधिष्ठाता यांची राहील.
(१०) सदर सुधारीत दर हा शासन निर्णय निर्गमित केल्याच्या दिनांकापासून अंमलात येतील.
०२. सदर शासन निर्णय वित विभागाचा अनौपचारीक संदर्भ क्रमांक ३०१/२०२२/व्यय- ५ दिनांक ९ मार्च, २०२२ नुसार प्राप्त झालेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एडीआर-२०२१/प्र.क्र.८९/तांशि-६