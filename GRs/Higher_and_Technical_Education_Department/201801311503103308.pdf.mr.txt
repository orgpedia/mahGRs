# Page 1
महाराष्ट्र कर्नाटक सीमा भागातील पदव्युत्तर पदवी स्तरापर्यंत शिक्षण घेणाऱ्या मराठी भाषिक विद्यार्थ्यांना खास बाब म्हणून ई.बी.सी.
सवलत लागू करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः इबीसी-२०१२/प्र.क्र.१८१/मशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ३१ जानेवारी, २०१८.
वाचा : १) शासन निर्णय, शिक्षण व समाज कल्याण विभाग क्र.इबीसी-१७६३/एच, दि.१९ जून, १९६४, २) शासन निर्णय, उच्च व तंत्र शिक्षण विभाग, क्र.इबीसी-२००७/(१८६/०७)/मशि-६, दिनांक ०३ जानेवारी, २००९, ३) शासन निर्णय, उच्च व तंत्र शिक्षण विभाग, क्र.इबीसी-२००९/प्र.क्र.२२/०९/मशि-३, दिनांक १३ ऑक्टोबर, २०१०, ४) शासन निर्णय, उच्च व तंत्र शिक्षण विभाग, क्र.इबीसी-२०१२/प्र.क्र.७६/मशि-२, दिनांक १४ सप्टेंबर, २०१२, ५) संचालक, उच्च शिक्षण, महाराष्ट्र राज्य, पुणे यांचे पत्र क्र. उशिसं/२०१६/१०९७/ई.बी.सी./ देवचंद/शिष्यवृत्ती/४११५, दिनांक २९ मार्च, २०१७.
प्रस्तावना : महाराष्ट्र-कर्नाटक सीमा भागातील मराठी भाषिक विद्यार्थी महाराष्ट्रातील सीमा भागातील महाविद्यालयात प्रवेश घेतात. संदर्भाधीन क्र. ०१ येथील दिनांक १९ जून, १९६४ रोजीच्या शासन निर्णयातील तरतुदीनुसार, सीमा भागातील महाविद्यालयात कनिष्ठ महाविद्यालयापासून पदव्युत्तर पदवी स्तरापर्यंत शिक्षण घेणाऱ्या मराठी भाषिक विद्यार्थ्यांना त्यांच्या पालकांच्या उत्पन्नावर खास बाब म्हणून ई.बी.सी. सवलत काही अटींच्या अधीन राहून मंजूर करण्यात आली होती. सदर ई.बी.सी.
सवलतीसाठी संबंधित विद्यार्थ्यांनी गावातील सरपंच/नगराध्यक्ष/महापौर/आमदार / विशेष कार्यकारी अधिकारी यांच्या स्वाक्षरीचा उत्पन्नाचा दाखल सादर करण्याच्या अटीचा समावेश होता.
२. महाराष्ट्रातील सीमा भागातील महाविद्यालयात मराठी भाषिक विद्यार्थ्यांना खास बाब म्हणून ई.बी.सी. सवलत चालू ठेवण्यासाठी वेळोवेळी मान्यता देण्यात आलेली होती. संदर्भाधीन क्र.०४ येथील शासन निर्णय, दिनांक १४.०९.२०१२ अन्वये महाराष्ट्र-कर्नाटक सीमा वादाबाबतचा निर्णय होईपर्यंत या भागातील महाविद्यालयात पदव्युत्तर पदवीपर्यंत शिक्षण घेणाऱ्या विद्यार्थ्यांना ई. बी. सी. सवलत लागू करण्याचा निर्णय घेण्यात आला असून, सन २००९-१० ते २०११-१२ या कालावधीतील ई.बी.सी.
सवलतीची रक्कम प्रदान करण्यास मान्यता देण्यात आली होती.
# Page 2
शासन निर्णय क्रमांक: इबीसी-२०१२/प्र.क्र.१८१/मशि-२
३. संदर्भ क्र.०५ येथील पत्रान्वये संचालक, उच्च शिक्षण, महाराष्ट्र राज्य, पुणे यांनी महाराष्ट्र कर्नाटक सीमा भागातील महाविद्यालयातील मराठी भाषिक विद्यार्थ्यांसाठी खास बाब म्हणून ई.बी.सी.
सवलत सुरु ठेवण्याबाबत व जनता शिक्षण मंडळ, अर्जुननगर, जि. कोल्हापूर या संस्थेच्या देवचंद महाविद्यालयातील एकूण ४४३० विद्यार्थ्यांची सन २०१२-१३ ते २०१६-१७ या कालावधीतील ई.बी.सी.
सवलतीची रक्कम रु.२,९४,२२५/- प्रदान करण्यास प्रशासकीय मान्यता देण्याचा प्रस्ताव शासनास सादर केला आहे. त्यानुसार महाराष्ट्र कर्नाटक सीमा भागातील महाविद्यालयातील मराठी भाषिक विद्यार्थ्यांसाठी खास बाब म्हणून ई. बी. सी. सवलत सुरु ठेवण्याची व देवचंद महाविद्यालयातील विद्यार्थ्यांची सन २०१२-१३ ते २०१६-१७ या कालावधीतील ई.बी.सी. सवलतीची रक्कम रु.२,९४,२२५/- प्रदान करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णयः प्रस्तावनेत नमूद केलेली वस्तुस्थिती विचारात घेता, महाराष्ट्र-कर्नाटक सीमा वादाबाबत अंतिम निर्णय होईपर्यंत या भागातील महाविद्यालयात पदव्युत्तर पदवीपर्यंत शिक्षण घेणाऱ्या सीमा भागातील मराठी भाषिक विद्यार्थ्यांना खास बाब म्हणून ई. बी. सी. सवलत लागू करण्याचा निर्णय शासनाने घेतला आहे. तसेच, सीमा भागातील मराठी भाषिक विद्यार्थी ई.बी.सी. सवलतीपासून वंचित राहू नये यासाठी संदर्भाधीन क्र.१ येथील शासन निर्णयातील तरतुदीनुसार गावातील सरपंच/ नगराध्यक्ष/महापौर / आमदार / विशेष कार्यकारी अधिकारी यांच्या स्वाक्षरीचा संबंधित विद्यार्थ्याच्या पालकाचा उत्पन्नाचा दाखला ई.बी.सी. सवलतीकरिता ग्राह्य धरण्याचाही निर्णय शासनाने घेतला आहे.
त्यानुसार ई.बी.सी. सवलतीसंबंधीच्या शासनाच्या प्रचलित धोरणानुसार महाराष्ट्र-कर्नाटक सीमा भागातील मराठी भाषिक विद्यार्थ्यांना ई. बी. सी. सवलत मंजूर करण्यात यावी. सदर विद्यार्थ्यांना ई.बी.सी. सवलत मंजूर करण्यासाठी गावातील सरपंच/नगराध्यक्ष/महापौर/आमदार/विशेष कार्यकारी अधिकारी यांच्या स्वाक्षरीचा संबंधित विद्यार्थ्याच्या पालकाचा उत्पन्नाचा दाखला ग्राह्य धरण्यात यावा.
२. जनता शिक्षण मंडळ, अर्जुननगर, जि. कोल्हापूर या संस्थेच्या देवचंद महाविद्यालयात उच्च शिक्षण घेणाऱ्या महाराष्ट्र-कर्नाटक सीमा भागातील मराठी भाषिक विद्यार्थ्यांची सन २०१२-१३ ते २०१६-१७ या कालावधीतील ई.बी.सी. सवलतीची रक्कम रु.२,९४,२२५/- (अक्षरी- रुपये दोन लक्ष चौऱ्यान्नव हजार दोनशे पंचवीस फक्त) प्रदान करण्यास याअन्वये प्रशासकीय मान्यता देण्यात येत आहे.
त्यानुसार सदर महाविद्यालयातील सन २०१२-१३ ते २०१६-१७ या कालावधीतील ई.बी.सी.
पात्र विद्यार्थ्यांची माहिती उदा. विद्यार्थ्याच्या पालकाचे उत्पन्न, विद्यार्थ्याची महाविद्यालयातील ५० टक्के उपस्थिती व तो प्रत्येक वर्षी परीक्षेस बसला आहे इत्यादी बाबींची खात्री करुन घ्यावी.
सदर महाविद्यालयातील सन २०१२-१३ ते २०१६-१७ या कलावधीतील ई.बी.सी. पात्र विद्यार्थ्यांपैकी अद्यापपर्यंत शिक्षण पूर्ण झाले नाही, अशा विद्यार्थ्यांची ई.बी.सी. सवलतीची रक्कम, उच्च व तंत्र शिक्षण विभाग, शासन निर्णय क्रमांक:संकीर्ण-२०१७/प्र.क्र.३३२/तांशि-४, दिनांक ७.१०.२०१७ मधील तरतुदीनुसार संबंधित विद्यार्थ्यांच्या बँक खात्यात जमा करण्यात यावी. तद्नंतर संबंधित विद्यार्थ्यांनी सदर रकमेची प्रतिपूर्ती महाविद्यालयास करावी.
पृष्ठ ३ पैकी २
# Page 3
शासन निर्णय क्रमांक: इबीसी-२०१२/प्र.क्र.१८१/मशि-२
सदर महाविद्यालयातील सन २०१२-१३ ते २०१६-१७ या कालावधीतील ई.बी.सी. पात्र विद्यार्थी शिक्षण पूर्ण करुन सदर महाविद्यालय सोडून गेले असल्यास, अशा विद्यार्थ्यांची ई.बी.सी. सवलतीची रक्कम सदर महाविद्यालयास अदा करण्यात यावी.
३. यासाठी होणारा खर्च, “मागणी क्र. डब्ल्यू-२, २२०२, सर्वसाधारण शिक्षण, ८०, सर्वसाधारण, ८००, इतर खर्च (०२)(०९) ज्यांचे किंवा ज्याच्या पालकाचे उत्पन्न रु.१५,०००/- पेक्षा अधिक नाही, अशा विद्यार्थ्यांना फी माफी, (२२०२१४५६) ३१ सहाय्यक अनुदाने” या लेखाशिर्षाखालील मंजूर तरतुदीतून भागविण्यात यावा.
४. सदर शासन निर्णय वित्त विभागाच्या अनौपाचरिक संदर्भ क्र.६२ / व्यय-५, दिनांक २३.०१.२०१८ अन्वये प्राप्त झालेल्या सहमतीनुसार निर्गमित करण्यात येत आहे.