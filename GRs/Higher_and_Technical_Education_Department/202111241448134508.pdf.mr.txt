# Page 1
दिव्यांग व्यक्ती हक्क अधिनियम, २०१६ मधील तरतूदींनुसार उच्च शिक्षण संचालनालयांर्गत विद्यापीठी संलग्नित अशासकीय अनुदानित वरिष्ठ महाविद्यालयाच्या आस्थापनेवरील शिक्षक/ शिक्षकेत्तर या संवर्गातील पदे दिव्यांगासाठी सुनिश्चित करणेबाबत....
महाराष्ट्र शासन
उच्च व तंत्र शिक्षण विभाग,
शासन परिपत्रक क्र. अपंग-२०२१/प्रक्र.३२२ / मशि-५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- २३ नोव्हेंबर, २०२१
वाचा: (१) दिव्यांग व्यक्ती हक्क अधिनियम, २०१६.
(२) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४.०१.२०२१ ची अधिसूचना.
(३) सामाजिक न्याय व विशेष सहाय्य विभाग शासन निर्णय क्रमांक दिव्यांग-२०१९/प्र.क्र.२५१/ दि.कि.२, दिनांक ०२.०२.२०२१ (४) उच्च व तंत्र शिक्षण विभाग, शासन निर्णय क्रमांक अपंग-२०२१/प्रक्र.४५/मशि-१ दिनांक १६.०२.२०२१.
(५) उच्च व तंत्र शिक्षण विभाग, शासन परिपत्रक क्रमांक संकीर्ण-२०२१/प्रक्र.२१/विशि-१ दिनांक १८.०२.२०२१
परिपत्रक
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी अशासकीय अनुदानित महाविद्यालयातील शिक्षक/ शिक्षकेत्तर पदांची सुनिश्चिती करणे आवश्यक आहे. यासाठी केंद्रशासनाच्या सामाजिक न्याय व अधिकारीता मंत्रालयाच्या संदर्भ क्रमांक २ येथील अधिसूचनेन्व्ये दिव्यांगासाठी सुनिश्चित करावयाच्या पदांची यादी विहित करुन त्यांच्या संकेतस्थाळवर प्रसिध्द केली आहे. त्यामध्ये नमूद केल्यानुसार केंद्रशासनाने पद सुनिश्चित करुन दिव्यांगासाठी गट-अ ते गट-ड मधील जी पदे राज्यशासनाच्या आस्थापनेवर आहेत, अशा पदांबाबत केंद्र शासनाने प्रसिध्द केलेल्या यादीमधील कर्तव्य व जबाबदाऱ्या, कामाचे स्वरुप व प्रचलित वेतनश्रेणी शासनाच्या सेवेतील (अधिनस्त कार्यालयातील पदांसह) पदांशी समान आहेत, अशा पदांची पदनामे जरी भिन्न असली तरी राज्यशासन सेवेतील ती पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाच्या संदर्भ क्रमांक ४ येथील शासन निर्णयान्वये दिलेले आहे. उच्च शिक्षण संचालनाय (खुद्द) / विभागीय सहसंचालक कार्यालये/ शासकीय महाविद्यालये/ संस्था तसेच अकृषि विद्यापिठातील व संलग्नित अशासकीय अनुदानित महाविद्यालयातील शिक्षक/ शिक्षकेत्तर कर्मचाऱ्यांच्या कर्तव्य व जबाबदाऱ्या, कामाचे स्वरुप व प्रचलित वेतनश्रेणी शासनाच्या सेवेतील (अधिनस्त कार्यालयातील पदांसह) पदांशी
# Page 2
शासन परिपत्रक क्रमांकः अपंग-२०२१/प्रक्र.३२२/मशि-५,
समान असल्यामुळे संदर्भ क्रमांक ४ व ५ येथील शासन निर्णयासोबत जोडलेल्या विवरणपत्रामध्ये (विवरणपत्र अ आणि ब) दर्शविल्यानुसार दिव्यांगासाठी सुनिश्चित करण्यात आलेले धोरण अशासकीय अनुदानित महाविद्यालयातील शिक्षक/शिक्षकेत्तर कर्मचाऱ्यांना जसेच्या तसे लागू राहिल. याबाबतच्या सूचना संबंधित विभागीय सहसंचालकानी त्यांच्या अधिपत्याखालील अशासकीय अनुदानित महाविद्यालयांना त्यांच्या स्तरावरुन देण्यात याव्यात. तसेच या परिपत्रकान्वये देण्यात आलेल्या निर्देशाचे काटेकोरपणे पालन करण्याची जबाबदारी संबंधित महाविद्यालयासह विभागीय सहसंचालक यांची राहील.