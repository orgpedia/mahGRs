# Page 1
महाराष्ट्र विनाअनुदानित खाजगी व्यावसायिक
शैक्षणिक संस्था (प्रवेश व शुल्क यांचे विनियमन)
अधिनियम, २०१५ मधील तरतुदींचे पुनर्विलोकन
करुन, शासनास शिफारशी सादर करण्यासाठी
समिती गठीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र.समिती-२०२५/प्र.क्र.६७/तांशि-४
मादाम कामा मार्ग, हुतात्मा राजगुरू
चौक, मंत्रालय, मुंबई ४०० ०३२.
दिनांक : १७ एप्रिल, २०२५.
संदर्भ :- १) महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व
शुल्क यांचे विनियमन) अधिनियम, २०१५.
२) मा. मंत्री (उच्च व तंत्र शिक्षण) यांच्या अध्यक्षतेखालील दि.२५.०२.२०२५
रोजीच्या बैठकीचे दि.०६.०३.२०२५ रोजीच्या पत्रान्वये निर्गमीत केलेले
बैठकीचे इतिवृत्त.
१)संचालक, तंत्र शिक्षण यांचे पत्र क्र.२/एनजीसी/अधिनियम पुनर्विलोक
समिती/२०२५/२४५, दि.१७.०४.२०२५
प्रस्तावना :-
महाराष्ट्र राज्यातील विनाअनुदानित खाजगी व्यावसायिक शैक्षणिक संस्थांमधील प्रवेशाचे व
शुल्काचे विनियमन करण्यासाठी आणि त्याच्याशी संबंधित व तदानुषंगिक बाबींसाठी महाराष्ट्र
विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे विनियमन) अधिनियम,
२०१५ हा अधिनियम दि.१७.०८.२०१५ रोजी मंजूर करण्यात आला आहे. सदर अधिनियमातील
तरतूदीनुसार प्रवेश नियामक प्राधिकरण, राज्य सामाईक प्रवेश परीक्षा कक्ष तसेच, शुल्क नियामक
प्राधिकरण यांची स्थापना करण्यात आलेली आहे. सदर अधिनियमातील तरतुदींचे पुनर्विलोकन
करण्यासंदर्भात मा. मंत्री (उच्च व तंत्र शिक्षण) यांच्या अध्यक्षतेखाली दि.२५.०२.२०२५ रोजी बैठक
आयोजित करण्यात आली होती. सदर बैठकीदरम्यान मा.मंत्री (उच्च व तंत्र शिक्षण) यांनी उपरोक्त
अधिनियमातील तरतुदींचे पुनर्विलोकन करुन, शासनास शिफारशी सादर करण्यासाठी समिती
गठीत करण्याचे निदेश दिले. सदर निदेशांच्या अनुषंगाने याकरिता समिती गठीत करण्याची बाब
शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः समिती-२०२५/प्र.क्र.६७/तांशि-४
शासन निर्णय :-
महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे
विनियमन) अधिनियम, २०१५ मधील तरतुदींचे पुनर्विलोकन करुन, शासनास शिफारशी सादर
करण्यासाठी खालीलप्रमाणे समिती गठीत करण्यात येत आहे :-
-------------------------------------------------------------------------------------------------------------
| अ.क्र. | समितीची संरचना | पदनाम |
| १ | श्री.राजेंद्र भागवत, से.नि. प्रधान सचिव | अध्यक्ष |
| २ | सचिव, शुल्क नियामक प्राधिकरण, महाराष्ट्र राज्य, मुंबई | सदस्य |
| ३ | सचिव, प्रवेश नियामक प्राधिकरण तथा आयुक्त, राज्य सामाईक प्रवेश परीक्षा कक्ष, महाराष्ट्र राज्य, मुंबई | सदस्य |
| ४ | संचालक, उच्च शिक्षण संचालनालय, महाराष्ट्र राज्य, पुणे | सदस्य |
| ५ | श्री.डी.पी.गोमारे, निवृत्त विधी सल्लागार-नि-सहसचिव, विधी व न्याय विभाग, मंत्रालय, मुंबई. | सदस्य |
| ६ | सह सचिव (तंत्र शिक्षण), उच्च व तंत्र शिक्षण विभाग, मंत्रालय, मुंबई | सदस्य |
| ७ | संचालक, तंत्र शिक्षण संचालनालय, महाराष्ट्र राज्य, मुंबई | सदस्य सचिव |
-------------------------------------------------------------------------------------------------------------
२. सदर समितीची कार्यकक्षा खालीलप्रमाणे राहील :-
१)महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे
विनियमन) अधिनियम, २०१५ च्या अधिनियमांची कार्यपध्दती, वेळोवेळी अमंलबजावणी
करतांना आलेल्या अडचणी व त्यावरील उपाययोजना विचारात घेऊन सदर अधिनियमाचे
पुनर्विलोकन करून सुधारीत अधिनियमाचे प्रारूप तयार करून शासनास सादर करणे.
२) सदर समितीने शिफारंशीसह सुधारीत अधिनियमाचा मसुदा तीन महिन्यांत सादर करावा.
३. समितीचे कामकाज :-
सदर समितीचे कामकाज संचालक, तंत्र शिक्षण संचालनालय, महाराष्ट्र राज्य, मुंबई यांच्या
कार्यालयात करण्यात येईल. संचालक, तंत्र शिक्षण संचालनालय यांनी सदर समितीच्या
कामकाजासाठी आवश्यक ती व्यवस्था करावी.
४. बैठक भत्ता व प्रवास भत्ता :-
या समितीच्या अध्यक्षांना व समितीमधील निवृत्त अधिकाऱ्यांना अनुक्रमे रु.७,५००/- व
रु.५,०००/- प्रति बैठक याप्रमाणे बैठक भत्ता तसेच, प्रवासाचा प्रत्यक्ष खर्च अनुज्ञेय राहील.
पृष्ट्ठ ३ पैकी २
# Page 3
शासन निर्णय क्रमांकः समिती-२०२५/प्र.क्र.६७/तांशि-४
सदर खर्च तंत्र शिक्षण संचालनालय, मुंबई यांच्या स्वीय प्रपंजी खाते (PLA) मधून भागविण्यात
यावा.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर