# Page 1
शासनमान्य अशासकीय अनुदानित कला संस्थांमधील शिक्षक व शिक्षकेतर कर्मचाऱ्यांना सातव्या वेतन आयोगानुसार सुधारित वेतन संरचना लागू करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एडीआर-२०१९/प्र.क्र. ४२/तांशि ६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक : १३ सप्टेंबर, २०१९.
वाचा :- १) वित्त विभाग शासन निर्णय वेपुर-२०१८/प्र.क्र.४४/सेवा-९, दिनांक १ जानेवारी, २०१९
२) वित्त विभाग अधिसुचना क्रमांक वेपुर-२०१९/प्र.क्र. १/सेवा-९,
दिनांक ३० जानेवारी, २०१९
३) वित्त विभाग परिपत्रक क्रमांक वेपुर-२०१९/प्र.क्र.८/सेवा-९,
दिनांक २० फेब्रुवारी,२०१९
४) वित्त विभाग परिपत्रक वेपुर-२०१९/प्र.क्र. ८ / सेवा - ९ दिनांक ३० मे, २०१९
५) संचालक, कला संचालनालय, महाराष्ट्र राज्य यांचे पत्र क्र. डिओओ
२०१९/दोन/१०२०, दिनांक १९ जून, २०१९.
प्रस्तावना : सातव्या केंद्रीय वेतन आयोगाच्या शिफारशीसंदर्भातील केंद्र शासनाचे निर्णय विचारात घेवून राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याच्या दृष्टीने शिफारशी करण्यासाठी श्री. के. पी. बक्षी, सेवानिवृत्त अप्पर मुख्य सचिव यांच्या अध्यक्षतेखाली राज्य वेतन सुधारणा समिती,२०१७ स्थापन करण्यात आली होती. सदर समितीने केलेल्या शिफारशी काही फेरफारांसह स्विकृत करण्याचा निर्णय वित्त विभागाचा शासन निर्णय वेपुर-२०१८/प्रक्र ४४/सेवा-९ दिनांक १ जानेवारी,२०१९ अन्वये घेण्यात आला आहे. सदर अहवालातील शिफारस क्रमांक ११ (अहवालातील परिच्छेद क्रमांक ४.१३) अन्वये अनुदानित शाळेतील कर्मचाऱ्यांना देखील सदर शिफारशी लागू करण्याचे प्रस्तावित करण्यात आले आहे.
तसेच, सदर शिफारशी लागू करण्याचा दिनांक राज्य शासकीय कर्मचाऱ्यांप्रमाणे असावा असे देखील प्रस्तावित करण्यात आले होते. त्यानुसार ६ वा वेतन आयोग लागू केलेल्या व वेतन अनुदान मिळणाऱ्या अनुदानप्राप्त संस्थातील कर्मचाऱ्यांना ७ वा वेतन आयोग लागू करण्याचा निर्णय शासनाने घेतला आहे.
०२. राज्य शासकीय कर्मचाऱ्यांना ७ वा वेतन आयोग लागू करण्यासाठी वित्त विभाग अधिसूचना क्रमांक वेपुर २०१९/प्रक्र १/सेवा-९ दिनांक ३० जानेवारी, २०१९ अन्वये महाराष्ट्र नागरी सेवा (सुधारित वेतन) नियम,२०१९ अधिसूचित करण्यात आले असून सदर नियम दिनांक १ जानेवारी, २०१६ पासून लागू करण्यात आले आहेत. तसेच, वित्त विभागचे परिपत्रक क्रमांक वेपुर-२०१९/प्रक्र ८/सेवा -९ दिनांक २० फेब्रुवारी,२०१९ अन्वये वेतननिश्चितीबाबतची सविस्तर कार्यपध्दती विहित करण्यात आली आहे. ७ व्या वेतन आयोगाच्या अनुषंगाने शासनमान्य अशासकीय अनुदानित कला संस्थांमधील शिक्षक व शिक्षकेतर कर्मचाऱ्यांना सुधारित वेतन संरचना लागू करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात आला आहे.
शासन निर्णय: ०१. कला संचालनालयाच्या नियंत्रणाखालील शासनमान्य अशासकीय अनुदानित कला संस्थामधील शिक्षक व शिक्षकेतर कर्मचाऱ्यांना सोबत जोडण्यात आलेल्या प्रपत्र “अ” मध्ये दर्शविल्याप्रमाणे सातव्या वेतन आयोगानुसार दिनांक १ जानेवारी, २०१६ पासून सुधारित वेतन संरचना लागू करण्यास शासन मंजूरी
# Page 2
शासन निर्णय क्रमांक: एडीआर - २०१९/प्र.क्र.४२/तांशि ६
देण्यात येत आहे. सुधारित वेतन संरचनेतील वेतन निश्चिती शासकीय कर्मचाऱ्यांसाठी वित्त विभागाने दिनांक २० फेब्रुवारी, २०१९ आणि त्यानुषंगाने निर्गमित केलेल्या आदेशांनुसार करावी.
०२. सुधारित वेतन संरचनेनुसार वेतननिश्चिती स्विकारण्यासाठी शासनमान्य अशासकीय अनुदानित कला संस्थातील कर्मचारी, हे आदेश निर्गमित झाल्याच्या दिनांकापासून १ महिन्याच्या आत, या शासन निर्णयासोबत जोडलेल्या जोडपत्र-एक येथील नमुन्यात विकल्प देतील. तसेच, जोडपत्र-दोन मधील नमुन्यात बंधपत्र सादर करतील. विकल्प विहित मुदतीत प्राप्त झाले नाही तर, कर्मचाऱ्याने दिनांक १ जानेवारी, २०१६ रोजी व त्याच दिवसापासून सुधारित वेतन संरचनेची निवड केली आहे, असे समजण्यात येईल. अशा प्रकरणी कार्यालय प्रमुख अशा कर्मचाऱ्याकडून या शासन निर्णयासोबतच्या जोडपत्र-दोनमधील नमुन्यातील बंधपत्र करून घेतील. शासनमान्य अशासकीय अनुदानित कला संस्थांमधील संवर्गनिहाय अधिकारी कर्मचाऱ्यांचे पदनाम वेतनश्रेणी व स्तर इत्यादी माहिती प्रपत्र “अ” मध्ये दर्शविल्यानुसार आहे.
०३. सुधारित वेतन संरचना वेतन अदा करण्याच्या नियमाबाबत काही शंका उपस्थित झाल्यास त्याबाबची प्रकरणे कला संचालक, कला संचालनालय, महाराष्ट्र राज्य मुंबई यांच्याकडे सादर करावीत. आवश्यकता भासल्यास कला संचालकांनी अशी प्रकरणे शासनास सादर करावीत.
०४. सातव्या वेतन आयोगानुसार सुधारित वेतनश्रेण्या लागू केल्यामुळे होणारा अतिरिक्त खर्च मागणी क्रमांक-डब्ल्यू ४, २२०५ - कला व संस्कृती, १०१ - ललित कला शिक्षण, (०३) अशासकीय कला संस्थांना सहाय्य, (०३)(०१) सर्वसाधारण आवर्ती अनुदाने (अनिवार्य), ३६ - सहायक अनुदाने वेतन (२२०५ ००५५ ) या लेखाशिर्षाखाली खर्ची घालावा व त्या लेखाशिर्षाखाली मंजूर अनुदानातून भागवावा. कला संचालक, कला संचालनालय, महाराष्ट्र राज्य मुंबई यांनी सुधारित अंदाज तयार करताना सदर अतिरिक्त खर्च विचारात घ्यावा.
०५. दिनांक १ जानेवारी, २०१६ रोजी सेवेत असलेल्या सर्व कर्मचाऱ्यांच्या बाबतीत वेतनाची थकबाकी प्रदान करण्याची कार्यवाही वित्त विभागाच्या दिनांक २० फेब्रुवारी, २०१९ परिपत्रकातील नियम १४ खालील लागू असलेल्या तरतूदी तसेच, वित्त विभाग परिपत्रक वेपुर-२०१९/प्र.क्र.८ / सेवा -९ दिनांक ३० मे,२०१९ मधील तरतुदीनुसार करावी.
हा शासन निर्णय वित्त विभागाच्या सहमतीने त्यांचा अनौपचारिक संदर्भ क्र. ३६०/ सेवा ९ दिनांक १३.९.२०१९ अन्वये निर्गमित करण्यात येत आहे.
# Page 3
# Page 4
# Page 5
# Page 6