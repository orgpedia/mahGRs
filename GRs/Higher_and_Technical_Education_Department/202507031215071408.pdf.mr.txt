# Page 1
यशवंतराव चव्हाण महाराष्ट्र मुक्त
विद्यापीठ, नाशिक यांचे पुणे येथील
विभागीय केंद्र इमारतींचे बांधकाम
करण्याकरीता निधी वितरीत करण्याबाबत
महाराष्ट्र शासन
उच्च व तंत्र शिक्षण विभाग
शासन ज्ञापन क्र.भूखंड-२०२१/ई-११४५९४४(२)/विशि-२
मंत्रालय, मुंबई ४०० ०३२
दिनांक : ०३ जुलै, २०२५.
संदर्भ :- १) शासन निर्णय, उच्च व तंत्र शिक्षण विभाग, क्र.बैठक-२०२१/प्र.क्र.३६/विशि-२
दि.२५.११.२०२१.
२) शासन निर्णय, उच्च व तंत्र शिक्षण विभाग, क्र.बैठक-२०२१/प्र.क्र.३६/विशि-२,
दि.२९.०९.२०२२ व दि.२०.०६.२०२३
३) शासन निर्णय उच्च व तंत्र शिक्षण विभाग, क्र.पुरक-२०२३/प्र.क्र.१०५/विशि-२,
दि.२५.०१.२०२४.
४) शासन ज्ञापन उच्च व तंत्र शिक्षण विभाग क्र.भूखंड-२०२१/प्र.क्र.१८(२)/विशि-२,
दि.१३.०९.२०२४.
४) कुलसचिव, यशवंतराव चव्हाण महाराष्ट्र मुक्त विद्यापीठ, नाशिक यांचे पत्र क्र.यचममुवि/
बांधकाम/२०२५/१११५, दि.०८.०५.२०२५.
ज्ञापन :-
यशवंतराव चव्हाण महाराष्ट्र मुक्त विद्यापीठ, नाशिक विद्यापीठाचे पुणे येथील विभागीय केंद्र
इमारतींचे बांधकाम करण्याकरीता रु.११८५.३१ लक्ष किंमतीच्या अंदाजपत्रकास दि.२५.११.२०२१
रोजीच्या संदर्भ क्र.१ येथील शासन निर्णयान्वये प्रशासकीय मान्यता देण्यात आली आहे. आता
सदरहू बांधकाम तातडीने पूर्ण होण्यासाठी उर्वरित निधी वितरीत करण्याची संदर्भ क्र.४ येथील
पत्रान्वये विद्यापीठाने विनंती केली आहे. तद्नुषंगाने या बांधकामास निधी उपलब्ध करुन देण्यास
वित्त विभागाने मान्यता दिल्यानुसार यशवंतराव चव्हाण महाराष्ट्र मुक्त विद्यापीठ, नाशिक यांचे पुणे
विभागीय केंद्राच्या इमारतींच्या बांधकामासाठी रु.४,१२,१३,०००/- (रुपये चार कोटी बारा लक्ष तेरा
हजार फक्त) इतका निधी खालील अटींच्या अधिन राहून मंजूर करण्यात येत आहे.
१.हा निधी प्रशासकीय मान्यतेच्या मर्यादेतच वितरीत तथा आहरीत करण्यात यावा.
२.चालू आर्थिक वर्षात विधीमंडळाच्या निदर्शनास आणलेल्या कामनिहाय तरतूदीपेक्षा जादा
खर्च करण्यात येऊ नये.
३.कोणत्याही परिस्थितीत संबंधित अधिक्षक अभियंता यांनी प्रशासकीय मान्यतेच्या रकमेपेक्षा
जास्त खर्च कामांवर करु नये.
४.संबंधित कार्यकारी अभियंता यांनी कामाची प्रगती व झालेला खर्च याचा अहवाल संबंधित
विद्यापीठाचे कुलसचिव व संचालक, उच्च शिक्षण यांच्याकडे पाठविण्याची व्यवस्था करावी.
५.विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्ट्टीने विशेष दक्षता घेऊन काम करण्यात यावे.
# Page 2
शासन ज्ञापन क्रमांकः भूखंड-२०२१/ई-११४५९४४(२)/विशि-२
२. हा निधी सार्वजनिक बांधकाम विभागाने विहित कार्यपध्दतीचा अवलंब करुन वितरीत करावा.
निधी वितरीत करतांना वरील अटी व शर्ती विचारात घ्याव्यात. तसेच वरील अनुदानाची सर्व
कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल-२, नागपूर
यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी
केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
३. विद्यापीठास ज्या उद्दिष्ट्टासाठी मंजुर केलेल्या अनुदानाचा वापर त्याच उद्दिष्ट्टासाठी करावा.
तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि
त्याबाबतचे विनियोग प्रमाणपत्र (Utilization Certificate) शासनास विहित वेळेत सादर करण्यात
यावे.
४. सदरहू बांधकामावर होणारा खर्च "मागणी क्रमांक - एच-८, मुख्य लेखाशिर्ष- ४२०२ शिक्षण,
सर्वसाधारण शिक्षण २०३, विद्यापीठीय व उच्च शिक्षण (४२०२००७९) या लेखाशिर्षाखाली सन २०२५-
२०२६ मधील मंजूर तरतुदीतून खर्ची टाकण्यात यावा.
५. हे शासन ज्ञापन, महाराष्ट्र विनियोजन अधिनियम २०२५, वित्त विभाग, शासन परिपत्रक
क्र.अर्थसं-२०२५/प्र.क्र.४४/अर्थ-३, दि.०७.०४.२०२५ अन्वये निर्गमित करण्यात येत आहे. या शासन
निर्णयातील परिशिष्ट्ट मधील अनुक्रमांक ९ मध्ये नमूद अटींची पूर्तता होत आहे.
६. सदर शासन निर्णय वित्त विभागाने मान्यता दिल्यानुसार, वित्त विभागाचा अनौपचारिक संदर्भ
क्र.७३३/२०२५/व्यय-५, दि.०१.०७.२०२५ अन्वये निर्गमित करण्यात येत आहे.
७. हा शासन ज्ञापन महाराष्ट्र शासनाच्या www.maharashtra.gov.in या संकेत स्थळावर
# Page 3