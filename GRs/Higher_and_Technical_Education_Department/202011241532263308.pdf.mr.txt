# Page 1
सन २०२०-२१ च्या अर्थसंकल्पीय तरतुदीमधून शासनमान्य सार्वजनिक ग्रंथालयांना सहाय्यक अनुदान (अनिवार्य) वितरीत करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-मराग्रं-२०२०/प्र.क्र.९९/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २४ नोव्हेंबर, २०२०.
वाचा : १) शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ ३, दि.१६.०४.२०२०.
२) शासन निर्णय, उच्च व तंत्र शिक्षण विभाग, क्र. मराग्रं-२०२०/प्र.क्र.६०/साशि-५, दि.०३.०८.२०२०.
३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३२/२०२०-२१/२४९८, दि.०८.१०.२०२०.
प्रस्तावना : शासनमान्य सार्वजनिक ग्रंथालयांच्या सहाय्यक अनुदानासाठी सन २०२०-२१ या आर्थिक वर्षात रु.१२३,७५,००,०००/- (रुपये एकशे तेवीस कोटी पंच्याहत्तर लाख फक्त) इतका निधी अर्थसंकल्पीत करण्यात आला आहे. सन २०१९-२० मध्ये शासनमान्य सार्वजनिक ग्रंथालयांचे देय असलेले परिरक्षण अनुदान निधी अभावी पुर्ण देता आले नाही. सन २०१९-२० मध्ये शासनमान्य सार्वजनिक ग्रंथालयांचे थकीत असलेले रु. ३२,२९,००,०००/- ( रुपये बत्तीस कोटी एकोणतीस लाख फ़क्त ) अनुदान सन २०२०-२१ मधील अर्थसंकल्पित तरतूदीमधून अदा करण्यास मान्यता देण्याची विनंती वित्त विभागास करण्यात आली. यानुषंगाने वित्त विभागाने अर्थसंकल्पिय तरतुदीच्या २५ टक्केच्या मर्यादेत म्हणजेच रु.
३०,९३,७५,०००/- ( अक्षरी रुपये तीस कोटी त्र्यान्नव लाख पंचाहत्तर हजार फ़क्त) इतका निधी वितरीत करण्यास मान्यता दिली. त्यानुसार शासन निर्णय, उच्च व तंत्र शिक्षण विभाग, दि.०३.०८.२०२० अन्वये शासनमान्य सार्वजनिक ग्रंथालयांचे सन २०१९-२० मध्ये देय असलेले थकीत परिरक्षण अनुदान रु.३०,९३,७५,०००/- (अक्षरी रुपये तीस कोटी त्र्याण्णव लाख पंचाहत्तर हजार फक्त ) सन २०२०-२१ मधील अर्थसंकल्पित तरतूदीमधून अदा करण्यास मान्यता देण्यात आली आहे. अद्याप सन २०१९-२० मधील शासनमान्य सार्वजनिक ग्रंथालयांचे रु.१,३५,२५,०००/- (अक्षरी रुपये एक कोटी पस्तीस लाख पंचवीस हजार फ़क्त) इतके अनुदान देय आहे. तसेच शासनमान्य सार्वजनिक ग्रंथालयांच्या सन २०२० २१ मधील सहाय्यक अनुदानाच्या पहिल्या हप्त्यासाठी आवश्यक असलेला रु.५४,४३,०८,०००/- (रुपये चोपन्न कोटी त्रेचाळीस लाख आठ हजार फक्त ) इतका निधी आवश्यक आहे. यानुषंगाने ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचेकडून प्राप्त प्रस्ताव व वित्त विभागाकडून प्राप्त सहमतीस अनुसरुन सन २०१९-२० मध्ये शासनमान्य सार्वजनिक ग्रंथालयांचे देय असलेले थकित परिरक्षण अनुदान व सन २०२०-२१ मधील अनुदानाचा पहिला हप्ताचा काही भाग अदा करण्यासाठी सन २०२०-२१ या आर्थिक वर्षामध्ये मध्ये मागणी क्र. डब्ल्यू - ४, २२०५, कला व संस्कृती,१०५, सार्वजनिक
# Page 2
शासन निर्णय क्रमांकः मराग्रं-२०२०/प्र.क्र.९९/साशि-५,
ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य ( अनिवार्य ) (२२०५ ०२९८) ३१ सहाय्यक अनुदाने ( वेतनेतर ) या लेखाशिर्षांतर्गत अर्थसंकल्पित निधीपैकी १० टक्के म्हणजेच रु.१२,३७,५०,०००/- (अक्षरी रुपये बारा कोटी सदतीस लाख पन्नास हजार फ़क्त) इतका निधी वितरित व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्याची बाब शासनाच्या विचाराधीन होती.
शासन निर्णय: सन २०१९-२० मध्ये शासनमान्य सार्वजनिक ग्रंथालयांचे देय असलेले थकित परिरक्षण अनुदान व सन २०२०-२१ मधील अनुदानाच्या पहिल्या हप्त्याचा काही भाग अदा करण्यासाठी सन २०२०-२१ या आर्थिक वर्षात अर्थसंकल्पित निधीतील रु.१२,३७,५०,०००/- ( अक्षरी रुपये बारा कोटी सदोतीस लाख पन्नास हजार फ़क्त) इतका निधी वितरीत व खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे. तसेच संबंधित जिल्हा ग्रंथालय अधिकारी कार्यालयाच्या कार्यालय प्रमुखांना आहरण व संवितरण अधिकारी म्हणून घोषित करण्यात येत आहे व त्यांना ३१- सहायक अनुदाने ( वेतनेतर ) या उद्दिष्टाखालील देयकावर नियंत्रक अधिकारी म्हणून प्रतिस्वाक्षरी करण्याचे अधिकार प्रदान करण्यात येत आहेत.
२. सदर खर्च मागणी क्र. डब्ल्यू-४, २२०५, कला व संस्कृती, १०५, सार्वजनिक ग्रंथालये, (०३)(०१) मध्यवर्ती, जिल्हा व तालुका ग्रंथालयांना सहाय्य ( अनिवार्य) (२२०५०२९८) ३१ सहाय्यक अनुदाने ( वेतनेतर ) या लेखाशिर्षाखाली सन २०२०-२१ मध्ये अर्थसंकल्पीत तरतूदीपैकी वितरीत केलेल्या निधीतून भागविण्यात यावा.
३. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
४. शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ - ३, दि. १६.०४.२०२० मधील सूचना/अटींची पुर्तता करण्यात आली असून सदर शासन निर्णय वित्त विभागाचा अनौपचारिक संदर्भ क्र.
४७२/२०२०/व्यय-५, दि. २१.१०.२०२० अन्वये प्राप्त सहमतीस अनुसरुन निर्गमित करण्यात येत आहे.
# Page 3