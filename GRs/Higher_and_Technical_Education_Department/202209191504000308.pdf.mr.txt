# Page 1
स्वामी रामानंद तीर्थ मराठवाडा विद्यापीठ, नांदेड येथील Central Instrumentation Centre for Multidisciplinary Research and Innovation या केंद्राकरीता विविध उपकरणे खरेदी करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- एसआरटी-२०२२/प्र.क्र.१७/विशि-२
मंत्रालय, मुंबई ४०० ०३२.
दिनांक : १९ सप्टेंबर, २०२२.
वाचा :- १. कुलगुरु, स्वामी रामानंद तीर्थ मराठवाडा विद्यापीठ, नांदेड यांचे दि.०६.०१.२०२२ रोजीचे पत्र.
२. शासन निर्णय, उद्योग, ऊर्जा व कामगार विभाग क्र.भांखस-२०१४/प्र.क्र.८२/भाग-III/उद्योग-४, दि.०१.१२.२०१६.
३. शासन निर्णय, वित्त विभाग विअप्र-२०१३/प्र.क्र.३०/२०१३/विनिमय, भाग-२ दि.१७.०४.२०१५.
प्रस्तावना : स्वामी रामानंद तीर्थ मराठवाडा विद्यापीठाची स्थापना ही १७ सप्टेंबर, १९९४ रोजी करण्यात आली आहे.
विद्यापीठाच्या परिसरामध्ये १४ संकुले, उप-परिसर, लातूर येथे ४ संकुले आणि परभणी येथे उप-परिसर आहे तसेच विद्यापीठाशी संलग्नित ३५७ महाविद्यालये आहेत. या विद्यापीठाच्या परिसरात, उपपरिसरे व संलग्नित महाविद्यालयांमध्ये संशोधनासाठी अत्यावश्यक सुविधा पुरेशा प्रमाणात उपलब्ध नसल्यामुळे संशोधन विद्यार्थी व प्राध्यापकांना अडचणी निर्माण होतात. आंतरविद्याशाखीय संशोधनासाठी प्रेरणा मिळावी याकरीता स्वामी रामानंद तीर्थ मराठवाडा विद्यापीठात Central Instrumentation Centre for Multidisciplinary Research and Innovation ची अत्यंत आवश्यकता असल्याचे संदर्भ क्र.१ येथील पत्रान्वये कळविले आहे. या केंद्रामध्ये पुढील प्रकारच्या अत्याधुनिक उपकरणांचा समावेश असणार आहे. जसे इलेक्ट्रॉन मायकोस्कोप, रामन स्पेक्ट्रोस्कोप, फ्लुरिसेन्स स्पेक्ट्रोस्कोप, घनता व ध्वनीगती मीटर, विस्कोमीटर, रिफक्टोमीटर, CADD स्फॉक्टवेअर व फ्लुरोसेन्ट मायकोस्कोप इत्यादी, सदर उपकरणे संशोधक विद्यार्थ्यांसह उद्योग, कारखानदारी, तंत्रज्ञान क्षेत्रासाठी उपयुक्त आहेत. संशोधनातंर्गत विविध पदार्थाच्या नमून्यांचे पृथक्करण जलद व अल्पदरात उपलब्ध करुन देण्याच्या दृष्टीने या केंद्राचा वापर होणार आहे. त्यानुषंगाने विविध उपकरण खरेदी करण्यासाठी अंदाजपत्रक मान्यतेस्तव सादर केले आहे. सदर प्रस्तावाच्या अनुषंगाने खरेदी प्रक्रियेस प्रशासकीय मान्यता देण्याची बाब विचाराधीन होती.
शासन निर्णय :
स्वामी रामानंद तीर्थ मराठवाडा विद्यापीठ, नांदेड यांनी प्रस्तावित केल्यानुसार सोबत जोडलेल्या परिशिष्ट मधील उपकरणे खरेदी करण्यासाठी एकूण अंदाजित रक्कम रु.११,०८,००,०००/- (अक्षरी रुपये अकरा कोटी आठ लक्ष फक्त) ची खरेदी करण्यास प्रशासकीय मान्यता देण्यात येत आहे : २. सदर उपकरणांची खरेदी पुढील अटींच्या अधिन राहून करण्यात यावी.
१) सदर उपकरणे व सामुग्रीची आवश्यकता/मागणी याची शहानिशा/खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी. सदर प्रक्रिया शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-४, दिनांक १ डिसेंबर, २०१६ च्या शासन निर्णयातील तरतुदीनुसार करण्यात यावी.
# Page 2
शासन निर्णय क्रमांकः एसआरटी-२०२२/प्र.क्र.१७/विशि-२
२) सदरहू उपकरणे व सामुग्रीचे विनिर्देश गरजेनुसार व अद्यावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच याबाबींची खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर राज्यांचे दरकरार खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/पुरवठानंतर नमुना तपासणी (pre/Post-dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management),मेन्टेनन्स योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) ताळमेळ प्रमाणपत्र (Reconciliation Certificate) संचालक, उच्च शिक्षण, पुणे यांनी सादर करावे.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३ / विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) वरील तरतूदींची काटेकोर अंमलबजावणी करण्याची सर्वस्वी जबाबदारी विद्यापीठाची राहील.
३. या कामासाठी होणारा खर्च "मागणी क्र.डब्ल्यू-२, २२०२ - सर्वसाधारण शिक्षण ०३ - विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना, (००) (१९) स्वामी रामानंद तीर्थ मराठवाडा विद्यापीठ, नांदेड यांचा विकास (कार्यक्रम) (२२०२ ३५४८) ३१ सहायक अनुदाने" या लेखाशिर्षाखाली मंजूर तरतूदीतून खर्ची टाकण्यात यावा.
४. सदर शासन निर्णय हा, शासन निर्णय, वित्त विभाग, क्रमांक विअप्र-२०१३/प्र.क्र.३०/१३/विनियम (भाग २), दिनांक १७ एप्रिल, २०१५ मधील वित्तीय अधिकार नियम पुस्तिका, १९७८ भाग-पहिला, उपविभाग-दोन मधील अ.क्र.४, नियम क्रमांक - ७ अन्वये अवजारे, किरकोळ साधन सामुग्री आणि उपक्रम संच विकत घेण्यास मंजूरी देण्यासाठी प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
पृष्ठ ५ पैकी २
# Page 3
शासन निर्णय क्रमांकः एसआरटी-२०२२/प्र.क्र.१७/विशि-२
# Page 4
# Page 5