# Page 1
विज्ञान संस्था, मुंबई आवारातील आण्विक व विकिरण प्रयोगशाळा इमारत पाडून त्याठिकाणी डॉ. होमी भाभा स्टेट युनिव्हर्सिटी, मुंबई करीता नवीन इमारत बांधकाम करण्यासाठी प्रशासकीय मान्यता देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- बांधका-२०२३/प्र.क्र.६६/विशि-२
मंत्रालय विस्तार भवन, मुंबई -४०० ०३२.
दिनांक :- २७ ऑक्टोबर, २०२३.
वाचा :- १. उच्च व तंत्र शिक्षण विभाग, शासन निर्णय क्रमांक: बांधका-२०२३/प्र.क्र.६५/विशि-२ दि.११.०७.२०२३ २.कुलसचिव, डॉ.होमी भाभा स्टेट युनिव्हर्सिटी, मुंबई यांचे दि.१०.०७.२०२३ रोजीचे पत्र.
३. उच्चाधिकार सचिव समितीच्या दि.१२.०९.२०२३ रोजीच्या बैठकीचे इतिवृत्त.
प्रस्तावना :- विभागाच्या दि.१३.०२.२०१९ च्या अधिसुचनेद्वारे मुख्य महाविद्यालय म्हणून विद्यमान विज्ञान संस्था, मुंबई तसेच घटक महाविद्यालय म्हणून एलिफन्स्टन महाविद्यालय, मुंबई, सिडनहॅम महाविद्यालय, मुंबई आणि माध्यमिक प्रशिक्षण महाविद्यालय, मुंबई यांचा समावेश असलेले डॉ. होमी भाभा समूह विद्यापीठ, मुंबई स्थापन करण्यात आले आहे. डॉ. होमी भाभा स्टेट युनिव्हर्सिटी, मुंबई अंतर्गत असलेल्या विज्ञान संस्था, मुंबई आवारातील आण्विक व विकिरण प्रयोगशाळा इमारतीचे बांधकाम पाडण्यासाठी वाचा क्र.१ येथील शासन निर्णयान्वये प्रशासकीय मान्यता देण्यात आली आहे. आता या ठिकाणी नवीन इमारत आवश्यक असल्याने नवीन इमारत बांधकामाच्या रु.३६५६.३० लक्ष इतक्या रक्कमेच्या अंदाजपत्रकास प्रशासकीय मान्यता देण्याची संदर्भ क्र.२ येथील पत्रान्वये विनंती केली आहे. सदर विनंतीस अनुसरुन प्रस्तावाची तांत्रिक पडताळणी करुन सदर प्रस्ताव मा.उच्चाधिकार सचिव समितीपुढे सादर करण्याची सार्वजनिक बांधकाम विभागास विनंती केली होती. तद्नुषंगाने सदर प्रस्ताव मा. उच्चाधिकार सचिव समितीपुढे ठेवण्यात आला असता, मा. उच्चाधिकार सचिव समितीने या इमारतीच्या रु.२०१३.०० लक्ष इतक्या किंमतीच्या अंदाजत्रकास संदर्भ क्र.३ येथील बैठकीत मान्यता दिली आहे. सदर मान्यतेस अनुसरुन डॉ.होमी भाभा स्टेट युनिव्हर्सिटी, मुंबई करीता विज्ञान संस्था, मुंबई आवारातील आण्विक व विकिरण प्रयोगशाळा इमारत पाडून त्याठिकाणी नवीन इमारत बांधकाम करण्यासाठी या इमारतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: बांधका-२०२३/प्र.क्र.६६/विशि-२
शासन निर्णय :- विज्ञान संस्था, मुंबई आवारातील आण्विक व विकिरण प्रयोगशाळा इमारत पाडून त्याठिकाणी डॉ.होमी भाभा स्टेट युनिव्हर्सिटी, मुंबई करीता नवीन इमारत बांधकाम करण्यासाठी या नवीन इमारतीच्या रु.२०,१३,००,०००/- (अक्षरी रुपये वीस कोटी तेरा लक्ष फक्त) इतक्या किंमतीच्या अंदाजपत्रकास मा.उच्चस्तरीय सचिव समितीने मान्यता दिल्यानुसार (सोबत जाडलेल्या Recapitulation Sheet नुसार) खालील अटींच्या अधिन राहून प्रशासकीय मान्यता देण्यात येत आहे.
अटी व शर्ती : १. सदर जागेच्या मालकी हक्काबाबत खातरजमा करण्यात यावी.
२. तांत्रिक मंजूरी देताना जिल्हा दरसूचीबाह्य बाबींच्या दराकरीता सार्वजनिक बांधकाम विभाग, शासन परिपत्रक क्रमांक-२०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
३. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
४. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
५. प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग. उर्जा व कामागार विभागाचा दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क. १, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
८. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
९. इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करावी.
१०. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
२. या कामासाठी होणारा खर्च "मागणी क्र. डब्ल्यू-२-(२२०२) सर्वसाधारण शिक्षण, (०३) विद्यापीठीय व उच्च शिक्षण, (१०२) विद्यापीठांना सहाय्य (००) (००) (३३) समूह विद्यापीठ (कार्यक्रम) (२२०२ J ०६३), ३१ सहाय्यक अनुदाने वेतनेत्तर" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः बांधका-२०२३/प्र.क्र.६६/विशि-२
३. हा शासन निर्णय, दि.१२.०९.२०२३ रोजी मा. उच्चाधिकार समिती (HPC) यांनी दिलेल्या मान्यतेनुसार निर्गमित करण्यात येत आहे.
# Page 4