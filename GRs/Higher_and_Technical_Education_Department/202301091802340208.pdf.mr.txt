# Page 1
गोपनिय अहवाल प्रतिवेदन, पुनर्विलोकन व संस्करण अधिकारी निश्चित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकिर्ण -२०२२/प्र.क्र. ३०२/ मशि-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक :०९ जानेवारी, २०२३.
वाचा : (१) शासन निर्णय क्र. संकीर्ण-२०१३/(१३९/२०१३)/मशि-१, दिनांक ०१.०१.२०१४.
(२) उच्च व तंत्र शिक्षण विभाग, शासन अधिसूचना क्र. संकीर्ण-२०१८/प्र.क्र.२४८/ वि.शि.-३, दिनांक १३.०२.२०१९.
(३) कुलगुरू, डॉ. होमी भाभा स्टेट युनिर्व्हसिटी, मुंबई यांचे पत्र क्र. DO /VC/HBSU/ २०२२/१७, दिनांक ०३.१०.२०२२.
प्रस्तावनाः संदर्भाधिन क्र. १ येथील शासन निर्णयान्वये, या विभागाच्या अधिपत्याखालील, उच्च शिक्षण संचालनालय, विभागीय सहसंचालक कार्यालये, शासकीय महाविद्यालये/संस्था यांमधील शिक्षक व शिक्षकेतर कर्मचाऱ्यांचे गोपनीय अहवाल प्रतिवेदन व पुनर्विलोकन करण्यासाठी प्रतिवेदन अधिकारी, पुनर्विलोकन अधिकारी, संस्करण अधिकारी विहित केले आहेत. संदर्भाधिन क्र. २ येथील शासन अधिसूचनेन्वये, डॉ. होमी भाभा स्टेट युनिर्व्हसिटी, मुंबई या समूह विद्यापीठाची स्थापना करण्यात आली असून, सदर विद्यापीठामध्ये शासकीय विज्ञान संस्था, मुंबई हे मुख्य महाविद्यालय म्हणून तसेच एलफिस्टन महाविद्यालय, मुंबई, सिडनहॅम महाविद्यालय, मुंबई व शासकीय अध्यापक महाविद्यालय, मुंबई हे घटक महाविद्यालये समाविष्ट आहेत. संदर्भाधिन क्र. ३ येथील पत्रान्वये, कुलगुरु, डॉ. होमी भाभा स्टेट युनिव्हर्सिटी, मुंबई यांनी, डॉ. होमी भाभा स्टेट युनिव्हर्सिटी अंतर्गत शिक्षक शिक्षकेतर कर्मचाऱ्यांचे स्वयंमूल्यनिर्धारण अहवाल पुनर्विलोकनासाठी कुलगुरु डॉ. होमी भाभा स्टेट युनिव्हर्सिटी, मुंबई यांचेकडे पाठविण्याबाबत शासनस्तरावरुन निर्देश देण्याची विनंती केली आहे. त्यानुसार, डॉ. होमी भाभा स्टेट युनिर्व्हसिटीमधील मुख्य व घटक महाविद्यालयांतील शिक्षक व शिक्षकेतर कर्मचाऱ्यांचे गोपनीय अहवाल प्रतिवेदन, पुनर्विलोकन व संस्करण करण्यासाठी, प्रतिवेदन, पुनर्विलोकन व संस्करण अधिकारी निश्चित करण्याची बाब शासनाच्या विचाराधीन होती.
शासन निर्णय : संदर्भाधिन क्र. २ व ३ येथील शासन अधिसूचना व पत्र विचारात घेऊन, डॉ. होमी भाभा स्टेट युनिर्व्हसिटीमधील मुख्य व घटक महाविद्यालयांतील शिक्षक व शिक्षकेतर अधिकारी / कर्मचारी यांच्या गोपनीय अहवालांचे प्रतिवेदन, पुनर्विलोकन व संस्करण करण्यासाठी खालील अधिकाऱ्यांना प्रतिवेदन अधिकारी, पुनर्विलोकन अधिकारी व संस्करण अधिकारी म्हणून मान्यता देण्यात येत आहे:
-------------------------------------------------------------------------------------------------------------------------
| अ. क्र. | पदनाम | प्रतिवेदन अधिकारी | पुनर्विलोकन अधिकारी | संस्करण अधिकारी |
| १. | प्राचार्य/संचालक | कुलगुरू | कुलगुरू | आस्थापना अधिकारी |
| २. | सहाय्यक प्राध्यापक, सहयोगी  |  प्राध्यापक व प्राध्यापक | प्राचार्य/संचालक (महाविद्यालये/संस्था) | कुलगुरू | आस्थापना अधिकारी |
| ३. | इतर गट-ब वर्गीय अधिकारी | प्राचार्य/संचालक (महाविद्यालये/संस्था) | कुलसचिव | आस्थापना अधिकारी |
| ४. | इतर गट-क वर्गीय कर्मचारी | प्राचार्य/संचालक (महाविद्यालये/संस्था) | कुलसचिव | आस्थापना अधिकारी |
| ५. | गट - ड कर्मचारी | प्रमाणपत्र |  | संबंधित कार्यालय प्रमुख |
-------------------------------------------------------------------------------------------------------------------------
# Page 2
शासन निर्णय क्रमांक: संकिर्ण-२०२२/प्र.क्र.३०२/ मशि-१
२. शासन निर्णय दिनांक ०१.०१.२०१४ मधील अन्य अधिकारी व कर्मचाऱ्यांचे, तसेच शिक्षक व शिक्षकेत्तर अधिकारी व कर्मचारी यांचे गोपनीय अहवाल प्रतिवेदन, पुनर्विलोकन व संस्करण अधिकारी म्हणून मान्यता दिलेले अधिकारी कायम राहतील.