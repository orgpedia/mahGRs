# Page 1
शैक्षणिक वर्ष २०२४-२५ करिता नवीन
महाविद्यालय सुरू करण्यास प्रदान करण्यात
आलेले इरादापत्र रद्द करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक - HTED-२९०६६(११)/१२/२०२४/ई- ८११२१२-MHT-(HE-४)
मंत्रालय विस्तार भवन, मुंबई- ४०० ०३२
दिनांक: १७ एप्रिल, २०२५
संदर्भ:- १. शासन निर्णय क्र.एनजीसी-२०१७/(२९/१७)मशि-४, दिनांक १५.०९.२०१७
२. शासन निर्णय क्र. HTED-२९०६६(११)/१/२०२४/७३०८९०-MHT-(HE-४),
दिनांक १५.०२.२०२४.
प्रस्तावना:-
बोधीसत्व बहुउद्देशीय शिक्षण संस्था, वाशिम द्वारा संचलित दुर्गाई कला, वाणिज्य व विज्ञान
महाविद्यालय, वाडेगांव, ता. बाळापूर, जि. अकोला या प्रस्तावित महाविद्यालयास शैक्षणिक वर्ष २०२४-
२५ करिता शासन निर्णय दि.१५.०२.२०२४ अन्वये इरादापत्र प्रदान करण्यात आले आहे. सदर
इरादापत्रास अनुसरून संत गाडगेबाब अमरावती विद्यापीठ, अमरावती विद्यापीठाने शैक्षणिक वर्ष
२०२४-२५ करीता उक्त प्रस्तावित नवीन महाविद्यालयाचा अंतिम मान्यतेचा अनुपालन
अहवाल शासनास सादर केला होता. संदर्भाधिन क्र.१ येथील शासन निर्णय दिनांक १५.०९.२०१७
अन्वये विहित निकषांनुसार सदर संस्थेच्या नवीन प्रस्तावित महाविद्यालयाचा अंतिम मान्यतेसाठी प्राप्त
अनुपालन अहवालाची तपासणी केली असता, संस्थेच्या अस्तित्वात असलेल्या वरीष्ट्ठ महाविद्यालयाचे
नॅक मुल्यांकन झाले नसल्याने अंतिम मान्यतेसाठी सदर प्रस्तावाची शिफारस करण्यात आली नव्हती.
शासन निर्णय दिनांक १५.०९.२०१७ मधील परिशिष्ट्ट ब अन्वये नवीन महाविद्यालयास
इरादापत्र मंजूर करण्याबाबतचे निकष विहित करण्यात आले आहेत. त्यामधील अनुक्रमांक १२ नुसार
नवीन महाविद्यालयास इरादापत्रासाठी इच्छुक असणाऱ्या संस्थेचे अन्य वरिष्ट्ठ महाविद्यालय
अस्तित्वात असेल तर त्या महाविद्यालयाचे नॅक मुल्यांकन झालेले असणे आवश्यक आहे. बोधीसत्व
बहुउद्देशीय शिक्षण संस्था, वाशिम या संस्थेच्या अस्तित्वात असलेल्या वरिष्ट्ठ महाविद्यालयाचे नॅक
नसतानाही या संस्थेच्या उक्त प्रस्तावित महाविद्यालयास शासन निर्णय दिनांक १५.०२.२०२४ अन्वये
इरादापत्र प्रदान करण्यात आल्याची बाब निदर्शनास आली.
सबब, सदर संस्थेचा विद्यापीठामार्फत इरादापत्रासाठी प्राप्त प्रस्तावाची पुन:श्च तपासणी केली
असता, असे निदर्शनास आले की, संस्थेने इरादापत्रासाठी सादर केलेल्या प्रस्तावामध्ये त्या संस्थेचे
वरीष्ट्ठ महाविद्यालय पुर्वीपासून अस्तित्वात असल्याचे नमूद केलेले नाही. तसेच शासन निर्णय
# Page 2
शासन निर्णय क्र.- HTED-२९०६६(११)/१२/२०२४/ई- ८११२१२-MHT-(HE-४)
दि.१५.०९.२०१७ मधील परिशिष्ट्ट-ब मध्ये संस्थेने सादर केलेल्या माहितीमध्येही सदर संस्थेचे वरीष्ट्ठ
महाविद्यालय पुर्वीपासून अस्तित्वात असल्याचे संस्थेने नमूद केलेले नाही. सदर संस्थेचे वरिष्ट्ठ
महाविद्यालय पुर्वीपासून अस्तित्वात असल्याची बाब शासनास अवगत नसल्यामुळे सदर संस्थेच्या
प्रस्तावित महाविद्यालयास शासन निर्णय दिनांक १५.०२.२०२४ अन्वये अनावधानाने इरादापत्र प्रदान
केल्याचे दिसून येते.
उपरोक्त पार्श्वभूमीवर, बोधीसत्व बहुउद्देशीय शिक्षण संस्था, वाशिम या संस्थेच्या नवीन
प्रस्तावित दुर्गाई कला, वाणिज्य व विज्ञान महाविद्यालय, वाडेगांव, ता. बाळापूर, जि. अकोला या
महाविद्यालयास शैक्षणिक वर्ष २०२४-२५ करिता शासन निर्णय दि.१५.०२.२०२४ अन्वये प्रदान केलेले
इरादापत्र रद्द करण्याची बाब शासनाच्या विचाराधीन होती.
शासन निर्णय:-
बोधीसत्व बहुउद्देशीय शिक्षण संस्था, वाशिम द्वारा संचलित दुर्गाई कला, वाणिज्य व विज्ञान
महाविद्यालय, वाडेगांव, ता. बाळापूर, जि. अकोला या प्रस्तावित नवीन महाविद्यालयास शैक्षणिक वर्ष
२०२४-२५ करिता शासन निर्णय दि.१५.०२.२०२४ अन्वये अंतिम मान्यता देणेसंदर्भात प्रदान करण्यात
आलेले इरादापत्र याद्वारे रद्द करण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3