# Page 1
शैक्षणिक वर्ष २०२० - २१ पासून शासकीय व शासन अनुदानित तंत्रनिकेतनांमध्ये नवीन पदविका अभियांत्रिकी अभ्यासक्रम सुरू करण्यास व सध्या सुरू असलेल्या अभ्यासक्रमांची पुर्वी कमी केलेली प्रवेश क्षमता पुर्ववत करण्यास अखिल भारतीय तंत्र शिक्षण परिषद, नवी दिल्ली यांनी दिलेल्या परवानगीस अनुसरून शासन मान्यता देणेबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. मान्यता-२०२०/(प्र.क्र.५९/२०)/तांशि-५
मादाम कामा मार्ग,हुतात्मा राजगुरू चौक,
मंत्रालय विस्तार भवन-मुंबई,४०० ०३२,
दिनांक : ०७ सप्टेंबर, २०२०.
संदर्भ :-१) अखिल भारतीय तंत्रशिक्षण परिषद, नवी दिल्ली यांचा दिनांक २९/०६/२०२० रोजीचा ई-मेल.
२)संचालक, तंत्रशिक्षण संचालनालय, महाराष्ट्र राज्य यांचे पत्र क्रमांक १०/ एनजीपी/एआयसीटीई / मान्यता/२०२०/४०२, दिनांक ८/०७/२०२०.
प्रस्तावना: शैक्षणिक वर्ष २०२०-२१ पासून शासकीय व शासन अनुदानित तंत्रनिकेतनांमध्ये नवीन पदविका अभियांत्रिकी अभ्यासक्रम सुरू करण्यास व सध्या सुरू असलेल्या अभ्यासक्रमांची पुर्वी कमी केलेली प्रवेश क्षमता पुर्ववत करण्यास अखिल भारतीय तंत्र शिक्षण परिषद, नवी दिल्ली यांनी संदर्भाधिन क्रमांक १ व्दारे दिलेल्या परवानगीस अनुसरून शासन मान्यता देणेबाबतचा प्रस्ताव संचालक, तंत्रशिक्षण संचालनालय, महाराष्ट्र राज्य, मुंबई यांनी त्यांचे संदर्भाधिन क्रमांक २ नुसार शासनास सादर केलेला आहे. सदर प्रस्तावाचे अनुषंगाने शासकीय व शासन अनुदानित तंत्रनिकेतनांमध्ये नवीन पदविका अभियांत्रिकी अभ्यासक्रम सुरू करण्यास व सध्या सुरू असलेल्या अभ्यासक्रमांची पुर्वी कमी केलेली प्रवेश क्षमता पुर्ववत करण्यास शासन मान्यता देण्याची बाब शासनाच्या विचाराधिन होती.
शासन निर्णय : शैक्षणिक वर्ष २०२०-२१ पासून सोबतच्या Annexure A मध्ये नमुद शासकीय व शासन अनुदानित तंत्रनिकेतनांमध्ये नवीन पदविका अभियांत्रिकी अभ्यासक्रम सुरू करण्यास व सध्या सुरू असलेल्या अभ्यासक्रमांची पुर्वी कमी केलेली प्रवेश क्षमता पुर्ववत करण्यास खालील अटी व शर्तींच्या अधिन राहून शासन मान्यता देण्यात येत आहे.
१. सदर अभ्यासक्रमासाठी संस्थेची प्रवेश क्षमता विवरणपत्रातील त्यांच्या नावासमोर नमूद केल्याप्रमाणे मर्यादित राहील.
२. शासनाने विहित केलेल्या तसेच अखिल भारतीय तंत्रशिक्षण परिषदेने विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण संचालनालय, महाराष्ट्र राज्य यांच्या संमतीने समाधानकारकरीत्या करण्यात येईल.
# Page 2
शासन निर्णय क्रमांकः मान्यता-२०२०/(प्र.क्र.५९/२०)/तांशि-५
३. सदर पदविका अभ्यासक्रमांसाठी संबंधित संस्थेने महाराष्ट्र राज्य तंत्र शिक्षण मंडळाची संलग्नता घेणे आवश्यक आहे.
४. नव्याने मान्यता देण्यात आलेल्या अभियांत्रिकी पदविका अभ्यासक्रमाच्या संस्थाप्रमुखांनी विद्यार्थ्यांना प्रवेश देण्यापूर्वी अखिल भारतीय तंत्रशिक्षण परिषद, नवी दिल्ली यांची मान्यता घेणे बंधनकारक राहील. सदर मान्यतेअभावी भविष्यात काही न्यायालयीन प्रकरणे उदभवल्यास याप्रकरणी संबंधित संस्था पूर्णपणे जबाबदार राहतील. तसे हमीपत्र संबंधित संस्थाप्रमुखांनी संचालक, तंत्रशिक्षण संचालनालय, महाराष्ट्र राज्य, मुंबई यांचेकडे सादर करावयाचे आहे. त्यानंतरच सदर संस्थांना अभ्यासक्रम सुरु करण्यासाठी संचालनालयाने संमती द्यावयाची आहे.
५. संबंधित संस्थेने संचालक,तंत्र शिक्षण, महाराष्ट्र राज्य, मुंबई यांचेकडे आवश्यक ते प्रक्रिया शुल्क व संचीत ठेव संयुक्त खात्यात भरुन इतर कायदेशीर बाबींची पूर्तता करावी.
६. सदर व्यावसायीक पदविका अभ्यासक्रमाचे प्रवेश शासनाने मान्य केलेल्या संबंधित अभ्यासक्रमांच्या प्रवेश नियमानुसार / पद्धतीनुसार करण्यात येतील.
७. शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
८. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
९. संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्र शिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्रशिक्षण परिषदेच्या मानकाप्रमाणे सर्व शैक्षणिक सोयीसुविधा करणे आवश्यक आहे. (उदा. प्रयोगशाळा, वर्गखोल्या, वाचनालय इ.) १०.यापूर्वी ज्या संस्थांमध्ये नियमित पाळी, प्रथम पाळी, द्वितीय पाळी / पार्ट टाइम अभ्यासक्रम राबविले जात होते असे अभ्यासक्रम आता एकूण प्रवेश क्षमतेमध्ये एकत्रित करण्यात आले असुन अशा संस्थांना अखिल भारतीय तंत्रशिक्षण परिषदने प्रसिद्ध केलेल्या अॅप्रुव्हल प्रोसेस हँडबुक २०२०-२१ मध्ये नमूद केलेल्या निकषांनुसार, एकूण प्रवेश क्षमतेसाठी आवश्यक असलेल्या पायाभूत सुविधा, शिक्षक वर्ग आणि इतर आवश्यकता या सर्व सुविधा पूर्ण कराव्या लागतील. तसेच अभिमत विद्यापीठे मानल्या जाणाऱ्या संस्था / ऍक्रिडिटेशन प्राप्त संस्था / स्वायत्त दर्जा असणारी संस्था यांनी अॅप्रुव्हल प्रोसेस हँडबुकमध्ये नमूद केल्यानुसार शिक्षक व विद्यार्थी यांचे गुणोत्तर राखणे आवश्यक आहे. अशा सर्व संस्था / विद्यापीठांना अखिल भारतीय तंत्रशिक्षण परिषद, नवी दिल्ली यांना सादर केलेल्या प्रतिज्ञापत्रानुसार, आवश्यक शिक्षक वर्ग, पायाभूत सुविधा आणि इतर सुविधा अशा
पृष्ठ ४ पैकी २
# Page 3
शासन निर्णय क्रमांकः मान्यता-२०२०/(प्र.क्र.५९/२०)/तांशि-५
मानदंडांची पूर्तता २ वर्षांच्या आत निर्माण कराव्या लागतील. याबाबतचा प्रस्ताव संचालक, तंत्रशिक्षण यांनी यथावकाश शासनास सादर करावा.
११.शैक्षणिक वर्ष २०२०-२१ मध्ये ज्या शासकीय तंत्रनिकेतनांतील अभ्यासक्रम बंद होत आहेत त्या अभ्यासक्रमातील शिक्षकीय कर्मचाऱ्यांच्या समावेशनाबाबतची कार्यवाही संचालनालयाने तातडीने करावी.
१२. शासकीय तंत्रनिकेतनांमध्ये नवीन अभ्यासक्रम मंजुर केल्यानंतर सदर अभ्यासक्रमांसाठी नवीन पदनिर्मिती न करता जे अभ्यासक्रम यापुर्वी व आता बंद करण्यात आलेले आहेत त्या अभ्यासक्रमांसाठी जी पदे निर्माण करण्यात आली आहेत ती पदे चालू वर्षी नव्याने जे अभ्यासक्रम सुरु करण्यात आलेले आहेत त्या ठिकाणी पदनामात बदल करणेबाबतची कार्यवाही संचालनालयाने तातडीने करावी.
१३. सदर संस्था संचालक, तंत्रशिक्षण यांच्या नियंत्रणाखाली राहिल व संबंधित अभ्यासक्रमांच्या परीक्षा महाराष्ट्र राज्य तंत्र शिक्षण मंडळ, वांद्रे, मुंबई यांच्याकडून घेतल्या जातील.
१४.रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
१५.अभ्यासक्रमात बदल झाल्यामुळे / अभ्यासक्रम बंद झाल्यामुळे भविष्यात जी काही परिस्थीती उद्भवते त्यास संबंधित संस्था जबाबदार राहतील. याप्रमाणे तसे हमीपत्र संबंधीत संस्थांनी द्यावयाचे आहे.
१६. याशिवाय संचालक, तंत्रशिक्षण, महाराष्ट्र राज्य, मुंबई, महाराष्ट्र राज्य तंत्रशिक्षण मंडळ, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
१७.ज्या संस्थांनी संचालक, तंत्रशिक्षण संचालनालय, महाराष्ट्र राज्य यांचेकडे प्रोसेसिंग फी अदा केलेली नाही त्या संस्थांकडुन अंतीम मान्यता देण्यापुर्वी संचालकांनी ती वसुल करावी.
# Page 4
# Page 5
# Page 6
# Page 7
# Page 8
# Page 9