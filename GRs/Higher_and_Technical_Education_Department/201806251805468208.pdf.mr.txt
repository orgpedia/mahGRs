# Page 1
शैक्षणिक वर्ष २०१८-१९ पासून राज्यात सुरु असलेल्या व्यावसायिक अभ्यासक्रमाच्या संस्थेत अखिल भारतीय तंत्र शिक्षण परिषदेच्या मान्यतेस अनुसरुन ओसीआय/पीआयओ/विदेशी/आखाती देशातील भारतीय कामगारांच्या मुलांकरीता व अनिवासी भारतीयांच्या मुलांकरीता (NRI) च्या नवीन जागांना व पूर्वीच्या जागांच्या मुदतवाढीस शासनाची मान्यता देण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. टीईएम-२०१८/प्र.क्र.२०१/तांशि-४
मंत्रालय विस्तार भवन, मुंबई-४०० ०३२.
दिनांक: २५ जून, २०१८
संदर्भ :- संचालक, तंत्र शिक्षण, महाराष्ट्र राज्य, मुंबई यांची पत्रे
१) क्र. २ / एनजीपी /मान्यता/२०१८/५७८, दि. ११.०५.२०१८.
२) क्र. २ / एनजीपी / मान्यता/२०१८/६०१, दि. १६.०५.२०१८
प्रस्तावना: उपरोक्त संदर्भाधीन पत्रांन्वये संचालक, तंत्र शिक्षण यांनी अखिल भारतीय तंत्र शिक्षण परिषद, नवी दिल्ली यांच्याकडून, राज्यात सुरू असलेल्या व्यावसायिक अभ्यासक्रमासाठी शैक्षणिक वर्ष २०१८-१९ करीता, दिनांक ०७.०५.०२१८ व दिनांक १४.०५.२०१८ रोजी प्राप्त झालेल्या मान्यतेच्या यादीनुसार शैक्षणिक वर्ष २०१८-१९ करीता Annexure A व Annexure B मध्ये नमूद केल्याप्रमाणे विद्यमान व्यावसायिक पदवी, पदव्युत्तर पदवी व पदव्युत्तर पदविका अभ्यासक्रमांच्या संस्थातील अभ्यासक्रमांना OCI/PIO/ विदेशी/आखाती देशातील भारतीय कामगारांची मुले यांकरीताच्या (OCI/PIO/Foreign Nationals/Children of Indian Workers in the Gulf Countries ) व अनिवासी भारतीयांच्या मुलांकरीता (NRI) च्या नवीन जागांना व पूर्वीच्या जागांच्या मुदतवाढीस ( EoA ) मान्यता देण्याबाबत प्रस्तावित केले आहे.
२. अखिल भारतीय तंत्र शिक्षण परिषदेच्या धोरणानुसार व त्यांनी दिलेली मान्यता विचारात घेऊन, शैक्षणिक वर्ष २०१८-१९ करीता सोबतच्या Annexture A मध्ये नमूद केलेल्या २७ संस्थामधील २०७ अभ्यासक्रमांसाठी PIO/NRI च्या पूर्वीच्या जागांच्या मान्यतेस मुदत वाढ (EoA ) देण्याची व Annexure B मध्ये नमूद केलेल्या ७ संस्थांमधील ४६ अभ्यासक्रमांसाठी PIO /NRI च्या नवीन जागांना मान्यता देण्याची बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी उपरोक्त संदर्भाधीन पत्रांन्वये प्रस्तावित केल्याप्रमाणे, शैक्षणिक वर्ष २०१८-१९ करीता सोबतच्या Annexure A मध्ये नमूद केलेल्या २७ संस्थामधील २०७
# Page 2
शासन निर्णय क्रमांक: टीईएम-२०१८/प्र.क्र.२०१/तांशि-४
अभ्यासक्रमांसाठी PIO/NRI च्या पूर्वीच्या जागांच्या मान्यतेस मुदत वाढ ( EoA ) देण्यास व Annexure B मध्ये नमूद केलेल्या ७ संस्थांमधील ४६ अभ्यासक्रमांसाठी PIO / NRI च्या नवीन जागांना खालील अटी व शर्तींच्या अधिन राहून शासनाची मान्यता देण्यात येत आहे.
१) सदर मंजूरी कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील. सदर अभ्यासक्रमासाठी संस्थेचे प्रवेक्षक्षमता वर नमुद केल्याप्रमाणे राहील.
३) शासनाने विहित केलेल्या तसेच अखिल भारतीय तंत्र शिक्षण परिषदेने विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
४) संबंधित संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर पदवी, पदव्युत्तर पदवी व पदव्युत्तर पदविका या अभ्यासक्रमांचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
९) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
पृष्ठ ३ पैकी २
# Page 3
शासन निर्णय क्रमांक: टीईएम-२०१८/प्र.क्र.२०१/तांशि-४
१०) याशिवाय संचालक, तंत्रशिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14