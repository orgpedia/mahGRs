# Page 1
अभियांत्रिकी व तंत्रशास्त्र / एम.सी.ए.
अभ्यासक्रमाची थेट द्वितीय वर्षाची स्वतंत्र तुकडी पहिल्या वर्षांत, तसेच अभ्यासक्रम दुसऱ्या अभ्यासक्रमात विलिन करण्यास शासन मान्यता देणेबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. टीईएम-२०१९/प्र.क्र. १९९ / तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई - ४०० ०३२.
दिनांक : ३ जुलै, २०१९
वाचा :-१. उच्च व तंत्र शिक्षण विभाग, शासन निर्णय क्र.टीईएम -२०१९ / प्र.क्र.१३०/तांशि-४, दि.१० जून, २०१९
२. संचालक, तंत्र शिक्षण, महाराष्ट्र राज्य, मुंबई यांचे पत्र क्र. २ / एनजीसी/ संस्थाविलिनीकरण/२०१९/६७७, दि. २४/०६/२०१९ व दिनांक १/०७/२०१९ चा ई-मेल
प्रस्तावना : अखिल भारतीय तंत्र शिक्षण परिषद, नवी दिल्ली यांनी शैक्षणकि वर्ष २०१९-२० करीता दिलेल्या मान्यतेस अनुसरुन संचालक, तंत्रशिक्षण यांनी वर नमूद त्यांच्या २४/६/२०१९ च्या पत्रान्वये विद्यमान अभियांत्रिकी, तंत्रशास्त्र/ एम.सी.ए. अभ्यासक्रमाच्या थेट द्वितीय वर्षाची तुकडी प्रथम वर्षात विलिन करणे तसेच अभ्यासक्रमाचे विलिनीकरण दुसऱ्या अभ्यासक्रमात करण्याबाबत शासन मान्यता देण्यासाठी प्रस्तावित केले आहे. त्यास शासन मान्यता देण्याची बाब विचाराधीन होती.
शासन निर्णय :
अखिल भारतीय तंत्र शिक्षण परिषदेने दिलेल्या मान्यतेस अनुसरुन या शासन निर्णयात सोबतच्या प्रपत्रात नमूद संस्थांतील थेट द्वितीय वर्षाची तुकडी पहिल्या वर्षात विलिन करण्यास, तसेच अभ्यासक्रमाचे विलिनीकरण दुसऱ्या अभ्यासक्रमात करण्यास शासन मान्यता देण्यात येत आहे. या शासन निर्णयाच्या सोबतच्या प्रपत्रात दर्शविण्यात आलेली प्रवेश क्षमता स्वतंत्र नसून वर नमूद दि.१० जून, २०१९ च्या शासन निर्णयामध्ये समाविष्ट आहे. यासाठी दिनांक १० जून, २०१९ च्या शासन निर्णयातील अटी व शर्ती कायम राहतील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
# Page 2
शासन निर्णय क्रमांकः टीईएम-२०१९/प्र.क्र. १९९/तांशि-४
# Page 3
# Page 4
# Page 5
# Page 6