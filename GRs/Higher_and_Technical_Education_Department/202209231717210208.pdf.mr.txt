# Page 1
“भारतरत्न लता दीनानाथ मंगेशकर आंतरराष्ट्रीय संगीत महाविद्यालय” या महाविद्यालया मार्फत शैक्षणिक वर्ष
२०२२-२३ पासून प्रमाणपत्र अभ्यासक्रम सुरू करण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एडीआर-२०२२/प्र.क्र.२५/तांशि-६,
मंत्रालय विस्तार भवन, मादाम कामा मार्ग,
हुतात्मा राजगुरु चौक,
मंत्रालय, मुंबई ४०० ०३२,
दिनांक :- २३ सप्टेंबर, २०२२
वाचा:- १. उच्च व तंत्र शिक्षण विभागाचा शासन निर्णय क्रमांक एडीआर-२०२०/प्र.क्र.९०/ तांशि-६, दिनांक २८ जानेवारी, २०२१.
२. उच्च व तंत्र शिक्षण विभागाचा शासन निर्णय क्रमांक एडीआर-२०२२/प्र.क्र.१४/ तांशि-६, दिनांक ९ फेब्रुवारी,२०२२.
३. उच्च व तंत्र शिक्षण विभागाचे शासन निर्णय क्रमांक एडीआर-२०२२/प्र.क्र.२५/ तांशि-६, दिनांक १६ मार्च, २०२२. ( दोन शासन निर्णय)
४. उच्च व तंत्र शिक्षण विभागाचे पत्र क्रमांक एडीआर-२०२२/प्र.क्र.२५/तांशि-६, दिनांक २ सप्टेंबर, २०२२.
५. संचालक, कला संचालनालय यांचे पत्र क्रमांक डीओओ-२०२२/तीन/१५५९, दिनांक ८ सप्टेंबर,२०२२
प्रस्तावना : संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयीसुविधांनी युक्त संगीत महाविद्यालय स्थापन करण्यासंर्दभात सर्व बाबींचा अभ्यास करून शासनास अहवाल सादर करण्यासाठी दिनांक २८ जानेवारी, २०२१ च्या शासन निर्णयान्वये श्री. ह्रदयनाथ मंगेशकर यांच्या अध्यक्षतेखाली १४ सदस्यांची समिती गठीत करण्यात आली असून समितीकरिता कार्यकक्षा देखील विहित करण्यात आली आहे.
(२) अभ्यास समितीच्या शिफारशीनुसार दिनांक ९ फेब्रुवारी, २०२२ च्या शासन निर्णयान्वये सदर संगीत महाविद्यालयाचे नाव “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” असे करण्यात आले आहे.
(३) दिनांक ९ फेब्रुवारी, २०२२ च्या मंत्रीमंडळ बैठकीत भारतरत्न लता दीनानाथ मंगेशकर आंतरराष्ट्रीय संगीत महाविद्यालय व संग्रहालय स्थापन करण्यास तसेच, यासाठी ग्रंथालय
# Page 2
शासन निर्णय क्रमांकः एडीआर-२०२२/प्र.क्र.२५/तांशि-६
संचालनालयाची कालीना संकुल, मुंबई येथील जागा निश्चित करण्यास मा.मंत्रीमंडळाची मान्यता प्राप्त झाली आहे. याबाबतचा शासन निर्णय, दिनांक १६ मार्च, २०२२ रोजी निर्गमित करण्यात आला आहे.
(४) “भारतरत्न लता दीनानाथ मंगेशकर आंतरराष्ट्रीय संगीत महाविद्यालय व संग्रहालय” या संदर्भात श्री. ह्रदयनाथ मंगेशकर यांच्या अध्यक्षतेखाली दिनांक १६ मार्च, २०२२ च्या शासन निर्णयान्वये तज्ञ सल्लागार समिती गठीत करण्यात आली आहे.
०२. मा. मुख्यमंत्री महोदय यांच्या अध्यक्षतेखाली दिनांक १६ ऑगस्ट, २०२२ रोजी झालेल्या बैठकीमध्ये “दिनांक २८ सप्टेंबर, २०२२ पासून भारतरत्न लता दीनानाथ मंगेशकर आंतरराष्ट्रीय संगीत महाविद्यालयांमार्फत प्रमाणपत्र अभ्यासक्रम सुरू करावेत,” असे निर्देश प्राप्त झाले आहेत.
त्याअनुषंगाने कार्यवाही करण्यासाठी दिनांक २८ ऑगस्ट, २०२२ व दिनांक १ सप्टेंबर, २०२२ रोजी तज्ञ सल्लागार समितीच्या बैठका झाल्या. सदर बैठकींमध्ये झालेल्या निर्णयानुसार दिनांक २८ सप्टेंबर,२०२२ पासून भारतरत्न लता दीनानाथ मंगेशकर आंतरराष्ट्रीय संगीत महाविद्यालयांमार्फत प्रमाणपत्र अभ्यासक्रम सुरू करण्याचा प्रस्ताव कला संचालनालयाच्या दिनांक ८ सप्टेंबर, २०२२ च्या पत्रान्वये शासनास सादर करण्यात आला. सदर प्रस्तावासंदर्भात मा.मंत्रीमंडळाच्या दिनांक २१ सप्टेंबर,२०२२ रोजी झालेल्या बैठकीमध्ये सविस्तर विचारविनिमय होऊन पुढीलप्रमाणे निर्णय घेण्यात आला आहे:
शासन निर्णय :
(१) भारतरत्न लता दीनानाथ मंगेशकर आंतरराष्ट्रीय संगीत महाविद्यालयांतर्गत शैक्षणिक वर्ष २०२२-२३ पासून खालील प्रमाणपत्र अभ्यासक्रम सुरु करण्यास मान्यता देण्यात येत आहे:
-----------------------------------------------------------------------------------------------------------------
| क्र. | अभ्यासक्रमाचे नांव | अभ्यासक्रमाचा कालावधी | प्रवेश मर्यादा |
| १ | हिंदुस्तानी शास्त्रीय संगीतातील प्रमाणपत्र अभ्यासक्रम | १ वर्ष | २५ |
| २ | भारतीय बासरी वादनातील प्रमाणपत्र अभ्यासक्रम | १ वर्ष | २५ |
| ३ | तबला वादनातील प्रमाणपत्र अभ्यासक्रम | १ वर्ष | २५ |
| ४ | सतार वादनातील प्रमाणपत्र अभ्यासक्रम | १ वर्ष | २५ |
| ५ | हार्मोनियम / किबोर्ड वादन यामधील प्रमाणपत्र अभ्यासक्रम | १ वर्ष | २५ |
| ६ | संगीत निर्मिती व ध्वनी अभियांत्रिकी (Music Production and Sound Engineering ) प्रमाणपत्र अभ्यासक्रम | १ वर्ष | २५ |
|  | एकूण |  | १५० |
-----------------------------------------------------------------------------------------------------------------
(२) संगीत महाविद्यालयाच्या शैक्षणिक उपक्रमांची गुणवत्ता व उपयुक्तता उत्कृष्ट दर्जाची राखण्यासाठी पुढीलप्रमाणे सल्लागार मंडळ स्थापन करण्यास मान्यता देण्यात येत आहे.
-----------------------------------------------
|  |  | पदनाम |
| १ | श्री.हृदयनाथ मंगेशकर अथवा प्रतिनिधी | अध्यक्ष |
| २ | श्रीमती उषा मंगेशकर अथवा प्रतिनिधी | सदस्य |
|  | श्री. आदिनाथ मंगेशकर अथवा प्रतिनिधी | सदस्य |
| ४ | श्री.सुरेश वाडकर अथवा प्रतिनिधी | सदस्य |
-----------------------------------------------
पृष्ठ ८ पैकी २
# Page 3
शासन निर्णय क्रमांकः एडीआर-२०२२/प्र.क्र.२५/तांशि-६
-----------------------------------------
| ५ | श्री.मयुरेश पै अथवा प्रतिनिधी | समन्वयक |
| ६ | संचालक, कला संचालनालय | सदस्य सचिव |
-----------------------------------------
(३) प्रमाणपत्र अभ्यासक्रम तयार करण्यासाठी नामवंत व तज्ञ कलाकार / संस्था यांचे सहाय्य घेण्यात येणार आहे. त्याकरिता अशा व्यक्ती / संस्था यांना अंदाजे रु.५,००,०००/- इतके मानधन प्रदान करण्यास मान्यता देण्यात येत आहे.
(४) विद्यार्थ्यांना अभ्यासक्रमाला प्रवेश देण्याची कार्यपध्दती पुढीलप्रमाणे राहील: अ) अभ्यासक्रमांच्या प्रवेशाचे वेळापत्रक कला संचालनालयाद्वारे वर्तमान पत्रांमध्ये तसेच कला संचालनालयाच्या संकेस्थळावर प्रसिध्द करण्यात येईल. अभ्यासक्रमांना प्रवेश घेण्यासाठी विद्यार्थ्यांनी कला संचालनालयाच्या संकेतस्थळावर नोंदणी करणे आवश्यक राहील.
ब) प्रवेशासाठी नोंदणी केलेल्या विद्यार्थ्यांची तज्ञ सल्लागार समितीकडून मुलाखत घेण्यात येईल आणि मंजूर प्रवेश क्षमतेच्या मर्यादेत विद्यार्थ्यांची प्रवेशासाठी शिफारस करण्यात येईल.
क) प्रवेश नोंदणीकरिता प्रती विद्यार्थी रु.१०००/- इतके शुल्क आकारण्यात येईल. त्यापोटी प्राप्त होणारी रक्कम संचालक, कला संचालनालय यांच्या स्वीय प्रपंजी खात्यामध्ये जमा करण्यात येईल.
(५) विद्यार्थ्यांच्या परीक्षांची कार्यपध्दती पुढीलप्रमाणे राहील: प्रमाणपत्र अभ्यासक्रमांची परीक्षा पध्दती ठरविणे, परीक्षा घेणे, मुल्यांकन करणे, निकाल लावणे, प्रमाणपत्र देणे ही कामे कला संचालनालयाच्या नियंत्रणाखालील परीक्षा विभागामार्फत करण्यात येतील. तसेच, परीक्षा उत्तीर्ण होणाऱ्या विद्यार्थ्यांना कला संचालनालयाकडून प्रमाणपत्र देण्यात येईल.
(६) पायाभूत सुविधा: प्रमाणपत्र अभ्यासक्रम सुरु करण्यासाठी सांस्कृतिक कार्य संचालनालयाच्या पु. ल. देशपांडे अकादमी, प्रभादेवी, मुंबई येथील जागा पुढीलप्रमाणे निःशुल्क उपलब्ध करून देण्यात येत आहे:
-------------------------------------------
| क्र. | पायाभूत सुविधा | संख्या |
| १ | ध्वनीरोधक वर्गखोल्या | ६ |
| २ | ग्रंथालय | १ |
| w ३ | सभागृह (ऑडीटोरियम) | १ |
| ४ | अध्यापकांसाठी विश्राम कक्ष (स्टाफरुम) | १ |
|  | कार्यालय | 9 |
| ६ | प्राचार्य कक्ष | १ |
|  | प्रसाधनगृह (महिला व पुरुष) | २ |
|  | एकूण | १३ |
-------------------------------------------
पृष्ठ ८ पैकी ३
# Page 4
शासन निर्णय क्रमांकः एडीआर-२०२२/प्र.क्र.२५/तांशि-६
(७) प्रमाणपत्र अभ्यासक्रम सुरु करण्यासाठी आवश्यक असणारी खालील यंत्रसामुग्री व साधनसामुग्री विहित कार्यपध्दतीचा अवलंब करून खरेदी करण्यास मान्यता देण्यात येत आहे:
-----------------------------------------------------------------------------------------------------------
| क्र. | यंत्रसामुग्री व साधनसामुग्री | संख्या | प्रती नग दर | एकूण रक्कम |
| १ | संगणक (कार्यालयासाठी) | ७ | रु.६५,०००/ | रु.४,५५,०००/ |
| २ | प्रिंटर | ४ | रु.२०,०००/ | रु.८०,०००/ |
| ३ | Xerox Multifuction प्रिंटर | १ | रु.१,००,०००/ | रु.१,००,०००/ |
| ४ | टेबल | ७ | रु.२५,०००/ | रु.१,७५,०००/ |
| ५ | खुर्च्या | १०० | रु.३,०००/ | रु.३,००,०००/ |
| ६ | प्रोजेक्टर : | १ | रु.३,०५,०००/ | रु.३,०५,०००/ |
| ७ | संगीत वाद्ये: |
| तबला जोड | १२ | रु.८,९००/ | रु.१,०६,८००/ |
| बासरी | १२ | रु.६००/ | रु.७,२००/ |
| सतार | १२ | रु.१७,०००/ | रु.२,०४,०००/ |
| तानपुरा | १२ | रु.३१,०००/ | रु.३,७२,०००/ |
| हार्मोनियम | १२ | रु.२३,०००/ | रु.२,७६,०००/ |
| किबोर्ड | १२ | रु.६१,०००/ | रु.७,३२,०००/ |
| इलेक्ट्रॉनिक तबला | १२ | रु.१४,७०१/ | रु.१,७६,४१२/ |
| इलेक्ट्रॉनिक तानपुरा | १२ | रु.१४,७०१/ | रु.१,७६,४१२/ |
| ८ | ध्वनी व्यवस्था (साऊंड सिस्टम) Basic Sound System 6 | १ | रु.२४,४२५/ | रु.२४,४२५/ |
| ९ | लॉकर्स (विद्यार्थ्यांसाठी) | १५० | रु.२,५००/ | रु.३,७५,०००/ |
| १०  |  | लॉकर्स (अध्यापकांसाठी) | १२ | रु.२,५००/ | रु.३०,०००/ |
| ११ | कपाटे (कार्यालयासाठी) | ७ | रु.२०,०००/ | रु.१,४०,०००/ |
| १२  |  | वर्गामध्ये अंथरण्याकरिता सतरंजी / गालिचा | ४५०० चौ.फूट (६ वर्ग x ७०० चौ.फूट) | रु.२०/- चौ.फू. | रु.९०,०००/ |
|  | एकूण |  |  | रु.४१,२५,२४९/ |
-----------------------------------------------------------------------------------------------------------
(८) अध्यापकीय पदे:
प्रमाणपत्र अभ्यासक्रमांसाठी ६ अध्यापक पदे, “अभ्यागत अधिव्याख्याता” या तत्वावर ११
महिन्यांकरिता मानधन तत्वावर उपलब्ध करून घेण्यास मान्यता देण्यात येत आहे. या अध्यापकांना
शासकीय कला महाविद्यालयांमधील अभ्यागत अधिव्याख्याता यांना सद्या देण्यात येणाऱ्या प्रचलित
दराने पुढीलप्रमाणे पारिश्रमिक अदा करण्यास मान्यता देण्यात येत आहे.
पृष्ठ ८ पैकी ४
# Page 5
शासन निर्णय क्रमांकः एडीआर-२०२२/प्र.क्र.२५/तांशि-६
------------------------------------------------------------------------------------------------------------
| क्र | अभ्यासक्रमाचे नाव | अध्यापक संख्या | प्रती तास दर |
| १  |  | हिंदुस्तानी शास्त्रीय संगीतातील प्रमाणपत्र अभ्यासक्रम | १ | रु.७५०/ |
| २ | भारतीय बासरी वादनातील प्रमाणपत्र अभ्यासक्रम | १ | रु.७५०/ |
| ३  |  | तबला वादनातील प्रमाणपत्र अभ्यासक्रम | १ | रु.७५०/ |
| ४ | सतार वादनातील प्रमाणपत्र अभ्यासक्रम | १ | रु.७५०/ |
| ५ | हार्मोनियम/ किबोर्ड या मधील प्रमाणपत्र अभ्यासक्रम | १ | रु.७५०/ |
| ६ | संगीत निर्मिती व ध्वनी अभियांत्रिकी (Music Production Sound Engineering) प्रमाणपत्र अभ्यासक्रम | १ | रु.७५०/ |
|  | एकूण | ६ |  |
------------------------------------------------------------------------------------------------------------
(९) अभ्यागत अध्यापक निवडीची प्रक्रीया: अभ्यागत अधिव्याख्याता या तत्वावरील नियुक्तीकरिता संचालक, कला संचालनालय यांच्याकडून वृत्तपत्रामध्ये जाहिरात देण्यात येईल. नियुक्तीसाठी अर्ज दाखल केलेल्या उमेदवारांची तज्ञ सल्लागार समितीकडून मुलाखत घेऊन नियुक्तीसाठी शिफारस करण्यात येईल. त्यानुसार अभ्यागत अधिव्याख्याता या तत्वावरील अध्यापकांच्या नियुक्तीचे आदेश संचालक, कला संचालनालय यांच्याकडून निर्गमित करण्यात येतील. अशा नियुक्तीमुळे उमेदवारांना नियमित नियुक्तीचा कोणताही लाभ प्राप्त होणार नाही; असे शपथपत्र संबंधित उमेदवाराकडून संचालक, कला संचालनालय यांच्याकडून घेण्यात येईल (१०) प्राचार्य पदाबाबत: संगीत महाविद्यालयाकरिता १३ ए १ (प्रारंभिक वेतन १,३१,४००) या वेतनश्रेणीमध्ये “प्राचार्य” हे एक पद निर्माण करण्यास मान्यता देण्यात येत आहे. सदर पद निर्माण होऊन भरेपर्यंत “संस्थाप्रमुख” म्हणून मुंबई विद्यापीठामधील संगीत विषयाशी संबंधीत नियमित अध्यापकाकडून कर्तव्ये व जबाबदारी पार पाडण्यास मान्यता देण्यात येत आहे आणि त्याकरिता वित्त विभागाच्या दिनांक १ जून,२०१५ च्या शासन निर्णयानुसार अतिरिक्त वेतन / विशेष वेतन प्रदान करण्यास मान्यता देण्यात येत आहे. मुंबई विद्यापीठामधील अध्यापक उपलब्ध न झाल्यास अशी कर्तव्ये व जबाबदाऱ्या अन्य अशासकीय शैक्षणिक संस्थांमधील संगीत विषयाशी संबंधीत अध्यापकांकडून पार पाडण्यास आणि त्याकरिता अदा करावयाच्या पारिश्रमिकाची ठोक रक्कम ठरविण्याचे अधिकार उच्च व तंत्र शिक्षण विभागास प्रदान करण्यास मान्यता देण्यात येत आहे.
(११) संगीत साथीदार (अध्यापकांचे सहायक) पदांबाबत: संगीत विषयक अभ्यासक्रमासाठी पुढील कोष्टकात दर्शविलेल्या मानधनाच्या दरानुसार संगीत साथीदारांच्या पदांची कामे बाह्ययंत्रणेद्वारे करुन घेण्यास मान्यता देण्यात येत आहे:
------------------------------------------------------------
| क्र | प्रकार | पद संख्या | मासिक पारिश्रमिक (प्रती साथीदार) | एकूण |
| १ | तबला वादक | २ | रु.५०,०००/ | रु.१,००,०००/ |
| २ | हार्मोनियम वादक | २ | रु.५०,०००/ | रु.१,००,०००/ |
|  | एकूण |  |  |  |
------------------------------------------------------------
पृष्ठ ८ पैकी ५
# Page 6
शासन निर्णय क्रमांकः एडीआर-२०२२/प्र.क्र.२५/तांशि-६
अशा नियुक्तीमुळे उमेदवारांना नियमित नियुक्तीचा कोणताही लाभ प्राप्त होणार नाही; असे शपथपत्र संबंधित उमेदवाराकडून संचालक, कला संचालनालय यांच्याकडून घेण्यात येईल.
(१२) प्रबंधक पदाबाबत: संगीत महाविद्यालयाकरिता एस-१५ (४१८००-१,३२,३००) या वेतनश्रेणीमध्ये प्रबंधकाचे एक पद निर्माण करण्यास मान्यता देण्यात येत आहे. सदर पदावर नियमित व्यक्तीची नियुक्ती न करता शासकीय महाविद्यालयातील प्रबंधक, उच्च शिक्षण / तंत्र शिक्षण संचालनालयाच्या कार्यालयातील सहायक प्रशासन अधिकारी / प्रबंधक किंवा मंत्रालयातील किमान कक्ष अधिकारी या पदावरुन
सेवानिवृत्त झालेले अधिकारी यांची प्रबंधक या पदावर नियुक्ती करण्यास मान्यता देण्यात येत आहे.
अशा प्रकारे नियुक्त करण्यात आलेल्या अधिकाऱ्याला सामान्य प्रशासन विभागाचा शासन निर्णय दि १७ डिसेंबर, २०१६ मधील तरतुदीनुसार सेवानिवृत्त कर्मचाऱ्यांना अनुज्ञेय असलेले पारिश्रमिक अदा करण्यास मान्यता देण्यात येत आहे.
(१३) लिपिक टंकलेखक आणि परिचर या पदांबाबतः संगीत महाविद्यालयामधील प्रमाणपत्र अभ्यासक्रम चालविण्यासाठी लिपिक-टंकलेखक व परिचर या पदांची कामे बाह्ययंत्रणेद्वारे, सेवा पुरवठादारामार्फत करून घेण्यास खालीलप्रमाणे मान्यता देण्यात येत आहे.
-------------------------------
| क्र | पदनाम | पारिश्रमिक | पदसंख्या |
| १ | लिपिक टंकलेखक | रु.२५,०००/ | ३ |
| २ | परिचर | रु.२०,०००/ | ३ |
|  | एकूण |  | ६ |
-------------------------------
सदर कर्मचाऱ्यांची सर्व जबाबदारी ही सेवापुरवठादाराची राहील.
(१४) संगीत प्रमाणपत्र अभ्यासक्रमासाठी आकारण्यात येणारे शुल्क: संगीत प्रमाणपत्र अभ्यासक्रमासाठी प्रती विद्यार्थी खालीलप्रमाणे शुल्क आकारण्यास मान्यता देण्यात येत आहे:
----------------------------------------------------------
| क्र | बाब | शुल्काचे दर |
|  | शैक्षणिक शुल्क | रु.१,०००/- (प्रती सत्र रु.५००/- प्रमाणे) |
| २ | प्रवेश शुल्क | रु.१००/ |
| ३ | विकास शुल्क | रु.३,०००/- (प्रती सत्र रु.१५००/- प्रमाणे) |
|  | ग्रंथालय शुल्क | रु.२००/ |
| ५ | अनामत रक्कम (परतावा) | रु.५००/ |
| ६ | माहिती पत्रक शुल्क | रु.१००/ |
|  | साधनसामुग्री शुल्क | रु.२००/ |
| ८ | ओळखपत्र शुल्क | रु.५०/ |
| ९ | सांस्कृतिक कार्य शुल्क | रु.१००/ |
|  | लॉकर शुल्क | रु.१५०/ |
|  | एकूण | रु.५,४००/ |
----------------------------------------------------------
पृष्ठ ८ पैकी ६
# Page 7
शासन निर्णय क्रमांकः एडीआर-२०२२/प्र.क्र.२५/तांशि-६
(१५) शुल्काचा विनियोगः प्रमाणपत्र अभ्यासक्रमांसाठी प्राप्त होणाऱ्या शुल्कापैकी शैक्षणिक शुल्काची रक्कम शासकीय
कोषागारामध्ये जमा करण्यास मान्यता देण्यात येत आहे. उर्वरीत शुल्क संचालक, कला संचालनालय यांच्या स्वीय प्रपंजी खात्यामध्ये जमा करण्यास मान्यता देण्यात येत आहे. स्वीय प्रपंजी
खात्यात जमा करण्यात येणारे शुल्क आणि त्यामधून करण्यात येणारा खर्च यांचा स्वतंत्र लेखा कला संचालनालयाने ठेवावा.
(१६) संगीत महाविद्यालयांकरिता यंत्रसामुग्री व साधनसामुग्री खरेदी करण्यास काही कालावधी
लागणे अपेक्षित आहे. यास्तव अभ्यासक्रमांकरिता आवश्यक असलेली साधन सामुग्री तातडीने गरज भासल्यास भाडेतत्वावर घेण्यास मान्यता देण्यात येत आहे.
(१७) “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” याकरीता होणारा खर्च मागणी क्र. डब्ल्यू-४, १०१, ललित कला शिक्षण (०२) शासकीय कला संस्था (०२) (०१) शासकीय कला संस्था (अनिवार्य) (२२०५००३७) या लेखाशिर्षाखाली उपलब्ध होणाऱ्या अनुदानातून करण्यास शासन निर्णय उच्च व तंत्र शिक्षण विभाग दि. १६ मार्च २०२२ अन्वये मान्यता देण्यात आली आहे. संगीत प्रमाणपत्र अभ्यासक्रम दिनांक २८ सप्टेंबर, २०२२ पासून सुरू करण्याचे निदेश मा.मुख्यमंत्री महोदयांनी दिले आहेत. सदर बाब विचारात घेता संगीत प्रमाणपत्र अभ्यासक्रम सुरू करण्यासाठी होणारा खर्च सद्यस्थितीत संचालक, कला संचालनालय यांच्या स्वीय प्रपंजी खात्यामधून करण्यास मान्यता देण्यात येत आहे. प्रस्तुत प्रयोजनार्थ डिसेंबर, २०२२ च्या हिवाळी अधिशनामध्ये पुरवणी मागणी सादर करून अर्थसंकल्पीय तरतुद करावी. उपलब्ध होणाऱ्या अर्थसंकल्पीय तरतुदीमधून संचालक, कला संचालनालय यांच्या स्वीय प्रपंजी खात्यामधून करण्यात आलेल्या खर्चाची प्रतीपूर्ती कला संचालनालयास करण्यात येईल व उर्वरित खर्च भागविण्यास मान्यता देण्यात येत आहे.
(१८) प्रस्तुत प्रयोजनार्थ खालीलप्रमाणे खर्चास मान्यता देण्यात येत आहे:
---------------------------------------------------------------------------------------------------------------
| क्र | खर्चाचा तपशील | रक्कम (रुपये) |
| १ | जागेचे भाडे | पर्यटन व सांस्कृतिक कार्य विभागाकडून नि:शुल्क |
| २ | यंत्रसामुग्री व साधनसामुग्री खरेदी | रु.४१,२५,२४९/ |
| ३ | अभ्यासक्रम तयार करण्यासाठी तज्ञ कलाकार/ संस्था यांना अदा करावयाचे मानधन | रु.५,००,०००/ |
| ४ | ६ अभ्यांगत अध्यापकांना अदा करावयाचे पारिश्रमिक | रु.७१,२८,०००/ |
| ५ | प्राचार्य यांचे परिश्रमिक | रु.८६,५२०/ |
| ६ | मासिक ठोक पारिश्रमिकावर बाह्य यंत्रणेद्वारे नियुक्त करावयाच्या ४ संगीत साथीदारांचे पारिश्रमिक | रु.२४,००,०००/ |
| ७ | प्रबंधक या पदाच्या अतिरिक्त कार्यभाराची रक्कम | रु.७,२०,०००/ |
| ८ | लिपिक-टंकलेखक आणि परिचर या पदाचे पारिश्रमिक | रु.१६,२०,०००/ |
| ९ | आकस्मिक खर्च | रु.१०,००,०००/ |
|  | एकूण | रु.१,७५,७९,७६९/ |
---------------------------------------------------------------------------------------------------------------
पृष्ठ ८ पैकी ७
# Page 8
शासन निर्णय क्रमांकः एडीआर-२०२२/प्र.क्र.२५/तांशि-६
सदर शासन निर्णय राज्य मंत्रीमंडळाच्या दिनांक २१ सप्टेंबर, २०२२ रोजी पार पडलेल्या बैठकीतील मान्यतेनुसार निर्गमित करण्यात येत आहे.