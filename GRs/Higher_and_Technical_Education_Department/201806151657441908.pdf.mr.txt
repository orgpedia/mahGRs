# Page 1
अधिव्याख्याता, रसायनशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक : एससीटी-६५११/प्र.क्र.८०/११ (भाग-२)/तांशि-७
मंत्रालय, मुंबई-४०० ०३२,
दिनांक : १५ जून, २०१८.
संदर्भ : १) महाराष्ट्र लोकसेवा आयोगाचे पत्र क्र.१५(२)(२२९)/९०७२/सात-अ, दि.१८ जून, २०११.
२) विभागाचा शासन निर्णय क्र. एससीटी-६५११/(८०/११)/तांशि-७, दि.०५ जानेवारी, २०१२.
३) सामान्य प्रशासन विभाग परिपत्रक क्रमांक : एसआरव्ही-२०१५/प्र.क्र.१५६/कार्या-१२, दि.८ मे, २०१५ व सामान्य प्रशासन विभाग अधिसूचना दि.१५ जून, २०१७.
४) मुख्य न्यायदंडाधिकारी, औरंगाबाद यांचे नियमित फौजदारी खटला क्र.१५०६/२००४ मधील दि.०४ ऑक्टोबर, २०१७ रोजीचे आदेश.
५) संचालक, तंत्रशिक्षण संचालनालय, महाराष्ट्र राज्य मुंबई, यांचे क्र.४अ/आस्था/२०१८/२९०, दि.०४ एप्रिल, २०१८ रोजीचे पत्र.
प्रस्तावना :
महाराष्ट्र लोकसेवा आयोगाने अधिव्याख्याता, रसायनशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदासाठी ४२ उमेदवारांची शिफारस संदर्भाधीन क्र.१ च्या पत्रान्वये केली होती. त्यापैकी सदर पदावर सेवा देण्यास इच्छुक असलेल्या ३५ उमेदवारांना संदर्भाधीन क्र.२ येथील शासन निर्णयान्वये नियुक्ती देण्यात आली आहे. तथापी, महाराष्ट्र लोकसेवा आयोगाच्या शिफारसपत्रातील गुणवत्ता क्र.४० येथील उमेदवार श्री.हिरासिंग तारासिंग मंझा यांच्याविरूध्द न्यायालयीन प्रकरण प्रलंबित असल्याचे आढळून आल्याने त्यांना विषयाधीन पदावर नियुक्ती देण्याची कार्यवाही करण्यात आली नाही. आता संदर्भाधिन क्र. ०४ नुसार श्री.मंझा यांची मा.न्यायालयात दाखल करण्यात आलेल्या सर्व दोषारोपातून निर्दोष सुटका करण्यात आली असल्याने त्यांच्या नियुक्ती संदर्भात निर्णय घेण्यासाठी त्यांचे प्रकरण सामान्य प्रशासन विभागाच्या परिपत्रक क्र.चापस-१०१२/ प्र.क्र.६३/१६-अ, दि.२६ ऑगस्ट,२०१४ अन्वये गठीत मा.अप्पर मुख्य सचिव (गृह विभाग) यांच्या अध्यक्षतेखालील समितीपुढे दि.२६ फेब्रुवारी, २०१८ रोजी सादर करण्यात आले. सदर समितीने केलेल्या शिफारशीनुसार आता श्री.मंझा यांना अधिव्याख्याता, रसायनशास्त्र या पदावर नियुक्ती देण्याची बाब शासन विचाराधीन होती.
शासन निर्णय :
महाराष्ट्र लोकसेवा आयोगाने संदर्भाधीन क्र.०१ येथील पत्रांव्दारे अधिव्याख्याता, रसायनशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केलेल्या श्री.मंझा यांची त्यांच्या नावासमोर रकाना क्र.०७ मध्ये दर्शविलेल्या ठिकाणी, ते ज्या दिनांकास त्यांच्या पदाचा कार्यभार स्विकारतील त्या दिनांकापासून, दोन वर्षांच्या परिविक्षा कालावधीसाठी तात्पुरती नियुक्ती करण्यात येत आहे.
----------------------------------------------------------------------------------------------------
|  | अ.क्र. |  |  | गु.क्र. |  |  | आयोग पुरस्कृत उमेदवाराचे |  |  | वर्गवारी |  |  | आयोगाने |  |  | नियमानुसार |  |  | नियुक्तीचे ठिकाण |  |
|  |  | नांव |  | शिफारस | वाटप केलेला |  |
|  | केलेला प्रवर्ग | महसूली विभाग |
|  | १ |  |  | २ |  |  | ३ |  |  | ४ |  |  | ५ |  |  | ६ |  |  | ७ |  |
| १ | ४० | श्री. हिरासिंग तारासिंग मंझा | अ.ज. | अ.ज. | नागपूर | शासकीय तंत्रनिकेतन, गडचिरोली |
----------------------------------------------------------------------------------------------------
०२. उपरोक्त उमेदवारास संबंधित वैद्यकीय मंडळाने वैद्यकीय दृष्ट्या शासकीय सेवेकरीता पात्र ठरविले आहे.
तशी नोंद त्यांच्या सेवापुस्तकात घेण्यात यावी.
# Page 2
शासन निर्णय क्रमांकः एससीटी-६५११/प्र.क्र.८०/११ (भाग-२)/तांशि-७
०३. उपरोक्त उमेदवाराचा चारित्र्य पडताळणी अहवाल व साक्षांकन नमुना पोलीसांकडून प्राप्त झाला असून त्यांच्या विरूध्द कोणताही दंड व शिक्षा असलेबाबतची नोंद आढळून येत नसल्याचे कळविले आहे.
०४. उक्त नमूद उमेदवाराची अधिव्याख्याता, रसायनशास्त्र, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने निव्वळ तात्पुरत्या स्वरुपात खालील अटी व शर्तींच्या अधिन राहून नियुक्ती करण्यात येत आहे : १) सदर उमदेवाराची वेतनश्रेणी-१५६००-३९१०० या पे बॅण्ड व उच्च व तंत्रशिक्षण विभाग, शासन निर्णय क्र.एसपीसी-२०१०/(३४/१०)/तांशि-२, दि.२०/०८/२०१० मध्ये नमूद एजीपी मध्ये राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पुरक भत्ता अनुज्ञेय राहील.
३) सदर उमेदवारास प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारक रित्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) शिफारसपात्र उमेदवाराचे जाती विषयक दावे, संचालक, समाजकल्याण, महाराष्ट्र राज्य पुणे यांच्याकडून/ संबंधित प्राधिकाऱ्यांकडून तपासून घेण्यात यावेत.
६)शासन निर्णय, सामान्य प्रशासन विभाग क्र.प्रशिक्षण-२०००/प्र.क्र.६१/२००१/३९, दि.०७/०८/२००१ अन्वये शासन सेवेतील नियुक्तीकरीता संगणक हाताळणी/वापराबाबतचे ज्ञान एक आवश्यक अर्हता म्हणून निश्चित करण्यात आली आहे. त्यानुसार शासन निर्णय, सामान्य प्रशासन विभाग क्र. प्रशिक्षण २०००/प्र.क्र.६१/२००१/३९, दि.१९/०३/२००३ अन्वये आवश्यक प्रमाणपत्र नियुक्ती आदेशाच्या दिनांकापासून ०२ वर्षांच्या आत उपलब्ध करुन देणे आवश्यक आहे. जर त्यांनी विहीत मुदतीत प्रमाणपत्र उपलब्ध करुन दिले नाही, तर उक्त कालावधी संपताच सदर पदावरील त्यांच्या सेवा कोणतीही पूर्व सूचना न देता समाप्त करण्यात येतील.
७) सदर उमदेवाराची नियुक्ती सरळसेवा प्रवेश नियुक्तीसाठी विहीत केलेल्या नियमांच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सुट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे. तसे न झाल्यास त्यांची वेतनवाढ रोखून ठेवण्यात येईल.
८)सदर उमेदवाराचे वेतन महाराष्ट्र नागरी सेवा (वेतन), नियम - १९८१ मधील तरतुदींनुसार निश्चित करण्यात यावे.
९) परिच्छेद ०१ मध्ये नमूद केलेल्या उमेदवाराने त्यांच्या नावासमोर स्तंभ क्र. ०७ येथे दर्शविलेल्या ठिकाणी आदेशाच्या दिनांकापासून ०१ महिन्याच्या आत तात्काळ रुजु व्हावे. सदर विहीत मुदतीत जर त्यांनी नियुक्ती स्विकारली नाही तर आयोगाने घेतलेल्या परीक्षेत त्यांनी मिळवलेल्या गुणवत्ता क्रमानुसार त्यांना अनुज्ञेय असलेली ज्येष्ठता मिळणार नाही. शिवाय नियुक्तीच्या संदर्भात त्यांनी वरील मुदतीत शासनास काहीही कळविले नाही, तर कोणतीही पूर्वसूचना न देता त्यांच्या नियुक्तीचे आदेश रद्द करण्यात येतील.
१०) शासन परिपत्रक, वित्त विभाग, क्र.अंनियो-१००९/प्र.क्र.३२/सेवा-४, दि.१८/०८/२००९ मधील तरतुदींनुसार दि. ०१ नोव्हेंबर, २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्याने त्याच किंवा अन्य विभागातील निवृत्ती वेतनार्ह आस्थापनेच्या पदावरील नियुक्तीसाठी दि.०१ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. ०१ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल अशा प्रकरणी शासन परिपत्रक, वित्त विभाग, क्र.अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधित शासकीय कर्मचाऱ्यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील. दि.१८/०८/२००९ च्या परित्रकात
पृष्ठ ३ पैकी २
# Page 3
शासन निर्णय क्रमांकः एससीटी-६५११/प्र.क्र.८०/११ (भाग-२)/तांशि-७
नमूद(i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचाऱ्यास नवीन राष्ट्रीय निवृत्ती वेतन योजना लागू ठरतील.
११) सदर उमदेवाराचे सेवानिवृत्तीचे वय प्रचलित नियमानुसार राहील.
१२) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१३) सदर उमदेवाराने नोकरी सोडण्यापूर्वी शासनास एक महिन्याची पूर्वसूचना देणे अथवा एक महिन्याचे वेतन देणे आवश्यक आहे.
०५. सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०६. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व त्याबाबतचा अहवाल संबंधित संस्थाप्रमुखांकडे सादर करावा. संस्था प्रमुखांनी त्याबाबतचा अहवाल संचालक, तंत्रशिक्षण संचालनालय यांच्यामार्फत शासनास सादर करावा.