# Page 1
डॉ. मुरलीधर प्रभाकर वाडेकर, सहयोगी प्राध्यापक (रसायनशास्त्र), शासकीय विदर्भ ज्ञान विज्ञान संस्था, अमरावती यांचे निलंबन संपुष्टात आणून शासन सेवेत पुर्नस्थापित करण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : विभाचौ-२०२२/प्र.क्र. ३०७/मशि-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : ०३ फेब्रुवारी, २०२३.
संदर्भ: :- (१) उच्च व तंत्र शिक्षण विभाग, शासन आदेश क्रमांक : विभाचौ-७२२२/प्र.क्र.१६६/मशि-१, दिनांक ३०.०९.२०२२.
(२) सामान्य प्रशासन विभाग, शासन निर्णय क्रमांक : अभियो-१३१४/प्र.क्र.८६/११-अ, दिनांक ३१.०१.२०१५.
(३) सामान्य प्रशासन विभाग, शासन निर्णय क्रमांक : निप्रआ-१११८/प्र.क्र.११/११-अ, दिनांक ०९.७.२०१९.
-: शासन आदेश :
डॉ. मुरलीधर प्रभाकर वाडेकर, सहयोगी प्राध्यापक (रसायनशास्त्र), शासकीय विदर्भ ज्ञान विज्ञान संस्था, अमरावती यांना लाचलुचपत प्रतिबंधक विभाग अमरावती यांनी दिनांक ३०.०६.२०२२ रोजी लाच घेताना रंगेहाथ पकडून अटक केली व याबाबत गाडगेनगर पोलीस स्टेशन अमरावती येथे भ्रष्टाचार प्रतिबंध अधिनियम, १९८८ मधील कलम ७ अन्वये गुन्हा र. क्र. ७३५/२०२२ दाखल करण्यात आला आहे. संदर्भाधीन क्रमांक १ येथील शासन आदेशान्वये, डॉ. मुरलीधर प्रभाकर वाडेकर यांना महाराष्ट्र नागरी सेवा (शिस्त व अपिल) नियम, १९७९ च्या नियम ४ च्या पोटनियम (२) मधील तरतूदींनुसार, त्यांना अटकेत ठेवल्याच्या दिनांकापासून म्हणजेच दिनांक ३०.०६.२०२२ पासून निलंबित करण्यात आले आहे.
२. संदर्भाधीन क्रमांक २ व ३ येथील सामान्य प्रशासन विभागाच्या शासन निर्णयातील विहीत तरतूदींनुसार, निलंबन आढावा समितीची दिनांक ०९.०१.२०२३ रोजी झालेल्या बैठकीमध्ये, डॉ. वाडेकर यांचे निलंबन संपुष्टात आणून त्यांना सेवेत पुन:र्स्थापित करण्यात यावे. मात्र, त्यांना शक्यतो त्यांच्या मुळ विभागाबाहेर व अकार्यकारी पदावर पदस्थापना देण्यात यावी, अशी शिफारस केली आहे. त्यानुषंगाने डॉ. वाडेकर यांचे निलंबन संपुष्टात आणून, याद्वारे त्यांना शासन सेवेत पुर्नःस्थापित करण्यात येत असून, सहयोगी प्राध्यापक, शासकीय विज्ञान संस्था, नागपूर येथील रिक्त पदी त्यांची पदस्थापना करण्यात येत आहे.
३. डॉ. वाडेकर यांच्याविरूध्द सुरू असलेल्या भ्रष्टाचार प्रतिबंध अधिनियम, १९८८ अंतर्गतच्या प्रकरणाची व विभागीय चौकशीची कार्यवाही यापुढे त्यांच्या पुर्नःस्थापनेनंतरही चालू राहील. डॉ. वाडेकर यांनी उपरोक्त पदस्थापनेच्या ठिकाणी म्हणजेच शासकीय विज्ञान संस्था, नागपूर येथे तात्काळ रूजू व्हावे. डॉ. वाडेकर ज्या दिनांकास प्रत्यक्ष रूजू होतील त्या दिनांकापासून त्यांचे निलंबन प्रत्यक्षात संपुष्टात येईल.
# Page 2
शासन आदेश क्रमांकः विभाचौ-२०२२/प्र.क्र. ३०७/मशि-१