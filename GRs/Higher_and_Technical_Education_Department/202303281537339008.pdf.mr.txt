# Page 1
एस.एन.डी.टी. महिला विद्यापीठाच्या जुहू आवारातील वसतिगृह इमारतीची सरंचनात्मक दुरुस्ती तथा नुतनीकरण करणाच्या कामास निधी वितरीत करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२१/प्र.क्र.१७/विशि-२
मंत्रालय विस्तार भवन, मुंबई -४०० ०३२.
दिनांक :- २४ मार्च, २०२३.
वाचा :- १) विभागाचा समक्रमांकाचा दि.१८.१०.२०२२ रोजीचा शासन निर्णय.
२) विभागाचा समक्रमांकाचा दि.२४.११.२०२२ रोजीचा शासन निर्णय.
३) कुलसचिव, श्रीमती नाथीबाई दामोदर ठाकरसी महिला विद्यापीठ, मुंबई यांचे दि. १४.०२.२०२३ रोजीचे पत्र.
प्रस्तावना : श्रीमती नाथीबाई दामोदर ठाकरसी महिला विद्यापीठातील जुहू आवारातील वसतिगृह जुने झाले असून, विद्यार्थ्यांची निवासाकरीता गैरसोय होत असल्यामुळे, सदर वसतिगृहाची संरचनात्मक दुरुस्ती तथा नुतनीकरण करणे आवश्यक असल्याने, सदर संरचनात्मक दुरुस्ती तथा नुतनीकरण करण्याकरीता येणाऱ्या खर्चासाठी रु.५८४.०० लक्ष किंमतीच्या अंदाजपत्रकास संदर्भ क्र.१ येथील दि.१८.१०.२०२२ रोजीच्या शासन निर्णयान्वये प्रशासकीय मान्यता देण्यात आली आहे. सदरहू प्रशासकीय मान्यतेस अनुसरुन या कामाकरीता संदर्भ क्र. २ येथील दि.२४.११.२०२२ रोजीच्या शासन निर्णयान्वये रु.२८५.४६ लक्ष इतका निधी वितरीत करण्यात आला आहे.
आता वसतिगृह इमारतीच्या दुरुस्त्या ह्या बहुतांश स्ट्रक्चरल स्वरुपाच्या आहेत व तातडीने करणे आवश्यक असल्याने या कामासाठी निधी उपलब्ध करुन देण्याची संदर्भ क्र.३ येथील पत्रान्वये विद्यापीठाने विनंती केली आहे. तद्नुषंगाने या कामाकरीता निधी वितरीत करण्याची बाब शासनाच्या विचाराधीन होती.
शासन निर्णय : एस.एन.डी.टी. महिला विद्यापीठाच्या जुहू आवारातील वसतिगृह इमारतीची सरंचनात्मक दुरुस्ती तथा नुतनीकरण करणाच्या कामास सुधारीत अंदाजात अर्थसंकल्पित असलेल्या निधीतून रु.५३,६३,२६२/- (अक्षरी रुपये त्रेपन्न लक्ष त्रैसष्ट हजार दोनशे बासष्ट फक्त) इतका निधी वितरीत करण्यास शासन मान्यता देण्यात येत आहे.
२. सदरहू मंजूर झालेला निधी श्रीमती नाथीबाई दामोधर ठाकरसी विद्यापीठ, मुंबई यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. वरील अनुदानाची सर्व कागदपत्रे व हिशेब महालेखापाल, मुंबई, महाराष्ट्र-१ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता संबंधीत विद्यापीठाने सादर केली पाहिजेत. संबंधीत विद्यापीठास ज्या उद्दिष्टासाठी मंजूर केलेल्या अनुदानाचा वापर त्याच उद्दिष्टासाठी करावा आणि त्याबाबतचे विनियोग प्रमाणपत्र (Utilization Certificate) तसेच विद्यापीठाने केलेल्या बांधकामाची सद्य:स्थिती संचालक, उच्च शिक्षण, पुणे यांचेमार्फत शासनास तात्काळ सादर करण्याची दक्षता घ्यावी.
३. या कामासाठी होणारा खर्च "मागणी क्र. डब्ल्यू-२, मुख्य लेखाशीर्ष २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०२ - विद्यापीठांना सहाय्य, (००) (३२) श्रीमती नाथीबाई दामोधर ठाकरसी विद्यापीठ, मुंबई यांचा विकास (२२०२ । ५८६), ३१ अनुदाने" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा.
# Page 2
शासन निर्णय क्रमांकः बांधका-२०२१/प्र.क्र.१७/विशि-२
४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.