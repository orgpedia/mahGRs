# Page 1
परिविक्षाधीन कालावधी समाप्त करण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः परिवि-२०१९/प्र.क्र.(७७/२१)/तांशि-१
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- २६ जुलै, २०२१
संदर्भ :- १. शासन निर्णय, उच्च व तंत्र शिक्षण विभाग, एससीटी-६५१३/(१५/१३)/तांशि-१, दि. २१.११.२०१६ २. शासन निर्णय, उच्च व तंत्र शिक्षण विभाग, एससीटी-६५१३/(१५/१३)/तांशि-१, दि. २९.०७.२०१७ ३. संचालक, तंत्रशिक्षण यांचे पत्र क्र. ४/आस्था/परिविक्षा/२०२१/३१४, दि.१८.०६.२०२१
शासन आदेश :
उपरोक्त संदर्भाधीन क्र. १ येथील शासन निर्णयान्वये श्रीमती विभूते आशा हनुमंत यांची प्रबंधक, महाराष्ट्र अभियांत्रिकी महाविद्यालयीन शिक्षक व प्रशासकीय सेवा, गट-ब या पदावर शासकीय तंत्रनिकेतन, हिंगोली येथे दोन वर्षांच्या परिविक्षाधीन कालावधीकरीता नियुक्ती करण्यात आली होती. तद्नंतर संदर्भाधीन क्र. २ येथील शासन निर्णयान्वये त्यांच्या पदस्थापनेत बदल करून त्यांची सुधारीत पदस्थापना शासकीय तंत्रनिकेतन, मिरज येथे करण्यात आली. श्रीमती विभूते यांनी परिविक्षाधीन कालावधी समाधानकारकरित्या पूर्ण केला असल्याने, त्यांचा परिविक्षाधीन कालावधी समाप्त करण्याबाबतचा प्रस्ताव संदर्भ क्र. ३ येथील पत्रान्वये प्राप्त झाला आहे.
२. शासन सेवेतील अधिकारी / कर्मचारी यांचा परिविक्षाधीन कालावधी समाप्त करण्यासंदर्भात शासन निर्णय, सामान्य प्रशासन विभाग क्र. परिवि-२७१५/प्र.क्र ३०२/आठ, दि. २९.०२.२०१६ मधील अटींची पूर्तता श्रीमती विभूते आशा हनुमंत, प्रबंधक यांचे प्रकरणी होत असल्याने त्यांचा परिविक्षाधीन कालावधी खालील तक्त्यात स्तंभ ०५ मध्ये नमूद दिनांकास (म.नं.) समाप्त करण्यात येत आहे. तसेच त्यांची सेवा नियमितपणे पुढे चालू ठेवण्याचा दिनांक स्तंभ ०६ मध्ये नमूद करण्यात येत आहे.
-----------------------------------------------------------------------------------------------------------------------------------------------------------------------
| अ क्र | अधिका-याचे नाव व कार्यरत संस्था | रुजू दिनांक | परिविक्षाधीन कालावधीत घेतलेल्या रजा | परिविक्षाधीन कालावधी समाप्तीचा दिनांक | सेवा नियमितपणे पुढे चालू ठेवण्याचा दिनांक |
| १ | २ | ३ | ४ | ५ | ६ |
| १. | श्रीमती विभूते आशा हनुमंत, प्रबंधक, शासकीय तंत्रनिकेतन, मिरज | दि.११.०८.२०१७ (म.पू) | ३४ | १३.०९.२०१९ (म.नं.) | १४.०९.२०१९ (म.पू.) |
-----------------------------------------------------------------------------------------------------------------------------------------------------------------------
३. संबंधित संस्था प्रमुखांनी उक्त अधिकाऱ्याच्या पुढील वेतनवाढी मुक्त करण्याच्या अनुषंगाने उचित कार्यवाही तातडीने करावी.
४. सदर शासन आदेश, सामान्य प्रशासन विभाग, शासन निर्णय क्र. परिवि-२७१५/प्र.क्र.३०२/ आठ, दि. २९.०२.२०१६ मधील तरतुदींन्वये व सामान्य प्रशासन विभाग, शासन निर्णय क्र. परिवि/ २७१५/ प्र.क्र.२०३/ आठ, दि.२५.०८.२०१५ अन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहे.
# Page 2
शासन आदेश क्रमांकः परिवि-२०१९/प्र.क्र.(७७/२१)/तांशि-१