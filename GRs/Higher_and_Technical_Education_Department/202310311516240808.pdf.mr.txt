# Page 1
गोखले राज्यशास्त्र व अर्थशास्त्र संस्था (अभिमत विद्यापीठ), पुणे विद्यापीठास आवश्यक पायाभूत सुविधा उभारण्याच्या दृष्टीने इमारत दुरुस्ती, नुतनीकरण व मजल्याचे बांधकाम करण्याच्या स्थापत्य कामास प्रशासकीय मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण/२०२३/प्र.क्र.५५/विशि-२
मंत्रालय विस्तार भवन, मुंबई -४०० ०३२.
दिनांक :- ३१ ऑक्टोबर, २०२३.
वाचा :- १) कुलसचिव, गोखले राज्यशास्त्र व अर्थशास्त्र संस्था (अभिमत विद्यापीठ), पुणे यांचे दि.१४.०७.२०२३ रोजीचे पत्र.
२) शासन निर्णय वित्त विभाग, क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९.
३) शासन निर्णय सार्वजनिक बांधकाम विभाग, क्र.संकीर्ण-२०१९/प्र.क्र.१०/इमा-२, दि.२५.०९.२०१९.
प्रस्तावना :- गोखले राज्यशास्त्र व अर्थशास्त्र संस्था (अभिमत विद्यापीठ), पुणे या संस्थेची स्थापना १९३० साली झाली असून, संस्था अर्थशास्त्र विषयात शिक्षण व संशोधनात भारतातील एक अग्रगण्य संस्था आहे. संस्थेच्या स्थापनेपासून विद्यार्थ्यांना आणि प्राध्यापकांना दर्जेदर शिक्षण आणि संशोधन सुविधा उपलब्ध करुन देण्यासाठी विद्यापीठ वचनबद्ध आहे. सदरहू संस्था अर्थशास्त्र, राजकारण व सामाजिक विज्ञान क्षेत्रातील संशोधन आणि अध्यापनासाठी उत्कृष्टतेचे प्रमुख केंद्र म्हणून ओळखली जाते. या संस्थेतील इमारती जुन्या असून, त्यांचे नुतनीकरण करणे आवश्यक आहे. तसेच संस्थेकडे मर्यादित जागा उपलब्ध असल्याने वाढत्या विद्यार्थ्यांच्या संख्येला सामावून घेणे अडचणीचे आहे.
सबब, विद्यार्थ्यांची वाढती संख्या विचारात घेता, कार्यरत इमारतींवर अतिरिक्त मजल्याचे बांधकाम करणे प्रस्तावित आहे. तद्नुषंगाने सदरहू कामाचे अंदाजपत्रक मुख्य अभियंता सार्वजनिक बांधकाम प्रादेशिक विभाग, पुणे यांचेकडून तांत्रिक सहमती घेऊन संदर्भ क्र.१ येथील पत्रान्वये शासन मान्यतेस्तव सादर केले आहे.
सदर संरचनात्मक दुरुस्ती, नुतनीकरण व मजल्याचे बांधकाम करणाच्या कामाची किंमत रु.१५ कोटीच्या मर्यादित असल्याने संदर्भाधिन क्र.२ व ३ येथील शासन निर्णयान्वये प्रशासकीय विभागास असलेल्या अधिकारानुसार नुतनीकरणाच्या स्थापत्य कामास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण/२०२३/प्र.क्र.५५/विशि-२
शासन निर्णय :- गोखले राज्यशास्त्र व अर्थशास्त्र संस्था (अभिमत विद्यापीठ), पुणे विद्यापीठास आवश्यक पायाभूत सुविधा उभारण्याच्या दृष्टीने इमारत दुरुस्ती, नुतनीकरण व मजल्याचे बांधकाम करण्याच्या स्थापत्य काम करण्यासाठी रु.२१८.०४ लक्ष (अक्षरी रुपये दोन कोटी अठरा लक्ष चार हजार फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे : १. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
२. या कामासाठी होणारा खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३- विद्यापीठीय व उच्च शिक्षण, १०२ - विद्यापीठांना सहाय्य, – (००) (०७) सर्वसाधारण शिक्षणासाठी विद्यापीठांना अनुदाने (अनिवार्य) (२२०२ ०७४५), ३१ सहाय्यक अनुदाने" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
३. हा शासन निर्णय, वित्त विभागाचा शासन निर्णय क्र. विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९ तसेच सार्वजनिक बांधकाम विभागाचे शासन परिपत्रक क्रमांक-संकीर्ण २०१९/प्र.क्र.१०/इमा-२, दि. २५ सप्टेंबर, २०१९ अन्वये प्रशासकीय विभागास दिलेल्या अधिकारानुसार निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांक: संकीर्ण/२०२३/प्र.क्र.५५/विशि-२
# Page 4