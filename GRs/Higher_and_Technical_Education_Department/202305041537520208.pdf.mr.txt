# Page 1
अकृषि विद्यापीठामधील शिक्षकेतर कर्मचाऱ्यांना सातव्या वेतन आयोगानुसार थकबाकी प्रदान करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : वेतन-२०१९/प्र.क्र.२७८/१९/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०४ मे, २०२३
वाचा : १) उच्च व तंत्र शिक्षण विभाग, शासन अधिसूचना क्र.वेतन-२०१९/प्र.क्र.२७८/१९/विशि-१, दि.०८.१२.२०२०.
प्रस्तावना : महाराष्ट्र सार्वजनिक विद्यापीठ अधिनियम, २०१६ मध्ये समाविष्ट अकृषि विद्यापीठे व कवि कुलगुरू कालिदास संस्कृत विश्वविद्यालय, रामटेक या विद्यापीठांमधील शिक्षकेतर कर्मचाऱ्यांना सातवा वेतन आयोग लागू करण्यास राज्य मंत्रिमंडळाच्या दि.१४.१०.२०२० च्या बैठकीमध्ये मान्यता प्राप्त झाली आहे. तथापि, राज्याच्या आर्थिक स्थितीचा विचार करुन थकबाकी प्रदान न करता दि.१ जानेवारी, २०१६ पासून काल्पनिकरित्या वेतनश्रेण्या मंजूर करुन, प्रत्यक्ष आर्थिक लाभ दि.१ नोव्हेंबर, २०२० पासून देण्यास मान्यता देण्यात आली आहे. त्याबाबतची अधिसूचना दि.८.१२.२०२० रोजी निर्गमित करण्यात आली आहे. अकृषि विद्यापीठातील शिक्षकेतर कर्मचाऱ्यांना दि.१.१.२०१६ ते दि.३१.१०.२०२० या कालावधीतील सातव्या वेतन आयोगाची थकबाकी प्रदान करण्यास मान्यता देण्याचा प्रस्ताव दि.१९.०४.२०२३ च्या मंत्रिमंडळ बैठकीत निर्णयासाठी सादर करण्यात आला होता. मा. मंत्रिमंडळाने घेतलेल्या निर्णयानुसार सविस्तर आदेश निर्गमित करण्याची बाब शासनाच्या विचाराधीन होती.
शासन निर्णय: १. अकृषि विद्यापीठातील शिक्षकेतर कर्मचाऱ्यांना दि.१.१.२०१६ ते दि.३१.१०.२०२० या कालावधीतील सातव्या वेतन आयोगाची थकबाकी प्रदान करण्यास मंजूरी देण्यात येत आहे.
२. सातव्या वेतन आयोगाची थकबाकी प्रदान करण्याची कार्यपध्दती : २.१) भविष्य निर्वाह निधी योजना लागू असलेल्या कर्मचाऱ्यांबाबत: दि.१.१.२०१६ ते दि.३१.१०.२०२० या कालावधीतील थकबाकी वित्तीय वर्ष २०२१-२२ पासून पुढील पाच वर्षात पाच समान हप्त्यात संबंधित कर्मचाऱ्याच्या भविष्य निर्वाह निधी खात्यात जमा करावी. यासंदर्भातील तपशीलवार कार्यपध्दती खालीलप्रमाणे विहित करण्यात येत आहे: (अ) दि.१.१.२०१६ ते दि.३१.१०.२०२० पर्यंतच्या कालावधीसाठी कर्मचाऱ्याने भविष्य निर्वाह निधी खात्यामध्ये अगोदरच दिलेली नियमित वर्गणी सुधारित वेतनसंरचनेत निश्चित केलेल्या वेतनाच्या आधारे भविष्य निर्वाह निधी नियमांनुसार विहित केलेल्या किमान वर्गणीपेक्षा कमी पडत असेल तर ती थकबाकीच्या रकमेतून वसुल करण्यात यावी.
# Page 2
शासन निर्णय क्रमांकः वेतन-२०१९/प्र.क्र.२७८/१९/विशि-१ (ब) भविष्य निर्वाह निधी खात्यात जमा करावयाच्या थकबाकीची निव्वळ रक्कम खालीलप्रमाणे रकमा वजा/समायोजित करून काढण्यात यावी.
(१) वेतनाच्या सुधारित रकमेवर देय असलेली व्यवसाय कराच्या थकबाकीची रक्कम.
(२) दि.१.१.२०१६ ते दि.३१.१०.२०२० या कालावधीत संबंधित कर्मचाऱ्याकडून काही शासकीय येणे असल्यास तीचे सामयोजन.
(क) वेतनाच्या थकबाकीच्या जमा रकमेचा हिशेब ठेवण्यासाठी कर्मचाऱ्यांना वेगळा खाते क्रमांक देण्यात येणार नाही. यासाठी वर्गणीदारास देण्यात आलेला पूर्वीचाच भविष्य निर्वाह निधी खाते क्रमांक उपयोगात आणला जाईल. सदर रक्कम प्रत्यक्ष जमा केल्यापासून दोन वर्षांपर्यंत काढून घेता येणार नसल्यामुळे या रकमांचा हिशेब नियमित भविष्य निर्वाह निधी खात्यापासून वेगळा ठेवण्यात येईल.
(ड) दि.१.१.२०१६ ते दि.३१.१०.२०२० या कालावधीत सेवानिवृत्त अथवा अन्य कोणत्याही कारणास्तव ज्या कर्मचाऱ्यांच्या सेवा समाप्त झाल्या असतील, अशा कर्मचाऱ्यांना दि.१.०१.२०१६ पासून ते सेवेत असलेल्या दिनांकापर्यंतच्या कालावधीची वेतनाची थकबाकी अनुज्ञेय असल्यास, सदर थकबाकी वरील खंड (अ) व (ब) मध्ये नमूद केलेल्या रकमा वजा / समायोजित करून पाच समान हप्त्यांत पाच वर्षात रोखीने अदा करण्यात यावी.
(इ) थकबाकीचा एक किंवा अधिक हप्ते भविष्य निर्वाह निधी खात्यात जमा केल्यानंतर सेवानिवृत्ती अथवा अन्य कारणास्तव सेवा समाप्त झालेल्या कर्मचाऱ्यांच्या बाबतीत, थकबाकीची जमा झालेली रक्कम त्यांच्या नेहमीच्या भविष्य निर्वाह निधी वर्गणीच्या रकमेसोबत प्रचलित कार्यपध्दती नुसार अदा करण्यात यावी. अशा प्रकरणी भविष्य निर्वाह निधीमध्ये जमा करावयाच्या बाकी असलेल्या हप्त्यांची रक्कम (असल्यास), वरील खंड (अ) व (ब) मध्ये नमूद केलेल्या रकमा वजा/समायोजित करून समान हप्त्यांत उर्वरित वर्षात रोखीने अदा करण्यात यावी.
(फ) दि.०१.०१.२०१६ ते दि.३१.१०.२०२० या कालावधीत मृत्यू झालेल्या कर्मचाऱ्याच्या बाबतीत त्याच्या मृत्यूच्या दिनांकापर्यंतच्या कालावधीतील वेतनाच्या थकबाकीची रक्कम अनुज्ञेय असल्यास, वरील खंड (ब) मध्ये नमूद केलेल्या रकमा वजा/समायोजित करून एकाच हप्त्यांत त्याच्या अवलंबिताना रोखीने अदा करण्यात यावी. त्याचप्रमाणे थकबाकीचे एक किंवा अधिक हप्ते भविष्य निर्वाह निधीत जमा केल्यानंतर मृत्यू पावलेल्या कर्मचाऱ्याच्या बाबतीत भविष्य निर्वाह निधीत जमा केलेली रक्कम नेहमीच्या भविष्य निर्वाह निधी वर्गणीच्या रकमेसोबत प्रचलित कार्यपध्दीनुसार अदा करण्यात यावी व जमा करावयाच्या बाकी असलेल्या हप्त्याची /हप्त्यांची रक्कमही त्याच्या अवलंबितांना वरील खंड (ब) मध्ये नमूद केलेल्या रकमा वजा/समायोजित करून एकाच हप्त्यात रोखीने अदा करण्यात यावी.
(ग) सन २०२१-२२ व २०२२-२३ मधील दोन वर्षी अनुज्ञेय झालेले हप्ते व सन २०२३-२४ चा हप्ता एकत्रितपणे दिनांक १ जुलै, २०२३ रोजी संबंधित कर्मचाऱ्याच्या भविष्य निर्वाह निधी खात्यामध्ये जमा करावा. भविष्य निर्वाह निधी खात्यामध्ये त्या-त्या वर्षी जमा करावयाची थकबाकीची रक्कम प्रत्यक्षात कोणत्याही दिनांकास जमा केली असली तरी, त्या वर्षाच्या १ जुलै पासून त्या रकमेवर व्याज देय राहील.
२.२) नवीन परिभाषित अंशदान निवृत्तीवेतन योजना / राष्ट्रीय निवृत्तीवेतन योजना लागू असलेल्या कर्मचाऱ्यांबाबत:
पृष्ठ ४ पैकी २
# Page 3
शासन निर्णय क्रमांक: वेतन-२०१९/प्र.क्र.२७८/१९/विशि-१ नवीन परिभाषित अंशदान निवृत्तीवेतन योजना/राष्ट्रीय निवृत्तीवेतन योजना लागू असलेल्या कर्मचाऱ्यांना भविष्य निर्वाह निधी योजना लागू नसल्याने अशा कर्मचाऱ्यांना दि.१.१.२०१६ ते दि.३१.१०.२०२० या कालावधीतील थकबाकी वित्तीय वर्ष २०२१-२२ पासून पुढील पाच वर्षात पाच समान हप्त्यात पुढे नमूद केल्याप्रमाणे रोखीने अदा करण्यात यावी : (अ) दि.१.१.२०१६ ते दि.३१.१०.२०२० पर्यंतच्या कालावधीसाठी ज्या कर्मचाऱ्याने निवृत्तीवेतन खात्यामध्ये अगोदरच ( असुधारित वेतनानुसार) दिलेली नियमित वर्गणी, सुधारित वेतनसंरचनेत निश्चित केलेले वेतन विचारात घेता नियमांनुसार विहित केलेल्या किमान वर्गणीपेक्षा कमी पडत असेल तर ती थकबाकीच्या रकमेतून वसुल करून त्यावरील शासनाच्या उचित अंशदानासह अशी रक्कम स्तर-१ खात्यामध्ये जमा करावी.
(ब) उर्वरित रोखीने द्यावयाच्या थकबाकीची निव्वळ रक्कम खालीलप्रमाणे रकमा वजा/समायोजित करून काढण्यात यावी.
(१) वेतनाच्या सुधारित रकमेवर देय असलेली व्यवसाय कराच्या थकबाकीची रक्कम.
(२) दि.०१.०१.२०१६ ते दि.३१.१०.२०२० या कालावधीत संबंधित कर्मचाऱ्याकडून काही शासकीय येणे असल्यास तीचे सामयोजन.
(क) दि.०१.०१.२०१६ ते दि.३१.१०.२०२० या कालावधीत सेवानिवृत्त अथवा अन्य कोणत्याही कारणास्तव ज्या कर्मचाऱ्यांच्या सेवा समाप्त झाल्या असतील, अशा कर्मचाऱ्यांना दि.१.०१.२०१६ पासून ते सेवेत असलेल्या दिनांकापर्यंतच्या कालावधीची वेतनाची थकबाकी अनुज्ञेय असल्यास, सदर थकबाकी वरील खंड (अ) व (ब) मध्ये नमूद केलेल्या रकमा वजा/समायोजित करून पाच समान हप्त्यांत पाच वर्षात रोखीने अदा करण्यात यावी.
(ड) थकबाकीचा एक किंवा अधिक हप्ते रोखीने अदा केल्यानंतर सेवानिवृत्ती अथवा अन्य कारणास्तव सेवा समाप्त झालेल्या कर्मचाऱ्यांच्या बाबतीत, अदा करावयाच्या बाकी असलेल्या हप्त्यांची रक्कम (अनुज्ञेय असल्यास), वरील खंड (अ) व (ब) मध्ये नमूद केलेल्या रकमा वजा/समायोजित करून समान हप्त्यांत उर्वरित वर्षात रोखीने अदा करण्यात यावी.
(इ) दि.०१.०१.२०१६ ते दि.३१.१०.२०२० या कालावधीत मृत्यू झालेल्या कर्मचाऱ्याच्या बाबतीत त्याच्या मृत्यूच्या दिनांकापर्यंतच्या कालावधीतील वेतनाच्या थकबाकीची रक्कम अनुज्ञेय असल्यास, वरील खंड (अ) आणि (ब) मध्ये नमूद केलेल्या रकमा वजा / समायोजित करून एकाच हप्त्यांत त्याच्या अवलंबिताना रोखीने अदा करण्यात यावी. त्याचप्रमाणे थकबाकीचे एक किंवा अधिक हप्ते रोखीने अदा केल्यानंतर मृत्यू पावलेल्या कर्मचाऱ्याच्या बाबतीत अदा करावयाच्या बाकी असलेल्या हप्त्याची /हप्त्यांची रक्कमही त्याच्या अवलंबितांना वरील खंड (अ) आणि (ब) मध्ये नमूद केलेल्या रकमा वजा/समायोजित करून एकाच हप्त्यात रोखीने अदा करण्यात यावी.
(फ) सन २०२१-२२ व २०२२-२३ मधील दोन वर्षी अनुज्ञेय झालेले हप्ते व सन २०२३-२४ चा हप्ता एकत्रितपणे दिनांक १ जुलै, २०२३ रोजी संबंधित कर्मचाऱ्यांना रोखीने प्रदान करण्यात यावा.
३. यासाठी होणाऱ्या सुमारे रू.९०० कोटी इतक्या खर्चास मंजूरी देण्यात येत आहे. तसेच यासाठी होणारा खर्च संबंधित कर्मचाऱ्यांच्या वेतनाचा खर्च ज्या लेखाशीर्षातून खर्ची टाकला जातो, त्याच लेखाशीर्षातील तरतुदीमधून भागविण्यात यावा.
पृष्ठ ४ पैकी ३
# Page 4
शासन निर्णय क्रमांक: वेतन-२०१९/प्र.क्र.२७८/१९/विशि-१ ४. सदर थकबाकी अदा करण्यासाठी अर्थसंकल्प वितरण प्रणालीवर निधी वितरीत करण्याचा प्रस्ताव, तसेच आवश्यक असलेला अतिरिक्त निधी अर्थसंकल्पीत करण्यासाठी पुरवणी मागणीचा प्रस्ताव संचालक, उच्च शिक्षण यांनी शासनास सादर करावा.
५. सदर शासन निर्णय वित्त विभागाने त्यांच्या अनौपचारिक संदर्भ क्र.२६३/व्यय-५, दि.०२.०३.२०२३ अन्वये दिलेल्या सहमतीनुसार तसेच मंत्रिमंडळाने दि.१९.०४.२०२३ च्या बैठकीत घेतलेल्या निर्णयानुसार निर्गमित करण्यात येत आहे.