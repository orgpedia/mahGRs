# Page 1
अखिल भारतीय तंत्र शिक्षण परिषद, नवी दिल्ली यांच्या
मान्यतेस अनुसरुन, तंत्र शिक्षण संचालनालयाच्या
अधिपत्याखालील शासकीय / अशासकीय अनुदानित /
विद्यापीठ विभागांतर्गत सुरु असलेल्या विद्यमान
संस्थांमध्ये शैक्षणिक वर्ष २०२५-२६ पासून नवीन
अभ्यासक्रम सुरु करणे, बंद करणे, प्रवेश क्षमतेत वाढ /
घट करणे, अभ्यासक्रमाच्या नावात बदल करणे व
ओ.सी.आय. / पी.आय.ओ. / विदेशी / आखाती देशातील
भारतीय कामगारांच्या मुलांकरीता व अनिवासी
भारतीयांच्या मुलांकरीताच्या नवीन जागांना व पूर्वीच्या
जागांना मुदत वाढ इ. साठी शासन मान्यता देणेबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्र.मान्यता-२०२५/प्र.क्र.१७०/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: ०६ जून, २०२५.
संदर्भ : संचालक, तंत्र शिक्षण संचालनालय, मुंबई यांचे पत्र क्र.२/एनजीसी/एआयसीटीई
-वाढ मान्यता/शासकीय व अनुदानित संस्था/४१०, दि.२२.०५.२०२५.
प्रस्तावना : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन
संचालक, तंत्र शिक्षण यांनी संदर्भाधीन पत्रान्वये प्रस्तावित केल्यानुसार, तंत्र शिक्षण
संचालनालयाच्या अधिपत्याखालील शासकीय / अशासकीय अनुदानित / विद्यापीठ विभागांतर्गत
सुरु असलेल्या विद्यमान संस्थांमध्ये शैक्षणिक वर्ष २०२५-२६ पासून नवीन अभ्यासक्रम सुरु करणे,
अभ्यासक्रम बंद करणे, प्रवेश क्षमतेत वाढ / घट करणे, अभ्यासक्रमाच्या नावात बदल करणे व
ओ.सी.आय. / पी.आय.ओ. / विदेशी / आखाती देशातील भारतीय कामगारांच्या मुलांकरीता व
अनिवासी भारतीयांच्या मुलांकरीताच्या नवीन जागांना व पूर्वीच्या जागांच्या मुदत वाढ देणे. इ.
साठी शासन मान्यता देण्याची बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस
अनुसरून संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२५-२६ पासून
खालील तक्त्यात दर्शविल्याप्रमाणे सोबत जोडलेल्या प्रपत्र - A ते D मधील प्रस्तावांना खालील
प्रचलित अटी व शतींच्या अधीन राहून शासनाची मान्यता देण्यात येत आहे :-
------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्रस्ताव | प्रपत्र |
|  | शैक्षणिक संस्थेतील सध्या सुरू असलेल्या अभ्यासक्रमाच्या नावात बदल करणे. | A |
| ii. | अखिल भारतीय तंत्र शिक्षण परिषदेच्या धोरणानुसार ओसीआय / पीआयओ / विदेशी / आखाती देशातील भारतीय कामगारांच्या मुलांकरीता जागा संबंधित अभ्यासक्रमाच्या मंजूर प्रवेश क्षमतेच्या १५ टक्के अधिक असतात. या जागांपैकी जागा रिक्त राहिल्यास त्या जागांवर अखिल भारतीय तंत्रशिक्षण परिषदेची NRI | B |
------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्रस्ताव | प्रपत्र |
|  | कोटयाकरिता मान्यता असल्यास त्या जागांवर अनिवासी भारतीयांच्या मुलांना प्रवेश दिले जातात. त्यानुसार शैक्षणिक वर्ष २०२४-२५ पासून विद्यमान व्यावसायिक पदवी, पदव्युत्तर पदवी व पदव्युत्तर पदविका अभ्यासक्रमाच्या संस्थातील अभ्यासक्रमांना ओसीआय / पीआयओ/ विदेशी / आखाती देशातील भारतीय कामगारांच्या मुलांकरीता व अनिवासी भारतीयांच्या मुलांकरीताच्या नवीन जागांना व पूर्वीच्या जागांना मुदतवाढ देणे. |  |
|  | शैक्षणिक संस्थेतील अभ्यासक्रम बंद करणे, तुकडी बंद करणे, सध्या सुरू असलेल्या अभ्यासक्रमाच्या प्रवेश क्षमतेत घट करणे. | C |
|  | संस्थामध्ये नवीन अभ्यासक्रम सुरू करणे विद्यमान शैक्षणिक संस्थांतील सध्या सुरू असलेल्या अभ्यासक्रमाच्या प्रवेश क्षमतेत वाढ, नवीन अभ्यासक्रम सुरू करणे, तुकडी पुर्ण करणे, प्रवेश क्षमता पुर्ववत करणे. | D |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
अटी व शर्ती:-
१)सदर मान्यता स्वयं-अर्थसहाय्यीत / कायम विनाअनुदान तत्वावर राहील.
२)प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दि.२१ मे,
१९८३ च्या शासन निर्णयातील अटींची पूर्तता करणे, संबंधित महाविद्यालय / संस्थांवर
बंधनकारक राहील.
३)शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी
विहित केलेल्या सर्व अटी व शर्ती मान्य असल्याबाबत संबंधित महाविद्यालय / संस्थेने
संचालक, तंत्र शिक्षण संचालनालय, मुंबई यांच्याशी करारनामा करावा लागेल. तसेच,
आवश्यक कागदपत्रांची आणि औपचारिक बाबींची पूर्तता संचालक, तंत्र शिक्षण यांच्या
संमतीने समाधानकारकरित्या पूर्ण करावी.
४)संबंधित महाविद्यालय / संस्थेने, संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
५)सदर अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पद्धतीनुसार करण्यात येतील (केंद्र शासनाच्या अखत्यारितील संस्था
वगळून).
६)संबंधित विद्यापीठ संचलित संस्थांनी सदर अभ्यासक्रम सुरू करण्यासाठी आवश्यक
भौतिक सेवा सुविधा तसेच, मनुष्ट्यबळ उपलब्ध करण्याची जबाबदारी संबंधित विद्यापीठ
संचलित संस्थांची राहील.
७)संस्था/महाविद्यालयाने संबंधित विद्यापीठाचे संलग्निकरण प्राप्त करुन घेणे आवश्यक
राहील.
८)शासन, व्यवस्थापन मंडळ तसेच, शुल्क नियामक प्राधिकरणाने विहित केलेल्या शिक्षण
शुल्कापेक्षा जास्त शुल्क महाविद्यालयाने आकारल्यास, संबंधित महाविद्यालय / संस्थेवर
महाराष्ट्र एज्युकेशनल इन्स्टिट्युशन (प्रोहिबिशन ऑफ कॅपिटेशन फी) ॲक्ट, १९८७
अनुसार कारवाई करण्यात येईल.
# Page 3
९)संबंधित महाविद्यालय / संस्थेने अभ्यासक्रम चालविण्याकरिता पूर्णवेळ शिक्षकवृंद व इतर
तांत्रिक कर्मचारी अखिल भारतीय तंत्रशिक्षण परिषद, नवी दिल्ली व संबंधित विद्यापीठाच्या
मानकानुसार नियुक्त करावेत. त्यांना नियमानुसार वेतन व भत्ते देण्यात यावेत. तसेच,
शिक्षकवृंद व इतर कर्मचाऱ्यांच्या वेतन व भत्ते इ. बाबत तसेच, विद्यार्थ्यांकडून शासनाकडे
तक्रारी आल्यास संबंधित महाविद्यालय / संस्थेवर कडक कारवाई करण्यात येईल.
१०)संबंधित महाविद्यालय / संस्थेने ग्रंथालयाकरिता आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक राहील .
तसेच, विद्यार्थ्यांना वाचनालयाचा पुरेपूर उपयोग होण्याच्या दृष्ट्टीने ग्रंथालयात विद्यार्थ्यांना
अभ्यासिकेची सोय करणे आवश्यक आहे. तसेच, विद्यार्थ्यांना अखिल भारतीय तंत्र शिक्षण
परिषदेच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय,
वर्गखोल्या इ.) करणे आवश्यक आहे.
११)रॅगिंगसंदर्भात मा.सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट,
१९९९ यांची कठोरपणे अंमलबजावणी करणे संबंधित महाविद्यालय / संस्थेवर बंधनकारक
राहील.
१२)संबंधित महाविद्यालय / संस्थेने सदर अभ्यासक्रम चालविण्यासाठी आवश्यक स्थावर
जंगम मालमत्तेकरिता शासनाकडून किंवा कोणत्याही वित्तीय संस्थेकडून कर्ज घेतले
असल्याचे निदर्शनास आल्यास त्यांची परतफेड करण्याची सर्वस्वी जबाबदारी संबंधित
महाविद्यालय / संस्थेवर राहील.
१३)शासन निर्णय दि.२२.०२.२०१८ अन्वये विहित केलेले नोंदणी शुल्क संबंधित महाविद्यालय
/ संस्थेने भरणा केले नसेल, तर ते संबंधित सहसंचालक, तंत्र शिक्षण विभागीय कार्यालय
यांनी संबंधित महाविद्यालय / संस्थेकडून भरणा करुन घ्यावे.
२. याशिवाय संचालक, तंत्र शिक्षण, महाराष्ट्र राज्य, मुंबई व संबं धित विद्यापीठ यांनी घालून
दिलेल्या अन्य अटी व शर्ती संबंधित संस्था / महाविद्यालयावर बंधनकारक राहतील.
३. या शासन मान्यतेनुसार उक्त संस्था / महाविद्यालयातील अभ्यासक्रमांचा केंद्रीभूत प्रवेश
प्रक्रियेमध्ये समावेश होण्याकरिता संचालक, तंत्र शिक्षण यांनी आवश्यक ते आदेश निर्गमित
करावेत.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9