# Page 1
गोंडवाना विद्यापीठ, गडचिरोली येथील जनसंवाद
प्रयोगशाळेकरीता उपकरणे संच खरेदी करण्याच्या
कामास प्रशासकीय मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- स्वाअम-२०२४/ई-८५६५००(२)/विशि-२
मंत्रालय विस्तार भवन, मुंबई -४०० ०३२.
दिनांक :- ११ ऑक्टोंबर, २०२४.
वाचा :- १. शासन निर्णय, वित्त विभाग विअप्र-२०१३/प्र.क्र.३०/२०१३/विनिमय, भाग-२, दि.१७.०४.२०१५.
२. शासन निर्णय, उद्योग, ऊर्जा व कामगार विभाग क्र.भांखस-२०१४/प्र.क्र.८२/भाग-III/उद्योग-४, दि.०१.१२.२०१६.
३. कुलसचिव गोंडवाना विद्यापीठ, गडचिराली यांचे पत्र जा.क्र./गोंवि/कुलसका/८२९८/२०२४ दि.३०.०९.२०२४.
प्रस्तावना : -
स्वातंत्र्याच्या अमृत महोत्सव अंतर्गत मा.मंत्री, वने, सांस्कृतिक कार्य व मत्स्यव्यवसाय तथा अध्यक्ष कोअर
समिती यांच्या अध्यक्षतेखाली संपन्न झालेल्या दि.०२.०८.२०२४ रोजीच्या कोअर समितीच्या बैठकीत झालेल्या
निर्णयानुसार गोंडवाना विद्यापीठ, गडचिरोली येथील जनसंवाद प्रयोगशाळा उभारण्यासाठी रु.९.६१ कोटी
एवढ्या निधीस मान्यता देण्यात आली आहे. तद्नुषंगाने सदर कामास प्रशासकीय मान्यता देण्याच्या अनुषंगाने
विभागाने कार्यवाही करण्याबाबत निदेश देण्यात आले होते. त्यासअनुसरुन विद्यापीठाने संदर्भ क्र.३ येथील
पत्रान्वये जनसंवाद प्रयोगशाळेकरीता (Mass Communication Department) उपकरणे संच खरेदी
करण्यासाठी रु.३३८.५१ लक्ष किंमतीचा प्रस्ताव सादर केला असुन, या कामास प्रशासकीय मान्यता देण्याची
विनंती केली आहे. संदर्भिय क्र १.येथील शासन निर्णयान्वये विभागास असलेल्या अधिकारातंर्गत गोंडवाना
विद्यापीठ, गडचिरोली येथील जनसंवाद प्रयोगशाळेसाठी उपकरणे संच खरेदी करण्याच्या प्रस्तावास
प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
गोंडवाना विद्यापीठ, गडचिरोली येथील जनसंवाद प्रयोगशाळेकरीता उपकरणे संच (परिशिष्ट्ट) खरेदी
करण्याच्या कामाच्या रुपये.३,३८,००,०००/- (रुपये.तीन कोटी अडतीस लक्ष फक्त) इतक्या किंमतीच्या
प्रस्तावास खालील अटीं व शर्तीच्या अधीन राहून प्रशासकीय मान्यता देण्यात येत आहे :-
१) सदरहू खरेदी प्रक्रिया विद्यापीठाने उद्योग, उर्जा व कामगार विभाग यांच्याकडून वेळोवेळी
निर्गमित करण्यात आलेल्या शासन निर्णय, ज्ञापन व परिपत्रकानुसार राबविण्यात यावी.
२) सदरहू प्रयोगशाळा उपकरणांची आवश्यकता/मागणी याची शहानिशा/खातरजमा विद्यापीठाने
करावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी. सदर प्रक्रिया शासन
निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-४, दिनांक १
डिसेंबर, २०१६च्या शासन निर्णयातील तरतुदीनुसार करण्यात यावी.
# Page 2
३) सदरहू प्रयोगशाळा उपकरणांची खरेदी शासन निर्णय, उद्योग, ऊर्जा व कामगार विभाग,
क्र.संकीर्ण-२०१६/प्र.क्र.२१५/उद्योग-४, दिनांक २४ ऑगस्ट, २०१७ च्या शासन निर्णयातील
तरतुदीनुसार विद्यापीठाने करावी.
४) सदरहू प्रयोगशाळा उपकरणांचे विनिदेश गरजेनुसार व अद्यावत असल्याची खातरजमा
करण्यात यावी. खरेदी करावयाच्या बाबींचे तांत्रिक विनिदेश (Technical specification) संबंधित
तज्ञांनी (तांत्रिक समिती/अधिकारी) यांनी मान्य केलेल्या विनिदेशानुसार असावेत. तसेच, सदर तांत्रिक
विनिदेश (Technical specification/शासनास सादर केल्याप्रमाणे) हे कोणत्याही विशिष्ट्ट कंपनीला
फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच
याबाबींची खरेदी करण्यात यावी.
५) शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-
४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या
कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित
खरेदी प्रक्रिया राबविण्यात यावी.
६) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal,
इतर राज्यांचे दरकरार खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा
कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला
आहे, त्या दरापेक्षा जास्त नसल्याबाबत खातरजमा करण्यात यावी.
७) खरेदी करण्यात येणाऱ्या बाबींची पुरवठापूर्व/पुरवठानंतर नमुना तपासणी (pre/Post-
dispatch random sample inspection) करुन उचित व योग्य विनिदेश (specification) असलेल्या
वस्तुंचीच खरेदी करण्यात येईल, याची खात्री करण्यात यावी.
८) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage &
distribution) करणे तसेच, पुरवठा साखळी व्यवस्थापन (Supply chain management) आणि
वस्तुसूची व्यवस्थापन (Inventory Management), मेन्टेनन्स योग्य पध्दतीने करुन, सदर बाबी
विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
९) ताळमेळ प्रमाणपत्र (Reconciliation Certificate) संचालक, उच्च शिक्षण, पुणे यांनी सादर
करावे.
१०) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
११) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC
Guidelines) तंतोतंत पालन करण्यात यावे.
१२) वरील तरतूदींची काटेकोर अंमलबजावणी करण्याची जबाबदारी विद्यापीठाची राहील.
१३) सदरहू कामास सांस्कृतिक कार्य विभागाकडून रु.३३८.०० लक्ष निधी देण्यात येईल. उच्च व तंत्र
शिक्षण विभागाकडून या कामासाठी निधीचे कोणतेही दायित्व राहणार नाही.
# Page 3
२. सदरहू खर्च "मागणी क्र. डब्ल्यु- ०२, मुख्य लेखाशीर्ष २२०२- सर्वसाधारण शिक्षण, ०३, विद्यापीठीय व
उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२२) गोंडवाना विद्यापीठाची
स्थापना३१ सहायक अनुदाने (वेतनेत्तर) (२२०२ एच ५८१)" या लेखाशिर्षाखाली त्या त्या वर्षी मंजूर तरतूदीतून
खर्ची टाकण्यात यावा,
३. सदर शासन निर्णय हा, शासन निर्णय, वित्त विभाग, क्रमांक विअप्र-२०१३/प्र.क्र.३०/१३/विनियम
(भाग-२), दिनांक १७ एप्रिल, २०१५ मधील वित्तीय अधिकार नियम पुस्तिका, १९७८ उपविभाग-दोन
अनु.क्र.३४ नियम क्र.७ व अनु.क्र.७५ नियम २७ (ब) उपकरण संच खरेदी करण्यास मंजूरी देण्यासाठी
प्रशासनिक विभागास प्रदान करण्यात आलेल्या अधिकारान्वये निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.inया संकेतस्थळावर उपलब्ध
# Page 4