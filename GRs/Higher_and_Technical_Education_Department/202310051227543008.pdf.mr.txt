# Page 1
निवासी ज्ञान स्तोत्र आणि संशोधन केंद्र इमारत बांधकामासाठी निधी वितरीत करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मुमंस २०१७/प्र.क्र.१०१/विशि-२
मंत्रालय विस्तार भवन, मुंबई - ४०० ०३२.
दिनांक :- ०५ ऑक्टोबर, २०२३.
संदर्भ :- १) शासन निर्णय क्रमांक : मुमंस-२०१७/प्र.क्र.१०१/विशि-२, दि.०३.१०.२०१८.
२) कुलसचिव, संत गाडगेबाबा अमरावती विद्यापीठ, अमरावती यांचे दि. ०३.०८.२०२३ रोजीचे पत्र.
प्रस्तावना : संत गाडगेबाबा, अमरावती विद्यापीठ, अमरावती येथे अमरावती विद्यापीठाच्या मालकीच्या असलेल्या जागेवर निवासी ज्ञान स्तोत्र आणि संशोधन केंद्र इमारत बांधकामाच्या रु.४९९.७३ लक्ष किंमतीच्या अंदाजपत्रकास संदर्भिय क्रमांक (१) येथील शासन निर्णयान्वये प्रशासकीय मान्यता देण्यात आली आहे. सदर बांधकामाकरीता आतापर्यत एकूण रु.३६४.५० लक्ष एवढा निधी वितरीत करण्यात आला आहे. सदरहू इमारतीचे बांधकाम तातडीने करण्याकरीता व विद्यार्थ्यांसाठी तात्काळ वापरात आणण्याच्या दृष्टिने विद्यापीठ निधीतून सदरहू इमारत पूर्ण करण्यात आली आहे. आता उर्वरित निधी वितरीत करण्याची विद्यापीठाने संदर्भिय क्रमांक (२) येथील पत्रान्वये विनंती केली आहे. सदर विनंतीच्या अनुषंगाने सदरहू बांधकामाकरीता निधी वितरीत करण्याची बाब शासनाच्या विचाराधीन होती.
शासन निर्णय :- संत गाडगेबाबा, अमरावती विद्यापीठ, अमरावती येथे अमरावती विद्यापीठाच्या मालकीच्या असलेल्या जागेवर निवासी ज्ञान स्तोत्र आणि संशोधन केंद्र इमारत बांधकामाकरीता रु.५७,१७,०००/- (अक्षरी रुपये सत्तावन लक्ष सतरा हजार फक्त) इतकी तरतूद खालील अटी व शर्तीच्या अधीन राहून वितरीत करण्यास मान्यता देण्यात येत आहे.
२. अटी व शर्ती १. वरील अनुदानाची सर्व कागदपत्रे व हिशेब महालेखापाल, मुंबई, महाराष्ट्र-१ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता संबंधीत विद्यापीठाने सादर केली पाहिजेत.
२. विद्यापीठास ज्या उद्दिष्टासाठी अनुदान मंजुर करण्यात आले आहे त्याच त्याच उद्दिष्टासाठी वापर करावा.
३. वितरीत करण्यात आलेल्या निधीचे विनियोग प्रमाणपत्र (Utilisation Certificate) तसेच विद्यापीठाने केलेल्या बांधकामाची सद्य:स्थिती संचालक, उच्च शिक्षण, पुणे यांचेमार्फत शासनास तात्काळ सादर करण्यात यावीत.
# Page 2
शासन निर्णय क्रमांकः मुमंस २०१७/प्र.क्र.१०१/विशि-२
४. वरील अटींचे पालन करण्याची जबाबदारी कुलगुरु, संत गाडगेबाबा अमरावती विद्यापीठ, अमरावती यांची राहील.
३. सदर खर्च "मागणी क्रमांक - डब्ल्यु - २ प्रधानशिर्ष २२०२, सर्वसाधारण शिक्षण ०३, विद्यापीठीय व उच्च शिक्षण १०२, विद्यापीठांना सहाय्य, - (००) (१२) अमरावती विद्यापीठाचा विकास (अनिवार्य) (२२०२३४७७), ३१ सहाय्यक अनुदाने (वेतनेतर) "या लेखाशिर्षाखालील सन २०२३ २०२४ मधील मंजूर तरतूदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.