# Page 1
एस.एन.डी.टी. महिला विद्यापीठाच्या जुहू आवारातील वसतिगृह इमारतीची सरंचनात्मक दुरुस्ती तथा नुतनीकरण करणाच्या कामास निधी वितरीत करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२१/प्र.क्र.१७/विशि-२
मंत्रालय विस्तार भवन, मुंबई -४०० ०३२.
दिनांक :- २४ नोव्हेंबर, २०२२.
वाचा :- १) कुलसचिव, श्रीमती नाथीबाई दामोदर ठाकरसी महिला विद्यापीठ, मुंबई यांचे दि.२८.०६.२०२२ रोजीचे पत्र.
२) मुख्य अभियंता, सार्वजनिक बांधकाम, प्रादेशिक विभाग, मुंबई यांचे दि. २८.०६.२०२२ व दि.२७.०९.२०२२ रोजीचे पत्र.
३) विभागाचा समक्रमांकाचा दि.१८.१०.२०२२ रोजीचा शासन निर्णय.
प्रस्तावना : महाराष्ट्रामध्ये महिलांना शिक्षणाच्या मुख्य प्रवाहामध्ये आणण्यासाठी महर्षी धोंडो केशव कर्वे यांनी १९१६ मध्ये श्रीमती नाथीबाई दामोदर ठाकरसी महिला विद्यापीठाची (देशातील पहिले महिला विद्यापीठ) स्थापना केली. या विद्यापीठाच्या माध्यमातून महिलांसाठी वेगवेगळ्या विद्याशाखा सुरु करुन महिलांना उच्च शिक्षण देण्यास सुरुवात केली. आज विद्यापीठाची संलग्नित महाविद्यालये महाराष्ट्रासह इतर सात राज्यांत पसरलेली आहेत. पदवी व पदव्युत्तर पातळीवरील ४८,००० विद्यार्थिनी, एकंदर २०० अभ्यासक्रम, ९ विद्याशाखा असा या विद्यापीठाचा व्याप पाहिला तरी स्त्रीशिक्षणाच्या कार्याची व्याप्ती लक्षात येऊ शकेल. श्रीमती नाथीबाई दामोदर ठाकरसी महिला विद्यापीठाला दि.०५ जुलै, २०१६ रोजी १०० वर्षे पूर्ण झालेले आहेत. सन १९१६ पासून कोट्यवधी महिलांना सुशिक्षित आणि उच्च शिक्षित करण्याचे काम या विद्यापीठातून होत आहे. श्रीमती नाथीबाई दामोदर ठाकरसी महिला विद्यापीठातील जुहू आवारातील वसतिगृह इमारत जुनी झाली असून, निवासाकरीता विद्यार्थ्यांची गैरसोय होत असल्यामुळे, सदर वसतिगृहाची संरचनात्मक दुरुस्ती तथा नुतनीकरण करणे आवश्यक असल्याने, सदर संरचनात्मक दुरुस्ती तथा नुतनीकरण करण्याकरीता येणाऱ्या खर्चासाठी रु.५८४.०० लक्ष किमतीचे अंदाजपत्रक व नकाशे मुख्य अभियंता सार्वजनिक बांधकाम प्रादेशिक विभाग, मुंबई यांचेकडून तांत्रिक सहमती घेऊन संदर्भ क्र.१ येथील पत्रान्वये शासन मान्यतेस्तव सादर केले होती.
सदर वसतिगृह इमारतीची संरचनात्मक दुरुस्ती तथा नुतनीकरण करणाच्या कामाची किंमत रु.१५ कोटीच्या मर्यादित असल्याने वित्त विभाग व सार्वजनिक बांधकाम विभागाच्या अनुक्रमे शासन निर्णय दि.२०.०९.२०१९ व शासन परिपत्रक दि.२५.०९.२०१९ अन्वये उपभोक्ता विभागास प्राप्त अधिकारानुसार, एस. एन. डी. टी. महिला विद्यापीठाच्या जुहू आवारातील वसतिगृहाचे संरचनात्मक दुरुस्ती तथा नुतनीकरण करण्याकरिता मुख्य अभियंता, मुंबई यांनी संदर्भ क्र.२ येथील पत्रान्वये तांत्रिक सहमती दिल्यानुसार रु.५८४.०० लक्ष किंमतीचे अंदाजपत्रकास संदर्भ क्र.३ येथीन दि.१८.१०.२०२२ रोजीच्या शासन निर्णयान्वये प्रशासकीय मान्यता देण्यात आली आहे. सदरहू दुरूस्त्या ह्या बहुतांश स्ट्रक्चरल स्वरुपाच्या आहेत व तातडीने करणे आवश्यक असल्याने या कामासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय: एस.एन.डी.टी. महिला विद्यापीठाच्या जुहू आवारातील वसतिगृह इमारतीची सरंचनात्मक दुरुस्ती तथा नुतनीकरण करणाच्या कामास अर्थसंकल्पित असलेल्या निधीतुन रु.२,८५,४६,०००/- (अक्षरी रुपये दोन कोटी पंच्याऐंशी लक्ष सेहचाळीस हजार फक्त) इतका निधी वितरीत करण्यास शासन मान्यता देण्यात येत आहे.
# Page 2
शासन निर्णय क्रमांकः बांधका-२०२१/प्र.क्र.१७/विशि-२
२. सदरहू मंजूर झालेला निधी श्रीमती नाथीबाई दामोधर ठाकरसी विद्यापीठ, मुंबई यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. वरील अनुदानाची सर्व कागदपत्रे व हिशेब महालेखापाल, मुंबई, महाराष्ट्र - १ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता संबंधीत विद्यापीठाने सादर केली पाहिजेत. संबंधीत विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा आणि त्याबाबतचे विनियोग प्रमाणपत्र (Utilization Certificate) तसेच विद्यापीठाने केलेल्या बांधकामाची सद्य:स्थिती संचालक, उच्च शिक्षण, पुणे यांचेमार्फत शासनास तात्काळ सादर करण्याची दक्षता घ्यावी.
३. या कामासाठी होणारा खर्च "मागणी क्र. डब्ल्यू-२, मुख्य लेखाशीर्ष २२०२ - सर्वसाधारण शिक्षण, ०३ विद्यापीठीय व उच्च शिक्षण, १०२ - विद्यापीठांना सहाय्य, (००) (३२) श्रीमती नाथीबाई दामोधर ठाकरसी विद्यापीठ, मुंबई यांचा विकास (२२०२ । ५८६), ३१ अनुदाने" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
५. हा शासन निर्णय, वित्त विभागाच्या अनौपचारिक संदर्भ क्र.१०७९/२०२२/व्यय-५, दि.१४.११.२०२२ अन्वये दिलेल्या सहमतीने निर्गमित करण्यात येत आहे.
# Page 3