# Page 1
नवीन राष्ट्रीय शैक्षणिक धोरण- २०२० चा अभ्यास करण्याकरिता गठीत करण्यात आलेल्या कार्यबल गटास (Task Force) मुदतवाढ देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१९/प्र.क्र.१७६/विशि-३,
मंत्रालय, मुंबई ४०० ०३२,
दिनांक: २५ मार्च, २०२१
संदर्भ:- (१) शासन निर्णय, उच्च व तंत्र शिक्षण विभाग, क्र. संकीर्ण-२०१९/प्र.क्र.१७६/विशि-३, दि. १६ ऑक्टोबर, २०२०.
(२) संचालक, तंत्र शिक्षण संचालनालय, मुंबई यांचे पत्र क्र.११/तांशिस/एनइपी/ १०९७, दि. ०७/०१/२०२१.
प्रस्तावना: नवीन राष्ट्रीय शैक्षणिक धोरण- २०२० संदर्भात अभ्यास करुन राज्य शासनास अहवाल सादर करण्यासाठी उपरोक्त संदर्भ क्र.१ च्या शासन निर्णयान्वये कार्यबल गट गठीत करण्यात आला आहे. या कार्यबल गटाने राष्ट्रीय शैक्षणिक धोरणातील मुद्यांचा अभ्यास करुन, आपला अहवाल शासनास ३ महिन्यात सादर करावा, असे शासनाचे निर्देश आहेत.
सदर कार्यबल गटाचा अहवाल सादर करण्यास अजून काही कालावधी लागणार आहे. यास्तव अंतिम अहवाल सादर करण्याच्या मूळ मुदतीपासून पुढे ३ महिन्यांची मुदतवाढ मिळावी, अशी कार्यबल गटाचे सदस्य सचिव तथा, संचालक, तंत्र शिक्षण संचालनालय, महाराष्ट्र राज्य, मुंबई यांनी संदर्भ क्र.२ च्या पत्रान्वये शासनास विनंती केली आहे. त्याअनुषंगाने सदर कार्यबल गटास मुदतवाढ देण्याची बाब शासनाच्या विचाराधीन होती.
शासन निर्णय : नवीन राष्ट्रीय शैक्षणिक धोरण-२०२० संदर्भात अभ्यास करुन राज्य शासनास अहवाल सादर करण्यासाठी गठीत करण्यात आलेल्या कार्यबल गटाने राष्ट्रीय शैक्षणिक धोरणातील मुद्यांचा अभ्यास करुन, आपला अहवाल शासनास सादर करण्यास दिनांक ३० जून, २०२१ पर्यंत मुदतवाढ देण्यात येत आहे.
# Page 2