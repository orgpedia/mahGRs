# Page 1
राज्यातील अकृषि सार्वजनिक विद्यापीठांचा
शैक्षणिक दर्जा उंचावण्यासाठी विद्यापीठांतील
विविध विभागांकडून संशोधनाला चालना देणे,
उपलब्ध संसाधनांचा पुरेपूर कार्यक्षम वापर करणे,
कार्यपद्धतीत पारदर्शकता आणि जबाबदारी आणणे
व एक स्पर्धात्मक वातावरण निर्माण करणे यासाठी
विद्यापीठांतर्गत विभागांना मानांकन (UDRF)
देण्याचा उपक्रम राबविण्याबाबत.
महाराष्ट्रशासन
उच्चवतंत्रशिक्षणविभाग
शासननिर्णयक्रमांक:संकिर्ण-२०२५/ई-१०१८३७२/विशि-३
मंत्रालय, मुंबई ४०० ०३२,
दिनांक: ०७ मार्च, २०२५
प्रस्तावनाः
शिक्षण मंत्रालय, भारत सरकार मान्यताप्राप्त राष्ट्रीय संस्थात्मक क्रमवारी आराखड्यात
(NIRF) देशातील शैक्षणिक संस्थांची क्रमवारी निश्चित केली जाते. अशी क्रमवारी शैक्षणिक संस्थांना
त्यांच्या कामगिरीचे मूल्यांकन करण्यासाठी व सुधारण्यासाठी आधार प्रदान करते. तसेच
विद्यार्थ्यांसाठी व धोरणकत्यांसाठी योग्य निर्णय घेण्याचे साधन ठरते. राष्ट्रीय संस्थात्मक क्रमवारी
आराखड्यामधील राज्यातील अकृषि सार्वजनिक विद्यापीठांचा समावेश व क्रमवारीतील स्थान
विचारात घेता या आराखड्यामध्ये राज्यातील अकृषि विद्यापीठांचा समावेश वाढविण्यासाठी व
क्रमवारी सुधारण्यासाठी विद्यापीठांकडून विहित निकषांची पुर्तता होणे आणि त्यांचा शैक्षणिक दर्जा
सुधारणे आवश्यक आहे. त्यासाठी प्रत्येक निकषांसंदर्भात विद्यापीठाच्या सर्व विभागांच्या
सहभागातून कार्यक्षम कार्यवाही विद्यापीठांनी करणे आवश्यक आहे.
मुंबई विद्यापीठाने विद्यापीठातील विविध शैक्षणिक विभागांकडून संशोधनाला चालना देणे,
उपलब्ध संसाधनांचा पुरेपूर कार्यक्षम वापर करणे, राष्ट्रीय शैक्षणिक धोरणा अंतर्गत विविध
नाविन्यपूर्ण शैक्षणिक उपक्रम राबविणे, विद्यार्थी केंद्रित विविध उपक्रम राबविणे,कार्यपद्धतीत
पारदर्शकता आणि जबाबदारी आणणे व एक स्पर्धात्मक वातावरण निर्माण करण्यासाठी
विद्यापीठातंर्गत विभागांना मानांकन देण्याचा उपक्रम राबविला आहे. त्याचे चांगले परिणाम दिसून
आले.
मुंबई विद्यापीठाचा वरील अनुभव विचारात घेऊन हा उपक्रम राज्यातील इतर
विद्यापीठांमध्ये राबविण्याची आवश्यकता निदर्शनास आली. त्यानुसार राज्यातील नवीन सरकार
स्थापनेच्या १०० दिवसांमध्ये विभागाने करावयाच्या नियोजन आराखड्यामध्ये या उपक्रमाचा
समावेश करण्यात आला आहे. त्यानुषंगाने, सविस्तर प्रस्ताव सादर करण्याच्या सूचना प्रा. रविंद्र
कुलकर्णी, कुलगुरु, मुंबई विद्यापीठ यांना देण्यात आल्या होत्या. त्यानुसार या उपक्रमाचा
सर्वसमावेशक मसुदा कुलगुरु, मुंबई विद्यापीठ यांनी शासनास सादर केला आहे. सदर मसुदा
स्विकारुन विद्यापीठांतर्गत विभागांना मानांकन देण्याचा उपक्रम राबविण्याबाबतच्या सूचना सर्व
अकृषि विद्यापीठांना देण्याची बाब शासनाच्या विचाराधीन होती.
# Page 2
शासन निर्णय क्रमांकः संकिर्ण-२०२५/ई-१०१८३७२/विशि-३
शासन निर्णय :
१. राज्यातील अकृषि सार्वजनिक विद्यापीठांचा शैक्षणिक दर्जा उंचावून त्यांना राष्ट्रीय तसेच
आंतरराष्ट्रीय पातळीवर अग्रगण्य ओळख मिळवून देण्यासाठी विद्यापीठातील विविध विभागांकडून
संशोधनाला चालना देणे, राष्ट्रीय शैक्षणिक धोरणा अंतर्गत विविध नाविन्यपूर्ण शैक्षणिक उपक्रम
राबविणे, विद्यार्थी केंद्रित विविध उपक्रम राबविणे,कार्यपद्धतीत पारदर्शकता आणि जबाबदारी
आणणे व एक स्पर्धात्मक वातावरण निर्माण करण्यासाठी विद्यापीठांतर्गत शैक्षणिक विभागांना NIRF
व QS Ranking च्या विविध मानदंड आणि निकषावर आधारित विद्यापीठाअंतर्गत विभाग मानांकन
(University Department Ranking Framework-UDRF) देण्याचा उपक्रम सर्व अकृषि सार्वजनिक
विद्यापीठांकडून राबविण्यास शासन मान्यता देण्यात येत आहे.
२. सदर उपक्रम राबविण्याबाबतच्या मार्गदर्शक सूचना सोबतच्या परिशिष्ट्ट- अ नुसार विहित
करण्यात आल्या आहेत. तसेच, या उपक्रमांतर्गत विविध निकषा अंतर्गत शैक्षणिक
विभागांनी भरावयाच्या माहितीचा नमुना (UDRF Proforma) सोबतच्या परिशिष्ट्ट-ब नुसार विहित
करण्यात आला आहे.
३. सदर उपक्रम उच्च व तंत्र शिक्षण विभागाच्या प्रशासकीय नियंत्रणाखालील सर्व राज्य
विद्यापीठांमध्ये राबविण्याबाबत शासन निदेश महाराष्ट्र सार्वजनिक विद्यापीठ अधिनियम, २०१६ च्या
कलम ५ (८१) मधील तरतूदीनुसार तसेच यशवंतराव चव्हाण महाराष्ट्र मुक्त विद्यापीठ, नाशिक,
कविकुलगुरु कालिदास संस्कृत विद्यापीठ, रामटेक जि. नागपूर, डॉ. बाबासाहेब आंबेडकर तंत्रज्ञान
विद्यापीठ, लोणेरे, जि. रायगड, कॉलेज ऑफ इंजिनियरींग तंत्रज्ञान विद्यापीठ, पुणे, इन्स्टिट्युट
ऑफ केमिकल टेक्नॉलॉजी, मुंबई, लक्ष्मीनारायण इनोव्हेशन टेक्नॉलॉजीकल विद्यापीठ, नागपुर व
सर ज.जी.कला, वास्तुकला व अभिकल्प विद्यालय, मुंबई यांच्या अधिनियमातील संबंधित
तरतूदीनुसार देण्यात येत आहेत.
४. सदर उपक्रम दरवर्षी दि.०१ जुलै ते दि. ३० जून या शैक्षणिक वर्षातील विभागांच्या
शैक्षणिक, संशोधन आणि इतर कामगिरीच्या आधारित राबविण्यात यावा. या कालावधीत
विद्यापीठाच्या विभागांकडून झालेल्या कामगिरीचे मूल्यांकन करून विभागांची क्रमवारी जाहीर
करण्याची कार्यवाही त्यानंतरच्या जुलै ते ऑक्टोबर या कालावधीत करण्यात यावी.
५. सदर उपक्रम राबविताना विद्यापीठांनी करावयाच्या कार्यवाहीसाठी साधारणतः
पुढीलप्रमाणे वेळापत्रक रहील:-
(१) विद्यापीठाअंतर्गत विभागांना नामांकन देणेबाबतच्या उपक्रमाबाबतचे परिपत्रक संबंधित
विद्यापीठांनी जुलै महिन्याच्या पहिल्या/ दुस-या आठवड्यात निर्गमित करावे.
(२) परिपत्रकानुसार विद्यापीठांतर्गत विभागांनी या उपक्रमासाठी आवश्यक ती विवरणपत्रे
आणि कागदपत्रे विहित नमुन्यात सादर करावीत किंवा विहित प्रणालीवर अपलोड
करावीत. ही कार्यवाही दोन आठवड्यात पूर्ण करण्यात यावी. (जुलै चा शेवटचा आठवडा/
ऑगस्ट चा पहिला आठवडा)
पृष्ट्ठ २३ पैकी २
# Page 3
शासन निर्णय क्रमांकः संकिर्ण-२०२५/ई-१०१८३७२/विशि-३
(३) बाय तज्ज्ञ समिती गठीत करावी. (ऑगस्ट)
(४) बाय तज्ज्ञ समितीने प्राप्त प्रस्तावांचे मुल्यांकन पुर्ण करावे. ही कार्यवाही दोन
आठवड्यात पूर्ण करण्यात यावी. (सप्टेंबर पहिला/ दुसरा आठवडा)
(५) बाय तज्ज्ञ समितीच्या अहवालानुसार विद्यापीठांतर्गत विभागांचे मुल्यांकन/ क्रमवारी
जाहीर करावी. (सप्टेंबर/ऑक्टोबर)
(६) निकषांनुसार सवोच्च गुण प्राप्त विभागास अनुदान, प्रशस्तिपत्र, सन्मानचिन्ह प्रदान
करावे. (संबंधित प्रत्येक विद्यापीठाने त्यांच्या सांविधिक प्राधिकरणाच्या मान्यतेने किती
विभागांना किती अनुदान द्यावे व ते कधी प्रदान करावे याचा निर्णय घ्यावा.) तसेच ज्या
विभागांना निकषांनुसार कमी गुण प्राप्त झाले अशा विभागांना त्यांचे मुल्यांकन/क्रमवारी
उंचावण्याच्या अनुषंगाने विद्यापीठांकडून आवश्यक सूचना/उपाययोजना/कार्यवाही
करण्यात यावी.
६. वरील वेळापत्रकानुसार दरवर्षी विद्यापीठा अंतर्गत सर्व विभागांच्या मागील वर्षाच्या
गुणांकनाची/ क्रमवारीची कार्यवाही पुढील वर्षी जुलै ते ऑक्टोबर या कालावधीत होणे अपेक्षित
आहे. चालू वर्षी हा कालावधी उलटून गेला असल्याने केवळ या वर्षापुरता सदर कालावधी मार्च ते
मे २०२५ असा राहील. तरी, सर्व विद्यापीठांनी त्यानुसार चालू वर्षासाठी उचित वेळापत्रक आखून
मार्चच्या दुस-या आठवड्यात परिपत्रक निर्गमित करून उपक्रमाची सुरुवात करावी. मात्र पुढील
वर्षापासून या उपक्रमाचा कालावधी वर उल्लेख केल्यानुसार जुलै ते ऑक्टोबर असाच असेल.
७. सदर उपक्रमासाठी येणा-या खर्चाची तरतूद ही विद्यापीठांनी त्यांच्या स्वनिधीतून करावी.
त्या अनुषंगाने आवश्यक तरतूद सर्व विद्यापीठांनी त्यांच्या अगामी अर्थसंकल्पात करून ठेवावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23