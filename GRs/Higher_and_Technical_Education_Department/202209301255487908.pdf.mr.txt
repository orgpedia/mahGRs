# Page 1
थोर राष्ट्रीय पुरषांच्या साहित्याचे प्रकाशन या योजनेकरीता सन २०२२-२३ या आर्थिक वर्षामध्ये निधी वितरित करणेबाबत.
(लेखाशीर्ष २२०५३६२६)
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक: बैठक-२०२२/प्र.क्र.६३/आस्था-२
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक : ३० सप्टेंबर, २०२२.
ज्ञापन: शिक्षण संचालक, उच्च शिक्षण, महाराष्ट्र राज्य, पुणे यांना त्यांचे पत्र क्र.उशिसं/२०२१/ सगाचसाप्रस/या.क्र.१३८८० / उखंछ / प्रशा-३, दिनांक २८.०६.२०२१ अनुसरुन असे कळविण्याचे मला आदेश आहेत की, महाराजा सयाजीराव गायकवाड चरित्र साधने प्रकाशन समिती अंतर्गत उर्वरित खंडाची छपाई करण्यात आली असून त्यासाठी ₹७,३७,९१,७९४.८७/- इतका खर्च झाला आहे. सदर खंडाच्या प्रकाशनासाठी झालेल्या ₹७,३७,९१,७९४.८७/- इतक्या खर्चाच्या रक्कमेस याद्वारे प्रशासकीय मान्यता देण्यात येत आहे. तसेच, पत्र क्र. उशिसं / २०२२ / पुरवणी मागणी/ प्रा.आ./प्रशा-३/६१७९, दिनांक ०८ जून, २०२२ अन्वये मागणी केल्यानुसार महाराजा सयाजीराव गायकवाड चरित्र साधने प्रकाशन समितीच्या पुस्तक छपाई खर्चासाठी ₹६७,४४,०००/- (सदुसष्ट लक्ष चव्वेचाळीस हजार रुपये फक्त) इतका निधी महाराष्ट्र राज्य पाठ्यपुस्तक निर्मिती व अभ्यासक्रम संशोधन मंडळ, पुणे यांची देयके अदा करण्यासाठी याद्वारे उपलब्ध करुन देण्यात येत आहे.
२. सदर खर्च, सामाजिक न्याय व विशेष सहाय्य विभाग मागणी क्र. एन-३, २२०५- कला व संस्कृती, ००, ७८९, अनुसूचित जातीसाठी विशेष सहाय्य योजना (०१) अनुसूचित जाती घटक कार्यक्रमांतर्गत योजना, (०१) (०१) थोर राष्ट्रीय पुरषांच्या साहित्याचे प्रकाशन (कार्यक्रम) लेखाशीर्ष (२२०५ ३६२६)” मध्ये १६- प्रकाशन खर्च या लेखाशीर्षाखाली सन २०२२-२३च्या उपलब्ध तरतूदीतून भागविण्यात यावा.
३. उपरोक्त खर्च शासनाच्या प्रचलित कार्यपध्दतीनुसार तसेच सामाजिक न्याय व विशेष सहाय्य विभागाच्या दिनांक २६.०९.२०२२च्या शासन निर्णयातील नमूद अटी व शर्तीनुसार करण्यात यावा.
४. सदर ज्ञापन सामाजिक न्याय व विशेष सहाय्य विभागाचा शासन निर्णय क्र. बीजीटी-२०२२/ प्र.क्र.६६/अर्थसंकल्प (विघयो), दिनांक २६.०९.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन ज्ञापन क्रमांक: बैठक-२०२२/प्र.क्र.६३/आस्था-२