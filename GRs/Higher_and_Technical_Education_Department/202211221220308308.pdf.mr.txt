# Page 1
राज्य प्रशासकीय व्यवसाय शिक्षण संस्था, मुंबई (SIAC) या संस्थेतील लेक्चर हॉलच्या नुतनीकरणाच्या कामास प्रशासकीय मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. प्रशामा-२०२२/प्र.क्र.१२०/मशि-३,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : २२ नोव्हेंबर, २०२२.
संदर्भ :- संचालक, उच्च शिक्षण, महाराष्ट्र राज्य, पुणे यांचे पत्र क्र.अर्थसं-२०२२(७६/२२)गौ.बा./लेखा-२/ १२५५७, दि.१३.१०.२०२२.
प्रस्तावना : राज्य प्रशासकीय व्यवसाय शिक्षण संस्था, मुंबई (SIAC) संस्थेतील लेक्चर हॉलचे नुतणीकरणाच्या कामासाठी येणाऱ्या खर्चाच्या अंदाजपत्रकास मान्यता देणेबाबत संचालक, उच्च शिक्षण, पुणे यांच्या संदर्भीय पत्रान्वये प्रस्तावित करण्यात आले आहे. त्यास अनुसरुन सदर नुतणीकरणाच्या कामांच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : राज्य प्रशासकीय व्यवसाय शिक्षण संस्था, मुंबई (SIAC) या संस्थेतील लेक्चर हॉलच्या नुतनीकरणाच्या कामांसाठी संदर्भीय पत्रान्वये खालील विवरणपत्रात दर्शविल्याप्रमाणे एकूण रु.४९,५१,९३२/- इतक्या खर्चाच्या अंदाजपत्रकास प्रशासकीय मान्यता मिळणेबाबत शासनास प्रस्ताव सादर करण्यात आला आहे.
--------------------------------------------------------------------------------------------------------------
| Sr. No. | Name of Work | Estimated cost (Rs.) |
| 1. | Renovation and Upgradation of Lecture Hall at State Institute of Administrative Career, Mumbai. | 49,51,932 |
|  | Total | 49,51,932 |
--------------------------------------------------------------------------------------------------------------
उपरोक्त कामांच्या अंदाजपत्रकास मुख्य अभियंता, सार्वजनिक बांधकाम विभाग, मुंबई यांनी तांत्रिक सहमती प्रदान केलेली आहे. या अनुषंगाने राज्य प्रशासकीय व्यवसाय शिक्षण संस्था, मुंबई या संस्थेतील लेक्चर हॉलच्या नुतनीकरणाच्या कामासाठी संदर्भिय पत्रान्वये सादर करण्यात आलेल्या एकूण रु.४९,५१,९३२/- (रुपये एकोणपन्नास लक्ष एक्कावन्न हजार नऊशे बत्तीस फक्त) इतक्या खर्चाच्या अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
२. अटी: १) काम सुरु करण्यापूर्वी सदर अंदाजपत्रक सार्वजनिक बांधकाम विभागाचे संबंधित अधिक्षक अभियंता व मुख्य अभियंता तसेच उपभोक्ता खात्याचे सक्षम अधिकारी यांच्याकडून साक्षांकित करण्यात यावे.
२) सदर कामाकरिता सुधारित प्रशासकीय मान्यतेची आवश्यता लागणार नाही, यादृष्टीने विशेष दक्षता घेण्यात यावी.
३. या बाबीसाठी होणारा खर्च मागणी क्र.एच - ६, २२०२, सर्वसाधारण शिक्षण, ८०, सर्वसाधारण ८००, इतर खर्च - इमारती स्वेच्छा अनुदानामधून वित्त व्यवस्था केलेली गौण बांधकामे (००) (०२) संचालक, उच्च शिक्षण संचालनालय (कार्यक्रम) (२२०२ जी ९१२) २७- लहान बांधकामे या लेखाशिर्षाखाली सन २०२२-२३ साठी मंजूर तरतूदीतून भागविण्यात यावा.
# Page 2
शासन निर्णय क्रमांकः प्रशामा-२०२२/प्र.क्र.१२०/मशि-३
४. हे आदेश शासन निर्णय, वित्त विभाग क्र. विअप्र-२०१३/प्र.क्र.३०/१३/विनियम (भाग-२), दिनांक २०/०९/२०१९ चे वित्तीय अधिकार नियम पुस्तिका १९७८ भाग पहिला उपविभाग-पाच महाराष्ट्र सार्वजनिक बांधकाम नियम पुस्तिकेतील अ.क्र. ३, परिच्छेद क्रमांक १३४ (३) नुसार प्रशासकीय विभागास प्रदान करण्यात आलेल्या वित्तीय अधिकारास अनुसरुन निर्गमित करण्यात येत आहे.