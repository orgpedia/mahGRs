# Page 1
दुष्काळ सदृश्य परिस्थितीमुळे नुकसान झालेल्या तालुक्यातील महाविद्यालयीन विद्यार्थ्यांचे परीक्षा शुल्क माफ करण्याबाबत.
महाराष्ट्र शासन,
उच्च व तंत्र शिक्षण विभाग,
शासन परिपत्रक क्र. शुल्क- ५२२०/प्र.क्र.१६२ / मशि-२,
मंत्रालय, मुंबई - ४०० ०३२.
दिनांक : २६ नोव्हेंबर, २०२०.
वाचा : (१) शालेय शिक्षण विभाग, शासन निर्णय, क्र.एफईडी-१५९२/१२०२/(११३२)/साशि-५, दिनांक:- १८.१०.१९९३.
(२) महसूल व वन विभाग शासन निर्णय, क्र.एससीवाय-२०२०/प्र.क्र.६८/म-७, दिनांक:- २९/१०/२०२० शासन परिपत्रक : उपरोक्त संदर्भ क्र.१ येथील शासन निर्णयान्वये राज्यातील टंचाईग्रस्त भागातील विद्यार्थ्यांची विद्यापीठ व परीक्षा मंडळे यांची परीक्षा फी माफ करण्याची योजना लागू केली आहे. यामध्ये अकृषी विद्यापीठांकडून घेण्यात येणाऱ्या परीक्षांचा समावेश आहे. महसूल व विभागाने उपरोक्त संदर्भ क्र.२ येथील शासन निर्णयान्वये जून ते सप्टेंबर या कालावधीत पर्जन्याची तूट, उपलब्ध असलेल्या भूजलाची कमतरता, दूरसंवेदन विषयक निकष, वनस्पती निर्देशांक, मृदू आर्द्रता, पेरणीखालील क्षेत्र व पीकांची स्थिती या सर्व घटकांचा एकत्रित विचार करुन या घटकांनी प्रभावित झालेल्या तालुक्यामधील आपत्तीची शक्यता विचारात घेऊन गडचिरोली जिल्हयातील “कोरची” या तालुक्यामध्ये मध्यम स्वरुपाचा दुष्काळ घोषित करुन काही सवलती लागू केल्या आहेत. सदर तालुक्यात लागू केलेल्या सवलतीमध्ये महाविद्यालयीन विद्यार्थ्यांचे परीक्षा शुल्क माफ करण्याची सवलत लागू केलेली आहे. यास्तव सदर तालुक्यामधील महाविद्यालयीन विद्यार्थ्यांचे परीक्षा शुल्क माफीसंबंधी संदर्भाधीन क्र.१ येथील शासन निर्णयातील तरतुदीनुसार तात्काळ कार्यवाही करण्यात यावी. यासाठी आवश्यक असल्यास निधीची तरतूद करण्यासाठी संचालक, उच्च शिक्षण, महाराष्ट्र राज्य, पुणे यांनी तातडीने शासनास प्रस्ताव सादर करावा.