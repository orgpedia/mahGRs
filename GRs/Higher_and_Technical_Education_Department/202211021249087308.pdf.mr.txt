# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजनेसाठी शिष्यवृत्ती मंजूर झालेल्या विद्यार्थ्यांना शिष्यवृत्तीची रक्कम अदा करणेस मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : अर्थसं-२०२२/प्र.क्र.५२/मशि-३
हुतात्मा राजगुरू चौक, मादाम कामा मार्ग,
मंत्रालय विस्तार इमारत, मुंबई-४०००३२.
दिनांक :०२ नोव्हेंबर, २०२२.
वाचा : १) शासन निर्णय, उच्च व तंत्र शिक्षण विभाग, क्र.अर्थसं-२०२२/प्र.क्र.५२/२२/मशि-३,
दिनांक १४/०६/२०२२ व दिनांक ०२/०९/२०२२.
२) संचालक, उच्च शिक्षण, महाराष्ट्र राज्य यांचे पत्र क्र.उशिसं/शिष्य-२०२२-२३/तरतूद/ ११६७३, दिनांक १७/०९/२०२२.
प्रस्तावना :
संदर्भीय १) येथील दिनांक १४/०६/२०२२ व दिनांक ०२/०९/२०२२ रोजीच्या शासन निर्णयांन्वये राजर्षी छत्रपती शाहू महाराज शिक्षण शुल्क शिष्यवृत्ती या योजनेतंर्गत महाआयटी कडून शिष्यवृत्ती मंजूर झालेल्या अलॉटमेंटनुसार पात्र विद्यार्थ्यांची प्रलंबित शिष्यवृत्तीची रक्कम अदा करण्यासाठी अनुक्रमे रु.१८,०६,००,०००/- व रु.३३,५४,००,०००/- इतक्या निधी वितरणाच्या मर्यादेत खर्चास मान्यता देण्यात आली आहे. संचालक, उच्च शिक्षण यांच्या संदर्भिय दिनांक १७/०९/२०२२ रोजीच्या पत्रान्वये सदर योजनेसाठी (२२०२ १४५६) ३४- शिष्यवृत्त्या/विद्यावेतने या लेखाशिर्षाखाली सन २०२१-२२ करीता शिष्यवृत्ती मंजूर झालेल्या विद्यार्थ्यांना रु.५६,७२,०१,१९९/- इतक्या रक्कमेचे देयक अदा करणेबाबत प्रस्तावित करण्यात आले आहे. त्यास अनुसरुन सन २०२२-२३ या आर्थिक वर्षात प्रलंबित शिष्यवृत्तीची रक्कम अदा करण्याकरीता प्रस्तुत योजनेसाठी अर्थसंकल्पीत करण्यात आलेल्या तरतूदीतून निधी वितरीत करण्याची बाब शासनाच्या विचाराधीन होती.
शासन निर्णय :
प्रस्तावनेत नमुद केल्याप्रमाणे राजर्षी छत्रपती शाहू महाराज शिक्षण शुल्क शिष्यवृत्ती या योजनेतंर्गत शैक्षणिक वर्ष सन २०२१-२२ करीता महाआयटी कडून शिष्यवृत्ती मंजूर झालेल्या अलॉटमेंटनुसार पात्र विद्यार्थ्यांची प्रलंबित शिष्यवृत्तीची रक्कम अदा करण्यासाठी रु.३४,४०,००,०००/- (रुपये चौतीस कोटी चाळीस लक्ष फक्त) इतक्या रक्कमेच्या मर्यादेत खालील अटींच्या अधिन राहून खर्च करण्यास मान्यता देण्यात येत आहे. वितरीत करावयाच्या निधीचा तपशील खालीलप्रमाणे आहे.
# Page 2
शासन निर्णय क्रमांक: अर्थसं-२०२२/प्र.क्र.५२/मशि-३
(रुपये हजारात)
-------------------------------------------------------------------------------------------
| अ.क्र. | उद्दिष्ट | सन २०२२-२३ साठी अर्थसंकल्पीत निधी | वितरीत केलेला निधी | वितरीत करावयाचा निधी |
| १ | ३४, शिष्यवृत्त्या/विद्यावेतन | ८६०००० | ५१६००० | ३४४००० |
-------------------------------------------------------------------------------------------
१. शिष्यवृत्तीची रक्कम पात्र विद्यार्थ्यांच्या महाडिबीटी पोर्टलच्या माध्यमातून बँक खात्यात थेट जमा होईल या दृष्टिने कार्यवाही करावी. खर्च नियमानुसार करण्याची जबाबदारी संचालक, उच्च शिक्षण यांची राहील.
२. या शासन निर्णयाच्या दिनांकापासून १५ दिवसाच्या आत निधीचे वाटप करावे व उपयोगिता प्रमाणपत्र शासनास सादर करावे. याबाबतची जबाबदारी संचालक, उच्च शिक्षण यांची राहील.
२. या बाबीवर होणार खर्च मागणी क्र.डब्ल्यू -०२, २२०२ सर्वसाधारण शिक्षण ८० सर्वसाधारण ८०० इतर खर्च, (०२) संकीर्ण (०२) (०९) राजर्षी छत्रपती शाहू महाराज शिक्षण शुल्क शिष्यवृत्ती योजना (कार्यकम) (२२०२ १४५६) ३४, शिष्यवृत्त्या/विद्यावेतने या तपशीलवार लेखाशिर्षांतर्गत २०२२-२३ या वर्षात मंजूर तरतूदीतून भागविण्यात यावा.
३ हा शासन निर्णय, नियोजन विभागाच्या अनौपचारीक संदर्भ क्र. २९६/१४७१, दिनांक १३/१०/२०२२ व वित्त विभागाच्या अनौपचारीक संदर्भ क्र.९९८/२०२२/व्यय-५, दिनांक १८/१०/२०२२ नुसार प्राप्त झालेल्या मान्यतेस अनुसरुन निर्गमित करण्यात येत असून शासन निर्णय, वित्त विभाग, क्र.अर्थसं २०२२/प्र.क्र.४३/अर्थ-३, दिनांक ०४/०४/२०२२ मधील अटी व शर्तीची पूर्तता होत आहे.