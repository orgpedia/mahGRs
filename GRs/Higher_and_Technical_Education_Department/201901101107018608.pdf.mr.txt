# Page 1
महाडीबीटी पोर्टलवर संस्थांनी नोंदविलेल्या शुल्कामध्ये बदल न करणेबाबत.
महाराष्ट्र शासन
उच्च व तंत्र शिक्षण विभाग,
शासन परिपत्रक क्र. संकीर्ण-२०१८/प्र.क्र.२७८/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : १० जानेवारी, २०१९
वाचा :- १) महाडीबीटी पोर्टलवरील विविध विभागांच्या शिष्यवृत्ती योजनेबाबत मा.मुख्य सचिव यांनी दिनांक २९/१२/२०१८ रोजी आयोजित केलेल्या आढावा बैठकीचे इतिवृत्त.
२) संचालक, तंत्र शिक्षण, मुंबई यांचे पत्र क्र. १८/तंशिसं/डीबीटी
एफआरए / शा. पत्र/२०१९/१२, दिनांक ०७/०१/२०१९
परिपत्रक :
व्यावसायिक अभ्यासक्रमाचे शुल्क निश्चित करण्यासाठी शिक्षण शुल्क समिती अस्तित्वात असताना समितीच्या निर्देशानुसार तंत्र शिक्षण संचालनालयांतर्गत येणाऱ्या अभ्यासक्रमासाठी प्रथम वर्षाचे शुल्क मंजूर झाल्यानंतर शैक्षणिक वर्ष २०१२-२०१३ ते २०१५-१६ या शैक्षणिक वर्षामध्ये व्दितीय वर्षापासून ८ टक्के शुल्क वाढ देण्यात येऊन वाढीव शुल्क अभ्यासक्रम पूर्ण होईपर्यंत लागू होते. सदर वाढ ही शैक्षणिक तसेच विकासात्मक शुल्कामध्ये अपेक्षित होती. शैक्षणिक वर्ष २०१६ १७ पासून महाराष्ट्र विनाअनुदानित खाजगी व्यावसायिक शैक्षणिक संस्था ( प्रवेश व शुल्क याचे विनियमन) अधिनियम, २०१५ नुसार शुल्क नियामक प्राधिकरण अस्तित्वात आल्यानंतर अधिनियमातील कलम १४ (६) नुसार शुल्क नियामक प्राधिकरणाने मान्य केलेले शुल्क त्या शैक्षणिक वर्षात त्या विनाअनुदानित संस्थेत प्रवेश घेणाऱ्या उमेदवारांच्या बाबतीत लागू असून संबंधित संस्थेतील अशा विद्यार्थ्यांचा अभ्यासक्रम पूर्ण होईपर्यंत तेच शुल्क लागू राहणार आहे.
२. आपले सरकार महाडीबीटी पोर्टलमध्ये संस्थांनी भरलेल्या शुल्काची पडताळणी करताना अनेक संस्थांनी तत्कालीन शिक्षण शुल्क समितीच्या निर्देशाप्रमाणे शैक्षणिक शुल्क तसेच विकासात्मक शुल्क यामध्ये शुल्क वाढ घेतलेली नाही. तत्कालीन समितीने / प्राधिकरणाने निर्धारीत केलेल्या शुल्कापेक्षा संस्थांनी भरलेले शुल्क कमी असल्यास सदर शुल्कास प्राधिकरणामार्फत मान्यता दर्शविण्यात आलेली आहे. तथापि, आता अनेक संस्था त्यांनी पोर्टलवर भरलेले शुल्क कमी अथवा चुकीचे असल्याने ते प्राधिकरणाने मागे घ्यावे (Revoke) अथवा नामंजूर करावे (Reject) अशी मागणी करीत आहेत. सद्य:स्थितीत शैक्षणिक वर्ष २०१८-१९ साठी संबंधित शिष्यवृत्ती योजनांसाठी विद्यार्थ्यांनी भरलेल्या ऑनलाईन अर्जाची संस्थाकडून छाननी करुन विभागीय कार्यालयांकडे व विभागीय कार्यालयांकडून छाननी केलेले अर्ज तंत्र शिक्षण
# Page 2
शासन परिपत्रक क्रमांकः संकीर्ण-२०१८/प्र.क्र.२७८/तांशि-४
संचालनालयास प्राप्त होत असून त्यानुसार त्याचे ऑनलाईन देयक तयार करण्याची प्रक्रिया सुरु असून लाभ वितरीत करण्याची कार्यवाही देखील करण्यात आली आहे.
३. वरील वस्तुस्थिती विचारात घेता शैक्षणिक वर्ष २०१८-१९ मध्ये राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत संस्थेने जरी पूर्वीच्या शिक्षण शुल्क समितीने मंजूर केल्याप्रमाणे शैक्षणिक वर्ष २०१६-१७ मध्ये देय असलेली ८ टक्के वाढ विचारात घेऊन महाडीबीटी पोर्टलवर शिक्षण शुल्क भरले नसल्यास त्यामध्ये कोणताही बदल करण्यास परवानगी न देण्याचा शासनाने निर्णय घेतला आहे. मात्र शिष्यवृत्तीचा दुसरा हप्ता वितरीत करण्यापूर्वी ज्या ज्या संस्थांनी शुल्क बदलाबाबत मागणी केली आहे अशा संस्थांनी प्रत्यक्षात विद्यार्थ्यांकडून किती शुल्क घेतले आहे हे विभागीय तंत्र शिक्षण सहसंचालक यांच्याकडून तपासून त्याप्रमाणे प्रत्यक्षात संस्थेने विद्यार्थ्यांकडून घेतलेल्या शुल्काप्रमाणे महाडीबीटी पोर्टलवर बदल करण्याची संधी देण्यात येत आहे. या अनुषंगाने संचालक, तंत्र शिक्षण व सचिव, शुल्क नियामक प्राधिकरण यांनी पुढील कार्यवाही करावी.
# Page 3