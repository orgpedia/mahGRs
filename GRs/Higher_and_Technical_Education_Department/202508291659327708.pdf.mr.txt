# Page 1
सन २०२५-२६ या शैक्षणिक वर्षासाठी । असामान्य परिस्थितीत विशिष्ट विद्याशाखांच्या नवीन अतिरिक्‍त तुकड्यांना जलदगती पद्धतीने मंजुरी देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मान्यता-२०२५/ई-१२९४०३१/मशि-४
हुतात्मा राजगुरु चोक, मादाम कामा रोड
मंत्रालय, मुंबई-४०० ०३२.
दिनांक : २९ ऑगस्ट, २०२५.
वाचा: १. महाराष्ट्र सार्वजनिक विद्यापीठ अधिनियम, २०१६.
२. शासन निर्णय, उच्च व तंत्र शिक्षण विभाग क्र. एनजीसी-२०१७/ (१२८/१७) /मशि-४, दि. ०४ जुले, २०१७.
प्रस्तावना:
महाराष्ट्र सार्वजनिक विद्यापीठ अधिनियम, २०१६ दिनांक ०१ मार्च, २०१७ पासून अंमलात आलेला आहे. उच्च माध्यमिक शालांत परीक्षेमध्ये उत्तीर्ण होण्याचे वाढते प्रमाण व विद्यार्थ्यांचा विशिष्ट अभ्यासक्रमाकडे असलेला कल विचारात घेता, कोणताही विद्यार्थी इच्छित उच्च शिक्षणापासून वंचित राहू नये, हे विचारात घेऊन या अधिनियमातील कलम १०९ (८) मध्ये असामान्य परिस्थितीत विशिष्ट विद्याशाखांच्या अतिरिक्त नवीन तुकड्यांना जलदगती पद्धतीने मान्यता देण्याची तरतूद करण्यात आलेली आहे. सदर तरतूदीस अनुसरुन शेक्षणिक वर्ष २०२५-२६ मध्ये राज्यातील अकृषी विद्यापीठांनी शासनास विशिष्ट विद्याशाखांच्या अतिरिक्‍त नवीन तुकड्यांचे प्रस्ताव सादर केले होते. सदर प्रस्तावांची संदर्भ क्र.२ येथील शासन निर्णय दिनांक १४.०७.२०१७ अन्वये विहीत करण्यात आलेल्या निकषांनुसार तपासणी करण्यात आली. सदर तपासणीअंती विद्यापीठांनी शासनास शिफारशीत केलेल्या विशिष्ट विद्याशाखांच्या अतिरिक्‍त नवीन तुकड्यांच्या प्रस्तावांना जलदगती पद्धतीने मान्यता देण्याची बाब शासनाच्या विचाराधीन होती.
शासन निर्णय: सन २०२५-२६ या शैक्षणिक वर्षामध्ये राज्यातील अकृषी विद्यापीठांनी शासनास शिफारशीत केलेल्या विशिष्ट विद्याशाखांच्या अतिरिक्‍त नवीन तुकड्यांना महाराष्ट्र सार्वजनिक विद्यापीठ अधिनियम, २०१६ मधील कलम १०९ (८) अन्वये शासनास प्राप्त असलेल्या अधिकारानुसार
# Page 2
शासन निर्णय क्रमांकः मान्यता-२०२५/ई-१२९४०३१/मशि-४
अस्तित्वात असलेल्या महाविद्यालयात विवरणपत्र “अ” मध्ये नमुद केल्यानुसार खालील अटी व शर्तीच्या अधिन राहून कायम विनाअनुदान तत्वावर मंजूरी देण्यात येत आहे :
२. अटी व शती :- १) ज्या अनुदानित महाविद्यालयांत, अशा प्रकारे जलदगतीने मान्यता दिलेली अतिरिक्‍त तुकडी मंजूर करण्यात आलेली आहे, त्या तुकडीस कायम विनाअनुदान तत्त्वावर मान्यता दिलेली असल्याने, सदर मान्यतेच्या अनुषंगाने अशा महाविद्यालयांना अनुदान तत्त्वावर शिक्षक व शिक्षकेत्तर कर्मचाऱ्यांची मागणी करता येणार नाही.
२) अस्तित्वात असलेल्या ज्या महाविद्यालयांत अशा प्रकारे जलदगतीने अतिरिक्‍त तुकडी मंजूर करण्यात आलेली आहे, त्या महाविद्यालयांनी संबंधित विभागीय सहसंचालकाकडे ते भविष्यात कोणत्याही परिस्थितीत अनुदानाची मागणी करणार नाहीत, असे रु. ५००/- च्या नॉन ज्युडीशियल स्टॅम्प पेपरवर हमीपत्र सादर करावे.
३) मान्यता मिळालेल्या जलदगती अतिरिक्‍त तुकडीच्या अनुषंगाने महाविद्यालयांनी संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार शिक्षक व शिक्षकेतर कर्मचारी वर्ग नेमणे आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी करावी आणि तदनंतर उपरोक्‍त अट क्र. २ मधील हमीपत्र प्रमाणित करून विद्यापीठास द्यावे.
४) विद्यापीठांनी प्रस्तुत शासन निर्णयाचे अवलोकन केल्याशिवाय, महाविद्यालयाने/संस्थेने सादर केलेले हमीपत्र विभागीय सहसंचालकांनी प्रमाणित केल्याशिवाय तसेच विद्यापीठ अनुदान आयोगाच्या (अँफिलिएशन ऑफ कॉलेजस बाय युनिव्हरसिटीज) रेग्युलेशन, २००९ मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय, संबंधित महाविद्यालयांना तुकडीच्या अनुषंगाने संलग्नीकरण देण्याची कार्यवाही करु नये. विद्यापीठांनी संलग्नतेबाबतचा पूतता अहवाल संचालक, उच्च शिक्षण, महाराष्ट्र राज्य, पुणे ब संबंधित विभागीय सहसंचालक, उच्च शिक्षण यांना पाठवावा.
५) महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
६) अशा प्रकारे जलदगतीने मान्यता दिलेली अतिरिक्‍त तुकडी नैसर्गिक वाढीने पुढे चालू राहील.
मात्र अशा तुकडीस पुढील शैक्षणिक वर्षामध्ये नियमित शासन मान्यता प्राप्त न झाल्यास सदर तुकडीमध्ये प्रथम वर्षाकरीता विद्यार्थी प्रवेशित करता येणार नाही. पुढील शैक्षणिक वर्षाकरिता अशा नियमित अतिरिक्‍त तुकडीकरिता शासनाने विहित केलेल्या निकष व कार्यपद्धतीनुसार नव्याने अर्ज सादर करुन शासन मान्यता घेणे आवश्यक राहील.
पृष्ठ ७ पैकी २
# Page 3
शासन निर्णय क्रमांकः मान्यता-२०२५/ई-१२९४०३१/मशि-४
७) जलदगती अतिरिक्‍त तुकडी ज्या शैक्षणिक वर्षाकरीता मंजूर करण्यात आलेली आहे त्या शैक्षणिक वर्षामध्ये त्या तुकडीमध्ये विद्यार्थी प्रवेशित न झाल्यास तसेच, काही अन्य कारणांमुळे तुकडी सुरु न झाल्यास अशा तुकडीची मान्यता आपोआप रद्द झाली असे समजण्यात येईल.
८) संबधित विद्यापीठाने ब विभागीय सहसंचालकांनी मंजूर करण्यात आलेल्या जलदगती अतिरिक्‍त तुकडीचा नियतकालिक आढावा घेऊन सदर जलदगती अतिरिक्‍त तुकडीमध्ये मंजुर विद्यार्थी संख्येच्या ५०% किंबा त्यापेक्षा कमी विद्यार्थी दिसून आल्यास सदर जलदगती अतिरिक्‍त तुकडीची मान्यता रद्द समजून तसे आदेश विभागीय सहसंचालकांनी काढावेत आणि ते शासन व संबंधित विद्यापीठाकडे पाठवावेत.
९) शासन निर्णय दिनांक १९.०६.१९९५ मधील अतिरिक्‍त तुकडीबाबतचे विद्यार्थीसंख्येचे निकष तसेच सर्व नियमित तुकड्यांमध्ये १०० टक्‍के विद्यार्थी प्रवेशित झाल्याची खातरजमा संबंधित सहसंचालक यांनी करावी व त्यानंतरच सदर अतिरिक्‍त तुकडीस नाहरकत प्रमाणपत्र देण्यात यावे.
३. ज्या महाविद्यालयांनी जलदगती अतिरिक्‍त तुकडीच्या मागणीच्या अनुषंगाने पुढील ६ महिन्यात शासनाने नियमित तुकडीकरीता विहित केलेल्या निकषांची पुर्तता करण्यात येईल, असे हमीपत्र विद्यापीठाकडे सादर केलेल्या अर्जासोबत जोडलेले आहे, त्या महाविद्यालयांनी पुढील ६ महिन्यात या निकषांची पूर्तता करण्यात आल्यानंतर पूर्ततेचे प्रमाणपत्र विद्यापीठामार्फत (निकष पूर्ण केल्याचे विद्यापीठाने प्रमाणित करुन) शासनाकडे सादर करणे आवश्यक राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7