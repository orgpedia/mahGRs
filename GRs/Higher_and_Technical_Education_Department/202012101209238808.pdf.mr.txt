# Page 1
कला संचालनालयाच्या नियंत्रणाखालील शासकीय कला महाविद्यालयांमधील अधिष्ठाता या संवर्गाला सातव्या वेतन आयोगानुसार सुधारित वेतन संरचना लागू करण्याबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्र. एडीआर - २०१९/प्र.क्र. १२४/तांशि६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०००३२.
दिनांक : १० डिसेंबर, २०२०.
वाचा : १) वित्त विभाग शासन निर्णय वेपुर-२०१८/प्र.क्र.४४/सेवा-९, दिनांक १ जानेवारी, २०१९
२) वित्त विभाग अधिसूचना क्रमांक वेपुर-२०१९/प्र.क्र. १/सेवा-९,
दिनांक ३० जानेवारी, २०१९
३) वित्त विभाग परिपत्रक क्रमांक वेपुर-२०१९/प्र.क्र.८/सेवा-९,
दिनांक २० फेब्रुवारी,२०१९
४) उच्च व तंत्र शिक्षण विभागाचा शासन निर्णय क्रमांक संकीर्ण-२०१८/प्र.क्र.५६/विशि-१ दिनांक ८ मार्च,२०१९
५) वित्त विभाग परिपत्रक क्रमांक वेपुर-२०१९/प्र.क्र.८/सेवा -९ दिनांक ३० मे,२०१९ ६)संचालक, कला संचालनालय, महाराष्ट्र राज्य यांचे पत्र क्र. डिओओ
२०१९/तीन/०४०६, दिनांक ५ मार्च, २०१९.
प्रस्तावना : सातव्या केंद्रीय वेतन आयोगाच्या शिफारशीसंदर्भातील केंद्र शासनाचे निर्णय विचारात घेवून राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याच्या दृष्टीने शिफारशी करण्यासाठी श्री. के. पी. बक्षी, सेवानिवृत्त अप्पर मुख्य सचिव यांच्या अध्यक्षतेखाली राज्य वेतन सुधारणा समिती,२०१७ स्थापन करण्यात आली होती. सदर समितीने केलेल्या शिफारशी काही फेरफारांसह स्वीकृत करण्याचा निर्णय वित्त विभागाचा शासन निर्णय वेपुर-२०१८/प्रक्र ४४/सेवा-९ दिनांक १ जानेवारी, २०१९ अन्वये घेण्यात आला आहे.
०२. राज्य शासकीय कर्मचाऱ्यांना ७ वा वेतन आयोग लागू करण्यासाठी वित्त विभाग अधिसूचना क्रमांक वेपुर २०१९/प्रक्र १/सेवा-९ दिनांक ३० जानेवारी, २०१९ अन्वये महाराष्ट्र नागरी सेवा (सुधारित वेतन) नियम,२०१९ अधिसूचित करण्यात आले असून सदर नियम दिनांक १ जानेवारी, २०१६ पासून लागू करण्यात आले आहेत.
सदर अधिसूचनेतील पृष्ठ क्र. ११५-११६ वर कला संचालनालयाच्या आस्थापनेवरील पदनामांचा समावेश आहे.
तथापि, अधिष्ठाता या पदाच्या ६ व्या वेतन आयोगातील वेतनश्रेणींना अनुसरुन ७ व्या आयोगात प्रस्तावित वेतनश्रेणीसंदर्भात संभ्रम असल्यामुळे सदर पदांचा समावेश उक्त दिनांक ३० जानेवारी,२०१९ च्या अधिसूचनेत करण्यात आला नव्हता.
०३. वित्त विभागाचे परिपत्रक क्रमांक वेपुर-२०१९/प्रक्र ८ / सेवा -९ दिनांक २० फेब्रुवारी, २०१९ अन्वये वेतननिश्चितीबाबतची सविस्तर कार्यपध्दती विहित करण्यात आली आहे. तसेच, दिनांक ३० मे, २०१९ च्या परिपत्रकान्वये राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू असलेल्या कर्मचाऱ्यांच्या थकबाकी प्रदानासंबंधी स्पष्टीकरण देण्यात आले आहे.
# Page 2
शासन निर्णय क्रमांक: एडीआर - २०१९/प्र.क्र. १२४/तांशि ६,
कला संचालनालयाच्या नियंत्रणाखालील शासकीय कला महाविद्यालयांमधील अधिष्ठाता संवर्गाला ७ व्या वेतन आयोगानुसार वेतन संरचना मंजूर करण्याची तसेच “पे मॅट्रीक्स स्तर” मंजूर करण्याची बाब शासनाच्या विचाराधीन होती, त्यानुसार पुढीलप्रमाणे निर्णय घेण्यात आला आहे.
शासन निर्णय: ०१. कला संचालनालयाच्या नियंत्रणाखालील शासकीय कला महाविद्यालयांमधील अधिष्ठाता या संवर्गास खालील विवरणपत्रात दर्शविल्याप्रमाणे सातव्या वेतन आयोगानुसार दिनांक १ जानेवारी, २०१६ पासून सुधारित वेतन संरचना लागू करण्यास शासन मंजूरी देण्यात येत आहे. सुधारित वेतन संरचनेतील वेतननिश्चिती संदर्भाधीन क्रमांक २ येथे नमूद शासन अधिसूचना दिनांक ३० जानेवारी, २०१९ आणि संदर्भाधीन क्रमांक ३ येथे नमूद शासन परिपत्रक दिनांक २० फेब्रुवारी, २०१९ आणि त्यानुषंगाने निर्गमित केलेल्या आदेशांनुसार करावी.
-----------------------------------------------------------------------------------------------------------------
| अ.क्र. | पदनाम | विद्यमान वेतनश्रेणी व असल्यास विशेष वेतन | सुधारित वेतनसंरचना |
|  |  | वेतन बँड (रुपये) | ग्रेड वेतन (रुपये) |  |
| १ | २ | ३ | ४ | ५ |
| १ | अधिष्ठाता | १५६००-३९१०० | ८६०० | Academic Level 13 A (131400-217100) with rationalized entry pay of Rs.131400 (UGC) |
-----------------------------------------------------------------------------------------------------------------
०२. सुधारित वेतन संरचनेनुसार वेतननिश्चिती स्वीकारण्यासाठी शासकीय कला महाविद्यालयामधील अधिष्ठाता या पदावरील कर्मचारी, हे आदेश निर्गमित झाल्याच्या दिनांकापासून १ महिन्याच्या आत, या शासन निर्णयासोबत जोडलेल्या जोडपत्र- एक येथील नमुन्यात विकल्प देतील. तसेच, जोडपत्र-दोन मधील नमुन्यात बंधपत्र सादर करतील. विकल्प विहित मुदतीत प्राप्त झाले नाही तर, कर्मचाऱ्याने दिनांक १ जानेवारी, २०१६ रोजी व त्याच दिवसापासून सुधारित वेतन संरचनेची निवड केली आहे, असे समजण्यात येईल. अशा प्रकरणी कार्यालय प्रमुख अशा कर्मचाऱ्याकडून या शासन निर्णयासोबतच्या जोडपत्र- दोनमधील नमुन्यातील बंधपत्र करून घेतील.
०३. सुधारित वेतन संरचना वेतन अदा करण्याच्या नियमाबाबत काही शंका उपस्थित झाल्यास त्याबाबतची प्रकरणे कला संचालक, कला संचालनालय, महाराष्ट्र राज्य मुंबई यांच्याकडे सादर करावीत. आवश्यकता भासल्यास कला संचालकांनी अशी प्रकरणे शासनास सादर करावीत.
०४. सातव्या वेतन आयोगानुसार सुधारित वेतनश्रेण्या लागू केल्यामुळे होणारा अतिरिक्त खर्च मागणी क्रमांक डब्ल्यू ४, २२०५ - कला व संस्कृती, १०१ ललित कला शिक्षण, (०२) शासकीय कला संस्था, (०२)(०१) शासकीय कला संस्था (अनिवार्य), ०१- वेतन (२२०५ ००३७) या लेखाशिर्षाखाली खर्ची घालावा व त्या लेखाशिर्षाखाली मंजूर अनुदानातून भागवावा. कला संचालक, कला संचालनालय, महाराष्ट्र राज्य मुंबई यांनी सुधारित अंदाज तयार करताना सदर अतिरिक्त खर्च विचारात घ्यावा.
पृष्ठ ६ पैकी २
# Page 3
शासन निर्णय क्रमांक: एडीआर - २०१९/प्र.क्र. १२४/तांशि ६,
०५. दिनांक १ जानेवारी, २०१६ रोजी सेवेत असलेल्या सर्व कर्मचाऱ्यांच्या बाबतीत वेतनाची थकबाकी प्रदान करण्याची कार्यवाही वित्त विभागाच्या दिनांक २० फेब्रुवारी, २०१९ परिपत्रकातील नियम १४ मधील तरतूदी तसेच, वित्त विभाग परिपत्रक वेपुर-२०१९/प्र.क्र.८/सेवा -९ दिनांक ३० मे,२०१९ मधील तरतुदीनुसार करावी.
हा शासन निर्णय वित्त विभागाच्या सहमतीने त्यांचा अनौपचारिक संदर्भ क्र. २०५/२०२०/सेवा-९ दिनांक ३ सप्टेंबर,२०२० अन्वये निर्गमित करण्यात येत आहे.
# Page 4
# Page 5
# Page 6