# Page 1
प्राचार्य, शासकीय तंत्रनिकेतने व तत्सम संस्था महाराष्ट्र तंत्रनिकेतन शिक्षक सेवा गट-अ यांच्या बदल्या-२०१९.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः बदली -४३१९/प्र.क्र.४९/१९/तांशि-७
मंत्रालय, मुंबई- ४०० ०३२.
दिनांक:०५ जुलै, २०१९
शासन आदेश : महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम-२००५ मधील नियम ४ (४) (दोन) व ४(५) नुसार बदली करण्यास सक्षम असलेल्या प्राधिकाऱ्याच्या मान्यतेने महाराष्ट्र तंत्रनिकेतन शिक्षक सेवा गट-अ या सेवेतील प्राचार्य, शासकीय तंत्रनिकेतन व तत्सम संस्था या संवर्गातील बदल्या खालील प्रमाणे करण्यात येत आहेत.
------------------------------------------------------------------------------------------------------
|  | अनु. |  |  | प्राचार्यांचे नांव व सध्या कार्यरत |  |  | बदलीनंतरची पदस्थापना |  |  | अभिप्राय |  |
| क्रमांक | असलेल्या संस्थेचे नांव |  |  |
|  | १ |  |  | २ |  |  | ३ |  |  | ४ |  |
| १ | श्री. विठ्ठल श्रीरंग बांदल, शासकीय तंत्रनिकेतन, कराड | शासकीय तंत्रनिकेतन, पुणे | विनंती बदली |
| २ | श्री. दिलीप रामकृष्ण नंदनवार, शासकीय तंत्रनिकेतन, पुणे | शासकीय तंत्रनिकेतन, नागपूर | प्रशासकीय बदली |
| ३ | श्री. चंद्रशेखर श्रीराम थोरात, शासकीय तंत्रनिकेतन, नागपूर | शासकीय तंत्रनिकेतन, जालना | प्रशासकीय बदली |
------------------------------------------------------------------------------------------------------
०२. प्रशासकीय कारणास्तव बदली झालेल्या प्राचार्यांना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहिल. विनंती बदली असलेल्या प्राचार्यांना पदग्रहण अवधी, प्रवास भत्ता व दैनिक भत्ता अनुज्ञेय राहणार नाही.
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरीता खालील सूचनांचे काटेकोरपणे पालन करावे.
(१) बदलीबाबतचे आदेश प्राप्त झाल्यानंतर संबंधित प्राचार्यांनी सध्या कार्यरत असलेल्या संस्थेमधून तात्काळ कार्यमुक्त होऊन बदली झालेल्या संस्थेत रुजू व्हावे. सर्व प्राचार्यांनी पर्यायी प्राचार्य हजर होण्याची वाट न पाहता संस्थेतील ज्येष्ठ विभाग प्रमुख/अध्यापक यांच्याकडे प्रभार सोपवून बदली झालेल्या संस्थेच्या ठिकाणी तात्काळ रुजू व्हावे.
(२) पदस्थापनेत बदल करण्यासंबंधीच्या कोणत्याही विनंतीची दखल घेण्यात येणार नाही. बदलीच्या आदेशात बदल करुन घेण्यासाठी कोणत्याही प्राचार्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास असे अधिकारी शिस्तभंगविषयक कारवाईस पात्र ठरतील.
(३) बदली झालेल्या प्राचार्यांची कोणतीही रजा प्रशासकीय विभागाच्या पुर्वमान्यतेशिवाय मंजूर करण्यात येवू नये.
(४) सदर बदल्यांची अंमलबजावणी प्रभावीपणे होणे गरजेचे असल्यामुळे बदली झालेल्या सर्व प्राचार्यांचे कार्यमुक्ततेच्या दिनांकापर्यंतचे अथवा जास्तीत जास्त दिनांक १५ जुलै, २०१९ पर्यंतचे वेतन ते सध्या कार्यरत असलेल्या संस्थेने काढावे. त्यानंतरचे वेतन कोणत्याही परिस्थितीत बदलीपूर्वीच्या संस्थेकडून काढण्यात येवू नये. सदर वेतन संबंधित प्राचार्य बदलीच्या संस्थेत रुजु झाल्यानंतर बदलीनंतरच्या संस्थेने काढावे. दिनांक १६ जुलै, २०१९ पासूनचे वेतन बदलीपूर्वी कार्यरत असलेल्या संस्थेतील आहरण व संवितरण अधिकाऱ्याने अदा केल्यास त्यांना व्यक्तीश: जबाबदार धरण्यात येईल.
# Page 2
शासन आदेश क्रमांकः बदली -४३१९/प्र.क्र.४९/१९/तांशि-७
(५) हे आदेश तात्काळ अंमलात येतील. जे प्राचार्य त्यांच्या पदस्थापनेच्या ठिकाणी हजर होणार नाहीत त्यांचे विरूध्द संचालक, तंत्रशिक्षण यांनी वेळीच प्रशासकीय कारवाई सुरू करावी व आवश्यकतेनुसार प्रस्ताव शासनाच्या मान्यतेसाठी सादर करावा. तसेच याबाबत कार्यपालन अहवाल या आदेशाच्या दिनांकापासून ०१ महिन्यात संचालक, तंत्रशिक्षण संचालनालय यांनी न चुकता या विभागास कळवावा.