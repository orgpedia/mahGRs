# Page 1
मुंबई मराठी ग्रंथसंग्रहालयातील दुर्मिळ ग्रंथ व हस्तलिखितांचे डिजिटायझेशन करणे या योजनेस प्रशासकीय मान्यता देणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-मराग्रं-२०२०/प्र.क्र.९६/२०२०/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २७ मे, २०२१.
वाचा : ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३४/मुंमग्रंमु/२०२१-२२/२४९/दि.०९.०४.२०२१.
प्रस्तावना : मुंबई मराठी ग्रंथसंग्रहालय, दादर (पूर्व), मुंबई-४०० ०१४ या ग्रंथालयाची स्थापना दि. ०१ ऑगस्ट, १८९८ साली झाली आहे. सद्यस्थितीत सदर ग्रंथालय शासनमान्य “जिल्हा –अ” वर्ग ग्रंथालय म्हणून कार्यरत आहे. मुंबई मराठी ग्रंथसंग्रहालयामध्ये ग्रंथ संख्या १,९३,४०० इतकी असून दोलामुद्रिते ५,००० आहेत. सदर ग्रंथालयामध्ये हस्तलिखित पोथ्या, विविध लेखकांचे साहित्य, हस्ताक्षरे यांचा संग्रह असून त्यांचे जतन, संरक्षण व संवर्धन करणे आवश्यक आहे. मा. वित्त मंत्री यांनी दि. ०६ मार्च, २०२० रोजी केलेल्या अर्थसंकल्पिय भाषणामध्ये मुंबई मराठी ग्रंथसंग्रहालय या संस्थेस त्यांच्याकडील दुर्मिळ ग्रंथ व हस्तलिखितांचे डिजिटायझेशन करण्यासाठी रु.५.०० कोटी विशेष अनुदान देण्याची घोषणा केली आहे. यानुषंगाने ग्रंथालय संचालनालयाकडून संदर्भाधिन पत्रान्वये प्राप्त प्रस्तावास अनुसरुन “ मुंबई मराठी ग्रंथसंग्रहालयातील दुर्मिळ ग्रंथ व हस्तलिखितांचे डिजिटायझेशन करण्यासाठी रु. ५.०० कोटी निधी उपलब्ध करुन देण्यास प्रशासकीय मान्यता देण्याची बाब शासनाच्या विचाराधिन होती.
शासन निर्णय : मुंबई मराठी ग्रंथसंग्रहालयातील दुर्मिळ ग्रंथ व हस्तलिखितांचे डिजिटायझेशन करण्यासाठी रु. ५.०० कोटी निधी उपलब्ध करुन देण्यास प्रशासकीय मान्यता देण्यात येत आहे.
२. सदर शासन निर्णय वित्त विभागाच्या अनौपचारिक संदर्भ क्र.४४६/व्यय-५/दि.१२.०५.२०२१ अन्वये प्राप्त सहमतीस अनुसरुन निर्गमित करण्यात येत आहे.
# Page 2