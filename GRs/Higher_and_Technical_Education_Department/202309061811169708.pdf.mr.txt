# Page 1
शासकीय अभियांत्रिकी महाविद्यालय, कोल्हापूर या संस्थेकरिता आहरण व संवितरण अधिकारी घोषित करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. प्रतिनि २०२३/प्र.क्र.(११०/२३) / तांशि-१,
४ था मजला, मंत्रालय (विस्तार),
हुतात्मा राजगुरू चौक, मादाम कामा मार्ग,
मुंबई ४०० ०३२
दिनांक : ०६ सप्टेंबर, २०२३
संदर्भ: १. शासन निर्णय उच्च व तंत्र शिक्षण विभाग क्र. मान्यता २०२२/प्र.क्र.२०२/तांशि-४, दिनांक २७.०३.२०२३
२. संचालक, तंत्र शिक्षण संचालनालय, महाराष्ट्र राज्य यांचे पत्र क्र.४/आस्था/ आहरण व संवितरण अधिकारी/२०२३/४६४, दिनांक ११ जुलै, २०२३
प्रस्तावना: दिनांक २७.०३.२०२३ रोजीच्या शासन निर्णयान्वये शैक्षणिक वर्ष २०२३-२४ पासून शासकीय अभियांत्रिकी महाविद्यालय, कोल्हापूर सुरू करण्यास मान्यता देण्यात आली आहे. तसेच, सदर महाविद्यालयाकरिता टप्प्याटप्प्याने पदे मंजूर करण्यात आली आहेत.
संचालक, तंत्र शिक्षण संचालनालय, महाराष्ट्र राज्य यांनी संदर्भ क्र. २ येथील पत्रान्वये शासकीय अभियांत्रिकी महाविद्यालय, कोल्हापूर या नवनिर्मित संस्थेकरिता आहरण व संवितरण अधिकारी घोषित करण्याबाबत प्रस्ताव सादर केला होता. त्यानुसार, सन २०२३-२४ या शैक्षणिक वर्षापासून सुरू करण्यात आलेल्या शासकीय अभियांत्रिकी महाविद्यालय, कोल्हापूर या संस्थेकरिता आहरण व संवितरण अधिकारी घोषित करण्याची बाब शासनाच्या विचाराधीन होती.
शासन निर्णय:
महाराष्ट्र कोषागार अधिकार नियम, १९६८ मधील नियम १५६ अन्वये प्रदान करण्यात आलेल्या अधिकारांन्वये “प्राचार्य, शासकीय अभियांत्रिकी महाविद्यालय, कोल्हापूर” यांना आहरण व संवितरण अधिकारी घोषित करण्यात येत आहे.