# Page 1
उच्च शिक्षण संचालनलयाच्या आस्थापनेवरील अधिक्षक, महाराष्ट्र शिक्षण सेवा, गट-ब सेवाप्रवेशोत्तर प्रशिक्षण व परिक्षेचे आयोजन करणे
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : सेप्रप-२०१९/प्र.क्र.२३६/म.शि.-१,
मादाम कामा मार्ग, हुतात्मा राजगुरू चौक,
मंत्रालय, मुंबई -४०० ०३२.
दिनांक : : २१ नोव्हेंबर, २०२२.
शासन परिपत्रक : शिक्षण विभाग राजपत्रित अधिकारी (शिक्षण संचालक यांच्या अंतर्गत) विभागीय परिक्षा नियम, १९७९ मधील तरतुदीनुसार, सरळसेवेने नियुक्त झालेल्या अधिक्षक, महाराष्ट्र शिक्षण सेवा, गट-ब संवर्गातील कनिष्ठ प्रशासन अधिकारी/अधिक्षक/प्रबंधक यांच्या सन २०२२ च्या विभागीय परिक्षेसाठी एक आठवड्याचा प्रशिक्षण कार्यक्रम माहे डिसेंबर, २०२२ च्या पहिल्या आठवड्यात व विभागीय परिक्षा माहे जानेवारी, २०२३ च्या पहिल्या आठवड्यात एका दिवशी २ पेपर याप्रमाणे २ दिवस आयोजित करावयाची
आहे. सदर प्रशिक्षण आणि परीक्षेसाठी प्रथमच बसण्यास पात्र असलेल्या उमेदवारांचे विहित नमुन्यातील अर्ज या परिपत्रकान्वये मागविण्यात येत आहेत.
२. सदर परिपत्रक सर्व संबंधित अधिक्षक, महाराष्ट्र शिक्षण सेवा, गट-ब संवर्गातील अधिकाऱ्यांच्या (कनिष्ठ प्रशासन अधिकारी/अधिक्षक/प्रबंधक) (प्रतिनियुक्तीवर / रजेवर असलेल्या अधिकाऱ्यांसह) त्वरित निदर्शनास आणावे व त्यांची स्वाक्षरी घेऊन ते कागदपत्र अभिलेखात जतन करुन ठेवावेत. संबंधित अधिकाऱ्यांना सदर विभागीय परिक्षेच्या प्रशिक्षण वर्गाचा लाभ फक्त एकदाच घेता येईल, ही बाब त्यांच्या
निदर्शनास आणण्यात यावी. याबाबतची संपूर्ण जबाबदारी उच्च शिक्षण संचालनालयाची राहील.
३. सदर विभागीय परिक्षेसाठी १०० गुणांच्या ४ प्रश्नपत्रिका असून, प्रश्नपत्रिकानिहाय अभ्यासक्रम यासोबत जोडला आहे.
४. सदर प्रशिक्षण आणि परीक्षेसाठी सादर करावयाच्या अर्जाचा नमुना सोबतच्या प्रपत्र “अ” प्रमाणे राहील. उच्च शिक्षण संचालनालय व अधिनस्त कार्यालयातील जे अधिक्षक, महाराष्ट्र शिक्षण सेवा, गट-ब संवर्गातील कनिष्ठ प्रशासन अधिकारी / अधिक्षक / प्रबंधक सन २०२२ च्या विभागीय परीक्षेस पहिल्यांदाच
बसण्यास पात्र असून ज्यांचे प्रशिक्षण अद्याप झालेले नाही, अशा अधिकाऱ्यांचे विहित नमुन्यातील अर्ज प्रमाणित करुन, उच्च शिक्षण संचालनालयाने दिनांक २५ नोव्हेंबर, २०२२ पर्यंत शासनास सादर करावेत.
विहित नमुन्यातील अर्जात उमेदवाराने आपले संपूर्ण नाव, नियुक्ती दिनांक, कार्यालयाचे नाव इत्यादी तपशील अचूक नमूद करावा. सदर अर्जामध्ये उमेदवाराने भरलेली माहिती बरोबर असल्याची उच्च शिक्षण संचालनालयाने खात्री करावी.
५. सदर विभागीय परिक्षेच्या प्रशिक्षणाचे आयोजन माहे डिसेंबर, २०२२ महिन्याच्या पहिल्या आठवड्यामध्ये व विभागीय परिक्षेचे आयोजन माहे जानेवारी, २०२३ च्या पहिल्या आठवड्यात करण्याचे नियोजित आहे.
# Page 2
शासन परिपत्रक क्रमांकः सेप्रप-२०१९/प्र.क्र.२३६/म.शि.-१
# Page 3
# Page 4
# Page 5