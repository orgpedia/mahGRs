# Page 1
व्यावसायिक अभ्यासक्रमांमध्ये केंद्रीभूत प्रवेश प्रक्रीयेव्दारे प्रवेश घेणाऱ्या आर्थिकदृष्टया दुर्बल घटकातील (EBC) ज्या विद्यार्थ्यांच्या कुटुंबाचे (दोन्ही पालकांचे एकत्रित) वार्षिक उत्पन्न रुपये ६.०० लाखापर्यंत आहे अशा विद्यार्थ्यासाठी डॉ. पंजाबराव देशमुख वसतीगृह निर्वाह भत्ता विस्तारीत योजना सुरु करण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय: संकीर्ण-२०१७/प्र.क्र.४०७/तांशि-४
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०००३२.
दिनांक :-२२ फेब्रुवारी, २०१८
वाचा : १) शासन निर्णय, उच्च व तंत्रशिक्षण विभाग, क्र. टीईएम-२०१६/प्र.क्र.५०१/तांशि-४, दिनांक १३ ऑक्टोबर, २०१६ २) शासन निर्णय, उच्च व तंत्रशिक्षण विभाग, क्र. टीईएम-२०१६/प्र.क्र.५५९/तांशि-४, दिनांक १५ एप्रिल, २०१७ ३) शासन निर्णय, उच्च व तंत्रशिक्षण विभाग, क्र. टीईएम-२०१६/प्र.क्र.५५९/तांशि-४, दिनांक २१ जून, २०१७ ४) शासन निर्णय, उच्च व तंत्रशिक्षण विभाग, क्र. टीईएम-२०१६/प्र.क्र.५५९/तांशि-४, दिनांक ११ ऑगस्ट, २०१७ ५) शासन निर्णय, उच्च व तंत्रशिक्षण विभाग, क्र. टीईएम-२०१६/प्र.क्र.५५९/तांशि-४, दिनांक १३ सप्टेंबर, २०१७ ६) शासन निर्णय, उच्च व तंत्रशिक्षण विभाग, क्र.संकीर्ण-२०१७/प्र.क्र.३३२/तांशि-४, दिनांक ७ ऑक्टोबर,२०१७ ७) शासन शुध्दिपत्र, उच्च व तंत्रशिक्षण विभाग, क्र.संकीर्ण-२०१७/प्र.क्र.३३२/तांशि-४, दिनांक १३ नोव्हेंबर, २०१७ ८) शासन निर्णय, सामाजिक न्याय व विशेष सहाय्य विभाग, क्र. सीबीसी-१०/२०१७/ प्र.क्र.१९६/मावक, दिनांक ४ ऑक्टोबर, २०१७ प्रस्तावना : राज्यातील मान्यताप्राप्त शासकीय, शासन अनुदानित, विनाअनुदानित आणि कायम विनाअनु दानित महाविद्यालये/तंत्रनिकेतनांमध्ये शासनाने निर्धारित केलेल्या निवडक अभ्यासक्रमांसाठी प्रवेश घेणाऱ्या, आर्थिकदृष्टया दुर्बल घटकातील ज्या विद्यार्थ्यांच्या कुटुंबाचे (दोन्ही पालकांचे एकत्रित) वार्षिक उत्पन्न रु.६.०० लक्ष किंवा त्यापेक्षा कमी आहे अशा विद्यार्थ्यांना शासनाने संदर्भ क्र. १ येथील दिनांक १३ ऑक्टोबर, २०१६ च्या शासन निर्णयान्वये राजर्षी
# Page 2
शासन निर्णय क्रमांक: संकीर्ण-२०१७/प्र.क्र.४०७/तांशि-४
छत्रपती शाहू महाराज शिक्षण शुल्क प्रतिपूर्ती योजना शैक्षणिक वर्ष २०१६-१७ पासून सुरु केली आहे. तसेच सदरच्या निवडक व्यावसायिक अभ्यासक्रमांना प्रवेश घेणाऱ्या विद्यार्थ्यांपैकी ज्या विद्यार्थ्यांचे पालक अल्पभूधारक शेतकरी किंवा नोंदणीकृत मजूर आहेत अशा विद्यार्थ्यांना वसतिगृहाअभावी व्यावसायिक अभ्यासक्रम पूर्ण करण्यास व्यत्यय येऊ नये यासाठी शासनाने संदर्भ क्र. १ येथील दिनांक १३ ऑक्टोबर, २०१६ च्या शासन निर्णयान्वये डॉ. पंजाबराव देशमुख वसतीगृह निर्वाह भत्ता योजना देखील शैक्षणिक वर्ष २०१६-१७ पासून कार्यान्वित केली आहे.
२. याशिवाय दिनांक ७ ऑक्टोबर, २०१७ च्या शासन निर्णयाव्दारे ज्या विद्यार्थ्यांचे पालक अल्प भूधारक शेतकरी / नोंदणीकृत मजूर नाहीत, परंतु ज्या विद्यार्थ्यांच्या कुटुंबाचे (दोन्ही पालकांचे एकत्रित) वार्षिक उत्पन्न रुपये १.०० लाख किंवा त्यापेक्षा कमी आहे, अशा विद्यार्थ्यांना प्रचलित व नव्याने समाविष्ट करण्यात आलेल्या निवडक व्यावसायिक अभ्यासक्रमांसह बिगर व्यावसायिक आणि उच्च माध्यमिक (इयत्ता ११ वी/ १२ वी) अभ्यासक्रमांसाठी काही निश्चित दराने निर्वाहभत्ता अदा करण्यास मान्यता देण्यात आली आहे.
३. मराठा आरक्षणासंदर्भात मा. मंत्री, महसूल, मदत व पुनर्वसन, सार्वजनिक बांधकाम (सार्वजनिक उपक्रम वगळून) यांच्या अध्यक्षतेखालील मंत्रिमंडळ उपसमितीच्या दिनांक ३१/१०/२०१७ व दिनांक ०७/११/२०१७ रोजी आयोजित बैठकीत घेतलेल्या निर्णयास अनुसरुन रुपये ६.०० लाखापर्यंत वार्षिक उत्पन्न असलेल्या आर्थिकदृष्टया दुर्बल घटकातील विद्यार्थ्यांसाठी (अल्पभूधारक शेतकरी/नोंदणीकृत मजूर वगळून) वसतिगृह निर्वाह भत्ता विस्तारीत योजना लागू करण्याची बाब शासनाच्या विचाराधीन होती.
शासन निर्णय : राज्यातील मान्यताप्राप्त शासकीय, शासन अनुदानित, विनाअनुदानित आणि कायम विनाअनुदानित महाविद्यालये / तंत्रनिकेतनांमध्ये शासनाने निर्धारित केलेल्या व्यावसायिक अभ्यासक्रमांसाठी केंद्रीभूत प्रवेश प्रक्रीयेव्दारे प्रवेश घेणाऱ्या आर्थिकदृष्टया दुर्बल घटकातील ज्या विद्यार्थ्यांच्या कुटुंबाचे (दोन्ही पालकांचे एकत्रित) वार्षिक उत्पन्न रुपये ६.०० लाखापर्यंत आहे, अशा विद्यार्थ्यांकरीता डॉ.पंजाबराव देशमुख वसतीगृह निर्वाहभत्ता विस्तारीत योजना शैक्षणिक वर्ष २०१८-१९ पासून सुरु करण्यास शासनाची मान्यता देण्यात येत आहे. या योजनेंतर्गत पात्र प्रतिविद्यार्थी प्रतिवर्ष शहरी भागांसाठी (मुंबई व पुणे महानगर प्रादेशिक क्षेत्रातील सर्व शहरे, औरंगाबाद, नागपूर इत्यादी) रुपये १०.०००/- व इतर शहरे / ग्रामीण भागासाठी रुपये ८०००/ याप्रमाणे निर्वाहभत्त्याची रक्कम विद्यार्थ्याना देण्यास मान्यता देण्यात येत आहे. तसेच मुंबई सार्वजनिक विश्वस्त कायदा, १९५० व संस्था नोंदणी कायदा, १८६० अंतर्गत नोंदणीकृत संस्था वसतिगृह चालविण्यासाठी तयार असल्यास त्या संस्थेलादेखील याच दराने निर्वाहभत्ता विद्यार्थ्यांमार्फत देण्यात यावा.
पृष्ठ ८ पैकी २
# Page 3
शासन निर्णय क्रमांकः संकीर्ण-२०१७/प्र.क्र.४०७/तांशि-४
२. या वसतिगृह निर्वाह भत्ता योजनेच्या सर्वसाधारण अटी व शर्ती खालीलप्रमाणे राहतील:
१) ज्या विद्यार्थ्यांच्या कुटुंबाचे वार्षिक उत्पन्न ( दोन्ही पालकांचे एकत्रित ) रुपये ६.०० लाखापर्यंत आहे अशा केवळ व्यावसायिक अभ्यासक्रमांकरीता गुणवत्तेनुसार प्रवेश घेणाऱ्या विद्यार्थ्यांकरीता वसतिगृह निर्वाहभत्ता योजना लागू करण्यात यावी.
२) हे व्यावसायिक अभ्यासक्रम प्रचलित तसेच संदर्भ क्र.६) वरील दिनांक ७ ऑक्टोबर, २०१७ च्या शासन निर्णयामध्ये नमूद केल्याप्रमाणे व्यवस्थापन कोटयामध्ये अथवा खाजगी अभिमत विद्यापीठामध्ये प्रवेश घेणाऱ्या विद्यार्थ्यांकरीता ही निर्वाहभत्ता योजना अनुज्ञेय राहणार नाही.
३) या योजनेंतर्गंत महानगरासाठी ( मुंबई व पुणे महानगर प्रादेशिक विकास प्राधिकरण क्षेत्रातील सर्व शहरे, औरंगाबाद, नागपूर इत्यादी) व इतर शहरे / ग्रामीण भागासाठी प्रति विद्यार्थी प्रति वर्षी अनुक्रमे रुपये १०,०००/- व रुपये ८,०००/- इतका निर्वाह भत्ता देण्यात यावा.
४) या योजनेंतर्गत रुपये १.०० लाखपर्यंत उत्पन्न असलेल्या विद्यार्थ्यांकरीता निर्वाहभत्त्याचा लाभ देण्याकरीता संख्येची कोणतीही मर्यादा असणार नाही. मात्र रुपये १.०० लाख ते रुपये ६.०० लाख उत्पन्न मर्यादा असलेल्या विद्यार्थ्यांकरीता प्रत्येक जिल्ह्यासाठी लाभार्थी विद्यार्थ्यांची कमाल संख्या ५०० इतकी निश्चित करण्यात येत आहे. त्यापैकी ३३% इतक्या जागा विद्यार्थिंनीकरीता राखीव ठेवण्यात याव्यात. पुरेशा विद्यार्थिंनी उपलब्ध न झाल्यास रिक्त राहणाऱ्या जागा त्याच जिल्ह्यातील विद्यार्थ्यांकरीता उपयोगात आणण्यात याव्यात.
५) प्रत्येक जिल्ह्यातील व्यावसायिक अभ्यासक्रमाचा कोटा हा प्राप्त होणाऱ्या अर्जाच्या संख्येनुसार प्रमाणशीररित्या (Proportionate) निश्चित करण्यात यावा .
६) विद्यार्थ्यांनी प्रवेश घेतलेल्या अभ्यासक्रमाच्या कालावधीकरीताच निर्वाहभत्ता देण्यात यावा .
एखादा विद्यार्थी अनुत्तीर्ण झाल्यास अथवा काही कारणांमुळे त्याला वरच्या वर्गात प्रवेश न मिळाल्यास त्यास त्या वर्षापुरता निर्वाह भत्ता अनुज्ञेय राहणार नाही.
७) सदर योजनेचा लाभ हा कुटुंबातील केवळ दोन अपत्यांपर्यंत मर्यादित राहिल.
८) एखाद्या विद्यार्थ्याने सामान्य रहिवासी असलेल्या त्याच्या गावातील शहरातील संस्थेमध्ये / व्यावसायिक अभ्यासक्रमासाठी प्रवेश घेतल्यास त्यास निर्वाह भत्ता अनुज्ञेय राहणार नाही.
पृष्ठ ८ पैकी ३
# Page 4
शासन निर्णय क्रमांक: संकीर्ण-२०१७/प्र.क्र.४०७/तांशि-४
९) एखाद्या विद्यार्थ्यांने शासकीय / निमशासकीय / खाजगी वसतिगृहामध्ये प्रवेश घेतला असल्यास त्या विद्यार्थ्यांने त्याबाबतचा योग्य तो पुरावा सक्षम प्राधिकाऱ्याकडे सादर करणे बंधनकारक करण्यात यावे. खाजगी मालकीच्या घरामध्ये विद्यार्थ्यांने स्वत:ची राहण्याची सोय केली असल्यास अशा विद्यार्थ्यांस नोंदणीकृत अथवा नोटराईज्ड भाडे कराराची प्रत सक्षम प्राधिकाऱ्याकडे सादर करणे बंधनकारक राहिल.
१०) एखाद्या विद्यार्थ्यांस अन्य कोणत्याही योजनेखाली निर्वाह भत्ता मिळत असल्यास असा विद्यार्थी या योजनेखाली लाभ मिळण्यास अपात्र राहील.
११) या योजनेंतर्गंत लाभाच्या पात्रतेसाठी इतर अटी व शर्ती तसेच निर्वाह भत्त्याच्या वितरणाची कार्यपध्दती शासन निर्णय, उच्च व तंत्रशिक्षण विभाग, क्र. संकीर्ण-२०१७/प्र.क्र.३३२/ तांशि-४, दिनांक ७ ऑक्टोबर, २०१७ अन्वये विहित केल्याप्रमाणे राहील.
१२) बनावट विद्यार्थ्याची नोंद घेऊन आर्थिक लाभ घेतल्याचे निदर्शनास आल्यास संबंधीत विद्यार्थी / महाविद्यालय / संस्था यांच्याविरुध्द संबंधीत विभागीय सहसंचालकांनी फौजदारी गुन्हा दाखल करण्याची कार्यवाही करावी.
१३) विद्यार्थ्याची महाविद्यालयातील लगतपूर्वीच्या सत्रातील आधारसंलग्नीत बायोमेट्रीक उपस्थिती प्रणालीव्दारे नोंदविलेली किमान ५० टक्के इतकी उपस्थिती व विद्यार्थी लगतपूर्वीच्या सत्र परीक्षेत बसला असल्याची खात्री करण्यात यावी.
३. मुंबई सार्वजनिक विश्वस्त कायदा, १९५० व संस्था नोंदणी कायदा, १८६० अंतर्गत नोंदणीकृत संस्था वसतिगृह चालविण्यासाठी तयार असल्यास सदर योजनेची अंमलबजावणी करण्याकरीता वसतिगृहाची निवड करण्यासाठी खालीलप्रमाणे अटी निर्धारित करण्यात येत आहेत :
१) अशी संस्था ही मुंबई विश्वस्त कायदा, १९५० किंवा संस्था नोंदणी कायदा, १८६० अंतर्गत नोंदणीकृत संस्था या कायद्याखाली नोंदणीकृत असावी.
२) एका पेक्षा अनेक संस्थांची मागणी आल्यास अनुभवी व जास्त सुविधा असणाऱ्या संस्थांना प्राधान्य देण्यात यावे.
३) अशा संस्थेचे किमान ३ वर्षे लेखापरिक्षण परिपूर्ण असणे आवश्यक आहे.
४) जिल्हा मुख्यालयाच्या ठिकाणी मध्यवर्ती असणाऱ्या संस्थांना प्राधान्य देण्यात यावे.
५) संबंधीत संस्थांनी या प्रयोजनासाठी जिल्हाधिकाऱ्यांकडे प्रस्ताव दाखल करावा.
जिल्हयाधिकाऱ्यांनी छाननी करुन प्रस्ताव सहसंचालक, तंत्र शिक्षण, विभागीय कार्यालय यांच्याकडे पाठवावा व विभागीय सहसंचालकांनी तपासणी करुन एकत्रित प्रस्ताव संचालक, तंत्र शिक्षण यांच्याकडे पाठवावा. संचालक, तंत्र शिक्षण यांनी विहित अटी व निकष तपासून संस्थेची निवड करावी.
पृष्ठ ८ पैकी ४
# Page 5
शासन निर्णय क्रमांकः संकीर्ण-२०१७/प्र.क्र.४०७/तांशि-४
६) या संस्थांचे संनियंत्रण जिल्हाधिकाऱ्यांनी करावे व वेळोवेळी अहवाल विभागीय तंत्र शिक्षण सहसंचालक यांच्याकडे पाठवावा.
७) प्रत्येक जिल्ह्यातील व्यावसायिक अभ्यासक्रमाचा कोटा हा प्राप्त होणाऱ्या अर्जाच्या संख्येनुसार प्रमाणशीररित्या (Proportionate) निश्चित करण्यात यावा .
८) वसतिगृह चालविण्यासाठी तयार असलेल्या संस्थेत विद्यार्थ्यांनी प्रवेश घेतला तरी निर्वाहभत्त्याची रक्कम विद्यार्थ्याच्या बँक खात्यात डीबीटीव्दारे थेट जमा करण्यात यावी व
संस्थेने विद्यार्थ्याकडून निर्वाहभत्त्याची रक्कम वसूल करावी.
९) विद्यार्थ्यांची निवड ही त्यांना केंद्रीभूत प्रवेश परीक्षेमध्ये मिळालेल्या गुणांनुसार करण्यात यावी. ज्या अभ्यासक्रमासाठी केंद्रीभूत प्रवेश प्रक्रीया राबविण्यात येत नाही, अशा अभ्यासक्रमांकरीता लागू असेल त्याप्रमाणे इयत्ता १० वी च्या परीक्षेत मिळालेले एकूण गुण, इयत्ता १२ वी च्या परीक्षेत मिळालेले एकूण गुण / तृतीय वर्ष पदविका परीक्षेत मिळालेले एकूण गुण अशा स्वरुपाच्या गुणवत्तेचा वापर करावा. विद्यार्थ्यांनी प्रवेश घेतलेल्या अभ्यासक्रमाच्या कालावधीकरीताच निर्वाहभत्ता देण्यात यावा. एखादा विद्यार्थी अनुत्तीर्ण झाल्यास अथवा काही कारणांमुळे त्याला वरच्या वर्गात प्रवेश न मिळाल्यास त्यास त्या वर्षापुरता निर्वाहभत्ता अनुज्ञेय करण्यात येऊ नये .
४. संदर्भ क्र.६ येथील दिनांक ७ ऑक्टोबर, २०१७ च्या शासन निर्णयातील परिच्छेद क्र.१० अन्वये निश्चित केल्यानुसार ज्या विद्यार्थ्यांच्या कुटुंबाचे (दोन्ही पालकांचे एकत्रित) वार्षिक उत्पन्न रुपये १.०० लाखापर्यंत आहे अशा केवळ व्यावसायिक अभ्यासक्रमांकरीता गुणवत्तेनुसार प्रवेश घेणाऱ्या विद्यार्थ्यांकरीता देखील रुपये ३,०००/- प्रतिवर्ष याऐवजी महानगरांसाठी (मुंबई व पुणे महानगर प्रादेशिक विकास प्राधिकरण क्षेत्रातील सर्व शहरे, औरंगाबाद, नागपूर इत्यादी) रुपये १०,०००/- व प्रतिविद्यार्थी प्रतिवर्षी व इतर शहरे / ग्रामीण भागासाठी प्रतिविद्यार्थी प्रतिवर्षी रुपये ८,०००/- इतका निर्वाहभत्ता देण्यात यावा. त्यास विद्यार्थी संख्येच्या मर्यादेची अट राहणार नाही.
५. वसतिगृहात राहण्यासाठी विद्यार्थ्यांच्या इच्छेला प्राधान्य देण्यात यावे. म्हणजेच ज्या पात्र विद्यार्थ्यांना वसतिगृहामध्ये रहायची इच्छा नाही अशा विद्यार्थ्यांना वैयक्तिकरित्या निर्वाहभत्ता अदा करण्यात यावा व निर्वाहभत्त्याची रक्कम विद्यार्थ्यांच्या बँक खात्यात प्रत्यक्ष
लाभ हस्तांतरणाव्दारे (डीबीटी) थेट जमा करण्यात यावी.
६. या योजनेची अंमलबजावणी सर्व संबंधित प्रशासकीय विभागांनी व त्यांच्या अखत्यारीतील आयुक्तालयांनी/संचालनालयांनी करावी. त्याकरीता संबंधीत प्रशासकीय
पृष्ठ ८ पैकी ५
# Page 6
शासन निर्णय क्रमांक: संकीर्ण-२०१७/प्र.क्र.४०७/तांशि-४
विभागांनी पूरक आदेश निर्गमित करावेत. तसेच सदर योजनेची अंमलबजावणी राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत पात्र विद्यार्थ्यांना ज्या पध्दतीने प्रत्यक्ष लाभ हस्तांतरणाव्दारे (डीबीटी) लाभाची रक्कम विद्यार्थ्यांच्या बँक खात्यात थेट जमा करण्यात येते, त्याप्रमाणे निर्वाहभत्त्याची रक्कम विद्यार्थ्यांच्या बँक खात्यात प्रत्यक्ष लाभ हस्तांतरणाव्दारे थेट जमा करण्यात यावी.
७. ही योजना शैक्षणिक वर्ष २०१८-१९ पासून लागू करण्यात येत आहे.
८. डॉ.पंजाबराव देशमुख वसतीगृह निर्वाह भत्ता विस्तारीत योजना या योजनेचा खर्च ज्या लेखाशिर्षातून भागविण्यात येतो, त्या लेखाशिर्षातून हया योजनेचा खर्च मंजूर आर्थिक तरतूदीतून भागविण्यात यावा.
९. सदर शासन निर्णय, नियोजन विभाग व वित्त विभाग यांच्या सहमतीने वित्त विभागाचा अनौपचारिक संदर्भ क्र.९७/२०१७/व्यय ५, दिनांक २५ जानेवारी, २०१८ अन्वये निर्गमित करण्यात येत आहे.
# Page 7
# Page 8