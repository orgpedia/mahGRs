# Page 1
श्री. भगवान कॉलेज ऑफ फार्मसी, औरंगाबाद या संस्थेतील प्रथम, व्दितीय व तृतीय वर्षातील विद्यार्थ्यांचे अन्य संस्थांमध्ये समावेशन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: टीईएम-२०१८/प्र.क्र.३४३/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : ०१ फेब्रुवारी, २०२१
वाचा : १) मा.मुंबई उच्च न्यायालय औरंगाबाद खंडपीठ येथे दाखल रिट याचिका क्रमांक ११०६४/२०१८ मध्ये मा. उच्च न्यायालयाने दिनांक २ २ नोव्हेंबर, २०१८, १३ मार्च, २०१९ व २ मे,२०१९ रोजी दिलेले आदेश.
२) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र
क्रमांक २/एनजीसी/वि.सं.ब./२०२०/८६७, दिनांक ११ नोव्हेंबर, २०२० ३) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र
क्रमांक २/एनजीसी/वि.सं.ब./२०२०/२३, दिनांक ८ जानेवारी, २०२१
प्रस्तावना: श्री. भगवान कॉलेज ऑफ फार्मसी, औरंगाबाद या संस्थेची मान्यता अखिल भारतीय तंत्र शिक्षण परिषद, नवी दिल्ली यांनी शैक्षणिक वर्ष २०१८-१९ पासून काढून घेऊन संस्थेतील विद्यार्थ्यांना अखिल भारतीय तंत्र शिक्षण परिषद मान्यता प्राप्त संस्थामध्ये ३० दिवसांत समायोजित करण्याचे आदेश पारित केले होते. सदर आदेशाविरुध्द रेणुका संजय आंबेकर व इतर विद्यार्थ्यांनी मा. उच्च न्यायालय, मुंबई, खंडपीठ औरंगाबाद येथे रिट याचिका क्रमांक ११०६४/२०१८ दाखल केली. मा.
उच्च न्यायालयाने दिनांक ०२/११/२०१८ रोजी अखिल भारतीय तंत्र शिक्षण परिषद, नवी दिल्ली, राज्य शासन, संबंधित व्यवस्थापन व शिक्षक व शिक्षकेत्तर कर्मचारी यांनी पुढील शैक्षणिक वर्षापर्यंत सर्वसमावेशक तोडगा काढावा, असे आदेश दिले होते. तसेच मा. उच्च न्यायालयाने दिनांक १३/०३/२०१९ रोजी झालेल्या सुनावणीच्या वेळी संबंधित व्यवस्थापनाने शैक्षणिक वर्ष २०१९-२० करीता संस्था पुढे चालू ठेवण्याबाबत अर्ज दाखल न केल्याने संस्थेच्या उत्तराची वाट न पाहता शासनाने याबाबत परिणामकारक पावले उचलावीत अशा स्वरुपाचे निर्देश दिले होते. श्री. भगवान
कॉलेज ऑफ फार्मसी, औरंगाबाद या संस्थेतील दुस-या व तिस-या वर्षासाठी प्रवेशास पात्र ठरलेल्या बॅकलॉग विद्यार्थ्यांनी डॉ. बाबासाहेब आंबेडकर मराठवाडा विद्यापीठ औरंगाबाद यांचेशी संलग्नीत औरंगाबाद शहरातील संस्थामध्ये बदली करण्यासाठी दिनांक ९/१०/२०२० रोजी विनंती केली आहे.
सदर विनंतीच्या अनुषगाने संचालक, तंत्र शिक्षण यांनी वर नमूद दिनांक ११/११/२०२० व ८/१/२०२१
# Page 2
शासन निर्णय क्रमांक: टीईएम-२०१८/प्र.क्र.३४३/तांशि-४
च्या पत्रान्वये शासनास प्रस्ताव सादर केला होता. त्यावर निर्णय घेण्याची बाब शासनाच्या विचाराधीन होती.
शासन निर्णय : श्री. भगवान कॉलेज ऑफ फार्मसी, औरंगाबाद या संस्थेतील शैक्षणिक वर्ष २०२०-२१ मधील
प्रथम वर्ष, व्दितीय वर्ष व तृतीय वर्षातील विद्यार्थ्यांचे विद्यापीठाच्या पात्रतेनुसार औरंगाबाद अथवा नजीकच्या शहरातील मान्यता प्राप्त संस्थांमधील रिक्त जागांवर अथवा जागा नसल्यास फार्मसी
कौन्सिल ऑफ इंडिया, नवी दिल्ली यांच्या मान्यतेच्या अधिन राहून १०% अधिसंख्य जागांच्या मर्यादेत गुणवत्तेनुसार समायोजन करण्यास शासनाची मान्यता देण्यात येत आहे.
२. याबाबत पुढील आवश्यक ती कार्यवाही संचालक, तंत्र शिक्षण तसेच विभागीय तंत्र शिक्षण सहसंचालक, औरंगाबाद यांनी तातडीने करावी.