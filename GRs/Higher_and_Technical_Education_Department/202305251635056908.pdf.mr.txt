# Page 1
शैक्षणिक वर्ष २०२३-२४
नवीन महाविद्यालयास इरादापत्र देणेबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः न्यायाप्र-२०१८/प्र.क्र.२४०/मशि-४
मंत्रालय विस्तार भवन,
मुंबई ४०० ०३२.
दिनांक : २५ मे, २०२३.
संदर्भ - १. शासन निर्णय क्र. एनजीसी-२०१७/(२९/१७)/मशि-४, दि. १५.०९.२०१७.
२. मा. उच्च न्यायालय, मुंबई, खंडपीठ मुंबई यांचे याचिका क्र. ६१११/२०१८ मधील दि. २४.०१.२०२० चे आदेश.
शासन आदेश
नुतन विद्यालय शिक्षण संस्था, सेलु, ता. सेलु, जि. परभणी या संस्थेच्या नुतन महिला महाविद्यालय, सेलु, जि. परभणी या नवीन महाविद्यालयास शैक्षणिक वर्ष २०१८-१९ मध्ये इरादापत्र नामंजूर केल्यामुळे संबंधित संस्थेने मा. उच्च न्यायालय, मुंबई, खंडपीठ औरंगाबाद येथे याचिका क्र. ६१११/२०१८ दाखल केलेली आहे. प्रस्तुत प्रकरणी मा. उच्च न्यायालय, मुंबई खंडपीठ औरंगाबाद येथे दिनांक २४.०१.२०२० रोजी सुनावणी झाली असता मा. न्यायालयाने खालीलप्रमाणे आदेश दिलेले आहेत.
1. The Writ Petition is partly allowed.
2. The impugned communication issued by respondent no.1 - State dated 15.03.2018, is quashed and set aside.
3. Respondent no.1 State is directed to consider the proposal of the petitioner Institute afresh and decide it expeditiously, and not later than eight weeks from receipt
of this order. Respondent no.1 shall communicate its decision to the petitioner Institute within two weeks from the date of decision. We make it clear that respondent
no.1 shall not reject the proposal of the petitioner, raising the same ground again. We also direct respondent no.1 - State Government to decide the proposal on the backdrop of the situation prevailed, when the proposal was submitted. Respondent no.1 shall not reject the proposal on the ground that in the perspective plan, area Sailu does not find place.
मा. उच्च न्यायालयाने उपरोक्त आदेशात याचिकादार संस्थेच्या नवीन महाविद्यालयास
इरादापत्र मंजूर करण्याबाबत आदेशित केले आहे. मा. उच्च न्यायालयाने दिनांक २४.०१.२०२० रोजी दिलेल्या आदेशाच्या अनुषंगाने याचिकादार संस्थेच्या नवीन महाविद्यालयास खालील विवरणपत्रात नमूद केल्याप्रमाणे महाराष्ट्र सार्वजनिक विद्यापीठ अधिनियम, २०१६ मधील कलम १०९ (३) (घ) मधील तरतुदीनुसार शैक्षणिक वर्ष २०२३-२०२४ पासून खालील अटी व शर्तीच्या अधीन राहून शासनाच्या कायम विनाअनुदान तत्वावरील या प्रचलित धोरणानुसार इरादापत्र देण्यात येत आहे.
# Page 2
शासन आदेश क्रमांकः न्यायाप्र-२०१८/प्र.क्र.२४०/मशि-४
------------------------------------------------------------------------------------------------------------------------
|  | स्वामी रामानंद तीर्थ मराठवाडा विद्यापीठ, नांदेड |
| अ.क्र. | संस्थेचे व महाविद्यालयाचे नाव | विद्याशाखा |
| १. | नुतन विद्यालय शिक्षण संस्था, सेलु, ता. सेलु, जि. परभणी संचलित नुतन महिला महाविद्यालय, सेलु, जि. परभणी | कला व वाणिज्य |
------------------------------------------------------------------------------------------------------------------------
२. अटी व शर्ती: १. शासनाच्या प्रचलित धोरणानुसार नवीन महाविद्यालय सुरु करण्यासाठी देण्यात येणारे इरादापत्र हे कायम विनाअनुदानित तत्वावर महाविद्यालय सुरु करण्यासाठी राहील.
२. सदर इरादापत्र हे संस्थेने नवीन महाविद्यालयास अंतिम मान्यता प्राप्त करण्यापूर्वी विहित अटी व शर्तींची पूर्तता करण्याच्या दृष्टिने दिलेले असल्याने, या इरादापत्रामुळे संस्थेस नवीन महाविद्यालय सुरु करण्यास शासनाची अंतिम मान्यता प्राप्त झाल्याशिवाय महाविद्यालय सुरु करता येणार नाही.
३. शासनाकडून नवीन महाविद्यालय सुरु करण्याकरीता देण्यात आलेले इरादापत्र दिनांक ३१ जानेवारी २०२४ पर्यंत वैध असेल. या कालावधीमध्ये ज्या अटी व शर्तीच्या आधारे इरादापत्र देण्यात आलेले आहे, त्या अटी व शर्तींची पूर्तता करुन त्याबाबतचा अनुपालन अहवाल अंतिम मान्यता मिळण्याकरीता आवश्यक असलेल्या कागदपत्रासह विद्यापीठास सादर करणे अनिवार्य राहील.
महाराष्ट्र सार्वजनिक विद्यापीठ अधिनियमातील तरतूद लक्षात घेता, शासन निर्णय दि. १५ सप्टेंबर,२०१७ अन्वये अंतिम मान्यतेची कार्यपध्दती स्पष्टपणे विशद करण्यात आलेली आहे. अधिनियमातील तरतूदीनूसार व सदर कार्यपद्धतीनुसार इरादापत्र प्राप्त संस्था इरादापत्राच्या अटी व शर्ती पूर्ण करतात त्यांनी विद्यापीठाकडे अंतिम मान्यतेसाठी सर्व कागदपत्रासह अर्ज करावा व विद्यापीठांनी सर्व पात्र अर्जदार संस्थेचे अर्ज व त्यासोबतचा अनुपालन अहवाल मंजुरीच्या शिफारशीसह परिशिष्ट “क” व प्रपत्र “ब” व त्यासोबतच्या कागदपत्रासह शासनाकडे सादर करावा.
४. नवीन महाविद्यालय सुरु करण्यासाठी अंतिम मान्यता मागणाऱ्या इच्छूक संस्थेने इरादापत्रातील अटी व शर्तींची पूर्तता केली असल्याचा अनुपालन अहवाल संबधित विद्यापीठाकडे दाखल करावा. त्यासोबत परिशिष्ट “क” मध्ये नमूद केलेली कागदपत्रे जोडण्यात यावीत.
५. महाराष्ट्र सार्वजनिक विद्यापीठ अधिनियम २०१६ मधील कलम १०९ (३) (च) अंतर्गत परंतुकामध्ये नमूद केल्याप्रमाणे खंड (ङ) मध्ये विनिर्दिष्ट केलेल्या कालमर्यादेत, जर व्यवस्थापन इरादापत्रातील शर्तींचे अनुपालन करण्यात कसूर करेल तर, इरादापत्र व्यपगत झाल्याचे समजण्यात येईल.
६. सदर महाविद्यालयास अंतिम मान्यता प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
७. सदर महाविद्यालयास वरील विवरणात नमूद अभ्यासक्रमाचे महाविद्यालय सुरु करण्यास इरादापत्र हे संबधित विद्यापीठातील अधिकृत अभ्यासक्रम असल्याच्या धारणेतून देण्यात येत आहे. विद्यापीठाने याबाबत खातरजमा करावी.
८. महाविद्यालयाने कोणत्याही परिस्थितीत इरादापत्राच्या आधारे विद्यार्थ्यांना प्रवेश देऊ नयेत.
अशा प्रकारे प्रवेश दिल्याचे निदर्शनास आल्यास या संदर्भातील कायद्यातील तरतुदीनुसार कारवाई करण्यात येईल व इरादापत्र रद्द करण्यात येईल.
पृष्ठ ३ पैकी २
# Page 3
शासन आदेश क्रमांकः न्यायाप्र-२०१८/प्र.क्र.२४०/मशि-४
९. महाविद्यालयामध्ये सोयी-सुविधा उपलब्ध करताना The Rights of Persons with Disabilities Act, २०१६ मधील तरतुदीनुसार तसेच या संदर्भातील वेळोवेळी विहित केलेल्या निकषानुसार दिव्यांग विद्यार्थ्यांकरिता सोयी-सुविधा निर्माण करण्यात येतील याची खातरजमा करण्यात यावी व अंतिम मान्यतेकरिता पूर्तता अहवाल सादर करतांना या संदर्भातील प्रमाणपत्र सादर करणे अनिवार्य राहील.
१०. राज्य क्रीडा व युवा धोरण २०१२ च्या अंमलबजावणी संदर्भात उच्च व तंत्र शिक्षण, शासन निर्णय दिनांक २५.०७.२०१३ मधील बाबींचे पालन करणे अनिवार्य राहील.
३. विद्यापीठाने अंतिम मान्यता देण्याबाबत आवश्यक असलेली पुढील कार्यवाही करताना संदर्भाधीन शासन निर्णयान्वये विहित कार्यपद्धती व निकषांचे पालन करावे.