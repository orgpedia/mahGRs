# Page 1
राष्ट्रीय शैक्षणिक धोरण-२०२० च्या राज्यातील अंमलबजावणीच्या अनुषंगाने अभियांत्रिकी पदवी अभ्यासक्रम आराखडा, श्रेयांक आराखडा याबाबत मार्गदर्शक सूचना...
महाराष्ट्र शासन
उच्च व तंत्र शिक्षण विभाग
शुध्दिपत्रक क्रमांक : एनईपी-२०२२/ (६७/२३) /तांशि-२
मंत्रालय, मुंबई -४०० ०३२
दिनांक : ३ ऑगस्ट, २०२३
संदर्भ : १) शासन निर्णय, उच्च व तंत्र शिक्षण विभाग, क्रमांक -एनईपी-२०२२/प्र.क्र.१०५/विशि-३, दि.६/१२/२०२२
२) शासन निर्णय,उच्च व तंत्र शिक्षण विभाग,क्रमांक-एनईपी-२०२२/प्र.क्र.०९/विशि-३/शिकाना, दि.२६/१२/२०२२
३) शासन निर्णय, उच्च व तंत्र शिक्षण विभाग, क्रमांक-एनईपी-२०२२/प्र.क्र.०९/ विशि-३/शिकाना, दि.२०/४/२०२३
४) तंत्र शिक्षण संचालनालयाचे पत्र क्र. १७/तंशिसं/राशैधो/२०२३/१६८,दि. २८ जून, २०२३ ५) शासन निर्णय, उच्च व तंत्र शिक्षण विभाग, क्रमांक-एनईपी-२०२२/(६७/२३)/तांशि-२, दि.४/७/२०२३
६) अधिष्ठाता (Acadmic), डॉ. बाबासाहेब आंबेडकर तंत्रशास्त्र विद्यापीठ, लोणेरे यांचे क्रमांक.
DBATU/Dean/२०२३-२४/०१, दि. ४/७/२०२३ चे पत्र.
७) तंत्र शिक्षण संचालनालयाचे पत्र क्र. १७/तंशिसं/रारौधो/२०२३/१७७,दि. १४ जुलै, २०२३ शुध्दिपत्रक :
राष्ट्रीय शैक्षणिक धोरण-२०२० च्या राज्यातील अंमलबजावणीच्या अनुषंगाने उच्च व तंत्र शिक्षण विभागाच्या संदर्भाधीन दिनांक ४ जुलै, २०२३ रोजीच्या शासन निर्णयातील परिच्छेद-१ मध्ये ' शैक्षणिक वर्ष २०२३-२४ पासून पहिल्या टप्प्यात अभियांत्रिकी अभ्यासक्रमाच्या स्वायत्त संस्थांमधील (Autonomous Institutes) पदवी अभ्यासक्रमांसाठी त्या शासन निर्णया सोबत जोडलेल्या परिशिष्टानुसार, अभ्यासक्रम व श्रेयांक आराखड्या संदर्भात निर्देश जारी करण्यात येत असून सदर निर्देशांची अंमलबजावणी शैक्षणिक वर्ष २०२३-२४ पासून करण्यात यावी " असे नमूद करण्यात आले आहे. मात्र त्यामध्ये अनावधानाने सर्व अकृषि विद्यापीठे, अभिमत विद्यापीठे, स्वयं अर्थ सहाय्यित विद्यापीठे व समुह विद्यापीठे आणि सर्व शैक्षणिक संस्था याचा उल्लेख करण्यात आलेला नाही. सबब विभागाच्या दिनांक ४ जुलै, २०२३ रोजीच्या शासन निर्णयातील प्रस्तुतचे वाक्य खालीलप्रमाणे वाचण्यात यावे " शैक्षणिक वर्ष २०२३-२४ पासून पहिल्या टप्प्यात सर्व (अकृषि विद्यापीठे, अभिमत विद्यापीठे, स्वयं अर्थ सहाय्यित विद्यापीठे व समुह विद्यापीठे आणि सर्व शैक्षणिक संस्था यामधील) अभियांत्रिकी पदवी अभ्यासक्रमासाठी सोबत जोडलेल्या परिशिष्टानुसार, अभ्यासक्रम व श्रेयांक आराखड्या संदर्भात
# Page 2
शासन शुध्दिपत्रक क्रमांकः एनईपी-२०२२/ (६७/२३)/तांशि-२
निर्देश जारी करण्यांत येत असून, सदर निर्देशांची अंमलबजावणी शैक्षणिक वर्ष २०२३-२४ पासून करण्यात यावी. ' २. सदरचे निर्देश महाराष्ट्र सार्वजनिक विद्यापीठ अधिनियम-२०१६ मधील कलम ५ (८१) मधील तरतूदीनुसार निर्गमित करण्यात येत असून, डॉ. बाबासाहेब आंबेडकर तंत्रशास्त्र विद्यापीठ अधिनियम, २०१४ अन्वये स्थापित झालेल्या डॉ. बाबासाहेब आंबेडकर तंत्रशास्त्र विद्यापीठ, लोणेरे या राज्यव्यापी विद्यापीठास देखील त्या विद्यापीठाच्या अधिनियमातील कलम-८ व कलम-३३ मधील तरतूदीनुसार आवश्यक त्या बदलासह सदरचे निर्देश लागू राहतील.
३. सदर निर्देशाच्या अमलबजावणीबाबतचा आढावा शासनामार्फत सुकाणू समितीच्या माध्यमातून वेळोवेळी घेण्यात येईल. तसेच सदर शासन निर्णयातील निर्देशाची अंमलबजावणी स्वायत्त संस्थामधील पदव्युत्तर पदवी अभ्यासक्रमांसाठी करण्यासाठी स्वायत्त संस्थांनी संस्थास्तरावर तसे धोरण राबवावे.