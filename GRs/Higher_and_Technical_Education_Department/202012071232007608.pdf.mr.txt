# Page 1
अधिसंख्य पदावरील नियुक्तीला मुदतवाढ देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-मराग्रं-२०१९/प्र.क्र.१५७/२०१९/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०७ डिसेंबर, २०२०.
वाचा : १) शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दि.२१.१२.२०१९.
२) शासन निर्णय, उच्च व तंत्र शिक्षण विभाग, क्र. मराग्रं-२०१९/प्र.क्र.१५७/२०१९/साशि-५, दि.२९.०१.२०२०.
३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे आदेश क्र.११/ अजज/ स्मिसंना/२०१९-२०/१६००८-२३, दि. २७.१२.२०१९.
४) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र. ११ /२०२०-२१/३२७७, दि.०४.११.२०२०.
५) शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दि.२७.११.२०२०.
प्रस्तावना : सामान्य प्रशासन विभागाच्या संदर्भाधिन दि. २१.१२.२०१९ रोजीच्या शासन निर्णयातील ततुदीनुसार ग्रंथालय संचालनालयाच्या आस्थापनेवरील श्रीमती स्मिता संजय नागपूरे, लघुलेखक निम्नश्रेणी (मराठी), गट-क यांनी अनुसूचित जमातीचे जात वैधता प्रमाणपत्र सादर न केल्यामूळे दि. २७.१२.२०१९ पासून त्यांच्या सेवा अधिसंख्य पदावर वर्ग करण्यासाठी ग्रंथालय संचालनालयाच्या आस्थापनेवर तात्पुरत्या स्वरुपात ११ महिन्यांकरिता किंवा त्या सेवेत राहिल्या असत्या तर त्या ज्या दिनांकाला सेवानिवृत झाल्या असत्या त्या दिनांकापर्यंत यापैकी जे आधी घडेल तोपर्यंत, लघुलेखक निम्नश्रेणी (मराठी), गट-क हे अधिसंख्य पद निर्माण करण्यास या विभागाच्या संदर्भाधिन दि.२९.०१.२०२० रोजीच्या शासन निर्णयान्वये मान्यता देण्यात आली आहे. यानुषंगाने ग्रंथालय संचालकांच्या संदर्भाधिन दि.२७.१२.२०१९ रोजीच्या आदेशान्वये श्रीमती स्मिता संजय नागपूरे, लघुलेखक निम्नश्रेणी (मराठी) यांच्या सेवा दि. २७.१२.२०१९ पासून अधिसंख्य पदावर ११ महिन्यांकरिता वर्ग करण्यात आल्या आहेत. सदर ११ महिन्यांचा कालावधी संपुष्टात येत असल्याने ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचेकडून संदर्भाधिन दि. ०४.११.२०२० रोजीच्या पत्रान्वये प्राप्त प्रस्ताव व याबाबत सामान्य प्रशासन विभागाच्या संदर्भाधिन दि. २७.११.२०२० रोजीच्या शासन निर्णयान्वये दिलेल्या सूचना विचारात घेऊन अधिसंख्य पदावर नेमणूक देण्यात आलेल्या कर्मचा-यांचा ११ महिन्यांचा कालावधी संपुष्टात येत असल्याने या नियुक्तीला मुदतवाढ देण्याची बाब शासनाच्या विचाराधिन होती. त्यानुसार शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः मराग्रं-२०१९/प्र.क्र.१५७/२०१९/साशि-५,
शासन निर्णय: ग्रंथालय संचालनालयाच्या आस्थापनेवरील श्रीमती स्मिता संजय नागपूरे, लघुलेखक निम्नश्रेणी (मराठी), गट-क यांच्या अधिसंख्य पदावरील नियुक्तीला, त्यांचा अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा त्या सेवेत राहिल्या असत्या तर त्या ज्या दिनांकाला सेवानिवृत झाल्या असत्या त्या दिनांकापर्यंत किंवा याविषयी शासनाने स्थापन केलेल्या अभ्यास गटाच्या शिफ़ारशी शासनास प्राप्त होऊन त्यावर शासनाचा अंतीम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. याबाबतचे आदेश ग्रंथालय संचालक, ग्रंथालय संचालनालय, महाराष्ट्र राज्य, मुंबई यांनी तात्काळ निर्गमित करावेत.
३. अधिसंख्य पदाच्या वेतनावर होणारा खर्च हा संबंधीत अधिकारी / कर्मचारी सध्या ज्या कार्यालयात आहेत, त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधीत वित्तीय वर्षाच्या मंजूर अनुदानातून भागविण्यात यावा.
४. सदर शासन निर्णय, सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२७.११.२०२० रोजीच्या शासन निर्णयास अनुसरुन निर्गमित करण्यात येत आहे.