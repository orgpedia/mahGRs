# Page 1
महाराष्ट्र राज्य तंत्रशिक्षण मंडळाचे अखत्यारीत असलेल्या शासनमान्य अल्प मुदतीच्या पदविका अभ्यासक्रमाच्या संस्थेतील अभ्यासक्रमांच्या प्रवेश क्षमतेमध्ये शैक्षणिक वर्ष २०२३-२४ पासून वाढ करणेस शासन मान्यता देणेबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्रमांक: संकिर्ण-२०२२/(३४/२२)/तांशि-५
मंत्रालय विस्तार भवन, मुंबई ४०० ०३२
दिनांक : १३ फेब्रुवारी, २०२३
वाचा : १) उच्च व तंत्रशिक्षण विभाग, शासन निर्णय क्रमांक मान्यता-२०२१/(प्र.क्र.११/१२१/तांशि-५, दिनांक : ०३.०५.२०२१.
२) उच्च व तंत्रशिक्षण विभाग, शासन निर्णय क्रमांक मान्यता-२०२१/(प्र.क्र.१२८/२१)/तांशि-५, दिनांक : २०.०१.२०२२.
३) महाराष्ट्र राज्य तंत्रशिक्षण मंडळ यांचे जा.क्र.मरातंशिमं/का-५४/अ.मु.अ.प्र.वा./ २०२२-२३/ ४४६८, दि.२५.०७.२०२२ रोजीचे पत्र.
प्रस्तावना :
उमाशंकर सोशल वेलफेअर अॅड एज्युकेशन फाऊंडेशन, औरंगाबाद यांचे राजश्री शाहू इन्स्टिटयूट ऑफ फायर अँड सेफ्टी मॅनेजमेंट, औरंगाबाद या महाराष्ट्र राज्य तंत्रशिक्षण मंडळाचे अखत्यारीत असलेल्या शासनमान्य अल्प मुदतीच्या पदविका अभ्यासक्रमाच्या संस्थेतील अभ्यासक्रमांच्या प्रवेश क्षमतेमध्ये वाढ करण्याबाबतचा प्रस्ताव संचालक, महाराष्ट्र राज्य तंत्रशिक्षण मंडळ यांनी शासनास सादर केला आहे. त्यास अनुसरुन शासन मान्यता देण्याची बाब शासनाच्या विचाराधीन होती.
शासन निर्णय :
उमाशंकर सोशल वेलफेअर अॅड एज्युकेशन फाऊंडेशन, औरंगाबाद यांचे राजश्री शाहू इन्स्टिटयूट ऑफ फायर अँड सेफ्टी मॅनेजमेंट, औरंगाबाद या अखिल भारतीय तंत्र शिक्षण परिषदेच्या अखत्यारीत नसलेल्या (Non AICTE) तथापी महाराष्ट्र राज्य तंत्रशिक्षण मंडळाचे अखत्यारीत असलेल्या शासनमान्य अल्प मुदतीच्या पदविका अभ्यासक्रमाच्या संस्थेतील खालील तक्त्यात दर्शविल्यानुसार अल्पमुदतीच्या पदविका अभ्यासक्रमांच्या प्रवेश क्षमतेमध्ये शैक्षणिक वर्ष २०२३-२४ पासून वाढ करण्यास त्याखालील नमुद अटी व शर्तीच्या अधीन राहून शासन मान्यता देण्यात येत आहे.
--------------------------------------------------------------------------------------------------------
| अ. क्र. | अभ्यासक्रमाचे नाव व कोर्स कोड | सद्याची प्रवेश क्षमता | शै. वर्ष २०२३-२४ पासून मंजूर प्रवेश क्षमता |
| १ | अॅडव्हान्स डिप्लोमा इन सायबर सेक्युरिटी मॅनेजमेंट (CB) | ६० | १२० |
| २ | अॅडव्हान्स डिप्लोमा इन एक्स-रे रेडिओग्राफी (RX) | ३० | १२० |
| ३ | अॅडव्हान्स डिप्लोमा इन इन्हायरमेंटल इंजिनिअरींग (EZ) | ६० | १२० |
--------------------------------------------------------------------------------------------------------
१. महाराष्ट्र राज्य तंत्र शिक्षण मंडळाच्या अखत्यारीतील शासन मान्य अल्पमुदतीच्या अभ्यासक्रमांना देण्यात येणारी मंजूरी ही शासनाच्या दि. २१.५.१९८३ च्या शासन निर्णयाच्या अनुषंगाने कायम विनाअनुदान तत्वावर असून सदर अभ्यासक्रमांना शासनाचे कोणत्याही प्रकारचे अनुदान देय असणार नाही.
२. सदर अभ्यासक्रमांचा कालावधी/सत्रपध्दत इ. बाबी शासन निर्णय दि.२०.०१.२०२२ मध्ये नमूद केल्याप्रमाणे राहील. तसेच अभ्यासक्रमांची प्रवेशक्षमता उपरोक्त तक्त्यात नमूद केल्याप्रमाणे राहील.
# Page 2
शासन निर्णय क्रमांकः संकिर्ण -२०२२/(३४/२२)/तांशि-५
३. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी नेमावे व शासन नियमाप्रमाणे वेतन व भत्ते कर्मचाऱ्यांना देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
४. सदर अल्पमुदतीच्या अभ्यासक्रमासाठी संस्थेने महाराष्ट्र राज्य तंत्र शिक्षण मंडळाची संलग्नता घेणे आवश्यक आहे. तसेच या शासन निर्णयाद्वारे मंजूरी प्राप्त अभ्यासक्रम अखिल भारतीय तंत्र शिक्षण परिषदेने राबविण्याचे ठरविल्यास सदर अभ्यासक्रमांना परिषदेची मान्यता घेणे संस्थेवर बंधनकारक राहिल.
५. व्यावसायिक अभ्यासक्रमांसाठी शासनाचे फी प्रतिपूर्तीचे जरी धोरण असले तरी, त्यामध्ये कोणत्याही नॉन ए.आय.सी.टी.ई. च्या अभ्यासक्रमांना फी प्रतिपूर्ती योजना लागू नाही. त्यामुळे वरील अभ्यासक्रमाकरीता फी प्रतिपूर्ती योजना कोणत्याही प्रवर्गातील विद्यार्थ्यांना लागू राहणार नाही. आर्थिकदृष्ट्या मागास असलेल्या विद्यार्थ्यांना देखील फी प्रतिपूर्ती/सवलत योजना लागू होणार नाही.
६. शासनाने विहित केलेल्या तसेच, महाराष्ट्र राज्य तंत्र शिक्षण मंडळाने विहित केलेल्या सर्व अटी व शर्ती मान्य असल्याबाबतचे विहित नमुन्यातील रुपये पाचशेच्या स्टॅम्पपेपरवर हमीपत्र मंडळास सादर करणे संस्थेस बंधनकारक राहील.
७. संबंधित संस्थेने संचालक, महाराष्ट्र राज्य तंत्र शिक्षण मंडळ, मुंबई यांचेकडे आवश्यक ती मुदतठेव संयुक्त खात्यात भरून इतर कायदेशीर बाबींची पूर्तता करावी.
८. सदर संस्थेने नियमित शिक्षक व शिक्षकेतर कर्मचारी नियुक्ती, यंत्रसामुग्री व अद्यावत प्रयोगशाळा आणि मानकाप्रमाणे ग्रंथालय सुविधा विद्यार्थ्यांना देत असल्याबाबत शपथपत्र संचालक, महाराष्ट्र राज्य तंत्र शिक्षण मंडळ, मुंबई यांनी घ्यावे. याबाबींची पूर्तता करुन घेण्याची सर्वस्वी जबाबदारी संबंधित उप सचिव, महाराष्ट्र राज्य तंत्रशिक्षण मंडळ, विभागीय कार्यालय यांची राहील.
९. संस्थेतील ग्रंथालयास आवश्यक ती पुस्तके, नियतकालिके महाराष्ट्र राज्य तंत्रशिक्षण मंडळ, बांद्रा, मुंबई यांच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या द्दष्टीने ग्रंथालयात अभ्यासिकेची सोय करणे आवश्यक आहे.
१०. सदर संस्था संचालक, महाराष्ट्र राज्य तंत्रशिक्षण मंडळ यांच्या नियंत्रणाखाली राहील व संबंधित अभ्यासक्रमांच्या परीक्षा महाराष्ट्र राज्य तंत्रशिक्षण मंडळ, बाद्रा, मुंबई यांचेकडून घेतल्या जातील.
११. सदर अल्पमुदतीच्या अभ्यासक्रमांचे प्रवेश गुणवत्ता, आरक्षण इत्यादीबाबतच्या शासकीय धोरणानुसार मंडळाच्या नियंत्रणाखाली करण्यात यावेत.
१२. शासन मान्यता व महाराष्ट्र राज्य तंत्रशिक्षण मंडळाची संलग्नता मिळाल्याशिवाय संस्थेने विद्यार्थ्यांचे प्रवेश करु नयेत. मान्यता/ संलग्नता मिळाल्याखेरीज विद्यार्थ्यांना प्रवेश दिल्यास, त्यास संपूर्णत: संस्था जबाबदार राहील.
१३.शासनाने विहित केलेल्या शिक्षण शुल्कापेक्षा जास्त शुल्क संस्थेने आकारल्यास संस्थेवर महाराष्ट्र एज्युकेशनल इन्स्टिटयूशन ( प्रोहिबिशन ऑफ कॅपिटेशन फी ) अॅक्ट, १९८७ नुसार कारवाई करण्यात येईल.
१४. रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करण्यात यावी.
१५. याशिवाय संचालक, तंत्र शिक्षण संचालनालय, महाराष्ट्र राज्य, मुंबई व संचालक, महाराष्ट्र राज्य तंत्र शिक्षण मंडळ यांनी घालून दिलेल्या अन्य अटी व शर्ती संस्थेस लागू राहतील.
१६. शैक्षणिक गुणवत्ता वाढविण्यासाठी उपरोक्त अटी व शर्तीमध्ये बदल करण्याचे किंवा नवीन अटी व शर्ती अंतर्भूत करण्याचे अधिकार शासनास राहतील.
# Page 3
शासन निर्णय क्रमांकः संकिर्ण -२०२२/(३४/२२)/तांशि-५