# Page 1
महाराष्ट्र राष्ट्रीय विधी विद्यापीठ, औरंगाबाद मौजे कांचनवाडी, औरंगाबाद परिसरात १) प्रशासकीय इमारत २) ग्रंथालय ३) लेक्चर हॉल इमारत बांधकामांना प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एनएलयुए-२०२२/प्र.क्र.१५/विशि-२
मंत्रालय, मुंबई ४०० ०३२.
दिनांक : १६ जानेवारी, २०२३.
पहा :- १) उच्च व तंत्र शिक्षण विभाग शासन निर्णय क्र. एनएलयु-२०१९/प्र.क्र.८६/विशि-२, दि.२३.०८.२०१९. दि.१४.०१.२०२१ व दि.०८.०७.२०२२ २) कुलगुरु, महाराष्ट्र राष्ट्रीय विधी विद्यापीठ, औरंगाबाद यांचे पत्र क्र.एमएनएलयूए/वीसीओ/२०२१-२२/४६, दि.१८.०१.२०२२.
३) दि.२४.०२.२०२२ रोजीच्या झालेल्या उच्चस्तरीय सचिव समितीच्या बैठकीचे इतिवृत्त.
४) मा.मंत्रिमंडळाची दि.२२.१२.२०२२ रोजीची बैठक.
प्रस्तावना : उच्च शिक्षणात विधी शिक्षणाचे महत्व निर्वीवाद असून, सामाजिक स्थैर्य, न्याय व विकासाच्या दृष्टीने गुणवत्ता पुर्ण विधी शिक्षण उपलब्ध करुन देणे गरजेचे आहे. त्यासअनुसरुन दि.१७.०४.२०१३ च्या मंत्रिमंडळ बैठकीत महाराष्ट्र राष्ट्रीय विधी विद्यापीठ, औरंगाबाद आणि मुंबई बरोबर नागपूर येथे देखील सुरु करण्यास तत्वत: मान्यता देण्यात आली. मंत्रिमंडळाने घेतलेल्या उपरोक्त निर्णयाच्या अनुषंगाने महाराष्ट्र नॅशनल लॉ युनिव्हर्सिटी अॅक्ट, २०१४ दि.२०.०३.२०१४ रोजी प्रसिध्द झाला आहे. तसेच मुंबई व औरंगाबाद येथे महाराष्ट्र नॅशनल लॉ युनिव्हर्सिटी स्थापन करण्याबाबतची अधिसूचना दि. २७.०६.२०१४ रोजी निर्गमित झाली आहे सदर मा.मंत्रिमंडळाच्या दि.१७.०४.२०१३ रोजीच्या बैठकीत औरंगाबाद येथे महाराष्ट्र राष्ट्रीय विधी विद्यापीठ स्थापन करण्यास मान्यता दिलेली आहे विधी विद्यापीठास. एकूण ५० एकर जागा शासनाने उपलब्ध करून दिली आहे.
सदर विद्यापीठ सन २०१७-१८ पासून सुरु करण्यात आले आहे.
२. तद्नंतर महाराष्ट्र राष्ट्रीय विधी विद्यापीठ, औरंगाबाद विद्यापीठाने कांचनवाडी परिसरात टप्पा-१ चे बांधकाम करण्याबाबत रु.२२३ कोटीचा प्रस्ताव अंदाजपत्रक व ढोबळ नकाशे यासह शासनास प्रस्ताव सादर केला होता. सदर प्रस्तावास सार्वजनिक बांधकाम विभागाची तसेच उच्चाधिकार समितीची मान्यता घेऊन मौजे कांचनवाडी परिसरातील विविध बांधकामासाठी रु.१४९.७२ कोटी इतक्या रक्कमेस संदर्भ क्र.१ येथील दि.२३.०८.२०१८ च्या शासन निर्णयान्वये प्रशासकीय मान्यता प्रदान करण्यात आली आहे. तदनंतर नियोजन व वित्त विभागाची मान्यता घेऊन, दि.१४.०१.२०२० रोजीच्या शासन निर्णयान्वये Centre of Excellece या इमारतीचा दि.२३.०८.२०१९ रोजीच्या शासन निर्णयातील बांधकामामध्ये समावेश करण्यात आला आहे. दरम्यान या बांधकामातील इमारतींमध्ये काही प्रमाणात सुधारणा विद्यापीठाने प्रस्तावित केली होती. या सुधारणास सार्वजनिक बांधकाम विभाग, नियोजन विभाग व वित्त विभाग यांची सहमती घेऊन दि.०८.०७.२०२२ रोजीच्या शासन निर्णयान्वये सदर दोन्ही शासन निर्णय अधिक्रमित करुन रु.१४९.७२ कोटी रकमेच्या अंदाजपत्रकास कामनिहाय प्रशासकीय मान्यता देण्यात आली आहे. Centre of Excellece इमारतीच्या तळमजल्याचे बांधकाम बांधकाम पुर्ण झाले असून या इमारतीमध्ये विद्यापीठ कार्यान्वित झाले आहे. सदरची बांधकामे प्रगतीपथावर आहेत.
३. आता विद्यापीठाने एकूण ४ इमारती १) प्रशासकीय इमारत २) ग्रंथालय ३) लेक्चर हॉल ४) मेस इमारत बांधकामासाठी रु.४७९४२.९१ लक्ष इतक्या किंमतीचे अंदाजपत्रक व नकाशे संबंधित मुख्य अभियंता यांच्याकडून
# Page 2
शासन निर्णय क्रमांकः एनएलयुए -२०२२/प्र.क्र.१५/विशि-२
स्वाक्षंकित करुन संदर्भ क्र.२ येथील पत्रान्वये शासन मान्यतेस्तव सादर केले होते. त्यानुसार अंदाजपत्रक व नकाशे तांत्रिक पडताळणी करुन त्यास मान्यता देण्याकरिता सार्वजनिक बांधकाम विभागास विनंती करण्यात आली होती. त्यासअनुसरुन सा. बां विभागाने अंदाजपत्रकांची परिगणना करुन रु.२४०.७७ कोटी इतक्या किंमतीस मान्यता देऊन संदर्भ क्र.३ येथील उच्चस्तरीय सचिव समितीच्या बैठकीत सदर कामाच्या रु.२४०.७० कोटी रक्कमेस मान्यता देण्यात आली आहे.
४. तथापि मेस इमारतीचा दि.०८.०७.२०२२ रोजीच्या शासन निर्णयात समावेश केल्याने उच्चस्तरीय समितीने मान्यता दिलेल्या रु.२४०.७० कोटीच्या किंमतीच्या अंदाजपत्रकात बदल होणार असल्याने मेस इमारत वगळून नव्याने १) प्रशासकीय इमारत २) ग्रंथालय व ३) लेक्चर हॉल इमारतीचे नविन अंदाजपत्रक तयार करुन देण्याची सार्वजनिक बांधकाम विभागास विनंती करण्यात आली होती. सार्वजनिक बांधकाम विभागाने या कामाकरीता रु.२२२.६३ कोटी किमतीच्या अंदाजपत्रकास मान्यता दिली आहे. यातील ग्रंथालय बांधकामासाठी रु.२० कोटी निधी मंजूर केल्याचे जिल्हाधिकारी औरंगाबाद यांनी दि. २२ ऑक्टोबर २०२२ च्या पत्रान्वये कळविले आहे.
५. महाराष्ट्र राष्ट्रीय विधी विद्यापीठ, औरंगाबाद, विद्यापीठाचे मौजे कांचनवाडी येथील विद्यापीठ कॅम्पस बांधकामामधील प्रशासकीय इमारत, ग्रंथालय व लेक्चर हॉल या इमारतीच्या बांधकामाकरीता रु.२२२६३.४२ लक्ष किमतींच्या अंदाजपत्रकास मान्यता देण्यात येवुन रु.२०२.६३ कोटी निधी टप्प्याटप्याने उपलब्ध करुन देण्यात यावा. सदर बांधकामापैकी प्रशासकीय इमारत व ग्रंथालयाचे बांधकाम हाती घेण्यात यावे व यासाठी रु.१२२.६३ कोटी रुपयांचा निधी विभागाच्या नियतव्ययातून उपलब्ध करुन देण्यात यावा. तसेच उर्वरित बांधकामासाठी आवश्यक असणारा निधी विभागाकडे दरवर्षी उपलब्ध नियतव्ययातून उपलब्ध करुन देण्याबाबतचा प्रस्ताव मा.मंत्रीमंडळासमोर सादर करण्यात आला असता संदर्भ क्र.४ येथील दि.२२.१२.२०२२ रोजी झालेल्या मा.मंत्रीमंडळाच्या बैठकीत सदर प्रस्तावास मान्यता देण्यात आली. तदनुषंगाने सदर कामास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राष्ट्रीय विधी विद्यापीठ, औरंगाबाद मौजे कांचनवाडी, औरंगाबाद परिसरात १) प्रशासकीय इमारत २) ग्रंथालय ३) लेक्चर हॉल इमारत बांधकामासाठी मा.मंत्रिमंडळाच्या दि.२२.१२.२०२२ च्या बैठकीत घेतलेल्या निर्णयानुसार या कामाच्या रु.२२२.६३ कोटी इतक्या किंमतीच्या अंदाजपत्रकास प्रशासकीय मान्यता देण्यात येत असून, रु.२०२.६३ कोटी निधी टप्प्याटप्याने उपलब्ध करुन देण्यात येईल. सदर बांधकामापैकी ग्रंथालय व प्रशासकीय इमारतीचे बांधकाम प्राधान्याने हाती घेण्यात यावे व यासाठी रु.१२२.६३ कोटी रुपये विभागाकडे उपलब्ध असलेल्या नियतव्ययातून टप्प्याटप्याने उपलब्ध करुन देण्यात येईल. तसेच उर्वरित बांधकामासाठी आवश्यक निधी विभागाकडे दरवर्षी उपलब्ध होणाऱ्या नियतव्ययातून उपलब्ध करुन दिला जाईल. तसेच सदर बांधकाम सार्वजनिक बांधकाम विभाग अथवा विद्यापीठाद्वारे करण्यासंदर्भात विद्यापीठ स्तरावर निर्णय घेण्याची परवानगी देण्यात येत आहे.
(१) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक दरपत्रके मंजूर करुनच काम हाती घ्यावे.
(२) सदर बांधकाम सार्वजनिक बांधकाम विभाग अथवा विद्यापीठामार्फत करण्यासंदर्भात विद्यापीठ स्तरावर निर्णय घेण्यात यावा.
(३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
पृष्ठ ४ पैकी २
# Page 3
शासन निर्णय क्रमांकः एनएलयुए -२०२२/प्र.क्र.१५/विशि-२
(४) वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
(५) सर्व कागदपत्रे व हिशेब महालेखापाल, महाराष्ट्र-१ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी निधी उभारण्याची मंजुरी दिली आहे, त्या निधीचा वापर त्याच उद्दिष्टासाठी करावा.
त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
६. महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
७. कुलगुरु, महाराष्ट्र राष्ट्रीय विधी विद्यापीठ, औरंगाबाद यांना शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी कार्यकारी परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
८. तसेच मंजूर होणारी तरतुद महाराष्ट्र राष्ट्रीय विधी विद्यापीठ, औरंगाबाद यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल - २, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
९. सदर खर्च "मागणी क्रमांक - डब्ल्यु - २, प्रधानशिर्ष - २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०२- विद्यापीठांना सहाय्य, - (००) (२१) विधी विद्यापीठाचा विकास (२२०२ जी ९५९), ३१ सहाय्यक अनुदाने" या लेखाशिर्षाखाली मंजूर तरतुदीतून खर्ची टाकण्यात यावा.
# Page 4