# Page 1
शैक्षणिक वर्ष २०२४-२५
कविकुलगुरु कालिदास संस्कृत विश्व
विद्यालय, रामटेक अंतर्गत नवीन
महाविद्यालयांना मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : HTED-२९०१०/४/२०२४/८११२०४-MHT-(HE-४)
मंत्रालय विस्तार भवन, मुंबई ४०० ०३२
दिनांक: १५ जुलै, २०२४.
संदर्भ: १)शासन निर्णय क्र. एनजीसी २०१७/(२२९/१७)/मशि-४,
दिनांक १२.१०.२०१७.
२)दिनांक ५.०७.२०२४ रोजी अधिसूचित करण्यात आलेला
महाराष्ट्र अधिनियम क्र.XXIV/२०२४, महाराष्ट्र सार्वजनिक
विद्यापीठ (सुधारणा)अधिनियम, २०२४.
शासन निर्णयः-
कविकुलगुरु कालिदास संस्कृत विश्वविद्यालय, रामटेक अधिनियम, १९९७ आणि संदर्भाधीन शासन निर्णयान्वये विहीत केलेल्या कार्यपद्धतीनुसार, राज्यातील कविकुलगुरु कालिदास संस्कृत विश्वविद्यालय, रामटेक,
नागपूर या विद्यापीठाने शैक्षणिक वर्ष २०२४-२५ साठी नवीन महाविद्यालयांचे प्रस्ताव मान्यतेसाठी शासनाकडे
मान्यतेसाठी अग्रेषित केले आहेत. सदर प्रस्तावांची संदर्भाधीन शासन निर्णयान्वये विहीत करण्यात आलेल्या
निकषांप्रमाणे छाननी करण्यात आली. विद्यापीठाची शिफारस आणि शासनस्तरावर केलेल्या छाननीनुसार पात्र ठरलेल्या प्रस्तावांना कविकुलगुरु कालिदास संस्कृत विश्वविद्यालय, रामटेक अधिनियम, १९९७ मधील कलम ६२(५)
अन्वये शासनास प्राप्त अधिकारानुसार सोबतच्या विवरणपत्र-अ मध्ये नमूद केलेल्या एकूण १८ नवीन
महाविद्यालयांना खालील अटी व शर्तीच्या अधिन राहून कायम विना अनुदान तत्वावर मंजूरी देण्यात येत आहे.
अटी व शर्ती :-
१.महाविद्यालयांची मान्यता ही शासनाच्या प्रचलित धोरणानुसार कायम विनाअनुदानित तत्वावर
राहील. तसेच सदर महाविद्यालयांच्या शिक्षक व शिक्षकेतर कर्मचा-यांचे वेतन व वेतनेतर दायित्व
शासनावर असणार नाही.
२.महाविद्यालय/संस्थेने त्यांच्या विभागीय सहसंचालकांकडे ते भविष्ट्यात कोणत्याही परिस्थितीत
अनुदानाची मागणी करणार नाहीत, असे हमीपत्र रु. १००/- च्या नॉन ज्युडीशियल स्टँप पेपरवर
सादर करावे.
३.महाविद्यालयांनी, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने
विहित केलेल्या शैक्षणिक पात्रतेनुसार अध्यापक/कर्मचारी वर्ग नेमणे आवश्यक असून, इतर सर्व
आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी करावी आणि
तद्नंतरच उपरोक्त अट क्र. २ मधील प्रमाणपत्र प्रमाणित करून विद्यापीठास द्यावे.
४.महाविद्यालयाने/संस्थेने हमीपत्र सादर केल्याशिवाय आणि तसे विभागीय सहसंचालकांचे प्रमाणपत्र
प्राप्त झाल्याशिवाय तसेच विद्यापीठ अनुदान आयोगाच्या (ॲफिलिएशन ऑफ कॉलेजस बाय
# Page 2
शासन निर्णय क्रमांकः HTED-२९०१०/४/२०२४/८११२०४-MHT-(HE-४)
युनिव्हर्सिटीज) रेग्युलेशन २००९ मध्ये महाविद्यालयांना संलग्नीकरण देण्याबाबत विहित निकषांची
पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु
नये.
५.महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
६.महाविद्यालयाने सक्षम प्राधिकरणाने विहीत केलेल्या कालमर्यादेत नॅक मुल्यांकन करुन घेण्यासाठी
प्रयत्न करावा व याबाबत पाठपुरावा करण्याची जबाबदारी संबंधित विद्यापीठाची राहील.
७.विद्यापीठांनी शासन निर्णयाचे अवलोकन केल्याशिवाय संलग्नता देण्याची प्रक्रिया सुरु करु नये.
विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य, पुणे व
संबंधित विभागीय सहसंचालक, उच्च शिक्षण यांना पाठवावा.
८.संबंधित विद्यापीठांनी व विभागीय सहसंचालकांनी मंजूर करण्यात आलेल्या नवीन महाविद्यालयांचा
नियतकालिक आढावा घेऊन, सदर महाविद्यालयांमध्ये मंजुर विद्यार्थी संख्येच्या ५०% किंवा त्यापेक्षा
कमी विद्यार्थी दिसून आल्यास, सदर महाविद्यालयांची मान्यता रद्द समजून तसे आदेश विभागीय
सहसंचालकांनी काढावेत आणि ते शासन व संबंधित विद्यापीठाकडे पाठवावेत.
२. सार्वजनिक विद्यापीठ अधिनियम, २०१६ मध्ये सार्वजनिक विद्यापीठांच्या अधिनस्त नवीन
महाविद्यालयांना अंतिम मान्यता देण्याची मुदत १५ जून अशी आहे. शासन अधिसूचना दि. ०५.०७.२०२४ अन्वये
सार्वजनिक विद्यापीठांतर्गत नवीन महाविद्यालयांना मान्यता देणेबाबतची अंतिम मुदत १५ जुलै पयंत वाढविण्यात
आली आहे. संदर्भाधिन शासन निर्णयातील तरतुदीनुसार कविकुलगुरु कालिदास संस्कृत विश्वविद्यालय, रामटेक
अंतर्गत नवीन महाविद्यालयांना अंतिम मान्यता देणेबाबतची अंतिम मुदत १५ जून अशी आहे. सार्वजनिक
विद्यापीठांप्रमाणेच कविकुलगुरु कालिदास संस्कृत विश्वविद्यालय, रामटेकअंतर्गत नवीन महाविद्यालयांना अंतिम
मान्यता देण्याची मुदत सक्षम प्राधिकरणाच्या मान्यतेने, १५ जुलै पयंत वाढविण्यात आली आहे.
३. सदर शासन आदेश महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3
# Page 4
# Page 5
# Page 6