# Page 1
डॉ.होमी भाभा स्टेट युनिव्हर्सिटी, मुंबई अंतर्गत असलेल्या विज्ञान संस्था, मुंबई आवारातील आण्विक व विकिरण प्रयोगशाळा इमारतीचे बांधकाम पाडण्यासाठी आवश्यक असलेला निधी वितरीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२३/प्र.क्र.६५/विशि-२
मंत्रालय विस्तार भवन,मुंबई -४०० ०३२.
दिनांक : ०९ ऑक्टोबर, २०२३.
वाचा :- १. कुलसचिव, डॉ. होमी भाभा स्टेट युनिव्हर्सिटी, मुंबई यांचे पत्र क्र. रजि/ एचबीएसयू/२०२३ -२४/१५, दि.१४.०६.२०२३.
२. विभागाचा समक्रमांकाचा दि.११.०७.२०२३ रोजीचा शासन निर्णय.
प्रस्तावना :- डॉ.होमी भाभा स्टेट युनिव्हर्सिटी, मुंबई विद्यापीठाचा भाग असलेली विज्ञान संस्था, मुंबई आवारातील आण्विक व विकिरण प्रयोगशाळा इमारत जीर्ण अवस्थेत व बृहन्मुंबई महानगरपालिकेच्या निकषानुसार सी-१ (धोकादायक/पाडण्यायोग्य) प्रवर्गात मोडत असल्याने, सदरहू इमारत पाडण्यासाठी मंजूरी व आवश्यक असलेल्या खर्चास वाचा क्र.२ येथील शासन निर्णयान्वये प्रशासकीय मान्यता देण्यात आली आहे. सदरहू बांधकाम पाडण्यासाठी आवश्यक असलेला खर्च वितरीत करण्याची वित्त विभागास विनंती करण्यात आली होती. वित्त विभागाने निधी वितरीत करण्यास सहमती
दर्शविली आहे. सदरहू मान्यतेस अनुसरुन सदर बांधकाम पाडण्यासाठी आवश्यक असलेला निधी डॉ.होमी भाभा स्टेट युनिव्हर्सिटी, मुंबई यांना वितरीत करण्याची बाब शासनाच्या विचाराधीन होती.
शासन निर्णय :- डॉ.होमी भाभा स्टेट युनिव्हर्सिटी, मुंबई अंतर्गत असलेल्या विज्ञान संस्था, मुंबई आवारातील आण्विक व विकिरण प्रयोगशाळा इमारतीचे बांधकाम पाडण्याससाठी आवश्यक असलेला रु.११,११,०४९/- (अक्षरी रुपये अकरा लक्ष अकरा हजार एकोणपन्नास रुपये फक्त) एवढा निधी खालील अटीं व शर्तीच्या अधीन राहून वितरीत करण्यास मान्यता देण्यात येत आहे.
२. अटी व शर्ती : १. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक (उच्च शिक्षण), पुणे यांचेमार्फत तात्काळ शासनास सादर करण्याची दक्षता घ्यावी.
२. कामाची प्रगती शासनास वेळोवेळी अवगत करावी.
३. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
# Page 2
शासन निर्णय क्रमांकः बांधका-२०२३/प्र.क्र.६५/विशि-२
४. वरील अनुदानाची सर्व कागदपत्रे व हिशेब महालेखापाल, महाराष्ट्र - १ मुंबई किंवा प्रकरण परत्वे महालेखापाल -२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
३. सदरहू मंजूर झालेली तरतूद डॉ. होमी भाभा स्टेट युनिव्हर्सिटी, मुंबई यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
४. या कामासाठी होणारा खर्च "मागणी क्र.डब्ल्यू-२-(२२०२) सर्वसाधारण शिक्षण, (०३) विद्यापीठीय व उच्च शिक्षण, (१०२) विद्यापीठांना सहाय्य (००) (००) (३३) समूह विद्यापीठ (कार्यक्रम) (२२०२ J०६३), ३१ सहाय्यक अनुदाने वेतनेत्तर" या लेखाशिर्षाखाली सन २०२३-२०२४ मधील मंजूर तरतुदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
# Page 3