# Page 1
औषधनिर्माणशास्त्र अभ्यासक्रमाच्या नवीन संस्था सुरु करणे, प्रवेशक्षमतेत वाढ इत्यादीकरीता दिलेल्या शासन मान्यतेच्या अटींमध्ये सुधारणा करणे...
महाराष्ट्र शासन
उच्च व तंत्र शिक्षण विभाग,
शासन निर्णय क्र. टीईएम-२०१८/प्र.क्र.२४४/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२
दिनांक : २२ जून, २०१८
संदर्भ : १) उच्च व तंत्रशिक्षण विभाग, शासन निर्णय क्रमांक: टीईम-२०१८/प्र.क्र.१९५/तांशि-४, दिनांक : ४.६.२०१८.
२) उच्च व तंत्रशिक्षण विभाग, शासन निर्णय क्रमांक: टीईम-२०१८/प्र.क्र.१९९/तांशि-४, दिनांक : ४.६.२०१८.
३) उच्च व तंत्रशिक्षण विभाग, शासन निर्णय क्रमांक: टीईम-२०१८/प्र.क्र.२००/तांशि-४, दिनांक : १२.६.२०१८.
४) उच्च व तंत्रशिक्षण विभाग, शासन निर्णय क्रमांक: मान्यता-२०१८/(प्र.क्र.१२६/१८)/ तांशि-५, दिनांक : ८.६.२०१८.
५) उच्च व तंत्रशिक्षण विभाग, शासन निर्णय क्रमांक: मान्यता-२०१८/(प्र.क्र.१३३/१८)/ तांशि-५, दिनांक : ८.६.२०१८.
६) उच्च व तंत्रशिक्षण विभाग, शासन निर्णय क्रमांक: मान्यता-२०१८/(प्र.क्र.१३९/१८)/ तांशि-५, दिनांक : ८.६.२०१८.
७) संचालक, तंत्र शिक्षण, मुंबई यांचे पत्र क्र.१०/एनजीपी/मान्यता/२०१८/६१३, दिनांक २१/६/२०१८
प्रस्तावना : संदर्भ क्र.१ ते ६ येथील शासन निर्णयान्वये अखिल भारतीय तंत्र शिक्षण परिषदेने दिलेल्या मान्यतेनुसार शैक्षणिक वर्ष २०१८-१९ पासून पदविका / पदवी / पदव्युत्तर पदवी औषधनिर्माणशास्त्र अभ्यासक्रमाच्या नवीन संस्था सुरु करणे, विद्यमान पदविका औषधनिर्माणशास्त्र अभ्यासक्रमांच्या संस्थेत पदवी औषधनिर्माणशास्त्र अभ्यासक्रम सुरु करणे अथवा उलट करणे, सुरु असलेल्या पदवी/ पदविका औषधनिर्माणशास्त्र अभ्यासक्रमांच्या प्रवेशक्षमतेत वाढ करणे इत्यादीस मान्यता देण्यात आलेली आहे. ही शासन मान्यता देताना विद्यार्थ्यांना प्रवेश देतेवेळी फार्मसी कौन्सिल ऑफ इंडियाच्या मान्यतेची अट विहित करण्यात आलेली आहे. राज्यातील पदवी/ पदविका अभ्यासक्रमाच्या प्रवेशाची प्रक्रिया सुरु झालेली असल्याने या अटीचे आता लगेचच पालन करणे संस्थांना शक्य होत नाही. फार्मसी कौन्सिल
ऑफ इंडिया यांच्याकडून मान्यता येण्यासाठी बराचसा कालावधी लागतो असा तंत्रशिक्षण संचालनालयाचा अनुभव आहे. त्यामुळे ही अट शिथील न केल्यास राज्यातील विद्यार्थी
# Page 2
शासन निर्णय क्रमांकः टीईएम-२०१८/प्र.क्र.२४४/तांशि-४
औषधनिर्माणशास्त्र अभ्यासक्रमापासून वंचित राहतील. यास्तव शैक्षणिक हित विचारात घेता या अटीमध्ये सुधारणा करण्याची बाब शासनाच्या विचाराधीन होती.
शासन निर्णय : याबाबत शासनाने खालीलप्रमाणे निर्णय घेतला आहे :
१) शैक्षणिक वर्ष २०१८-१९ मध्ये ज्या संस्थांमधील पदविका/ पदवी/ पदव्युत्तर औषधनिर्माणशास्त्र अभ्यासक्रमास फार्मसी कौन्सिल ऑफ इंडिया, नवी दिल्ली यांची मान्यता नाही अशा संस्थाकडून सहा महिन्यांच्या आत फार्मसी कौन्सिल ऑफ इंडिया, नवी दिल्ली यांची मान्यता घेण्याच्या अटीच्या अधीन राहून तसेच सदर मान्यतेअभावी भविष्यात काही न्यायालयीन प्रकरण उद्भवल्यास या प्रकरणी संबंधीत संस्था पुर्णपणे जबाबदार राहतील अशा आशयाचे हमीपत्र रुपये १००/- च्या स्टॅम्प पेपरवर घेवून प्रवेश प्रक्रियेत सामावून घेण्यात यावे.
२) तसेच ही अट यापूर्वीच्या शैक्षणिक वर्षापर्यंत शासन मान्यता दिलेल्या व अद्यापी फार्मसी कौन्सिल ऑफ इंडियाची मान्यता न मिळविलेल्या संस्थांकरीताही लागू राहिल. यामधुन न्यायालयाने विशिष्ट आदेश दिलेल्या संस्थांना वगळण्यात येईल.
३) सदर संस्थांनी विहित मुदतीत फार्मसी कौन्सिल ऑफ इंडियाची मान्यता न मिळवल्यास सदर संस्थेमध्ये पुढील शैक्षणिक वर्षासाठी प्रवेश देण्यात येऊ नयेत.”
२. याबाबत पुढील आवश्यक ती कार्यवाही संचालक, तंत्र शिक्षण यांनी तातडीने करावी.
# Page 3