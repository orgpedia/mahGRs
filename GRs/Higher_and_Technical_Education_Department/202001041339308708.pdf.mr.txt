# Page 1
सन २०१९-२० या वर्षाकरिता “कै.वासुदेव गायतोंडे कला जीवन गौरव पुरस्कार” प्रदान करण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. एडीआर- २०२०/प्र.क्र. १/तांशि-६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक : ४ जानेवारी, २०२०.
वाचा : - १ ) कला संचालक यांचे पत्र क्रमांक डिओओ-२०१९/तीन/२१४६, दि. ३० डिसेंबर, २०१९.
२) उच्च व तंत्र शिक्षण विभाग, शासन निर्णय क्रमांक एडीआर-२०१९/प्र.क्र.९४/तांशि-६ दिनांक २ जानेवारी, २०२०.
प्रस्तावना : महाराष्ट्र राज्याला कलेचा समृध्द वारसा लाभला आहे. दृश्यकलेचे शिक्षण देणारी भारतातील पहिली संस्था सर ज.जी. कला महाविद्यालयाच्या स्वरुपात, सन १८५७ या वर्षी मुंबई येथे स्थापन झाली. राज्यातील कलाकारांनी कला क्षेत्रात राष्ट्रीय तसेच, आंतरराष्ट्रीय स्तरावर लौकिक प्राप्त केला आहे.
दृश्य कलेच्या क्षेत्रात महत्वाचे योगदान देणाऱ्या नामवंत व जेष्ठ कलाकारांचा यथोचित सन्मान करण्यासाठी “कै. वासुदेव गायतोंडे कला जीवन गौरव पुरस्कार” प्रदान करण्याचा निर्णय, उपरोक्त “वाचा” येथील संदर्भ क्र. (२) च्या शासन निर्णयान्वये घेण्यात आलेला आहे. त्यानुसार, सन २०१९-२० या वर्षाकरिता “कै. वासुदेव गायतोंडे कला जीवन गौरव पुरस्कार” प्रदान करण्यास मान्यता देण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात आला आहे.
शासन निर्णय : सन २०१९-२० या वर्षाचा “कै. वासुदेव गायतोंडे कला जीवन गौरव पुरस्कार”, नामवंत चित्रकार पद्मभूषण श्री. अकबर पदमसी यांना प्रदान करण्यास मान्यता देण्यात येत आहे.
०२. या पुरस्काराचे स्वरुप रक्कम रु. ५.०० लक्ष, स्मृतीचिन्ह व सन्मानपत्र असे आहे.
सदर पुरस्कार प्रदान करण्याबाबत संचालक, कला संचालनालय, मुंबई यांनी पुढील कार्यवाही करावी.
# Page 2