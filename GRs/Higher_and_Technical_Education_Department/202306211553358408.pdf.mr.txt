# Page 1
यशवंतराव चव्हाण महाराष्ट्र मुक्त विद्यापीठ, नाशिक यांचे बारामती, येथील उपकेंद्र व ग्रंथालय इमारतींचे बांधकाम करण्याकरीता निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. बैठक-२०२१/प्र.क्र.३६/विशि-२
मंत्रालय, मुंबई ४०० ०३२
दिनांक : २० जून, २०२३.
वाचा :- १) विभागाचा समक्रमांकाचा दि.२६.०५.२०२२ रोजीचा शासन २) उच्च व तंत्र शिक्षण विभाग शासन निर्णय क्र. भूखंड-२०२१/प्र.क्र.१८ / विशि-२, दि.१०.०१.२०२३ ३) कुलसचिव, यशवंतराव चव्हाण महाराष्ट्र मुक्त विद्यापीठ, नाशिक यांचे दि.२५.०४.२०२३ चे पत्र.
४) वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३
प्रस्तावना : यशवंतराव चव्हाण महाराष्ट्र मुक्त विद्यापीठ, नाशिक विद्यापीठाची स्थापना महाराष्ट्र विधी मंडळ कायदा क्र.२० अन्वये दि.०१.०७.१९८९ रोजी झाली आहे. विद्यापीठ अनुदान आयोगाची मान्यता असलेल्या या विद्यापीठाचे कार्यक्षेत्र संपूर्ण महाराष्ट्र राज्य आहे. संदर्भ क्र.१ येथील दि.२६.०५.२०२२ च्या शासन निर्णयान्वये यशवंतराव चव्हाण महाराष्ट्र मुक्त विद्यापीठ, नाशिक यांचे बारामती, येथील उपकेंद्र व ग्रंथालय इमारतींचे बांधकाम करण्याकरीता रु.२३५०.७२ लक्ष किंमतीच्या अंदाजपत्रकास प्रशासकीय मान्यता देण्यात आली आहे. या कामासाठी संदर्भ क्र. २ येथील शासन निर्णयान्वये रु.१००.०० लक्ष एवढा निधी वितरीत करण्यात आला आहे. आता सदरहू बांधकाम तातडीने पूर्ण होण्यासाठी उर्वरित निधी वितरीत करण्याची संदर्भ क्र. ३ येथील पत्रान्वये विद्यापीठाने विनंती केली आहे.
तद्नुषंगाने संदर्भ क्र.४ येथील परिपत्रकास अनुसरुन या बांधकामास निधी उपलब्ध करुन देण्याची बाब शासनाच्या विचाराधीन होती.
शासन निर्णय : मौजे बारामती, ता.बारामती, जि. पुणे येथील यशवंतराव चव्हाण महाराष्ट्र मुक्त विद्यापीठ, नाशिक यांचे उपकेंद्र व ग्रंथालय स्थापन करण्यासाठी उपकेंद्र व ग्रंथालय इमारतींच्या बांधकामासाठी रु.२,००,००,०००/- (अक्षरी रुपये दोन कोटी फक्त) इतका निधी खालील अटींच्या अधिन राहून मंजूर करण्यात येत आहे.
१. हा निधी प्रशासकीय मान्यतेच्या मर्यादेतच वितरीत तथा आहरीत करण्यात यावा.
२. चालू आर्थिक वर्षात विधीमंडळाच्या निदर्शनास आणलेल्या कामनिहाय तरतूदीपेक्षा जादा खर्च करण्यात येऊ नये.
३. कोणत्याही परिस्थितीत संबंधित अधिक्षक अभियंता यांनी प्रशासकीय मान्यतेच्या रकमेपेक्षा जास्त खर्च कामांवर करु नये.
४. संबंधित कार्यकारी अभियंता यांनी कामाची प्रगती व झालेला खर्च याचा अहवाल संबंधित विद्यापीठाचे कुलसचिव व संचालक, उच्च शिक्षण यांच्याकडे पाठविण्याची व्यवस्था करावी.
५. विषयांकित कामाकरिता सुधारित प्रशासकीय मान्यतेची आवश्यकता लागणार नाही. या दृष्टीने विशेष दक्षता घेऊन काम करण्यात यावे.
२. हा निधी सार्वजनिक बांधकाम विभागाने विहित कार्यपध्दतीचा अवलंब करुन वितरीत करावा. निधी वितरीत करतांना वरील अटी व शर्ती विचारात घ्याव्यात. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत
# Page 2
शासन निर्णय क्रमांक: बैठक-२०२१/प्र.क्र.३६/विशि-२
केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
३. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
४. सदरहू बांधकामावर होणारा खर्च "मागणी क्रमांक - एच-८, मुख्य लेखाशिर्ष- ४२०२ शिक्षण, सर्वसाधारण शिक्षण २०३, विद्यापीठीय व उच्च शिक्षण (४२०२००७९) या लेखाशिर्षाखाली सन २०२३-२०२४ मधील मंजूर तरतुदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.