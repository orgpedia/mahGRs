# Page 1
“राज्यातील उच्च व तंत्र शिक्षण विभाग आणि कृषि विभागांतर्गत व्यावसायिक अभ्यासक्रमांच्या प्रवेशासाठी सामायिक प्रवेश परिक्षा आणि उच्च माध्यमिक शिक्षण मंडळ व इतर मंडळाच्या इयत्ता १२ वी च्या परिक्षांमधील गुण यांचे विचार करण्यासाठी व त्याचे प्रमाण ठरविण्यासाठी शासनास शिफारस करण्याकरिता समितीचे गठण करण्याबाबत."
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : सीटीसी-२०२१/प्र.क्र.६०/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मंत्रालय, मुंबई ४०० ०३२.
दिनांक : २३ जून, २०२१
वाचा :- १) शासन निर्णय, उच्च व तंत्र शिक्षण विभाग क्रमांक : संकीर्ण-२०११/ प्र.क्र.३३७/तांशि- ४, दिनांक ३१ ऑक्टोबर, २०१२
२) शासन निर्णय, उच्च व तंत्र शिक्षण विभाग क्रमांक : संकीर्ण-२०११/
प्र.क्र.३३७/तांशि-४, दिनांक २४ जून, २०१४
३) शासन निर्णय, उच्च व तंत्र शिक्षण विभाग क्रमांक : टीईएम-२०१४/
प्र.क्र.२७३/तांशि-४, दिनांक २८ ऑगस्ट, २०१५
प्रस्तावना: राज्यातील कृषि प्रवेश प्रकिया व आगामी कृषि शिक्षण धोरणासंदर्भात मा. उपमुख्यमंत्री यांच्या अध्यक्षतेखाली दिनांक १७ मार्च, २०२१ रोजी बैठक आयोजित करण्यात आली होती. सदर बैठकीमध्ये राज्यातील कृषि प्रवेश प्रकिया व आगामी कृषी शिक्षण धोरणाबरोबरच राज्यातील उच्च व तंत्र शिक्षण विभाग आणि कृषि विभागांतर्गत व्यावसायिक अभ्यासक्रमांना प्रवेश घेताना केवळ सामाईक प्रवेश परीक्षेचे गुण विचारात न घेता सामायिक प्रवेश परिक्षा (CET) मध्ये प्राप्त गुण आणि उच्च माध्यमिक शिक्षण मंडळाच्या (HSC Board) इयत्ता १२ वी मध्ये प्राप्त गुण यांचा विचार करण्याचे आणि त्यासाठी याचे प्रमाण ठरविण्याबाबत कार्यवाही करण्याचे निर्देश देण्यात आले.
२. त्याअनुषंगाने, राज्यातील उच्च व तंत्र शिक्षण विभाग आणि कृषि विभागांतर्गत व्यावसायिक अभ्यासक्रमांच्या प्रवेशामध्ये सामायिक प्रवेश परिक्षा (CET) मध्ये प्राप्त गुण आणि उच्च माध्यमिक शिक्षण मंडळाच्या (HSC Board) इयत्ता १२ वी मध्ये प्राप्त गुण यांचा विचार करण्यासाठी आणि त्यासाठी याचे प्रमाण ठरविण्याबाबत विचार विनिमय करून शासनास शिफारशी करण्यासाठी समिती गठीत करण्याची बाब शासनाच्या विचाराधीन होती.
# Page 2
शासन परिपत्रक क्रमांकः सीटीसी-२०२१/प्र.क्र.६०/तांशि-४
शासन परिपत्रक :
राज्यातील उच्च व तंत्र शिक्षण विभाग आणि कृषि विभागांतर्गत व्यावासायिक अभ्यासक्रमांमध्ये प्रवेश घेण्यासाठी सामायिक प्रवेश परिक्षा (CET) मध्ये प्राप्त गुण आणि उच्च माध्यमिक शिक्षण मंडळाच्या (HSC Board) इयत्ता १२ वी मध्ये प्राप्त गुण यांचा विचार करण्यासाठी आणि त्यासाठी याचे प्रमाण ठरविण्याबाबत इतर राज्यातील परिक्षा पद्धतींचा तुलनात्मक अभ्यास करून त्याबाबत शासनास शिफारस करण्याकरिता खालील प्रमाणे समिती गठीत करण्यात येत आहे :
-------------------------------------------------------------------------------------------
| १. | आयुक्त, राज्य सामायिक प्रवेश परिक्षा कक्ष, मुंबई | अध्यक्ष |
| २. | प्र. कुलगुरू, मुंबई विद्यापीठ, मुंबई | सदस्य |
| ३. | प्राध्यापक, डॉ. एस.जी.भिरूड, वीरमाता जिजाबाई टेक्नॉलीजीकल इन्स्टिट्यूट, मुंबई | सदस्य |
| ४. | डॉ. संजय नलबलवार, अधिष्ठाता,डॉ. बाबासाहेब आंबेडकर तंत्रशास्त्र विद्यापीठ, लोणेरे | सदस्य |
| ५. | डॉ.अशोक फरांदे,अधिष्ठाता (कृषी), महात्मा फुले कृषि विद्यापीठ, राहूरी, जि.अहमदनगर | सदस्य |
| ६. | डॉ.हरिहर कौसडीकर, संचालक (शिक्षण), महाराष्ट्र कृषि शिक्षण व संशोधन परिषद, पुणे | सदस्य |
| ७. | डॉ.उर्मिला जोशी, प्राचार्य, ए. एम. कुंदनानी कॉलेज ऑफ फार्मसी, मुंबई | सदस्य |
| ८. | प्राध्यापक, मुकुल सुतवणे, अभियांत्रिकी महाविद्यालय, पुणे | सदस्य |
| ९. | संचालक, तंत्रशिक्षण संचालनालय, महाराष्ट्र राज्य, मुंबई | सदस्य सचिव |
-------------------------------------------------------------------------------------------
२. सदरच्या समितीने राज्यातील व्यावसायिक अभ्यासक्रमांच्या प्रवेशासाठी सामायिक प्रवेश परिक्षेद्वारे प्राप्त केलेले गुण आणि उच्च माध्यमिक शिक्षण मंडळ व इतर मंडळाच्या इयत्ता १२ वी च्या कक्षेमध्ये प्राप्त केलेले गुण यांचे प्रमाण ठरवून त्या आधारे प्रवेशाकरीता किमान गुणांचे प्रमाण निश्चित करणे व त्याबाबत शासनास शिफारस करावी. सदर शिफारशी करताना देशातील इतर राज्यांमध्ये व्यावसायिक अभ्यासक्रमांच्या प्रवेशासाठी कोणती कार्यपद्धती तसेच गुणपद्धती वापरण्यात येते याबाबतचा तुलनात्मक अभ्यास करून शासनास शिफारस करावी. समितीने आपल्या शिफारशी दिनांक ३१ जुलै, २०२१ पूर्वी शासनास सादर कराव्यात.
३. उपरोक्त समितीने आपल्या बैठका कोव्हीड-१९ च्या अनुषंगाने राज्य शासनाने वेळोवेळी दिलेल्या निर्देशांचे पालन करून आयोजित कराव्यात.
पृष्ठ ३ पैकी २
# Page 3
शासन परिपत्रक क्रमांकः सीटीसी-२०२१/प्र.क्र.६०/तांशि-४
४. समितीमधील सदस्यांचे आवश्यक ते मानधन व अनुज्ञेय भत्ते संचालक, तंत्रशिक्षण संचालनालय यांच्या स्वीय प्रपंजी लेख्यातून (PLA) अदा करण्यात यावे.