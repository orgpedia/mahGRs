# Page 1
परिस स्पर्श योजनेंतर्गत शासकीय आणि अशासकीय महाविद्यालयांना सहायक अनुदान योजनेसाठी (२२०२ के ८०२) ३१- सहायक अनुदाने (वेतनेतर) या लेखाशिर्षाखाली निधी वितरीत करणे व यासाठी नियंत्रक व आहरण व संवितरण अधिकारी घोषित करण्याबाबत.
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक: संकीर्ण-२०२३/प्र.क्र.१२२/विशि-३
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक: २७ सप्टेंबर, २०२३.
वाचा : (१) उच्च व तंत्र शिक्षण विभाग, शासन निर्णय, क्रमांक: संकीर्ण२०-२२.क्र.प्र/२७९/विशि-३, दि.१९ एप्रिल, २०२३.
(२) उच्च व तंत्र शिक्षण विभाग, शासन निर्णय, क्रमांक :संकीर्ण२०-२३.क्र.प्र/१०६/विशि-३, दि.१० जूलै, २०२३.
ज्ञापनः बुधवार, दि.०५ एप्रिल, २०२३ रोजीच्या मंत्रिमंडळ बैठकीत मान्यता दिल्याप्रमाणे नॅक मुल्यांकन न केलेल्या संस्थांच्या मुल्यांकन आणि प्रमाणिकरण प्रक्रीयेत वाढ करण्यासाठी युजीसीद्वारे सुरु केलेल्या PARAMARSHA योजनेप्रमाणे राज्यस्तरावरही मेंटॉर - मेंटी योजना (परिस स्पर्श योजना) सुरु करण्याच्या व त्याच्या अंमलबजावणीबाबतच्या सूचना संदर्भ क्र.१ येथील दि.१९.०४.२०२३ च्या शासन निर्णयान्वये निर्गमित केल्या आहेत.
सदर योजना तीन वर्ष कालावधीसाठी राबविण्यात येणार असून योजनेसाठी शासन स्तरावरुन प्रतीवर्षी रु.३.०० कोटी निधी उपलब्ध करुन देणे अपेक्षित आहे. योजना कालावधीत राज्यस्तरावरुन एकूण रु.९.०० कोटी निधी तर, विद्यापीठाच्या निधीतून रु.४.५० कोटी निधी असा एकूण रु.१३.५० कोटी निधी उपलब्ध करुन देणे अपेक्षित आहे.
सदर योजनेच्या अंमलबजावणीसाठी संदर्भ क्र.२ येथील दि.१०.०७.२०२३ च्या शासन निर्णयान्वये मागणी क्र. डब्ल्यु - २,२२०२ सर्वसाधारण शिक्षण, ०३ विद्यापीठीय व उच्च शिक्षण, १०४ अशासकीय महाविद्यालयांना व संस्थांना सहाय्य, (०३) परिस स्पर्श योजना (०३)(०१) परिस-स्पर्श योजनेंतर्गत शासकीय आणि अशासकीय महाविद्यालयांना सहायक अनुदान (राज्य स्तरीय योजना) (२२०२ के ८०२) ३१- सहायक अनुदाने (वेतनेतर) असे लेखाशीर्ष मंजूर करण्यात आले आहे.
सन २०२३-२४ या वर्षात योजनेची अंमलबजावणी करण्यासाठी राज्यस्तरावरुन रु.३.०० कोटी निधी उपलब्ध करण्यास व खर्चास विधानमंडळाने मान्यता दिली आहे. त्यानुसार, (२२०२ के ८०२) ३१-सहायक अनुदाने (वेतनेतर) या लेखाशीर्षाखाली वित्त विभागाच्या दिनांक १२ एप्रिल, २०२३ च्या परिपत्रकानुसार एप्रिल ते सप्टेंबर या सहामाहीकरीता मंजूर निधीच्या ४० टक्के प्रमाणात रु.१.२० कोटी (रुपये एक कोटी वीस लक्ष फक्त) निधी वितरीत व व आहरित करण्यास मंजूरी देण्यात येत असून सदर निधी संचालक, उच्च शिक्षण, महाराष्ट्र राज्य पुणे यांच्या अधिनस्त ठेवण्यात येत आहे.
# Page 2
शासन ज्ञापन क्रमांकः संकीर्ण-२०२३/प्र.क्र.१२२/विशि-३
मागणी क्र. डब्ल्यु-२,२२०२ सर्वसाधारण शिक्षण, ०३ विद्यापीठीय व उच्च शिक्षण, १०४ अशासकीय महाविद्यालयांना व संस्थांना सहाय्य, (०३) परिस स्पर्श योजना (०३) (०१) परिस-स्पर्श योजनेंतर्गत शासकीय आणि अशासकीय महाविद्यालयांना सहायक अनुदान (राज्य स्तरीय योजना) (२२०२ के ८०२) ३१- सहायक अनुदाने (वेतनेतर) या लेखाशीर्षासाठी नियंत्रण अधिकारी म्हणून संचालक, उच्च शिक्षण संचालनालय, पुणे आणि आहरण व संवितरण अधिकारी म्हणून सहायक संचालक (लेखा), उच्च शिक्षण संचालनालय, पुणे यांना घोषित करण्यात येत आहे.
योजनेच्या अंमलबजावणीसाठी संबंधित विद्यापीठांनी मागणी केल्याप्रमाणे त्याप्रमाणात निधी संचालक, उच्च शिक्षण, महाराष्ट्र राज्य, पुणे यांनी संबंधित विद्यापीठांकडे सुपूर्द करावा.
संदर्भ क्र.१ येथील दि.१९.०४.२०२३ च्या शासन निर्णयामधील मुद्दा क्र. ४ मध्ये आर्थिक सहाय्य प्रदान करण्याविषयी ज्या सूचना निर्गमित केल्या आहेत त्याप्रमाणे निधी वितरीत व खर्च करण्याची सर्वस्वी जबाबदारी संबंधित विद्यापीठाचे कुलगुरु यांची राहील. एकूण निधीपैकी ५% निधी महाराष्ट्र राज्य अध्यापक विकास अकादमी (एम.एस.एफ.डी.ए.), पुणे ला प्राथमिक प्रशिक्षण व प्रशासकीय खर्चासाठी वितरित करण्यात येईल.
शासनाकडून ज्या प्रयोजनार्थ अनुदान मंजूर करण्यात आले आहे. त्याच प्रयोजनार्थ निधी खर्च करण्यात आले आहे हे पाहण्याची जबाबदारी संबंधित विद्यापीठाचे कुलगुरु यांची असेल. विहित कालावधीत सदरचा खर्च पुर्णपणे करण्यात येईल याची दक्षता संबंधित विद्यापीठाने घेण्यात यावी. यासंदर्भात त्याचे उपयोगिता प्रमाणपत्र संबंधित विद्यापीठांनी संचालक, उच्च शिक्षण, महाराष्ट्र राज्य, पुणे यांना सादर करावे.
वरील अनुदानाची सर्व कागदपत्रे व हिशेब महालेखापाल, महाराष्ट्र -१, मुंबई किंवा प्रकरणपरत्वे महालेखापाल, महाराष्ट्र -२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरीता संबंधित विद्यापीठाने व संचालक, उच्च शिक्षण, उच्च शिक्षण संचालनालय, पुणे यांनी सादर केली पाहिजेत.
हे ज्ञापन, वित्त विभागाच्या दिनांक १२.०४.२०२३ च्या शासन परिपत्रकानुसार व वित्त विभागाच्या अनौ.संदर्भ क्र. ८०५/ व्यय-५ दिनांक ४.०९.२०२३ अन्वये प्राप्त सहमतीनुसार निर्गमित करण्यात येत आहे.
# Page 3