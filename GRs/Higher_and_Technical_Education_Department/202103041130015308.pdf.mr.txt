# Page 1
महाराष्ट्र शासन
क्रमांक – संकीर्ण–११११/(२३/२१)/तांशि-२ उच्च व तंत्र शिक्षण विभाग, मंत्रालय विस्तार भवन, मुंबई-४०००३२,
दिनांक : ०४ मार्च, २०२१
विषय : भारतीय माहिती तंत्रज्ञान संस्थेच्या स्थापनेकरिता आर्थिक वर्ष सन २०२०-२१ अंतर्गत निधी वितरीत करण्याबाबत.....
(भारतीय माहिती तंत्रज्ञान संस्था, नागपूर.)
वाचा - १. शासन निर्णय उच्च व तंत्र शिक्षण विभाग क्र. IIIT - २०१३/(२३/१३)/तांशि-२, दिनांक २२.६.२०१५ २. शासन निर्णय उच्च व तंत्र शिक्षण विभाग क्र. धोरण-२०११/(१५५/१४)/तांशि-२, दिनांक ०८.१२.२०१५ ३. शासन निर्णय महसूल व वन विभाग क्र. जमीन - २०१४/प्र.क्र.४५/ज-८, दिनांक २०.६.२०१५ ४. शासन निर्णय महसूल व वन विभाग क्र. जमीन- ३४१४/५८/प्र.क्र.१३१/ज-५, दिनांक २४.६.२०१५ ५.शासन परिपत्रक, वित्त विभाग, क्रमांक अर्थसं-२०१९/प्र.क्र.६४/अर्थ-३, दिनांक १६.०४.२०२० ६. शासन निर्णय, वित्त विभाग, क्रमांक अर्थसं-२०२०/प्र.क्र. ६५/अर्थ-३, दिनांक ०४.०५.२०२० ७. संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक ९ (२) / नियोजन/ २०२० / ५०, दिनांक ०३ फेब्रुवारी, २०२१ रोजीचे पत्र.
शासन ज्ञापन भारतीय माहिती तंत्रज्ञान संस्थेची Not for profit Public Partnership (N- PPP) या तत्त्वावर नागपूर व पुणे येथे स्थापना करण्यास दिनांक २०.५.२०१५ च्या मंत्रीमंडळाच्या बैठकीत मान्यता देण्यात आलेली आहे. त्यानुसार नागपूर व पुणे येथे भारतीय माहिती तंत्रज्ञान संस्थेची स्थापना करण्याबाबत या विभागाने अनुक्रमे दिनांक २२.६.२०१५ व दिनांक ८.१२.२०१५ रोजी शासन निर्णय निर्गमित केले आहेत. तसेच नागपूर येथे भारतीय माहिती तंत्रज्ञान संस्थेच्या स्थापनेकरीता महसूल व वन विभागाने सदर संस्थेस मौजे- वारंगा, ता. नागपूर (ग्रा.) जिल्हा नागपूर येथील ३९.९६ हेक्टर आर शासकीय जमीन नाममात्र भाड्याने देण्याबाबतचा शासन निर्णय दिनांक २०/०६/२०१५ रोजी निर्गमित केला आहे. तसेच पुणे येथे भारतीय माहिती तंत्रज्ञान संस्था, पुणे या संस्थेच्या स्थापनेकरीता महसूल व वन विभागाने सदर संस्थेस मौ. नाणोली तर्फे चाकण, ता.मावळ, जिल्हा पुणे येथील ४०.०० हेक्टर आर शासकीय जमीन नाममात्र भाड्याने देण्याबाबतचा शासन निर्णय दिनांक २४.६.२०१५ रोजी निर्गमित केला आहे.
# Page 2
शासन ज्ञापन क्रमांकः संकीर्ण-११११/(२३/२१)/तांशि-२
२. भारतीय माहिती तंत्रज्ञान संस्थेची नागपूर व पुणे येथे स्थापना करण्याच्या अनुषंगाने केंद्रशासन, राज्य शासन व खाजगी उद्योजक यांमध्ये दिनांक १२.१२.२०१५ रोजी MoU व MoA स्वाक्षरीत करण्यात आलेला आहे. त्याचप्रमाणे भारतीय माहिती तंत्रज्ञान संस्था नागपूर या संस्थेची नोंदणी करण्यात आलेली आहे. सदरहू संस्थेत शैक्षणिक वर्ष २०१६-१७ पासून अभ्यासक्रम सुरु करण्यात आला आहे.
३. सन २०२० - २१ या आर्थिक वर्षामध्ये भारतीय माहिती तंत्रज्ञान संस्थेकरिता “२२०३, तंत्रशिक्षण, - भारतीय माहिती तंत्रज्ञान संस्थेची स्थापना करणे. (२२०३२७३१), ३१ सहायक अनुदाने (वेतनेतर)" या लेखाशीर्षाखाली रु.३०००.०० लक्ष इतका निधी अर्थसंकल्पीत करण्यात आलेला आहे. वित्त विभाग शासन निर्णय दिनांक ०४ मे, २०२० अन्वये सन २०२० - २१ या आर्थिक वर्षात कार्यक्रमांतर्गत योजनांसाठी अर्थसंकल्पीत निधीच्या फक्त ३३% निधी उपलब्ध करून देण्यात येणार आहे.
४. सन २०२०-२१ या आर्थिक वर्षाकरीता अर्थसंकल्पीत व मंजूर करण्यात आलेल्या तरतूदीपैकी रु. १८८.०० लक्ष (रुपये एकशे अठ्याऐंशी लक्ष फक्त) इतका निधी भारतीय माहिती तंत्रज्ञान संस्था नागपूर, या संस्थेस इतका निधी कोषागारातून आहरित करण्यास या शासन ज्ञापनान्वये मंजूरी देण्यात येत आहे.
५. सदरची रक्कम संचालक, तंत्रशिक्षण संचालनालय, महाराष्ट्र राज्य, मुंबई यांनी आहरित करावी. या प्रकरणी रक्कम आहरित करण्यास संचालक, तंत्रशिक्षण संचालनालय यांना आहरण व संवितरण अधिकारी म्हणून घोषित करण्यात येत आहे.
६. सदर शासन ज्ञापन महाराष्ट्र विनियोजन अधिनियम, २०२० वित्त विभाग, शासन परिपत्रक क्रमांक क्र. अर्थसं-२०२०/प्र.क्र.६४/अर्थ-३, दिनांक १६.०४.२०२० च्या अन्वये विभागास प्राप्त झालेल्या अधिकारांतर्गत निर्गमित करण्यात येत आहे. या परिपत्रकामधील अनुक्रमांक ९ येथे नमूद अटींची पूर्तता होत आहे.
७. सदर शासन ज्ञापन वित्त विभागाच्या अनौपचारिक संदर्भ क्रमांक २००/२०२१/व्यय-५, दिनांक २४.०२.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 3