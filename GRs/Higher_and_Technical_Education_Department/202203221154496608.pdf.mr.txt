# Page 1
डॉ. पंजाबराव देशमुख वसतिगृह निर्वाह भत्ता योजना या योजनेतील सन २०१९-२० व सन २०२०-२१ मधील प्रलंबित देय रक्कम अदा करणेस मान्यता देणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : अर्थसं-२०२१/(६७/२१)/मशि-३,
हुतात्मा राजगुरू चौक, मादाम कामा मार्ग,
मंत्रालय विस्तार इमारत, मुंबई-४०००३२.
दिनांक : २२ मार्च, २०२२.
वाचा : १) शासन निर्णय, उच्च व तंत्र शिक्षण विभाग, क्र. संकीर्ण-२०१७/प्र.क्र.४०७/तांशि-४, दिनांक २२/०२/२०१८.
२) संचालक, उच्च शिक्षण, महाराष्ट्र राज्य यांचे पत्र क्र.उशिसं/शिष्य-२०२१-२२/ तरतूद/६७२४,७८२४, व १०६९७, अनुक्रमे दिनांक ०३/०६/२०२१, दिनांक ०६/०७/२०२१ व दिनांक २८/०९/२०२१, ३) संचालक, उच्च शिक्षण, महाराष्ट्र राज्य यांचे पत्र क्र. उशिसं-शिष्य / २०२१ / संकीर्ण/ १९१३, दिनांक ०२/०३/२०२२.
प्रस्तावना : संचालक, उच्च शिक्षण यांच्या संदर्भीय पत्रांन्वये डॉ. पंजाबराव देशमुख वसतिगृह निर्वाह भत्ता योजना या योजनेसाठी (२२०२ आय६६६) ३४- शिष्यवृत्त्या/विद्यावेतने या लेखाशिर्षाखाली सन २०२१-२२ या आर्थिक वर्षात अर्थसंकल्पीत करण्यात आलेल्या तरतूदीतून सन २०१९-२० मधील २५९ विद्यार्थ्यांसाठी रु.१९,३०,०००/- व सन २०२०-२१ मधील १४९१ विद्यार्थ्यांसाठी रु.१,४४,०८,०००/- असे एकूण १७५० विद्यार्थ्यासाठी रु.१,६३,३८,०००/- इतक्या रक्कमेचे देयक अदा करणेबाबत प्रस्तावित करण्यात आले आहे. त्यास अनुसरुन प्रलंबित शिष्यवृत्तीची रक्कम प्रस्तुत योजनेसाठी सन २०२१-२२ या आर्थिक वर्षात अर्थसंकल्पीत करण्यात आलेल्या तरतूदीतून अदा करण्यास मान्यता देण्याची बाब शासनाच्या विचाराधीन होती.
शासन निर्णय : प्रस्तावनेत नमुद केल्याप्रमाणे डॉ. पंजाबराव देशमुख वसतिगृह निर्वाह भत्ता योजना या योजनेतील सन २०१९-२० व सन २०२०-२१ करीता महाआयटी कडून शिष्यवृत्ती मंजूर झालेल्या अलॉटमेंटनुसार मंजूर विद्यार्थ्यांची प्रलंबित शिष्यवृत्तीची रु.१,६३,३८,००० /- (अक्षरी रुपये एक कोटी त्रेसष्ट लक्ष अडतीस हजार फक्त) इतकी रक्कम अदा करण्यास पुढील अटीच्या अधिन राहून मान्यता देण्यात येत आहे.
अटी :- डॉ. पंजाबराव देशमुख वसतिगृह निर्वाह भत्ता योजनेकरीता प्रस्तावात नमूद केलेले विद्यार्थी संदर्भिय क्र. १) येथील शासन निर्णय, दि. २२/०२/२०१८ मधील अटी व शर्तींची पूर्तता करीत असल्याची खात्री संचालक, उच्च शिक्षण यांनी करावी, याबाबतची जबाबदारी उच्च शिक्षण संचालनालयाची राहील.
# Page 2
शासन निर्णय क्रमांकः अर्थसं-२०२१/(६७/२१)/मशि-३,
२. या बाबींवर येणारा खर्च “मागणी क्र.डब्ल्यू-२, २२०२ सर्वसाधारण शिक्षण ८० सर्वसाधारण, १०७ - शिष्यवृत्त्या (०१) साधारण शिष्यवृत्त्या (०१) (१२) डॉ. पंजाबराव देशमुख वसतिगृह निर्वाह भत्ता योजना (२२०२ आय६६६) ३४- शिष्यवृत्ती व विद्यावेतने” या लेखाशिर्षाखाली सन २०२१-२२ मधील मंजूर तरतूदीतून भागविण्यात यावा.
३ हा शासन निर्णय, नियोजन विभाग व वित्त विभागाच्या अनौपचारीक संदर्भ अनुक्रमे क्र.२५२/१४७१, दिनांक २०/०७/२०२१ व क्र.२९३/२०२२/व्यय-५, दिनांक ०८/०३/२०२२ नुसार प्राप्त झालेल्या मान्यतेस अनुसरुन निर्गमित करण्यात येत असून शासन निर्णय, वित्त विभाग, क्र.अर्थसं-२०२१/प्र.क्र.४८/अर्थ-३, दिनांक २४/०६/२०२१ व दिनांक १४/१०/२०२१ व शासन परिपत्रक, वित्त विभाग, क्र. अर्थसं-२०२१/प्र.क्र.४८/अर्थ-३, दिनांक ०३/०२/२०२२ मधील अटी व शर्तीची पूर्तता होत आहे.