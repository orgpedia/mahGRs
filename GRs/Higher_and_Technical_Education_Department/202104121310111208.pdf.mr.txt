# Page 1
उच्च व तंत्र शिक्षण विभागाच्या अधिपत्याखाली असलेली अकृषि विद्यापीठामधील कर्मचा-यांना लागू असलेली नवीन परिभाषित अंशदान निवृत्ती वेतन योजना "राष्ट्रीय निवृत्ती वेतन योजनेत" समाविष्ट करून स्तर-१ च्या अंमलबजावणीची कार्यपध्दती विहित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.एनपीएस-२०१९/प्र.क्र.३६६/१९/विशि-१
विभाग मादाम कामा मार्ग, हुतात्मा राजगुरू चौक
मंत्रालय मुंबई-४०००३२
दिनांक :-१२ एप्रिल, २०२१
वाचा:
१) शासन निर्णय क्र.एनपीएस-२०१९/प्र.क्र.३६६/१९/विशि-१, दि.१७ मार्च, २०२१ २) संचालक, उच्च शिक्षण, महाराष्ट्र राज्य यांचे पत्र क्र.एनपीएस-२८२१/प्र.क्र.३२/मवि-२/५६६०, दि.३१ मार्च, २०२१
शासन निर्णयः दिनांक १ नोव्हेंबर २००५ रोजी किंवा त्यानंतर अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये / तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावर नियुक्त झालेल्या कर्मचा-यांना राष्ट्रीय निवृत्ती वेतन योजनेत वर्ग करून सदर योजनेच्या अंमलबजावणीची कार्यपध्दती संदर्भ क्र.१ येथील दि. १७ मार्च, २०२१ रोजीच्या शासन निर्णयान्वये विहित केलेली आहे. दि.३१.०३.२०२१ पूर्वी नियुक्त झालेल्या कर्मचाऱ्यांची माहिती त्यांना कायम निवृत्तीवेतन खाते क्रमांक (Permanent Retirement Account Number- PRAN) देणे इ. बाबतची कार्यवाही दि.३१.०३.२०२१ पर्यंत पूर्ण करण्याच्या सूचना देण्यात आलेल्या आहेत.
तथापि, संचालक, उच्च शिक्षण, महाराष्ट्र राज्य यांनी संदर्भाधीनक्र.२ येथील पत्रान्वये याबाबतच्या कार्यवाहीची व्याप्ती मोठी असल्याने व दि.३१ मार्च, २०२१ पर्यंत पूर्ण करणे शक्य होणार नसल्याने सदर कार्यवाही पूर्ण करण्यास मुदतवाढ देण्याची विनंती केलेली आहे. संचालक, उच्च शिक्षण यांनी केलेल्या विनंतीनुसार सदर कार्यवाही पूर्ण करण्यास तीन महिन्यांची मुदतवाढ देण्यात येत आहे.
# Page 2