# Page 1
युवा महोत्सवाचे आयोजन व अंमलबजावणीकरिता समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.बैठक-२०२२/प्र.क्र.७४/तांशि-४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २९ एप्रिल, २०२२.
प्रस्तावना :
स्वातंत्र्याच्या अमृतमहोत्सवी वर्षानिमित्त राज्यातील महाविद्यालयांमधील विद्यार्थ्यांच्या कलागुणांना, अंगभूत कौशल्यांना वाव मिळावा व त्याकरिता एक व्यासपीठ उपलब्ध करुन देण्याच्या उद्देशाने व संपूर्ण राज्यातील महाविद्यालयीन / विद्यापीठीय स्तरावर विविध स्पर्धा आयोजित करुन प्रेरणा देण्याच्या उद्देशाने युवा महोत्सवाचे आयोजन करण्याचा शासनाचा मानस असून सदर महोत्सवातंर्गत राबवावयाच्या विविध कार्यक्रम, स्पर्धा यांचे निकष ठरविणे, महोत्सवाचे आयोजन करणे, त्याची अंमलबजावणी करणे याकरिता सर्वंकष समिती नियुक्त करण्याची बाब शासनाच्या विचाराधीन होती.
शासन निर्णय :
राज्यातील महाविद्यालयांमध्ये युवा महोत्सवातंर्गत विविध कार्यक्रम, स्पर्धा यांचे आयोजन व अंमलबजावणी करणे याकरिता खालीलप्रमाणे समिती गठीत करण्यात येत आहे.
--------------------------------------------------------------------------------------------------
| अ.क्र. | समितीची संरचना | पदनाम |
| १. | संचालक, तंत्र शिक्षण संचालनालय, महाराष्ट्र राज्य, मुंबई. | अध्यक्ष |
| २. | सहसंचालक, तंत्र शिक्षण, तंत्र शिक्षण संचालनालय, मुंबई | सदस्य |
| ३. | सहाय्यक संचालक (लेखा), उच्च शिक्षण संचालनालय, पुणे. | सदस्य |
| ४. | निमंत्रित अशासकीय सदस्य - श्री.अंकीत प्रभू, सल्लागार समिती सदस्य, राष्ट्रीय सेवा योजना. | सदस्य |
| ५. | सहसंचालक, उच्च शिक्षण संचालनालय, मुंबई. | सदस्य सचिव |
--------------------------------------------------------------------------------------------------
२. वरीलप्रमाणे समितीत नियुक्त केलेल्या प्रतिनिधीव्यतिरिक्त सार्वजनिक विद्यापीठांमधील प्रतिनिधींची / विषय तज्ञांची आवश्यकतेनुसार निमंत्रित सदस्य म्हणून नियुक्ती करण्याचे अधिकार समिती अध्यक्षांना राहतील.
# Page 2
शासन निर्णय क्रमांक: बैठक-२०२२/प्र.क्र.७४/तांशि-४
३. सदर समितीची कार्यकक्षा खालीलप्रमाणे राहील :
१) राज्यातील महाविद्यालयीन पदवीधारक विद्यार्थ्यांकरिता आयोजित करावयाच्या युवा महोत्सवातील विविध क्रिडा स्पर्धा प्रकार व सांस्कृतिक कार्यक्रमांची रुपरेषा ठरविणे क्रिडाप्रकार निवडणे, कलाकृतींची निवड करणे, कार्यक्रमनिहाय दिनदर्शिका ठरविणे, कार्यक्रमाचे आयोजन करणे.
२) सदर महोत्सवास “बहर” या नावाने संबोधण्यात यावे. तसेच युवा महोत्सवाचे बोधचिन्ह व बोधवाक्य निश्चित करणे. तसेच स्वातंत्र्याच्या अमृतमहोत्सवाचे बोधचिन्ह तसेच युवा महोत्सवाचे बोधचिन्ह संयुक्तरित्या दर्शविणे.
३) महाविद्यालयातील विविध कार्यक्रमांची, खेळांची, कलाकृतींची निवड करणे याकरिता विभागीय स्तरावर सदर समितीच्या अधिनस्त उपसमिती गठीत करुन निर्णय घेणे.
४) महोत्सवांतर्गत येणाऱ्या खर्चाशी ताळमेळ घालून आर्थिक नियोजन करणे, विद्यापीठनिहाय खर्चाशी सांगड घालून सुसंगत होईल, असे आर्थिक नियोजन करणे.
५) साधारणत: नोव्हेंबर महिन्यात क्रिडा स्पर्धांचे आयोजन करण्याचे व डिसेंबर महिन्याच्या अंतीम आठवड्यापूर्वी सांस्कृतिक कार्यक्रम पार पडतील, असे नियोजन करणे.
६) महाराष्ट्र राज्य तंत्र शिक्षण मंडळाने (MSBTE) सुध्दा प्रस्तावित युवा महोत्सवाच्या धर्तीवर, पदविका अभ्यासक्रमांच्या विद्यार्थ्यांसाठी युवा महोत्सवाचे आयोजन करावे, याबाबतचे सर्व निर्णय उपरोक्त समितीने घ्यावे. तसेच यावरील होणारा खर्च हा MSBTE ने स्वनिधीतून भागविण्यात यावा.
# Page 3