# Page 1
ग्रंथालय संचालनालय व अधिनस्त कार्यालयांचे आधुनिकीकरण व ई-ग्रंथालयांमध्ये रुपांतरीत करणे योजनेसाठी निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र : मराग्रं २५१७/प्र.क्र.१२१/२०१७/साशि ५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २७ ऑक्टोबर, २०१७
वाचा :- १) शासन निर्णय़, उच्च व तंत्र शिक्षण विभाग, क्र : मराग्र २५१७/प्र.क्र.९०/२०१६/साशि ५, दि. ८ मार्च, २०१७.
२) ग्रंथालय संचालनालयाचे पत्र क्र. ५२/निधी वि.१७-१८/२०१७-१८/६१७९-८०, दि. २४/०८/२०१६.
३) शासन परिपत्रक, वित्त विभाग, क्र. अर्थस-२०१७/प्र.क्र. ९४/ अर्थस-३ दि. ३०/०६/२०१७ ४) शासन परिपत्रक, वित्त विभाग, क्र. पुरक-२०१७/प्र.क्र.१२९/ अर्थ-३ दि. १८/०८/२०१७
प्रस्तावना :
महाराष्ट्र विधीमंडळाचे सन २०१६-१७ च्या अर्थसंकल्पीय भाषणामध्ये मा.मंत्री, वित्त, नियोजन व वने यांनी आजच्या संगणक युगाचे सामर्थ्य ओळखून राज्यातील सर्व शासनमान्य सार्वजनिक ग्रंथालये ई ई - ग्रंथालयामध्ये रुपांतरीत करण्याचा निर्णय घेतला आहे. त्यानुसार या योजनेस दि.०८/०३/२०१७ च्या शासन निर्णयान्वये प्रशासकीय मान्यता देण्यात आलेली आहे. सदर योजना टप्प्याटप्प्याने राबविण्यासाठी सन २०१७-१८ या आर्थिक वर्षात ६ शासकीय विभागीय ग्रंथालये आणि डॉ. बाबासाहेब आंबेडकर स्मृती ग्रंथालय, दापोली तसेच राज्य मध्यवर्ती ग्रंथालय, मुंबई अशा एकूण ८ कार्यालयांचे आधुनिकीकरण व ई ग्रंथालयांमध्ये रुपांतरीत करण्यासाठी प्रत्येक कार्यालयास रुपये ४०,००,००० /- (अक्षरी रु. चाळीस लाख फक्त) या प्रमाणे ८ कार्यालयासाठी येणारा रुपये ३,२०,००,००० /- (अक्षरी रुपये तीन कोटी वीस लाख फक्त) खर्च मंजूर निधीतून करावयाची बाब जुलै २०१७ च्या पावसाळी अधिवेशनात लाक्षणिक पुरवणी मागणीद्वारे विधानमंडळाच्या निदर्शनास आणण्यात आली आहे. सदर मंजूर निधीच्या ७० % निधी म्हणजे रु.२,२४,००,०००/- (अक्षरी रु दोन कोटी चोवीस लाख फक्त) निधी वित्त विभागाच्या दि. ३०/०६/२०१७ च्या व दि. १८/०८/२०१७ च्या परिपत्रकान्वये विभागास प्रदान करण्यात आलेल्या अधिकारात ग्रंथालय संचालक यांना वितरीत व खर्च करण्यास मान्यता देण्याची बाब शासनाच्या विचाराधीन होती.
शासन निर्णय
ग्रंथालय संचालनालय व अधिनस्त कार्यालयांचे आधुनिकीकरण व ई -ग्रंथालयांमध्ये रुपांतरीत करणे या योजनेस संदर्भ क्र. १ अन्वये प्रशासकीय मान्यता देण्यात आलेली आहे. सदर योजना टप्प्याटप्प्याने राबविण्यासाठी सन २०१७-१८ या आर्थिक वर्षात ६ शासकीय विभागीय ग्रंथालये, डॉ.
बाबासाहेब आंबेडकर स्मृती ग्रंथालय, दापोली आणि राज्य मध्यवर्ती ग्रंथालय, मुंबई अशा एकूण ८ कार्यालयांचे आधुनिकीकरण व ई ग्रंथालयांमध्ये रुपांतरीत करण्यासाठी रु.२,२४,००,०००/- (अक्षरी रु दोन कोटी चोवीस लाख फक्त) इतका निधी ग्रंथालय संचालक, ग्रंथालय संचालनालय, नगर भवन, मुंबई यांना वितरीत व खर्च करण्यास शासनाची प्रशासकीय व वित्तीय मान्यता देण्यात येत आहे.
२. सदर योजनेसाठी मंजूर करण्यात आलेला खर्च करण्यासाठी ग्रंथालय संचालक यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः मराग्रं २५१७/प्र.क्र.१२१/२०१७/साशि ५
३. प्रत्यक्ष निधी खर्च करताना वाचा येथे नमुद करण्यात आलेल्या या विभागाच्या दि. ८ मार्च,२०१७ च्या शासन निर्णयातील व वित्त विभागाच्या दि. ३०/०६/२०१७ व दि.१८/०८/२०१७ परिपत्रकातील अटी व शर्तीचे पालन करण्यात यावे. तसेच खरेदी बाबत शासन निर्णय, उद्योग ऊर्जा व कामगार विभाग, क्र.भाखस-२०१४ प्र.क्र.८२ / भाग-III / उद्योग- ४ दि. ०१/१२/२०१६ अन्वये मान्यता दिलेल्या नियमपुस्तीकेतील कार्यपद्धतीनुसार तसेच वेळोवेळी शासन निर्णय / परिपत्रकानुसार दिलेल्या निर्देशानुसार करण्यात यावी. प्रत्यक्ष प्रकल्पाची अंमलबजावणी करीत असताना विभागाने माहिती व तंत्रज्ञान विभागाचे अभिप्राय घेवून कार्यवाही करणे आवश्यक राहील त्याबाबत खात्री करुन प्रमाणित करण्याची जबबादारी आहरण व संवितरण अधिकरी यांची राहील. योजनेवरील खर्च हा मंजूर निधीच्या मर्यादेत करण्यात यावा.
४. या योजनेंतर्गत ६ शासकीय विभागीय ग्रंथालये, डॉ. बाबासाहेब आंबेडकर स्मृती ग्रंथालय, दापोली याच्या कार्यालयासाठी येणारा खर्च हा मागणी क्र. डब्ल्यू, ४, २२०५, कला व संस्कृती,१०५, सार्वजनिक ग्रंथालये, पंचवार्षिक योजनांतर्गत योजना (०३) मध्यवर्ती, जिल्हा व तालुका ग्रंथालयांना सहाय्य (०३) (०८) ग्रंथालय संचालनालय आणि सहाय्यक ग्रंथालय संचालक यांच्या कार्यालयांचे संगणकीकरण (२२०५ ३०५४) १७, संगणक खर्च, २१, सामग्री व पुरवठा, ३१, सहाय्यक अनुदाने (वेतनेत्तर),५२, यंत्रसामग्री व साधनसामग्री या लेखाशिर्षाखाली सन २०१७-१८ मध्ये मंजूर निधीतून भागविण्यात यावा.
५. तसेच या योजनेंतर्गत राज्य मध्यवर्ती ग्रंथालय, मुंबई या कार्यालयासाठी येणारा खर्च हा मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, पंचवार्षिक योजनांतर्गत योजना (०३) (०९), राज्य मध्यवर्ती ग्रंथालयामध्ये संगणकीकृत ग्रंथालय सेवा (२२०५ ३०६३) १७, संगणक खर्च ३१, सहाय्यक अनुदाने (वेतनेत्तर) या लेखाशिर्ष खाली सन २०१७-१८ मध्ये मंजूर निधीतून भागविण्यात यावा.
६. सदर शासन निर्णय वित्त विभागाच्या अनौपचारिक संदर्भ ८९२/१७/व्यय ५, दि. १४/०९/२०१७ च्या मान्यतेने निर्गमित करण्यात येत आहे.
# Page 3