# Page 1
शैक्षणिक वर्ष २०२२-२३ पासून राज्यातील विद्यमान शासकीय पदविका अभ्यासक्रमाच्या संस्थांमध्ये नवीन अभ्यासक्रम सुरु करणे, अभ्यासक्रमाच्या प्रवेश क्षमतेत घट करणे, अभ्यासक्रम बंद करणे, तुकडी बंद करणे इ.
साठी अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून शासन मान्यता देण्याबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०२२/(प्र.क्र.५५/२२) तांशि-५
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक: ०४ ऑगस्ट, २०२२.
संदर्भ :१) अखिल भारतीय तंत्रशिक्षण परिषद, नवी दिल्ली यांचे दि. २६.०७.२०२२ रोजीचे ई-मेल व्दारे उपलब्ध मान्यतेची यादी.
२) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/एनजीपी/एआयसीटीई/शा.सं./मान्यता/ २०२२/६५७, दिनांक २६.०७.२०२२.
प्रस्तावना :
अखिल भारतीय तंत्र शिक्षण परिषद, नवी दिल्ली यांनी उपरोक्त संदर्भाधिन १ येथील दि. २६.०७.२०२२ रोजीचे ई-मेल व्दारे शैक्षणिक वर्ष २०२२-२३ पासून राज्यातील विद्यमान शासकीय पदविका संस्थांमध्ये नवीन अभ्यासक्रम सुरु करणे, अभ्यासक्रमाच्या प्रवेश क्षमतेत घट करणे, अभ्यासक्रम बंद करणे, तुकडी बंद करणे इ. साठी मान्यता दिलेली आहे. त्यास अनुसरुन संचालक, तंत्रशिक्षण यांनी त्यांचे उपरोक्त संदर्भाधिन २ येथील पत्राव्दारे त्याबाबतचा प्रस्ताव शासनास सादर केलेला आहे.
शासन निर्णय : अखिल भारतीय तंत्र शिक्षण परिषद, नवी दिल्ली शैक्षणिक वर्ष २०२२-२३ पासून राज्यातील विद्यमान शासकीय पदविका संस्थांमध्ये नवीन अभ्यासक्रम सुरु करणे, अभ्यासक्रमाच्या प्रवेश क्षमतेत घट करणे, अभ्यासक्रम बंद करणे, तुकडी बंद करणे इ. साठी अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून खालील तक्त्यात नमुद केल्यानुसार सोबत जोडण्यात आलेल्या Annexure A व B मध्ये नमुद संस्थांना त्यांच्या नावासमोर दर्शविण्यात आल्यानुसार खालील अटी व शर्तींच्या अधिन राहून शासन मान्यता देण्यात येत आहे.
--------------------------------------------------------------------------------------------------------------------------------------------------------
| अ.क्र. | प्रपत्र | तपशिल |
| १ | Annexure A | विद्यमान शासकीय पदविका संस्थामध्ये नवीन अभ्यासक्रम सुरू करणे. |
| २ | Annexure B | विद्यमान शासकीय पदविका संस्थेतील अभ्यासक्रम बंद करणे, तुकडी बंद करणे, सध्या सुरू असलेल्या अभ्यासक्रमाच्या प्रवेश क्षमतेत घट करणे इत्यादी. |
--------------------------------------------------------------------------------------------------------------------------------------------------------
# Page 2
शासन निर्णय क्रमांकः मान्यता-२०२२/(प्र.क्र.५५/२२)तांशि-५
१. सदर अभ्यासक्रमासाठी संस्थेची प्रवेश क्षमता विवरणपत्रातील त्यांच्या नावासमोर नमूद केल्याप्रमाणे मर्यादित राहील.
२. सदर पदविका अभ्यासक्रमांसाठी संबंधित संस्थेने महाराष्ट्र राज्य तंत्र शिक्षण मंडळाची संलग्नता/ समकक्षता घेणे आवश्यक आहे.
३. सदर अभ्यासक्रमांच्या मुदतवाढीस अखिल भारतीय तंत्रशिक्षण परिषद, नवी दिल्ली यांची मान्यता घेण्याची कार्यवाही संस्थेने नियमाप्रमाणे करावी.
४. सदर व्यावसायीक पदविका अभ्यासक्रमाचे प्रवेश शासनाने मान्य केलेल्या संबंधित अभ्यासक्रमांच्या प्रवेश नियमानुसार / पद्धतीनुसार करण्यात येतील.
५. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
६. संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्र शिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्रशिक्षण परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
७. सदर संस्था, संचालक, तंत्रशिक्षण यांच्या नियंत्रणाखाली राहिल व संबंधित अभ्यासक्रमांच्या परीक्षा महाराष्ट्र राज्य तंत्र शिक्षण मंडळ, वांद्रे, मुंबई यांच्याकडून घेतल्या जातील.
८. रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
९. संचालक, तंत्र शिक्षण, महाराष्ट्र राज्य, मुंबई, महाराष्ट्र राज्य तंत्रशिक्षण मंडळ, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
१०.वरीलप्रमाणे नवीन अभ्यासक्रम सुरु करणे/ अभ्यासक्रमांच्या प्रवेश क्षमतेत वाढ करणे या बाबींसाठी शासनाकडून वाढीव शिक्षक/ शिक्षकेतर पदे मंजुर करण्यात येणार नाहीत. तथापी, आवश्यक शिक्षक/ शिक्षकेतर पदांची गरज पदांच्या रुपांतरण/ समावेशनाने भागविण्यात यावी.
# Page 3
# Page 4
# Page 5
# Page 6