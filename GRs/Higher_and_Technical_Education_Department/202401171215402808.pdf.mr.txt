# Page 1
राष्ट्रीय उच्चतर शिक्षा अभियान अंतर्गत राज्य प्रकल्प
संचालनालयाच्या जागतिक व्यापार केंद्र, मुंबई येथील
भाडेतत्वावरील जागेच्या Compensation Rate मध्ये
झालेल्या वाढीमुळे जागेचे वाढीव दरमहा भाडे अदा
करण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : रुसायो-२०१५/प्र.क्र.२६३/विशि-३
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: १७ जानेवारी, २०२४.
वाचा : १) शासन निर्णय क्रमांक : रुसायो-२०१३/प्र.क्र.४१८/विशि-३, दि.२० मे,२०१५,
२) शासन निर्णय क्रमांक : रुसायो-२०१६/(२६३/१५)/विशि-२, दि.१० मार्च,२०१७.
३) शासन निर्णय क्रमांक : रुसायो-२०१६/(२६३/१५)/विशि-२, दि.०८ डिसेंबर, २०२२
४)राज्य प्रकल्प सहसंचालक, राष्ट्रीय उच्चतर शिक्षा अभियान (रुसा) यांचे पत्र क्र. राप्रसं/
रुसा/प्रपा/ कॉना/ २०२३-२४/६१९ दि.०९.०८.२०२३ व ८६४ दि.२२.११.२०२३
प्रस्तावना :
संदर्भ क्र. (१) येथील दि.२० मे,२०१५ रोजीच्या शासन निर्णयान्वये राज्यात उच्च शिक्षणाची गुणवत्ता
व पाया यांचे सबलीकरण करण्यासाठी राष्ट्रीय उच्चतर शिक्षा अभियाना (RUSA) या योजनेची
अंमलबजावणी करण्यात आली आहे. त्यानुसार ही योजना राज्यात प्रभावीपणे राबविण्यासाठी राज्य प्रकल्प
संचालनालयाची स्थापना करण्यात आलेली आहे. सदर संचालनालयास दि.१० मार्च,२०१७ च्या शासन
निर्णयान्वये जागतिक व्यापार केंद्र (World Trade Centre) येथील १८ व्या मजल्यावरील २७५४.३२ चौ.
फूट इतकी जागा रु.८,१४,९८९/- प्रति महिना भाडे तत्वावर उपलब्ध करुन देण्यात आली आहे. संदर्भ क्र.३
येथील दि.०८.१२.२०२२ च्या शासन निर्णयान्वये सदर जागेच्या भाडे दरात होणा-या वाढीस मान्यता
देण्यात आली आहे. जागतिक व्यापार केंद्र, मुंबई यांनी सदर जागेच्या Compensation Rate मध्ये
रु.२४७.५/- प्रति चौरस फुट वरुन रु.२५०/- प्रति चौरस फूट इतकी वाढ केल्याने संदर्भ क्र. ४ येथील
दिनांक ०९.०८.२३ व दि.२२.११.२०२३ च्या पत्रान्वये केलेल्या विनंतीनुसार त्याप्रमाणे सदर जागेच्या भाडे
दरात होणा-या वाढीस मान्यता देण्याची बाब शासनाच्या विचाराधीन होती.
शासन निर्णय :
राष्ट्रीय उच्चतर शिक्षा अभियान राज्यात सक्षमपणे राबविण्यासाठी स्थापन करण्यात आलेल्या राज्य
प्रकल्प संचालनालय या कार्यालयासाठीजागतिक व्यापार केंद्र (World Trade Centre), मुंबई येथील १८
व्या मजल्यावरील २७५४.३२ चौ. फूट इतकी जागा भाडेतत्वावर घेण्यात आली आहे. सदर जागेच्या
Compensation Rate मध्ये रु.२४७.५/- प्रति चौरस फुट वरुन रु.२५०/- प्रति चौरस फूट इतकी वाढ केली
असून त्याप्रमाणे भाडेकराराचे नुतणीकरण केले असल्याने रुसा संचालनालयाने दिनांक ०९.०८.२०२३ व
दि.२२.११.२०२३ च्या पत्रान्वये केलेल्या विनंतीनुसार सदर वाढीव दरानुसार सदर जागेसाठी
रु.८,८१,९७९/- रु.आठ लक्ष एक्क्याऐंशी हजार नऊशे एकोणऐंशी फक्त) एवढे प्रति महिना भाडे अदा
करण्यास मान्यता देण्यात येत आहे.
# Page 2
शासन निर्णय क्रमांकः रुसायो-२०१५/प्र.क्र.२६३/विशि-३
२. महाराष्ट्र वित्तीय अधिकार अधिनियम पुस्तिका १९७८ भाग- पहिला, उप विभाग- एक, अनुक्रमांक-
दहा, नियम- ११५ मधील अटीच्या अधिन राहून भाडेतत्वावर उपलब्ध करुन घेण्यास शासनाची मान्यता
देण्यात येत आहे. केंद्र शासनाने उपलब्ध करुन दिलेल्या Preparatory Grant मधून सदर भाड्याची रक्कम
अदा करण्यात यावी. तसेच, त्याबाबतचे उपयोगिता प्रमाणपत्र (Utilization Certificate) शासनास विहित
वेळेत सादर करण्यात यावे.
३. सदर खर्च “मागणी क्रमांक- डब्ल्यु-२, प्रधानशिर्ष-२२०२, लेखाशीर्ष (२२०२ आय २६३), (०७)(०१) राष्ट्रीय उच्चतर शिक्षा अभियान अंतर्गत अशासकीय संस्थांना सहायक अनुदान (६०% केंद्र हिस्सा), व “मागणी क्रमांक- डब्ल्यु-२, लेखाशीर्ष (२२०२ आय २७२),(०७) (०२)- राष्ट्रीय उच्चतर शिक्षा अभियान अंतर्गत अशासकीय संस्थांना सहायक अनुदान, ३१-सहाय्यक अनुदाने (४०% राज्य हिस्सा), या लेखाशिर्षाखाली सन २०२२-२३ मधील मंजूर तरतुदीतून खर्ची टाकण्यात यावा.
४. सदर शासन निर्णय महाराष्ट्र शासनाच्या www.maharashtra.govt.in या संकेत स्थळावर उपलब्ध करुन देण्यात आला असून त्याचा संकेतांक क्रमांक २०२४०११७१२१५४०२८०८ असा आहे. हा आदेश डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( अजित बाविस्कर )
उप सचिव, महाराष्ट्र शासन
प्रति,
१.मा .राज्यपाल तथा विद्यापीठाचे कुलपती यांचे सचिव, राजभवन, मलबार हिल, मुंबई
२.प्रकल्प संचालक, राष्ट्रीय उच्चतर शिक्षा अभियान.
३.महालेखापाल-१ (लेखा व अनुज्ञेयता), महाराष्ट्र-१, मुंबई
४.महालेखापाल-१ (लेखा विभाग), महाराष्ट्र-१, मुंबई.
५.महालेखापाल-२ (लेखा व अनुज्ञेयता), महाराष्ट्र-२, नागपूर
६.महालेखापाल-२ (लेखा परिक्षा), महाराष्ट्र-२, नागपूर
७.संचालक, उच्च शिक्षण, पुणे
८.विभागीय सहसंचालक, उच्च शिक्षण, मुंबई.
९.अधिदान व लेखा अधिकारी,मुंबई.
१०.जिल्हा कोषागार अधिकारी, मुंबई/ पुणे.
११.सामान्य प्रशासन विभाग (कार्यासन-२२) मंत्रालय, मुंबई
१२.सार्वजनिक बांधकाम विभाग, मंत्रालय, मुंबई
१३.मा.प्रधान सचिव (उ.व.तं.शि) यांचे स्वीय सहायक, मंत्रालय, मुंबई.
१४.उप सचिव (विशि) यांचे स्वीय सहायक, मंत्रालय, मुंबई.
१५.कार्यासन अधिकारी (साशि-१) उच्च व तंत्र शिक्षण विभाग, मंत्रालय, मुंबई.
१६.निवडनस्ती (विशि-३).
पृष्ट्ठ २ पैकी २