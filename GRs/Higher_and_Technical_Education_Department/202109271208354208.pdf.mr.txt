# Page 1
श्री. विजय रामराव धकिते, अधिव्याख्याता, यंत्र अभियांत्रिकी यांच्या शासकीय तंत्रनिकेतन, अचलपूर या संस्थेतील समावेशनाबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-१११८/प्र.क्र.९१/१८(भाग-२)/तांशि-७,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : २७ सप्टेंबर, २०२१.
वाचा: १) नगर विकास विभाग, शासन निर्णय क्र.एमयुएन-२०१५/प्र.क्र.१४४/नवि-१८, दि.१६ मार्च, २०१७.
२)या विभागाचा शासन निर्णय क्र.मान्यता-२०१७/प्र.क्र.६९/१७/तांशि-५, दि.१८ नोव्हेंबर, २०१७.
३) या विभागाचा शासन निर्णय क्र.संकीर्ण-१११८/प्र.क्र.९१/१८/तांशि-७, दि.२८ जानेवारी, २०१९.
४) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्र.४अ/आस्था/२०२१/३५९, दि.२०/०१/२०२१ व दि.०९/०९/२०२१.
प्रस्तावना : नगर विकास विभागाच्या संदर्भाधीन १ येथील शासन निर्णयास अनुसरुन अचलपूर नगरपरिषद संचलित तंत्रनिकेतन, अचलपूर या संस्थेतील एकूण २५ शिक्षक व २५ शिक्षकेतर कर्मचाऱ्यांपैकी विहीत पध्दतीने नियुक्त व कार्यरत असलेल्या २१ शिक्षकीय व २२ शिक्षकेतर पात्र कर्मचा-यांचे शासनाकडे दि.०१/१०/२०१७ पासून समावेशन करण्याबाबत संदर्भाधिन क्र.०२ येथील शासन निर्णयान्वये मान्यता देण्यात आली आहे. तदनंतर संदर्भाधिन क्र.३ येथील शासन निर्णयान्वये, उर्वरित पैकी १ शिक्षक व १ शिक्षकेतर कर्मचारी यांचे समावेशन शासनाकडे करण्यात आले आहे.
उर्वरित शिक्षकीय पदांपैकी श्री. विजय रामराव धकिते, अधिव्याख्याता, यंत्र अभियांत्रिकी यांनी त्यांचे जात वैधता प्रमाणपत्र सादर केलेले नसल्यामूळे उपरोक्त शासन निर्णयान्वये त्यांच्या समावेशनास मान्यता देण्यात आली नाही. त्याअनुषंगाने श्री. धकिते यांनी मा. उच्च न्यायालय, मुंबई, खंडपीठ नागपूर येथे रिट याचिका क्र. ८३६८/२०१८ दाखल केली होती. सदर न्यायालयीन प्रकरणी मा. न्यायालयाने दि.०८/१०/२०२० रोजी दिलेल्या आदेशानुसार अनुसुचित जमाती प्रमाणपत्र पडताळणी समिती, अमरावती यांनी श्री. धकिते यांचे हलबा या जातीचे अनुसुचित जमाती प्रवर्गाचे जाती वैधता प्रमाणपत्र निर्गमित केले आहे.
श्री. धकिते यांनी त्यांचे अनुसुचित जमाती प्रवर्गाचे जाती वैधता प्रमाणपत्र सादर केलेले असल्यामूळे त्यांचे अधिव्याख्याता, यंत्र अभियांत्रिकी पदावर शासनाकडे समावेशन करण्याची बाब शासनाच्या विचाराधीन होती.
शासन निर्णय : श्री. विजय रामराव धकिते यांचे दि.०१ ऑक्टोबर, २०१७ पासून शासकीय तंत्रनिकेतन, अचलपूर येथे अधिव्याख्याता, यंत्र अभियांत्रिकी या पदावर समावेशन करण्यास शासनाची मान्यता देण्यात येत आहे.
----------------------------------------------------------------------------------------------------------------------------------------
| अ. क्र. | कर्मचा-यांचे नांव | नियुक्तीचे पदनाम | प्रथम नियुक्तीचा दिनांक | मूळ प्रवर्ग | नियुक्ती चा प्रवर्ग | नियुक्तीच्या वेळची वेतनश्रेणी | शेरा |
| १ | २ | ३ | ४ | ५ | ६ | ७ | ८ |
| १ | श्री.विजय रामराव धकिते | अधिव्याख्याता, यंत्र अभियांत्रिकी | ०१/९/१९९८  |  | अनु. जमाती | अनु. जमाती | २२००-७५ २८०० ईबी १८० ३७०० | समावेशनास पात्र |
----------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण-१११८/प्र.क्र.९१/१८(भाग-२)/तांशि-७
२. उपरोक्त अधिव्याख्याता यांना संदर्भाधीन क्र.२ येथील शासन निर्णयातील सर्व अटी लागू राहतील.