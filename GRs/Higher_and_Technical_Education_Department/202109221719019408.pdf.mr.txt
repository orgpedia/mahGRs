# Page 1
परिविक्षाधीन कालावधी समाप्त करण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः परिवि-२०२१/प्र.क्र.(७०/२१)/तांशि-१
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- २२ सप्टेंबर, २०२१
संदर्भ :- १. शासन निर्णय, उच्च व तंत्र शिक्षण विभाग, क्र.उवतंशि/तांशि १/३१/१४/प्र.क्र.(१०८/१३) दि.२४.११.२०१७.
२. शासन निर्णय, उच्च व तंत्र शिक्षण विभाग, क्र.उवतंशि/तांशि-१/३३/१३/(११९/१३)/ भाग-२, दि. ०१.०१.२०१८
३. संचालक, तंत्र शिक्षण यांचे पत्र क्र. ४/आस्था/परिविक्षा/२०२१/३१०, दि. १७.०६.२०२१.
प्रस्तावना: उपरोक्त संदर्भाधीन क्र. १ येथील शासन निर्णयान्वये डॉ. पिसे उदय विठ्ठलराव यांची सहयोगी प्राध्यापक, यंत्र अभियांत्रिकी, शासकीय अभियांत्रिकी महाविद्यालय, महाराष्ट्र अभियांत्रिकी महाविद्यालयीन शिक्षक सेवा, गट-अ या पदावर शासकीय अभियांत्रिकी महाविद्यालय, जळगाव येथे दोन वर्षांच्या परिविक्षाधीन कालावधीकरीता तात्पुरत्या स्वरूपात नियुक्ती करण्यात आली होती.
तद्नंतर संदर्भाधीन क्र. २ येथील शासन निर्णयान्वये डॉ. पिसे यांच्या पदस्थापनेत अंशत: बदल करून त्यांची सुधारीत पदस्थापना शासकीय अभियांत्रिकी महाविद्यालय, कराड येथे करण्यात आली आहे.
२. शासन सेवेतील अधिकारी / कर्मचारी यांचा परिविक्षाधीन कालावधी समाप्त करण्यासंदर्भातील सामान्य प्रशासन विभाग, शासन निर्णय क्र.परिवि-२७१५/ प्र.क्र.३०२/ आठ, दि. २९.०२.२०१६ अन्वये निर्गमित करण्यात आलेल्या सूचनांनुसार, डॉ. पिसे यांनी परिविक्षाधीन कालावधी समाधानकारकरीत्या पूर्ण केला असल्याने त्यांचा परिविक्षाधीन कालावधी समाप्त करण्याचा प्रस्ताव संचालक, तंत्रशिक्षण यांच्याकडून संदर्भ क्र. ३ येथील पत्रान्वये शासनास प्राप्त झाला आहे. त्यास अनुलक्षुन संबंधितांचा परिविक्षाधीन कालावधी समाप्त करण्याची बाब शासनाच्या विचाराधीन होती.
शासन आदेश: शासन सेवेतील अधिकारी / कर्मचारी यांचा परिविक्षाधीन कालावधी समाप्त करण्यासंदर्भातील सामान्य प्रशासन विभाग, शासन निर्णय क्र.परिवि-२७१५/ प्र.क्र.३०२/ आठ, दि.२९.०२.२०१६ मधील अटींची पूर्तता डॉ. पिसे उदय विठ्ठलराव यांचे प्रकरणी होत असल्याने त्यांचा परिविक्षाधीन कालावधी खालील तक्त्यात स्तंभ-५ मध्ये नमूद दिनांकास (म.नं.) समाप्त करण्यात येत आहे. तसेच त्यांची सेवा नियमितपणे पुढे चालू ठेवण्याचा दिनांक स्तंभ-६ मध्ये नमूद करण्यात येत आहे.
# Page 2
शासन आदेश क्रमांकः परिवि-२०२१/ प्र.क्र.(७०/२१)/तांशि-१
------------------------------------------------------------------------------------------------------------------------------------------------------------------------------------------
| अ. क्र. | अध्यापकाचे नाव, पदनाम व कार्यरत संस्था | रुजू दिनांक | परिविक्षाधीन कालावधीतील एकूण रजा कालावधी | परिविक्षाधीन कालावधी पूर्ण होण्याचा दिनांक | सेवा नियमितपणे पुढे चालू ठेवण्याचा दिनांक |
| १ | २ | ३ |  | ५ | ६ |
| १ | डॉ. पिसे उदय विठ्ठलराव, सहयोगी प्राध्यापक, यंत्र अभियांत्रिकी, शासकीय अभियांत्रिकी महाविद्यालय, कराड | ३१.१२.२०१७ (म.नं) | १० दिवस | १०.०१.२०२० (म.नं) | ११.०१.२०२० (म.पू) |
------------------------------------------------------------------------------------------------------------------------------------------------------------------------------------------
२. संबंधित संस्था प्रमुखांनी उक्त अध्यापकाच्या पुढील वेतनवाढी मुक्त करण्याच्या अनुषंगाने उचित कार्यवाही तातडीने करावी.
३. सदर शासन आदेश, सामान्य प्रशासन विभाग, शासन निर्णय क्र. परिवि-२७१५/ प्र.क्र.३०२/ आठ, दि. २९.०२.२०१६ मधील तरतुदींनुसार व सामान्य प्रशासन विभाग, शासन निर्णय क्र. परिवि/२७१५/ प्र.क्र.२०३ / आठ, दि. २५.०८.२०१५ अन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहे.