# Page 1
शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती, नुतनीकरण, सुशोभिकरण व आधुनिकीकरण करणे या कामास प्रशासकीय मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-बैठक-२०२०/प्र.क्र.८०/२०२०/साशि- ५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०७ ऑक्टोबर, २०२१.
वाचा : ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३४/शाविग्रं रत्ना./२०२१-२२/३३६९-७०, दि.३०.०७.२०२१
प्रस्तावना : ग्रंथालय संचालक, ग्रंथालय संचालनालय, महाराष्ट्र राज्य, मुंबई यांनी संदर्भाधिन पत्रान्वये मा. लोकमान्य बाळ गंगाधर टिळक यांच्या स्मृती शताब्दी उपक्रमांतर्गत शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती, नुतनीकरण, सुशोभिकरण व आधुनिकीकरण करणे कामास प्रशासकीय मान्यता देणेबाबत प्रस्ताव सादर केला आहे.
२. सदर कामाचे अंदाजपत्रक कार्यकारी अभियंता, उत्तर रत्नागिरी, सार्वजनिक बांधकाम विभाग, रत्नागिरी यांनी तयार केले असून मुख्य अभियंता, सार्वजनिक प्रादेशिक विभाग, कोकण, मुंबई यांनी सदर कामासाठी रु. ४, २५,००,६२६/- (अक्षरी रुपये चार कोटी पंचवीस लाख सहाशे सव्वीस फ़क्त ) च्या अंदाजपत्रकास तांत्रिक मान्यता दिली आहे.
३. सदर अंदाजपत्रक सन २०२०-२१ च्या दरसुचीवर आधारित आहे.
शासन निर्णय:
शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती नुतनीकरण, सुशोभिकरण व आधुनिकीकरणाच्या रु.४,२५,००,६२६/-( अक्षरी रुपये चार कोटी पंचवीस लाख सहाशे सव्वीस फ़क्त) इतक्या किंमतीच्या अंदाजपत्रकास सोबतच्या प्रपत्र “अ” नुसार खालील अटींच्या अधीन प्रशासकीय मान्यता प्रदान करण्यात येत आहे : १) प्रत्यक्ष काम करताना प्रशासकीय मान्यतेपेक्षा जास्त खर्च होणार नाही याबाबत दक्षता घेण्यात यावी.
२) प्रत्यक्ष कामास सुरुवात करतांना आवश्यक त्या मान्यता घेऊनच काम हाती घ्यावे.
३) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रके मंजूर करुनच काम हाती घ्यावे.
४) प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाच्या दि.२४.०८.२०१७ च्या शासन निर्णयातील तरतूदीनूसादर कार्यवाही करावी.
५) सदर काम हेरिटेज इमारती अंतर्गत येत असल्यास त्यास संबंधितांचे ना-हरकत प्रमाणपत्र घेणे आवश्यक राहील.
# Page 2
शासन निर्णय क्रमांकः बैठक-२०२०/प्र.क्र.८०/२०२०/साशि-५,
२. सदर कामासाठी येणारा खर्च मागणी क्र. एच-८, लेखाशिर्ष ४२०२, शिक्षण, क्रीडा, कला व संस्कृती यावरील भांडवली खर्च, १०५, सार्वजनिक ग्रंथालये (००) (०१) मोठी बांधकामे ( कार्यक्रम ) (४२०२ ०४८२) ५३-मोठी बांधकामे या लेखाशिर्षांतर्गत अर्थसंकल्पित तरतुदीतून भागविण्यात यावा.
३. सदर कामासाठी निधीची तरतूद झाल्याशिवाय प्रत्यक्ष कामास सुरुवात करु नये.
४. सदर शासन निर्णय हा शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दि. २०.०९.२०१९ ( परिशिष्ट-अ) वित्तीय अधिकार नियम पुस्तिका, १९७८, भाग - पहिला, उपविभाग-पाच, अ.क्र. १, महाराष्ट्र सार्वजनिक बांधकाम नियम पुस्तीकेतील परिच्छेद क्र. १३४ (१) अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3