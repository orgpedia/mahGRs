# Page 1
राज्य प्रशासकीय व्यवसाय शिक्षण संस्था, मुंबई व सर्व भारतीय प्रशासकीय सेवा पुर्व प्रशिक्षण केंद्रातील तसेय राज्यातील इतर प्रशिक्षण केंद्रांच्या प्रवेशासाठी एकत्रित सामायिक प्रवेश परिक्षा घेण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : प्रीआय-५४१९/प्र.क्र. २४०/मशि-२,
मंत्रालय विस्तार, मादाम कामा मार्ग,
हुतात्मा राजगुरु चौक, मुंबई-४०० ०३२.
दिनांक : ०१ नोव्हेंबर, २०२२.
वाचा : (१) शासन निर्णय उच्च व तंत्र शिक्षण विभाग, क्रमांक : प्रीआय-५४१९/प्र.क्र.२४०/ मशि-२, दि. २६.१०.१९७६, (२) यशवंतराव चव्हाण विकास प्रशासन प्रबोधिनी (यशदा) यांचे पत्र क्रमांक :-एसीईसी/ २०२३ / प्रवेश प्रक्रिया / ६८, दि. २९.९.२०२२, (३) आयुक्त, पिंपरी -चिंचवड महानगरापालिका यांचे पत्र क्रमांक : क्रिडा/७ अ/कावि/ ३८६/२०२२ दि. १.९.२०२२, (४) संचालक, उच्च शिक्षण, पुणे यांचे पत्र क्रमांक-उशिसं/एसआयएसी/साप्रप/प्रशा-३/ २०२२/१२९९०, दि. २७.१०.२०२२, (५) संचालक, राज्य प्रशासकीय व्यवसाय शिक्षण संस्था, मुंबई यांचे पत्र क्र.:-एसआयएसी /प्रवेश परीक्षा/ शुल्कवाढ/३४४ दि.२०.१०.२०२२ (६) संचालक, राज्य प्रशासकीय व्यवसाय शिक्षण संस्था, मुंबई यांचे पत्र क्र.:-एसआयएसी /२०१०/ सामाईक प्रवेश परीक्षा / २८० दि.२६.९.२०२२
प्रस्तावना :
निर्णयान्वये राज्य प्रशासकीय व्यवसाय शिक्षण संस्था मुंबई व भारतीय प्रशासकीय सेवा पुर्व प्रशिक्षण केंद्र, कोल्हापूर, नाशिक, औरंगाबाद, अमरावती व नागपूर यांच्यासह यशवंतराव चव्हाण विकास प्रशासन प्रबोधिनी (यशदा), पुणे, महात्मा ज्योतिबा फुले संशोधन आणि प्रशिक्षण संस्था (महाज्योती),नागपूर आणि पिंपरी -चिंचवड महानगरपालिका या संस्थासाठी एकत्रित सामाईक प्रवेश परीक्षा आयोजित करण्याची बाब शासनाच्या विचाराधीन होती.
शासन निर्णय :
राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केंद्र नागपूर, अमरावती, नाशिक, औरंगाबाद व कोल्हापूर यांच्यासह यशवंतराव चव्हाण विकास प्रशासन प्रबोधिनी (यशदा), पुणे, महात्मा ज्योतिबा फुले संशोधन आणि प्रशिक्षण संस्था (महाज्योती), नागपूर आणि पिंपरी -चिंचवड महानगरपालिका या संस्थासाठी एकत्रित सामायिक प्रवेश परीक्षा आयोजित करण्यास शासन मान्यता देण्यात येत आहे.
सदर परीक्षा आयोजित करण्यासाठी पुढील प्रमाणे कार्यवाही करण्यात यावी.
(१) प्रवेश परीक्षा आणि मुलाखतीचे स्वरुप तसेच परीक्षा केंद्राबाबतचा निर्णय सर्व केंद्रांनी विचार विनिमय करुन घ्यावा.
(२) प्रवेश परीक्षेसाठी सर्व साधारण प्रवर्गातील उमेदवारांसाठी रु.६००/- व मागास प्रवर्गातील उमेदवारांसाठी रु. ४००/- एवढे शुल्क आकारण्यात यावे. सदर रक्कम राज्य प्रशासकीय व्यवसाय शिक्षण संस्था, मुंबई यांच्या स्वीय प्रपंजी खात्यात जमा करुन परीक्षेच्या अनुषंगीक बाबीसाठी खर्च करण्यात यावा.
# Page 2
शासन निर्णय क्रमांकः प्रीआय-५४१९/प्र.क्र.२४०/मशि-२
(३) परीक्षा केंद्रासाठी आवश्यक असणारी महाविद्यालये व कर्मचारी वर्ग संबधित विभागीय सहसंचालक, उच्च शिक्षण यांनी उपलब्ध करुन द्यावा.
(४) सदर परीक्षेसाठी संचालक, राज्य प्रशासकी व्यवसाय शिक्षण संस्था, मुंबई यांना नोडल अधिकारी म्हणून नियुक्त करण्यात येत आहे.
(५) सदर परीक्षा ऑफलाईन पध्दतीने आयोजित करण्यात यावी.
(६) उमेदवारास लेखी परिक्षेत व मुलाखत मध्ये प्राप्त गुण व त्यांनी प्रशिक्षण केंद्रासाठी दिलेला विकल्प याआधारे गुणवत्ता यादी तयार करुन, उमेदवारांची निवड करण्यात यावी व सदर यादी संबधित संस्थाना वितरीत करण्यात यावी.
(७) प्रस्तुत एकत्रित सामाईक प्रवेश परीक्षा प्रक्रियेमध्ये समाविष्ठ होण्यासाठी छत्रपती शाहू महाराज संशोधन, प्रशिक्षण आणि मानव विकास संस्था (सारथी), आदिवासी संशोधन आणि प्रशिक्षण संस्था (टार्टी) आणि डॉ. बाबासाहेब आंबेडकर संशोधन प्रशिक्षण संस्था (बार्टी) यांचे अभिप्राय प्राप्त झाल्यास त्यांचाही या प्रकियेमध्ये समावेश करण्यात यावा.
# Page 3