# Page 1
उच्च व तंत्र शिक्षण विभागाच्या अधिपत्याखाली असलेली अकृषि विद्यापीठामधील कर्मचा-यांना लागू असलेली नवीन परिभाषित अंशदान निवृत्ती वेतन योजना "राष्ट्रीय निवृत्ती वेतन योजनेत" समाविष्ट करून स्तर - १ च्या अंमलबजावणीची कार्यपध्दती विहित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.एनपीएस-२०१९/प्र.क्र.३६६/१९/विशि-१
विभाग मादाम कामा मार्ग, हुतात्मा राजगुरू चौक
मंत्रालय मुंबई-४०००३२
दिनांक :-१७ मार्च, २०२१
वाचा: १. शासन निर्णय वित्त विभाग क्र. अंनियो-१००५/प्र.क्र.१२६/सेवा-४, दि.३१ ऑक्टोबर, २००५, २. शासन निर्णय उच्च व तंत्र शिक्षण विभाग क्र. अंनियो-२०१०/(६७८/१०)/विशि-१, दि. २५, मार्च, २०११, ३. शासन निर्णय वित्त विभाग क्र. अंनियो-१००५/प्र.क्र.१/सेवा-४, दि.१२ नोव्हेंबर, २०१०, ४. शासन निर्णय उच्च व तंत्र शिक्षण विभाग क्र.अंनियो/२०१०/(६७८/१०)/विशि-१, दि.२९.१०.२०१०, ५. शासन परिपत्रक उच्च व तंत्र शिक्षण विभाग क्र.अंनियो-२०१०/(६७८/१०)/विशि-१, दि.१३.०३.२०११, ६. शासन शुध्दीपत्रक उच्च व तंत्र शिक्षण विभाग क्र. अंनियो-२०१०/(६७८/१०)/विशि-१, दि.३०.०८.२०१३, ७. शासन शुध्दीपत्रक उच्च व तंत्र शिक्षण विभाग क्र. अंनियो-२०१०/(६७८/१०)/विशि-१, दि.०३.०३.२०१७, ८. शासन निर्णय वित्त विभाग क्र.अंनियो-२०१५/(NPS)/प्र.क्र.३२/सेवा-४, दि.०६.०४.२०१५, ९. शासन निर्णय उच्च व तंत्र शिक्षण विभाग क्र. अंनियो-२०१०/(६७८/१०)/विशि-१, दि.२१.१२.२०१८.
प्रस्तावना : वित्त विभागाने संदर्भ क्रमांक १ येथे नमूद शासन निर्णयान्वये दिनांक ०१/११/२००५ रोजी किंवा त्यानंतर नियुक्त होणाऱ्या राज्य शासकीय कर्मचाऱ्यांसाठी राज्यात केंद्र शासनाच्या धर्तीवर परिभाषित अंशदान निवृत्ती वेतन योजना लागू करण्यात आली आहे. त्याच धर्तीवर संदर्भ क्रमांक २ येथील शासन निर्णयान्वये विभागाच्या अधिपत्याखालील अकृषि विद्यापीठे व संलग्नित अशासकीय अनुदानित महाविद्यालयात दि.०१.११.२००५ रोजी किंवा त्यानंतर नियुक्त होणा-या कर्मचा-यांना सदरहू योजना योग्य त्या फेरफारासह लागू करण्यात आलेली आहे. वित्त विभागाने दि.२७.०८.२०१७ च्या शासन निर्णयान्वये केंद्र शासनाच्या राष्ट्रीय निवृत्तीवेतन योजनेत सहभागी होण्याचा निर्णय घेतला असल्यामुळे यापुढे परिभाषित अंशदान निवृत्तीवेतन योजनेचे नामकरण “राष्ट्रीय निवृत्तीवेतन योजना” (NPS) असे करण्यात आलेले आहे. तसेच यासंदर्भात केंद्र शासनाने स्थापित केलेल्या राष्ट्रीय निवृत्तीवेतन योजना विश्वस्तमंडळ (NPS Trust) यांच्याबरोबर तसेच केंद्रीय अभिलेख देखभाल अभिकरण (CRA) म्हणून मे.
एन. एस. डी. एल. ई-गव्हर्नन्स इन्फ्रास्ट्रक्चर लि. (National Securities Depositiories Limited-e
# Page 2
शासन निर्णय क्रमांकः एनपीएस-२०१९/प्र.क्र.३६६/१९/विशि-१
Governance Infrastructure Limited) यांच्याशी सुध्दा दिनांक १०/१०/२०१४ रोजी शासनाने करार केला आहे. तद्नुषंगाने वित्त विभागाने राष्ट्रीय निवृत्तीवेतन योजनेच्या स्तर- १ ची राज्यांतर्गत अंमलबजावणी करण्यासाठी संदर्भ क्रमांक ८ येथील शासन निर्णयान्वये आवश्यक ती कार्यपद्धती विहीत केलेली आहे. राज्य शासकीय कर्मचाऱ्याप्रमाणे विभागाच्या अधिपत्याखालील अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावर नियुक्त झालेल्या कर्मचा-यांना लागू असलेली नवीन परिभाषित अंशदान निवृत्तीवेतन योजना (DCPS), राष्ट्रीय निवृत्तीवेतन योजनेत (NPS) समाविष्ट करून सदर योजनेची अंमलबजावणी करण्यासाठी आवश्यक ती कार्यपध्दती विहित करण्याची बाब शासनाच्या विचाराधीन होती.
शासन निर्णय:
१) दिनांक १ नोव्हेंबर २००५ रोजी किंवा त्यानंतर अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच निवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावर नियुक्त झालेल्या कर्मचा-यांना राष्ट्रीय निवृत्ती वेतन योजना लागू होईल.
२) संबंधित कर्मचाऱ्यांची नियमित/मान्यताप्राप्त पध्दतीशिवाय इतर प्रकारे (उदा. कंत्राटी पध्दतीने, विशिष्ट सिमीत कालावधीकरीता, एखाद्या प्रकल्पाकरीता, या प्रकल्पाच्या कालावधी पुरता किंवा इतर कोणत्याही अनियमीत पध्दतीने) नियुक्ती झाली असल्यास अशा कर्मचाऱ्यांस राष्ट्रीय निवृत्तीवेतन योजना लागू राहणार नाही. नियुक्त होणाऱ्या प्रत्येक कर्मचाऱ्याची नियुक्ती विहित पध्दतीने, नियमीत वेतनश्रेणीत असणाऱ्या शासनाकडून मंजूर १००% अनुदानित नियमित पदावर सक्षम प्राधिकाऱ्यांच्या मान्यतेने झाली आहे याची खात्री करण्याची जबाबदारी संबंधित आहरण व संवितरण अधिकाऱ्यांची राहील.
या योजनेची अंमलबजावणी करण्याकरीता खालील कार्यपध्दतीचा अवलंब करण्यात यावा.
३) केंद्रीय अभिलेख देखभाल अभिकरण :- राष्ट्रीय निवृत्तीवेतन योजनेअंतर्गत सर्व अधिकारी व कर्मचारी यांना कायम निवृत्तीवेतन लेखा क्रमांक देणे, जमा होणाऱ्या रकमांप्रित्यर्थचे अभिलेख जतन करणे, त्याचे परिरक्षण करणे आणि या संदर्भात निवृत्तीवेतन निधी विनियामक व विकास प्राधिकरण यांनी राष्ट्रीय निवृत्तीवेतन योजनेसंदर्भातील नेमून दिलेली इतर सर्व कामे पार पाडण्याची जबाबदारी केंद्रीय अभिलेख देखभाल अभिकरण यांची राहील. त्याचप्रमाणे राज्य शासनाशी तसेच संबंधित संस्थेशी केलेल्या करारातील अटी व शर्तींचे पालन करण्याची जबाबदारी केंद्रीय अभिलेख देखभाल अभिकरण यांची राहील.
४)
-------------------------------------------------------------------------------------------------------------
| क्र. | प्राधिकरण/राज्य नियंत्रण कार्यालयाचे नाव | राज्य नियंत्रण अधिकारी | कोषागार अधिकारी | आहरण व संवितरण अधिकारी |
| १ | उच्च शिक्षण संचालनालय | संचालक | संबंधित सहसंचालक | संबंधित कुलसचिव / प्राचार्य / संचालक |
| २ | तंत्र शिक्षण संचालनालय | संचालक | संबंधित सहसंचालक | संबंधित कुलसचिव / प्राचार्य/संचालक |
| ३ | कला संचालनाल | संचालक | संबंधित सहसंचालक | संबंधित कुलसचिव / प्राचार्य / संचालक |
-------------------------------------------------------------------------------------------------------------
पृष्ठ १६ पैकी २
# Page 3
शासन निर्णय क्रमांकः एनपीएस-२०१९/प्र.क्र.३६६/१९/विशि-१
५) राज्य नियंत्रक अधिकाऱ्यांचे नोंदणीकरण (SCO) :- संचालक, उच्च शिक्षण / तंत्र शिक्षण / कला यांची उच्च व तंत्र शिक्षण विभागासाठी राज्य नियंत्रण अधिकारी म्हणून नियुक्ती करण्यात येत आहे.
त्यामुळे संचालक, उच्च शिक्षण / तंत्र शिक्षण / कला यांनी केंद्रीय अभिलेख देखभाल अभिकरण यांच्याकडे अनुक्रमे उच्च शिक्षण/तंत्र शिक्षण/कला या उपविभागासाठी राज्य नियंत्रक अधिकारी म्हणून नोंदणी करून घ्यावी.
६) कोषागार अधिकारी यांचे डीटीओ (DTO) म्हणून नोंदणीकरण :- संबंधित सहसंचालक यांनी फॉर्म एन-२ मध्ये माहिती भरून ती राज्य नियंत्रक अधिकाऱ्यांमार्फत केंद्रीय अभिलेख देखभाल अभिकरणाकडे पाठवून, डीस्ट्रीक्ट ट्रेझरी ऑफीसर (DTO) म्हणून नोंदणी करवून घ्यावी.
७) केंद्रीय अभिलेख देखभाल अभिकरणाकडे नोंदणी झाल्यानंतर त्यांच्याकडून प्राप्त होणारे सांकेतांक सुरक्षितरित्या जतन करून त्याच्या योग्य त्या वापराची जबाबदारी राज्य नियंत्रण अधिकारी तसेच संबंधीत सहसंचालक यांची राहील.
८) आहरण व संवितरण अधिका-यांचे नोंदणीकरण (DDO) :- संबंधित विद्यापीठाचे कुलसचिव / महाविद्यालय/संस्था यांचे प्राचार्य/संचालक यांना आहरण व संवितरण अधिकारी म्हणून नियुक्त करण्यात येत आहेत. प्रत्येक आहरण व संवितरण अधिकाऱ्याने विहीत नमुन्यात आवश्यक ती माहिती भरुन ती संबंधित सहसंचालक यांच्यामार्फत केंद्रीय अभिलेख देखभाल अभिकरण यांच्याकडे नोंदणी करण्याकरीता पाठवून स्वत:ची आहरण व संवितरण अधिकारी (DDO) म्हणून नोंदणी करुन घ्यावी.
याबाबत संबंधित सहसंचालक यांनी राज्य नियंत्रक अधिकारी यांना अवगत करावे. आहरण व संवितरण अधिकारी यांना नोंदणी क्रमांक दिल्यानंतर केंद्रीय अभिलेख देखभाल अभिकरण यांनी त्याबाबत राज्य नियंत्रण अधिकारी, संबंधीत सहसंचालक व संबंधित आहरण व संवितरण अधिकारी यांना कळवावे.
९) वर्गणीदार कर्मचाऱ्यांची राष्ट्रीय निवृत्तीवेतन योजनेत नोंदणी :- अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावर नियुक्त झालेल्या कर्मचा-यांना दिनांक ०१/०४/२०२१ रोजी किंवा त्यानंतर नियुक्त होणाऱ्या कर्मचाऱ्यांच्या नोंदणीकरणाची पध्दत त्यापूर्वीच्या कर्मचाऱ्यांच्या संदर्भातील पध्दतीपेक्षा वेगळी राहील. याबाबतचा तपशिल पुढीलप्रमाणे आहे : (अ) दिनांक ३१.०३.२०२१ पूर्वी नियुक्त झालेले कर्मचारी : १०) ज्यांची नोंदणी परिभाषित अंशदान निवृत्तीवेतन योजनेअंतर्गत यापूर्वीच झाली असून ज्यांना परिभाषित अंशदान निवृत्तीवेतन योजना क्रमांक (PPAN) प्राप्त झालेला आहे अशा कर्मचाऱ्यांनी नमुना एस-१ (जोडपत्र १) या निवृत्तीवेतन निधि विनियामक व विकास प्राधिकरणाने (PFRDA) ठरवून दिलेल्या नमुन्यात सर्व माहिती परिपूर्णरित्या भरावी.
११) सदर नमुना एस-१ हा एचटीई सेवार्थ या प्रणालीवर भरलेल्या माहितीवरुन आपोआप तयार होईल. त्याच्या तीन प्रती मुद्रीत करुन घ्याव्यात. त्यावर योग्य ठिकाणी कर्मचाऱ्याचे छायाचित्र चिकटवून आणि स्वाक्षरी करुन तो नमुना आहरण व संवितरण अधिकाऱ्याकडे सादर करावा. सदर नमुन्याच्या तीन प्रतींपैकी एक प्रत आहरण व संवितरण अधिकाऱ्यांनी त्यांच्या अभिलेखामध्ये कार्यालयीन प्रत म्हणून जतन करून ठेवावी. उर्वरित दोन्ही प्रती संबंधित सहसंचालक यांच्याकडे पाठवाव्यात. संबंधित सहसंचालक यांनी यापैकी एक प्रत कोषागाराच्या अभिलेखात जतन करुन ठेवावी आणि दुसरी प्रत केंद्रीय अभिलेख देखभाल अभिकरण यांच्याकडे पाठवावी.
१२) आहरण व संवितरण अधिकाऱ्यांनी त्यांच्या अधिनस्त सर्व कर्मचाऱ्यांकडून अशा प्रकारचे एस-१ नमुन्यातील सर्व अर्ज एकत्रित करून, प्रत्येक अर्जावर आवश्यक तेथे स्वाक्षरी करुन असे अर्ज संबंधित
पृष्ठ १६ पैकी ३
# Page 4
शासन निर्णय क्रमांकः एनपीएस-२०१९/प्र.क्र.३६६/१९/विशि-१
सहसंचालक यांच्यामार्फत केंद्रीय अभिलेख देखभाल अभिकरण यांच्याकडे सादर करावे. सदर अर्ज सादर करतांना त्या सोबत कर्मचाऱ्यांची नावे व त्यांचा परिभाषित अंशदान निवृत्तीवेतन योजना क्रमांक (PPAN) ही माहिती असलेली यादी सोबत जोडावी.
१३) अशा प्रकारचे सर्व अर्ज यादीसह केंद्रीय अभिलेख देखभाल अभिकरणाकडे निवृत्तीवेतन निधि विनियामक व विकास प्राधिकरणाने (PFRDA) नेमून दिलेल्या एस - ५ (जोडपत्र २) पत्रासोबत जोडून पाठवावे. आहरण व संवितरण अधिकाऱ्यांनी सदरचे अर्ज व यादी संबंधित सहसंचालक यांच्यामार्फत पाठविणे आवश्यक आहे. संबंधित सहसंचालक यांनी या संदर्भातील करण्यात यावयाच्या पत्रव्यवहाराची एक प्रत त्यांच्या अभिलेखात जतन करुन ठेवावी. आहरण व संवितरण अधिकाऱ्यांनी त्यांच्याकडे जमा होणाऱ्या एस-१ नमुन्यातील अर्ज जसजसे प्राप्त होतील तसतसे संबंधित सहसंचालक यांच्याकडे पाठवावे. सर्व कर्मचाऱ्यांचे अर्ज प्राप्त होईपर्यंत थांबू नये. तसेच संबंधित सहसंचालक यांनीसुध्दा आहरण व संवितरण अधिकाऱ्यांकडून सर्व अर्ज प्राप्त होण्याची वाट न बघता त्यांच्याकडे प्राप्त झालेले अर्ज केंद्रीय अभिलेख देखभाल अभिकरण यांच्याकडे पाठवावे. केंद्रीय अभिलेख देखभाल अभिकरणाकडून अशा सर्व कर्मचाऱ्यांना कायम निवृत्तीवेतन खाते क्रमांक (Permanent Retirement Account Number-PRAN) देण्यात येईल.
१४) वर दर्शविलेली सर्व कार्यवाही तात्काळ (दिनांक ३१/०३/२०२१ पर्यंत) पूर्ण करण्यात यावी.
१५) खाली नमूद केलेल्या परिच्छेद २५ व २६ मध्ये दर्शविलेल्या कार्यपध्दतीप्रमाणे अशा सर्व कर्मचाऱ्यांच्या अंशदानाच्या संदर्भात संबंधित सबस्क्रायबर कॉन्ट्रीब्युशन फाईल्स (SCF) तयार करण्याची तसेच त्या केंद्रीय अभिलेख देखभाल अभिकरणाच्या संगणक प्रणालीमध्ये अपलोड करण्याची जबाबदारी संबंधित सहसंचालक यांची राहील.
(ब) दिनांक ०१/०४/२०२१ पासून सेवेत रुजू होणारे कर्मचारी : १६) दिनांक ०१/०४/२०२१ पासून अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावरील सेवेत रुजू होणाऱ्या कर्मचाऱ्यांची माहिती आहरण व संवितरण अधिकारी यांनी एचटीई सेवार्थ या संगणक प्रणालीत भरावी. नमुना एस-१ ची प्रणालीतील माहिती सहसंचालक यांच्याकरीता एचटीई सेवार्थ प्रणालीमध्ये उपलब्ध होईल. संबंधित सहसंचालक एचटीई सेवार्थ प्रणालीवर त्यास कोषागारात सदर नमुना प्राप्त झाल्याच्या दिनांकापासून तीन कामाच्या दिवसात मान्यता देतील. नमुना एस-१ च्या मुद्रीत प्रती यापुढे सहसंचालक यांच्याकडे पाठविण्याची आवश्यकता राहणार नाही. संबंधित सहसंचालक यांनी मान्यता दिल्यानंतर एचटीई सेवार्थ प्रणालीमध्ये अशा कर्मचाऱ्याकरीता डिसीपीएस क्रमांक (PPAN) तयार होईल. डिसीपीएस क्रमांक (PPAN) आहरण व संवितरण अधिकाऱ्याला कळविण्यास होणाऱ्या विलंबास संबंधित सहसंचालक जबाबदार राहील.
१७) त्यानंतर उपरोक्त परिच्छेद क्रमांक ९ ते १२ मध्ये दर्शविल्याप्रमाणे कार्यवाही संबंधित आहरण व संवितरण अधिकारी यांनी करावी.
केंद्रीय अभिलेख देखभाल अभिकरणाने कर्मचाऱ्याला कायम निवृत्तीवेतन खाते क्रमांक (Permanent Retirement Account Number- PRAN) देणे : १८) वरील प्रमाणे कर्मचा-याची माहिती नमुना फॉर्म एस-१ मध्ये प्राप्त झाल्यानंतर प्रत्येक कर्मचाऱ्याला केंद्रीय अभिलेख देखभाल अभिकरणाकडून एक कायम निवृत्तीवेतन खाते क्रमांक (PRAN) देण्यात येईल. त्याचप्रमाणे प्रत्येक कर्मचाऱ्याला एक प्राण (PRAN) किट दिली जाईल. प्राण क्रमांक व प्राण किट कर्मचाऱ्याच्या संबंधित आहरण व संवितरण अधिकाऱ्यांना पाठविण्यात येईल. संबंधित
पृष्ठ १६ पैकी ४
# Page 5
शासन निर्णय क्रमांकः एनपीएस-२०१९/प्र.क्र.३६६/१९/विशि-१
आहरण व संवितरण अधिकाऱ्यांनी प्राण किट सर्व संबंधित कर्मचाऱ्यांना वितरित करावी. प्रत्येक कर्मचाऱ्याने प्रान किट वरील तपशीलाची खात्री करावी, त्यातील माहितीची अचूकता तपासावी, तसेच टी-पीन (Telephonic Personal Identification Number) व आय-पीन (Internet Personal Identification Number) उपलब्ध असल्याबाबत खात्री करावी. त्या संदर्भात अडचणी असल्यास अशा कर्मचाऱ्यांनी केंद्रीय अभिलेख देखभाल अभिकरणाशी थेट संपर्क साधावा.
१९) पूर्वी केंद्र शासन अथवा इतर राज्य शासनाच्या सेवेत असणाऱ्या ज्या कर्मचाऱ्यास PRAN क्रमांक प्राप्त झाला आहे असा कर्मचारी पूर्वीची सेवा सोडून अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावर नियुक्त कर्मचाऱ्यास पूर्वी मिळालेला PRAN क्रमांक IRA (Individual Retirement Account) compliant आहे अथवा नाही त्याची तपासणी करण्याची आणि नसल्यास तो IRA compliant करण्याची जबाबदारी तो ज्या कार्यालयात नियुक्त होईल त्या कार्यालयाच्या आहरण व संवितरण अधिकाऱ्याची राहील.
२०) संबंधित अधिकारी / कर्मचारी राष्ट्रीय निवृत्तीवेतन योजना लागू असलेल्या अन्य कार्यालयात बढतीने, पदावनतीने अथवा बदलीने किंवा इतर कोणत्याही कारणामुळे स्थानांतरीत झाल्यानंतरही एकदा दिलेला कायम निवृत्तीवेतन लेखा क्रमांक (PRAN) बदलणार नाही. या प्रान (PRAN) क्रमांकाची नोंद संबंधीत कर्मचाऱ्याच्या वेतन देयक नोंदवहीमध्ये त्याच्या नावासमोर तसेच त्याच्या सेवा पुस्तकात न चुकता घेण्यात यावी.
मासिक अंशदानाची वसुली : २१) राष्ट्रीय निवृत्ती वेतन योजने अंतर्गत कर्मचाऱ्यांच्या अंशदानाची वसुली तसेच नियोक्त्याच्या अंशदानाचे आहरण दरमहा करण्याची जबाबदारी संबंधीत आहरण व संवितरण अधिकारी यांची राहील.
२२) राष्ट्रीय निवृत्तीवेतन योजनेखालील कर्मचाऱ्यांच्या अंशदानाची वसूली आणि त्यावरील शासनाची / नियोक्त्याची सममुल्य अंशदानाची रक्कम आहरित करण्याबाबतची कार्यवाही वेतन देयकातून एकाच वेळी करण्यात यावी. ज्या लेखाशिर्षामधून संबंधित कर्मचाऱ्याचे वेतन आहरीत केले जाते, त्याच लेखाशिर्षामधून नियोक्त्याचे अंशदान आहरित करण्यात यावे. तसेच दोन्ही प्रकारच्या अंशदानाची रक्कम व तपशिल दर्शविणारी आवश्यक ती अनुसूची वेतन देयकासोबत जोडण्यात यावी.
२३) कर्मचारी व नियोक्त्याचे अंशदान अशा दोन्ही अंशदानाच्या रकमा प्रत्येक महिन्यात अनिवार्यरित्या वसूल करण्याची जबाबदारी संबंधित आहरण व संवितरण अधिकाऱ्याची राहील. यासाठी वेळीच अनुदान उपलब्ध करून देण्याची जबाबदारी संबंधित राज्य नियंत्रण अधिकारी यांची राहील.
अंशदानाचा तपशिल इलेक्ट्रॉनिक पध्दतीने (SCF द्वारे) केंद्रीय अभिलेख देखभाल अभिकरणाकडे पाठविणे : २४) अकृषि विद्यापीठे व संलग्नित अशासकीय अनुदानित महाविद्यालये / तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावरील कर्मचाऱ्यांच्या अंशदानाच्या व नियोक्त्याच्या सममूल्य अंशदानाच्या रकमेचा ताळमेळ घेतल्यानंतर संबंधित सहसंचालक यांनी त्या महिन्याच्या ०१ तारखेपासून १८ तारखेपर्यंतच्या देयकांमधील वसूली संदर्भात अंशदानाचा (कर्मचारी / अधिकारी व नियोक्त्याचे अंशदान यासह) आवश्यक तो संपूर्ण तपशील दर्शविणारी माहिती सबस्क्रायबर कॉन्ट्रीब्युशन फाईल (SCF) च्या स्वरूपात तयार करून केंद्रीय अभिलेख देखभाल अभिकरणाच्या संगणक प्रणालीमध्ये त्या महिन्याच्या २५ तारखेपर्यंत अपलोड (Up-Load) करावी. दिनांक १९ ते
पृष्ठ १६ पैकी ५
# Page 6
शासन निर्णय क्रमांकः एनपीएस-२०१९/प्र.क्र.३६६/१९/विशि-१
महिन्याच्या अखेरच्या तारखेपर्यंतच्या देयकामधील वसूली संदर्भात पुढील महिन्याच्या १० तारखेपर्यंत एससीएफ (SCF) तयार करुन ती केंद्रीय अभिलेख देखभाल अभिकरणाच्या संगणक प्रणालीमध्ये अपलोड करावी. याशिवाय आवश्यकतेनुसार संबंधित सहसंचालक या पेक्षा जास्त वेळा एससीएफ (SCF) तयार करुन ती अपलोड करु शकतील. मात्र अशा वेळी ट्रस्टी बँकेकडे पाठवावयाच्या रकमा, व्यवहार क्रमांक (Transaction ID) प्राप्त झाल्यापासून पाच कामाच्या दिवसांच्या आत विश्वस्त बँकेकडे पाठविणे आवश्यक राहील. अशाप्रकारे वसूल केलेल्या रकमा गुंतवणुकीकरीता नेमण्यात आलेल्या निवृत्तीवेतन निधी व्यवस्थापकांकडे पाठविण्यात येणार असल्याने सदर कालमर्यादा पाळण्याची जबाबदारी सहसंचालक यांच्यावर राहील.
२५) केंद्रीय अभिलेख देखभाल अभिकरण अशा प्रत्येक फाईलकरीता एक व्यवहार क्रमांक (Transaction ID) देतील व तो संबंधित कोषागार अधिकाऱ्यांना कळवतील.
अंशदानाची रक्कम विश्वस्त बँकेकडे जमा करणे : २६) निवृत्तीवेतन निधी विनियामक व विकास प्राधिकरण (PFRDA) यांचेकडून अॅक्सिस बँक (Axis Bank) या बँकेस महाराष्ट्र शासनाकरीता विश्वस्त बँक म्हणून नियुक्त करण्यात आले आहे. वेळोवेळी निवृत्तीवेतन निधी विनियामक व विकास प्राधिकरण (PFRDA) यांचेकडून निश्चित केलेली बँक राज्य शासनाकरीता विश्वस्त बँक म्हणून काम करेल.
२७) केंद्रीय अभिलेख देखभाल अभिकरण यांच्या संगणक प्रणालीमध्ये अपलोड (Up- Load) केलेल्या सबस्क्रायबर कॉन्ट्रीब्युशन फाईल (SCF) मधील तपशिलामध्ये दर्शविण्यात आलेल्या सर्व कर्मचा-यांची संपूर्ण रक्कम (कर्मचा-यांचे अंशदान व शासनाचे सममूल्य अंशदान ) कोषागार अधिकारी यांनी वर परिच्छेद क्रमांक २३ व २४ मध्ये नमुद केलेल्या विहित वेळापत्रकाप्रमाणे इलेक्ट्रॉनिक पध्दतीने अथवा धनादेशाव्दारे विश्वस्त बँकेकडे (Axis Bank) हस्तांतरीत करावी. त्यात उपरोक्त परिच्छेद २४ मध्ये नमुद केलेल्या व्यवहार क्रमांकाची (Transaction ID) नोंद न चुकता करण्यात यावी.
२८) निवृत्तीवेतन निधी विनियामक व विकास प्राधिकरणाकडून (PFRDA) नियुक्त केल्या जाणाऱ्या व राज्य शासनाने याकरीता नामनिर्देशित केलेल्या निवृत्तीवेतन निधी व्यवस्थापकाकडे (Pension Fund Manager-PFM) गुंतवणूकीकरीता सदरची रक्कम विश्वस्त बँकेकडून हस्तांतरीत करण्यात येईल.
सेवा शुल्क : २९) या योजनेअंतर्गत केंद्रीय अभिलेख देखभाल अभिकरणाकडून दिल्या जाणाऱ्या सेवेसाठी दिले जाणारे शुल्क ठरविण्याबाबत स्वतंत्रपणे निर्णय घेण्यात येईल.
३०) सदर सेवा शुल्क केंद्रीय अभिलेख देखभाल अभिकरण कार्यालयाकडून त्रैमासिक दिले जाईल.
त्याकरीता संबंधित सहसंचालक यांनी त्यांच्याकडून संबंधित महिन्यात केंद्रीय अभिलेख देखभाल अभिकरणासोबत केलेल्या व्यवहाराच्या संख्येबद्दलची माहिती राज्य नियंत्रण अधिकारी यांना कळविण्यात यावी.
ताळमेळ : ३१) या योजनेखालील रकमांचा मासिक व त्रैमासिक ताळमेळ सहसंचालक यांनी विश्वस्त बँकेत पाठविलेल्या रकमांशी घेण्याची जबाबदारी संबंधित सहसंचालक यांची राहील. संबंधित सहसंचालक यांच्याकडे हस्तांतरीत केलेल्या रकमांचा ताळमेळ घेण्याची जबाबदारी संबंधित आहरण व संवितरण अधिकारी यांची राहील.
पृष्ठ १६ पैकी ६
# Page 7
शासन निर्णय क्रमांकः एनपीएस-२०१९/प्र.क्र.३६६/१९/विशि-१
सध्याच्या योजनेखालील दि.३१/०३/२०२१ पर्यंतच्या कर्मचाऱ्यांबाबतची माहिती केंद्रीय अभिलेख देखभाल अभिकरणाकडे पाठविणे तसेच जमा झालेली रक्कम विश्वस्त बँकेला पाठविणे : ३२) सध्या या योजनेत समाविष्ट असलेल्या दिनांक ३१/०३/२०२१ पर्यंतच्या कर्मचाऱ्यांची माहिती केंद्रीय अभिलेख देखभाल अभिकरण यांच्याकडे केंद्रीकृत पध्दतीने पाठविणे आणि त्या संदर्भातील रक्कम विश्वस्त बँकेकडे केंद्रीकृत पध्दतीने पाठविणे ही जबाबदारी राज्य नियंत्रक अधिकारी यांची राहील. अकृषि विद्यापीठे व संलग्नित अशासकीय अनुदानित महाविद्यालये/ तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्र निकेतने तसेच सेवानिवृत्ती वेतन योजना लागू असलेली शासकीय अनुदानित अभिमत विद्यापीठे यातील १००% अनुदानित पदावरील कर्मचारी यांच्याकडून दिनांक ३१/०३/२०२१ पर्यंत प्राप्त झालेल्या एकूण रकमांचा मेळ घेतल्यानंतर संबंधित सहसंचालक यांनी, कर्मचाऱ्यांचे अंशदान आणि शासनाचे अंशदान या दोन्ही रकमा आहरीत करण्याकरीता साधी पावती नमुना-४५ अ मधील एक देयक अधिदान व लेखा कार्यालय, मुंबई येथे सादर करावे. अशा देयका सोबत कर्मचाऱ्यांची यादी जोडण्याची आवश्यकता नाही. अशा जमा झालेल्या रकमा केंद्रीय अभिलेख देखभाल अभिकरणाकडे पाठविण्यासाठी नियंत्रक यांना लेखाशीर्ष, मागणी क्र.जी-९९ ८३४२- इतर ठेवी ०० - इतर ठेवी ११७ - परिभाषित अंशदान निवृत्तीवेतन योजना ००- परिभाषित अंशदान निवृत्तीवेतन योजना (१०) परिभाषित अंशदायी निवृत्ती वेतन योजनेंतर्गत अकृषि विद्यापीठे, संलग्नित महाविद्यालये व संस्थांमधील कर्मचाऱ्यांची जमा झालेली रक्कम राष्ट्रीय निवृत्तीवेतन योजनेखाली वर्ग करणे ८३४२०२४८ सदर रक्कम संबंधित सहसंचालक यांनी विश्वस्त बँकेकडे पाठविण्याकरिता संबंधित सहसंचालक यांना निधी आहरित करण्याकरिता आहरण व संवितरण अधिकारी म्हणून प्राधिकृत करण्यात येत आहे.
३३) दिनांक ०१/०४/२०२१ पासून माहिती केंद्रीय देखभाल अभिकरणाकडे पाठविणे आणि सर्व नव्याने नियुक्त होणारे तसेच कार्यरत कर्मचाऱ्यांचे अंशदान ट्रस्टी बँकेकडे पाठविण्याची जबाबदारी संबंधित सहसंचालक यांची राहील.
संकीर्ण सूचना : ३४) एका कार्यालयातून दुसऱ्या कार्यालयात बदलीने नियुक्त होणाऱ्या / त्याच कार्यालयात बढतीने अथवा पदावनतीने किंवा इतर प्रशासकीय कारणामुळे बदलीने दुसऱ्या पदावर नियुक्त होणाऱ्या कर्मचाऱ्यांच्या संदर्भात शासन निर्णय वित्त विभाग क्रमांक संकीर्ण-१०११/सं.क्र.१७/कोषा प्रशा-५, दि.१५.१०.२०१३ मधील परिच्छेद क्रमांक - २ व ३ मधील तरतूदी तंतोतंत व काटेकोरपणे पाळणे अनिवार्य राहील. एका महिन्याच्या वेतनातून एकाहून जास्त वेळा या योजनेखालील कपाती केंद्रीय अभिलेख देखभाल अभिकरणाकडून स्वीकारल्या जाणार नाहीत. त्यामुळे संबंधित आहरण व संवितरण अधिकारी आणि संबंधित सहसंचालक यांनी याबाबत दक्ष राहून योग्य ती काळजी घ्यावी.
३५) ज्या कर्मचाऱ्यांच्या प्रकरणी PRAN क्रमांक प्राप्त झालेले नाहीत व ज्यांच्या प्रणालीतील माहितीमध्ये missing credit रकमांचे चुकीचे वर्गीकरण झाले आहे, अशा प्रकरणी संबंधित सहसंचालक यांच्याकडे संपर्क साधून झालेली चूक सुधारीत करण्याची जबाबदारी संबंधित आहरण व संवितरण अधिकारी यांची राहील.
पृष्ठ १६ पैकी ७
# Page 8
शासन निर्णय क्रमांकः एनपीएस-२०१९/प्र.क्र.३६६/१९/विशि-१
वजाती होणाऱ्या जादा / कमी अंशदानासंदर्भात अंमलात आणावयाची कार्यपध्दती : ३६) विहीत केलेली १० % (मुळ वेतन + त्यावरील महागाई भत्ता) अंशदानाची रक्कम कर्मचाऱ्याच्या वेतन देयकातून दरमहा वसूल करणे आणि नियोक्त्याचे १०% किंवा वित्त विभागाने वेळोवेळी सुधारित केल्याप्रमाणे सममूल्य अंशदान दरमहा जमा करणे याकरीता आहरण व संवितरण अधिकारी जबाबदार राहील. कर्मचाऱ्याच्या खात्यात अंशदानापोटी जादा रक्कम जमा करण्यात आल्यास ती लगतच्या पुढील महिन्यात समायोजित करण्याकरीता आहरण व संवितरण अधिकारी जबाबदार राहील. तसेच कमी रक्कम जमा करण्यात आल्यास आवश्यक रक्कम लगतच्या पुढील महिन्यात जमा करण्याकरीता आहरण व संवितरण अधिकारी जबाबदार राहील.
राष्ट्रीय निवृत्तीवेतन योजनेच्या खात्यात जमा करण्यात येत असलेले अंशदान योग्य असल्याची खात्री दरमहा करण्याची जबाबदारी कर्मचाऱ्याची राहील. त्यामध्ये काही त्रुटी आढळल्यास त्याबाबत कर्मचाऱ्याने आहरण व संवितरण अधिकाऱ्यास लेखी निवेदन देणे आवश्यक आहे. जो कर्मचारी याप्रमाणे कार्यवाही करणार नाही तो भविष्यात कोणतीही तक्रार ( कायदेशीर कार्यवाही) करु शकणार नाही.
३४) कर्मचा-याची अनधिकृत अनुपस्थिती, असाधारण रजा प्रकरणी कर्मचाऱ्याच्या वेतनाचे देयक सेवार्थ प्रणालीतून काढण्यात येणार नाही याची खात्री करण्याची जबाबदारी आहरण व संवितरण अधिकारी यांची राहील. महाराष्ट्र कोषागार नियम, १९६८ मधील नियम २६४ आणि २६५ मधील तरतुदींचे तंतोतंत पालन करण्याची जबाबदारी आहरण व संवितरण अधिकाऱ्याची राहील. या सर्व नियमांचे पालन न झाल्यास संबंधित आहरण व संवितरण अधिकारी आणि संबंधित सहसंचालक हे प्रशासकीय कारवाईसाठी पात्र ठरतील.
३८) कर्मचाऱ्यांच्या कायम निवृत्तीवेतन खाते क्रमांकासंबंधीचे (PRAN) वार्षिक विवरणपत्र दरवर्षी केंद्रीय अभिलेख देखभाल अभिकरणाकडून संबंधित कर्मचाऱ्यास परस्पर पाठविण्यात येईल. तसेच कोणत्याही वेळी संबंधित कर्मचाऱ्यांच्या खात्यामधील जमा रकमेचा तपशील नोंदणी केलेल्या कर्मचाऱ्यांस त्यांच्या संकेतस्थळावर पाहण्याची व्यवस्था केंद्रीय अभिलेख देखभाल अभिकरण उपलब्ध करुन देईल.
३९) हा शासन निर्णय वित्त विभागाने त्यांच्या अनौपचारिक संदर्भ क्र.८२/२०/सेवा-४, दि.०९.११.२०२० व संचालक, लेखा व कोषागारे यांनी अनौपचारिक संदर्भ क्र. ६८/५४, दिनांक १२.११.२०२० अन्वये दिलेल्या सहमतीने निर्गमित करण्यात येत आहे.
# Page 9
# Page 10
# Page 11
# Page 12
# Page 13
# Page 14
# Page 15
# Page 16