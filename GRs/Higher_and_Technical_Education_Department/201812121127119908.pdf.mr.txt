# Page 1
विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : ससेनि-३२१८/प्र.क्र.११७/१८/तांशि-७
मंत्रालय, मुंबई-४०० ०३२
दिनांक : ११ डिसेंबर, २०१८.
संदर्भ : १) सामान्य प्रशासन विभाग अधिसूचना दि. १५ जून, २०१७.
२) या विभागाचा शासन निर्णय क्र.ससेनि-३२१५/प्र.क्र.३७०/१५/तांशि-७, दि.०१/०८/२०१६ व दि.१४/१०/२०१६ ३) या विभागाचा शासन निर्णय क्र.ससेनि-३२१६/प्र.क्र.२३३/१६/तांशि-७, दि. ०३/०४/२०१७.
४) या विभागाचा शासन निर्णय क्र.ससेनि-३२१८/प्र.क्र.०८/१८/तांशि-७, दि. ०३/५/२०१८ व दि.१६/५/२०१८ ५) महाराष्ट्र लोकसेवा आयोगाचे पत्र क्र.१५ (१)(७४)/१७४११/सात-अ, दि. २७ जुलै, २०१८.
६) संचालक, तंत्रशिक्षण संचालनालय, महाराष्ट्र राज्य मुंबई, यांचा ई-मेल दि.०५/०९/२०१८.
प्रस्तावना विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी महाराष्ट्र लोकसेवा आयोग शिफारसकृत उमेदवारांना संदर्भाधिन क्र.२,३ व ४ येथील शासन निर्णयान्वये नियुक्ती देण्यात आली आहे. सदर पदभरती संदर्भात श्री. सुरेन्द्रकुमार दाळू यांनी मा. महाराष्ट्र प्रशासकीय न्यायाधिकरण, मुंबई, खंडपीठ नागपूर येथे मूळ अर्ज क्र. ९०/२०१६ दाखल केला होता. त्यावर आयोगाकडून दाखल करण्यात आलेल्या पुर्नविलोकन अर्ज क्र. ०७/२०१८ मधील मा. न्यायाधिकरणाने दि.१३/०७/२०१८ रोजी अंतिम आदेश देऊन आयोगाने श्री. दाळू यांची शिफारस करावी आणि शासनाने त्यांच्या नियुक्तीची आवश्यक ती कार्यवाही करावी असे आदेश दिले आहेत. त्या अनुषंगाने श्री. दाळू यांची आयोगाने त्यांच्या संदर्भाधिन क्र. ५ येथील पत्रान्वये शिफारस केली आहे. यास्तव सदर प्रकरणी मा. महाराष्ट्र प्रशासकीय न्यायाधिकरण, मुंबई, खंडपीठ नागपूर यांनी दिलेल्या आदेशानुसार व महाराष्ट्र लोकसेवा आयोगाने केलेल्या शिफारशीनुसार श्री. दाळू यांना नियुक्ती देण्याची बाब शासनाच्या विचाराधिन होती.
शासन निर्णय : महाराष्ट्र लोकसेवा आयोगाने संदर्भाधिन क्र.५ च्या पत्राव्दारे ०१ उमेदवाराची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केली आहे. सदर ०१ उमेदवारांची त्यांच्या नावासमोर रकाना क्र.०५ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून ०२ वर्षांच्या परिविक्षा कालावधीसाठी स्थानापन्न नियुक्ती करण्यात येत आहे.
-----------------------------------------------------------------------------------------------------------------------------------------------------------------------------------------------------------------
| अ. क्र. | आयोग पुरस्कृत उमेदवाराचे नांव | वर्गवारी | नियमानुसार वाटप करण्यात आलेला महसुली विभाग | नियुक्तीचे ठिकाण | अभिप्राय |
| १ | २ | ३ | ४ | ५ | ६ |
| १ | श्री. सुरेन्द्रकुमार श्रीकृष्ण दाळू | खुला | अमरावती | शासकीय तंत्रनिकेतन, यवतमाळ (पूर्वीचे शासकीय निवासी महिला तंत्रनिकेतन, यवतमाळ) | अमरावती व यवतमाळ येथील चारित्र्य पडताळणी अहवाल सादर करण्याच्या अटीस अधिन राहून |
-----------------------------------------------------------------------------------------------------------------------------------------------------------------------------------------------------------------
०२. उपरोक्त उमेदवारास संबंधित वैद्यकीय मंडळाने वैद्यकीय दृष्टया शासकीय सेवेकरीता पात्र ठरविले आहे. तशी नोंद त्यांच्या सेवापुस्तकात घेण्यात यावी.
# Page 2
शासन निर्णय क्रमांकः ससेनि-३२१८/प्र.क्र.११७/१८/तांशि-७
०३. उपरोक्त उमेवाराने सामान्य प्रशासन विभाग, शासन निर्णय क्र.चारित्र्य-२११७/ प्र.क्र.४८३/२०१७/१६-अ, दि.२८/८/२०१७ नुसार चारित्र्य व पुर्व चारित्र्य पडताळणी प्रमाणपत्र नियुक्ती आदेशापासून सहा महिन्यांच्या आत सादर करणे आवश्यक आहे. उमेदवाराने सादर केलेली माहिती असत्य असल्याचे आढळून आल्यास तात्पुरते नियुक्तीपत्र रद्दबादल करुन भारतीय दंड संहितेनुसार फौजदारी कारवाई तसेच शासन सेवेत कायम स्वरुप अपात्र ठरविण्यात येईल.
०४. उपरोक्त उमेदवार शासकीय सेवेत कार्यरत आहेत त्यांना गोपनिय अहवाल न पाहता नियुक्ती देण्यात येत आहे.
सदर उमेदवारांची गेल्या पाच वर्षातील गोपनिय अहवाल तपासण्याची जबाबदारी त्यांना नियुक्ती देण्यात आलेल्या संस्था प्रमुखांवर सोपविण्यात येत आहे. त्यांचे गोपनीय अहवालामध्ये प्रतिकूल शेरे आढळून आल्यास त्यांची नियुक्ती रद्द करण्यात येईल.
०५. उक्त नमूद उमेदवाराची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने निव्वळ तात्पुरत्या स्वरुपात खालील अटी व खालील अटी व शर्तींच्या अधिन राहून नियुक्ती करण्यात येत आहे : १) सदर उमेदवाराची वेतनश्रेणी रु. ३७,४००-६७,०००/- या पे बँड व उच्च व तंत्रशिक्षण विभाग शासन निर्णय क्र. एसपीसी-२०१०/(३४/१०)/तांशि-२ दि.२०/०८/२०१० मध्ये नमुद एजीपी मध्ये राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील.
३) सदर उमेदवाराचे प्रथम वेतनवाढ परिविक्षा कालावधीतील वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारकरीत्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) सदर उमेदवाराची नियुक्ती सरळ सेवाप्रवेश नियुक्तीसाठी विहीत केलेल्या नियमाच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे. तसे न झाल्यास त्यांची वेतनवाढ रोखून ठेवण्यात येईल.
६) उपरोक्त उमेदवार महाराष्ट्र शासनाच्या सेवेत कार्यरत असल्याने त्यांचे परिवीक्षाधीन काळातील वेतन महाराष्ट्र नागरी सेवा (वेतन) नियमावली, १९८१ च्या नियम ११ नुसार निश्चित करून महाराष्ट्र नागरी सेवा वेतन नियमावली १९८१ च्या नियम ३९.१ मधील पहिल्या परंतुकानुसार त्यांना परिविक्षाधीन काळात वेतनवाढ अनुज्ञेय राहील व त्यांचे नवीन पदावरील प्रारंभीक वेतन वित्त विभाग, शासन निर्णय क्र.वेतन-१२८९/ प्र.क्र.२/९०/सेवा-३, दि.२३ मार्च,१९९४ मधील तरतूदीनुसार संस्थास्तरावर निश्चित करण्यात यावे.
७) परिच्छेद ०१ मध्ये नमूद केलेल्या उमेदवाराने त्यांच्या नावासमोर दर्शविलेल्या ठिकाणी आदेशाच्या दिनांकापासून ०१ महिन्याच्या आत तात्काळ रुजु व्हावे. सामान्य प्रशासन विभाग, शासन निर्णय क्र. एसआरव्ही २०१८/व्ही.आय.पी.६७/प्र.क्र.२०७/कर्य-१२, दि. २८ मे, २०१८ नुसार सदर विहित कालावधीत उमेदवार रूजु झाला नाही तर तो नोकरीची संधी गमावेल व त्याच्या नियुक्ती करिता विचार करण्यात येणार नाही. यासाठी उमेदवाराकडून देण्यात येणा-या कोणत्याही कारणांचा / विनंतीचा विचार केला जाणार नाही.
८) शासन परिपत्रक, वित्त विभाग, क्र.अंनियो-१००९/प्र.क्र.३२/सेवा-४, दि. १८/०८/२००९ मधील तरतुदीनुसार दि.१ नोव्हेंबर,२००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-यांने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर,२००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर अशा प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील. दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा T-यास नवीन राष्ट्रीय निवृत्तीवेतन योजना लागू ठरतील.
९) सदर उमेदवाराचे सेवानिवृत्तीचे वय प्रचलित नियमानुसार राहील.
१०) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही. तथापी, वरील उमेदवार, सध्या शासन सेवेत कार्यरत असल्याने त्यांना पदग्रहण कालावधी अनुज्ञेय राहील.
पृष्ठ ३ पैकी २
# Page 3
शासन निर्णय क्रमांकः ससेनि-३२१८/प्र.क्र.११७/१८/तांशि-७
११) सदर उमेदवाराने नोकरी सोडण्यापूर्वी शासनास एक महिन्याची पूर्वसुचना देणे अथवा एक महिन्याचे वेतन देणे आवश्यक आहे.
०६. सदर उमेदवाराची शिफारस / नियुक्ती मा. महाराष्ट्र प्रशासकीय न्यायाधिकरण, मुंबई, खंडपीठ यांच्या दि.१३ जुलै,२०१८ रोजीच्या आदेशाविरूद्द महाराष्ट्र लोकसेवा आयोगाकडून मा.उच्च न्यायालयात दाखल अपिलाच्या, तसेच मा.सर्वोच्च न्यायालयात समांतर आरक्षणाविषयी सुरू असलेल्या इतर याचिकांच्या अंतिम निर्णयाच्या अधिन राहून करण्यात येत आहे.
०७. सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०८. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व त्याबाबतचा अहवाल संबंधित संस्थाप्रमुखांकडे सादर करावा. संस्था प्रमुखांनी त्याबाबतचा अहवाल संचालक, तंत्रशिक्षण संचालनालय यांच्यामार्फत शासनास सादर करावा.