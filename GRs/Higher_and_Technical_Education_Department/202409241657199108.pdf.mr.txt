# Page 1
महाराष्ट्र राष्ट्रीय विधी विद्यापीठ, नागपूर,
विद्यापीठाने उभारलेल्या कर्जाचे शासन
दायित्वाबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्र.एनएलयू-२०२४/प्र.क्र.९६(२)/विशि-२
मंत्रालय, मुंबई ४०० ०३२.
दिनांक : २४ सप्टेंबर, २०२४.
पहा : - १) विभागाचे पत्र क्र.एनएलयू-२०१६/प्र.क्र.१०५/विशि-२, दि.१२.०५.२०२१ रोजीचे पत्र.
२) कुलसचिव, महाराष्ट्र राष्ट्रीय विधी विद्यापीठ, नागपूर यांचे पत्र
क्र.एमएनएलयू/वीसी/२०२४/९०, दि.१६.०७.२०२४.
३) मा.मंत्रीमंडळाच्या दि.२३.०९.२०२४ रोजीच्या बैठकीचे इतिवृत्त
प्रस्तावना :-
महाराष्ट्र राष्ट्रीय विधी विद्यापीठ, नागपुर हे दि.०१ एप्रिल, २०१६ पासून सुरु झालेले आहे.
महाराष्ट्र राष्ट्रीय विधी विद्यापीठ, नागपूर करीता मौजा वारंगा येथील स्थायी कॅम्पस बांधकाम
करण्यासाठी रु.५०.०० कोटी कर्ज उभारणी करण्यासाठी ना-हरकत प्रमाणपत्र संदर्भ क्र.१ येथील
दि.१२.०५.२०२१ रोजीच्या पत्रान्वये विद्यापीठास देण्यात आले होते. त्यानुसार महाराष्ट्र राष्ट्रीय विधी
विद्यापीठ, नागपूर यांनी स्टेट बँक ऑफ इंडिया यांच्याकडून रु.५०.०० कोटीचे कर्ज उभारले आहे.
सदर कर्जाच्या परतफेडी करीता मुद्दल रु.८.३५ कोटी व व्याज रु.१३.७३ कोटी निधी भरणा करण्यात
आला आहे. उर्वरित रु.४१.६५ कोटी एवढे कर्ज शिल्लक आहे. सदरहू कर्जाचा भरणा करावा लागत
असल्याने विद्यापीठाची आर्थिक घडी विस्कळीत झाली आहे. सन २०२३-२४ मध्ये विद्यापीठास
रु.१२.७७ कोटीची तूट निर्माण झाली आहे. सबब, विद्यापीठाचे आर्थिक व शैक्षणिक कामकाज सुरळीत
होण्याच्या दृष्ट्टीने कर्जाचे दायित्व घेण्यासाठी संदर्भ क्र.२ येथील दि.१६.०७.२०२४ च्या पत्रान्वये
विनंती केली आहे. तद्नुषंगाने प्रस्ताव मा.मंत्रिमंडळासमोर सादर करण्यात आला होता.
मा.मंत्रिमंडळाने संदर्भ क्र.३ येथील दि.२३.०९.२०२४ बैठकीत शिल्लक कर्ज रक्कमेचे शासन दायित्व
घेण्यास सहमती दर्शविली आहे. त्यानुसार महाराष्ट्र राष्ट्रीय विधी विद्यापीठ, नागपूर, विद्यापीठाने उभारलेल्या कर्जापैकी शिल्लक रक्कमेचे शासन दायित्व घेण्याची बाब शासनाच्या विचाराधीन होती.
शासन निर्णय :-
महाराष्ट्र राष्ट्रीय विधी विद्यापीठ, नागपूर, विद्यापीठाने उभारलेल्या कर्जापैकी शिल्लक रु.४१.६५ कोटी रक्कमेचे शासन दायित्व घेण्यास याद्वारे शासन मान्यता देण्यात येत आहे.
२. सदर रक्कम विभागास प्राप्त होणाऱ्या नियतव्ययमधून टप्याटप्याने विद्यापीठास उपलब्ध करुन देण्यात येईल.
३. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३-
विद्यापीठीय व उच्च शिक्षण, १०२-विद्यापीठांना सहाय्य, - (००) (२१) विधी विद्यापीठाचा विकास
(२२०२ जी ९५९), ३१ सहाय्यक अनुदाने" या लेखाशिर्षाखाली मंजूर तरतुदीतून खर्ची टाकण्यात यावा.
# Page 2
शासन निर्णय क्रमांकः एनएलयू-२०२४/प्र.क्र.९६(२)/विशि-२
४. हा शासन निर्णय वित्त विभागाचा अनौपचारिक संदर्भ क्र.९३९/व्यय-५, दि.१६.०८.२०२४
तसेच मा.मंत्रीमंडळाच्या दि.२३.०९.२०२४ च्या बैठकीत घेतलेल्या निर्णयानुसार निर्गमित करण्यात
येत आहे.
५. हा शासन निर्णय महाराष्ट्र शासनाच्या www.maharashtra.gov.in या संकेत स्थळावर