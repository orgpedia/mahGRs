# Page 1
कला संचालनालय आणि आणि क्षेत्रीय कार्यालये यांच्याकरिता सॉफ्टवेअर / हार्डवेअर खरेदी व ई - प्रशासन धोरणांची अमंलबजावणी याकरिता प्रकल्प अमंलबजावणी समिती स्थापन करण्याबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्र. समिती २०१९/प्र क्र ५८/तांशि६
हुतात्मा राजगुरू चौक, मादाम कामा रोड,
मंत्रालय विस्तार भवन, मुंबई-४०००३२.
दिनांक :-१६ जुलै, २०१९.
वाचा - शासन निर्णय सामान्य प्रशासन विभाग, क्र. मातंसं-२०११/प्र . क्र १२५/३९, दि. २३ सप्टेंबर, २०११.
प्रस्तावना
सामान्य प्रशासन विभागाच्या दिनांक २३ सप्टेंबर, २०११ च्या शासन निर्णयाद्वारे महाराष्ट्र शासनाचे ई-प्रशासन धोरण जाहिर करण्यात आले आहे. सदर शासन निर्णयाचा परिच्छेद क्रमांक १२ मध्ये माहिती तंत्रज्ञान उत्पादने आणि सेवा मिळविण्यासंदर्भातील तरतुदी अंतर्भूत आहेत. त्यानुसार ई-प्रशासन प्रकल्पांवर देखरेख करण्यासाठी प्रकल्प अंमलबजावणी समिती स्थापन करणे आवश्यक आहे. यास्तव, कला संचालनालय, शासकीय कला महाविद्यालये आणि क्षेत्रीय कार्यालये यांच्याकरिता सॉफ्टवेअर / हार्डवेअर खरेदी व ई -प्रशासन धोरणांची अमंलबजावणी याकरिता प्रकल्प अमंलबजावणी समिती स्थापन करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात आला आहे.
शासन निर्णय -
कला संचालनालय, शासकीय कला महाविद्यालय आणि क्षेत्रीय कार्यालये यांच्या संगणकीकरणांच्या प्रकल्पाची अमंलबजावणी करणे, नागरिक केंद्रीत ई-सेवा उपलब्ध करून देणे आणि ई-प्रशासन धोरणांतर्गत ई-प्रशासन प्रकल्पांवर देखरेख करण्यासाठी खालीलप्रमाणे प्रकल्प अमंलबजावणी समिती स्थापन करण्यात येत आहे.
१) अपर मुख्य सचिव/प्रधान सचिव/सचिव, उच्च व तंत्र शिक्षण विभाग - अध्यक्ष २) अपर मुख्य सचिव/प्रधान सचिव/सचिव, नियोजन विभाग अथवा त्यांचे प्रतिनिधी- सदस्य ३) अपर मुख्य सचिव/प्रधान सचिव/सचिव, वित्त विभाग अथवा त्यांचे प्रतिनिधी- सदस्य ४) अपर मुख्य सचिव/प्रधान सचिव/सचिव, माहिती व तंत्रज्ञान अथवा त्यांचे प्रतिनिधी- सदस्य ५) अपर मुख्य सचिव/प्रधान सचिव/सचिव, उद्योग उर्जा व कामगार विभाग वा त्यांचे प्रतिनिधी- सदस्य ६) माहिती व तंत्रज्ञान संचालनालयामार्फत जाहिर करण्यात आलेल्या तज्ञ मंडळातील एक तज्ञ- सदस्य ७) सह सचिव / उप सचिव (तांशि), उच्च व तंत्र शिक्षण विभाग, मंत्रालय, मुंबई - सदस्य ८) संचालक, कला संचालनालय, महाराष्ट्र राज्य, मुंबई- सदस्य सचिव
# Page 2
शासन निर्णय क्रमांकः समिती २०१९/प्र क्र ५८/तांशि ६
सामान्य प्रशासन विभागाच्या उपरोक्त दिनांक २३ सप्टेंबर, २०११ च्या शासन निर्णयातील ई-प्रशासन विषयक धोरणाच्या तरतुदीनुसार विचारविनिमय करून तसेच, विहिती प्रक्रीयेचा अवंलब करून निर्णय घेण्याचे अधिकार या समितीस असतील.