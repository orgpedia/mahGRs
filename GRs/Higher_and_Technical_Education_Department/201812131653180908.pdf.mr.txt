# Page 1
पदस्थापनेत बदल करणेबाबत.
डॉ. राजेश मेतकर, सहयोगी प्राध्यापक, यंत्र अभियांत्रिकी, शासकीय अभियांत्रिकी महाविद्यालय, जळगाव.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः बदल्या - २०१८/ प्र.क्र.(१६१/१८)/तांशि-१
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- १३ डिसेंबर, २०१८
संदर्भ :- उच्च व तंत्र शिक्षण विभाग, शासन निर्णय क्र. उवतंशि/ तांशि-१/३३/१३/ (११९/१३)/भाग-२, दि. ०१.०१.२०१८
शासन आदेश -: डॉ. राजेश मेतकर यांना संदर्भीय शासन निर्णयान्वये सहयोगी प्राध्यापक, यंत्र अभियांत्रिकी, शासकीय अभियांत्रिकी महाविद्यालय, महाराष्ट्र अभियांत्रिकी महाविद्यालयीन शिक्षक सेवा, गट-अ या पदावर शासकीय अभियांत्रिकी महाविद्यालय, जळगाव येथे नियुक्ती देण्यात आली होती. सदर पदस्थापनेत त्यांच्या विनंतीनुसार आता बदल करण्यात येत असून त्यांना शासकीय अभियांत्रिकी महाविद्यालय, अमरावती येथे सहयोगी प्राध्यापक, यंत्र अभियांत्रिकी या रिक्त पदावर पदस्थापना देण्यात येत आहे.
२. डॉ. मेतकर यांना दिलेल्या पदस्थापनेच्या ठिकाणी हजर होण्याकरिता संबंधित संस्था प्रमुखांनी तात्काळ कार्यमुक्त करावे व संबंधित अध्यापकांनी त्यांना दिलेल्या पदस्थापनेच्या ठिकाणी तात्काळ हजर होऊन त्याबाबतचा अहवाल संचालक, तंत्र शिक्षण यांचेमार्फत शासनास सादर करावा.
३. सदर आदेश सक्षम प्राधिका-याच्या मान्यतेने निर्गमित करण्यात येत असून ते तात्काळ अंमलात येतील.
# Page 2