# Page 1
शासनमान्य सार्वजनिक ग्रंथालयांच्या परिरक्षण अनुदानात वाढ करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्रं-२०२२/प्र.क्र.२१/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक: २१ डिसेंबर, २०२२.
संदर्भ : शासन निर्णय क्र.मराग्रं २००९/प्र.क्र.२३६/साशि-५, दिनांक २१ फेब्रुवारी, २०१२.
प्रस्तावना: महाराष्ट्र सार्वजनिक ग्रंथालये (सहाय्यक अनुदान आणि इमारत व साधनसामग्री अनुदाने यासाठी मान्यता ) नियम, १९७० मधील तरतुदीनुसार शासनमान्य सार्वजनिक ग्रंथालयांना परिरक्षण अनुदान मंजूर करण्यात येते. ग्रंथ व नियतकालिकांच्या किंमतीमध्ये सातत्याने होत असलेली आणि इतर खर्चात झालेली वाढ विचारात घेऊन, तसेच शासनमान्य सार्वजनिक ग्रंथालयामधील कर्मचाऱ्यांच्या वेतनात वाढ व्हावी या उद्देशाने संदर्भाधिन शासन निर्णयान्वये परिरक्षण अनुदानात ५०% वाढ करण्यात आली. दिवसेंदिवस वाढणाऱ्या महागाईचा विचार करुन ग्रंथालयांच्या परिरक्षणाच्या अनुषंगाने आवश्यक असणाऱ्या बाबींचा खर्चमेळ घालण्यासाठी वाढीव सहाय्य मिळणे आवश्यक आहे.
याबाबत दिलेल्या आश्वासनाच्या अनुषंगाने शासनमान्य सार्वजनिक ग्रंथालयांच्या विद्यमान परिरक्षण अनुदानात वाढ करण्याचा प्रस्ताव दिनांक १३.१२.२०२२ रोजीच्या मंत्रिमंडळ बैठकीमध्ये विचारार्थ सादर करण्यात आला होता. सदर प्रस्तावास मा.मंत्रीमंडळाची मान्यता प्राप्त झाली आहे. त्यानुषंगाने शासनमान्य सार्वजनिक ग्रंथालयाच्या विद्यमान परिरक्षण अनुदानात वाढ करण्याची बाब शासनाच्या विचाराधीन होती .
शासन निर्णय : शासनमान्य सार्वजनिक ग्रंथालयांना अनुज्ञेय असलेल्या परिरक्षण अनुदानात सन २०२२-२३ पासून सोबत जोडलेल्या “परिशिष्ट-अ” मध्ये दर्शविल्याप्रमाणे “अ”, “ब”, “क” आणि “ड” वर्ग ग्रंथालयांच्या विद्यमान अनुदान दरात ६०% वाढ करण्यास शासन मान्यता देण्यात येत आहे.
२. शासनमान्य सार्वजनिक ग्रंथालयांना देण्यात येत असलेले अनुदान ग्रंथालयाने मागील वर्षी केलेल्या अनुज्ञेय खर्चावर आधारित आहे. दिनांक ३१ मार्च, २०२२ अखेर शासनमान्य ग्रंथालयांना परिरक्षण अनुदान कमाल मर्यादेच्या अधीन राहून निर्धारित / अनुज्ञेय अनुदानाच्या ६० टक्के वाढीव अनुदान देय राहील.
३. या बाबीवरील खर्च “मागणी क्र. डब्ल्यू - ४, २२०५, कला व संस्कृती, १०५, सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, ( ०३) (०१) मध्यवर्ती, जिल्हा व तालुका ग्रंथालयांना सहाय्य, (अनिवार्य) (२२०५ ०२९८) ३१, सहायक अनुदाने (वेतनेतर)” या लेखाशिर्षाखाली
# Page 2
शासन निर्णय क्रमांकः मराग्रं-२०२२/प्र.क्र.२१/साशि-५
मंजूर अनुदानातून तसेच ग्रामपंचायत ग्रंथालयांसाठी होणारा खर्च “मागणी क्र.डब्ल्यू-४, २२०५, कला व संस्कृती,१०५, सार्वजनिक ग्रंथालये, (०४) स्थानिक क्षेत्राखालील योजना, (०४) (०१) महाराष्ट्र जिल्हा परिषद व पंचायत समिती अधिनियम, १९६१ याच्या कलम १०० अन्वये जिल्हा परिषदांना सहायक अनुदाने (ग्रामपंचायत ग्रंथालयांना सहायक अनुदाने) (अनिवार्य) (२२०५ ११९६) ३१, सहायक अनुदाने (वेतनेतर)” या लेखाशिर्षाखालील मंजूर अनुदानातून भागविण्यात यावा.
४. वाढीव अनुदानाच्या रकमेची उपयोगिता प्रमाणपत्रे ग्रंथालयांनी विहित मुदतीत सादर करणे आवश्यक राहील.
५. हे आदेश मंत्रिमंडळाच्या मान्यतेने तसेच नियोजन व वित्त विभागाच्या सहमतीने तसेच वित्त विभागाच्या अनौपचारिक संदर्भ क्र.१०५७/व्यय-५, दिनांक ०३.११.२०२२ अन्वये दिलेल्या सहमतीनुसार निर्गमित करण्यात येत आहे.
# Page 3
# Page 4