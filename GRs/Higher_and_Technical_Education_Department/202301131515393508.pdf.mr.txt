# Page 1
राज्य संपर्क अधिकारी व विशेष कार्य अधिकारी या पदावर नियुक्ती करण्याबाबत.
महाराष्ट्र शासन
उच्च व तंत्र शिक्षण विभाग
शासन आदेश क्र. इएसटी-४४१५/प्र.क्र.३७७/आस्था-१
मंत्रालय विस्तार भवन, मुंबई- ४०० ०३२.
दिनांक- १३ जानेवारी, २०२३.
संदर्भ- १. शिक्षण व सेवा योजन विभाग शासन निर्णय क्र. एएसएस-१०९४/ संकीर्ण-११६/साशि-७, दिनांक २३.०३.१९९४
२. राष्ट्रीय सेवा योजना मार्गदर्शक सेवापुस्तिका खंड- २, मुद्दा क्रमांक १.७
शासन आदेश: राष्ट्रीय सेवायोजना ही केंद्र शासन पुरस्कृत योजना असुन या योजनेचे प्रशासकीय स्वरुपाचे काम अधिक कार्यक्षमतेने पाहण्याच्या दृष्टीने केंद्र शासनाच्या निर्देशानुसार मंत्रालयीन स्तरावर स्वतंत्र कक्षाची निर्मिती करण्यात आली असुन सदर कक्षाचे प्रभारी अधिकारी म्हणुन राज्य संपर्क अधिकारी व विशेष कार्य अधिकारी हे पद निर्माण करण्यात आले आहे. सदर पदावर संदर्भाधीन क्रमांक- २ च्या अधिन राहुन श्री. रामेश्वर रावसाहेब कोठावळे, प्राध्यापक, श्री. शिवाजी महाविद्यालय, बार्शी, जि. सोलापुर यांची प्रतिनियुक्तीने कार्यभार स्वीकारण्याच्या तारखेपासुन एक वर्षांच्या कालावधीसाठी पुढे नमूद अटींच्या अधीन राहून नियुक्ती करण्यात येत आहे. :
१. सदर प्रतिनियुक्ती ही प्रथमतः एक वर्षासाठी असेल आणि त्यानंतर त्यांच्या कामाचा आढावा घेऊन फक्त दोन वर्षासाठी मुदत वाढ देण्यात येईल.
२. सदर पदावर असे पर्यंत त्यांना शिक्षण विभागाच्या दीर्घ मुदतीचे रजेचे नियम लागू न होता सर्वसाधारण शासकीय कर्मचाऱ्यांचे रजेचे नियम लागू होतील.
३. त्यांची नियुक्ती प्रतिनियुक्ती पध्दतीने जरी होत असली तरीही त्यांची सेवा स्वीयेत्तर (Foreign Services) समजली जाणार नाही. त्यांना कोणत्याही प्रकारचा प्रतिनियुक्ती भत्ता (Deputation Allowances ) अनुज्ञेय राहणार नाही. प्राध्यापक (Professor) (सुधारीत वेतनश्रेणी ₹ १४४२००- २१८२००) या संवर्गातील वेतनश्रेणीत महाराष्ट्र नागरी सेवा नियमानुसार त्यांचे वेतन नियमित केले जाईल.
४. श्री. रामेश्वर रावसाहेब कोठावळे यांना मुंबईत राहण्यासाठी त्यांच्या निवासस्थानाची व्यवस्था स्वत: करावी लागेल. त्याची जबाबदारी शासनावर राहणार नाही.
५. त्यांना राष्ट्रीय सेवा योजनेसंबंधी सर्व प्रकारची प्रशासकीय कामे, अनुदान मंजूर करणे, मंजूर केलेल्या अनुदानाचे लेखा परिक्षण करणे आणि केंद्र शासन, विभागीय केंद्र पुणे आणि राज्यातील सर्व विद्यापीठांशी योग्य समन्वय साधावा लागेल. तसेच राज्यातील प्रत्येक विद्यापीठाच्या सल्लागार समितीचा पदसिद्ध सदस्य म्हणून प्रत्येक विद्यापीठाच्या सल्लागार समितीच्या बैठकीस उपस्थित रहावे लागेल व शासनाने वेळोवेळी निर्देशित केलेली कामे पार पाडावी लागतील.
२. श्री. प्रशांतकुमार वि. वनंजे, सहयोगी प्राध्यापक, महात्मा ज्योतिबा फुले समाज कार्य महाविद्यालय, जालना यांच्याकडील राज्य संपर्क अधिकारी व विशेष कार्य अधिकारी या पदाचा अतिरिक्त कार्यभार याव्दारे संपुष्ठात आणण्यात येत आहे. तरी त्यांनी नविन नियुक्त अधिकाऱ्यांकडे सदर पदाचा कार्यभार सोपवुन कार्यमुक्त व्हावे.
३. श्री. रामेश्वर रावसाहेब कोठावळे, प्राध्यापक, श्री. शिवाजी महाविद्यालय, बार्शी, जि. सोलापुर हे ज्या कार्यालयात कार्यरत आहेत त्या कार्यालय प्रमुखांनी त्यांना तात्काळ कार्यमुक्त करावे आणि त्यांनी राज्य संपर्क अधिकारी व विशेष कार्य अधिकारी (रासेयो) या पदाचा कार्यभार तात्काळ स्वीकारावा.
# Page 2
शासन आदेश क्रमांकः इएसटी-४४१५/प्र.क्र.३७७/आस्था-१