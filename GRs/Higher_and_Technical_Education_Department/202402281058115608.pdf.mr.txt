# Page 1
श्री. दत्तात्रय क्षीरसागर यांच्या ग्रंथालय संचालक पदावरील
नियुक्ती संदर्भातील तक्रारींची चौकशी करण्याबाबत
महाराष्ट्र शासन
उच्च व तंत्र शिक्षण विभाग
शासन निर्णय क्र. मराग्रं-२०२३/प्र.क्र.१८८/ई-७१३८८४/ग्रं.क.,
दिनांक : २८ फेब्रुवारी, २०२४.
वाचा :- शासन निर्णय क्र. मराग्रं-२०२३/प्र.क्र.१८८/ई-७१३८८४/ग्रं.क., दि. २० डिसेंबर, २०२३.
प्रस्तावना :
श्री. दत्तात्रय क्षीरसागर यांची महाराष्ट्र लोकसेवा आयोगामार्फत ग्रंथालय संचालक पदावर
नियुक्तीची शिफारस प्राप्त झाल्यानुसार शासन आदेश क्र. मराग्रं-२०२२/प्र.क्र.१११/साशि-५, दि.
११/१०/२०२२ अन्वये त्यांची ग्रंथालय संचालक पदावर नामनिदेशनाने नियुक्ती करण्यात आली आहे.
सोलापूर जिल्हयातील ग्रंथ खरेदीसंदर्भात उपरोक्त वाचा येथील शासन निर्णय दि. २० डिसेंबर,
२०२३ अन्वये उच्च स्तरीय चौकशी समिती गठित करण्यात आली होती. सदर प्रकरणाच्या अनुषंगाने
चौकशी समितीने श्री. दत्तात्रय क्षीरसागर यांच्याबाबत प्राप्त तक्रारींची देखील चौकशी केली आहे.
त्यानुसार सदर चौकशी समितीने शासनास सादर केलेल्या अहवालातील निष्ट्कर्ष क्र. २ येथे महाराष्ट्र
लोकसेवा आयोगामार्फत संचालक पदावरील निवडीकरिता श्री. दत्तात्रय क्षीरसागर यांनी सादर केलेल्या
अनुभव प्रमाणपत्राच्या संदर्भात विभागाकडून शहानिशा होऊ शकते असे नमूद केले आहे. त्या अनुषंगाने
सदर बाबीची शहानिशा करण्याकरिता समिती गठित करण्याची बाब शासनाच्या विचाराधीन होती.
शासन निर्णय :
प्रस्तुत प्रकणाची सविस्तर चौकशी करुन शासन अहवाल सादर करण्याकरिता खालीलप्रमाणे
समिती गठित करण्याचा निर्णय शासनाने घेतला आहे :-
----------------------------------------------------------------------------
| अ.क्र. | नांव व पदनाम | समितीमधील पद |
| १. | न्या. मारोतीराव गायकवाड, निवृत्त न्यायाधीश, मुंबई उच्च न्यायालय | अध्यक्ष |
| २. | श्री. दिगाराम श्रीपती चव्हाण, निवृत्त ग्रंथालय संचालक | सदस्य |
| ३. | श्री. अशोक गाडेकर, प्रभारी ग्रंथालय संचालक | सदस्य सचिव |
----------------------------------------------------------------------------
२. समितीची कार्यकक्षा पुढीलप्रमाणे राहील :-
महाराष्ट्र लोकसेवा आयोगामार्फत ग्रंथालय संचालक पदावरील निवडीकरिता श्री. दत्तात्रय
क्षीरसागर यांनी अनुभव म्हणून मुख्य प्रशासकीय अधिकारी, महाराष्ट्र इन्स्टिटयूट ऑफ मेन्टल हेल्थ,
पुणे यांचे दि. ६/१०/२०२१ चे प्रमाणपत्र सादर केले होते. त्यानुसार त्यांनी सदर संस्थेत दि. ५/२/२०००
ते २१/२/२०१३ या कालावधीत सहाय्यक ग्रंथपाल या पदावर काम केल्याचे नमूद केले आहे. तसेच त्या
पदाची वेतनश्रेणी रु.५२००-२०२०० ग्रेड पे रु. २८०० अशी नमूद केली असून कामाचे स्वरुप
Administrative & Professional असे नमूद केले आहे. त्या अनुषंगाने महाराष्ट्र लोकसेवा आयोगाची
जाहिरात क्र. ००१/२०२१ मध्ये “अनुभव” खाली नमूद केलेले “मोठे ग्रंथालय” या व्याख्येत महाराष्ट्र
इन्स्टिटयूट ऑफ मेन्टल हेल्थ, पुणे येथील ग्रंथालय येते किंवा कसे याबाबत आवश्यक ती शहानिशा
करुन त्याबाबतचा अहवाल शासनास सादर करणे.
# Page 2
शासन निर्णय क्रमांकः मराग्रं-२०२३/प्र.क्र.१८८/ई-७१३८८४/ग्रं.क.,
३. उपरोक्त समितीने वर नमूद केलेल्या कार्यकक्षेप्रमाणे चौकशी करुन आपल्या शिफारशीसह
स्वयंस्पष्ट्ट अहवाल एक महिन्यात शासनास सादर करावा.
४. सदर चौकशीकरिता शासन स्तरावरील उपलब्ध कागदपत्रे समितीला पुरविण्याची जबाबदारी
कक्ष अधिकारी (ग्रं.क.), उच्च व तंत्र शिक्षण विभाग, मंत्रालय यांची राहील. उपरोक्त चौकशीकरिता
मुख्य प्रशासकीय अधिकारी, महाराष्ट्र इन्स्टिटयूट ऑफ मेन्टल हेल्थ, पुणे व श्री. दत्तात्रय क्षीरसागर
यांनी सदर समितीस आवश्यक ते सहकार्य करावे.
५. उपरोक्त समितीमधील अध्यक्ष व सदस्य हे अशासकीय असल्याने त्यांच्या मानधनाबाबत
स्वतंत्रपणे निर्णय घेण्यात येईल.
६. सदर शासन निर्णय हा महाराष्ट्र शासनाच्या www.maharashtra.gov.in या संकेतस्थळावर