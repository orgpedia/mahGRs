# Page 1
रासेयो अंतर्गत विविध उपक्रम व कार्यक्रमाच्या आखणीकरीता रासेयो आर्थिक नियोजन समिती गठीत करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : रासेयो-२०२२/प्र.क्र.६३/साशि-७,
मंत्रालय विस्तार भवन, मुंबई - ४०० ०३२.
दिनांक :- ११ ऑगस्ट, २०२२.
वाचा : १. वित्त विभाग, शासन निर्णय क्र. प्रवास-१०१०/प्र.क्र.२/सेवा-५, दिनांक ०३.०३.२०१०.
२. वित्त विभाग, शासन निर्णय क्र. बैठक-२०१२/प्र.क्र.१/सेवा-५, दिनांक २४.०५.२०१२.
प्रस्तावना : उच्च व तंत्र शिक्षण विभाग, मंत्रालय, मुंबई अंतर्गत राष्ट्रीय सेवा योजना कार्यासनाकडून राज्यातील एकूण ३९ अकृषी विद्यापीठे, कृषी विद्यापीठे, अभिमत विद्यापीठे व खाजगी विद्यापीठे / संस्था यांचे स्तरावर व अधिनस्थ महाविद्यालयांमधून रासेयो एककांमध्ये सहभागी विद्यार्थ्यांकरवी केंद्र शासन व राज्य शासनाकडून निर्देशित केलेल्या विविध उपक्रम व कार्यक्रमांची अंमलबजावणी सातत्याने करण्यात येत असते. त्यानुसार राज्यातील विद्यापीठनिहाय कार्यक्रम समन्वयक आणि त्यांचे अधिनस्थ असलेले रासेयो एकक महाविद्यालयातील कार्यक्रम अधिकारी व स्वयंसेवक यांनी केलेल्या कार्याची दखल घेऊन त्यांचा गौरव पुरस्कार देऊन करण्यात येतो.
सन २०२२-२०२३ या वर्षाकरीता रासेयो करीताच्या ०५-बक्षिसे या उद्दिष्टाखाली रुपये ७.०५ कोटी इतकी भरीव तरतूद अर्थसंकल्पामध्ये मंजूर करण्यात आली आहे. सदरील तरतूदीमधून रासेयोच्या विविध उपक्रम व कार्यक्रमांच्या आखणी करणे, विविध उपक्रम व कार्यक्रमांची रुपरेषा ठरविणे व नियोजन करणे, संभाव्य खर्चाची मांडणी करणे इत्यादीसाठी आर्थिक नियोजन समिती गठीत करण्याची बाब शासनाच्या विचाराधीन होती.
शासन निर्णय : : रासेयो अंतर्गत विविध उपक्रम व कार्यक्रमाच्या आखणीकरीता खाली नमूद केल्याप्रमाणे रासेयो आर्थिक नियोजन समिती गठीत करण्यात येत आहे
---------------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नांव, पदनाम व कार्यरत ठिकाण | पदनाम |
| १ | राज्य संपर्क अधिकारी तथा विशेष कार्य अधिकारी, राष्ट्रीय सेवा योजना कक्ष, उच्च व तंत्र शिक्षण विभाग, मंत्रालय, मुंबई - ३२. | अध्यक्ष |
| २ | डॉ. अतुल साळुंके, प्राचार्य, के.ई.एस.चे डॉ.सी.डी. देशमुख वाणिज्य व के.जी.ताम्हाने कला महाविद्यालय, रोहा,जि.रायगड. (माजी राज्य संपर्क अधिकारी, रासेयो, महाराष्ट्र राज्य) | सदस्य |
| ३ | डॉ. संजय चाकणे, प्राचार्य, पी.जे.महाविद्यालय, खडकी, पुणे-४११००३. (माजी संचालक, रासेयो, सावित्रीबाई फुले पुणे विद्यापीठ, पुणे.) | सदस्य |
| ४ | डॉ. केशव वाळके, प्राचार्य, मातृसेवा संघाचे समाजकार्य महाविद्यालय, बजाजनगर, नागपूर. (माजी संचालक, रासेयो, राष्ट्रसंत तुकडोजी महाराज नागपूर विद्यापीठ, नागपूर ) | सदस्य |
| ५ | डॉ. गुणवंत सरवदे, सहायक प्राध्यापक, पुण्यश्लोक अहिल्यादेवी होळकर सोलापूर विद्यापीठ, सोलापूर. (संचालक, रासेयो, पुण्यश्लोक अहिल्यादेवी होळकर सोलापूर विद्यापीठ, सोलापूर ) | सदस्य |
| ६ | सहायक लेखा अधिकारी, राष्ट्रीय सेवा योजना कक्ष, उच्च व तंत्र शिक्षण विभाग, मंत्रालय, मुंबई - ३२. | सदस्य सचिव |
---------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रासेयो-२०२२/प्र.क्र.६३/साशि-७
२. सदर समितीची कार्यकक्षा खालीलप्रमाणे असेल : (9) उच्च व तंत्र शिक्षण विभागांतर्गत राष्ट्रीय सेवा योजनेच्या विविध उपक्रम व कार्यक्रमांकरीता भरीव तरतूद करण्यात आली असून त्याच्या अनुषंगाने समिती शासन स्तरावर, विद्यापीठ स्तरावर व जिल्हास्तरीय महाविद्यालयीन स्तरावर कार्यक्रमांचे नियोजन व आराखडा तयार करुन शासनास शिफारस करेल.
(२) या योजनेच्या अंमलबजावणीकरीता केंद्र शासन व राज्य शासनाने वेळोवेळी निर्गमित केलेल्या सूचनांचा विचार व सुसमन्वय साधून अधिक चांगल्या प्रकारे विविध सकारात्मक बाबींवर चर्चा करुन शिफारस करेल.
(३) तसेच उक्त निर्णयानुसार विविध टप्प्यावर लागणाऱ्या आर्थिक बाबींचे नियोजन करुन प्रस्ताव तयार करेल.
३. समितीचा कालावधी : सदर समिती आपला अहवाल शासनास दोन महिन्यात सादर करेल.
४. उपरोक्त समितीवर सदस्य म्हणून नियुक्त झालेल्या शासकीय अधिकाऱ्यांना तसेच शासन अनुदानीत शैक्षणिक संस्थेतील व्यक्तींना त्यांचे मूळ आस्थापनेकडून त्यांच्या पदाप्रमाणे देय होणारा दैनिक भत्ता व प्रवास भत्ता अनुज्ञेय असल्यामुळे या आदेशाप्रमाणे त्यांना दैनिक भत्ता व प्रवास भत्ता अनुज्ञेय असणार नाही. तसेच सर्व अशासकीय सदस्यांना वित्त विभाग, शासन निर्णय क्र. बैठक-२०१२/प्र.क्र.१/सेवा-५, दिनांक २४ मे, २०१२ नुसार राज्यस्तरीय / विभागस्तरीय असांविधिक समितीसाठी अनुज्ञेय असलेला रुपये २५०/- प्रति बैठक याप्रमाणे बैठक भत्ता लागू राहील.
५. वरील शासन निर्णयामध्ये मंजूर करण्यात आलेला खर्च मागणी क्र. डब्ल्यू-६, उच्च व तंत्र शिक्षण विभाग, २२५१-सचिवालय सामाजिक सेवा, ९०-सचिवालय, (०२) (०१) राष्ट्रीय सेवा योजना (राज्य हिस्सा), (कार्यक्रम) लेखाशीर्ष - २२५१०३३८ या अंतर्गत ०५ बक्षिसे या उद्दिष्टाखालील उपलब्ध तरतूदीतून भागविण्यात यावा.
# Page 3