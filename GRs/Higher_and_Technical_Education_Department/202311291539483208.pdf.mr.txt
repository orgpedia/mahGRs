# Page 1
राष्ट्रसंत तुकडोजी महाराज नागपूर विद्यापीठात प्राचिन इतिहास आणि पुरातत्व संग्रहालय इमारतीच्या बांधकामास निधी वितरीत करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२२/प्र.क्र.७२/विशि-२
मंत्रालय विस्तार भवन,मुंबई -४०० ०३२.
दिनांक : २९ नोव्हेंबर, २०२३.
वाचा :- १. विभागाचा समक्रमांकाचा दि.२४.०२.२०२३ रोजीचा शासन निर्णय.
२. विभागाचा समक्रमांकाचा दि.२२.०५.२०२३ रोजीचा शासन निर्णय.
प्रस्तावना :- राष्ट्रसंत तुकडोजी महाराज नागपूर विद्यापीठ, नागपूर विद्यापीठाची स्थापना ४ ऑगस्ट १९२३ झाली. विद्यापीठात एकुण ०५ इमारती उभारण्याकरीता संदर्भ क्र.१ येथील शासन निर्णयान्वये तत्वत: प्रशासकीय मान्यता देण्यात आली आहे. या मध्ये प्राचिन इतिहास आणि पुरातत्व संग्रहालय इमारतीच्या बांधकामाचा समावेश आहे. विदर्भातील प्राचीन इतिहासाची जनतेला माहिती व्हावी म्हणून पुरातत्व दृष्ट्या महत्त्वाच्या वस्तू तसेच सांस्कृतिक दृष्ट्या महत्त्वाच्या वस्तुंचे जतन करुन संग्रहालय स्थापन करण्यासाठी रु.८१७.७९ लक्ष किंमतीच्या अंदाजपत्रकास संदर्भ क्र. २ येथील शासन निर्णयान्वये प्रशासकीय मान्यता देण्यात आली आहे. आता या कामास निधी वितरीत करणे आवश्यक असल्याने या कामासाठी निधी वितरीत करण्याची वित्त विभागास विनंती करण्यात आली होती. वित्त विभागाने या कामासाठी निधी वितरीत करण्यास मान्यता दिली आहे. त्यानुसार प्राचिन इतिहास आणि पुरातत्व संग्रहालय इमारतीच्या बांधकामास निधी वितरीत करण्याची बाब शासनाच्या विचाराधीन होती.
शासन निर्णय :- राष्ट्रसंत तुकडोजी महाराज नागपूर विद्यापीठातील प्राचिन इतिहास आणि पुरातत्व संग्रहालय इमारतीच्या बांधकामास रु.५,००,००,०००/- (अक्षरी रुपये पाच कोटी फक्त) एवढा निधी खालील अटीं व शर्तीच्या अधीन राहून वितरीत करण्यास शासन मान्यता देण्यात येत आहे.
अटी व शर्ती: १. हा निधी प्रशासकीय मान्यतेच्या मर्यादेतच वितरीत तथा आहरीत करण्यात यावा.
२. विषयांकित कामाकरिता सुधारीत प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
३. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
# Page 2
शासन निर्णय क्रमांक: संकीर्ण-२०२२/प्र.क्र.७२/विशि-२
४. विद्यापीठास ज्या उद्दिष्टासाठी अनुदान मंजुर केले आहे त्याच उद्दिष्टासाठी अनुदानाचा वापर करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
५. वरील कामाचा प्रगती अहवाल वेळोवेळी शासनास सादर करण्यात यावा. त्यानुसार कामाची प्रगती विचारात घेऊन पुढील निधी वितरीत करण्यात येईल.
२. सदरहू मंजूर झालेली तरतुद राष्ट्रसंत तुकडोजी महाराज नागपूर विद्यापीठ, नागपूर यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
३. या कामासाठी होणारा खर्च "मागणी क्रमांक - डब्ल्यु - २, प्रधानशिर्ष - २२०२ - सर्वसाधारण शिक्षण, ०३- विद्यापीठीय व उच्च शिक्षण, १०२ - विद्यापीठांना सहाय्य, - (००) (०७) सर्वसाधारण शिक्षणासाठी विद्यापीठांना अनुदाने (अनिवार्य) (२२०२०७४५), ३१ सहाय्यक अनुदाने" वेतनेत्तरसन २०२३-२०२४ मधील मंजूर तरतूदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
# Page 3