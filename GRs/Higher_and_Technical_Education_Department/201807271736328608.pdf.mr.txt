# Page 1
विद्यापीठाच्या प्रथम वर्गामध्ये प्रवेश घेणाऱ्या सर्व मुला-मुलींनी स्थानिक स्वराज्य संस्थांना भेट देण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक - संकीर्ण २०१६/प्र.क्र. ६८३/१६, विशि-३
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दि. २७ जुलै, २०१८.
वाचा - उच्च व तंत्र शिक्षण विभाग, शासन परिपत्रक क्र. संकीर्ण २०१६/प्र.क्र.
६८३/१६, विशि-३, दि. २३ डिसेंबर, २०१६
विषय:- विद्यापीठाच्या प्रथम वर्गामध्ये प्रवेश घेणाऱ्या सर्व मुला-मुलींनी स्थानिक स्वराज्य संस्थांना भेट देण्याबाबत.
आपल्या देशाने त्रिस्तरीय लोकशाही पध्दती स्वीकारली असून, १८ वर्षावरील सर्व व्यक्तींना संविधानाने मतदानाचा व तसेच निरनिराळ्या संस्थांच्या सभासदांसाठी उभे राहण्याचा हक्क दिलेला आहे.
२. ७३ व ७४ व्या घटना दुरूस्तीनंतर स्थानिक स्वराज्य संस्थांच्या निवडणुका (महानगर पालिका, नगरपरिषदा/ नगरपंचायती, जिल्हा परिषदा / पंचायत समित्या, ग्रामपंचायती) राज्य निवडणुक आयोगामार्फतघेताना खालील बाबी प्रकर्षाने निदर्शनास आलेल्या आहेत: i) वयाची १८ वर्षे ओलांडल्यानंतर त्यांचे नाव मतदार यादीमध्ये नोंदविणे अपेक्षित आहे, याबाबत मुला-मुलींना माहिती नसणे व ii) १८ वर्षे वयाच्या मुला-मुलींना “लोकशाही”, निवडणुक व सुशासन” या विषयाची विशेष माहिती नसणे.
३. या दोन्ही विषयाबाबत राज्य शासनाने गेल्या दोन वर्षामध्ये राज्य निवडणुक आयोगाच्या सूचनांप्रमाणे खालीलप्रमाणे अनेक पावले उचलली आहेत.
(1) विद्यापीठाच्या प्रथम वर्गाच्या प्रवेश अर्जामध्ये दुरुस्ती करणे- प्रवेश घेणाऱ्या सर्व मुला-मुलींनी प्रवेश अर्जामध्ये खालील आश्याची प्रमाणपत्र देणे आवश्यक करण्यात आलेले आहे:
१८ वर्षे पूर्ण झाल्याबरोबर मी माझे नाव मतदार यादीत नोंदवून घेणार आहे ” (शासन निर्णय, उच्च व तंत्र शिक्षण विभाग क्रमांक संकीर्ण-२०१६/प्र.क्र.६८३/१६/विशि-३, दिनांक १५ मे, २०१७.
वैद्यकिय शिक्षण व औषधी द्रव्ये विभाग, क्रमांक-संकीर्ण-२०१७/ प्र.क्र.१३५/१७/शिक्षण-१, दिनांक २ जून, २०१७.
# Page 2
शासन निर्णय क्रमांकः संकीर्ण २०१६/प्र.क्र. ६८३/१६, विशि-३
कृषी व पदुम विभाग क्रमांक-मपवि-२०१७/प्र.क्र.३७/माफसु, दिनांक ५ मे, २०१७)
(ii) विद्यापीठाच्या प्रथम वर्गामध्ये प्रवेश घेणाऱ्या सर्व मुला-मुलींना सर्व विषयाचे Foundation course मध्ये “लोकशाही, निवडणुका व सुशासन” याबाबतचे Module परिचय अनिवार्य करणे.
४. या दोन्ही विषयावर सर्व विद्यापीठे, त्यांच्या अधिनस्त सर्व महाविद्यालये व तसेच निवडणुकीशी निगडीत सर्व यंत्रणा (उदा. जिल्हाधिकारी, मनपा आयुक्त, मतदार नोंदणी अधिकारी, इत्यादी) यांनी कार्यवाही सुरू केली असावी, अशी धारणा आहे. ह्यामुळे प्रथम वर्गामध्ये प्रवेश घेणाऱ्या मुला-मुलींना “लोकशाही, निवडणुक व सुशासन” याबाबत थोडीफार माहिती उपलब्ध होईल, असा विश्वास वाटतो.
५. ह्याच्या पुढील पाऊल म्हणून सर्व मुला-मुलींना त्यांच्या जवळपासच्या स्थानिक स्वराज्य संस्थांना भेटी देऊन निवडणुकीच्या कामकाजाविषयी माहिती देणे योग्य ठरेल. ही बाब लक्षात घेता शासन खालीलप्रमाणे आदेश पारीत करीत आहे:
शासन आदेश:
(i) विद्यापीठाच्या प्रथम व तत्सम वर्गामध्ये प्रवेश घेणाऱ्या सर्व मुला-मुलींना (मेडीकल इंजिनिअरींग, पॉलिटेक्निक, आयटीआय इत्यादीसह) त्यांच्या जवळपासच्या स्थानिक स्वराज्य संस्थांना भेट देता यावी यासाठी विद्यापीठे व त्यांच्या अधिनस्त सर्व महाविद्यालयांनी जिल्हापरिषद, महानगरपालिका, पंचायत समिती, नगरपरिषद, नगरपंचायत, ग्रामपंचायत इत्यादी व त्यांच्या अधिनस्त सर्व कार्यालयांशी संपर्क साधून भेटीचा आराखडा तयार करावा.
(ii) यासाठी कुलगुरू/ कुलसचिव यांनी विभागीय आयुक्त, जिल्हाधिकारी, महानगरपालिका आयुक्त, मुख्य कार्यकारी अधिकारी यांच्याशी संपर्क साधून बैठक घेऊन कार्यक्रमाचा आराखडा तयार करावा.
मुला-मुलींना त्यांच्या घराजवळच्या स्थानिक स्वराज्य संस्थांना सहजपणे भेट देता येईल, अशा प्रकारे आयोजन करण्यात यावे.
(iv) या भेटीद्वारे सर्व मुला-मुलींना संविधान व स्थानिक स्वराज्य संस्थांच्या अधिनियमातील तरतुदी यासोबतच प्रत्यक्ष कामकाज पाहण्याची संधी उपलब्ध करून देण्यात यावी.
५. सदर कार्यक्रम यशस्वी करण्यासाठी विभागीय आयुक्त तसेच विद्यापीठांचे कुलगुरू यांनी पुढाकार घ्यावा.
पृष्ठ ३ पैकी २
# Page 3
शासन निर्णय क्रमांकः संकीर्ण २०१६/प्र.क्र. ६८३/१६, विशि-३