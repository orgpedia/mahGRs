# Page 1
कला संचालनालयाच्या नियंत्रणाखालील शासकीय कला महाविद्यालये आणि अशासकीय अनुदानित कला संस्थाकडून चालविण्यात येणाऱ्या सर्व अभ्यासक्रमांच्या प्रवेशामध्ये लक्षणीय अपंगत्व असलेल्या विद्यार्थ्यांसाठी ५% जागा राखून ठेवण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र.संकीर्ण-२०१८/प्र.क्र. ९८/तांशि-६
मंत्रालय विस्तार भवन,मादाम कामा मार्ग,
हुतात्मा राजगुरु चौक, मुंबई - ४०००३२.
दिनांक : २६ ऑक्टोबर, २०१८
संदर्भ : १) अपंग व्यक्ती हक्क अधिनियम, २०१६.
२) आयुक्त, अपंग कल्याण आयुक्तालय, महाराष्ट्र राज्य, पुणे
यांचे पत्र क्र. अकआ/प्र-७/मोफतशिक्षण/क-३१(२)/२०१७-१८/२८,
दिनांक २०/६/२०१७.
प्रस्तावना : अपंग व्यक्ती हक्क अधिनियम, २०१६ च्या (The rights of persons with Disabilities Act, 2016) कलम ३२ मध्ये उच्च शिक्षण देणाऱ्या शासकीय संस्था आणि शासनाकडून अनुदान प्राप्त होणा-या संस्थामध्ये लक्षणीय अपंगत्व असलेल्या विद्यार्थ्यांसाठी जागा राखून ठेवण्यासंदर्भात पुढील तरतूद आहे.
1) All Government institutions of higher education and other higher education institutions receiving aid from the Government shall reserve not less than five per cent seats for persons with benchmark disabilities.
2) The person with benchmark disabilities shall be given an upper age relaxation of five years for admission in institutions of higher education.
वरील तरतूदीनुसार शासकीय कला महाविद्यालये व अशासकीय अनुदानित कला संस्थाकडून चालविण्यात येणा-या सर्व अभ्यासक्रमांच्या प्रवेशामध्ये लक्षणीय अपंगत्व असणाऱ्या विद्यार्थ्यांसाठी जागा राखून ठेवण्याची बाब शासनाच्या विचाराधीन होती, त्यानुसार पुढीलप्रमाणे निर्णय घेण्यात आला आहे.
शासन निर्णय : कला संचालनालयाच्या नियंत्रणाखालील शासकीय कला महाविद्यालये व अशासकीय अनुदानित कला संस्थाकडून चालविण्यात येणाऱ्या सर्व अभ्यासक्रमांच्या प्रवेशामध्ये
अ) लक्षणीय अपंगत्व असणाऱ्या विद्यार्थ्यांसाठी ५ टक्के जागा राखीव ठेवण्यात येत आहेत.
ब) प्रवेशाकरिता असलेली उच्चतम वयोमर्यादा लक्षणीय अपंगत्व असलेल्या विद्यार्थ्यांकरिता ५ वर्ष शिथील करण्यात येत आहे.
यासाठी विविध अभ्यासक्रमाच्या प्रवेश नियमांमध्ये संचालक, कला संचालक यांनी आवश्यक ती सुधारणा करावी.
# Page 2
शासन निर्णय क्रमांकः संकीर्ण-२०१८/प्र.क्र.९८/तांशि-६