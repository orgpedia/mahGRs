# Page 1
महाराष्ट्र माहिती तंत्रज्ञान महामंडळाकडून (MahalT) कस्टमाईज्ड एचटीई सेवार्थ प्रणालीसाठी तांत्रिक मनुष्यबळ उपलब्ध करुन घेण्याबाबत...
महाराष्ट्र शासन
उच्च तंत्र शिक्षण विभाग
शासन निर्णय क्र. सेवार्थ-२२२३/प्र.क्र.७६/मशि-२
मंत्रालय, मुंबई- ४०० ०३२
दिनांक : २५ एप्रिल, २०२३
वाचा: १. वित्त विभागाचे पत्र क्र. संकीर्ण २०१८/प्र.क्र.२७/कोषा प्रशा-४ दि. ३.११.२०१८ २. उच्च व तंत्रशिक्षण विभाग, शासन निर्णय क्र.संकीर्ण २०१८/प्र.क्र.११०/२०१८/आस्था-२, दिनांक २५.१.२०१९ ३. उच्च व तंत्रशिक्षण विभाग, शासन निर्णय क्र.संकीर्ण २०१८/प्र.क्र.११०/२०१८/आस्था-२ दिनांक १८.१.२०२० ४. उच्च व तंत्रशिक्षण विभाग, शासन निर्णय क्र.संकीर्ण २०१८/प्र.क्र.११०/२०१८/आस्था-२ दिनांक ११.१.२०२१ ५. उच्च व तंत्रशिक्षण विभाग, शासन निर्णय क्र.संकीर्ण २०१८/प्र.क्र.११०/२०१८/आस्था-२ दिनांक ३०.३.२०२१ ६. उच्च व तंत्रशिक्षण विभाग, शासन निर्णय क्र.सेवार्थ २२२१/प्र.क्र.१४६/२०२१/मशि-२ दिनांक १.४.२०२२ ७. महाआयटीचे पत्र क्र. MH-IT/OW/०३२३/००६, दिनांक १३.३.२०२३
प्रस्तावना:
“एचटीई सेवार्थ प्रणाली ही, उच्च व तंत्र शिक्षण विभागाच्या अखत्यारीत येणाऱ्या अनुदानित महाविद्यालयातील तसेच अकृषी विद्यापीठातील शिक्षक / शिक्षकेत्तर कर्मचाऱ्यांच्या वेतनाकरीताची कस्टमाईज्ड सेवार्थ प्रणाली आहे. या प्रणालीमध्ये उच्च व तंत्र शिक्षण विभागाचे ६९००० (८७%) कर्मचारी व कौशल्य विकास व उद्योजकता विभागाचे ९५३५(१३%) कर्मचारी समाविष्ठ आहेत.
वित्त विभागाच्या निर्देशानुसार एचटीई सेवार्थ प्रणालीचे विकसन आणि देखभाल करण्याची जबाबदारी महाआयटी यांचेकडे देण्यात आलेली आहे. या प्रणालीच्या विकसन आणि देखभालीचे काम उपरोक्त क्र.२ च्या शासन निर्णयान्वये महाआयटी यांचेकडे दिनांक १.१.२०१९ ते ३१.१२.२०१९ या कालावधीकरिता देण्यात आले होते. त्यानंतर त्यास वेळोवेळी मुदतवाढ देण्यात आली आहे. संदर्भ क्र. ६ अन्वये हा कालावधी दि. ३१.३.२०२३ पर्यंत वाढवून देण्यात आलेला आहे.
उपरोक्त आदेश कालावधी ३१.३.२०२३ रोजी संपुष्टात आला आहे. एचटीई सेवार्थ प्रणालीचे विकसन व देखभालीचे काम यापुढे नियमित सुरु राहणेसाठी आगामी कालावधीकरीता देखील महाआयटी यांना नेमण्याची बाब शासनाच्या विचाराधीन होती.
शासन निर्णय:
“एचटीई सेवार्थ” प्रणालीचे विकसन आणि देखभाल करण्याकरीता सामान्य प्रशासन (माहिती तंत्रज्ञान) विभागाच्या अधिपत्याखालील महाराष्ट्र माहिती तंत्रज्ञान महामंडळ मर्यादित (महाआयटी) कडून उच्च व तंत्र शिक्षण विभागाकरिता स्वतंत्र, १ सिनिअर सॉफ्टवेअर डेव्हलपर व ७ विभागांमध्ये विभागून दरपत्रकाच्या २०% मोबदल्यात १ सिनिअर टेक्निकल मॅनेजर, १ बिझनेस अॅनॅलिस्ट, १ नेटवर्क स्पेशालीस्ट, १ डेटाबेस अॅडमीनीस्ट्रेटर, १ सोफ्टवेअर टेस्टर व १ आयटी ऑफिस असिस्टंट इतके मनुष्यबळ उपलब्ध करुन घेण्यास याद्वारे मान्यता देण्यात येत आहे.
# Page 2
शासन निर्णय क्रमांक: सेवार्थ-२२२३/प्र.क्र.७६/मशि-२
२. सदर आदेश हे ०१ एप्रिल, २०२३ ते ३१ मे, २०२३ या दोन महिन्याच्या कालावधीसाठी लागू असतील. दरम्यान मे, महिन्याच्या शेवटच्या आठवडयात महाराष्ट्र माहिती तंत्रज्ञान महामंडळ (MahalT) यांच्याकडून मागील वर्षी केलेल्या कामाचा तपशील व पुढील वर्षाच्या कामाच्या नियोजनाबाबत प्रधान सचिव, उच्च व तंत्र शिक्षण विभाग यांच्याकडे सादरीकरण करण्यात यावे. त्यानंतर पुढील मुदतवाढीबाबत निर्णय घेण्यात येईल.
३. सदर बाबीवर होणारा खर्च “मागणी क्र. डब्ल्यु-६, २२५१-सचिवालयीन-सामाजिक सेवा ९० सचिवालय ०८-उच्च व तंत्रशिक्षण विभाग (०८) (०२) उच्च शिक्षणासाठी ई-गव्हर्नन्स प्रकल्पाची अंमलबजावणी (कार्यक्रम) (२२५१ १०११) १७–संगणक खर्च” या लेखाशीर्षाखाली, सन २०२३-२४ या आर्थिक वर्षात उपलब्ध तरतूदीतून खर्ची टाकण्यात यावा.