# Page 1
शासनमान्य सार्वजनिक ग्रंथालयांना सन २०२३-२४ या आर्थिक वर्षामध्ये सहायक अनुदाने (अनिवार्य) वितरीत करणेबाबत..
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक-मराग्रं-२०२३/प्र.क्र. १३२/साशि-५.
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २१ सप्टेंबर, २०२३.
वाचा : १) शासन निर्णय, वित्त विभाग क्र. २०२३/प्र.क्र.४०/अर्थ-३, दि.१२.०४.२०२३.
२) ग्रंथालय संचालक, ग्रंथालय संचालनालय, महाराष्ट्र राज्य यांचे पत्र जा.क्र.३२ / २०२३ २४/३३३७, दि.२०.०७.२०२३.
ज्ञापन :
ग्रंथालय संचालनालयाने उपरोक्त वाचा क्र. २ येथील पत्राव्दारे शासनमान्य सार्वजनिक ग्रंथालयांच्या पहिल्या हप्त्याच्या परिरक्षण अनुदानासाठी रु.८३,९५,६८,०००/- (अक्षरी रु.
त्र्याऐंशी कोटी पंचाण्णव लाख अडूसष्ट हजार फक्त) इतका निधी वितरीत व खर्च करण्यास मान्यता देण्याची विनंती केली होती. त्यानुसार, सन २०२३-२४ मध्ये शासनमान्य सार्वजनिक ग्रंथालयांच्या अनुदानाचा पहिला हप्ता अदा करण्यासाठी रु.८३,९५,६८,०००/- (अक्षरी रु.
त्र्याऐंशी कोटी पंच्याण्णव लाख अडुसष्ट हजार फक्त) इतका निधी ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना खालील अटी व शर्तीच्या अधीन वितरीत करण्यास मान्यता देण्यात येत आहे. : अ) सदर खर्च करण्यासाठी लेखाधिकारी, ग्रंथालय संचालनालय, महाराष्ट्र राज्य, मुंबई यांना “आहरण व संवितरण अधिकारी” म्हणून घोषित करण्यात येत आहे. तसेच, सदर खर्चाकरीता “नियंत्रक अधिकारी” म्हणून संचालक, ग्रंथालय संचालनालय, महाराष्ट्र राज्य, मुंबई हे राहतील.
आ) सदर खर्च, मागणी क्रमांक डब्ल्यू- ४, २२०५-कला व संस्कृती, १०५-सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, (०३) (०१) मध्यवर्ती, जिल्हा व तालुका ग्रंथालयांना सहाय्य (अनिवार्य) (२२०५०२९८) ३१, सहाय्यक अनुदाने (वेतनेतर) या लेखाशिर्षाखाली सन २०२३-२४ मध्ये उपलब्ध अर्थसंकल्पीत तरतूदीतून भागविण्यात यावा.
इ) अनुदानाच्या रकमेचे उपयोगिता प्रमाणपत्र ग्रंथालय संचालक यांनी सादर करणे आवश्यक राहील.
# Page 2
शासन ज्ञापन क्रमांकः मराग्रं-२०२३/प्र.क्र. १३२/साशि-५.
०२. सदर परिपत्रक वित्त विभाग अर्थसं-२०२३/प्र.क्र.४०/अर्थ-३, दि.१२.०४.२०२३ मधील अटींची पूर्तता करण्यात आली असून सदर शासन ज्ञापन वित्त विभागाचा अनौपचारीक संदर्भ क्र.
०२/व्यय-५, दि.११.०९.२०२३ अन्वये मिळालेल्या सहमतीस अनुसरुन निर्गमित करण्यात येत आहे.