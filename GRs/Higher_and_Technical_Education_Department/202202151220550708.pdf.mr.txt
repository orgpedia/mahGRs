# Page 1
शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती, नुतनीकरण, सुशोभीकरण व आधुनिकीकरण करणे यासाठी निधी वितरीत करण्यास मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक- पुरक-२०२१/प्र.क्र.१५४/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : १५ फेब्रुवारी, २०२२.
वाचा : १) शासन निर्णय, उच्च व तंत्र शिक्षण विभाग क्र. बैठक - २०२०/प्र.क्र.८०/२०२०/साशि-५, दि.०७.१०.२०२१.
२) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३४/पु.मा./२०२१-२२/७३१३-१४, दि.१०.११.२०२१.
३) शासन परिपत्रक, वित्त विभाग, क्र. पूरक - २०२१/प्र.क्र.१०६/अर्थ-३, दि.०३.०१.२०२२.
ज्ञापन : लोकमान्य बाळ गंगाधर टिळक यांच्या स्मृती शताब्दी उपक्रमांतर्गत शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती, नुतनीकरण, सुशोभिकरण व आधुनिकीकरण करणे या कामासाठी शासन निर्णय, उच्च व तंत्र शिक्षण विभाग दि.०७.१०.२०२१ अन्वये रु.४,२५,००,६२६/- (अक्षरी रुपये चार कोटी पंचवीस लाख सहाशे सव्वीस फ़क्त) इतक्या किंमतीच्या अंदाजपत्रकास प्रशासकीय मान्यता प्रदान करण्यात आली आहे. सदर कामासाठी विधीनमंडळाच्या डिसेंबर,२०२१ च्या अधिवेशनामध्ये आस्थापना खर्चासह रु.१,००,००,०००/- (अक्षरी रुपये एक कोटी फ़क्त) ची पुरक मागणी मंजूर करण्यात आली आहे.
२. यानुषंगाने शासकीय विभागीय ग्रंथालय, रत्नागिरी या कार्यालयाच्या इमारतीच्या अंतर्गत दुरुस्ती, नुतनीकरण, सुशोभिकरण व आधुनिकीकरण करणे या कामासाठी पुरक मागणीद्वारे मंजूर करण्यात आलेल्या रकमेतील आस्थापना खर्च वगळून रु.८६,९६,०००/- (अक्षरी रुपये श्याऐंशी लाख श्याहान्नव हजार फ़क्त ) इतका निधी खालील अटी व शर्तींच्या अधीन राहून वितरीत करण्यास मान्यता देण्यात येत आहे.
३. अटी व शर्ती १) सार्वजनिक बांधकाम विभागाने विहित कार्यपद्धतीचा अवलंब करुन सदर निधी वितरीत करावा.
निधी वितरणाबाबत वित्त विभागाने वेळोवेळी निर्गमित केलेल्या परिपत्रकांतील सूचनांचे पालन करावे.
२) संबंधित कार्यकारी अभियंता यांनी कामाची प्रगती व झालेला खर्च याचा अहवाल संबंधित कार्यालय प्रमुखांकडे सादर करावा.
३) सदरहू बांधकामावर होणारा खर्च मागणी क्र. एच-८, ४२०२, शिक्षण, क्रीडा,कला व संस्कृती यावरील भांडवली खर्च ०४, कला व संस्कृती, १०५, सार्वजनिक ग्रंथालये, (००) (००)(०१) मोठी बांधकामे (कार्यक्रम) (४२०२०४८२) ५३-मोठी बांधकामे या लेखाशिर्षांतर्गत सन २०२१-२२ या आर्थिक वर्षात पुरक मागणीद्वारे मंजूर निधीतून करण्यात यावा.
# Page 2
शासन ज्ञापन क्रमांकः पुरक-२०२१/प्र.क्र.१५४/साशि-५
४. सदर शासन ज्ञापन नियोजन विभागाच्या अनौपचारीक संदर्भ क्र.१०/१४७१, दि.१०.०१.२०२२ व वित्त विभागाच्या अनौपचारीक संदर्भ क्र.९४/२०२२/व्यय-५,दि.२८.०१.२०२२ अन्वये प्राप्त सहमतीस अनुसरुन निर्गमित करण्यात येत आहे.