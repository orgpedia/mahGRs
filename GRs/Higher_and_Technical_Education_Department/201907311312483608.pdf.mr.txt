# Page 1
श्री. जयंत बाबाराव मोडक, अधिव्याख्याता, प्लास्टीक अॅण्ड पॉलिमर अभियांत्रिकी, शासकीय तंत्रनिकेतन, नाशिक यांना धारणाधिकार अबाधित ठेवून कार्यमुक्त करण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. धाधिमं-४७१९/प्र.क्र.६३/१९/तांशि-७
मंत्रालय, मुंबई-४०० ०३२
दिनांक : ३१ जुलै, २०१९
संदर्भ:- १) सामान्य प्रशासन विभाग शासन निर्णय क्र. एसआरव्ही-१०९२/१०३३/प्र.क्र.३३/९२/८, दि.०२/१२/१९९७.
२) उच्च व तंत्रशिक्षण विभाग शासन निर्णय क्र. प्रतिनि-२०१२/प्र.क्र.१८४/१२/तांशि-७, दि.१०/०१/२०१३.
३) प्रबंधक, राष्ट्रसंत तुकडोजी महाराज, नागपूर विद्यापीठ यांचे पत्र क्र. ईएसटीटी/१-१९/बी/के/ एन/बी/१६७, दि.११/०५/२०१९.
४) संचालक, तंत्रशिक्षण संचालनालय, मुंबई यांचे क्र. ४अ/आस्था/२०१९/३५५, दि. १/७/२०१९.
प्रस्तावना : श्री. जयंत बाबाराव मोडक, अधिव्याख्याता, प्लास्टीक ॲण्ड पॉलिमर अभियांत्रिकी, शासकीय तंत्रनिकेतन, नाशिक यांची संदर्भाधिन क्र. ३ येथील पत्रान्वये प्राध्यापक, रसायन तंत्रज्ञान (Specialization in plastic and polymer technology) या पदावर लक्ष्मीनारायण इन्स्टीटयूट ऑफ टेक्नॉलॉजी, राष्ट्रसंत तुकडोजी महाराज नागपूर विद्यापीठ, नागपूर येथे निवड झालेली आहे. श्री. मोडक यांनी सदर पदासाठी विहीत मार्गाने अर्ज केला असल्याने त्या संस्थेत संबंधित पदावर रूजु होण्याकरिता धारणाधिकार अबाधित ठेवून त्यांना कार्यमुक्त करण्याची बाब शासनाच्या विचाराधिन होती.
शासन निर्णय: श्री. जयंत बाबाराव मोडक, अधिव्याख्याता, प्लास्टीक ॲण्ड पॉलिमर अभियांत्रिकी, शासकीय तंत्रनिकेतन, नाशिक यांना केंद्र शासनाच्या गुणवत्ता दर्जा सुधारणा योजनेंतर्गत जाधवपूर विद्यापीठ, कोलकत्ता येथे पी.एच.डी. (Ph.D.) अभ्यासक्रमासाठी प्रतिनियुक्त करण्यात आले होते. सदर प्रतिनियुक्तीच्यावेळी त्यांनी सादर केलेल्या बंधपत्रातील अटी व शर्तीनुसार प्रशिक्षण पूर्ण झाल्यानंतर सलग ६ वर्षे शासन सेवेत असणे बंधनकारक आहे. त्यानुसार डॉ. मोडक यांनी त्यांची पी.एच.डी. (Ph.D.) अभ्यासक्रम पूर्ण केल्यानंतर शासनाची सलग ६ वर्षे सेवा करणे आवश्यक आहे.
०२. श्री. मोडक यांनी लक्ष्मीनारायण इन्स्टीट्यूट ऑफ टेक्नॉलॉजी, राष्ट्रसंत तुकडोजी महाराज नागपूर विद्यापीठ, नागपूर येथे प्राध्यापक, रसायन तंत्रज्ञान (Specialization in plastic and polymer technology) या पदावर नियुक्तीसाठी विहित मार्गाने अर्ज सादर केला असून, सदर संस्थेमध्ये संदर्भाधीन क्र. ३ च्या आदेशान्वये त्यांची प्राध्यापक या पदावर निवड झाली आहे. श्री. मोडक यांच्या पी.एच.डी. अभ्यासक्रमाचा उपयोग अभियांत्रिकी पदवी व पदव्युत्तर यासारख्या उच्च स्तरावरील शिक्षण घेणा-या विद्यार्थ्यांना होणार आहे.
ही बाब विचारात घेऊन लोकहितास्तव संदर्भाधीन क्र. २ येथील शासन निर्णयातील अट क्र. (८) व (९) मध्ये नमूद सलग ६ वर्षे शासनसेवा पूर्ण करण्याची अट या प्रकरणी शिथिल करून सदर सेवा लक्ष्मीनारायण इन्स्टीटयूट ऑफ टेक्नॉलॉजी, राष्ट्रसंत तुकडोजी महाराज नागपूर विद्यापीठ, नागपूर या संस्थेमध्ये पूर्ण करण्याच्या अटीस अधीन राहून अधिव्याख्याता, प्लास्टिक अॅण्ड पॉलिमर अभियांत्रिकी, शासकीय तंत्रनिकेतन या पदावरील धारणाधिकार ०१ वर्षांपर्यंत अबाधित ठेवून कार्यमुक्त करण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः धाधिमं-४७१९/प्र.क्र.६३/१९/तांशि-७
०३. सदर एक वर्षाचा कालावधी संपल्यानंतर श्री. जयंत बाबाराव मोडक यांचा अधिव्याख्याता, प्लास्टिक अॅण्ड पॉलिमर अभियांत्रिकी, शासकीय तंत्रनिकेतन या पदावरील धारणाधिकार आपोआप संपुष्टात येईल.