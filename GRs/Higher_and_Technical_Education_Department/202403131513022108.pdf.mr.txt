# Page 1
लक्ष्मी नारायण अभिनव तंत्रज्ञान विद्यापीठ,
नागपूर येथे मुलींचे वसतिगृह इमारत
बांधकाम करण्यासाठी निधी वितरीत
करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. वसति-२०२३/प्र.क्र.४१/विशि-२
मंत्रालय, मुंबई ४०० ०३२.
दिनांक : १३ मार्च, २०२४.
वाचा :- विभागाचा समक्रमांकाचा दि.२२.०५.२०२३ रोजीचा शासन निर्णय.
प्रस्तावना :-
लक्ष्मी नारायण इन्स्टीट्यूट ऑफ टेक्नॉलॉजी, नागपूर या संस्थेची स्थापना नागपूर येथे १९४२ मध्ये
झाली असून, सदर संस्था मध्य भारतातील रसायन तंत्रज्ञान या क्षेत्रात नावाजलेली संस्था असून, रसायन
तंत्रज्ञान क्षेत्रात पदवी ते संशोधन या टप्प्यापयंत कार्य करते. या संस्थेचे लक्ष्मी नारायण अभिनव तंत्रज्ञान
विद्यापीठ (एलआयटी विद्यापीठ), नागपूर मध्ये रूपांतर करण्यात आले असुन, लक्ष्मी नारायण अभिनव
तंत्रज्ञान विद्यापीठ (एलआयटी विद्यापीठ) अस्तित्वात आले आहे. या विद्यापीठात मुलींचे वसतिगृह इमारत
बांधकाम करण्याकरीता रु.१०००.०० लक्ष किंमतीच्या वसतीगृह इमारतीच्या अंदाजपत्रकास वाचा येथील
शासन निर्णयान्वये मान्यता देण्यात आली आहे. आता या कामासाठी निधी वितरीत करण्याची विद्यापीठाने
विनंती केली आहे. त्यानुसार या कामासाठी वित्त विभागाने निधी वितरीत करण्यास सहमती दर्शविल्यानुसार
मुलींचे वसतिगृह इमारत बांधकाम करण्याकरीता निधी वितरीत करण्याची बाब शासनाच्या विचाराधीन होती.
शासन निर्णय :-
लक्ष्मी नारायण अभिनव तंत्रज्ञान विद्यापीठ, नागपूर येथे मुलींचे वसतिगृह इमारत बांधकाम
करण्यासाठी रु.२,००,००,०००/- (अक्षरी रुपये दोन कोटी फक्त) एवढा निधी खालील अटी व शर्तीच्या अधीन
राहून वितरीत करण्यास शासन मान्यता देण्यात येत आहे:-
२. अटी व शर्ती :-
१.विद्यापीठास ज्या उद्दिष्ट्टासाठी अनुदान मंजुर केले आहे, त्याच उद्दिष्ट्टासाठी वापर करावा आणि
त्याबाबतचे उपयोगिता प्रमाणपत्र (Utilization Certificate) संचालक (उच्च शिक्षण), पुणे यांचेमार्फत
तात्काळ शासनास सादर करण्याची दक्षता घ्यावी.
२.बांधकामाची प्रगती शासनास वेळोवेळी अवगत करावी.
३.विषयांकित कामाकरिता सुधारीत प्रशासकीय मान्यतेची आवश्यकता लागणार नाही, यादृष्ट्टीने
विशेष दक्षता घेऊन काम करण्यात यावे.
४.वरील अनुदानाची सर्व कागदपत्रे व हिशेब महालेखापाल, महाराष्ट्र-१ मुंबई किंवा प्रकरण परत्वे
महालेखापाल-२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे
अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने
सादर केली पाहिजेत.
# Page 2
शासन निर्णय क्रमांकः वसति-२०२३/प्र.क्र.४१/विशि-२
३. सदरहू मंजूर झालेला निधी लक्ष्मी नारायण अभिनव तंत्रज्ञान विद्यापीठ, नागपूर यांना तातडीने
उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
४. या कामासाठी होणारा "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण,
०३ - विद्यापीठीय व उच्च शिक्षण, १०२- विद्यापीठांना सहाय्य, - (००) (०७) सर्वसाधारण शिक्षणासाठी
विद्यापीठांना अनुदाने (अनिवार्य) (२२०२ ०७४५), ३१ सहाय्यक अनुदाने" या लेखाशिर्षाखालील सन
२०२३-२०२४ मधील मंजूर तरतूदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक
क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन
निर्णयातील परिशिष्ट्ट मधील अनुक्रमांक ९ मध्ये नमूद अटींची पूर्तता होत आहे.
६. सदर शासन निर्णय वित्त विभागाने मान्यता दिल्यानुसार, वित्त विभागाचा अनौपचारिक संदर्भ
क्र.३३४/२०२४/व्यय-५, दि.२६.०२.२०२४ अन्वये निर्गमित करण्यात येत आहे.
७. हा शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध