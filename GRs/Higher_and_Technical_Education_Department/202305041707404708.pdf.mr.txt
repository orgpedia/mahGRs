# Page 1
शासकीय महाविद्यालय / संस्था यामधील सहयोगी प्राध्यापक यांची कॅस योजनेअंतर्गत प्राध्यापक पदावर स्थाननिश्चिती करणेबाबत...
डॉ. विलास सुरेश पाध्ये
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२१/प्र.क्र. ३०८/मशि-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : ०४ मे, २०२३
वाचा : १. विद्यापीठ अनुदान आयोगाची अधिसूचना क्रमांक : एफ ३.१/२००९, दि. ३०.०६.२०१० २. शासन निर्णय, उच्च व तंत्र शिक्षण विभाग, क्रमांक : संकीर्ण २०११/(२५/११)/विशि-१, दि. १५.०२.२०११
३. विद्यापीठ अनुदान आयोगाचे पत्र क्र. एफ नं. १-७/२०१५/यु.।। (१), दि.०८.११.२०१७.
४. केंद्र शासन, मानव संसाधन विकास मंत्रालय यांचे पत्र क्रमांक : १-७/२०१५-यु.॥, दि(१), दि. ०२.११.२०१७.
५. विद्यापीठ अनुदान आयोगाची अधिसूचना क्र. एफ १-२/२०१७(EC/PS), दि. १८.०७.२०१८.
६. केंद्र शासन, मानव संसाधन विकास मंत्रालय यांचे पत्र क्र. १-४/२०१७-यु.II, दि. २८.०१.२०१९ ७. शासन निर्णय, उच्च व तंत्र शिक्षण विभाग, क्रमांक : संकीर्ण-२०१८/प्र.क्र.५६/विशि-१, दि. ०८.०३.२०१९ व दिनांक १०.०५.२०१९.
८. संचालक, उच्च शिक्षण, पुणे यांचे पत्र क्र. उशिसं-२०२१/कॅस/प्रशा-१/१३८३६, दिनांक ०१.१२.२०२१.
९. शासन निर्णय, उच्च व तंत्र शिक्षण विभाग, क्रमांक : संकीर्ण-२०२१/प्र.क्र.३०८/मशि-१, दि. २०.१२.२०२१ शासन निर्णय शासकीय महाविद्यालये/विज्ञान संस्था/अध्यापक महविद्यालये यामधील सहाय्यक प्राध्यापक यांना विद्यापीठ अनुदान आयोगाने अधिसूचना क्र. एफ ३.१/२००९ दि. ३०.०६.२०१० अन्वये निकष विहित करून सेवांतर्गत प्रगती योजना (Career Advancement Scheme) लागू केली आहे. सदर अधिसुचनेतील तरतूदी संदर्भाधिन क्रमांक २ येथील शासन निर्णयान्वये राज्यात लागू करण्यात आल्या आहेत. केंद्र शासनाच्या मानव संसाधन विकास मंत्रालयाने संदर्भाधिन क्रमांक ४ येथील दि. ०२.११.२०१७ च्या पत्रान्वये विद्यापीठ तसेच महाविद्यालयातील शिक्षकीय पदांची वेतनश्रेणी ७ च्या वेतन आयोगानुसार सुधारित करणेबाबत सूचित केले आहे. विद्यापीठ अनुदान आयोगाने दिनांक १८.०७.२०१८ च्या अधिसूचनेन्वये सेवांतर्गत प्रगती योजना (Career Advancement Scheme) लागू केली आहे. त्यानुसार राज्यातील शासकीय कला, वाणिज्य व विज्ञान महाविद्यालय/संस्था आणि शासकीय अध्यापक महाविद्यालये यामधील अध्यापकांना ७ व्या वेतन आयोगातील तरतुदी संदर्भाधिन क्रमांक ७ येथील दिनांक ०८.०३.२०१९ व दि. १०.०५.२०१९ च्या शासन निर्णयन्वये लागू करण्यात आलेल्या आहेत.
राज्यातील शासकीय कला, वाणिज्य व विज्ञान महाविद्यालये/संस्था आणि शासकीय अध्यापक महाविद्यालये यामधील अध्यापकांना सेवांतर्गत प्रगती योजनेतंर्गत सहयोगी प्राध्यापक व प्राध्यापक पदावर स्थान निश्चिती करण्यासाठी शासन निर्णय क्र. एससीपी -२०२१/प्र.क्र.२१/मशि-१, दि. ०७.०६.२०२१ अन्वये निवड समिती गठीत करण्यात आली आहे. सदर समितीच्या दि. २४.११.२०२१ ते दि. २९.११.२०२१ या कालावधीतील बैठकीत समितीने केलेल्या शिफारसी विचारात घेवून, संचालक, उच्च शिक्षण, महाराष्ट्र राज्य, पुणे यांनी संदर्भाधिन क्रमांक ८ येथिल पत्रान्वये, शासकीय कला, वाणिज्य व विज्ञान महाविद्यालये/संस्था आणि शासकीय अध्यापक महाविद्यालये यामधील सहयोगी प्राध्यापक
# Page 2
शासन निर्णय क्रमांकः संकीर्ण-२०२१/प्र.क्र. ३०८/मशि-१
यांची प्राध्यापक पदावर AL१३A ते AL१४ मध्ये स्थाननिश्चिती करण्याचा प्रस्ताव शासनास सादर केला होता. सदर प्रस्तावानुसार निवड समितीने शिफारस केलेल्या सहयोगी प्राध्यापक यांना संदर्भाधीन क्रमांक ९ येथील दिनांक २०.१२.२०२१ च्या शासन निर्णयान्वये प्राध्यापक या पदावर स्थाननिश्चिती करण्यात आली आहे.
३. कॅस अंतर्गत स्थान निश्चितीसाठी दि. २४.११.२०२१ ते २९.११.२०२१ या कालावधीतील आयोजित केलेल्या निवड समितीच्या बैठकीवेळी डॉ. विलास पाध्ये यांना सहयोगी प्राध्यापक (AL१२ ते AL१३A) पदावरील स्थाननिश्चितीसाठी मुलाखतीस बोलाविण्यात आले आहे. डॉ. पाध्ये यांनी प्राध्यापक (AL१३A ते AL१४) पदावरील स्थाननिश्चितीसाठीसुध्दा मुलाखतीस बोलाविण्यासाठी मा. महाराष्ट्र प्रशासकीय न्यायाधिकरणात मुळ अर्ज क्र. ९२६/२०२१ दाखल केला होता. त्यामध्ये मा. न्यायाधिकरणाने दिनांक २७.११.२०२१ रोजी अर्जदार यांना प्राध्यापक पदावरील स्थाननिश्चितीसाठी मुलाखतीस बोलावून, त्याचा निर्णय सदर अर्जावरील अंतीम निर्णय होईपर्यंत सिलबंद पॉकीटमध्ये ठेवण्यात यावा, असे अंतरिम आदेश दिले होते. त्यानुसार डॉ. पाध्ये यांच्या प्राध्यापक पदावरील स्थाननिश्चितीसंबंधीचा निवड समितीचा निर्णय सिलबंद पॉकीटमध्ये ठेवण्यात आला होता.
४. मा. न्यायाधिकरणाने सदर सिलबंद पॉकीट दिनांक १२.०४.२०२३ रोजी उघडून, निवड समितीने प्राध्यापक पदावरील स्थाननिश्चितीसाठी शिफारस केली असल्याने, यासंबंधी पुढील कार्यवाही करण्याचे आदेश दिले.
सबब, निवड समितीने केलेल्या शिफारशीनुसार डॉ. विलास पाध्ये यांना त्यांच्या नावासमोर दर्शविण्यात आलेल्या दिनांकापासून सेवांतर्गत प्रगती योजनेतंर्गत (Career Advancement Scheme) प्राध्यापक पदावर स्थाननिश्चिती करण्यास शासन मान्यता देण्यात येत आहे:
---------------------------------------------------------------------------------------------------------
| सहाय्यक प्राध्यापकाचे नाव | विषय | महाविद्यालयाचे नाव | प्राध्यापक पदावर AL१३A ते AL१४ स्थाननिश्चितीचा दिनांक |
| डॉ. विलास सुरेश पाध्ये | मानसशास्त्र | एलफिन्स्टन महाविद्यालय, मुंबई | दि.२७/११/२०२१ |
---------------------------------------------------------------------------------------------------------
५. डॉ. विलास सुरेश पाध्ये यांची वेतन निश्चिती करण्याची कार्यवाही संचालक, उच्च शिक्षण, महाराष्ट्र राज्य, पुणे हे करतील.
६. यासाठी येणारा खर्च, शासन निर्णय, उच्च व तंत्र शिक्षण विभाग, क्रमांक : संकीर्ण- २०१८/ प्र.क्र.५६/विशि-१, दि.०८.०३.२०१९ मध्ये दर्शविलेल्या संबंधित अर्थसंकल्पीय लेखाशिर्षाखाली खर्ची दर्शविण्यात यावा.
# Page 3