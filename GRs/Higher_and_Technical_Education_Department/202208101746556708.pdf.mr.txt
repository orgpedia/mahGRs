# Page 1
शैक्षणिक वर्ष २०२२-२३:
अस्तित्वात असलेल्या शासकीय महाविद्यालयांमध्ये नवीन अभ्यासक्रम / विषय यांना मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मान्यता २०२२/(९७/२२)/मशि-४
मंत्रालय विस्तार भवन, मुंबई ४०० ०३२
दिनांक: १० ऑगस्ट, २०२२.
संदर्भ : (१) उच्च व तंत्रशिक्षण विभाग, शासन निर्णय क्र. एनजीसी-२०१७/(२०८/१७)/मशि-४, दि. १३.०९.२०१७.
(२) शासन अध्यादेश असाधारण क्रमांक ५९ दिनांक ३ ऑगस्ट, २०२२
शासन निर्णय महाराष्ट्र सार्वजनिक विद्यापीठ अधिनियम, २०१६ मधील कलम १०९ आणि संदर्भाधीन दि.१३.०९.२०१७ च्या शासन निर्णयान्वये विहीत केलेल्या कार्यपद्धतीनुसार राज्यातील अकृषि विद्यापीठांनी शैक्षणिक वर्ष २०२२-२३ साठी नवीन अभ्यासक्रम / विषय / विशेषस्तर विषय, अतिरिक्त तुकडी, नवीन विद्याशाखांचे प्रस्ताव मान्यतेसाठी शासनाकडे सादर केले आहेत. सदर प्रस्तावांची संदर्भाधीन शासन निर्णयान्वये विहीत केलेल्या निकषांनुसार छाननी करण्यात आली. विद्यापीठांच्या शिफारशींच्या अनुषंगाने शासन स्तरावर केलेली छाननीनुसार पात्र ठरलेल्या प्रस्तावांना महाराष्ट्र सार्वजनिक विद्यापीठ अधिनियम, २०१६ मधील कलम १०९ (४) (घ) व त्याखालील परंतुकान्वये शासनास प्राप्त अधिकारानुसार त्या महाविद्यालयाच्या परिसरातील उच्च शिक्षणाची मागणी व शैक्षणिक निकड लक्षात घेता अस्तित्वात असलेल्या महाविद्यालयात खालील विवरणपत्रात नमूद केल्यानुसार नवीन अभ्यासक्रम / विषय यांना खालील अटी व शर्तीच्या अधिन राहून शासनाच्या प्रचलित कायम विनाअनुदान तत्वाच्या धोरणानुसार मंजूरी देण्यात येत आहे.
विवरणपत्र
--------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | संस्था / महाविद्यालयाचे नाव | मागणी केलेला अभ्यासक्रम |
| मुंबई विद्यापीठ, मुंबई |
| १. | शासकीय विधी महाविद्यालय, चर्चगेट, ए रोड, चर्चगेट, मुंबई - ४०० ०२० | एल.एल.एम. (०-६०) |
| २. | इस्माईल युसूफ कला, विज्ञान आणि वाणिज्य महाविद्यालय, जोगेश्वरी (पू.) ता. अंधेरी, जि. मुंबई उपनगर- ४०० ०६० | १. एम. एस्सी (बायोटेक्नॉलजी) २. एम.एस्सी. (बॉटनी) ३. एम.एस्सी (झुलॉजी) ४. एम.एस्सी (स्टॅटिस्टीक्स) ५. एम.ए.(इतिहास) ६. एम.ए. (उर्दु) |
--------------------------------------------------------------------------------------------------------------------------------------------------------------------------------------------------------------------------------------------------
२. अटी व शर्ती :
१. उपरोक्त विवरणपत्रात नमूद शासकीय महाविद्यालयांना नवीन अभ्यासक्रम / विषय मंजूर करण्यात आलेले आहेत ते कायम विनाअनुदान तत्वावरील असल्याने सदर मान्यतेच्या अनुषंगाने अशा अभ्यासक्रम / विषयांसाठी नियुक्त केलेल्या अध्यापक / अध्यापकेत्तर कर्मचाऱ्यांच्या वेतनाची मागणी शासनाकडे कर येणार नाही. तसेच सदर अभ्यासक्रमासाठी शासनाने कोणतेही पद मंजूर केलेले नाही.
# Page 2
शासन निर्णय क्रमांकः मान्यता २०२२/(९७/२२)/मशि-४
२. सदरचे अभ्यासक्रम कायम विना अनुदानित स्वरुपाचे असल्याने भविष्यात वेतन अनुदानाची मागणी करण्यात येणार नाही असे हमीपत्र संबधित महाविद्यालयाचे / संस्थांचे प्राचार्य / संचालक यांनी संचालक, उच्च शिक्षण यांचेकडे देण्यात यावे. याशिवाय संबंधित विद्यापीठाने संलग्नतेची प्रक्रिया सुरु करु नये.
३. महाविद्यालयांनी, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार अध्यापक / कर्मचारी वर्ग नेमणे आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री संचालक, उच्च शिक्षण यांनी करावी.
४. कोणत्याही परिस्थितीत मंजूर प्रवेश क्षमतेपेक्षा अधिकचे प्रवेश महाविद्यालयाने देऊ नयेत.
५. विद्यापीठ अनुदान आयोगाच्या (अॅफिलिएशन ऑफ कॉलेजस बाय युनिव्हर्सिटीज रेग्युलेशन २००९) मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु नये.
६. महाराष्ट्र सार्वजनिक विद्यापीठ अधिनियम, २०१६ मधील १०८ (१) नुसार संलग्निकरणाची कार्यवाही करावी.
३. विद्यापीठांनी संलग्नीकरण देण्याबाबत आवश्यक असलेली पुढील कार्यवाही करण्यापूर्वी शासन मान्यता आदेशांचे अवलोकन करावे त्याशिवाय संलग्नीकरणाची प्रक्रिया सुरु करु नये. विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य, पुणे यांचेमार्फत शासनास सादर करावा.
४. मंजूर करण्यात आलेल्या नवीन अभ्यासक्रम / विषय याबाबत संबधित विद्यापीठ व संचालक, उच्च शिक्षण यांनी नियतकालिक आढावा घेऊन सदर नवीन अभ्यासक्रम / विषय यांत मंजुर प्रवेश क्षमतेच्या ५०% किंवा त्यापेक्षा कमी विद्यार्थी प्रवेशित असल्यास सदर नवीन अभ्यासक्रम / विषय यांची मान्यता रद्द समजून तसे शासन व विद्यापीठाच्या माहितीने संचालक, उच्च शिक्षण यांनी आदेश काढावेत.