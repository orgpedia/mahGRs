# Page 1
एचटीई सेवार्थ प्रणालीच्या विकसन आणि देखभालीसाठी महाआयटी यांना १ एप्रिल, २०२२ ते ३१ मार्च, २०२३ या कालावधी करीता देय असलेल्या रकमेस प्रशासकीय मान्यता देणे व दिनांक १ एप्रिल, २०२२ ते ३० जुन, २०२२ या तीन महिन्यांची रक्कम महाआयटी यांना अदा करण्यास मंजुरी देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. सेवार्थ २२२१/प्र.क्र.१४६/२०२१/मशि-२
मंत्रालय, मुंबई ४०० ०३२
दिनांक - २१ सप्टेंबर, २०२२
संदर्भ १. उच्च व तंत्र शिक्षण विभाग, शासन निर्णय क्र.संकीर्ण-२२२१/प्र.क्र.१४६/२०२१/मशि-२ दिनांक-१/४/२०२२ २. उच्च अधिकार समितीच्या दिनांक-१/४/२०२२ रोजीच्या बैठकीचे इतिवृत्त.
३. सामान्य प्रशासन विभाग (माहिती व तंत्रज्ञान) चे पत्र क्र. मातंसं-२०१८/प्र.क्र.५०/से-२/३९ दिनांक ५/४/२०२१ ४. व्यवस्थापकीय संचालक महाआयटी.दिनांक-२०/४/२०२१ चे पत्र.
५. महाआयटी यांचे Proforma Invoice क्र.MTPIMay२२-२३-०३२, दिनांक-३०/५/२०२२ ६. महाआयटी यांचे Tax Invoice क्र.TI/FY२२२३/०५५३, दिनांक-२८/७/२०२२
प्रस्तावना एचटीई सेवार्थ प्रणाली हि, उच्च व तंत्र शिक्षण विभागाच्या अखत्यारीत येणाऱ्या, अनुदानित विद्यापीठे/महाविद्यालयातील शिक्षक / शिक्षकेतर कर्मचाऱ्यांच्या वेतनाकरीताची कस्टमाईज्ड सेवार्थ प्रणाली आहे. तसेच या प्रणालीमध्ये उच्च व तंत्र शिक्षण विभागाचे ६९००० कर्मचारी (८७%) व कौशल्य विकास व उद्योजकता विभागाचे ९५३५ (१३%) कर्मचारी समाविष्ठ आहेत. यास्तव महाआयटीला उच्च व तंत्र शिक्षण विभागाने अदा करावयाच्या एकूण रकमेच्या १३ टक्के रक्कम कौशल्य विकास विभागाकडून अदा करण्यात येते तर उर्वरित ८७% रक्कम उच्च व तंत्र शिक्षण विभाग महाआयटीला अदा करतो.
महाआयटी यांचेकडून उच्च व तंत्र शिक्षण विभागासह एकूण ७ विभागांच्या कस्टमाईज्ड सेवार्थ प्रणालींचे विकसन आणि देखभाल केली जाते. एचटीई सेवार्थ प्रणालीचे विकसन आणि देखभाल करण्यासाठी विभागाकरिता स्वतंत्ररित्या, १ सिनिअर सॉफ्टवेअर डेव्हलपर व ७ विभागांमध्ये विभागून, दरपत्रकाच्या २० % मोबदल्यात १ नेटवर्क स्पेशालीस्ट, १ बिझनेस अॅनॅलिस्ट, १ सॉफ्टवेअर टेस्टर, १ डेटा अॅडमीन, १ सिनिअर टेक्निकल मॅनेजर, १ आयटी ऑफिस असिस्टंट इतके तांत्रिक मनुष्यबळ आवश्यक असल्याचे महाआयटी ने कळविले आहे. या प्रमाणे मनुष्यबळ उपलब्ध करुन घेऊन या प्रणालीच्या विकसन आणि देखभालीचे काम उपरोक्त क्र.१ च्या शासन निर्णयान्वये महाआयटी यांचेकडे दिनांक १.४.२०२२ ते ३१.३.२०२३ या कालावधीकरिता देण्यात आले आहे.
यास अनुसरून महाआयटी यांचेकडून संदर्भ २ अन्वये, १.४.२०२२ ते ३१.३.२०२३ या कालावधीकरीताचे रु.४१,९८,८३७ (रुपये एक्केचाळीस लाख, अठ्याण्णव हजार आठशे सदतीस फक्त) इतक्या रकमेचे Invoice सादर करण्यात आले आहे. तसेच संदर्भ ४ अन्वये रु.४१,९८,८३७ या एकूण देय रकमेपैकी, १.४.२०२२ ते ३०.६.२०२२ या तीन महिन्याच्या कालावधी करिता देय असलेली रु.१०,४९,७०९/- इतकी रक्कम अदा करण्यासाठी महाआयटी यांचेकडून Invoice सादर करण्यात आले आहे.
या करिता १.४.२०२२ ते ३१.३.२०२३ या कालावधी करिता महाआयटी यांना देय असलेल्या (८७ % प्रमाणे ) रु.४१,९८,८३७ (रुपये एक्केचाळीस लाख, अठ्याण्णव हजार आठशे सदतीस फक्त) इतक्या रकमेस
# Page 2
शासन निर्णय क्रमांकः सेवार्थ २२२१/प्र.क्र.१४६/२०२१/मशि-२
प्रशासकीय मान्यता देण्याची व या पैकी १.४.२०२२ ते ३०.६.२०२२ या तीन महिन्याच्या कालावधी करिता देय असलेली रु.१०,४९,७०९/- इतकी रक्कम महाआयटी यांना अदा करण्यास मंजुरी देण्याची बाब शासनाच्या विचाराधीन होती.
शासन निर्णय एचटीई सेवार्थ प्रणाली राबविण्याकरिता सामान्य प्रशासन विभागाच्या आधिपत्याखालील महाराष्ट्र माहिती तंत्रज्ञान महामंडळ मर्यादित (MahalT) कडून उच्च व तंत्र शिक्षण विभागाकरिता स्वतंत्र, १ सिनिअर सॉफ्टवेअर डेव्हलपर व दरपत्रकाच्या २०% मोबदल्यात १ नेटवर्क स्पेशालीस्ट, १ बिझनेस अॅनॅलिस्ट, १ सॉफ्टवेअर टेस्टर, १ डेटा अॅडमीन, १ सिनिअर टेक्निकल मॅनेजर, १ आयटी ऑफिस असिस्टंट इतके मनुष्यबळ उपलब्ध करून घेण्यास व त्यासाठी १.४.२०२२ ते ३१.३.२०२३ या एक वर्षाच्या कालावधीकरिता येणाऱ्या रु.४१,९८,८३७ (रुपये एक्केचाळीस लाख,अठ्याण्णव हजार आठशे सदतीस फक्त) इतक्या खर्चास या शासन निर्णयाद्वारे मान्यता देण्यात येत आहे.
२. तसेच, १.४.२०२२ ते ३०.६.२०२२ या तीन महिन्याच्या कालावधीत एचटीई सेवार्थ प्रणालीचे विकसन आणि देखभालीचे काम महाआयटी कडून समाधानकारकपणे करण्यात आल्याने रु. ४१,९८,८३७/- या एकूण देय रकमेपैकी, १.४.२०२२ ते ३०.६.२०२२ या तीन महिन्याच्या करिता देय असलेली रु. १०,४९,७०९/ तकी रक्कम विभागाचे आहरण संवितरण अधिकारी / कक्ष अधिकारी (रोखशाखा) यांचेमार्फत महाराष्ट्र माहिती तंत्रज्ञान महामंडळ (महाआयटी) यांना अदा करण्यास मान्यता देण्यात येत आहे.
३. उपरोक्त खर्च मागणी क्र.W-६,२२५१- सचिवालयीन सामाजिक सेवा ९० सचिवालय, ०८ उच्च व तंत्र शिक्षण विभाग (०८) (०२) उच्च शिक्षणासाठी ई-गव्हर्नन्स प्रकल्पाची अंमलबजावणी (कार्यक्रम) (२२५१ १०११) १७–संगणक खर्च या लेखाशीर्षांतर्गत सन २०२२-२३ या आर्थिक वर्षातील उपलब्ध अर्थसंकल्पीय तरतूदीतून खर्च करण्यास मंजुरी देण्यात येत आहे.
४. उपरोक्त प्रमाणे येणारा खर्च वित्तीय अधिकार नियम पुस्तिका १९७८, भाग पहिला, उपविभाग-चार, अ.क्र. ११-“बाह्य यंत्रणेकडून करुन घेण्यात येणाऱ्या कामाचा खर्च मंजूर करणे" या नियमान्वये प्रदान करण्यात आलेल्या प्राधीकारानुसार अदा करण्यास मंजुरी देण्यात येत आहे.
५. हा शासन निर्णय वित्त विभागाचा अनौपचारिक संदर्भ क्र.८४३/२०२२/व्यय-८, दिनांक २६/८/२०२२ व नियोजन विभागाचा अनौपचारिक संदर्भ क्र.२४४९/१४१७, दिनांक २४/८/२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3