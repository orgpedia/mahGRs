# Page 1
मुंबई विद्यापीठातील एचटीई सेवार्थ प्रणालीमध्ये प्रवेशित न झालेल्या शिक्षकेतर कर्मचाऱ्यांच्या वेतनाबाबत निर्माण झालेल्या प्रश्नांबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- बैठक- २०१६/प्र.क्र.५५३/१६/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ११ डिसेंबर, २०२०
प्रस्तावना: मुंबई विद्यापीठ, मुंबई या विद्यापीठासाठी शासन मान्य शिक्षकेतर पदांचा आकृतीबंध मंजूर आहे.
तसेच याव्यतिरिक्त विद्यापीठ प्रशासनाने विनाअनुदानित अभ्यासक्रम सुरू केलेले आहेत. विद्यापीठाने शासन मान्य पदावरील कर्मचाऱ्यांच्या बदल्या विनाअनुदानित पदांवर केलेल्या आहेत व तशा नोंदी त्यांच्या सेवापुस्तकात घेण्यात आलेल्या आहेत. तसेच शासन मान्य पदावरील कर्मचारी व विद्यापीठाने सुरू केलेल्या विनाअनुदानित अभ्यासक्रमासाठी विद्यापीठाने नियुक्त केलेले कर्मचारी यांच्या सेवाज्येष्ठता यादी एकत्रित ठेवण्यात आली आहे. त्यामुळे शासन मान्य पदावर नियुक्त झालेल्या कर्मचाऱ्यांचा एचटीई सेवार्थ प्रणालिमध्ये समावेश न झाल्याने अशा कर्मचाऱ्यांच्या वेतनाचा प्रश्न उद्भवला.
तसेच सेवानिवृत्त कर्मचाऱ्यांचे सेवानिवृत्ती वेतन व उपदानाची परिगणना करण्यास अडचणी निर्माण झाल्या. त्यावर तातडीने उपाययोजना करण्यासाठी तत्कालीन अपर मुख्य सचिव, उच्च व तंत्र शिक्षण विभाग यांच्या अध्यक्षतेखाली दि.२७.१०.२०१६ रोजी बैठक होऊन सदरहू प्रश्नावर विभागीय सहसंचालक, कोकण विभाग, पनवेल यांचा कार्यगट स्थापन करण्यात आला. सदरहू कार्यगटाने विद्यापीठामध्ये सन १९८५ पूर्वीपासून झालेल्या नियुक्त्या, भरत्या यासंबंधिची तपासणी करून दि.२१.१२.२०१६ रोजी शासनास अहवाल सादर केला.
२. कार्यगटाच्या अहवालातील निरिक्षणे तसेच अहवालातील बाबी विचारात घेऊन मुंबई विद्यापीठामध्ये ज्या शिक्षकेतर कर्मचाऱ्यांच्या प्रथम नियुक्त्या अनुदानित पदावर होऊन त्यांच्या बदल्या विद्यापीठाने विनाअनुदानित पदावर केलेल्या आहेत अशा कर्मचाऱ्यांचा समावेश एचटीई सेवार्थ प्रणालीमध्ये करण्याबाबत अंतिम निर्णय झाल्यानंतर कळविण्यात येईल असे संचालक, उच्च शिक्षण यांना कळविले आहे. संचालक, उच्च शिक्षण यांनी विद्यापीठाने भरती केलेल्या पदांपैकी शासन मान्य पदावर नियुक्त झालेले १४८ कर्मचारी असल्याचे नमूद करून अशा कर्मचाऱ्यांनी विना अनुदानित पदावर केलेल्या सेवा कालावधीचे उपदान, अंशराशीकरण व उपदान इ. परिगणना केलेली आहे. सदरहू रक्कम शासनाच्या खाती जमा करण्यात येईल व उपरोक्त कर्मचाऱ्यांची सेवा अनुदानित पदावर व काही सेवा विनाअनुदानित पदावर झालेली असल्याने त्यांच्या सेवेमध्ये खंड नसल्याचे नमूद केलेले आहे. तसेच अशा कर्मचाऱ्यांचा विनाअनुदानित पदावरील सेवाकालावधी कर्मचारी/प्रकरण निहाय वेगवेगळा आहे.
त्यामुळे शासन मान्य पदावर प्रथम नियुक्त झालेल्या व नंतर विनाअनुदानित पदावर बदल्या/पदोन्नत्या केलेल्या कर्मचाऱ्यांचा विनाअनुदानित पदावरील सेवा कालावधी नियमित करून त्यांना निवृत्तीवेतन विषयक लाभ अनुज्ञेय करण्याबाबतचा प्रस्ताव मा. मंत्रीमंडळाच्या दि.०२.१२.२०२० रोजीच्या मंत्रीमंडळ
# Page 2
शासन निर्णय क्रमांकः बैठक- २०१६/प्र.क्र.५५३/१६/विशि-१
बैठकीत मंजूरीसाठी ठेवण्यात आला. सदरहू प्रस्तावास मा. मंत्रीमंडळाने दिलेल्या मंजूरीनुसार याबाबतचे सविस्तर आदेश निर्गमित करण्याची बाब शासनाच्या विचाराधीन होती.
शासन निर्णय: शासन या शासन निर्णयान्वये खालीलप्रमाणे निर्णय घेत आहे.
१) मुंबई विद्यापीठाने विद्यापीठामधील शासन मान्य पदावरील १४८ कर्मचाऱ्यांच्या बदल्या / पदोन्नत्या विना अनुदानित पदावर केलेल्या आहेत ही बाब लक्षात घेता सकृतदर्शनी त्यांच्या सेवेत खंड पडला आहे असे म्हणता येणार नाही. त्यामुळे अशा कर्मचाऱ्यांनी विनाअनुदानित पदावर केलेली सेवा नियमित असल्याचे समजून सदरहू सेवाकालावधी निवृत्तीवेतन विषयक लाभासाठी अनुज्ञेय ठरविण्यात यावा.
२) शासन मान्य पदावरील कर्मचाऱ्यांच्या बदल्या / पदोन्नत्या विनाअनुदानित केलेल्या आहेत अशा विना अनुदानित पदावरील सेवा कालावधीचे उपदान, अंशराशीकरण व रजा रोखीकरणा इ. बाबतची परिगणना मुंबई विद्यापीठाने करावी व सदरहू रक्कम योग्य असल्याची खातरजमा सहसंचालक, उच्च शिक्षण, मुंबई यांनी करावी व अशी रक्कम विद्यापीठाने शासनाकडे प्रथम जमा करावी.
३) विद्यापीठाने विना अनुदानित पदावरील कर्मचाऱ्यांच्या बदल्या/पदोन्नत्या ह्या अनुदानित पदावर केलेल्या आहेत व त्यांचे वेतन शासन अनुदानातून अदा करण्यात आलेले आहे. अशा कर्मचाऱ्यांच्या वेतनापोटी झालेल्या खर्चाच्या रकमेची परिगणना मुंबई विद्यापीठाने करून व सदर रक्कम योग्य असल्याची खतरजमा सहसंचालक, उच्च शिक्षण, मुंबई यांनी करून सदर रक्कम विद्यापीठाने शासनाकडे जमा करावी.
४) मुंबई विद्यापीठाने विना अनुदानित पदावरील कर्मचाऱ्यांच्या बदल्या/ पदोन्नत्या अनुदानित पदावर केलेल्या आहेत अशा कर्मचाऱ्यांना शासनाकडून निवृत्तीवेतन विषयक कोणतेही लाभ अनुज्ञेय होणार नाहीत. तसेच विनाअनुदानित पदावरील कर्मचारी जर शासन अनुदानित पदावर कार्यरत असल्यास त्यांच्या अनुदानित पदावील सेवा तात्काळ संपुष्टात आणण्यात याव्यात.
५) यापुढे मुंबई विद्यापीठाने शासन मान्य पदावरील कर्मचाऱ्यांच्या बदल्या / पदोन्नत्या विना अनुदानित पदावर केल्या व भविष्यात त्यांच्या सेवाविषयक बाबी, निवृत्तीवेतन विषयक लाभ इ. बाबतीत अडचणी निर्माण झाल्यास अशा कोणत्याही कर्मचाऱ्याच्या वेतनाचे व निवृत्तीवेतनाचे दायित्व शासन घेणार नाही. त्याची सर्वस्वी जबाबदारी मुंबई विद्यापीठाची राहील.
६) शासनाने सर्व अकृषि विद्यापीठांसाठी मंजूर केलेल्या पदांची बिंदुनामावली स्वतंत्र ठेवण्यात यावी.
तसेच अशा अनुदानित पदावरील कर्मचाऱ्यांच्या बदल्या विद्यापीठ विनाअनुदानित पदावर करू नयेत, जेणेकरून अशा प्रकारच्या घटना भविष्यात उद्भवणार नाहीत, याची दक्षता सर्व अकृषि विद्यापीठांनी घ्यावी.
२. हा शासन निर्णय वित्त विभागाने त्यांच्या अनौपचारिक संदर्भ क्र.१८/२०२० / व्यय ५,दि.०८.०१.२०२०, क्र.२१/२०/सेवा-४, दि.१८.०२.२०२० अन्वये दिलेल्या सहमतीने तसेच मा.
मंत्रीमंडळाने दि.०२.१२.२०२० रोजी पार पडलेल्या मंत्रीमंडळ बैठकीत घेतलेल्या निर्णयानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: बैठक- २०१६/प्र.क्र.५५३/१६/विशि-१