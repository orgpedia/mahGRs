# Page 1
शैक्षणिक वर्ष २०१८-१९ पासून राज्यातील विद्यमान संस्थांमधील व्यावसायिक अभ्यासक्रमाची प्रवेश क्षमतेत घट करण्यासाठी व प्रवेशक्षमता पूर्ववत करण्यास व अखिल भारतीय तंत्र शिक्षण परिषदेने दिलेल्या मान्यतेस अनुसरुन शासनाची मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०१८/प्र.क्र.२१०/तांशि-४
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई-४०० ०३२.
दिनांक: २७ जून, २०१८.
संदर्भ :- (१) समक्रमांकाचे दिनांक १ जून,२०१८ चा शासन निर्णय
(२) संचालक, तंत्र शिक्षण, महाराष्ट्र राज्य, मुंबई यांचे पत्र
क्र.२/एनजीसी/मान्यता/२०१८/८१०, दि. २५/०६/२०१८.
प्रस्तावना: अखिल भारतीय तंत्र शिक्षण परिषद, नवी दिल्ली यांनी शैक्षणिक वर्ष २०१८-१९ पासून व्यावसायिक अभ्यासक्रमांच्या प्रवेश क्षमतेत वाढ / घट करण्यास मान्यता देण्याबाबत दिनांक १४/०६/२०१८ व २०/०६/२०१८ रोजी ई-मेलद्वारे तंत्र शिक्षण संचालनालयास उपलब्ध करुन दिलेल्या यादीनुसार संचालक, तंत्रशिक्षण यांनी उपरोक्त संदर्भाधीन पत्रान्वये विद्यमान अभियांत्रिकी, औषधनिर्माणशास्त्र, एचएमटीसीटी, व्यवस्थापनशास्त्र अभ्यासक्रमाच्या पदवी, पदव्युत्तर पदवी संस्थेतील अभ्यासक्रम बंद करण्यास व विद्यमान अभ्यासक्रमांच्या प्रवेशक्षमेत वाढ/घट करण्यास शासन मान्यता देण्यासाठी प्रस्तावित केले आहे.
२. अखिल भारतीय तंत्र शिक्षण परिषद, नवी दिल्ली यांनी दिनांक १४/०६/२०१८ व २०/०६/२०१८ रोजी ई-मेलद्वारे उपलब्ध करुन दिलेल्या यादीच्या अनुषंगाने संचालक, तंत्रशिक्षण यांनी उपरोक्त संदर्भाधीन पत्रान्वये प्रस्तावित केल्याप्रमाणे शैक्षणिक वर्ष २०१८-१९ पासून सोबतच्या Annexure A व Annexure B मधील संस्थाच्या नावासमोर दर्शविल्याप्रमाणे अनुक्रमे विद्यमान अभ्यासक्रमांची प्रवेशक्षमता पूर्ववत करण्यास व अभ्यासक्रमाची प्रवेशक्षमतेमध्ये घट करण्यास मान्यता देण्याची बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी उपरोक्त संदर्भाधीन पत्रान्वये प्रस्तावित केल्याप्रमाणे, शैक्षणिक वर्ष २०१८-१९ पासून सोबतच्या Annexture A व Annexure B मधील संस्थाच्या नावासमोर दर्शविल्याप्रमाणे विद्यमान अभ्यासक्रमांची प्रवेशक्षमता पूर्ववत करण्यास व विद्यमान अभ्यासक्रमाच्या प्रवेशक्षमतेत घट खालील अटी व शर्तींच्या अधीन राहून शासनाची मान्यता देण्यात येत आहे :
# Page 2
शासन निर्णय क्रमांकः टीईएम-2018/प्र.क्र. 210/तांशि-4
१. या अभ्यासक्रमांसाठी यापूर्वी शासन मान्यता देताना विहित केलेल्या अटी व शर्ती कायम राहतील.
२. या संस्थेतील बंद करावयाच्या अभ्यासक्रमांच्या संबंधित सर्व दस्तऐवज जसे की गुणपत्रिका, उत्तरपत्रिका, निकालपत्रे, विद्यार्थ्यांचे पत्ते, फीच्या पावत्या इत्यादी बाबी संस्थेने संबंधित विद्यापीठाकडे सुपूर्द करणे आवश्यक राहील.
३. संबंधीत अभ्यासक्रमासाठी नियुक्त शिक्षक वर्ग/कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील.
भविष्यकाळात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
४. संस्थेकडून शासनाची वसुली अद्यापी थकबाकी असल्यास त्याचा भरणा करणे संस्था प्रमुखांवर बंधनकारक राहील.
५. संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
६. संस्थेतील संबंधित अभ्यासक्रम बंद केल्यानंतर त्या संस्थेतील प्रवेशित विद्यार्थ्यांना व माजी विद्यार्थ्यांना परिक्षेस बसण्याची इच्छा असल्यास त्याची पर्यायी व्यवस्था करणे संस्थेवर बंधनकारक राहील.
७. संबंधित अभ्यासक्रमासाठी नियुक्त केलेल्या संस्थेतील शिक्षक व कर्मचारी यांना देय असलेले वेतन, वेतन भरपाई व अन्य आर्थिक प्रदानाचे भुगतान करणे संस्थेस बंधनकारक राहील
# Page 3
# Page 4
# Page 5