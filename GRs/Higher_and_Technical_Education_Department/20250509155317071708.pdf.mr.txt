# Page 1
पुरणमल लाहोटी शासकीय तंत्रनिकेतन, लातूर
संस्थेमध्ये शैक्षणिक वर्ष २०२५-२६ पासून
अभियांत्रिकी पदवी स्तरावरील अभ्यासक्रम सुरु
करण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. HTED-१४०११/२/१०१६०२०/२०२५-MHT-(TE-५)
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक:- ०९ मे, २०२५.
संदर्भ:- १) संचालक, तंत्रशिक्षण संचालनालय, महाराष्ट्र राज्य, मुंबई यांचे जा.क्र.२/पुलाशांतानि
लातुर / पदवी अभि/२०२५/१४५ , दिनांक २७.०२.२०२५ .
२) मा.मंत्रिमंडळाच्या दि.१५.०४.२०२५ रोजीच्या बैठकीत घेण्यात आलेला निर्णय.
प्रस्तावना :-
पुरणमल लाहोटी शासकीय तंत्रनिकेतन, लातूर संस्थेच्या परिसरात सद्यस्थितीत उपलब्ध
असलेले आवश्यक बांधकाम,पायाभुत सोयीसुविधा व इतर अनुषंगिक बाबी इ. विचारात घेवुन सदर ठिकाणी
शासकीय अभियांत्रिकी महाविद्यालय सुरु करुन अभियांत्रिकी पदवी स्तरावरील अभ्यासक्रम सुरु
करण्यासंदर्भात मागणी करण्यात येत होती.
२. सदर मागणीच्या अनुषंगाने लातूर परिसरातील औद्योगिक क्षेत्र , तत्संबंधित घटकांची मागणी तसेच
सध्याचा एकूण कल लक्षात घेता अभियांत्रिकी पदवी अभ्यासक्रमाच्या अणुविद्युत व दुरसंचार अभियांत्रिकी,
संगणक अभियांत्रिकी , कृत्रिम बुध्दीमत्ता व डेटा सायन्स हे तीन अभ्यासक्रम सुरू करण्यासाठी अखिल
भारतीय तंत्रशिक्षण परिषद, नवी दिल्ली यांच्या अॅप्रुव्हल प्रोसेस हॅण्डबुक मधील मानके व प्रमाणकांच्या नुसार
आवश्यक असलेली जागा, इमारत, वर्ग खोल्या सध्या उपलब्ध असल्याने उपरोक्त नमूद अभियांत्रिकी पदवी
अभ्यासक्रमाच्या तीन शाखा नव्याने सुरू करण्याबाबत संचालक , तंत्रशिक्षण संचालनालय यांच्या संदर्भ क्र.१
येथील पत्रान्वये प्रस्ताव शिफारसीसह प्राप्त झाला होता . सदर प्रस्तावाच्या अनुषंगाने पुरणमल लाहोटी
शासकीय तंत्रनिकेतन, लातूर या संस्थेत शैक्षणिक वर्ष २०२५-२६ पासुन सदर तीन नवीन अभियांत्रिकी पदवी
अभ्यासक्रम सुरु करण्यास मान्यता देण्याची बाब शासनाच्या विचाराधीन होती. यानुषंगाने मंत्रिमंडळाच्या
दि.१५.०४.२०२५ रोजी झालेल्या बैठकीतील निर्णयानुसार यासंदर्भात खालील निर्णय घेण्यात येत आहे.
शासन निर्णय :-
मंत्रीमंडळाच्या उपरोक्त नमुद बैठकीत झालेल्या निर्णयानुसार पुरणमल लाहोटी शासकीय
तंत्रनिकेतन, लातूर या संस्थेत शैक्षणिक वर्ष २०२५-२६ पासुन तीन नवीन अभियांत्रिकी पदवी अभ्यासक्रम
सुरु करण्यास या शासन निर्णयाद्वारे मान्यता देण्यात येत आहे.
i) पुरणमल लाहोटी शासकीय तंत्रनिकेतन, लातूर या संस्थेत अभियांत्रिकी पदवी अभ्यासक्रमाचे अणुविद्युत
व दुरसंचार अभियांत्रिकी ( प्रवेश क्षमता ६० ),संगणक अभियांत्रिकी ( प्रवेश क्षमता ६०) , कृत्रिम बुध्दीमत्ता व
# Page 2
डेटा सायन्स (प्रवेश क्षमता ६०) हे तीन नवीन अभ्यासक्रम शैक्षणिक वर्ष २०२५-२६ पासून सुरू करण्यास
मान्यता देण्यात येत आहे.
ii) पुरणमल लाहोटी शासकीय तंत्रनिकेतन, लातूर या संस्थेत अभियांत्रिकी पदवी अभ्यासक्रम सुरु
करण्यासाठी नव्याने ३६ नियमित शिक्षकीय पदे व ३१ शिक्षकेतर पदे निर्माण करण्यास स्वतंत्रपणे मान्यता
देण्यात येईल .
iii) नवीन शिक्षक व शिक्षकेतर पदांच्या वेतनावरील आवर्ती खर्च रु.१८१७.५९ लक्ष यापुढे नियमित सुरु
ठेवण्यास तसेच पुस्तके, फर्निचर, संगणक, उपकरणे या बाबींकरिता आगामी चार वर्षात येणारा अनावर्ती
खर्च रु.७८३.०२ लक्ष असा एकूण रु.२६००.६१ लक्ष इतक्या खर्चास मान्यता देण्यात येत आहे. सदर संस्थेस
त्यापुढील वर्षापासुन आवश्यकतेनुसार आवर्ती खर्च अनुज्ञेय राहील. आवर्ती व अनावर्ती खर्चाचा वर्षनिहाय
तपशील दर्शविणारे परिशिष्ट्ट-अ सोबत जोडले आहे.
iv) संस्थेचे नाव पुरणमल लाहोटी शासकीय तंत्रनिकेतन, लातूर या ऐवजी “पुरणमल लाहोटी शासकीय
अभियांत्रिकी व तंत्रज्ञान संस्था, लातूर (P.L. Government Institute of Engineering and Technology,
Latur) असे करण्यास मान्यता देण्यात येत आहे.
२. या शासन निर्णयाच्या अनुषंगाने संचालक,तंत्रशिक्षण संचालनालय यांनी पुढील आवश्यक ती
कार्यवाही पुर्ण करावी.
३. सदर शासन निर्णय मंत्रीमंडळाच्या दि.१५.०४.२०२५ रोजीच्या बैठकीमध्ये प्राप्त सहमतीनुसार
निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4