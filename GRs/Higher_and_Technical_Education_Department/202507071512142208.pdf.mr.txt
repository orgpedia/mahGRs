# Page 1
अखिल भारतीय तंत्र शिक्षण परिषद, नवी दिल्ली यांच्या
मान्यतेस अनुसरुन शैक्षणिक वर्ष २०२५-२६ पासून
तंत्रशिक्षण संचालनालयाच्या अधिपत्याखालील,
विद्यमान विनाअनुदानित संस्थेमध्ये कार्यरत
व्यावसायिकांसाठीच्या स्वतंत्र तुकडीचे अभ्यासक्रम
(Separate Division for Working Professional)
सुरु करणे / प्रवेश क्षमतेत घट करणे व
अभ्यासक्रमाच्या नावात बदल करण्यास शासन
मान्यता देण्याबाबत...
(यशवंतराव चव्हाण कॉलेज ऑफ इंजिनियरींग,
नागपूर)
महाराष्ट्र शासन
उच्च व तंत्र शिक्षण विभाग
शासन निर्णय क्र.मान्यता-२०२५/प्र.क्र.५३९/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: ०७ जुलै, २०२५.
संदर्भ : संचालक, तंत्र शिक्षण यांचे पत्र क्र.२/एनजीसी/एआयसीटीई-Working
Professional/change of Course name/५३१, दि.२४.०६.२०२५.
प्रस्तावना : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरुन,
संचालक, तंत्रशिक्षण यांनी उपरोक्त संदर्भाधीन पत्रान्वये, तंत्रशिक्षण संचालनालयाच्या
अधिपत्याखालील, विद्यमान विनाअनुदानित संस्थेमध्ये शैक्षणिक वर्ष २०२५-२६ पासून कार्यरत
व्यावसायिकांसाठीच्या स्वतंत्र तुकडीचे अभ्यासक्रम (Separate Division for Working
Professional) सुरु करणे / प्रवेश क्षमतेत घट करणे तसेच, अभ्यासक्रमाच्या नावात बदल करणे
याकरिता मान्यता देण्याबाबतचा प्रस्ताव सादर केला आहे. त्यानुसार मान्यता देण्याची बाब
शासनाच्या विचाराधीन होती.
शासन निर्णय :- अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस
अनुसरून व संचालक, तंत्र शिक्षण यांच्या प्रस्तावानुसार, तंत्रशिक्षण संचालनालयाच्या
अधिपत्याखालील, यशवंतराव चव्हाण कॉलेज ऑफ इंजिनियरींग,नागपूर या विद्यमान
विनाअनुदानित संस्थेमध्ये शैक्षणिक वर्ष २०२५-२६ पासून प्रपत्र - “अ” व “ब” मध्ये
दर्शविल्याप्रमाणे व्यावसायिकांसाठीच्या स्वतंत्र तुकडीचे अभ्यासक्रम (Separate Division for
Working Professional) सुरु करणे / प्रवेश क्षमतेत घट करणे तसेच, अभ्यासक्रमाच्या नावात
बदल करणे याकरिता खालील अटी व शतींच्या अधीन राहून शासन मान्यता देण्यात येत आहे.
# Page 2
अटी व शर्ती:-
१)सदर मान्यता कायम विनाअनुदान तत्वावर राहील .
२)प्रस्तुत बाबतीत अखिल भारतीय तंत्र शिक्षण परिषदेने विहित केलेल्या तसेच दि.२१ मे,
१९८३ च्या शासन निर्णयातील अटींची पूर्तता करणे, संबंधित महाविद्यालय / संस्थांवर
बंधनकारक राहील.
३)शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी
विहित केलेल्या सर्व अटी व शर्ती मान्य असल्याबाबत संबंधित महाविद्यालय / संस्थेने
संचालक, तंत्र शिक्षण संचालनालय, मुंबई यांच्याशी करारनामा करावा लागेल. तसेच,
आवश्यक कागदपत्रांची आणि औपचारिक बाबींची पूर्तता संचालक, तंत्र शिक्षण यांच्या
संमतीने समाधानकारकरित्या पूर्ण करावी.
४)संबंधित महाविद्यालय / संस्थेने, संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
५)सदर अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पद्धतीनुसार करण्यात येतील.
६)शुल्क नियामकप्राधिकरणाने विहित केलेल्या शिक्षण शुल्कापेक्षा जास्त शुल्क
महाविद्यालयाने आकारल्यास, संबंधित महाविद्यालय / संस्थेवर महाराष्ट्र एज्युकेशनल
इन्स्टिट्युशन (प्रोहिबिशन ऑफ कॅपिटेशन फी) ॲक्ट, १९८७ अनुसार कारवाई करण्यात
येईल.
७)संबंधित महाविद्यालय / संस्थेने अभ्यासक्रम चालविण्याकरिता शिक्षकवृंद व इतर तांत्रिक
कर्मचारी अखिल भारतीय तंत्रशिक्षण परिषद, नवी दिल्ली व संबंधित विद्यापीठाच्या
मानकानुसार नियुक्त करावेत. त्यांना नियमानुसार वेतन व भत्ते देण्यात यावेत. तसेच,
शिक्षकवृंद व इतर कर्मचाऱ्यांच्या वेतन व भत्ते इ. बाबत तसेच, विद्यार्थ्यांकडून शासनाकडे
तक्रारी आल्यास संबंधित महाविद्यालय / संस्थेवर कडक कारवाई करण्यात येईल.
८)संबंधित महाविद्यालय / संस्थेने ग्रंथालयाकरिता आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक राहील .
तसेच, विद्यार्थ्यांना वाचनालयाचा पुरेपूर उपयोग होण्याच्या दृष्ट्टीने ग्रंथालयात विद्यार्थ्यांना
अभ्यासिकेची सोय करणे आवश्यक आहे. तसेच, विद्यार्थ्यांना अखिल भारतीय तंत्र शिक्षण
परिषदेच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय,
वर्गखोल्या इ.) करणे आवश्यक आहे.
९)रॅगिंगसंदर्भात मा.सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट,
१९९९ यांची कठोरपणे अंमलबजावणी करणे संबंधित महाविद्यालय / संस्थेवर बंधनकारक
राहील.
१०)संबंधित महाविद्यालय / संस्थेने सदर अभ्यासक्रम चालविण्यासाठी आवश्यक स्थावर
जंगम मालमत्तेकरिता शासनाकडून किंवा कोणत्याही वित्तीय संस्थेकडून कर्ज घेतले
असल्याचे निदर्शनास आल्यास त्यांची परतफेड करण्याची सर्वस्वी जबाबदारी संबंधित
महाविद्यालय / संस्थेवर राहील.
# Page 3
११)संस्थेतील संबंधित अभ्यासक्रम बंद करताना किंवा प्रवेश क्षमतेत घट करताना त्या
संस्थेतील प्रवेशित विद्यार्थ्यांना अभ्यासक्रम पूर्ण होईपयंत शैक्षणिक सुविधा उपलब्ध करून
देण्याची व परीक्षेस बसण्याची व्यवस्था करणे संस्थेवर बंधनकारक राहील. संस्थेने या
शैक्षणिक सुविधा उपलब्ध करून न दिल्यास, संस्थेविरूध्द नियमानुसार कारवाई करण्यात
येईल व शासनाकडे ठेवलेली संचित ठेव शासन जमा करण्यात येईल.
१२)संबंधित बंद होणाऱ्या अभ्यासक्रमासाठी नियुक्त केलेल्या संस्थेतील शिक्षक व शिक्षकेतर
कर्मचारी यांना नियमानुसार देय असलेले वेतन, वेतन भरपाई व अन्य आर्थिक लाभ प्रदान
करणे व त्यांचे अन्य संस्थेत समायोजन करणे संस्थेवर बंधनकारक राहील.
१३)शासन निर्णय दि.२२.०२.२०१८ अन्वये विहित केलेले नोंदणी शुल्क संबंधित महाविद्यालय
/ संस्थेने भरणा केले नसेल, तर ते संबंधित सहसंचालक, तंत्र शिक्षण विभागीय कार्यालय
यांनी संबंधित महाविद्यालय / संस्थेकडून भरणा करुन घ्यावे.
१४)कार्यरत व्यावसायिक (Working Professional) च्या स्वतंत्र तुकडीच्या अभ्यासक्रमास
संस्था/महाविद्यालयाने संबंधित विद्यापीठाचे संलग्निकरण प्राप्त करुन घेणे आवश्यक
राहील.
१५)कार्यरत व्यावसायिक (Working Professional) तुकडीबाबत अखिल भारतीय तंत्र शिक्षण
परिषदेने तसेच, शासनाने वेळोवेही निर्धारीत केलेल्या मानकांची काटेकोरपणे
अमंलबजावणी करणे संस्थांवर/महाविद्यालयांवर बंधनकारक राहील.
१६) कार्यरत व्यावसायिक (Working Professional) च्या स्वतंत्र तुकडीचे वर्ग औद्योगिक
आस्थापनांच्या वेळेव्यतिरिक्त घेण्यात यावेत.
१७)कार्यरत व्यावसायिक (Working Professional) च्या स्वतंत्र तुकडीच्या अभ्यासक्रम व
परीक्षाबाबत विद्यापीठांच्या सुचनांचे काटेकोरपणे पालन करावे.
२. याशिवाय संचालक, तंत्र शिक्षण, महाराष्ट्र राज्य, मुंबई व संबं धित विद्यापीठ यांनी घालून
दिलेल्या अन्य अटी व शर्ती संबंधित संस्था / महाविद्यालयावर बंधनकारक राहतील.
३. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6