# Page 1
मुंबई विद्यापीठ, मुंबई या विद्यापीठाचे घटक महाविद्यालय म्हणून आदर्श महाविद्यालय, आंबडवे, जि. रत्नागिरी येथील इमारत बांधकामाच्या प्रस्तावास प्रशासकीय मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०१६/प्र.क्र.८१/विशि-२
मंत्रालय विस्तार भवन, मुंबई - ४०००३२.
दिनांक :- १० नोव्हेंबर, २०२२.
वाचा :- १) शासन निर्णय, उच्च व तंत्र शिक्षण विभाग क्र. एनजीसी-२००९/(५९/०९)/मशि-४, दि.१४.०३.२०१३.
२) शासन निर्णय वित्त विभाग, क्र. विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९.
३) शासन निर्णय सार्वजनिक बांधकाम विभाग, क्र.संकीर्ण-२०१९/प्र.क्र.१०/इमा-२, दि.२५.०९.२०१९.
४)संचालक, उच्च शिक्षण (महाराष्ट्र राज्य), पुणे यांचे दि.१७.१२.२०२१ रोजीचे पत्र.
५)मुख्य अभियंता, सार्वजनिक बांधकाम, प्रादेशिक विभाग, कोकण, मुंबई यांचे दि.०८.०६.२०२२ रोजीचे पत्र.
प्रस्तावना :- केंद्र शासनाच्या मानव संसाधन विकास मंत्रालयाने भारतातील ज्या जिल्ह्यांमध्ये राष्ट्रीय नोंदणी दरापेक्षा कमी नोंदणी असलेल्या प्रत्येक जिल्ह्यात एक आदर्श महाविद्यालय सुरु करण्याची योजना ११ व्या पंचवार्षिक योजनेत नियोजन आयोगास सादर केली होती. सदर योजनेनुसार केंद्र शासनाने ज्या जिल्ह्यात राष्ट्रीय नोंदणी दरापेक्षा कमी विद्यार्थी नोंदणी आहे, अशा जिल्ह्यांमध्ये विद्यार्थी नोंदणी दर वाढविण्यासाठी त्या जिल्ह्यात एक आदर्श महाविद्यालय स्थापन करण्याची मा.पंतप्रधानांनी दि.१५.०८.२००७ रोजी घोषणा केलेली आहे. त्यानुसार भारतातील ३७४ जिल्ह्यांची निवड केली असून योजनेच्या पहिल्या टप्प्यात देशातील ९० जिल्ह्यांमध्ये प्राथम्याने आदर्श महाविद्यालय स्थापन करण्याचा निर्णय घेतलेला आहे. या ९० जिल्ह्यांमध्ये प्राथम्याने राज्यातील बुलढाणा, गडचिरोली, जालना, हिंगोली, रत्नागिरी, रायगड व सिंधुदूर्ग या ७ आदर्श महाविद्यालयांचा समावेश आहे.
अनुदान आयोगाने केंद्र शासनाने निवड केलेल्या सदर शैक्षणिकदृष्ट्या मागास जिल्ह्यांमध्ये मनुष्यबळ विकास मंत्रालयाच्या योजनेनुसार ११ व्या पंचवार्षिक योजनेच्या कालावधीत स्थापन
# Page 2
शासन निर्णय क्रमांकः संकीर्ण-२०१६/प्र.क्र.८१/विशि-२
करावयाचे आदर्श महाविद्यालय हे राज्यातील अकृषी विद्यापीठांद्वारे त्या विद्यापीठांचे घटक महाविद्यालय (University Constitute College) स्थापन करण्यास शासनाने संदर्भिय (१) येथील शासन निर्णयान्वये मान्यता देण्यात आली आहे. या शासन निर्णयानुसार प्रति महाविद्यालय एकूण रु.८.०० कोटी खर्च असून विद्यापीठ अनुदान आयोगाकडून रु.२.६७ कोटी (प्रकल्प खर्चाच्या १/३ इतकी भांडवली किंमत) तसेच राज्य शासनाकडून अनुदान म्हणून रु.५.३३ कोटी (प्रकल्प खर्चाच्या २/३ इतकी रक्कम) उपलब्ध होणार आहे. त्या अनुषंगाने संचालक उच्च शिक्षण (महाराष्ट्र राज्य), पुणे यांनी इमारतीच्या बांधकामाकरीता रु.१२,१५,९३,७६४/- इतक्या रकमेचे अंदाजपत्रक प्रशासकीय मान्यतेसाठी शासन मान्यतेस्तव सादर केले आहे. सदर प्रस्तावाच्या अनुषंगाने आदर्श महाविद्यालय, आंबडवे, जि.रत्नागिरी येथील इमारत बांधकामाच्या रु.१२,१५,९३,७६४/- किंमतीचे अंदाजपत्रकास (Recapitulation Sheet) प्रशासकीय मान्यता देण्याची बाब शासनाच्या विचाराधीन होती.
शासन निर्णय :- मुंबई विद्यापीठ, मुंबई या विद्यापीठाचे घटक महाविद्यालय म्हणून आदर्श महाविद्यालय, आंबडवे, जि. रत्नागिरी येथील इमारत बांधकामाच्या रु.१२,१५,९३,७६४/- इतक्या किंमतीच्या अंदाजपत्रकास (Recapitulation Sheet) मुख्य अभियंता, मुंबई यांनी सहमती दर्शविल्यानुसार खालील अटीं व शर्तीच्या अधीन राहून प्रशासकीय मान्यता देण्यात येत आहे १. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
२. विद्यापीठ अनुदान आयोगाने दिनांक ०८.०४.२०११ च्या पत्रान्वये नमूद केलेल्या मर्यादेत व पत्रात नमूद केलेल्या बाबींवर खर्च करण्यात येईल.
३. सदर बांधकामासाठी शासनामार्फत रु.८.०० कोटीच्या मर्यादेत निधी उपलब्ध करुन देण्यात येईल. त्यावरील खर्च मुंबई विद्यापीठाकडून त्यांच्या निधीतुन भागविण्यात येईल. यासाठी राज्य शासनाकडून अतिरिक्त अनुदान मंजूर करण्यात येणार नाही.
४. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
५. प्रस्तुत काम पुरातत्व विभागाच्या अखत्यारित येत असल्यास संबंधित विभागाची व तत्सम प्राधिकरणे यांची पूर्व परवानगी घ्यावी.
६. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
७. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
८. प्रत्यक्ष काम करतेवेळी पर्यावरण पर्यावरण विभाग, शासन निर्णय क्र.इएनव्ही
पृष्ठ ४ पैकी २
# Page 3
शासन निर्णय क्रमांकः संकीर्ण-२०१६/प्र.क्र.८१/विशि-२
२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
९. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
१०. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
११. विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
२. सदर खर्च "मागणी क्र. डब्ल्यू-२, २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०४ अशासकीय महाविद्यालयांना व संस्थांना सहाय्य, (०२) (०६) एकूण पट नोंदणी प्रमाण कमी असलेल्या जिल्ह्यात एकूण पटनोंदणी प्रमाण वाढविण्यासाठी अशासकीय अनुदानित महाविद्यालयांचा विकास (२२०२ एच ०५५), ३१ शायक अनुदान (वेतनेतर)" या लेखाशिर्षाखाली मंजूर तरतूदीतून खर्ची टाकण्यात यावा.
३. हा शासन निर्णय, वित्त विभागाचा शासन निर्णय क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९ तसेच सार्वजनिक बांधकाम विभागाचे शासन परिपत्रक क्रमांक-संकीर्ण २०१९/प्र.क्र.१०/इमा -२, दि. २५ सप्टेंबर, २०१९ अन्वये प्रशासकीय विभागास दिलेल्या अधिकारानुसार निर्गमित करण्यात येत आहेत.
# Page 4