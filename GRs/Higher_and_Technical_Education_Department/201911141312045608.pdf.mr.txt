# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजना या योजनेतील सन २०१८-१९ मधील प्रलंबित शिष्यवृत्तीची रक्कम सन २०१९-२० मधील मंजूर तरतुदीतुन अदा करण्यास मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. अर्थसं-२०१९/(प्र.क्र.६७/१९)/मशि-३
मादाम कामा मार्ग, हुतात्मा राजगुरु चौक,
मंत्रालय विस्तार इमारत, मुंबई - ४०० ०३२.
दिनांक :- १४ नोव्हेंबर, २०१९
वाचा :- १. शासन पत्र क्र. स्कॉलर-४९१९/प्र.क्र.१३६/मशि-२, दि.१४ मे, २०१९.
२. शासन निर्णय, उच्च व तंत्रशिक्षण विभाग क्र. अर्थसं-२०१९/(प्र.क्र.६७/१९)/मशि-३, दि. १४ जून, २०१९ व दि. ३० जुलै, २०१९.
३. संचालक, उच्च शिक्षण, पुणे यांचे पत्र क्र. उशिसं/शिष्य-२०१८-१९/अनौपचारिक संदर्भ/ १३२८२, दि.२७ सप्टेंबर, २०१९ चे पत्र.
प्रस्तावना : दि.३१ मार्च, २०१९ नंतर महाऑनलाईन कार्यालयाकडुन अलॉटमेंट प्राप्त होऊन सन २०१८-१९ मधील प्रलंबित शिष्यवृत्तीचे अर्ज मंजुर झालेल्या विद्यार्थ्यांना सन २०१९-२० या वर्षात शिष्यवृत्ती वितरित करण्यास संदर्भाधीन दि.१४.०५.२०१९ च्या शासन पत्रान्वये मान्यता देण्यात आली आहे. त्यास अनुसरुन संदर्भाधीन दि.१४.०६.२०१९ व दि.३०.०७.२०१९ रोजीच्या शासन निर्णयान्वये राजर्षी छत्रपती शाहु महाराज शिक्षण शुल्क शिष्यवृत्ती योजना या योजनेतील प्रलंबित शिष्यवृत्तीची रक्कम सन २०१९-२० मध्ये अदा करण्यास मान्यता देण्यात आली आहे. आता संचालक, उच्च शिक्षण पुणे यांच्या संदर्भीय दि.२७.०९.२०१९ रोजीच्या पत्रास अनुसरुन प्रस्तुत योजनेकरिता महाऑनलाइन कार्यालयाकडुन अलॉटमेंट प्राप्त होऊन सन २०१८-१९ मधील प्रलंबित शिष्यवृत्तीचे अर्ज मंजुर झालेल्या २३९ विद्यार्थ्यांना प्रस्तुत योजनेतील प्रलंबित शिष्यवृत्तीची रक्कम सन २०१९-२० मध्ये मंजुर तरतूदीतुन देण्याची बाब शासनाच्या विचाराधीन होती.
शासन निर्णय : राजर्षी छत्रपती शाहू महाराज शिक्षण शुल्क शिष्यवृत्ती योजना या योजनेतील सन २०१८-१९ मधील प्रलंबित असलेली रु.१२,०६,४१०/- (रुपये बारा लक्ष सहा हजार चारशे दहा फक्त) इतकी रक्कम सन २०१९-२० मधील मंजुर तरतुदीतुन अदा करण्यास मान्यता देण्यात येत आहे.
# Page 2
शासन निर्णय क्रमांक: अर्थसं-२०१९/(प्र.क्र.६७/१९)/मशि-३
२. या बाबीवर येणारा खर्च "मागणी क्र. डब्ल्यु-०२, २२०२ सर्वसाधारण शिक्षण, ८० सर्वसाधारण ८०० इतर खर्च, (०२)(०९) ज्यांचे किंवा ज्यांच्या पालकांचे वार्षिक उत्पन्न रु.८.०० लक्ष पेक्षा अधिक नाही अशा विद्यार्थ्यांना फी माफी (२२०२ १४५६) ३१ सहाय्यक अनुदाने (वेतनेतर)" या लेखाशिर्षाखाली सन २०१९-२० या आर्थिक वर्षातील मंजूर तरतुदीतून भागविण्यात यावा.
३. सदर शासन निर्णय वित्त विभाग शासन निर्णय क्रमांक विअप्र-२०१३/ प्र.क्र.३०/२०१३/ विनियम, भाग-२, दिनांक १७ एप्रिल, २०१५, वित्तीय अधिकार नियम पुस्तिका १९७८ भाग पहिला उपविभाग-१, अनुक्रमांक ६ मधील नियम क्रमांक ४० अन्वये प्रशासकीय विभागास प्रदान करण्यात आलेल्या वित्तीय अधिकारास अनुसरुन तसेच शासन परिपत्रक, वित्त विभाग क्र. अर्थसं - २०१९ / प्र.क्र.९२/ अर्थ-३, दि.०८.०७.२०१९ मधील अटी व शर्तीस अनुसरुन निर्गमित करण्यात येत असुन सदर परिपत्रकासोबतच्या परिशिष्टातील अटी व शर्तीची पुर्तता होत आहे.