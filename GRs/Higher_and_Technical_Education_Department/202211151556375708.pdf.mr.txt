# Page 1
“महाराष्ट्र सीओईपी तंत्रज्ञान विद्यापीठ, पुणे” येथील सांविधिक व प्रशासकीय पदांच्या निर्मितीबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक:- संकीर्ण-११११/(३६/२०) / तांशि-२
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक:१५ नोव्हेंबर,२०२२.
वाचा: १. राज्य मंत्रीमंडळाच्या दिनांक २३ मार्च, २०२२ रोजी झालेल्या बैठकीचे इतिवृत्त
२. शासन अधिसूचना महाराष्ट्र सीओईपी तंत्रज्ञान विद्यापीठ अधिनियम, २०२२ क्रमांक संकिर्ण ११११/(३६/२०)/तांशि-२, दिनांक २१ जून, २०२२.
३. शासन आदेश क्र. संकीर्ण ११११/(७९/२२)/तांशि-२, दिनांक ३० सप्टेंबर, २०२२
प्रस्तावना:
संदर्भाधीन क्रमांक (१) येथील राज्य मंत्रीमंडळाच्या दिनांक २३ मार्च, २०२२ रोजी झालेल्या बैठकीच्या इतिवृत्तानुसार शासकीय अभियांत्रिकी महाविद्यालय, पुणे या महाविद्यालयास तंत्रशास्त्र विद्यापीठाचा दर्जा देण्याकरीता “महाराष्ट्र सीओईपी तंत्रज्ञान विद्यापीठ अधिनियम, २०२२" या अधिनियमाच्या प्रारूपास मा. मंत्रीमंडळाने मान्यता दिली असून, संदर्भाधीन क्रमांक (२) येथील अधिसूचनेन्वये “महाराष्ट्र सीओईपी तंत्रज्ञान विद्यापीठ अधिनियम, २०२२" हा अधिनियम अंमलात आला आहे. तसेच, संदर्भाधीन क्र. (३) येथील आदेशान्वये महाराष्ट्र सीओइपी तंत्रज्ञान विद्यापीठ, पुणे या विद्यापीठाच्या प्रथम कुलगुरूंची नियुक्ती करण्यात आली आहे. सबब, “महाराष्ट्र सीओईपी तंत्रज्ञान विद्यापीठ अधिनियम, २०२२” मधील कलम १० नुसार विद्यापीठाकरिता आवश्यक असलेली सांविधिक व प्रशासकीय पदे निर्माण करण्याची बाब शासनाच्या विचाराधीन होती.
शासन निर्णय: “महाराष्ट्र सीओईपी तंत्रज्ञान विद्यापीठ, पुणे” या विद्यापीठाकरिता आवश्यक असलेल्या निम्नलिखित सांविधिक व प्रशासकीय पदांची निर्मिती तसेच, पदभरती करण्यास या शासन निर्णयान्वये मान्यता देण्यात येत आहे
----------------------------------------------------------------------------------------------------------------------
| अ. क्र. | पदनाम | वेतनस्तर |
|  | कुलगुरू (Vice Chancellor) | रू.२,१०,०००/-(ठोक वेतन) अधिक रू. ११,२५०/- विशेष भत्ता |
|  | कुलसचिव (Registrar) | एस-२९ |
|  | संचालक, परीक्षा व मूल्यमापन मंडळ (Director, Board of Examinations and Evaluation) | एस-२९ |
| ४ | संचालक, ज्ञान संसाधन केंद्र (Director, Knowledge Resource Centre) | एस-२९ |
| ५ | संचालक, नवोपक्रम, नवसंशोधन व साहचर्य मंडळ (Director, Board of Research, Innovation, Incubation and linkages) | एस-२९ |
----------------------------------------------------------------------------------------------------------------------
# Page 2
शासन निर्णय क्रमांकः संकीर्ण-११११/(३६/२०)/तांशि-२
----------------------------------------------------------------------------------
| ६ | संचालक, विद्यार्थी विकास मंडळ (Director, Board of Studentsº Development) | एस-२९ |
| ७ | वित्त व लेखा अधिकारी (Finance and Accounts Officer) | एस-२९ |
| ८ | प्रशालांचे अधिष्ठाते (Deans of Schools) | एस-२९ |
----------------------------------------------------------------------------------
२) वरील पदे भरण्याकरिता पुढील अटींच्या अधीन मान्यता राहून आहे.
i) उपरोक्त पदांचे वेतन व भत्ते यांवरील खर्च “महाराष्ट्र सीओइपी तंत्रज्ञान विद्यापीठ, पुणे” यांच्या विद्यापीठ निधीतून भागविण्यात यावा.
ii) महाराष्ट्र सीओईपी तंत्रज्ञान विद्यापीठाने उपरोक्त सांविधिक पदांची भरतीप्रक्रिया करताना “महाराष्ट्र सीओइपी तंत्रज्ञान विद्यापीठ अधिनियम, २०२२" मधील तरतुदींचे काटेकोरपणे पालन करावे.
iii) पदभरतीची कार्यवाही करताना सदर पदासाठी विद्यापीठ अनुदान आयोग, अखिल भारतीय तंत्र शिक्षण परिषदेने वेळोवेळी विहित केलेली व राज्य शासनाने स्वीकृत केलेली शैक्षणिक अर्हता, पात्रता, अनुभव, राज्य शासनाचे प्रचलित आरक्षण धोरण इ.
बाबी विचारात घेऊन विहित कार्यपध्दतीचा अवलंब करून भरतीप्रक्रियेची कार्यवाही करावी.
iv) उपरोक्त पदे भरण्याबाबत महाराष्ट्र सीओइपी तंत्रज्ञान विद्यापीठ, पुणे यांनी त्यांच्या स्तरावर कार्यवाही करावी.
४. सदर शासन निर्णय राज्य मंत्रीमंडळाच्या दिनांक २३मार्च, २०२२ रोजीच्या बैठकीत घेतलेल्या निर्णयाच्या अनुषंगाने, तसेच, वित्त विभागाच्या अनौपचारिक संदर्भ क्र १०४०/व्यय-५, दिनांक ०३ नोव्हेंबर ,२०२२ अन्वये प्राप्त सहमतीनुसार निर्गमित करण्यात येत आहे.
# Page 3