# Page 1
शासकीय विभागीय व जिल्हा ग्रंथालयांच्या सभासदांकडून घेण्यात येणाऱ्या अनामत रक्कम व प्रवेश शुल्क सुधारणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्र. मराग्रं २५२७/प्र.क्र.१५६/२०१७/साशि-५,
हुतात्मा राजगुरु चौक, मादाम कामा मार्ग,
मंत्रालय विस्तार भवन, मुंबई-४०० ०३२
दिनांक : २२ फेब्रुवारी, २०१८.
वाचा :- १) शासन निर्णय, उच्च व तंत्र शिक्षण विभाग, क्र. मराग्रं १०९६ / १५८३६/(२४१)/साशि-५, दिनांक २४ जुलै, १९९८.
२) ग्रंथालय संचालक, महाराष्ट्र राज्य, मुंबई यांचे पत्र क्र. ४/अना. प्रवेश शुल्क सुधा.प्रस्ता./२०१७-१८/९३४९, दिनांक २२.११.२०१७.
प्रस्तावना : उपरोक्त क्र. १ वरील शासन निर्णयानुसार राज्यातील शासकीय विभागीय ग्रंथालये व शासकीय जिल्हा ग्रंथालयांच्या वैयक्तिक सभासद व संस्था सभासद यांच्याकडून आकारण्यात येणारे अनामत रक्कम व प्रवेश शुल्काचे दर पुढीलप्रमाणे होते :
-------------------------------------------------------------
| अ.क्र. | तपशील | वैयक्तिक सभासद | संस्था सभासद (नोंदणीकृत संस्था) |
| १ | अनामत रक्कम | रु.१००/ | रु.५००/ |
|  | प्रवेश शुल्क | रु.२०/- (द्विवार्षिक) | रु.१५०/-(द्विवार्षिक) |
-------------------------------------------------------------
तथापि, ग्रंथालयांचे वैयक्तिक सभासद व संस्था सभासदांच्या अनामत रक्कम व प्रवेश शुल्कात सन १९९८ पासून वाढ झालेली नाही. गेल्या २० वर्षामध्ये पुस्तकांच्या किमती वाढल्या आहेत. ग्रंथाच्या वाढत्या किंमतींमुळे सभासद संख्येच्या प्रमाणात ग्रंथांची खरेदी करता येत नसल्याने, ग्रंथ अपुरे पडतात. त्यामुळे ग्रंथालयांची सोय व ग्रंथालयांचे कामकाज सुरळीतपणे होण्यासाठी सभासद संख्या मर्यादित ठेवावी लागते. या सर्व बाबींचा साकल्याने विचार करुन, शासकीय विभागीय ग्रंथालये व शासकीय जिल्हा ग्रंथालयांच्या वैयक्तिक सभासद व संस्था सभासदांच्या अनामत रक्कम व प्रवेश शुल्काचे दर सुधारित करण्याचा प्रस्ताव शासनाच्या विचाराधिन होता.
शासन निर्णय : शासकीय विभागीय ग्रंथालये व शासकीय जिल्हा ग्रंथालयांच्या वैयक्तिक सभासद व संस्था सभासदांच्या अनामत रक्कम व प्रवेश शुल्काचे दर खालील प्रमाणे सुधारित करण्यास शासन मान्यता देण्यात येत आहे -
---------------------------------------------------------------------------------------------------------------------
| अ.क्र. | तपशील | वैयक्तिक सभासद | संस्था सभासद (नोंदणीकृत संस्था) |
| १ | अनामत रक्कम (परतावा) | रु.५००/ | रु.२५००/ |
| २ | प्रवेश शुल्क + अर्ज (द्विवार्षिक) (नापरतावा) | रु.१००/- + रु.१०/ (एकूण रु.११०/-) | रु.७५०/- + रु.२५/ (एकूण रु. ७७५/-) |
---------------------------------------------------------------------------------------------------------------------
# Page 2
शासन निर्णय क्रमांकः मराग्रं २५२७/प्र.क्र.१५६/२०१७/साशि-५
२. सदरचे दर दि. ०१ एप्रिल,२०१८ पासून अंमलात येतील.
३. सदरचे दर ग्रंथालय संचालनालयाच्या अधिनस्त कार्यालयामध्ये / ग्रंथालयांमध्ये ई- ग्रंथालयीन तसेच नियमित ग्रंथालयीन सेवा आहे त्यांना लागू राहतील.
४. दर २ वर्षानी सभासदांचे (वैयक्तिक /संस्था सभासद) सभासदत्व नूतनीकरण करण्यात यावे.
५. सभासदाचे मूळ कार्ड हरविल्यास नवीन कार्ड देण्यासाठी रु.१०/- आकारावेत.
६. सदरची सेवा नियमितपणे देण्यासाठी संबंधित कार्यालय प्रमूख जबाबदार असतील.
७. उपरोक्त सुधारित प्रवेश शुल्क व अर्जापोटी जमा होणारी रक्कम “मागणी क्र. डब्ल्यू ४, ०२०२ शिक्षण क्रीडा, कला व संस्कृती, १०५ सार्वजनिक ग्रंथालये, (०१) सार्वजनिक ग्रंथालये (०१)(०१) सभासद वर्गणी (०२०२०५७२)” या लेखाशिर्षाखाली जमा करण्यात यावी व अनामत रक्कम संबंधित शासकीय विभागीय व जिल्हा ग्रंथालयांच्या स्वीय प्रपंजी खात्यात (PLA) जमा करण्यात यावी.
८. सदर शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र.४१/व्यय-५, दि.
११/०१/२०१८ अन्वये निर्गमित करण्यात येत आहे.