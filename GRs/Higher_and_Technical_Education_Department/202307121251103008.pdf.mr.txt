# Page 1
एस. एन. डी. टी. महिला विद्यापीठाच्या चर्चगेट आवारात असलेल्या सर सीताराम तथा लेडी शांताबाई पाटकर दीक्षान्त सभागृहाच्या नुतनीकरणाच्या स्थापत्य कामास प्रशासकीय मान्यता देण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: बांधका-२०२३/प्र.क्र.५७/विशि-२
मंत्रालय विस्तार भवन, मुंबई -४०० ०३२.
दिनांक :- ११ जुलै, २०२३.
वाचा :- १) कुलसचिव, श्रीमती नाथीबाई दामोदर ठाकरसी महिला विद्यापीठ, मुंबई यांचे दि. २६.०६.२०२३ रोजीचे पत्र.
२) शासन निर्णय वित्त विभाग, क्र.विअप्र-२०१३/प्र.क्र.३०/२०१३/विनियम भाग-२, दि.२०.०९.२०१९.
३) शासन निर्णय सार्वजनिक बांधकाम विभाग, क्र. संकीर्ण-२०१९/प्र.क्र.१०/इमा-२, दि.२५.०९.२०१९.
प्रस्तावना :- महाराष्ट्रामध्ये महिलांना शिक्षणाच्या मुख्य प्रवाहामध्ये आणण्यासाठी महर्षी धोंडो केशव कर्वे यांनी १९१६ मध्ये श्रीमती नाथीबाई दामोदर ठाकरसी महिला विद्यापीठाची (देशातील पहिले महिला विद्यापीठ) स्थापना केली. या विद्यापीठाच्या माध्यमातून महिलांसाठी वेगवेगळ्या विद्याशाखा सुरु करुन महिलांना उच्च शिक्षण देण्यास सुरुवात केली. आज विद्यापीठाची संलग्नित महाविद्यालये महाराष्ट्रासह इतर सात राज्यांत पसरलेली आहेत. श्रीमती नाथीबाई दामोदर ठाकरसी महिला विद्यापीठाला ०५ जुलै, २०१६ रोजी १०० वर्षे पूर्ण झालेले आहेत. एस. एन. डी. टी. महिला विद्यापीठाच्या चर्चगेट आवारात असलेल्या सर सीताराम तथा लेडी शांताबाई पाटकर दीक्षान्त सभागृहाची स्थिती फारसी चांगली नसल्याने, सभागृह विनावापर आहे.
सबब, सभागृहाची संरचनात्मक दुरुस्ती तथा नुतनीकरण करणे आवश्यक असल्याचे विद्यापीठाने कळविले आहे. सदरहू सभागृहाची दुरुस्ती केल्यावर या ठिकाणी विद्यापीठाचे विविध कार्यक्रम आयोजित करता येणार आहेत. सदरहू कामाचे अंदाजपत्रक मुख्य अभियंता सार्वजनिक बांधकाम प्रादेशिक विभाग, मुंबई यांचेकडून तांत्रिक सहमती घेऊन संदर्भ क्र.१ येथील पत्रान्वये शासन मान्यतेस्तव सादर केले आहे.
सदर सभागृहाच्या संरचनात्मक दुरुस्ती तथा नुतनीकरण करणाच्या कामाची किंमत रु.१५ कोटीच्या मर्यादित असल्याने संदर्भाधिन क्र. २ व ३ येथील शासन निर्णयान्वये प्रशासकीय विभागास असलेल्या अधिकारानुसार एस.एन.डी.टी. महिला विद्यापीठाच्या चर्चगेट आवारात असलेल्या सर सीताराम तथा लेडी शांताबाई पाटकर दीक्षान्त सभागृहाच्या नुतनीकरणाच्या स्थापत्य कामास प्रशासकीय मान्यता देण्याची बाब शासनाच्या विचाराधीन होती.
शासन निर्णय :- एस. एन. डी. टी. महिला विद्यापीठाच्या चर्चगेट आवारात असलेल्या सर सीताराम तथा लेडी शांताबाई पाटकर दीक्षान्त सभागृहाचे नुतनीकरणाचे स्थापत्य काम करण्यासाठी रु.१,१६,८५,८६२/- (अक्षरी रुपये एक कोटी सोळा लक्ष पंच्याऐंशी हजार आठशे बासष्ट फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे : १. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
# Page 2
शासन निर्णय क्रमांकः बांधका-२०२३/प्र.क्र.५७/विशि-२
२. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/प्र.क्र.११/ नियोजन-३, दि.११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
२. या कामासाठी होणारा खर्च "मागणी क्र.डब्ल्यू-२, मुख्य लेखाशीर्ष २२०२ - सर्वसाधारण शिक्षण, ०३ विद्यापीठीय व उच्च शिक्षण, १०२ - विद्यापीठांना सहाय्य, (००) (३२) श्रीमती नाथीबाई दामोधर ठाकरसी विद्यापीठ, मुंबई यांचा विकास (२२०२ । ५८६), ३१ अनुदाने" या लेखाशिर्षाखाली मंजूर तरतूदीतून खर्ची टाकण्यात यावा.
३. हा शासन निर्णय, वित्त विभागाचा शासन निर्णय क्र. विअप्र-२०१३/प्र.क्र.३०/२०१३/विनियम भाग - २, दि.२०.०९.२०१९ तसेच सार्वजनिक बांधकाम विभागाचे शासन परिपत्रक क्रमांक-संकीर्ण २०१९/प्र.क्र.१०/इमा-२, दि. २५ सप्टेंबर, २०१९ अन्वये प्रशासकीय विभागास दिलेल्या अधिकारानुसार निर्गमित करण्यात येत आहेत.
# Page 3
# Page 4