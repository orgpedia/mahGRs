# Page 1
ग्रंथालय धोरण समितीस मुदतवाढ देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.मराग्रं-२०२५/प्र.क्र.४०/ ई-१०३७०७१/ग्रं.क.,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२,
दिनांक : २८ ऑक्टोबर, २०२५.
वाचा : १) उच्च व तंत्र शिक्षण विभागाचा शासन निर्णय क्र. संकीर्ण-२०२५/प्र.क्र.४०/ ई-१०३७०७१/
ग्रं.क., दि.१९.०६.२०२५ व दि. २४.०६.२०२५
२) ग्रंथालय संचालनालयाचे पत्र क्र.३२/ग्रंथालय धोरण/२०२५-२६/३३५५, दि.१९.०९.२०२५.
प्रस्तावना :-
राज्यातील शासनमान्य सार्वजनिक ग्रंथालये आणि शासकीय ग्रंथालयांच्या विकासासाठी,
ग्रंथालयाच्या सेवा-सुविधा यामध्ये वाढ व्हावी, ग्रंथालयाचे आधुनिकीकरण, उन्नतीकरण करणे, ग्रंथ
व वाचन संस्कृती वृध्दींगत व्हावी या उद्देशाने “महाराष्ट्र राज्याचे सार्वजनिक ग्रंथालय धोरण” तयार
करण्याच्या अनुषंगाने उक्त संदर्भाधीन क्र. १ येथील शासन निर्णयान्वये “ग्रंथालय धोरण समिती”
गठीत करण्यात आली आहे. सदर समितीस अहवाल/शिफारशी शासनास सादर करण्यासाठी तीन
महिन्यांची मुदत देण्यात आली होती. सदर मुदत संपुष्ट्टात आल्याने उक्त संदर्भाधीन क्रमांक
२ येथील पत्रान्वये ग्रंथालय संचालनालयाने या समितीस पुढील तीन महिन्यांची मुदतवाढ
देण्यासाठी शासनास प्रस्ताव सादर केला आहे. त्यानुसार, सदर समितीस मुदतवाढ देण्याची बाब
शासनाच्या विचाराधीन होती.
शासन निर्णय :-
“महाराष्ट्र राज्याचे सार्वजनिक ग्रंथालय धोरण” तयार करण्याच्या अनुषंगाने शासन निर्णय
दिनांक १९.०६.२०२५ अन्वये गठीत “ग्रंथालय धोरण समितीस” अहवाल सादर करण्यासाठी
दि.१९.०९.२०२५ पासून पुढील तीन महिन्यांची मुदतवाढ देण्यात येत आहे.
२. सदर कालावधीत समितीने आपला सविस्तर अहवाल शासनास सादर करावा.
# Page 2
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर