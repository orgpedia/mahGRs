# Page 1
"स्वयं अर्थसहाय्यित विद्यापीठांच्या प्रायोजक मंडळांकडून प्राप्त झालेल्या अनुपालन अहवालाची पडताळणी करण्यासाठी निरीक्षण समिती गठीत करणेबाबत.”
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: स्वअवि-२०१७/(७७/१७)/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई : ४०००३२.
तारीख : १३ फेब्रुवारी, २०१९.
संदर्भ :- १) शासन निर्णय क्रमांक : युएसजी-२००६/(२५४/०६)/विशि-४/ भाग-२, दिनांक २९ मे, २०१३.
२) शासन निर्णय क्रमांक :स्वअवि-२०१६/(१७८/१६)/विशि-४, दिनांक १७ मार्च, २०१७.
प्रस्तावना : राज्यात स्वयं अर्थसहाय्यित “डॉ. डी. .वाय. पाटील विद्यापीठ, अंबी-तळेगाव” येथे स्थापन करण्यासाठी “डॉ. डी. वाय. पाटील एज्युकेशन अॅकेडमी, तळेगाव, पुणे" या प्रायोजक मंडळास शासनाने दिनांक २७ जुलै, २०१८ रोजी इरादा पत्र निर्गमित केले आहे. प्रायोजक मंडळाने इरादा पत्राच्या अनुषंगाने कार्यवाही करुन अनुपालन अहवाल शासनास दिनांक २१ जानेवारी, २०१९ रोजीच्या पत्रान्वये सादर केला आहे.
दिनांक २९ मे, २०१३ रोजीच्या शासन निर्णयानुसार निर्गमित करण्यात आलेल्या मार्गदर्शक सूचनांमधील परिच्छेद ७ (२) मधील तरतूदीनुसार प्रायोजक मंडळाने अनुपालन अहवाल शासनास सादर केल्यानंतर या अनुपालन अहवालाची पडताळणी करण्यासाठी अनुपालन अहवाल निरीक्षण समिती गठीत करण्याची तरतूद आहे. सदर तरतूदीनुसार प्रायोजक मंडळाने इरादा पत्र निर्गमित झाल्यानंतर इरादा पत्राच्या अनुषंगाने अनुपालन अहवाल शासनास सादर केला आहे. सदर अनुपालन अहवालाची पडताळणी करण्यासाठी निरीक्षण समिती गठीत करण्याची बाब शासनाच्या विचाराधीन होती.
शासननिर्णय : प्रायोजक मंडळाने सादर केलेल्या अनुपालन अहवालाची पडताळणी करण्यासाठी खालीलप्रमाणे निरीक्षण समिती गठीत करण्यात येत आहे.
-----------------------------------------------------------------------------
| अ.क्र. | नाव | पदनाम |
| १ | श्री. नितिन करमळकर, कलुगुरु सावित्रीबाई फुले पुणे विद्यापीठ, पुणे | अध्यक्ष |
| २ | श्री. राजेश पांडे. | सदस्य |
| ३ | श्री.प्रफुल्ल पवार, कुलसचिव सावित्रीबाई फुले पुणे विद्यापीठ, पुणे | सदस्य |
| ४ | सह संचालक (तंत्र शिक्षण), पुणे | सदस्य |
| ५ | सह संचालक उच्च शिक्षण, पुणे | सदस्य |
| ६ | सह सचिव (विद्यापीठ शिक्षण) | सदस्य सचिव |
| ७ | अवर सचिव, विद्यापीठ शिक्षण-४ | समन्वयक |
-----------------------------------------------------------------------------
समितीची कार्यकक्षा
१. समितीने अनुपालन अहवाल पडताळणी करण्यासाठी तसेच निरीक्षण करण्यासाठी करण्यात येणाऱ्या कार्यवाहीची व जबाबदारींची यादी सोबत जोडली आहे. सदर यादीतील तरतूदीनुसार समितीने कार्यवाही करावी.
# Page 2
शासन निर्णय क्रमांकः स्वअवि-२०१७/(७७/१७)/विशि-४
२. समितीने तीच्या स्थापनेच्या दिनांकापासून एक महिन्याच्या कालावधीत आपला अहवाल शासनास सादर करणे बंधनकारक राहील. सदर कालावधी जास्तीत जास्त तीन महिन्यापर्यंत वाढविता येईल.
३. समितीच्या पदसिद्ध सदस्यांव्यतिरिक्त इतर सदस्यांना प्रत्येक बैठकीसाठी प्रत्येकी रुपये ५०००/ (रुपये पाच हजार फक्त) इतके मानधन अनुज्ञेय राहील.
४. जे अशासकीय सदस्य मुंबई मधून बैठकीसाठी उपस्थित राहतील त्यांना प्रत्येकी प्रती बैठक रुपये १०००/- (रुपये एक हजार फक्त)इतका प्रवास भत्ता आणि जे सदस्य मुंबई बाहेरुन येतील त्यांना रेल्वेच्या Two Tier AC या दर्जास अनुज्ञेय असलेली रक्कम देय राहील.
५. प्रायोजक मंडळाच्या प्रस्तावित विद्यापीठाच्या प्रत्यक्ष निरीक्षणाच्या वेळी निरीक्षणासाठी जाणाऱ्या सर्व सदस्य/ सदस्य सचिव, समन्वयक यांना प्रत्यक्ष उपस्थित राहण्यासाठी राज्यस्तर / विभागस्तर/जिल्हास्तरावरील समित्या / मंडळे / आयोग यावर नियुक्त केलेल्या अशासकीय सदस्यांना रु.८,९००/- व त्याहून अधिक ग्रेड पे असणाऱ्या शासकीय कर्मचाऱ्यांच्या दराने प्रवासभत्ता व दैनिक भत्ता शासन निर्णय दिनांक ३ मार्च, २०१० अन्वये अनुज्ञेय करण्यात आला आहे. त्याच दराने उपरोक्त अशासकीय सदस्यांना प्रत्यक्ष निरीक्षणाच्या कामाकरिता प्रवासभत्ता व दैनिक भत्ता अनुज्ञेय राहिल. सदर बाबीवरील खर्च मंजूर अनुदानातून भागविण्यात येईल.
६. सदर शासन निर्णय वित्त विभागाच्या अनौपचारिक संदर्भ क्रमांक १०८/व्यय-५, दिनांक ७ फेब्रुवारी, २०१४ अन्वये प्राप्त झालेल्या सहमतीनुसार निर्गमित करण्यात येत आहे.