# Page 1
गोंडवाना विद्यापीठ, गडचिरोलीसाठी खाजगी जमीन संपादीत करण्याकरीता येणाऱ्या खर्चास मंजूरी देऊन निधी वितरीत करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: गोंविग-१२१७/प्र.क्र.१६८/विशि-२
मंत्रालय विस्तार भवन, मुंबई -४०० ०३२.
दिनांक : २६ मे, २०२३.
पहा :- १. वित्त विभाग शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ २. कुलसचिव, गोंडवाना विद्यापीठ, गडचिरोली यांचे दि.१७.०४.२०२३ रोजीचे पत्र.
प्रस्तावना : गोंडवाना विद्यापीठ, गडचिरोली विद्यापीठाची स्थापना गडचिरोली आणि चंद्रपूर जिल्ह्यातील आदिवासी व गरीब विद्यार्थ्यांच्या शैक्षणिक विकास व्हावा या उदात्तहेतूने दिनांक २७ सप्टेंबर, २०११ मध्ये करण्यात आली.
गोंडवाना विद्यापीठ, गडचिरोली या विद्यापीठासाठी मौजा, अडपल्ली ता. जि. गडचिरोली येथील ७८.१७ हे. आर खाजगी जमीन भूसंपादन करण्याची कार्यवाही सुरु आहे. या जमिनीपैकी आजतागायत एकुण ५०.६६ हे. आर जमीन खाजगी वाटाघाटीद्वारे भूसंपादन करण्यात आली असून, एकूण खर्च (शुल्क आकारुन) रु.५८,०८,०८,२६०/- करण्यात आला आहे. या सर्व खरेदीकरता शासनाकडून एकूण रु.५६,१९,३५,५०२/ एवढा निधी वितरीत करण्यात आला आहे. आता विद्यापीठाने शासनाकडुन वितरीत केलेला निधी व भूसंपादनसाठी प्रत्यक्ष झालेला खर्च वजा जाता रु.१,८८,७२,७५८/- एवढा निधी वितरीत करण्याची विद्यापीठाने संदर्भ क्र.२ येथील पत्रान्वये विनंती केली आहे. संदर्भ क्र.१ येथील परिपत्रकान्वये बीम्स प्रणालीवर अर्थसंकल्पित निधीच्या १०% निधी वितरीत करण्यात आला आहे. वित्त विभागाने सदरहू कामाकरीता आवश्यक निधी उपलब्ध करून देण्यास मान्यता दिली आहे. त्यास अनुसरून गोंडवाना विद्यापीठ, गडचिरोलीसाठी खाजगी जमीन संपादीत करण्याकरीता फरकाची रक्कम वितरीत करण्याची बाब शासनाच्या विचारीधीन होती.
शासन निर्णय : गोंडवाना विद्यापीठ, गडचिरोली विद्यापीठासाठी मौजा, अडपल्ली ता. जि. गडचिरोली येथील ७८.१७ हे आर खाजगी जमिनीपैकी भूसंपादन केलेली ५०.६६ हे.आर. जमिनीच्या मोबदल्यापोटी द्यावयाची फरकाची रक्कम रु.१,८८,७२,७५८/- (अक्षरी रुपये एक कोटी अठ्ठयाऐंशी लक्ष बहात्तर हजार सातशे अठ्ठावन्न फक्त) खालील अटीस अधीन राहून वितरीत करण्यास शासन मान्यता देण्यात येत आहे :--
१. प्रत्यक्षात तरतूद उपलब्ध झाल्याशिवाय कोणतीही जमीन खरेदी करण्यात येऊ नये.
२. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक ( उच्च शिक्षण ), पुणे यांचेमार्फत तात्काळ शासनास सादर करण्याची दक्षता घ्यावी.
३. भूसंपादनाच्या कार्यवाहीची प्रगती शासनास वेळोवेळी अवगत करावी.
२. सदरहू मंजूर झालेली तरतूद गोंडवाना विद्यापीठ, गडचिरोली यांना तातडीने उपलब्ध करुन देण्याची सर्वस्वी जबाबदारी संचालक ( उच्च शिक्षण), महाराष्ट्र राज्य, पुणे यांची राहील. वरील अनुदानाची सर्व कागदपत्रे व हिशेब महालेखापाल, महाराष्ट्र - १ मुंबई किंवा प्रकरण परत्वे महालेखापाल -२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
३. सदर खर्च "मागणी क्रमांक- डब्ल्यू-२, २२०२- सर्वसाधारण शिक्षण, ०३ - विद्यापीठीय व उच्चशिक्षण, १०२- विद्यापीठांना सहाय्य, पंचवार्षिक योजनांतर्गत योजना (००) (२२) गोंडवाना विद्यापीठाची स्थापना (अनिवार्य)
# Page 2
शासन निर्णय क्रमांकः गोंविग-१२१७/प्र.क्र.१६८/विशि-२
(२२०२ एच ५८१) ३१ सहाय्यक अनुदाने (वेतनेतर)" या लेखाशिर्षाखालील सन २०२३-२०२४ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.