# Page 1
अकृषि विद्यापीठातील रिक्त असलेली शिक्षकीय व शिक्षक समकक्ष पदे भरण्यावरील निर्बंध शिथील करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक:- संकीर्ण-२०१७/प्र.क्र.१६६-अ/१७/विशि-१
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :-०७ ऑगस्ट, २०१९.
वाचा: १. शासन निर्णय वित्त विभाग क्रमांक: पदनि-२०१६/प्र.क्र.३०/२०१६/आ.पु.कक्ष, दि. २५ मे, २०१७ २. शासन निर्णय वित्त विभाग क्रमांक:पदनि-०६१७/प्र.क्र.२०/२०१६/आ.पु.क., दि.९ जून, २०१७ ३. शासन निर्णय वित्त विभाग क्रमांक: पदनि-०६१७/प्र.क्र.२०/२०१६/आपुक, दि. २९ जून, २०१७ प्रस्तावना : संदर्भाधीन क्रमांक (१) येथील वित्त विभाग, शासन निर्णय, दिनांक २५ मे, २०१७ नुसार आकृतिबंध अंतिम मंजूर होईपर्यंत नवीन पदनिर्मिती तसेच पदभरतीवर निर्बंध घालण्यात आले आहेत.
तसेच सुधारित आकृतीबंध निश्चित करण्यासाठी विचारात घ्यावयाच्या बाबींसंदर्भात संदर्भाधीन क्र.३ येथील शासन परिपत्रकान्वये मार्गदर्शक सूचना निर्गमित केलेल्या आहेत. त्यानुसार विभागाच्या नियंत्रणाखाली असलेली अकृषि विद्यापीठातील शिक्षकीय पदांचा आकृतीबंध सुधारित करण्याची कार्यवाही सुरू आहे. सुधारित आकृतीबंध अद्याप निश्चित न झाल्याने व सन २०१७ पासून नवीन पदभरतीवर निर्बंध असल्याने या काळात सेवानिवृत्ती व इतर कारणास्तव होणारी रिक्त पदे भरता आली नाहीत.
विद्यार्थ्यांचे शैक्षणिक हीत विचारात घेऊन, संदर्भाधीन क्र.२ येथील शासन निर्णयान्वये गठीत उपसमितीच्या दि.१६.०७.२०१९ रोजी झालेल्या बैठकीत उपसमितीने विभागाच्या अधिनस्त असलेल्या १५ अकृषि व अभिमत विद्यापीठांसाठी मंजूर पदांच्या ८० टक्के इतक्या मर्यादेत पदभरती करण्यास मान्यता दिलेली आहे. सदरहू उपसमितीने दिलेल्या मंजूरीनुसार विभागाच्या अधिनस्त असलेली राज्यातील अकृषि विद्यापीठे, अभिमत विद्यापीठांमधील रिक्त असलेली शिक्षक व शिक्षक समकक्ष पदे भरण्यास शासन मान्यता देण्याची बाब शासनाच्या विचाराधीन होती.
शासन निर्णय : शासन या शासन निर्णयान्वये विभागाच्या अधिनस्त असलेल्या १५ अकृषि विद्यापीठे, शासन मान्य अभिमत विद्यापीठांसाठी मंजूर असलेल्या एकूण पदांपैकी ८० टक्के इतक्या मर्यादेत पद भरती करण्यास मंजूरी देत आहे. त्याबाबतचा सविस्तर तपशील सोबतच्या जोडपत्र-१ मध्ये दर्शविण्यात आला आहे.
२. वरील पदभरतीची मान्यता पुढील अटींच्या अधीन राहून असेल.
i) अकृषि विद्यापीठांनी रिक्त पदांची पदभरती करताना ज्या शैक्षणिक विभागातील पदे भरण्याची आवश्यकता आहे, त्याच शैक्षणिक विभागातील पदे भरण्यास प्राधान्य द्यावे.
ii) पद भरतीस मान्यता दिलेल्या पदांपैकी जास्तीत जास्त सहायक प्राध्यापकाची पदे भरण्यास प्राध्यान्य द्यावे.
iii) अकृषि विद्यापीठांनी पदभरती करताना विद्यापीठासाठी एकूण मंजूर असलेल्या पदांपैकी ८०% इतक्या मर्यादेत पदे भरली जातील याची दक्षता घ्यावी.
# Page 2
शासन निर्णय क्रमांक: संकीर्ण-२०१७/प्र.क्र.१६६-अ/१७/विशि-१
iv) मान्यता दिलेल्या शिक्षकीय पदांची पदभरती करताना संबंधित शैक्षणिक विभागाचे मूल्यांकन (Accreditation) पुर्नमूल्यांकन (Reaccreditation) होण्याकरीता आवश्यक असलेली मर्यादा विचारात घेऊनच शिक्षकीय पदाचे वाटप करण्यात यावे
पदभरतीची कार्यवाही करताना सदर पदासाठी विद्यापीठ अनुदान आयोग, अखिल भारतीय तंत्र शिक्षण परिषदेने वेळोवेळी विहित केलेली व राज्य शासनाने स्वीकृत केलेली शैक्षणिक अर्हता, पात्रता, अनुभव, राज्य शासनाचे प्रचलित आरक्षण धोरण इ.
बाबी विचारात घेऊन विहित कार्यपध्दतीचा अवलंब करून भरतीप्रक्रियेची कार्यवाही पुढील सहा महिन्यात पूर्ण होईल यादृष्टीने नियोजन करावे.
३. सर्व अकृषि व अभिमत विद्यापीठांनी उक्त नमूद अटीनुसार व सोबतच्या जोडपत्र–१ मध्ये नमूद पदसंख्येच्या मर्यादेत पदभरती करण्यासंदर्भातील सविस्तर प्रस्ताव तयार करून संचालक, उच्च शिक्षण, महाराष्ट्र राज्य, पुणे यांचेमार्फत विभागाच्या मान्यतेसाठी तात्काळ सादर करावेत.
४. मा. अपर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांच्या उपसमितीने दि.१६.०७.२०१९ रोजी झालेल्या बैठकीत दिलेल्या सहमतीने निर्गमित करण्यात येत आहे.
# Page 3