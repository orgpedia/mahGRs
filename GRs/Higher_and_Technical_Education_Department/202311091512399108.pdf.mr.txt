# Page 1
पुण्यश्लोक अहिल्यादेवी होळकर सोलापूर विद्यापीठ, सोलापूर येथील मुख्य प्रशासकीय इमारत व परीक्षा भवन बांधकामास निधी वितरीत करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एसयुएस-२०१८/प्र.क्र.१५५/विशि-२
मंत्रालय विस्तार भवन, मुंबई - ४०० ०३२.
दिनांक : ०९ नाव्हेंबर, २०२३.
संदर्भ :- १) विभागाचा समक्रमांकाचा दि.१०.०३.२०२३ रोजीचा शासन निर्णय.
२) विभागाचा समक्रमांकाचा दि.०९.०६.२०२३ रोजीचा निधी वितरणाचा शासन निर्णय.
३) कुलसचिव, पुण्यश्लोक अहिल्यादेवी होळकर सोलापूर विद्यापीठ, सोलापूर यांचे पत्र क्र.
पुअहोसोविसो/अभियांत्रिकी विभाग/२०२३/७३७३ दि.१२.१०.२०२३.
प्रस्तावना : पुण्यश्लोक अहिल्यादेवी होळकर विद्यापीठ परिसरात मुख्य प्रशासकीय इमारत व परीक्षा भवन बांधकामास संदर्भ क्र.१ येथील शासन निर्णयान्वये रु. ५४, १९,२५,४५३/- इतक्या किंमतीच्या अंदाजपत्रकास प्रशासकीय मान्यता देण्यात आली आहे. सदर कामास संदर्भ क्र. २ येथील शासन निर्णयान्वये रु.११००.०० लक्ष एवढा निधी वितरीत केला आहे. आता उर्वरित बांधकाम पुर्ण करण्यासाठी निधी वितरीत करण्याची संदर्भ क्र.३ येथील पत्रान्वये विद्यापीठाने विनंती केली आहे. सदर विनंतीस अनुसरुन या कामाकरीता निधी उपलब्ध करून देण्याची वित्त विभागास विनंती करण्यात आली होती.
वित्त विभागाने निधी उपलब्ध करुन देण्यास सहमती दर्शविली आहे. तद्नुषंगाने या कामास निधी वितरीत करण्याची बाब शासनाच्या विचाराधीन होती.
शासन निर्णय :
पुण्यश्लोक अहिल्यादेवी होळकर सोलापूर विद्यापीठ, सोलापूर येथील मुख्य प्रशासकीय इमारत व परीक्षा भवन बांधकामासाठी रु.११,००,००,०००/- (अक्षरी रुपये अकरा कोटी फक्त) एवढा निधी खालील अटींच्या अधीन राहून मंजूर करण्यात येत आहे.
१. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक ( उच्च शिक्षण), पुणे यांचेमार्फत तात्काळ शासनास सादर करण्याची दक्षता घ्यावी.
२. बांधकामाची प्रगती शासनास वेळोवेळी अवगत करावी.
३. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
# Page 2
शासन निर्णय क्रमांकः एसयुएस-२०१८/प्र.क्र.१५५/विशि-२
४. वरील अनुदानाची सर्व कागदपत्रे व हिशेब महालेखापाल, महाराष्ट्र-१ मुंबई किंवा प्रकरण परत्वे महालेखापाल -२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
२. सदरहू मंजूर झालेली तरतूद पुण्यश्लोक अहिल्यादेवी होळकर सोलापूर विद्यापीठ, सोलापूर यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
३. सदरहू कामासाठीचा येणारा खर्च "मागणी क्रमांक - डब्ल्यु - २, प्रधानशिर्ष - २२०२ - सर्वसाधारण शिक्षण, ०३- विद्यापीठीय व उच्च शिक्षण, १०२- विद्यापीठांना सहाय्य, - (००) (१७) सोलापूर येथील नवीन विद्यापीठाचा विकास (अनिवार्य ) (२२०२३५२१), ३१ सहाय्यक अनुदाने" या लेखाशिर्षाखालील सन २०२३-२०२४ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
# Page 3