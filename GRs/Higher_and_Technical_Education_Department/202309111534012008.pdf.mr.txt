# Page 1
उच्च व तंत्र शिक्षण विभागाच्या अधिनस्त असलेली सर्व अकृषी विद्यापीठे, संलग्नित महाविद्यालये तसेच स्वायत्त संस्थाचे लेखापरिक्षण करण्याकरीता लेखापरीक्षकांचे पॅनेल नेमण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: लेखाप/२०२३/प्र.क्र.३४/ विशि-२
मंत्रालय विस्तार भवन, मुंबई -४०० ०३२.
दिनांक :- ११ सप्टेंबर, २०२३.
वाचा :- १) संचालक, उच्च शिक्षण (महाराष्ट्र राज्य), पुणे यांचे दि.१८.०८.२०२३ रोजीचे पत्र.
२) महाराष्ट्र सार्वजनिक विद्यापीठ अधिनियम, २०१६.
प्रस्तावना :- महाराष्ट्र सार्वजनिक विद्यापीठ अधिनियम २०१६ कलम ८(८) मध्ये पुढीलप्रमाणे तरतूद आहे : राज्य शासनास, त्यास योग्य वाटेल अशा ठराविक कालांतराने विद्यापीठ, महाविद्यालय, प्रशाळा किंवा परिसंस्था यांची नियमितपणे चाचणी लेखापरिक्षा किंवा संपूर्ण लेखापरिक्षा करता येईल" सबब, उच्च व तंत्र शिक्षण विभागाच्या अधिनस्त असलेली सर्व अकृषी विद्यापीठे, संलग्नित महाविद्यालये तसेच सर्व स्वायत्त संस्थाचे लेखापरीक्षण करण्याकरीता लेखापरीक्षकांचे पॅनेल नेमण्यासाठी, पात्र पॅनेलची शिफारस शासनास सादर करण्याकरीता संचालक, उच्च शिक्षण, महाराष्ट्र राज्य, पुणे यांना कळविण्यात आले होते. त्यासअनुसरुन संचालक, उच्च शिक्षण, महाराष्ट्र राज्य, पुणे यांच्यामार्फत निकष, अटी व व शर्ती निश्चित करुन ई-निविदेद्वारे प्रस्ताव मागविण्यात आले होते. सदर प्रस्तावाची छाननी समितीद्वारे छाननी करुन सनदी लेखापालांचे पॅनेल तयार करण्यासाठी प्रस्ताव संदर्भ क्र.१ येथील पत्रान्वये शासनास सादर केला आहे. त्यानुसार उच्च व तंत्र शिक्षण विभागाच्या अधिनस्त असलेली सर्व अकृषी विद्यापीठे, संलग्नित महाविद्यालये तसेच स्वायत्त संस्थाचे लेखापरीक्षण करण्याकरीता लेखापरीक्षकांचे पॅनेल नेमण्याची बाब शासनाच्या विचाराधीन होती.
शासन निर्णय :- महाराष्ट्र विद्यापीठ अधिनियम २०१६ कलम ८(८) मधील तरतूदीस अनुसरुन उच्च व तंत्र शिक्षण विभागाच्या अधिनस्त असलेली सर्व अकृषी विद्यापीठे, संलग्नित महाविद्यालये तसेच स्वायत्त संस्थाचे लेखापरिक्षण करण्याकरीता खालील लेखापरीक्षकांच्या पॅनेलला मान्यता देण्यात येत आहे.
--------------------------------------------------------------------------------------------------------------------------------------
| अ.क्र. | पॅनेलचे नावे | पत्ता |
| १. | मे.एस.के.पटोडिया | सुनिल पटोडिया टॉवर, श्री शकंभरी कॉर्पोरेट पार्क, जे.बी. नगर, अंधेरी पूर्व, मुंबई ४०००९९. संपर्क क्र.०२२/६७०७९४४४ |
|  | मे. बोरकर व मुजुमदार | २१/१६८, आनंद नगर ओम सीएचएस, आनंद नगर नेहरु रोड, वाकोला, सांताक्रूझ पूर्व, मुंबई ४०००५५. संपर्क क्र.९८२१०४१८१० |
| ३. | मे.टिबरवाल चंद | १००१, सुमेर प्लाझा, मरोळ मरोशी रोड, अंधेरी पूर्व, मुंबई ४०००५९. संपर्क क्र.७२०८८२५१२५ |
--------------------------------------------------------------------------------------------------------------------------------------
# Page 2
शासन निर्णय क्रमांकः लेखाप/२०२३/प्र.क्र.३४/विशि-२
२. महाराष्ट्र सार्वजनिक विद्यापीठ अधिनियम, २०१६ कलम ८ (८) मधील तरतूदीनुसार उच्च व तंत्र शिक्षण विभागाच्या अधिनस्त असलेली सर्व अकृषी विद्यापीठे, संलग्नित महाविद्यालये तसेच स्वायत्त संस्थाचे लेखापरीक्षण करण्याचे राज्य शासनाकडून आदेश देण्यात येतील, त्यावेळी त्यांनी उक्त ०३ फर्मसोबत शुल्कासंदर्भात वाटाघाटी करुन ठरविण्यात आलेले शुल्क अदा करावेत व लेखापरिक्षणासंदर्भात उचित कार्यवाही करावी.