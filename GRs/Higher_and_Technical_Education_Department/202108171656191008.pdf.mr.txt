# Page 1
शासकीय तंत्रनिकेतन, कोल्हापूर या संस्थेमध्ये कम्युनिटी कॉलेज अंतर्गत डिप्लोमा इन व्होकेशनल-ज्वेलरी डिझाईन हा अभ्यासक्रम शैक्षणिक वर्ष २०२१-२२ पासुन सुरु करण्यास शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. मान्यता-२०१९/(प्र.क्र.७१/१९)/तांशि-५
मंत्रालय विस्तार भवन, मुंबई-४०० ०३२.
दिनांक : १७ ऑगस्ट, २०२१.
वाचा :- १) अखिल भारतीय तंत्रशिक्षण परिषद, नवी दिल्ली यांचे क्रमांक.F.No.३-२४/DD Admn./CC/५०, दिनांक १७ जानेवारी, २०१८.
२) अखिल भारतीय तंत्रशिक्षण परिषद, नवी दिल्ली यांचे क्रमांक.F.No.३-२४/DD Admn./CC/५०, दिनांक १ मार्च, २०१८.
३) अखिल भारतीय तंत्रशिक्षण परिषद, नवी दिल्ली यांचे क्रमांक. F.No.३-२४/DD Admn./CC/५०, दिनांक १० ऑगस्ट, २०२१.
४) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक:
१०/एनजीपी/ज्वेलरी डिझाइन/२०१९/१५८, दि.८/०२/१९.
५) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक:
१०/एनजीपी/ज्वेलरी डिझाइन/२०१९/४८६, दि.१०/०५/१९.
६) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक:
१०/एनजीपी/ज्वेलरी कोर्स/२०२०/४१०, दि.०९/०७/२०२०.
प्रस्तावना :
अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन शैक्षणिक वर्ष २०१९-२० पासुन शासकीय तंत्रनिकेतन, कोल्हापूर या संस्थेमध्ये कम्युनिटी कॉलेज अंतर्गत डिप्लोमा इन व्होकेशनल-ज्वेलरी डिझाईन हा ३ वर्षाचा पदविका अभ्यासक्रम सुरु करणेबाबतचा प्रस्ताव संचालक, तंत्रशिक्षण यांनी त्यांचे उपरोक्त पत्रान्वये शासनास सादर केला आहे. सदर पत्रास अनुसरुन शासकीय तंत्रनिकेतन, कोल्हापूर या संस्थेमध्ये कम्युनिटी कॉलेज अंतर्गत डिप्लोमा इन व्होकेशनल- ज्वेलरी डिझाईन हा ३ वर्षाचा पदविका अभ्यासक्रम सुरु करण्यास शासन मान्यता देण्याची बाब शासनाच्या विचाराधीन होती.
शासन निर्णय :
अखिल भारतीय तंत्रशिक्षण परिषद, नवी दिल्ली यांनी त्यांचे उपरोक्त संदर्भाधिन क्रमांक १, २ व ३ येथील पत्रान्वये दिलेल्या मान्यतेस अनुसरुन शासकीय तंत्रनिकेतन, कोल्हापूर येथे कम्युनिटी कॉलेज अंतर्गत डिप्लोमा इन व्होकेशनल ज्वेलरी डिझाईन (NSQF Level ३ to Level ५) हा तीन वर्षाचा पदविका अभ्यासक्रम ३० प्रवेशक्षमतेसह शैक्षणिक वर्ष २०२१-२२ पासून राबविण्यास खालील अटी व शर्तीच्या अधिन राहून मान्यता देण्यात येत आहे.
# Page 2
शासन निर्णय क्रमांकः मान्यता-२०१९/(प्र.क्र.७१/१९)/तांशि-५
१. सदर मंजूरी कायम विना अनुदानित तत्वावर राहील.
२. प्रस्तुत बाबतीत अखिल भारतीय तंत्र शिक्षण परिषद यांनी वेळोवेळी विहित केलेल्या अटीं व
महाराष्ट्र राज्य तंत्रशिक्षण मंडळ, मुंबई यांनी डिप्लोमा इन व्होकेशनल हा पदविका अभ्यासक्रम
सुरु करण्यासाठी वेळोवेळी विहित केलेल्या मार्गदर्शक सूचनांनुसार सर्व बाबींची पूर्तता करणे
संबंधित संस्थेस बंधनकारक राहील.
३. शासनाने विहित केलेल्या व अखिल भारतीय तंत्र शिक्षण परिषद, नवी दिल्ली यांनी विहित
केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित
कागदपत्रांची आणि औपचारिक बाबींची पूर्तता संचालक, तंत्र शिक्षण संचालनालय, महाराष्ट्र
राज्य, मुंबई यांच्या संमतीने समाधानकारकरित्या करण्यात येईल.
४. सदर अभ्यासक्रमाच्या संलग्नीकरणासाठी संबंधित संस्थेने महाराष्ट्र राज्य तंत्रशिक्षण मंडळ,
मुंबई यांची मान्यता/संलग्नीकरण घेणे आवश्यक राहील.
५. संबंधित संस्थेने संचालक, तंत्र शिक्षण यांचेकडे आवश्यक ती संचित ठेव संयुक्त खात्यात भरुन
इतर कायदेशीर बाबींची पूर्तता करावी.
६. सदर अभ्यासक्रमाचे प्रवेश हे अखिल भारतीय तंत्र शिक्षण परिषद, नवी दिल्ली यांनी त्यांच्या
अप्रॅव्हल प्रोसेस हॅण्डबुक मध्ये वेळोवेळी नमूद केल्याप्रमाणे करावेत. तसेच प्रवेशासंबंधीची
प्रक्रिया, नियम व नियमन या बाबी संलग्नित महाराष्ट्र राज्य तंत्रशिक्षण मंडळ, मुंबई यांनी विहीत
कराव्यात.
७. संस्थेने सदर अभ्यासक्रम चालविण्यासाठी आवश्यक ते शिक्षक/ शिक्षकेतर कर्मचारी तसेच
तांत्रिक कर्मचारी यांची नियुक्त करणे आवश्यक आहे.
८. याशिवाय संचालक, तंत्र शिक्षण, महाराष्ट्र राज्य, मुंबई यांनी घालून दिलेल्या अन्य अटी व शर्ती
लागू राहतील.
९. संबंधित संस्थांनी संचालक, तंत्र शिक्षण, महाराष्ट्र राज्य यांच्याकडे नवीन अभ्यासक्रम सुरू
करण्यासाठी निर्धारीत केलेली प्रोसेसिंग फी अदा करणे अनिवार्य आहे. संचालकांनी अंतिम
मान्यता देण्यापूर्वी संस्थांकडून प्रोसेसिंग फी वसूल करावी.
पृष्ठ ३ पैकी २
# Page 3
शासन निर्णय क्रमांकः मान्यता-२०१९/(प्र.क्र.७१/१९)/तांशि-५
१०. कम्युनिटी कॉलेज अंतर्गत ज्वेलरी डिझाईन व्होकेशनल (Level 3 to Level ५) या
अभ्यासक्रमांसाठी महाराष्ट्र राज्य तंत्रशिक्षण मंडळ, मुंबई यांचेमार्फत शुल्क निश्चित करुन घेणे
संस्थेवर बंधनकारक राहील.