# Page 1
सर्व अकृषी /अभिमत / स्वयंअर्थसहाय्यित विद्यापीठे/ सर्व महाविद्यालयांमध्ये दिनांक १४ ऑगस्ट हा दिवस “विभाजन विभिषिका स्मृतीदिन” म्हणून स्मरण करणेबाबत...
महाराष्ट्र शासन
उच्च व तंत्र शिक्षण विभाग
शासन परिपत्रक, क्रमांक:संकीर्ण-२०२२/प्र.क्र.९९/आस्था-२
मादाम कामा रोड, हुतात्मा राजगुरू चौक,
मंत्रालय विस्तार भवन, मुंबई -४०० ०३२
दिनांक: ११ ऑगस्ट, २०२२
प्रस्तावना:
देशाची फाळणी झाल्यामुळे या फाळणीच्यावेळी ज्या नागरिकांना आपले प्राण गमवावे लागले, तसेच ज्यांना आपल्या मूळ गांव/स्थानापासून विस्थापित व्हावे लागले अशा लोकांना श्रध्दांजली व अभिवादन करण्यासाठी राज्यात दरवर्षी “विभाजन विभिषिका स्मृतीदिन” म्हणून स्मरण करण्याचे शासनाने ठरविले आहे. त्यानुषंगाने उच्च व तंत्र शिक्षण विभागाच्या अखत्यारितील सर्व विद्यापीठे/महाविद्यालयांसाठी पुढील सूचना देण्यात येत आहेत.
शासन परिपत्रक: विभाजन विभिषिका स्मृतीदिनामुळे, फाळणी दरम्यान नागरिकांना भोगावे लागलेले दु:ख आणि वेदनांची वर्तमान व भावी पिढ्यांना कायम आठवण राहील, यासाठी दिनांक १४ ऑगस्ट रोजी या नागरिकांप्रती संवेदना व्यक्त करण्यासाठी श्रध्दांजली व अभिवादन करण्यासाठी उचित प्रकारच्या कार्यक्रमांचे (उदा. विद्यापीठ व महाविद्यालयात वक्त्यांचे भाषण, परिसंवाद, अभिवादन सभा, इत्यादी) नियोजन करावे, जेणेकरुन त्यागाची परंपरा कायम लक्षात राहील.