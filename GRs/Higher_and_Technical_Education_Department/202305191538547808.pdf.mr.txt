# Page 1
भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालयाकरिता नवीन इमारतीचे बांधकाम करण्याच्या अनुषंगाने कल्पना स्पर्धा (Ideas Design Competition) राबविण्यासाठी समिती गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एडीआर २०२३/प्र.क्र.५१/तांशि-६
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक :- १९ मे, २०२३.
वाचा :- १) शासन निर्णय क्रमांक ओडीआर-२०२२/प्र.क्र.२५/तांशि-६, दिनांक १६ मार्च, २०२२ २) जिल्हाधिकारी, मुंबई उपनगर यांचे पत्र क्र ३अ/कावि५१८/२०२३, दि. ३१ मार्च, २०२३ ३) कला संचालनालयाचे पत्र क्र. डिओओ-२०२३/दोन/१२२३,,दि.२४ एप्रिल, २०२३.
४) अधीक्षक अभियंता, मुंबई (सा.बा.) मंडळ, मुंबई यांचे पत्र क्र. अअ / मुमं / प्रशा-२ / २७७६, दि.४ मे, २०२३.
प्रस्तावना : भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालय स्थापन करण्यास तसेच सदर महाविद्यालयासाठी ग्रंथालय संचालनालयाची कालीना संकूल येथील जागा निश्चित करण्यास संदर्भ क्र १ येथील दिनांक १६ मार्च, २०२२च्या शासन निर्णयान्वये मान्यता देण्यात आली आहे. त्यास अनुसरून जिल्हाधिकारी, मुंबई उपनगर यांनी संदर्भ क्र २ येथील दिनांक ३१ मार्च, २०२३च्या आदेशान्वये कलीना संकुल येथील ७००० चौ.मी. इतकी खुली जमीन "भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालय स्थापन करण्याकरिता कला संचालक, कला संचालनालय, महाराष्ट्र राज्य, मुंबई यांना हस्तांतरित केली आहे. भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालय यासाठी शासनाने दिलेल्या ७००० चौ. मी. जमिनीवर सुसज्ज अशी नवीन इमारत उभी करण्याचे नियोजित आहे. याकरिता देशातील नामांकित वास्तुविशारदांची/ वास्तुशास्त्र संस्थांची कल्पना स्पर्धा (Ideas Design Competition) सार्वजनिक बांधकाम विभागाकडून राबविण्यात येणार आहे. सदर कल्पना स्पर्धा(Ideas Design Competition) मध्ये सादर करण्यात येणाऱ्या डिझाईन मधून एक डिझाईन अंतिम करण्यासाठी समिती गठित करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात आला आहे.
शासन निर्णय : भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि भारतरत्न लता दीनानाथ मंगेशकर संग्रहालय यासाठी कलीना संकुल, (कोलेकल्याण) सांताक्रुझ, ता.अंधेरी, जि.मुंबई उपनगर येथील न.भू.क्र.४०९४/१, क्षेत्र १६१८८ चौ.मी. जमिनीपैकी ७०००
# Page 2
शासन निर्णय क्रमांक: एडीआर २०२३/प्र.क्र.५१/तांशि-६
चौ.मी.जमिनीवर सुसज्ज नवीन इमारत उभी करण्यात येणार आहे. या इमारतीची संभाव्य रचना निश्चित करण्यासाठी देशातील नामांकित वास्तुविशारदांची / वास्तुशास्त्र संस्थांची कल्पना स्पर्धा (Ideas Design Competition) सार्वजनिक बांधकाम विभागाकडून आयोजित करण्यात यावी. या कल्पना स्पर्धेमध्ये सादर करण्यात येणाऱ्या डिझाईन्स मधून एक डिझाईन अंतिम करण्यासाठी खालील प्रमाणे निवड समिती गठित करण्यास या शासन निर्णयाद्वारे मान्यता देण्यात येत आहे.
-------------------------------------------------------------------------------
| अ.क्र.  |  | समितीतील अधिकारी /अशासकीय सदस्य | समितीमधील पदनाम |
| १ | मुख्य अभियंता, सार्वजनिक बांधकाम प्रादेशिक विभाग, मर्झबान पथ, मुंबई | अध्यक्ष |
| २ | मुख्य वास्तुशास्त्रज्ञ, सार्वजनिक बांधकाम विभाग, मर्झबान पथ, मुंबई | सदस्य |
| ३ | अधिक्षक अभियंता, मुंबई (सा.बां.) मंडळ, बांधकाम भवन, मर्झबान पथ, मुंबई | सदस्य |
| ४ | श्रीमती उषा मंगेशकर, प्रभुकुंज, पेडर रोड, मुंबई | सदस्य |
| ५ | संचालक, कला संचालनालय, महाराष्ट्र राज्य, मुंबई | सदस्य |
| ६ | प्राचार्य, सर ज.जी.वास्तुशास्त्र महाविद्यालय, मुंबई | सदस्य |
| ७ | कार्यकारी अभियंता, इमारती बांधकाम विभाग, मुलुंड (प.), मुंबई | सदस्य सचिव |
-------------------------------------------------------------------------------
०२. भारतरत्न लता दीनानाथ मंगेशकर आंतरराष्ट्रीय संगीत महाविद्यालय आणि संग्रहालय याकरिता नवीन इमारत बांधण्याच्या अनुषंगाने वरील निवड समितीपुढे कल्पना स्पर्धा आयोजित करण्यात यावी. कल्पना स्पर्धेसाठी सार्वजनिक बांधकाम विभागाकडून Expression of Interest (EOI) ची कार्यवाही करण्यात यावी. तसेच, सदर कल्पना स्पर्धेचे आयोजन सार्वजनिक बांधकाम विभागाने तातडीने करावे.
०३. सदर निवड समितीपुढे वास्तुविशारद / वास्तुशास्त्र संस्था यांचेकडून कल्पना स्पर्धेसाठी डिझाईन (Ideas Design Competition) सादर करण्यात यावे. सदर डिझाईन मधून पहिला, दुसरा व तिसरा असे क्रमांक निवडण्यात यावा. तसेच पहिल्या क्रमांकास रु.२,००,०००/ दुसऱ्या क्रमांकास रु.१,५०,०००/- व तिसऱ्या क्रमांकास रु. १,००,०००/- असे बक्षीस देण्यात यावे. सदर बक्षीसाची रक्कम सार्वजनिक बांधकाम विभागाकडून देण्यास मान्यता देण्यात येत आहे.
०४. सदर निवड समितीमधील अशासकीय सदस्यांना रू ५०००/- बैठक भत्ता व रू २०००/ प्रवास भत्ता देण्यास तसेच सदरचा खर्च शासन निर्णय क्र. पीएलए-२०१५/(प्र. क्र. १६८/२०१५ ) /तांशि-३, दिनांक १ जानेवारी, २०१८ सहपत्र-१ मधील “ड” येथील बाब क्र. ८ मधील “या व्यतिरिक्त खर्चाच्या प्रकरणी प्रशासकीय विभाग मान्यतेने करावयाचा खर्च “ अन्वये संचालक, कला संचालनालय यांच्या स्वीय प्रपंजी खात्यामधून करण्यास शासन मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांक: एडीआर २०२३/प्र.क्र.५१/तांशि-६