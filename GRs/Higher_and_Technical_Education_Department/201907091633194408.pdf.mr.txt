# Page 1
कला संचालनालयाच्या अधिपत्याखालील शासकीय कला महाविद्यालयातील अधिव्याख्याता (गट-अ) या संवर्गातील सन २०१९ मधील बदल्यांबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक: बदली २०१९/प्र.क्र.६०/तांशि-६
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : ९ जुलै, २०१९.
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) (दोन) व ४ (५) मध्ये विहित केलेल्या तरतूदीनुसार कला संचालनालयाच्या आस्थापनेवरील खाली नमूद केलेल्या अधिव्याख्यात्यांची (गट-अ ) विनंती कारणास्तव मुदतपूर्व बदली करण्यात येत आहे.
अधिव्याख्याता (गट-अ),
------------------------------------------------------------------------------------------------------------------------------------------------
| अ.क्र. | नांव व पदनाम | सध्या कार्यरत संस्थेचे नाव व ठिकाण | प्रस्तावित बदलीच्या संस्थेचे नाव व ठिकाण | बदलीचा प्रकार प्रशासकीय/ विनंती | समितीची शिफारस |
| १. | श्रीमती गायत्री मोरे | शासकीय कला व अभिकल्प महाविद्यालय, औरंगाबाद | सर ज.जी कला महाविद्यालय, मुंबई | विनंती बदली | शिफारस आहे |
------------------------------------------------------------------------------------------------------------------------------------------------
०२. महाराष्ट्र शासकीय कर्मचाऱ्याच्या बदल्यांचे विनियमन आणि शासकीय कर्तव्ये पारपाडताना होणाऱ्या विलंबास प्रतिबंध अधिनियम, २००५ मधील तरतुदीनुसार बदली करण्यास सक्षम असलेल्या प्राधिकाऱ्याच्या मंजूरीने सदर बदली करण्यात येत आहे.
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरिता खालील सूचनांचे काटेकोरपणे पालन करावे.
(१) हे आदेश तात्काळ अंमलात येतील.
(२) बदलीबाबतचे आदेश प्राप्त झाल्यानंतर संबंधित अधिव्याख्यात्यांनी सध्या कार्यरत असलेल्या महाविद्यालयातून तात्काळ त्यांची बदलीनंतरची पदस्थापना केलेल्या महाविद्यालयात रुजू व्हावे. तसेच संबंधित महाविद्यालय प्रमुखांनी पर्यायी अधिव्याख्याता हजर होण्याची वाट न पाहता बदली झालेल्या अधिव्याख्यात्यांना तात्काळ कार्यमुक्त करावे.
# Page 2
शासन आदेश क्रमांकः बदली २०१९/प्र.क्र.६०/तांशि-६
( ३ ) बदली झालेले अधिव्याख्याता त्यांच्या संबंधीत महाविद्यालयाकडून कार्यमुक्त होऊन रुजू होण्यासाठी आल्यानंतर त्यांना विनाविलंब रुजू करुन घ्यावे. एखाद्या अधिव्याख्यात्याला रुजू करुन न घेतल्यामुळे सक्तीचा प्रतिक्षाकाळ ठरुन काम न करता वेतन व भत्ते देण्याचा प्रसंग उद्भवल्यास संबंधित महाविद्यालयाच्या अधिष्ठात्यांना जबाबदार धरण्यात येईल.
(४) पदस्थापनेत बदल करण्यासंबंधीच्या कोणत्याही विनंतीची दखल घेण्यात येणार नाही.
बदलीच्या आदेशात बदल करुन घेण्यासाठी कोणत्याही अधिव्याख्यात्यांनी प्रत्यक्ष वा अप्रत्यक्षपणे दबाव आणण्याचा प्रयत्न केल्यास असे अधिव्याख्याता शिस्तभंग विषयक कारवाई करण्यास पात्र ठरतील.
(५) बदली झालेल्या अधिव्याख्यात्यांची कोणतीही रजा प्रशासकीय विभागाच्या पूर्वमान्यतेशिवाय मंजूर करण्यात येऊ नये.
(६) बदली झालेल्या अधिव्याख्यात्यांना तात्काळ कार्यमुक्त करण्याची जबाबदारी वैयक्तिकरित्या संबंधित अधिष्ठात्यांची राहील. याबाबतचा पाठपुरावा संचालक, कला संचालनालय यांनी करावा. तसेच याबाबतचा कार्यपालन अहवाल या आदेशाच्या
दिनांकापासून १ महिन्यात संचालक, कला संचालनालय, यांनी न चुकता या विभागास कळवावा.