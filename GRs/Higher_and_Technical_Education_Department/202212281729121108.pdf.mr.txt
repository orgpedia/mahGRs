# Page 1
सर ज. जी. कला महाविद्यालय, सर ज.
जी. उपयोजित कला महाविद्यालय आणि सर ज. जी. वास्तुशास्त्र महाविद्यालय या तीन महाविद्यालयांचे मिळून राज्यस्तरीय विद्यापीठ स्थापन करण्यासंदर्भात अहवाल सादर करण्यासाठी गठीत करण्यात आलेली अभ्यास समिती रद्द करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एडीआर-२०२१/प्र.क्र.६८/तांशि-६
मंत्रालय विस्तार भवन, मादाम कामा मार्ग,
हुतात्मा राजगुरु चौक,
मंत्रालय, मुंबई ४०० ०३२,
दिनांक : २६.१२.२०२२
वाचा : १ ) उच्च व तंत्र शिक्षण विभागाचा शासन निर्णय क्र. एडीआर-२०२१/प्र.क्र.६८/तांशि-६, दिनांक २१ मार्च, २०२२ २) उच्च व तंत्र शिक्षण विभागाचा शासन निर्णय क्र. एडीआर-२०२१/प्र.क्र.७७/तांशि-६, दिनांक १९ सप्टेंबर, २०२२ प्रस्तावना : सर ज. जी. कला महाविद्यालय, सर ज. जी. उपयोजित कला महाविद्यालय आणि सर ज.जी. वास्तुशास्त्र महाविद्यालय या तीन महाविद्यालयांचे मिळून राज्यस्तरीय विद्यापीठ स्थापन करण्यासंदर्भात अहवाल सादर करण्यासाठी दिनांक २१ मार्च, २०२२ च्या शासन निर्णयान्वये अभ्यास समिती स्थापन करण्यात आली होती. दरम्यान, सर ज. जी. कला महाविद्यालय, सर ज.
जी. उपयोजित कला महाविद्यालय आणि सर ज.जी. वास्तुशास्त्र महाविद्यालय या तीन महाविद्यालयांचे मिळून डि-नोव्हो प्रकारांतर्गत अभिमत विद्यापीठ स्थापन करण्यासाठी केंद्रीय उच्च शिक्षण विभाग, भारत सरकार यांनी दि. २७.१०.२०२१ रोजी राज्य शासनास इरादा पत्र दिले. त्यास अनुसरुन, सर ज. जी. कला महाविद्यालय, सर ज. जी. उपयोजित कला महाविद्यालय आणि सर ज. जी. वास्तुशास्त्र महाविद्यालय या तीन महाविद्यालयांचे मिळून राज्यस्तरीय विद्यापीठाऐवजी डि नोव्हो प्रकारांतर्गत अभिमत विद्यापीठ स्थापन करण्याच्या प्रस्तावास शासन स्तरावर मान्यता प्राप्त झाली. तद्नंतर,दि.१३.०७.२०२२ च्या शासन पत्रान्वये डि-नोव्हो प्रकारांतर्गत अभिमत विद्यापीठ स्थापन करण्यासाठी सल्लागाराची नियुक्ती करण्यात आली असून दि.१९.०९.२०२२ च्या शासन निर्णयान्वये श्री. निपूण विनायक, भा.प्र.से. यांच्या अध्यक्षतेखाली टास्क फोर्स समिती गठीत करण्यात आली आहे. सबब, दि. २१ मार्च, २०२२ च्या शासन निर्णयान्वये गठीत करण्यात आलेली अभ्यास समिती रद्द करण्याची बाब शासनाच्या विचाराधीन होती. त्यानुषंगाने, पुढीलप्रमाणे निर्णय घेण्यात आला आहे.
# Page 2
शासन निर्णय क्रमांकः एडीआर-२०२१/प्र.क्र.६८/तांशि-६
शासन निर्णय :
सर ज. जी. कला महाविद्यालय, सर ज. जी. उपयोजित कला महाविद्यालय आणि सर ज.जी. वास्तुशास्त्र महाविद्यालय या तीन महाविद्यालयांचे मिळून राज्यस्तरीय विद्यापीठ स्थापन करण्यासंदर्भात अहवाल सादर करण्यासाठी दिनांक २१ मार्च, २०२२ च्या शासन निर्णयान्वये गठीत करण्यात आलेली अभ्यास समिती रद्द करण्यात येत आहे.