# Page 1
कला संचालनालयाच्या अधिपत्याखाली
शासकीय कला संस्थांसाठी संगणक व
अनुषांगिक साहित्य खरेदी करण्यास
प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. HTED-१५०२७/३/२०२६-MHT-(TE-६)
मादाम कामा मार्ग, हुतात्मा राजगुरू चौक,
मंत्रालय, विस्तार इमारत,मुंबई-४०००३२.
दिनांक:- १२ फेब्रुवारी, २०२६.
संदर्भ :-१) उद्योग, उर्जा व कामगार विभाग , शासन निर्णय, क्र. भांखस-२०१४/प्र क्र ८२/भाग
III/उद्योग-४, दिनांक १ डिसेंबर, २०१६.
२) सामान्य प्रशासन (माहिती तंत्रज्ञान) विभाग, शासन निर्णय, मातंस-१७१६/प्र क्र २८६/३९,
दिनांक ९ ऑगस्ट,२०१६.
३) उच्च व तंत्र शिक्षण विभाग, शासन निर्णय, क्र. समिती २०१९/ प्र. क्र. ५८/तांशि-६, दिनांक
१६ जुलै, २०१९.
४) वित्त विभाग, शासन परिपत्रक क्र. अर्थसं-२०२५/प्र.क्र. ४४/अर्थ-३, दिनांक ७ एप्रिल, २०२५
व दिनांक २९ जानेवारी, २०२६.
५) संचालक, कला संचालनालय, महाराष्ट्र राज्य, मुंबई यांचे पत्र क्र. डिओए/२०२५-
२६/चार/५४, दिनांक १२ जानेवारी, २०२६.
प्रस्तावना : कला संचालनालयाच्या अधिपत्याखाली शासकीय कला व अभिकल्प महाविद्यालय,
छत्रपती संभाजीनगर व शासकीय कला व अभिकल्प महाविद्यालय, नागपूर या शासकीय कला संस्था
कार्यरत आहेत. सदर कला संस्थांमध्ये रेखा व रंगकला, उपयोजित कला, अंतर्गत गृहसजावट, व
तत्सम पदविका व पदवी तसेच पदव्युत्तर पदवी अभ्यासक्रम सुरु आहेत. तेथील विद्यार्थ्यांच्या शैक्षणिक
हितास्तव तसेच शासकीय कला संस्थांच्या बळकटीकरणासाठी व शैक्षणिक विकासासाठी आवश्यक
संगणक व अनुषांगिक साहित्य खरेदी करण्याकरिता संदर्भ ५ अन्वये प्राप्त झालेला प्रस्ताव शासनाच्या
विचाराधीन होता.
शासन निर्णय : कला संचालनालयाच्या अधिपत्याखाली शासकीय कला व अभिकल्प महाविद्यालय,
छत्रपती संभाजीनगर व शासकीय कला व अभिकल्प महाविद्यालय, नागपूर या शासकीय कला
# Page 2
शासन निर्णय क्रमांकः HTED-१५०२७/३/२०२६-MHT-(TE-६),
संस्थाना आवश्यक संगणक व अनुषांगिक साहित्य खरेदीच्या रु.५१.२१ लक्ष रकमेच्या प्रस्तावीत
खरेदीला खालील अटी व शतींवर मान्यता प्रदान करण्यात येत आहे.
२. अटी व शर्ती : १) १) सदर खरेदी करताना शासन निर्णय उद्योग, उर्जा व कामगार
विभाग क्र. भांखस-२०१४/प्र क्र ८२/भाग-III/उद्योग-४, दिनांक १ डिसेंबर, २०१६ यामधील
शासकीय विभागांनी करावयाच्या कार्यालयीन खरेदी कार्यपध्दतीच्या नियम पुस्तिकेमध्ये
विहित करण्यात आलेली कार्यपध्दती तसेच, खरेदी संदर्भात शासनाने वेळोवेळी विहित
केलेली कार्यपध्दती व नियमांचे आणि इतर सर्वसाधारण निदेशांचे काटेकोर अनुपालन करावे.
२) माहिती तंत्रज्ञान विभागाच्या पत्र क्र. मांतंस२०२५/तां.मा./से-३/७५ दिनांक १९ डिसेंबर,
२०२५ अन्वये निश्चित करण्यात आलेल्या तांत्रिक विनिदेशांचे पालन होईल याची दक्षता
घेऊनच खरेदीची कार्यवाही करण्यात यावी.
३) वित्तीय अधिकार नियम, १९७८ भाग-पहिला, उपविभाग-दोन मधील अनुक्रमांक २७-अ,
नियम ७६ मध्ये नमूद सर्व अटींची काटेकोरपणे पूर्तता / अनुपालन करावे. सक्षम प्राधिकाऱ्यांच्या
मंजूरीशिवाय खरेदी आदेश निर्गमित करू नयेत.
४) खरेदी करण्यात येणाऱ्या वस्तंूची नोंद संबंधित संस्थेच्या जडवस्तूसंग्रह नोंदवहीत
घेण्याबाबत नियमानुसार आवश्यक कार्यवाही करावी.
५) शासन निर्णय,सामान्य प्रशासन (माहिती तंत्रज्ञान) विभाग क्र मातंस-१७१६/प्र क्र २८६/३९,
दिनांक ९ ऑगस्ट,२०१६ अन्वये स्थापना करण्यात आलेल्या महाराष्ट्र तंत्रज्ञान महामंडळाच्या
कक्षेतील उपकरणांची खरेदी त्याच महामंडळाकडून करणे बंधनकारक राहील. यासाठी स्वंतत्र
खरेदी प्रक्रिया राबविता येणार नाही.
६) Government E-Market Place वरून संगणक खरेदी करताना Manufacturing
Authorization Certificate तपासून खात्री करावी.
७) सदर सामुग्री तांत्रिक विनिदेशांप्रमाणे आहे असे तांत्रिक समितीने प्रमाणपत्र दिल्याशिवाय ती
आवश्यक त्या ठिकाणी स्थापित करु नये व देयक अदा करण्यात येवू नये.
८) मंजूर निधी कोणत्याही कारणांसाठी व्यपगत होणार नाही, यांची दक्षता घेण्यात यावी.
९) सदर खरेदी प्रक्रिया पुर्ण झाल्यानंतर एक महिन्याच्या आत त्याबाबतचे उपयोगिता प्रमाणपत्र
तसेच अनुपालन अहवाल शासनास सादर करावे.
१०) चालू आर्थिक वर्षातील तरतूदीपेक्षा अधिक रकमेच्या खरेदीचे आदेश निर्गमित करण्यात
येवू नये. तसेच शासन परिपत्रक, वित्त विभाग क्रमांक अर्थसं-२०२५/प्र.क्र. ४४/अर्थ-३, दिनांक
७ एप्रिल, २०२५ व दिनांक २९ जानेवारी, २०२६ मधील तरतूदींचे काटेकोर पालन करण्यात
यावे.
पृष्ट्ठ ४ पैकी २
# Page 3
शासन निर्णय क्रमांकः HTED-१५०२७/३/२०२६-MHT-(TE-६),
०३. सन २०२५-२६ या आर्थिक वर्षात उपरोक्त मान्यतेत अंतर्भूत साहित्याची विगतवारी
सोबतच्या विवरणपत्रात दर्शविण्यात आली आहे.
०४. शासकीय कला संस्थांसाठी खरेदी करण्यात येणाऱ्या आवश्यक संगणक व Interactive Panel
व एडॉब सॉफ्टवेअरील होणारा खर्च रु.५१,२१,२००/- (अक्षरी एकवन्न लाख एकविस हजार दोनशे
फक्त) मागणी क्र. डब्ल्यू-४, प्र.शि. २२०५-कला व संस्कृती - १०१ - ललित कला शिक्षण योजनांतर्गत
योजना (०२) (०२) शासकीय कला संस्थांचा विकास व विस्तार करणे - २२०५००४६, (१७), संगणक या
लेखाशीर्षाखाली सन २०२५-२६ या आर्थिक वर्षामध्ये अर्थसंकल्पीत करण्यात आलेल्या निधीमधून खर्च
करण्यात यावा.
०५. सदर शासन निर्णय, वित्तिय अधिकार नियमपुस्तिका नियम, १९७८, भाग-पहिला, उपविभाग-दोन
मधील अनुक्रमांक २७-अ, नियम ७६ आणि अनुक्रमांक ४, नियम ७ अन्वये विभागास प्राप्त असलेल्या
अधिकारांनुसार निर्गमित करण्यात येत आहे.
०६. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4