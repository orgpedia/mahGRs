# Page 1
राज्यात स्थापन झालेल्या स्वयं अर्थसहाय्यित विद्यापीठांच्या शैक्षणिक कामकाजासंबंधीत येणाऱ्या अडचणींचा अभ्यास करण्यासाठी गठीत करावयाची समिती.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२१/प्र.क्र.२७/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई : ४०००३२.
तारीख : १२ एप्रिल, २०२१.
प्रस्तावना :
राज्यात स्वयं अर्थसहाय्यित विद्यापीठांची स्थापना करण्याची तरतुद करण्यासाठी, त्यांच्या कामकाजाचे व कार्याचे विनियमन करण्यासाठी आणि त्यांचेशी संबंधीत किंवा तद्नुषंगिक बाबींसाठी तरतुद करण्याकरीता सुधारित मार्गदर्शक सूचना दिनांक १९ जानेवारी, २०१९ रोजीच्या शासन निर्णयान्वये निर्गमित करण्यात आलेल्या आहेत. सदर मार्गदर्शक सूचनांमधील तरतुदीनुसार स्वयं अर्थसहाय्यित विद्यापीठाची स्थापना स्वतंत्र अधिनियमाद्वारे करण्यात येते. त्या अधिनियमानुसार स्वयं अर्थसहाय्यित विद्यापीठाचे कामकाज चालते.
राज्यात स्थापन झालेल्या स्वयं अर्थसहाय्यित विद्यापीठांना शैक्षणिक कामकाज करताना अडचणी निर्माण होत असून, सदर अडचणींचे निराकरण करण्याची मागणी स्वयं अर्थसहाय्यित विद्यापीठांकडून वारंवार शासनाकडे होत असल्याने, स्वयं अर्थसहाय्यित विद्यापीठांना येणाऱ्या अडचणींचा अभ्यास करुन त्यावर उपाययोजना सुचविण्याकरिता समिती गठीत करण्याची बाब शासनाच्या विचाराधीन होती.
शासन निर्णय : प्रस्तावनेत नमूद केल्याप्रमाणे स्वयं अर्थसहाय्यित विद्यापीठांना शैक्षणिक कामकाज करताना अडचणी निर्माण होत असल्याचे शासनाच्या निदर्शनास आले आहे. सदरहू अडचणींचा अभ्यास करुन त्यावर उपाय योजना सुचविण्याकरिता खालीलप्रमाणे समिती गठीत करण्यात येत आहे.
-------------------------------------------------------------------------------------------------------
| अ.क्र. | नांव | पदनाम |
| १ | डॉ. धनराज माने, शिक्षण संचालक, उच्च शिक्षण, महाराष्ट्र राज्य, पुणे | अध्यक्ष |
| २ | डॉ. अभय वाघ, संचालक, तंत्र शिक्षण, तंत्र शिक्षण संचालनालय, महाराष्ट्र राज्य, मुंबई | सदस्य |
|  | डॉ.मंगेश कराड, एक्झिक्युटिव्ह प्रेसिडेंट, एमआयटी आर्ट, डिजाईन अॅण्ड टेक्नॉलॉजी विद्यापीठ, पुणे | सदस्य |
| OC ४ | डॉ. संदिप एन झा, चेअरमन, संदिप विद्यापीठ, नाशिक | सदस्य |
| ५ | डॉ. स्वाती मुजुमदार, प्र-कुलगुरु, सिम्बायोसिस स्कील अॅण्ड प्रोफेशनल विद्यापीठ, पुणे | सदस्य |
| ६ | डॉ. सायली गानकर, कुलगुरु, डॉ. डी. वाय. पाटील विद्यापीठ, अंबी, पुणे | सदस्य |
| ७ | उप सचिव, मशि/विशि, उच्च व तंत्र शिक्षण विभाग, मंत्रालय, मुंबई | सदस्य |
| ८ | डॉ. परवीन सय्यद, वरिष्ठ कायदा अधिकारी, सावित्रीबाई फुले पुणे विद्यापीठ, पुणे | सदस्य |
| ९ | प्रशासन अधिकारी (विशि), शिक्षण संचालनालय, उच्च शिक्षण, पुणे | सदस्य सचिव |
-------------------------------------------------------------------------------------------------------
# Page 2
शासन निर्णय क्रमांकः संकीर्ण-२०२१/प्र.क्र.२७/विशि-४
समितीची कार्यकक्षा:
१. समितीने सध्या अस्तित्वात असलेल्या सर्व स्वयं अर्थसहाय्यित विद्यापीठांच्या अधिनियमातील सर्व कलमांचा अभ्यास करावा.
२. स्वयं अर्थसहाय्यित विद्यापीठांना विद्यापीठाच्या अधिनिमयातील कोणत्या कलमांतील तरतुदींचे पालन करताना अडचणी निर्माण होतात.
३. राज्यातील सर्व स्वयं अर्थसहाय्यित विद्यापीठातील शिक्षक, विद्यार्थी यांना उद्भवणाऱ्या अडचणी यांचा अभ्यास करावा.
४. राज्यात स्थापन झालेल्या सर्व स्वयं अर्थसहाय्यित विद्यापीठांच्या अडचणी कशा दूर करता येतील याबाबत उपाययोजना सुचविण्यात याव्यात.
५. समितीने आपला अंतरीम अहवाल शासनास ३ महिन्यात सादर करावा.