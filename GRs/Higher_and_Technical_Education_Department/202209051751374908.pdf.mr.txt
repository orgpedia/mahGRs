# Page 1
“भारतरत्न लता दीनानाथ मंगेशकर आंतरराष्ट्रीय संगीत महाविद्यालय” आणि “भारतरत्न लता दीनानाथ मंगेशकर संग्रहालय स्थापन करण्यासाठी राज्य मध्यवर्ती ग्रंथालयाची कालीना संकुल, मुंबई येथील जमीन संपादन करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक- मराग्रं -२०२२/प्र.क्र.५७/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०५ सप्टेंबर, २०२२.
वाचा : १. शासन निर्णय, सार्वजनिक बांधकाम विभाग, क्र. खाक्षेस-२००८/प्र.क्र.२१/रस्ते-८, दि.१९.०९.२०१९ २. शासन निर्णय, उच्च व तंत्र शिक्षण विभाग, क्र. एडीआर - २०२२/प्र.क्र.२५/तांशि-६ दि.१६.०३.२०२२ ३. ग्रंथालय संचालनालयाचे पत्र क्र.३४/रामग्र / कलिना इमारत / २०२२-२३/५७-५८ दि.०७.०४.२०२२
शासन निर्णय : दिनांक ०९ फेब्रुवारी, २०२२ रोजी मंत्रीमंडळाच्या बैठकीत सविस्तर चर्चा होऊन शासन निर्णय, उच्च व तंत्र शिक्षण विभाग, दि.१६.०३.२०२२ अन्वये संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयीसुविधांनी युक्त, “भारतरत्न लता दीनानाथ मंगेशकर आंतरराष्ट्रीय संगीत महाविद्यालय (Bharatratna Lata Dinanath Mangeshkar International College of Music) या नावाने शासकीय संगीत महाविद्यालय स्थापन करण्यास तसेच “भारतरत्न लता दीनानाथ मंगेशकर संग्रहालय" स्थापन करण्यास मान्यता देण्यात आली आहे. या प्रयोजनासाठी ग्रंथालय संचालनालयाच्या नियंत्रणाखालील कालीना संकुल, (कोले कल्याण) सांताक्रुझ, मुंबई येथील भुखंड क्र. न.भु. क्र. (सीटीएस.) ४०९४/१ येथील १६१८८ चौ.मी.जागेपैकी ७००० चौ. मी. खुली जागा “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” आणि “भारतरत्न लता दीनानाथ मंगेशकर संग्रहालय” स्थापन करण्यासाठी कला संचालक, महाराष्ट्र राज्य, मुंबई यांच्याकडे हस्तांतरीत करण्याकरीता महसुल व वन विभागास सुपूर्द करण्यास शासन मंजूरी देत आहे.
२. ग्रंथालय संचालक यांनी उपरोक्त जमिनीचा ताबा जिल्हाधिकारी, मुंबई उपनगर जिल्हा, वांद्रे,मुंबई यांना द्यावा व जिल्हाधिका-यांनी सदरहू जमीन कला संचालक, महाराष्ट्र राज्य, मुंबई यांना देण्याचा प्रस्ताव शासनास (महसुल व वन विभागास) सादर करावा.
३. यासंबंधी महसुल व वन विभागाने विहित केलेल्या अटी कला संचालक, महाराष्ट्र राज्य, मुंबई यांना बंधनकारक राहतील.
# Page 2
शासन निर्णय क्रमांकः मराग्रं -२०२२/प्र.क्र.५७/साशि-५