# Page 1
पूर्वसेवा जोडून देण्याबाबत.
श्री. गणेश दत्तात्रय कोंगे, अधिव्याख्याता, स्थापत्य अभियांत्रिकी, शासकीय तंत्रनिकेतन, उस्मानाबाद.
महाराष्ट्र शासन
उच्च व तंत्र शिक्षण विभाग
शासन आदेश क्र. पूसेज-२०२०/प्र.क्र.७४/२०/तांशि-७
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ३० ऑगस्ट, २०२१.
संदर्भ : १. शासन परिपत्रक, वित्त विभाग क्र. संकीर्ण-२०१९/प्र.क्र.३२०/सेवा-४, दि.१३/११/२०२०.
२. संचालक, तंत्रशिक्षण संचालनालय, महाराष्ट्र राज्य, मुंबई यांचे पत्र क्र. ५(३)/तंशिसं/पूर्वसेवा/२०२० / १७५, दि.०५/१०/२०२०.
प्रस्तावना: श्री. गणेश दत्तात्रय कोंगे यांची महाराष्ट्र लोकसेवा आयोगाच्या अधिव्याख्याता, स्थापत्य अभियांत्रिकी, शासकीय तंत्रनिकेतन महाराष्ट्र तंत्रनिकेतन शिक्षक सेवा गट-अ या पदावर शासन निर्णय क्र. ससेनि-३२१७/ प्र.क्र.६८/१७/तांशि-७, दि.०७/१२/२०१८ अन्वये शासकीय तंत्रनिकेतन, उस्मानाबाद येथे नियुक्ती करण्यात आली आहे. सदर पदावर रुजु होण्यापूर्वी श्री. कोंगे हे जलसंपदा विभागांतर्गत सहाय्यक अभियंता श्रेणी-२, (स्थापत्य) गट-ब या पदावर दि.१४/०१/२०१५ पासून उपकार्यकारी अभियंता, लघुसिंचन (जलसंधारण) विभाग, सांगली या विभागात कार्यरत होते. तसेच सदर पदाचा परिविक्षाधीन कालावधी त्यांनी पूर्ण केला आहे.
श्री. कोंगे यांनी सहाय्यक अभियंता श्रेणी-२, (स्थापत्य) गट-ब, जलसंपदा विभाग या पदावर रुजु होण्यापूर्वीच अधिव्याख्याता, स्थापत्य अभियांत्रिकी, शासकीय तंत्रनिकेतन महाराष्ट्र तंत्रनिकेतन शिक्षक सेवा गट-अ या पदासाठी अर्ज सादर केलेला होता. तसेच जलसंपदा विभागाच्या दि.०३/०१/२०१९ रोजीच्या ज्ञापनाव्दारे शासन निर्णय दि.०२/१२/१९९७ मधील तरतुदींनुसार अधिव्याख्याता, स्थापत्य अभियांत्रिकी, शासकीय तंत्रनिकेतन या पदावर रुजु होण्यासाठी श्री. कोंगे यांचा राजीनामा तांत्रिक बाब म्हणून स्विकारुन सहाय्यक अभियंता श्रेणी-२, (स्थापत्य) गट-ब, जलसंपदा विभाग या पदावरुन दि.०४/०१/२०१९ रोजी कार्यमुक्त करण्यात आले आहे. त्याअनुषंगाने श्री. कोंगे हे दि.०५/०१/२०१९ रोजी अधिव्याख्याता, स्थापत्य अभियांत्रिकी, शासकीय तंत्रनिकेतन, उस्मानाबाद येथे रुजु झाले आहेत. श्री. कोंगे यांनी ज्या संस्था/ कार्यालयांमध्ये सेवा केली आहे ती दोन्ही कार्यालये शासकीय असून त्यांच्या शासकीय सेवेत कोणताही खंड नाही.
श्री. कोंगे यांची सहाय्यक अभियंता श्रेणी-२, (स्थापत्य) गट-ब या पदाची पूर्वसेवा सद्याच्या अधिव्याख्याता, स्थापत्य अभियांत्रिकी या पदाच्या सेवेस जोडून देण्याबाबतचा प्रस्ताव संचालनालयाने संदर्भाधिन क्र. ०२ येथील पत्रान्वये सादर केला आहे. त्याअनुषंगाने श्री. कोंगे यांची पूर्वसेवा जोडून देण्याची बाब शासनाच्या विचाराधिन होती.
शासन आदेश : श्री. गणेश दत्तात्रय कोंगे हे सन २००५ नंतर शासकीय सेवेतील विचाराधीन दोन्ही पदावर रुजु झाले असल्याने वित्त विभागाच्या शासन परिपत्रक क्र.अंनियो-१००६/८७/सेवा-४, दि.१२/०१/२००७ मधील तरतुदीनुसार त्यांना नवीन परिभाषित अंशदान निवृत्तीवेतन योजना लागू असून त्यांचे जलसंपदा विभागातीलच सेवार्थ खाते शासकीय तंत्रनिकेतन, उस्मानाबाद येथील सेवार्थ प्रणालीला जोडण्यात आले आहे.
०२. त्याअनुषंगाने वित्त विभाग, शासन परिपत्रक क्र. संकीर्ण-२०१९/प्र.क्र.३२०/सेवा-४, दि.१३/११/२०२० मधील तरतुदी नुसार श्री. कोंगे यांचा पूर्वीचा सेवा कालावधी केवळ त्यांच्या राष्ट्रीय निवृत्तीवेतन योजनेच्या खात्यात जमा असलेल्या रकमेपुरताच जोडून देण्यास या शासन आदेशाव्दारे मान्यता देण्यात येत आहे.
# Page 2
शासन आदेश क्रमांकः पूसेज-२०२०/प्र.क्र.७४/२०/तांशि-७
०३. हे आदेश वित्त विभागाच्या अनौपचारिक संदर्भ क्र.०७/२१/सेवा-४, दि.०१/०२/२०२१ अन्वये प्राप्त सहमतीनुसार निर्गमित करण्यात येत आहेत.