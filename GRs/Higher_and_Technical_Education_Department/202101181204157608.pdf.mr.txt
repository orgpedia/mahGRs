# Page 1
महाराष्ट्र राज्य तंत्रशिक्षण मंडळाचे अखत्यारीत असलेल्या शासन मान्य संस्थेमधील (Non AICTE) अल्प मुदतीचा अभ्यासक्रम बंद करुन अनामत रक्कम परत करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०२०/(प्र.क्र.१२/२०)/तांशि-५
मंत्रालय विस्तार भवन, मुंबई-४०० ०३२.
दिनांक : १८ जानेवारी, २०२१.
वाचा :- १) उच्च व तंत्र शिक्षण विभाग, शासन निर्णय क्र. मान्यता-२०१०/(प्र.क्र.२४१/१०)/तांशि-५, दिनांक ०१/१०/२०१०.
२) संचालक, महाराष्ट्र राज्य तंत्र शिक्षण मंडळ, मुंबई यांचे पत्र जा.क्र.मरातंशिमं/ का-५३/ तपासणी/२०१९-२०/८९८३, दिनांक ३/१२/२०१९.
३) संचालक, महाराष्ट्र राज्य तंत्र शिक्षण मंडळ, मुंबई यांचे पत्र जा.क्र.मरातंशिमं/का-५३/ २०२०-२१/४३८८, दिनांक १०/११/२०२०.
प्रस्तावना :
अखिल भारतीय तंत्रशिक्षण परिषदेच्या अखत्यारीत नसलेल्या तथापि महाराष्ट्र राज्य तंत्रशिक्षण मंडळाचे अखत्यारीत असलेल्या शासन मान्य संस्थेमधील (Non- AICTE) अल्प मुदतीचा अभ्यासक्रम बंद करुन संस्थेने जमा केलेली नियत ठेव संस्थेच्या खाती वर्ग करण्याबाबत महाराष्ट्र राज्य तंत्रशिक्षण मंडळ यांनी उपरोक्त संदर्भाधिन क्रमांक २ व ३ येथील पत्रान्वये शासनास विनंती केलेली आहे. सदर विनंतीस अनुसरुन संस्थेतील अल्प मुदतीचा (Non-AICTE) अभ्यासक्रम बंद करुन संस्थेने जमा केलेली नियत ठेव संस्थेच्या खाती वर्ग करण्यास शासन मान्यता देण्याची बाब शासनाच्या विचाराधिन होती.
शासन निर्णय: अखिल भारतीय तंत्रशिक्षण परिषदेच्या अखत्यारीत नसलेल्या तथापि महाराष्ट्र राज्य तंत्रशिक्षण मंडळाच्या अखत्यारीत असलेल्या खालील "प्रपत्र - अ" मध्ये नमुद संस्थेतील अभ्यासक्रम बंद करुन नियतठेव संस्थेच्या खाती वर्ग करण्यास खालील अटी व व शर्तीचे अधीन राहून शासनाची मान्यता देण्यात येत आहे.
प्रपत्र - अ
----------------------------------------------------------------------------------------------------------------------------------------------------------------------
| अ.क्र. | संस्थेचे नाव | अभ्यासक्रमाचे नाव | प्रवेश क्षमता |
| १. | गरोडिया स्कुल ऑफ प्रोफेशनल स्टडीज, प्लॉट नं. १५३, गरोडिया नगर, घाटकोपर (पू.), मुंबई (संस्था क्र.०६५५) | पोस्ट डिप्लोमा इन इंटेरियर डिझायनिंग अॅण्ड डेकोरेशन (IR) | ६० |
----------------------------------------------------------------------------------------------------------------------------------------------------------------------
१. या संस्थेतील बंद करावयाच्या अभ्यासक्रमांच्या संबंधित सर्व दस्ताऐवज जसे की, गुणपत्रिका, उत्तरपत्रिका, निकालपत्र, विद्यार्थ्यांचे पत्ते, फीच्या पावत्या, इत्यादी बाबी संस्थेने मंडळाकडे सुपूर्द करणे आवश्यक राहील.
# Page 2
शासन निर्णय क्रमांकः मान्यता-२०२०/(प्र.क्र.१२/२०)/तांशि-५
२. संबंधित अभ्यासक्रमासाठी नियुक्त शिक्षक वर्ग/कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील. भविष्यात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
३. संस्थेकडून शासनाची वसुली अद्यापी थकबाकी असल्यास त्याचा भरणा करणे संस्था प्रमुखांवर बंधनकारक राहील.
४. संस्थेमध्ये सदर अभ्यासक्रम राबविण्यासाठी आवश्यक स्थरावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
५. संस्थेतील संबंधित अभ्यासक्रम बंद केल्यानंतर त्या संस्थेतील प्रवेशित विद्यार्थ्यांना व माजी विद्यार्थ्यांना परीक्षेस बसण्याची इच्छा असल्यास त्याची पर्यायी व्यवस्था करणे संस्थांवर बंधनकारक राहील.
६. संबंधित अभ्यासक्रमासाठी नियुक्त केलेल्या संस्थेतील शिक्षक व व कर्मचारी यांना देय असलेली वेतन, वेतन भरपाई व अन्य आर्थिक प्रदानाचे भुगतान करणे संस्थेस बंधनकारक राहील.
७. संबंधित संस्थेने उपरोक्त अभ्यासक्रम सुरु करण्यासाठी शासनाकडे जमा केलेली नियतठेव संस्थेच्या खाती वर्ग करण्याची पुढील कार्यवाही करावी.