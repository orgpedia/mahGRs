# Page 1
उच्च व तंत्र शिक्षण विभागाच्या अधिनस्त अकृषि विद्यापीठे, अशासकीय अनुदानित महाविद्यालये, अनुदानित संस्था इत्यादीमधील अधिकारी/ कर्मचाऱ्यांच्या अनुकंपा धोरणाबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२२०७/प्र.क्र.१४१/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २२ डिसेंबर, २०२३
वाचा : १) शिक्षण व सेवायोजन विभाग, शासन निर्णय क्र.एनजीसी-१५८८/१४११/विशि-४, दि.१९.०१.१९८९.
२) उच्च व तंत्र शिक्षण आणि सेवायोजन विभाग, शासन निर्णय क्र. एनजीसी-१५९२/६३३७२ / (२४०३) / विशि-४, दिनांक २३.०९.१९९३ ३) उच्च व तंत्रशिक्षण आणि सेवायोजन विभाग, शासन निर्णय क्र.एनजीसी-१५९५/९४२३/३०५४) /विशि-४, दि.२९.०९.१९९५.
४) उच्च व तंत्र शिक्षण विभाग, शासन निर्णय क्र. एनजीसी-१५९७/२१४३/(४४०९)/विशि-४, दि.२६.०५.१९९८.
५) उच्च व तंत्र शिक्षण विभाग, शासन निर्णय क्र. एनजीसी-१२९९/४८७१/विशि-४, दि.२८.०१.२०००.
६) उच्च व तंत्र शिक्षण विभाग, शासन निर्णय क्र. अकंपा-२०११/ (३३३/११)/विशि-१, दि.१०.१०.२०११.
७) उच्च व तंत्र शिक्षण विभाग, शासन निर्णय क्र.संकीर्ण-२०१४/प्र.क्र.१५/१४/विशि-१, दि.१२.०५.२०१५.
८) सामान्य प्रशासन विभाग, शासन निर्णय क्र.अकंपा-१२१७/प्र.क्र.१०२/आठ, दि.२१.०९.२०१७.
९) सामान्य प्रशासन विभाग अधिसूचना क्रमांक एसआरव्ही-२०१७/प्रक्र ४६२/कार्या-१२ दि. २८.५.२०१८.
१०) सामान्य प्रशासन विभाग, शासन निर्णय क्र.अकंपा-१२१९/प्र.क्र.५६/आठ, दि.११.९.२०१९ ११) सामान्य प्रशासन विभाग, शासन निर्णय क्र.अकंपा-१२२१/प्र.क्र.११२/का-८, दि.२७.०९.२०२१
प्रस्तावना : अकृषि विद्यापीठे, अशासकीय अनुदानित महाविद्यालये, तंत्र शिक्षण संचालनालय व कला संचालनालय यांच्या नियंत्रणाखालील अशासकीय अनुदानित महाविद्यालये/ संस्था, डॉ. बाबासाहेब आंबेडकर तंत्र शिक्षण विद्यापीठ - लोणेरे, अनुदानित अभिमत विद्यापीठे यामधील गट-क व गट-ड मधील कर्मचाऱ्यांना अनुकंपा नियुक्ती योजना लागू करण्यासंदर्भात वेळोवेळी शासन निर्णय निर्गमित करण्यात आले आहेत.
सामान्य प्रशासन विभागाने दि.२१.०९.२०१७ च्या शासन निर्णयान्वये अनुकंपा योजनेबाबत निर्गमित करण्यात आलेल्या सर्व शासन निर्णयांचे एकत्रिकरण करून सर्वसमावेशक आदेश निर्गमित केले आहेत. तसेच सामान्य प्रशासन विभागाच्या दि.२७.०९.२०२१ च्या शासन निर्णयान्वये गट-अ व गट-ब संवर्गातील शासकीय कर्मचाऱ्यांना अनुकंपा नियुक्तीचे धोरण लागू करण्यात आले आहे.
सामान्य प्रशासन विभागाच्या शासन निर्णयाच्या धर्तीवर विभागाच्या अधिनस्त अकृषि विद्यापीठे, अनुदानित अशासकीय महाविद्यालये, तंत्र शिक्षण संचालनालय व कला संचालनालय यांच्या नियंत्रणाखालील अशासकीय अनुदानित महाविद्यालये / संस्था, डॉ.बाबासाहेब आंबेडकर तंत्र शिक्षण विद्यापीठ-लोणेरे, सीओइपी तंत्रज्ञान विद्यापीठ, लक्ष्मीनारायण अभिनव तंत्रज्ञान विद्यापीठ - नागपूर, यशवंतराव चव्हाण महाराष्ट्र मुक्त विद्यापीठ-नाशिक, अनुदानित अभिमत विद्यापीठे यामधील शासनमान्य पदांवरील कर्मचाऱ्यांना
# Page 2
शासन निर्णय क्रमांक: संकीर्ण-२२०७/प्र.क्र.१४१/विशि-१
अनुकंपा नियुक्ती योजना लागू करण्याकरीता सर्वसमावेशक आदेश निर्गमित करण्याची तसेच, सदर शैक्षणिक संस्थांमधील गट-अ व गट-ब संवर्गातील कर्मचाऱ्यांना अनुकंपा नियुक्तीचे धोरण लागू करण्याची बाब शासनाच्या विचाराधीन होती. त्यासंदर्भात पुढीलप्रमाणे निर्णय घेण्यात आला आहे.
शासन निर्णय: १. अकृषि विद्यापीठे, अनुदानित अशासकीय महाविद्यालये, तंत्र शिक्षण संचालनालय व कला संचालनालय यांच्या नियंत्रणाखालील अशासकीय अनुदानित महाविद्यालये/ संस्था, डॉ.बाबासाहेब आंबेडकर तंत्र शिक्षण विद्यापीठ-लोणेरे, सीओइपी तंत्रज्ञान विद्यापीठ, लक्ष्मीनारायण अभिनव तंत्रज्ञान विद्यापीठ नागपूर, यशवंतराव चव्हाण महाराष्ट्र मुक्त विद्यापीठ नाशिक, अनुदानित अभिमत विद्यापीठे यामधील शासनमान्य पदांवरील कर्मचाऱ्यांना अनुकंपा नियुक्तीचे धोरण लागू करण्यासंदर्भात यापूर्वी निर्गमित करण्यात आलेल्या शासन निर्णयांमधील तरतुदी अधिक्रमित करण्यात येत आहेत.
२. अकृषि विद्यापीठे, अनुदानित अशासकीय महाविद्यालये, तंत्र शिक्षण संचालनालय व कला संचालनालय यांच्या नियंत्रणाखालील अशासकीय अनुदानित महाविद्यालये / संस्था, डॉ. बाबासाहेब आंबेडकर तंत्र शिक्षण विद्यापीठ-लोणेरे, सीओइपी तंत्रज्ञान विद्यापीठ, लक्ष्मीनारायण अभिनव तंत्रज्ञान विद्यापीठ नागपूर, यशवंतराव चव्हाण महाराष्ट्र मुक्त विद्यापीठ-नाशिक, अनुदानित अभिमत विद्यापीठे यामधील शासनमान्य गट-अ ते गट-ड पदांवरील कर्मचाऱ्यांना अनुकंपा नियुक्ती देण्यासंदर्भातील तरतुदी सोबतच्या परिशिष्ट-अ नुसार असतील.
३. दिवंगत कर्मचाऱ्याच्या कुटुंबियाने करावयाचा अर्ज व तत्संबंधीची माहिती सोबतच्या परिशिष्ट-ब नुसार असेल.
४. अनुकंपा नियुक्तीसाठी नियुक्ती प्राधिकारी यांनी ठेवावयाच्या प्रतीक्षासूचीचे प्रारूप परिशिष्ट-क नुसार असेल.
५. कोविडच्या पार्श्वभूमीवर गट-अ व गट ब मधील कर्मचाऱ्यांना सदर योजनेचा लाभ दि.०१.०१.२०२० पासून अनुज्ञेय करण्यात येत आहे. अशा दिवंगत कर्मचाऱ्यांच्या पात्र कुटुंबियांना अनुकंपा नियुक्तीसाठी अर्ज करण्याची मुदत या शासन निर्णयाच्या दिनांकापासून एक वर्ष राहील.
६. सदर शासन निर्णय सामान्य प्रशासन विभागाचा अनौपचारिक संदर्भ क्रमांक ९१/का ८/दिनांक ५ एप्रिल,२०२३ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14