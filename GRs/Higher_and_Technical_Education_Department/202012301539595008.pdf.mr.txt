# Page 1
अध्यादेश व परिनियमांची तपासणी करण्यासाठी समितीचे पुनर्गठन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०१८/प्र.क्र.१३८/विशि-२
मंत्रालय विस्तार भवन, मुंबई-४०० ०३२.
दिनांक : ३० डिसेंबर, २०२०.
वाचा :- १) शासन निर्णय क्र.उच्च व तंत्र शिक्षण विभाग, संकीर्ण-२०१५/प्र.क्र.२१९/१५/विशि-३, दि.१२.१०.२०१७.
२) शासन निर्णय क्रमांक: संकीर्ण-२०१५/प्र.क्र.२१९/१५/विशि-३, दि.०६.०३.२०२०.
प्रस्तावना :
महाराष्ट्र सार्वजनिक विद्यापीठ अधिनियम २०१६ मधील कलम ७२ व ७४ नुसार राज्यातील सर्व अकृषी विद्यापीठे तसेच यशवंतराव चव्हाण महाराष्ट्र मुक्त विद्यापीठ, नाशिक व कवि कुलगुरु कालिदास संस्कृत विश्व विद्यालय, रामटेक यांचेकडून विविध परिनियम अध्यादेश मंजूरी देण्याबाबत शासनास प्राप्त होत असतात. तथापि, एखाद्या विद्यापीठाने परिनियम अध्यादेशाद्वारे मंजूर करून घेतलेली बाब / विषय हा अन्य विद्यापीठातील बाब/विषयाशी समान असणे आवश्यक आहे. दोन विद्यापीठातील तत्सम बाबींत असमानता निर्माण होऊ नये आणि अन्य विद्यापीठातील नियम, तरतूदी इत्यादींना बाधा येऊ नये म्हणून परिनियम, अध्यादेशांना मान्यता देण्यापूर्वी परिनियम व अध्यादेश तपासणी/छाननी करण्याकरिता संचालक, उच्च शिक्षण, पुणे यांच्या अध्यक्षतेखाली अनुभव व तज्ञ व्यक्तींचा समावेश असलेली संदर्भ क्र.१ येथील शासन निर्णयान्वये समिती गठित करण्यात आली होती.
तद्नंतर संदर्भ क्र.२ येथील शासन निर्णयान्वये अध्यादेश व परिनियमांची तपासणी करण्यासाठी नेमलेल्या समितीवरील अशासकीय सदस्यांच्या नियुक्त्या रद्द करण्यात आल्या आहेत.
तथापि, राज्यातील अकृषी विद्यापीठांबरोबरच यशवंतराव चव्हाण महाराष्ट्र मुक्त विद्यापीठ, नाशिक, कविकुलगुरु कालिदास संस्कृत विश्वविद्यालय, रामटेक यांचेकडून प्राप्त होणाऱ्या परिनियम, अध्यादेशांना मान्यता देण्यापूर्वी तपासणी/छाननी करुन तसेच स्वयं अर्थसहाय्यित विद्यापीठांचे पहिले परिनियम/आदेश यांची तपासणी करुन शासनास शिफारस करण्याकरिता खालीलप्रमाणे समितीचे पुनर्गठन करुन सदर समितीसमोर प्रस्ताव सादर करण्यास मान्यता देण्याची बाब शासनाच्या विचाराधीन होती. त्यास अनुसरुन खालीलप्रमाणे निर्णय घेत आहे.
शासन निर्णय :
महाराष्ट्र सार्वजनिक विद्यापीठ अधिनियम २०१६ मधील कलम ७२ व ७४ नुसार राज्यातील सर्व अकृषी विद्यापीठांबरोबरच यशवंतराव चव्हाण महाराष्ट्र मुक्त विद्यापीठ, नाशिक व कविकुलगुरु कालिदास संस्कृत विश्वविद्यालय, रामटेक यांचेकडून प्राप्त होणाऱ्या परिनियम, अध्यादेशांना मान्यता देण्यापूर्वी तपासणी/छाननी करुन तसेच स्वयं अर्थसहाय्यित विद्यापीठांचे पहिले परिनियम/आदेश यांची तपासणी करुन शासनास त्याबाबत शिफारस करण्याकरिता संचालक, उच्च शिक्षण, पुणे यांच्या अध्यक्षतेखाली खालील नमूद अनुभवी व तज्ञ व्यक्तींचा समावेश असलेली समिती पुनर्गठित करण्यात येत आहे.
# Page 2
शासन निर्णय क्रमांकः संकीर्ण-२०१८/प्र.क्र.१३८/विशि-२
----------------------------------------------------------------------------------------------
| अ. क्र. | सदस्यांचे नाव | पदनाम |
| १. | शिक्षण संचालक, उच्च शिक्षण, महाराष्ट्र राज्य, पुणे-१ | अध्यक्ष |
| २. | कुलसचिव, स्वामी रामानंद तीर्थ मराठवाडा विद्यापीठ, नांदेड | सदस्य |
| ३. | कुलसचिव, श्रीमती नाथीबाई दामोदर ठाकरसी महिला विद्यापीठ, मुंबई | सदस्य |
| ४. | डॉ.राजेंद्र कांकरिया, माजी कुलसचिव, शिवाजी विद्यापीठ, कोल्हापूर | सदस्य |
| ५. | डॉ.श्रीमती परवीन सय्यद, वरिष्ठ कायदा अधिकारी, सावित्रीबाई फुले पुणे विद्यापीठ, पुणे | सदस्य |
| ६. | डॉ.व्ही.एन.शिंदे, उपकुलसचिव, शिवाजी विद्यापीठ, कोल्हापूर | सदस्य |
| ७. | श्री.दिलीप भरड, उपकुलसचिव, डॉ.बाबासाहेब आंबेडकर मराठवाडा विद्यापीठ, औरंगाबाद | सदस्य |
| ८. | प्रशासकीय अधिकारी (विद्यापीठ विभाग) उच्च शिक्षण संचालनालय, पुणे | सदस्य सचिव |
----------------------------------------------------------------------------------------------
२. समितीकडे प्राप्त होणाऱ्या संदर्भाची संख्या प्राथमिकता लक्षात घेऊन समितीने बैठका घेऊन, परिनियम, अध्यादेश, आदेश व शासन निर्णयांच्या आधारे शासनाला यथाशीग्र अभिप्राय कळविण्यात यावेत.
३. समितीने नियमित बैठकांबाबतचा कार्यक्रम आखावा. समितीची बैठक संचालक, उच्च शिक्षण, महाराष्ट्र राज्य, पुणे यांनी आपल्या स्तरावर विद्यापीठामध्ये आयोजित करावी. व त्या विद्यापीठाने या बैठकीची व्यवस्था करावी. तसेच त्या विद्यापीठाने या बैठकीसाठी उपस्थित सदस्यांना आवश्यक ते मानधन अदा करावे. तसेच अशासकीय सदस्यांना प्रवास भत्ता हा संचालनालय स्तरावरुन अदा करण्यात यावा.
# Page 3