# Page 1
सन २०१८-१९ या शैक्षणिक वर्षापासून कविकुलगुरु कालिदास संस्कृत विश्वविद्यालय, रामटेक या विद्यापीठातंर्गत नवीन महाविद्यालय विद्याशाखा, अभ्यासक्रम, विषय व वाढीव तुकड्यांना मंजुरी देण्यासाठी कार्यपद्धती व निकष विहित करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. एनजीसी २०१७/(२२९/१७)/मशि-४
मंत्रालय विस्तार भवन, मुंबई ४०० ०३२
दिनांक : १२ ऑक्टोबर, २०१७
संदर्भ : १) शासन निर्णय, उच्च व तंत्र शिक्षण विभाग, क्र. एनजीसी-२०१०/(१९३/१०) /मशि-४, दि. ३०.१०.२०१०.
२) शासन निर्णय, उच्च व तंत्र शिक्षण विभाग, क्र. एनजीसी-२०१२/(२४७/१२) /मशि-४, दि. ०२.०९.२०१३.
३) कविकुलगुरु कालिदास संस्कृत विश्वविद्यालय, रामटेक अधिनियम, १९९७.
राज्यामध्ये संस्कृत भाषेचा विकास होण्याकरिता शासनाने कविकुलगुरु कालिदास संस्कृत विश्वविद्यालय, रामटेक अधिनियम १९९७ अंमलात आणलेला आहे. नवीन महाविद्यालये ( पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्या मंजुरीसाठी संदर्भ क्र.१ व २ च्या शासन निर्णयान्वये विहित केलेल्या कार्यपद्धतीनुसार कार्यवाही करण्यात येत होती. तथापि, महाराष्ट्र सार्वजनिक विद्यापीठ अधिनियम २०१६ अंमलात आल्यामुळे संदर्भाधिन शासन निर्णय अधिक्रमित करण्यात आले आहेत. त्यामुळे तसेच, या विद्यापीठाकरिता व त्यांच्या अधिनस्त महाविद्यालयांकडून शिक्षणाचा दर्जा व गुणवत्ता वाढीसाठी बदलत्या परिस्थितीत आवश्यक असलेल्या अनेक महत्वपूर्ण बाबींकडे अधिक लक्ष पुरविणे गरजेचे असल्याने सन २०१८-१९ या शैक्षणिक वर्षापासून नवीन महाविद्यालये (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्या मंजुरीसाठी अर्ज मागविण्याची सुधारित कार्यपद्धती व त्यासंदर्भातील निकष सुनिश्चित करण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णयः १. कविकुलगुरु कालिदास संस्कृत विश्वविद्यालय, रामटेक अधिनियम १९९७ अंतर्गत सन २०१८-१९ या शैक्षणिक वर्षापासून नवीन महाविद्यालये (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्यांना मंजुरी देण्यासाठी पुढे विहित केलेल्या कार्यपद्धतीनुसार कार्यवाही करण्यात यावी.
१.१ विद्यापीठाने त्याच्या कार्यक्षेत्रात उच्च शिक्षणाच्या सुविधांचे सर्वत्र समान वाटप होण्यासाठी “कविकुलगुरु कालिदास संस्कृत विश्वविद्यालय, रामटेक अधिनियम १९९७” च्या कलम ६२ मधील तरतुदीनुसार एक सम्यक योजना (Perspective Plan) तयार करावी.
१.२ विद्यापीठाने पाच वर्षाचा बृहत आराखडा तयार करावा. त्यामध्ये ज्या जिल्ह्यामध्ये महाविद्यालयीन शिक्षणात ढोबळ पटसंख्या प्रमाण (जीईआर) राष्ट्रीय सरासरीपेक्षा कमी आहे असे जिल्हे, नक्षलग्रस्त, आदिवासी, डोंगराळ / दुर्गम भागासाठी सर्वोच्च प्राथम्य द्यावे व त्या प्राथम्यक्रमानुसार व तद्नंतर सर्वसाधारण याप्रमाणे त्या त्या शैक्षणिक वर्षासाठी विशिष्ट एवढीच महाविद्यालये (व्यावसायिक (AICTE व NCTE मंजुरी देत असलेले अभ्यासक्रम सोडून सर्व) व पारंपारिक) मंजुरीच्या प्रस्तावांची शिफारस करावी.
१.३ सदर सम्यक योजना शासनाकडून मान्य करुन घ्यावी.
# Page 2
शासन निर्णय क्रमांकः एनजीसी २०१७/(२२९/१७)/मशि-४
१.४ सम्यक योजनेस अनुसरुन विद्यापीठांनी नवीन महाविद्यालये (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्या सुरु करण्यासाठी वार्षिक योजना तयार करावी.
१.५ वार्षिक योजनेत समावेश असलेल्या ठिकाणांसाठी नवीन महाविद्यालय (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्यांचे प्रस्ताव अधिनियमातील तरतुदीनुसार ऑक्टोबर महिन्याच्या शेवटच्या दिवसापूर्वी मागविण्यात व स्वीकारण्यात यावेत.
१.६ नवीन महाविद्यालये (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्या सुरु करण्यास इच्छुक संस्थांनी “कविकुलगुरु कालिदास संस्कृत विश्वविद्यालय, रामटेक अधिनियम १९९७ मधील कलम ६२ (३) मधील तरतुदीनुसार ह्या सोबतच्या परिशिष्ट “अ” मधील अर्जाच्या नमुन्यात विद्यापीठाकडे अर्ज दाखल करावेत. त्यासोबत परिशिष्ट “ब” मध्ये नमूद केलेली कागदपत्रे जोडण्यात यावीत.
१.७ विद्यापीठाने ऑनलाईन (Online) पद्धतीने विहित नमुन्यात अर्ज स्वीकारावेत. अर्जात भरण्यात आलेली माहिती व त्यासोबत जोडण्यात येणाऱ्या आवश्यक असलेल्या कागदपत्रांची तपासणी करण्यासाठी एक तपशीलसूची तयार करुन त्याप्रमाणे आवश्यक बाबींची पूर्तता करणारेच अर्ज स्वीकारावेत. विद्यापीठाकडे ऑनलाईन पद्धतीने संगणक प्रणाली विकसित करण्यात आलेली नसेल, तर विद्यापीठाने एका वर्षात अर्ज स्वीकारण्याची संगणक प्रणाली विकसित करणे अनिवार्य राहील.
१.८ विद्यापीठाकडे प्राप्त झालेल्या अर्जांची छाननी करण्याकरिता आवश्यक तेवढ्या छाननी समित्या विद्यापीठांचे कुलगुरु नियुक्त करतील.
१.९ प्राप्त अर्जांची व कागदपत्रांची पडताळणी सोबत जोडण्यात आलेल्या परिशिष्ट “ब” मध्ये नमूद करण्यात आलेल्या आवश्यक कागदपत्रांच्या सूचीनुसार व या शासनान्वये विहित करण्यात आलेल्या निकषानुसार करुन नियोजन विकास मंडळ अहवाल कुलगुरूंना सादर करतील.
१.१० ज्या संस्थेच्या प्रस्तावात किंवा कागदपत्रांमध्ये त्रुटी आढळून आल्यास, त्या संस्थेस/ अर्जदारास त्रुटी कळविण्यात येतील.
१.११ त्रुटी कळविण्यात आलेल्या संस्थांनी विद्यापीठाकडे त्रुटीची पूर्तता करणे आवश्यक राहील.
१.१२ त्रुटीच्या पूर्ततेच्या अर्जाची छाननी समितीकडून छाननी करुन त्यासहीत छाननीत पात्र झालेल्या अर्जासह अहवाल नियोजन विकास मंडळ यांना सादर करण्यात येईल.
१.१३ विद्यापीठाचे कुलगुरु विद्यापीठ स्तरावर आवश्यक तेवढ्या तज्ज्ञ समिती गठित करतील. सदर तज्ज्ञ समितीमध्ये छाननी समितीच्या सदस्यांचा अंतर्भाव असणार नाही. सदर तज्ज्ञ समितीने प्रत्यक्ष भेटी देऊन सोबत जोडण्यात आलेल्या परिशिष्ट-ब मध्ये विहित करण्यात आलेल्या सूचीनुसार संबंधित संस्थेची तयारी आहे किंवा कसे, याबाबत काटेकोर परीक्षण करुन त्याचा अहवाल व्हीडीओ छायाचित्रणासह नियोजन विकास मंडळामार्फत कुलगुरुंना सादर करेल.
विहित केलेले निकष पूर्ण न करणाऱ्या संस्थांची शिफारस विद्यापीठ करणार नाही.
१.१४ वरील परि-१.८ मध्ये विहित केलेली छाननी समती व परि- १.१३ मध्ये विहित केलेली तज्ज्ञ समिती यांची संख्या विद्यापीठाने त्या त्यावर्षी सुरु करावयाच्या नवीन महाविद्यालय, विद्याशाखा, अभ्यासक्रम, विषय व वाढीव तुकडी यांची व्याप्ती विचारात घेऊन ठरवतील व विहित केलेल्या वेळापत्रकात काम होईल, याची खातरजमा करतील.
१.१५ कुलगुरुंकडून संबंधित पात्र संस्थांना पात्रता व अपात्रता कळविण्यात येईल.
पृष्ठ ११ पैकी २
# Page 3
शासन निर्णय क्रमांकः एनजीसी २०१७/(२२९/१७)/मशि-४
१.१६ अपात्रता कळविलेल्या संस्था त्याविरुद्ध विद्यापीठाकडे अपील दाखल करु शकतील. सदर अपिलावर (गरजेनुसार तज्ज्ञ समिती पाठवून अहवाल घेऊन) कुलगुरु निर्णय देतील.
१.१७ सर्व पात्र अर्जदार संस्थांचे अर्ज मंजुरीच्या शिफारशीसह परिशिष्ट-ब व प्रपत्र-ब व त्यासोबतच्या सर्व कागदपत्रांसह विद्यापीठाकडून शासनाकडे दिनांक ३१ डिसेंबरपर्यंत सादर करण्यात येतील.
१.१८ विद्यापीठाकडून प्राप्त झालेल्या प्रस्तावावर शासनाकडून १५ जूनपर्यंत परवानगी कळविण्यात येईल.
२. ज्या संस्था, वरीलप्रमाणे नवीन महाविद्यालये (पारंपारिक व व्यावसायिक), विद्याशाखा, अभ्यासक्रम, विषय व वाढीव तुकड्यांना मंजुरीसाठी अर्ज सादर करतील व ज्यांची यापूर्वीच महाविद्यालये अस्तित्वात आहेत, त्यांचेबाबतीत पुढील पूर्तता नसलेल्या संस्थांचे अर्ज शासनाकडे शिफारस करु नयेत.
२.१ पात्र महाविद्यालयांचे बाबतीत नॅक / एनबी कडून मानांकन तसेच पूनर्मानांकन करुन घेतले नसेल तर;
परंतु ज्या महाविद्यालयांचे नॅक मूल्यांकन / पूनर्मूल्यांकन होऊ शकलेले नाही, अशा महाविद्यालयांची या संदर्भातील लेखी कारणे नमूद करुन त्यांचे स्वतंत्र प्रस्ताव सादर करावेत.
२.२ ज्या संस्थांच्या महाविद्यालयातील प्राचार्यांसहित सर्व अध्यापकांची पदे अर्हताधारक व पात्र उमेदवारामधून भरलेली नसतील तर,
३. नवीन महाविद्यालय, विद्याशाखा, अभ्यासक्रम, विषय व वाढीव तुकडी सुरु करण्यास देण्यात येणारी मान्यता ही शासनाच्या प्रचलित धोरणानुसार कायम विनाअनुदान तत्वावर राहील.
४. विद्यापीठाने शासनाकडे प्रस्ताव पाठविताना त्यात नवीन महाविद्यालय, विद्याशाखा अभ्यासक्रम, विषय व वाढीव तुकड्या असे वर्गीकरण केलेले असेल.
५. शासनाने विहित केलेल्या निकषांची पूर्तता न करणारे प्रस्ताव विद्यापीठाने शिफारशीत करु नयेत, विद्यापीठाने सकारात्मक शिफारस करुनही अंतिम मान्यता प्राप्त न झाल्याच्या कारणासतव अनेक न्यायालयीन प्रकरणे उद्भवतात त्यामुळे निकषांची व सर्व कागदपत्रांची पूर्ताता करणारे प्रस्ताव शिफारशित होतील, याची दक्षता विद्यापीठाने घ्यावी. अशी पूर्तता न करणारे प्रस्ताव प्राप्त झाल्यास याची जबाबदारी विद्यापीठाची पर्यायाने संचालक, नियोजन विकास मंडळ यांची राहील.
६. ज्या शैक्षणिक वर्षासाठी महाविद्यालय सुरु करण्यास परवानगी देण्यात आलेली आहे, त्या शैक्षणिक वर्षात महाविद्यालय सुरु करणे अनिवार्य आहे. संलग्निकरण किंवा इतर कारणांमुळे परवानगी मिळण्यास विलंब झाल्यामुळे नवीन महाविद्यालय त्या शैक्षणिक वर्षात सुरु होऊ शकले नाही, तर त्या शैक्षणिक वर्षाच्या पुढील शैक्षणिक वर्षात महाविद्यालय सुरु करणे अनिवार्य राहील.
अन्यथा दिलेली परवानगी आपोआप रद्द होईल.
कविकुलगुरु कालिदास संस्कृत विश्वविद्यालय, रामटेक अधिनियम १९९७ अंतर्गत संस्कृत भाषेचा विकास होण्याच्यादृष्टीने विशिष्ट अशा अभ्यासक्रमांना व नवीन महाविद्यालयांना मान्यता
पृष्ठ ११ पैकी ३
# Page 4
शासन निर्णय क्रमांकः एनजीसी २०१७/(२२९/१७)/मशि-४
देणे अभिप्रेत असल्याने महाराष्ट्र सार्वजनिक विद्यापीठ अधिनियम, २०१६ अंतर्गत येणाऱ्या पारंपारिक व व्यावसायिक विद्याशाखांच्या अभ्यासक्रमांची शिफारस करण्यात येऊ नये.
# Page 5
# Page 6
# Page 7
# Page 8
# Page 9
# Page 10
# Page 11