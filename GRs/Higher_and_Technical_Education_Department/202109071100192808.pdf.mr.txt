# Page 1
गुणवंत मुलामुलींना परदेशात उच्च शिक्षणासाठी शिष्यवृत्ती मंजूर करणेबाबत....
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : संकीर्ण-२०२०/प्र.क्र.११६/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई-४०००३२.
दिनांक: ६ सप्टेंबर, २०२१
वाचा :- १) शासन निर्णय, उच्च व तंत्र शिक्षण विभाग क्र.संकीर्ण-२०१८/प्र.क्र.२१८/तांशि-४, दि. ४ ऑक्टोबर, २०१८
२) शासन परिपत्रक, उच्च व तंत्र शिक्षण विभाग क्र. संकीर्ण-२०१८/प्र.क्र.२१८/तांशि-४, दि.१२ नोव्हेंबर, २०१८
३) शासन शुध्दिपत्रक, उच्च व तंत्र शिक्षण विभाग क्र. संकीर्ण-२०१८/प्र.क्र.२१८/१/ तांशि-४, दि. ११ फेब्रुवारी, २०१९
४) शासन परिपत्रक, उच्च व तंत्र शिक्षण विभाग क्र. संकीर्ण-२०१८/प्र.क्र.२१८/ २/तांशि-४, दि. ११ फेब्रुवारी, २०१९
५) संचालक, तंत्र शिक्षण यांचे पत्र क्र.९/तंशिसं/परदेशी शिष्यवृत्ती/२०२०/३८, दि. ११ ऑगस्ट, २०२०
प्रस्तावना : आर्थिक परिस्थितीमुळे खुल्या प्रवर्गातील गुणवंत मुलामुलींना परदेशातील नामांकित शिक्षण विद्यापीठामधील उच्च शिक्षणापासून वंचित रहावे लागते. अनुसूचित जातीच्या व अनुसूचित जमातीच्या विद्यार्थ्यांना परदेशात शिक्षणासाठी सामाजिक न्याय व विशेष सहाय्य विभाग व आदिवासी विकास विभागातर्फे शिष्यवृत्ती देण्यात येते, त्याच धर्तीवर काही सुधारणांसह राज्यातील खुल्या प्रवर्गातील मुलामुलींना परदेशातील नामाकिंत विद्यापीठामध्ये अभ्यासक्रमांना प्रवेश घेण्यासाठी गुणवंत मुलामुलींना परदेशात उच्च शिक्षणासाठी शिष्यवृत्ती मंजूर करण्याची योजना शैक्षणिक वर्ष २०१८-१९ पासून राबविण्यात येत आहे कोविड-१९ च्या संसर्गजन्य रोगामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्त विभाग, शासन निर्णय दिनांक ४/५/२०२० अन्वये करण्यात आलेल्या उपाय योजनांमुळे ही योजना शैक्षणिक वर्ष २०२०-२१ मध्ये राबविण्यात आली नाही. ही योजना काही सुधारणांसह शैक्षणिक वर्ष २०२१-२२ मध्ये राबविण्याचे शासनाचे विचाराधीन होते.
शासन निर्णय : “गुणवंत मुलामुलींना परदेशात उच्च शिक्षणासाठी शिष्यवृत्ती मंजूर करणे” या योजनेच्या लाभासाठी विद्यार्थ्याची व त्याच्या पालकाची वार्षिक उत्पन्न मर्यादा शैक्षणिक वर्ष २०२१-२२ पासून रुपये ८.०० लक्ष इतकी करण्याचा निर्णय शासनाने घेतला आहे.
# Page 2
शासन निर्णय क्रमांकः संकीर्ण-२०२०/प्र.क्र.११६/तांशि-४
२. गुणवंत मुलामुलींना परदेशात उच्च शिक्षणासाठी शिष्यवृत्ती मंजूर करणे ही योजना शैक्षणिक वर्ष २०२०-२१ करीता न राबविता आता ती थेट शैक्षणिक वर्ष २०२१-२२ करीता राबविण्यात यावी.
शैक्षणिक वर्ष २०२०-२१ मध्ये परदेशातील विद्यापीठात प्रवेश घेतलेल्या विद्यार्थ्यांना देखील शैक्षणिक
वर्ष २०२१-२२ करीता अर्ज करण्याची संधी देण्यात यावी. मात्र, शैक्षणिक वर्ष २०२०-२१ मध्ये परदेशातील विद्यापीठांमध्ये मान्य अभ्यासक्रमांसाठी प्रवेश घेतलेल्या ज्या विद्यार्थ्यांची या योजनेसाठी
शैक्षणिक वर्ष २०२१-२२ करीता निवड होईल त्या विद्यार्थ्यास शैक्षणिक वर्ष २०२० २१ ( प्रथम वर्ष)
वगळता त्या पुढील अभ्यासक्रमाच्या उर्वरित मान्य कालावधीसाठी शिष्यवृत्ती देय ठरेल.
३. या व्यतिरिक्त या योजनेकरीता विहित करण्यात आलेल्या उर्वरित अटी व शर्तींच्या अधिन राहून मंजूर २० प्रवेश क्षमतेकरीता शैक्षणिक वर्ष २०२१-२२ करीता सदर योजना संचालक, तंत्र शिक्षण यांच्यामार्फत राबविण्यास मान्यता देण्यात येत आहे.
४. संचालक, तंत्र शिक्षण यांनी याबाबत यापूर्वीच्या कार्यपध्दतीनुसार पुढील कार्यवाही तात्काळ करावी.
५. हे आदेश वित्त विभागाच्या अनौपचारिक संदर्भ क्रमांक.६६२/२०२१/व्यय-५, दिनांक २२/७/२०२१ अन्वये प्राप्त सहमतीनुसार निर्गमित करण्यात येत आहे.
# Page 3