# Page 1
उच्च शिक्षण संचालनालयामार्फत राबविण्यात येणाऱ्या शिष्यवृत्ती योजनांचा लाभ महाडीबीटी पोर्टलद्वारे थेट लाभार्थ्यांना देण्याकरीता महाआयटी यांनी उपलब्ध करुन दिलेल्या सेवांसाठीची रक्कम अदा करण्यास मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : अर्थसं-२०१९/प्र.क्र.७८/१९/मशि-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ जानेवारी, २०२२.
वाचा : संचालक, उच्च शिक्षण, पुणे यांचे पत्र क्र. उशिसं/शिष्य-२०२१/महाआयटी देयक/१४४६२, दिनांक १७/१२/२०२१.
प्रस्तावना :
राज्य शासनाने शासकीय योजनांचा लाभ थेट लाभार्थ्यांना पोहचविण्यासाठी विकसीत केलेले महाडीबीटी पोर्टल माहे ऑगस्ट, २०१८ मध्ये कार्यान्वित झालेले असून या पोर्टलवरुन पात्र विद्यार्थ्यांकडून शिष्यवृत्तीसाठी अर्ज मागविणे, महाविद्यालय व विभाग स्तरावरुन अर्जांची छाननी करणे, शिष्यवृत्ती मंजूर विद्यार्थ्यांचे देयक काढण्यासाठी अलॉटमेंट उपलब्ध करुन देणे तसेच पीएफएमएस प्रणालीद्वारे शिष्यवृत्ती मंजूर विद्यार्थ्याचे आधार संलग्न बँक खात्यामध्ये शिष्यवृत्तीचे वितरण करणे, आदि कार्यवाही महाआयटी व महाऑनलाईन यांच्या मार्फत करण्यात येते. उच्च शिक्षण संचालनालयाच्या अखत्यारितील सर्व शिष्यवृत्ती योजनांचा लाभ महाडीबीटी पोर्टलद्वारे थेट लाभार्थ्यांना देण्याकरीता माहे ऑगस्ट, २०२० ते माहे ऑक्टोंबर, २०२१ या कालावधीतील सेवांसाठी महाआयटीने आकारलेल्या खर्चास मान्यता देण्याची बाब शासनाच्या विचाराधीन होती.
शासन निर्णय :
उच्च शिक्षण संचालनालयामार्फत राबविण्यात येणाऱ्या शिष्यवृत्ती योजनांचा महाडीबीटी पोर्टलद्वारे लाभ थेट लाभार्थ्यांना देण्याकरीता महाआयटी यांनी माहे ऑगस्ट, २०२० ते माहे ऑक्टोंबर, २०२१ या कालावधीसाठी उपलब्ध करुन दिलेल्या सेवांच्या अदागयीसाठी रु.९८,१३,८७८/- (रुपये अठ्ठयाण्णव लक्ष तेरा हजार आठशे अठ्ठयाहत्तर फक्त) इतक्या खर्चास पुढील अटीच्या अधीन राहून मान्यता देण्यात येत आहे.
उच्च शिक्षण संचालनालयाने महाआयटीकडून घेतलेल्या सेवांची देयके अदा करताना सदर देयके योग्य असल्याची खातरजमा करावी.
# Page 2
शासन निर्णय क्रमांकः अर्थसं-२०१९/प्र.क्र.७८/१९/मशि-३
२. या बाबीवर होणारा खर्च ““मागणी क्र. डब्ल्यु-२, २२०२ सर्वसाधारण शिक्षण ८० सर्वसाधारण ८०० इतर खर्च, (०२) संकीर्ण (०२) (०९) राजर्षी छत्रपती शाहू महाराज शिक्षण शुल्क शिष्यवृत्ती योजना (कार्यकम) (२२०२ १४५६) ३१- सहाय्यक अनुदाने” या लेखाशिर्षाखाली सन २०२१-२२ मध्ये उपलब्ध असलेल्या तरतूदीतून भागविण्यात यावा.
३. सदर शासन निर्णय, नियोजन विभागाच्या अनौपचारीक संदर्भ क्र.०१/१४७१, दिनांक ०३/०१/२०२२ व वित्त विभागाच्या अनौपचारीक संदर्भ क्र.४५/२०२२/व्यय-५, दिनांक १२/०१/२०२२ अन्वये प्राप्त झालेल्या मान्यतेस अनुसरुन तसेच वित्त विभागाचे परिपत्रक क्र. अर्थसं - २०२१/प्र.क्र.४८/अर्थ-३, दिनांक १४/१०/२०२१ मधील अटी व शर्तीनुसार व शासन निर्णय, वित्त विभाग, क्र.विअप्र २०१३/प्र.क्र.३०/२०१३/विनियम, भाग-२, दि. १७ एप्रिल, २०१५ मधील वित्तीय अधिकार नियम पुस्तिका १९७८ भाग पहिला उपविभाग एक मधील अ.क्र.६ नियम ४० अन्वये प्रशासकीय विभागास प्रदान करण्यात आलेल्या वित्तीय अधिकारास अनुसरुन निर्गमित करण्यात येत आहे.