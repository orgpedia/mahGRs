# Page 1
संचालक, उच्च शिक्षण ह्यांच्या अधिनस्त कार्यालयांतील गट अ व गट ब (राजपत्रित) संवर्गातील अधिकाऱ्यांचे कार्यमूल्यमापन अहवाल महापार प्रणालीत ऑनलाईन पध्दतीने लिहिण्याकरिता प्राथमिक परिरक्षक व कार्यालयनिहाय युनिट ह्यांच्या नियुक्तीबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्र. संकीर्ण २०१८/प्र.क्र.९/मशि-१
मादाम कामा मार्ग, हुतात्मा राजगुरु चौक, मंत्रालय, मुंबई-३२.
दिनांक २८ जानेवारी, २०१९.
वाचा : शासन परिपत्रक, सामान्य प्रशासन विभाग क्र. सीएफआर-१२१७/प्र.क्र.१३१/तेरा, दि. १५.१२.२०१७.
शासन निर्णय :
सामान्य प्रशासन विभागाच्या संदर्भाधीन दि. १५.१२.२०१७ च्या शासन परिपत्रकानुसार गट अ व गट ब (राजपत्रित) संवर्गातील सर्व राज्य शासकीय अधिकाऱ्यांचे कार्यमूल्यमापन अहवाल ऑनलाईन पध्दतीने नोंदविणे प्रस्तावित आहे.
२. सदर शासन परिपत्रकातील परिच्छेद ५ मध्ये नमुद केल्यानुसार संचालक, उच्च शिक्षण, महाराष्ट्र राज्य व त्यांच्या अधिनस्त कार्यालयातील राजपत्रित अधिकाऱ्यांचे कार्यमूल्यमापन अहवाल महापार प्रणालीत ऑनलाईन पध्दतीने नोंदविण्यासाठी प्राथमिक परिरक्षक (Primary Custodian) व कार्यालयनिहाय युनिट (Organization Unit) ह्यांची नियुक्ती करण्यात येत असून ती सोबत जोडलेल्या परिशिष्ट “अ” प्रमाणे राहील.
३. प्राथमिक परिरक्षकांनी अतिरिक्त परिरक्षकांची नियुक्ती करावी. अतिरिक्त परिरक्षक (Alternate Custodian) ह्यांनी त्यांच्या नियंत्रणाखालील कार्यालयनिहाय युनिटमधील अधिकाऱ्यांचे कार्यमूल्यमापन अहवाल तयार करण्यासाठी कार्यालयनिहाय युनिटमधील अधिकाऱ्यांच्या संख्येनुसार एक किंवा अधिक पार व्यवस्थापक (Par Manager) नियुक्त करावेत.
४. नियुक्त केलेल्या प्राथमिक परिरक्षक (Primary Custodian), कार्यालयनिहाय युनिट (Organization Unit), अतिरिक्त परिरक्षक (Alternate Custodian ) व पार व्यवस्थापक (Par Manager) ह्यांनी संदर्भाधीन शासन परिपत्रक, सामान्य प्रशासन विभाग दि. १५.१२.२०१७ मधील सूचनांनुसार कर्तव्ये व जबाबदाऱ्या पार पाडण्याची दक्षता घ्यावी.
# Page 2
शासन परिपत्रक क्रमांकः संकीर्ण २०१८/प्र.क्र.९/मशि-१
# Page 3