# Page 1
प्राचार्य व विभाग प्रमुख, शासकीय तंत्रनिकेतने व तत्सम संस्था, महाराष्ट्र तंत्रनिकेतन शिक्षक सेवा, गट-अ यांच्या बदल्यांबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : बदली-४३२३/प्र.क्र.४३/२३/तांशि-७
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०६ जुलै, २०२३.
शासन आदेश : महाराष्ट्र शासकीय कर्मचाऱ्यांचे बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम-२००५ मधील तरतुदीनुसार बदली करण्यास सक्षम असलेल्या प्राधिकाऱ्याच्या मंजूरीने तंत्रशिक्षण संचालनालयाच्या अधिपत्याखालील महाराष्ट्र तंत्रनिकेतन शिक्षक सेवा, गट-अ या सेवेतील खाली नमूद प्राचार्य व विभाग प्रमुख, शासकीय तंत्रनिकेतने यांची स्तंभ-४ नुसार बदलीने पदस्थापना करण्यात येत आहे.
----------------------------------------------------------------------------------------------------------------------------------------------------------------------------------------------------------------------------------
| अ.क्र. | अध्यापकाचे नाव | सध्या कार्यरत संस्था | बदलीनंतरची पदस्थापना | बदलीचा प्रकार |
| १ | २ | ३ | ४ | ५ |
| प्राचार्य |
| १ | डॉ. अशोक लक्ष्मीकांत उपाध्याय | शासकीय तंत्रनिकेतन, हिंगोली | शासकीय तंत्रनिकेतन, सोलापूर | प्रशासकीय बदली |
|  | डॉ. अरुण अंबादास गुल्हाणे | शासकीय तंत्रनिकेतन, अचलपूर | शासकीय तंत्रनिकेतन, मूर्तिजापूर | विनंती बदली |
| विभाग प्रमुख, यंत्र अभियांत्रिकी |
| ३ | श्री. संतोष गुलाबसिंग ताजी | उपसचिव (तांत्रिक) महाराष्ट्र राज्य तंत्रशिक्षण मंडळ, विभागीय कार्यालय, मुंबई येथे तदर्थ व्यवस्थेने कार्यरत. | शासकीय तंत्रनिकेतन, धुळे | प्रशासकीय बदली |
| विभाग प्रमुख, संगणक अभियांत्रिकी |
| ४ | श्री. उमेश विश्वासराव कोकाटे | शासकीय तंत्रनिकेतन, नाशिक (सध्या तंत्रशिक्षण संचालनालय, मुंबई येथे प्रतिनियुक्तीने कार्यरत) | तंत्रशिक्षण संचालनालय, महाराष्ट्र राज्य, मुंबई. (तदर्थ व्यवस्थेने मूळ वेतन संरक्षित करुन) | विनंती बदली |
| विभाग प्रमुख, अणुविद्युत अभियांत्रिकी |
| ५ | श्री. सचिन दत्तात्रय पाबळे | शासकीय तंत्रनिकेतन, नंदूरबार | शासकीय तंत्रनिकेतन, मुंबई | प्रशासकीय बदली (सध्या कार्यरत संस्थेतील अभ्यासक्रम बंद झाल्यामुळे) |
| ६ | श्री. संदीप बाबूराव पाटील | शासकीय तंत्रनिकेतन, ब्रह्मपूरी | शासकीय निवासी महिला तंत्रनिकेतन, तासगांव |
----------------------------------------------------------------------------------------------------------------------------------------------------------------------------------------------------------------------------------
०२. प्रशासकीय कारणास्तव बदली झालेल्या प्राचार्य व विभाग प्रमुख यांना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहील. विनंती बदली झालेल्या प्राचार्य व विभाग प्रमुख यांना पदग्रहण अवधी, प्रवास भत्ता व दैनिक भत्ता अनुज्ञेय राहणार नाही.
# Page 2
शासन आदेश क्रमांकः बदली-४३२३/प्र.क्र.४३/२३/तांशि-७
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरीता खालील सूचनांचे काटेकोरपणे पालन करावे.
१) सदर आदेश तात्काळ अंमलात येतील.
२) बदलीचे आदेश निर्गमित झाल्यानंतर संबंधित प्राचार्य यांनी पर्यायी प्राचार्य हजर होण्याची वाट न पाहता, बदलीनंतरच्या पदस्थापनेच्या ठिकाणी तात्काळ रुजू व्हावे. तसेच बदली करण्यात आलेल्या विभाग प्रमुखांना त्यांच्या बदलीनंतरच्या पदस्थापनेच्या ठिकाणी रुजू होण्यासाठी तात्काळ कार्यमुक्त करावे.
संबंधित विभाग प्रमुखांनी सध्या कार्यरत असलेल्या संस्थेतून तात्काळ त्यांच्या बदलीनंतर पदस्थापना केलेल्या संस्थेत रुजू व्हावे. महाराष्ट्र नागरी सेवा (पदग्रहण अवधी, स्वियेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमानुसार दिलेल्या पदग्रहण अवधीतच, बदली झालेल्या अध्यापकाने बदलीच्या ठिकाणी रूजू होण्याची दक्षता घ्यावी.
३) बदली झालेले प्राचार्य व विभाग प्रमुख त्यांच्या संबंधित संस्थेकडून कार्यमुक्त होऊन रुजू होण्यासाठी आल्यानंतर त्यांना विनाविलंब रुजू करुन घ्यावे. एखाद्या अध्यापकास रुजू करुन न घेतल्यामुळे सक्तीचा प्रतिक्षा काळ ठरुन काम न करता वेतन व भत्ते देण्याचा प्रसंग उद्भवल्यास संबंधित संस्थेचे प्राचार्य यांना जबाबदार धरण्यात येईल.
४) बदली झालेल्या प्राचार्य किंवा विभाग प्रमुखांची कोणतीही रजा प्रशासकीय विभागाच्या पूर्वमान्यतेशिवाय मंजूर करण्यात येऊ नये.
५) बदली झालेल्या प्राचार्य व विभाग प्रमुखांना तात्काळ कार्यमुक्त करण्याची जबाबदारी वैयक्तीकरित्या संबंधित संस्था प्रमुखांची राहील. प्राचार्य यांनी संबंधितांना कार्यमुक्त न केल्यास त्यांचेविरूध्द संचालक, तंत्रशिक्षण यांनी वेळीच प्रशासकीय कारवाई सुरू करावी व आवश्यकतेनुसार प्रस्ताव शासनाच्या मान्यतेसाठी सादर करावा. तसेच याबाबत कार्यपालन अहवाल या आदेशाच्या दिनांकापासून १० दिवसात संचालक, तंत्रशिक्षण संचालनालय यांनी न चुकता या विभागास सादर करावा.