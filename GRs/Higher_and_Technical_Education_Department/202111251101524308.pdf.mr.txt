# Page 1
अधिसंख्य पदावरील नियुक्तीला मुदतवाढ देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक-मराग्रं-२०१९/प्र.क्र.१५७/२०१९/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २५ नोव्हेंबर, २०२१.
वाचा : १) शासन निर्णय, उच्च व तंत्र शिक्षण विभाग, क्र. मराग्रं-२०१९/प्र.क्र.१५७/साशि-५, दि.०७.१२.२०२०.
२) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.११/२०२१-२२/६११९,दि.२०.१०.२०२१.
३) शासन निर्णय, सामान्य प्रशासन विभाग, क्र. बीसीसी २०१८/प्र.क्र.३०८/१६-ब, दि. २८.१०.२०२१.
प्रस्तावना : उच्च व तंत्र शिक्षण विभागाच्या संदर्भाधिन दि.०७.१२.२०२० रोजीच्या शासन निर्णयान्वये श्रीमती स्मिता संजय नागपूरे, लघुलेखक निम्नश्रेणी (मराठी) (गट-क), ग्रंथालय संचालनालय, महाराष्ट्र राज्य, मुंबई यांच्या अधिसंख्य पदावरील नियुक्तीला, त्यांचा अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा त्या सेवेत राहिल्या असत्या तर त्या ज्या दिनांकाला सेवानिवृत्त झाल्या असत्या त्या दिनांकापर्यंत किंवा याविषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. सदर शासन निर्णयान्वये देण्यात आलेली ११ महिन्यांची मुदत दि.२७.१०.२०२१ रोजी संपुष्टात आली आहे.
आता सामान्य प्रशासन विभागाच्या संदर्भाधिन दि. २८.१०.२०२१ रोजीच्या शासन निर्णयान्वये
अधिसंख्य पदावरील नियुक्त्यांना, त्यांच्या अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ज्या दिनांकाला सेवानिवृत्त झाले असते त्या दिनांकापर्यंत किंवा याविषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. सामान्य प्रशासन विभागाच्या सदर शासन निर्णयातील सूचना विचारात घेऊन ग्रंथालय संचालनालयाच्या आस्थापनेवरील अधिसंख्य पदावरील नियुक्तीला मुदतवाढ देण्याची बाब शासनाच्या विचाराधिन होती. त्यानुसार शासनाने खालीलप्रमाणे निर्णय घेतला आहे.
शासन निर्णय: ग्रंथालय संचालनालयाच्या आस्थापनेवरील श्रीमती स्मिता संजय नागपूरे, लघुलेखक निम्नश्रेणी (मराठी) (गट- क) यांच्या अधिसंख्य पदावरील नियुक्तीला त्यांचा अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा त्या सेवेत राहिल्या असत्या तर ज्या
# Page 2
शासन निर्णय क्रमांकः मराग्रं-२०१९/प्र.क्र.१५७/२०१९/साशि-५,
दिनांकाला सेवानिवृत्त झाल्या असत्या त्या दिनांकापर्यंत किंवा याविषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. याबाबतचे आदेश ग्रंथालय संचालक, ग्रंथालय संचालनालय, महाराष्ट्र राज्य, मुंबई यांनी तात्काळ निर्गमित करावेत.
३. अधिसंख्य पदाच्या वेतनावर होणारा खर्च हा संबंधित कर्मचारी सध्या ज्या कार्यालयात आहेत, त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय
वर्षाच्या मंजूर अनुदानातून भागविण्यात यावा.
४. सदर शासन निर्णय सामान्य प्रशासन विभागाच्या संदर्भाधिन दि.२८.१०.२०२१ रोजीच्या शासन निर्णयास अनुसरुन निर्गमित करण्यात येत आहे.