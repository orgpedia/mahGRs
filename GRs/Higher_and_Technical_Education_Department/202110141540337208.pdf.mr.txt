# Page 1
डॉ. होमी भाभा स्टेट विद्यापीठ, मुंबई या समूह विद्यापीठाकरिता वेतन खर्चासाठी तसेच वेतनेतर खर्चासाठी स्वतंत्र लेखाशिर्ष उघडणेबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक: संकीर्ण- २०२१/प्र.क्र.१६२/विशि-३,
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२,
दिनांक : १४ ऑक्टोबर, २०२१.
वाचा : (१) उच्च व तंत्र शिक्षण विभाग, अधिसूचना क्रमांकः- संकीर्ण २०१८/प्र.क्र.२४८/वि.शि.३, दि.१३ फेब्रुवारी, २०१९ (२) उच्च व तंत्र शिक्षण विभाग, शासन निर्णय क्रमांक:- रुसायो - २०१८/प्र.क्र.२४८/भाग-१/विशि-३, दि.७ मार्च, २०१९.
(३) उच्च व तंत्र शिक्षण विभाग, शासन निर्णय क्रमांक:- रुसायो - २०१८/प्र.क्र.२४८/विशि-३, दि. ३ नोव्हेंबर, २०२०.
प्रस्तावना : राष्ट्रीय उच्चतर शिक्षा अभियान (रुसा) अंतर्गत “Creation of Universities by Conversion of colleges in a Cluster" या घटकांतर्गत, महाराष्ट्र सार्वजनिक विद्यापीठ अधिनियम, २०१६ कलम ३ (६) मधील तरतूदीस अनुसरुन दिनांक २० डिसेंबर, २०१८ रोजी झालेल्या मा. मंत्रीमंडळाच्या बैठकीत शासकीय विज्ञान संस्था, मुंबई ( इन्स्टिट्यूट ऑफ सायन्स) हे मुख्य महाविद्यालय व सिडनहॅम कॉलेज,मुंबई, एलफिन्स्टन कॉलेज, मुंबई व शासकीय अध्यापक महाविद्यालय, मुंबई (गव्हर्नमेंट बी. एङ. कॉलेज) ही ३ सहभागी महाविद्यालये यांचा समावेश असलेले "डॉ. होमी भाभा स्टेट विद्यापीठ, मुंबई" स्थापन करण्यास मान्यता देण्यात आली आहे. त्याअनुषंगाने विद्यापीठ स्थापनेची अधिसूचना संदर्भाधीन क्र. (१) येथील दि. १३ फेब्रुवारी, २०१९ रोजीच्या राजपत्रात प्रसिध्द करण्यात आली आहे. या समूह विद्यापीठाकरिता आवश्यक असणाऱ्या ५ सांविधिक पदांची निर्मिती संदर्भाधीन क्र.(२) येथील दि.०७.०३.२०१९ रोजीच्या शासन निर्णयान्वये करण्यात आली आहे. तसेच, सदर विद्यापीठाकरिता नियमित भरावयाची १४ पदे व कंत्राटी पध्दतीने भरावयाची २० पदे अशी एकूण ३४ पदांची निर्मिती संदर्भाधीन क्र. (३) येथील दि. ३ नोव्हेंबर, २०२० रोजीच्या शासन निर्णयाद्वारे करण्यात आली आहे.
तरी सदर पदांच्या वेतनाचा खर्च तसेच वेतनेतर खर्च भागविण्यासाठी स्वतंत्र लेखाशिर्ष आवश्यक असल्याने त्याकरिता स्वतंत्र लेखाशिर्ष उघडण्याची बाब शासनाच्या विचाराधीन होती.
शासन परिपत्रक: डॉ.होमी भाभा स्टेट विद्यापीठ, मुंबई या समूह विद्यापीठाकरिता वेतन खर्चासाठी तसेच वेतनेतर खर्चासाठी पुढीलप्रमाणे स्वतंत्र लेखाशिर्ष मंजूर करण्यात येत आहे:
# Page 2
शासन परिपत्रक क्रमांकः संकीर्ण-२०२१/प्र.क्र.१६२/विशि-३,
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| मागणी क्रमांक डब्ल्यू - २, २२०२, सर्वसाधारण शिक्षण, ०३, विद्यापीठीय व उच्च शिक्षण, १०२, विद्यापीठांना सहाय्य, (00) (००) (३३) समूह विद्यापीठ (कार्यक्रम) (२२०२ J०६३) ३१, सहाय्यक अनुदाने (वेतनेतर) ३६, सहाय्यक अनुदाने (वेतन) | Demand No. W-2, 2202, General Education, 03, University and Higher Education, 102, Assistance to Universities, (00) (00)(33) Cluster University (Scheme) (2202 J063) 31, Grants-in-aid (Non-Salary) 36, Grants-in-aid (Salary) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर शासन परिपत्रक, नियोजन विभागाच्या अनौपचारीक संदर्भ क्र. २७७/१४७१, दि.२५.०८.२०२१ व अनौपचारीक संदर्भ क्र.१०२/१४११, दि.०५.१०.२०२१, तसेच, वित्त विभागाच्या अनौपचारीक संदर्भ क्र.१६/अर्थ-८, दि.७.१०.२०२१ आणि महालेखापाल–१, महाराष्ट्र राज्य (लेखापरीक्षा/लेखा व अनुज्ञेयता) मुंबई यांचे क्र.ख.वि/चा-१ उच्च व तंत्र शिक्षण विभाग/यू ओ आर ७१/२०२१-२२/३७१, दि.२८.०९.२०२१ च्या पत्रास अनुसरुन निर्गमित करण्यात येत आहे.
# Page 3