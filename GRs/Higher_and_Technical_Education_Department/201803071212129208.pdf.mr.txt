# Page 1
राज्यातील विनाअनुदानित व कायम विना अनुदानित शिक्षणशास्त्र व शारिरीक शिक्षण महाविद्यालयांचे शिक्षण शुल्क निर्धारित करण्यासाठी गठीत केलेल्या समितीवर नामनिर्देशनाद्वारे सदस्यांची नियुक्ती करण्याबाबत .
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः शुल्क-५२१७/प्र.क्र.१८५/मशि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०७ मार्च, २०१८.
वाचा : (१) शासन निर्णय, उच्च व तंत्र शिक्षण विभाग, क्रमांक:शुल्क-२०१२/प्र.क्र.१८३/१२/मशि-२, दिनांक ०५ जुलै, २०१३.
(२) शासन निर्णय, उच्च व तंत्र शिक्षण विभाग, क्रमांक:शुल्क-२०१२/प्र.क्र.१८३/१२/मशि-२, दिनांक १० जुलै, २०१४.
(३) शासन निर्णय, उच्च व तंत्र शिक्षण विभाग, क्रमांक:शुल्क-२०१५/प्र.क्र.४३४/१५/मशि-२, दिनांक १९ जानेवारी, २०१६.
(४) संचालक, उच्च शिक्षण, महाराष्ट्र राज्य, पुणे यांचे पत्र क्रमांक: उशिसं/२०१७/शिशुस/सीईटी सेल/९३७१, दिनांक ०२.०८.२०१७, दिनांक ६ नोव्हेंबर, २०१७ व दिनांक ०१.०३.२०१८.
प्रस्तावना : संदर्भाधीन क्रमांक-१ येथील शासन निर्णयान्वये राज्यातील विनाअनुदानित व कायम विना अनुदानित महाविद्यालयांतील शिक्षणशास्त्र अभ्यासक्रमाचे शिक्षण शुल्क निश्चित करण्यासाठी शिक्षण शुल्क समिती गठीत करण्यात आली होती. सदर समितीवर नामनिर्देशनाद्वारे एक सनदी लेखापाल व एक खाजगी शिक्षक प्रशिक्षक संघटनेचा प्रतिनिधी सदस्य म्हणून नियुक्ती करण्याची तरतूद होती.
त्यानुसार संदर्भाधीन क्र.२ येथील शासन निर्णयान्वये सदर समितीवर एक सनदी लेखापाल व एक खाजगी शिक्षक प्रशिक्षक संघटनेचा प्रतिनिधी यांची नामनिर्देशित सदस्य म्हणून नियुक्ती करण्यात आली होती. त्यानंतर शारिरीक शिक्षण हा विषय उच्च व तंत्र शिक्षण विभागाकडे हस्तांतरीत करण्यात आल्यामुळे संदर्भाधीन क्रमांक-३ येथील शासन निर्णयान्वये शिक्षण शुल्क समितीच्या रचना व कार्यकक्षेमध्ये अंशत: बदल करुन, राज्यातील विनाअनुदानित व कायम विनाअनुदानित महाविद्यालयातील शिक्षणशास्त्र व शारिरीक शिक्षण अभ्यासक्रमाचे शिक्षण शुल्क निश्चित करण्यासाठी शिक्षण शुल्क समिती गठीत करण्यात आली. संदर्भाधीन क्र.२ येथील शासन निर्णयान्वये शिक्षण शुल्क
# Page 2
शासन निर्णय क्रमांकः शुल्क-५२१७/प्र.क्र.१८५/मशि-२
समितीवर नियुक्त करण्यात आलेल्या सनदी लेखापाल व खाजगी शिक्षक प्रशिक्षक संघटनेचा प्रतिनीधी (शिक्षणशास्त्र) यांचा कार्यकाल संपुष्टात आल्याने, त्यांच्याऐवजी सदर समितीवर नव्याने नामनिर्देशित सदस्य म्हणून एक सनदी लेखापाल व एक खाजगी शिक्षक प्रशिक्षक संघटनेचा प्रतिनिधी (शिक्षणशास्त्र) यांची नियुक्ती करण्याची बाब शासनाच्या विचाराधीन होती.
शासन निर्णयः- राज्यातील विनाअनुदानित व कायम विना अनुदानित महाविद्यालयांतील शिक्षणशास्त्र व शारिरीक शिक्षण अभ्यासक्रमांचे शिक्षण शुल्क निश्चित करण्यासाठी गठीत करण्यात आलेल्या समितीवरील सनदी लेखापाल व खाजगी शिक्षक प्रशिक्षक संघटनेचा प्रतिनीधी (शिक्षणशास्त्र) या सदस्यांचा कार्यकाल संपुष्टात आल्याने, त्यांच्याऐवजी खालील व्यक्तींची सदस्य म्हणून नामनिर्देशनाद्वारे नियुक्ती करण्यात येत आहे:
(१) श्री. संतोष परब, चिफ फायनान्सियल ऑफिसर, विले पार्ले (पूर्व), मुंबई - सनदी लेखापाल,
(२) श्रीमती नलिनी पाटील, प्राचार्य, एसएनडीटी कॉलेज ऑफ एज्युकेशन, पुणे - खाजगी शिक्षक प्रशिक्षक संघटनेचा प्रतिनिधी (शिक्षणशास्त्र).
२. संदर्भाधीन क्रमांक ३ येथील शासन निर्णयातील तरतुदींनुसार उक्त सदस्यांचा कार्यकाल तीन वर्षांचा राहील.
# Page 3