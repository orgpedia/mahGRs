# Page 1
फर्ग्युसन विद्यापीठ अध्यादेश, २०१९ चा मसुदा अंतिम करण्यासाठी उच्च शिक्षण क्षेत्रातील तज्ञ व्यक्तिची समिती गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. रूसायो-२०१९/प्र.क्र.२१/ विशि३
हुतात्मा राजगुरू चौक, मादाम कामा मार्ग,
मंत्रालय, विस्तार भवन, मुंबई-४०० ०३२.
दिनांक:- २७ फेब्रुवारी, २०१९
प्रस्तावना:
उच्च शिक्षणाची संधी सर्व घटकांना प्राप्त होणे, उच्च शिक्षण सर्व समावेशक करणे आणि उच्च शिक्षणात उच्चत्तम गुणवत्ता निर्माण करणे यासाठी केंद्र शासनाने सुरु केलेला राष्ट्रीय उच्चत्तर शिक्षा अभियान (रुसा) कार्यक्रम राज्यामध्ये अंमलात आणण्यास शासन निर्णय क्र.रुसायो-२०१३/प्र.क्र.४१८ / विशि-३, दि. २० मे, २०१५ अन्वये शासनाची मान्यता देण्यात आली आहे. या कार्यक्रमांतर्गंत केंद्र शासनाकडून ६०% निधी प्राप्त होत असून ४०% निधीची तरतूद शासनास करावयाची आहे. महाराष्ट्र राज्य रुसा परिषदेची बैठक दि.९ मे, २०१८ रोजी संपन्न झाली. या बैठकीमध्ये “Creation of Universities by way of upgradation of existing autonomous College” या घटकांतर्गत फर्ग्युसन कॉलेजचा प्रस्ताव विचारात घेण्यात आला.
केंद्र सरकारच्या PAB च्या दि. २५ मे, २०१८ च्या १२ व्या बैठकीत घटक क्र.०१ "Creation of Universities by way of upgradation of existing autonomous College” अंतर्गत फर्ग्युसन विद्यापीठाची स्थापना राज्य सार्वजनिक विद्यापीठ अधिनियमाच्या माध्यमातून करण्यास मान्यता देण्यात आलेली आहे. त्यास अनुसरुन फर्ग्युसन कॉलेज, पुणे चे फर्ग्युसन युनिर्व्हसिटी, पुणे मध्ये रुपांतर करण्याच्या प्रस्तावास तसेच फर्ग्युसन युनिर्व्हसिटी, पुणे अध्यादेश, २०१९ ला दि. २२ जानेवारी, २०१९ रोजी झालेल्या मंत्रीमंडळाच्या बैठकीत मान्यता देण्यात आली आहे.
मा. मंत्री महोदयांनी ( उच्च व तंत्रशिक्षण) दिलेल्या निर्देशास अनुसरुन फर्ग्युसन विद्यापीठाच्या अध्यादेशाचा मसुदा अंतिम करण्यासंदर्भात तज्ञ व्यक्तींचा समावेश असलेली समिती स्थापन करण्याची बाब शासनाच्या विचाराधीन होती.
शासन निर्णय:
फर्ग्युसन विद्यापीठ स्थापन करण्यासाठी फर्ग्युसन विद्यापीठ अध्यादेश २०१९ चा मसुदा अंतिम करण्यासंदर्भात चर्चा विनिमय करण्यासाठी उच्च शिक्षण क्षेत्रातील खालील तज्ञ व्यक्तिंचा समावेश असलेली समिती गठीत करण्यात येत आहे.
# Page 2
शासन निर्णय क्रमांकः रूसायो-२०१९/प्र.क्र.२१/विशि३
------------------------------------------------------------------------------------------------
| अ.क्र. | नाव | पदनाम |
| १ | डॉ. आर. एस. माळी, माजी कुलगुरु, कवयित्री बहिणाबाई उत्तर महाराष्ट्र विद्यापीठ, जळगांव | अध्यक्ष |
|  | श्री. सिध्दार्थ खरात, सहसचिव, उच्च व तंत्र शिक्षण विभाग, मंत्रालय, मुंबई | सदस्य |
| ३ | श्री. कोवळे, सहसचिव, विधी व न्याय विभाग, मंत्रालय,मुंबई | सदस्य |
| ४ | डॉ. धनराज माने, संचालक, उच्च शिक्षण, पुणे. | सदस्य सचिव |
| ५ | श्री. परदेशी, प्राचार्य, फर्ग्युसन महाविद्यालय, पुणे | सदस्य |
| ६ | प्रा.डॉ. राजेंद्र शिंदे, प्राचार्य, सेंट झेविअर्स महाविद्यालय. | सदस्य |
| ७ | डॉ. विजय जोशी, चीफ कन्सल्टंट, रुसा, मुंबई. | सदस्य |
| ८ | अॅड. निल हेळेकर, विश्वस्त, डेक्कन एज्युकेशन सोसायटी, पुणे. | सदस्य |
| ९ | श्री. आनंद मापूसकर, शिक्षण तज्ञ. | सदस्य |
| १० | डॉ. समिर तेरदाळकर, प्राध्यापक, फग्युसन महाविद्यालय | सदस्य |
------------------------------------------------------------------------------------------------
सदर समितीने रूसाच्या मार्गदर्शक सुचनांनुसार विधी व न्याय विभागाने अंतिमरित्या मान्य केलेल्या फर्ग्युसन विद्यापीठ अध्यादेश, २०१९ वर विचार विनिमय करुन त्यानुसार आवश्यक त्या अनुषंगिक शिफारशी १ आठवडयाच्या आत शासनाला सादर कराव्यात.
# Page 3