# Page 1
अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना महाराष्ट्र सर्वसाधारण भविष्य निर्वाह निधी नियम, १९९८ मधील सर्वसाधारण तरतुदी (भविष्यात करण्यात येणाऱ्या सुधारणांसह) लागू करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : ओडीआर-२७११/प्र.क्र.५०/१७/तांशि-६
मंत्रालय, मुंबई - ३२
दिनांक :- ०३ ऑक्टोबर, २०१८.
वाचा: १) उच्च व तंत्रशिक्षण आणि सेवायोजन विभाग, शासन निर्णय क्रमांक एडीआर १०९३/१३२/(२९)/साशि-५ दिनांक १६ नोव्हेंबर, १९९६.
२) उच्च व तंत्रशिक्षण विभाग, शासन निर्णय क्रमांक एडीआर-१०९३/१३२/(२९)/साशि- ५ दिनांक १० डिसेंबर, १९९९.
३) उच्च व तंत्रशिक्षण विभाग, शासन निर्णय क्रमांक एईडी-२०१२/प्र.क्र.१८६/तांशि-६ दिनांक २९ जुलै, २०१३.
४) अवर सचिव (१३-अ), सामान्य प्रशासन विभाग यांचे पत्र क्रमांक भनिनि १११८/प्र.क्र.४६/१३-अ दिनांक ६ जून,२०१८.
प्रस्तावना: अनुदानित अशासकीय कला संस्थांमधील शिक्षक / शिक्षकेतर कर्मचाऱ्यांना सेवा निवृत्ती योजना लागू करण्याचे शासन निर्णय दि. १६.११.१९९६ आणि दि. १०.१२.१९९९ रोजी निर्गमित करण्यात आले आहेत. वर नमूद दि. १६.११.१९९६ च्या शासन निर्णयातील परिच्छेद ४ (ड) मध्ये अनुदानित शाळातील कर्मचाऱ्यांना भविष्य निर्वाह निधीचा लाभ देण्यासंदर्भात पुढीलप्रमाणे तरतूद आहे. “जो कर्मचारी निवृत्तीवेतन व मृत्यू / सेवानिवृत्ती उपदान योजनेसाठी विकल्प देईल तो सर्वसाधारण भविष्य निर्वाह निधी योजनेस पात्र ठरेल." त्या अनुसार अशासकीय अनुदानित कला संस्थातील शिक्षक / शिक्षकेतर कर्मचाऱ्यांच्या भविष्य निर्वाह निधीची रक्कम जमा करण्यासाठी दि. २९.०७.२०१३ च्या शासन निर्णयान्वये लेखाशिर्ष व संगणक संकेतांक मंजूर करण्यात आले आहेत.
०२. भविष्य निर्वाह निधीचे वर्गणीदार असलेल्या राज्यातील शासनमान्य खाजगी अनुदानित शाळेतील शिक्षक शिक्षकेतर कर्मचाऱ्यांना महाराष्ट्र सर्वसाधारण भविष्य निर्वाह निधी नियम, १९९८ लागू करण्यासंदर्भात सामान्य प्रशासन विभागाच्या दि. ०६.०६.२०१८ पत्रान्वये पुढीलप्रमाणे सूचना देण्यात आल्या आहेत....
'राज्य शासनाच्या कर्मचाऱ्यांना लागू असलले महाराष्ट्र सर्वसाधारण भविष्य निर्वाह निधी नियम, १९९८ मधील तरतुदी व अनुदानित खाजगी शैक्षणिक संस्थांमधील भविष्य निर्वाह निधीचे वर्गणीदार असलेल्या शिक्षक व शिक्षकेतर कर्मचाऱ्यांना लागू असलेल्या नियमांमधील तरतुदींमध्ये तफावत असल्याने या विभागाच्या प्रचलित महाराष्ट्र सर्वसाधारण भविष्य निर्वाह निधी नियमांतील तरतुदींमध्ये एकसूत्रता असावी या उद्देशाने शासकीय कर्मचाऱ्यांकरिता लागू असलेले “महाराष्ट्र सर्वसाधारण भविष्य निर्वाह निधी नियम, १९९८" या नियमांतील सर्वसाधारण तरतुदी ( सध्या अस्तित्वात असलेल्या तसेच भविष्यात विहित करण्यात येतील त्या) आपोआप लागू होतील अशा आशयाचे आदेश संबंधित प्रशासकीय विभागांनी निर्गमित करावेत. तसेच, ज्यावेळी महाराष्ट्र सर्वसाधारण भविष्य निर्वाह निधी नियम, १९९८ मधील एखादी तरतूद संबंधित प्रशासकीय विभागांना त्यांच्या
# Page 2
शासन निर्णय क्रमांक: ओडीआर-२७११/प्र.क्र.५०/१७/तांशि-६
नियंत्रणाखालील कार्यालयातील भनिनि वर्गणीदार असलेल्या कर्मचाऱ्यांना लागू करावयाची नसल्यास त्या त्यावेळी संबंधित प्रशासकीय विभागाने त्यांच्या अधिपत्याखालील कार्यालयाकरिता तेवढ्या तरतूदी पुरते स्वतंत्र आदेश निर्गमित करावेत." सामान्य प्रशासन विभागाचे अभिप्राय विचारात घेवून अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना महाराष्ट्र सर्वसाधारण भविष्य निर्वाह निधी नियम, १९९८ मधील तरतुदी लागू करण्यासंदर्भात पुढील प्रमाणे शासन निर्णय घेण्यात आला आहे.
शासन निर्णय: अ) अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना “महाराष्ट्र सर्वसाधारण भविष्य निर्वाह निधी नियम, १९९८” या नियमांतील सर्वसाधारण तरतुदी लागू करण्यात येत आहेत. सदर नियमात भविष्यात करण्यात येणाऱ्या सुधारणा उक्त शिक्षक / शिक्षकेतर कर्मचाऱ्यांना आपोआप लागू होतील.
ब) “महाराष्ट्र सर्वसाधारण भविष्य निर्वाह निधी नियम, १९९८” चा नियम क्रमांक २ (१) मध्ये लेखाधिकाऱ्याची पुढीलप्रमाणे व्याख्या देण्यात आली आहे.
२(१) "लेखा अधिकारी" म्हणजे
(अ) "ड" गटाच्या सेवेत असलेल्या शासकीय कर्मचाऱ्यांच्या संबंधात त्यांच्या कार्यालयाचे प्रमुख.
(ब) इतर गटांच्या सेवांमध्ये असलेल्या शासकीय कर्मचाऱ्यांच्या संबंधात, महालेखापाल, महाराष्ट्र राज्य यांच्या कार्यालयातील भविष्य निर्वाह निधी कक्षाचा (सेक्शन) प्रभारी शाखा (बँच) अधिकारी होय.
अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना "महाराष्ट्र सर्वसाधारण भविष्य निर्वाह निधी नियम, १९९८" नियमांतील सर्वसाधारण तरतुदी लागू करण्याच्या प्रयोजनार्थ “महाराष्ट्र सर्वसाधारण भविष्य निर्वाह निधी नियम, १९९८” चा नियम क्रमांक २ (१) लेखाधिकारी या व्याख्येमध्ये पुढीलप्रमाणे बदल करण्यात येत आहे...
२(१) "लेखा अधिकारी" म्हणजे "अशासकीय अनुदानित कला संस्थांमधील शिक्षक व शिक्षकेतर कर्मचाऱ्यांच्या संदर्भात संबंधित विभागानुसार, सहायक निरिक्षक, चित्रकला व शिल्प-मुंबई, सहायक निरिक्षक चित्रकला व शिल्प-नागपूर आणि सहायक निरिक्षक, चित्रकला व शिल्प- औरंगाबाद".
क) भविष्यात “महाराष्ट्र सर्वसाधारण भविष्य निर्वाह निधी नियम, १९९८" मध्ये अंतर्भूत नियमांपेक्षा एखादा स्वतंत्र नियम / तरतूद कला संस्थांमधील भविष्य निर्वाह निधी वर्गणीदारांना विशेषत्वाने लागू करणे आवश्यक वाटल्यास तसे आदेश स्वतंत्रपणे काढण्यात येतील.
# Page 3