# Page 1
वास्तुकला परिषद, नवी दिल्ली यांच्या मान्यतेस अनुसरुन शैक्षणिक वर्ष २०२१-२२ पासून विद्यमान वास्तुशास्त्र संस्थेतील अभ्यासक्रमाच्या प्रवेश क्षमतेत घट करण्यास शासनाची मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०२१/प्र.क.१५१/तांशि-४,
खो.क्र.४३८, चौथा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २० ऑक्टोबर, २०२१.
संदर्भ : १) वास्तुकला परिषद, नवी दल्लियांचे क्र.सीए/५/ॲकॅडेमिक-एमएच ५४,
दि.१२/०८/२०२१ रोजीचे पत्र.
२) संचालक, तंत्र शिक्षण यांचे पत्र क्र. २ / एनजीसी/वास्तुशास्त्र/मान्यता/
२०२१/८७२, दि.१६/०९/२०२१.
प्रस्तावना : वास्तुकला परिषद, नवी दिल्ली यांनी उपरोक्त संदर्भ १ येथील दि. १२/०८/२०२१ च्या पत्रान्वये दिलेल्या मान्यतेस अनुसरुन संचालक, तंत्र शिक्षण यांनी त्यांच्या संदर्भ २ येथील दि.१६/०९/२०२१ च्या पत्रान्वये प्रस्तावित केल्यानुसार शैक्षणिक वर्ष २०२१-२२ पासून Annexure “B” मध्ये नमूद विद्यमान वास्तुशास्त्र संस्थेतील पदवी अभ्यासक्रमाच्या प्रवेशक्षमतेमध्ये घट करण्यास मान्यता देण्याची बाब शासनाच्या विचाराधीन होती.
शासन निर्णय : वास्तुकला परिषद, नवी दिल्ली यांच्या मान्यतेस अनुसरुन व संचालक, तंत्र शिक्षण यांनी प्रस्तावित केल्याप्रमाणे Annexure "B" मध्ये नमूद केल्याप्रमाणे शैक्षणिक वर्ष २०२१-२२ पासून महात्मा एज्युकेशन सोसायटीचे पिल्लई एचओसी कॉलेज ऑफ आर्किटेक्चर, रसायनी या संस्थेतील बी. आर्च. या अभ्याक्रमाच्या प्रवेश क्षमतेत घट करण्यास खालील अटी व शर्तींच्या अधीन राहून शासन मान्यता देण्यात येत आहे:
अटी व शर्ती :
१) संबंधीत अभ्यासक्रमासाठी नियुक्त शिक्षक वर्ग / कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील. भविष्यकाळात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
२) संस्थेकडून शासनाची वसुली अद्यापि थकीत असल्यास त्याचा भरणा करणे संस्था प्रमुखांवर बंधनकारक राहील.
३) संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
४) संस्थेतील संबंधित अभ्यासक्रम टप्प्याटप्प्याने बंद करताना त्या संस्थेतील प्रवेशित विद्यार्थ्यांना व माजी विद्यार्थ्यांना अभ्यासक्रम पूर्ण होईपर्यंत शैक्षणिक सुविधा उपलब्ध करुन देण्याची व परिक्षेस बसण्याची व्यवस्था करणे संस्थेवर बंधनकारक राहील. संस्थेने या शैक्षणिक सुविधा उपलब्ध करुन न दिल्यास, संस्थेविरुध्द नियमानुसार कारवाई करण्यात येईल.
# Page 2
शासन निर्णय क्रमांकः टीईएम-२०२१/प्र.क.१५१/तांशि-४,
५) संबंधित अभ्यासक्रमासाठी नियुक्त केलेल्या संस्थेतील शिक्षक व कर्मचारी यांना नियमानुसार देय असलेले वेतन, वेतन भरपाई व अन्य आर्थिक प्रदानांचे भुगतान करणे संस्थेस बंधनकारक राहील.
# Page 3