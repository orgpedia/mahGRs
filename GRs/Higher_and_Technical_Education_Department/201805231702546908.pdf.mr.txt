# Page 1
“रसायन तंत्रज्ञान संस्था, मुंबई या संस्थेच्या जालना येथील मराठवाडा उपकेंद्राकरीता अर्थसंकल्पिय तरतुद करणे व पद निर्मिती करणे.”
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक - संकीर्ण-११११/(२०/१५)LB/तांशि-२
मंत्रालय, विस्तार भवन,
मुंबई - ४०० ०३२
दिनांक : २३ मे, २०१८
संदर्भ : १) उच्च शिक्षण विभाग, मनुष्यबळ विकास मंत्रालय, भारत सरकार, यांचे क्रमांक F.९ ६१/२००५ - U.३, दिनांक १२ सप्टेंबर, २००८ चे परिपत्रक.
२) उच्च व तंत्र शिक्षण विभाग, शासन निर्णय क्रमांक ICT-२०१२/(२३/१२)/TE-२, दिनांक २० एप्रिल, २०१२
३) शासन ज्ञापन महसूल व वन विभाग क्रमांक- जमिन-२०१६/प्र.क्र.२२७/ज-७ दिनांक १७/१०/२०१६
४) जिल्हाधिकारी, जालना यांचे आदेश क्रमांक-२०१७/मशाका/जमीन/सि.आर.२०६, दिनांक ३०/१/२०१७
प्रस्तावना : रसायन तंत्रज्ञान संस्था, मुंबई ही महाराष्ट्र राज्य शासन स्थापित जागतिक दर्जा प्राप्त अग्रगण्य संस्था असून सदर संस्थेस संदर्भ क्रमांक (१) येथे नमूद परिपत्रकान्वये या संस्थेस अभिमत विद्यापीठाचा दर्जा देण्यात आलेला आहे. तसेच, संदर्भ क्रमांक (२) येथे नमूद शासन निर्णयान्वये देशातील केंद्रीय शैक्षणिक संस्था (IIT•s, IIMºs, IISCºs ICSR, इ.) केंद्रीय विद्यापीठे यांना देण्यात येणारा –Elite Status चा दर्जा सदर संस्थेस महाराष्ट्र शासनातर्फे प्रदान करण्यात आला आहे. या संस्थेत रसायन तंत्रज्ञान व त्याच्याशी निगडीत इतर क्षेत्रात जागतिक दर्जाचे संशोधन सुरु असून या क्षेत्रातील पदवी, पदव्युत्तर पदवी व पी.एच.डी स्तरावरील अभ्यासक्रम राबविण्यात येत आहे. संस्थेत सुरु असणारे मोठया प्रमाणावरील संशोधन कार्य व जागतिक स्तरावरील अभ्यासक्रमांची व्याप्ती वाढत असल्याने या संस्थेने उपकेंद्र स्थापन करण्यासाठी शासनाकडे अतिरिक्त जमीनीची मागणी केलेली होती. त्याच प्रमाणे संस्थेची जागतिक स्तरावरील ओळख विचारात घेऊन “The Chamber of Aurangabad Industries and Agriculture” द्वारा जानेवारी २०१६ मध्ये या संस्थेचे मराठवाडा येथे उपकेंद्र उघडण्यासाठी शासनाकडे निवेदन सादर करण्यात आले होते. सदर निवेदनास अनुसरुन संदर्भ क्रमांक (३) येथे नमूद दिनांक १७/१०/२०१६ शासन ज्ञापनान्वये महसूल व वन विभागाद्वारे सदर संस्थेस निर्धारीत जमीन उपलब्ध करुन दिली आहे. त्यास अनुसरुन जिल्हाधिकारी, जालना यांनी संदर्भ क्रमांक (४) येथे नमूद आदेशान्वये मौ. सिरसवाडी, ता.
जि.-जालना येथील गट नं १३२ मधील २०० एकर शासकीय जमीन या संस्थेस जमीन भाडेपटयावर देण्यासाठी उच्च व तंत्र शिक्षण विभागाकडे सुपूर्त केलेली आहे. त्याअनुषंगाने, जालना येथील संस्थेचे उपकेंद्र पुढील ३ वर्षाच्या आत कार्यान्वीत करणे आवश्यक आहे.
मराठवाडा क्षेत्रातील नागरी जीवनावर प्रत्यक्ष परिणाम करु शकणारे जवळपास ३० “Centre of Excellence” स्थापन करुन संबधीत क्षेत्रात उच्च दर्जाचे संशोधन करण्याचा संस्थेचा मानस आहे. त्यासह
# Page 2
शासन निर्णय क्रमांकः संकीर्ण-११११/२०/१५)LB/तांशि-२
“Chemical Engineering Degree (Major) with minor in Pharmaceuticals, Foods, Oils, Polymers and Materials” या क्षेत्रातील १५६० विद्यार्थी क्षमता असलेले अभ्यासक्रम सुरु करावयाचे असून त्यासाठी १२१ शिक्षकीय व १५८ शिक्षकेतर कर्मचाऱ्यांची पदनिर्मिती करणे आवश्यक आहे. तसेच, वर्गखोल्या, प्रयोगशाळा, कार्यशाळा, आरेखन शाळा, ग्रंथालय इ. बाबींच्या बांधकाम तसेच, २०० एकर भूक्षेत्राच्या परिघावर कुंपण भिंत उभारणे, विद्यार्थी/विद्यार्थीनींसाठी वसतीगृहे, शिक्षकिय / शिक्षकेतर अधिकारी/कर्मचारी यांची निवासस्थाने तथा अतिथीगृहे बांधणे आवश्यक आहे.
प्रस्तुत प्रकरणी, रसायन तंत्रज्ञान संस्थेच्या जालना येथील मराठवाडा उपकेंद्र स्थापन करण्याकरिता रसायन तंत्रज्ञान संस्था, मुंबई यांनी सादर केलेल्या रु.३९६.६९ कोटी खर्चाच्या प्रकल्प प्रस्तावास मान्यता देणे, शासनातर्फे द्यावयाच्या अर्थसहाय्याचे प्रमाण निश्चित करणे, आर्थिक वर्ष सन २०१८-१९ पासून टप्प्याटप्प्याने निधी उपलब्ध करून देणे, प्रस्तावित केलेले अभ्यासक्रम राबविण्यासाठी आवश्यक असलेली १२१ शिक्षकीय पदे व १५८ शिक्षकेतर पदे निर्माण करण्यास तत्वतः मान्यता देणे याबाबतचा प्रस्ताव मा. मंत्रीमंडळाच्या दिनांक २४.०४.२०१८ च्या बैठकीमध्ये विचारार्थ
ठेवण्यात आला होता. मा. मंत्रीमंडळाने याबाबत घेतलेल्या निर्णयास अनुसरून त्याप्रमाणे शासन आदेश निर्गमित करण्याची बाब शासनाच्या विचाराधीन होती.
शासन निर्णय : १. रसायन तंत्रज्ञान संस्था, मुंबई या शासकीय स्वायत्त संस्थेचे जालना येथील मराठवाडा उपकेंद्र स्थापन करण्याकरीता रसायन तंत्रज्ञान संस्था, मुंबई संस्थेने शासनास सादर केलेल्या रु. ३९६.६९ कोटी खर्चाच्या खालील प्रकल्प प्रस्तावास शासनाची मान्यता देण्यात येत आहे.
(रुपये लाखात)
---------------------------------------------------------
| अ.क्र. | शीर्ष | वर्ष-१ | वर्ष-२ | वर्ष-३ | वर्ष-४ | वर्ष-५ | एकूण |
| अ. | भांडवली खर्च |
| १. इमारती व लॅन्ड स्केपींग |  | _४१५५ | ४१५५ | ४१५५ | ४१५५ | १६६२० |
| २. परिघ क्षेत्रावरील कुंपण व संपर्क रस्ता | १५०० |  |  |  |  | १५०० |
| ३. यंत्र सामुग्री | २२० | ६३० | ५८० | ४५० | २९० | २१७० |
| एकूण (अ) | १७२० | ४७८५ | ४७३५ | ४६०५ | ४४४५ | २०२९० |
| ब. | आवर्ती खर्च |
| १. शिक्षकीय पदे वेतन | १२५० | २०६० | २०६० | २०६० | २०६० | ९४९० |
| २. शिक्षकेतर पदे वेतन | ८५० | ८५० | ८५० | ८५० | ८५० | ४२५० |
| ३. सेवा व देखरेख | ११६० | ८५० | १०७० | १०५४ | १०१५ | ५१४० |
| ४. इतर | १०० | १०० | १०० | १०० | १०० | ५०० |
| एकुण (ब) | ३३६० | ३८६० | ४०८० | ४०६४ | ४०२५ | १९३८९ |
| एकुण (अ+ब) | ५०८० | ८६४५ | ८८१५ | ८६६९ | ८४७० | ३९६६९ |
---------------------------------------------------------
२. रसायन तंत्रज्ञान संस्थेच्या जालना येथील मराठवाडा उपकेंद्राकरिता प्रस्तावित केलेले अभ्यासक्रम राबविण्यासाठी आवश्यक असलेली १२१ शिक्षकीय पदे व १५८ शिक्षकेतर पदे निर्माण
पृष्ठ ३ पैकी २
# Page 3
शासन निर्णय क्रमांकः संकीर्ण-११११/२०/१५)LB/तांशि-२
करण्यास (आवर्ती खर्च अंदाजे रु.४० कोटी) उच्च स्तर समितीच्या छाननीच्या व मान्यतेच्या अधीन राहून तत्वतः मान्यता देण्यात येत आहे.
३. तसेच, रसायन तंत्रज्ञान संस्था, मुंबई यांनी सादर केलेल्या प्रकल्प प्रस्तावातील भांडवली खर्चापोटी लागणा-या रु. २०२.९० कोटी इतक्या अपेक्षीत खर्चापैकी राज्य शासनातर्फे रु.१०० कोटी टप्प्याटप्प्याने देण्यास शासनाची मान्यता देण्यात येत आहे. उर्वरीत निधी रसायन तंत्रज्ञान संस्थेने उभारावा. आवर्ती खर्च (वार्षिक अंदाजे रु. ४० कोटी) राज्य शासनातर्फे देण्यास मान्यता देण्यात येत आहे.
४. रसायन तंत्रज्ञान संस्थेच्या जालना येथील मराठवाडा उपकेंद्राकरिता आर्थिक वर्ष सन २०१८-१९ पासून निधीची उपलब्धता व कामाची प्रगती यानुसार टप्प्याटप्प्याने निधी उपलब्ध करून देण्यात येईल.
५. सदरचा शासन वित्त विभागाचा अनौपचारीक संदर्भ क्रमांक ७४५/१७/व्यय-५, दिनांक १४/०७/२०१७, ३७२/आ.पु.क., दिनांक २४/०७/२०१७ अन्वये दिलेली सहमती आणि मा. मंत्रीमंडळाच्या दिनांक २४.०४.२०१८ च्या बैठकीमध्ये घेण्यात आलेला निर्णय यांस अनुसरून निर्गमित करण्यात येत आहे.