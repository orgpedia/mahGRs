# Page 1
उच्च व तंत्र शिक्षण विभागाच्या नियंत्रणाखालील अकृषि अकृषि विद्यापीठांतील शिक्षक व शिक्षकेत्तर पदांच्या भरतीबाबत.....
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांकः संकीर्ण-२०१७/प्र.क्र.३१५/१७/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
तारीख: २४ ऑक्टोबर, २०१७.
वाचा - १) वित्त विभाग शासन निर्णय क्र. संकीर्ण-२०१५/प्र.क्र.४१/अर्थ-१, दिनांक ०२ जून, २०१५.
२) सामान्य प्रशासन विभाग शासन निर्णय क्र. एसआरव्ही-२०१५/प्र.क्र.२९०/का.१२, दिनांक १६ जुलै, २०१५.
३) वित्त विभाग शासन निर्णय क्र. संकीर्ण-२०१५/प्र.क्र.६४/१५/वित्तीय सुधारणा, दिनांक १५ जानेवारी, २०१६.
४) वित्त विभाग शासन निर्णय क्र. पदनि-२०१६/प्र.क्र.३०/१६/आ.पु. कक्ष, दिनांक २५ मे, २०१७.
५) शासन पत्र क्र.सेवावि-२०१६/प्र.क्र.२५८/१६/वि.शि.-१, दि.२३ सप्टेंबर, २०१६.
६) शासन पत्र क्र. संकीर्ण २०१७/प्र.क्र.१६६/१७/विशि-१, दिनांक २१ एप्रिल, २०१७.
परिपत्रक वेतनावरील खर्च नियंत्रित करण्याच्या अनुषंगाने नवीन पदनिर्मिती तसेच पदभरती यावर नियंत्रण आणण्यासाठी वित्त विभागाने संदर्भाधीन क्र.१ व ३ येथील शासन निर्णयान्वये सूचना दिलेल्या आहेत. गट-अ ते गट-ड मधील ज्या संवर्गात रिक्त पदांचा अनुशेष मोठ्या प्रमाणावर असून विहीत टक्केवारीपेक्षा जास्त प्रमाणात पदे भरण्याची तातडीने गरज आहे असे प्रस्ताव संदर्भाधीन क्र. २ येथील शासन निर्णयातील तरतुदीनुसार शासनाच्या मान्यतेसाठी सादर करावेत असे निर्देश सामान्य प्रशासन विभागाने दिलेले आहेत.
२. उपरोक्त संदर्भाधीन क्र. १ ते ३ येथील शासन निर्णयातील तरतुदीनुसार रिक्त पदे भरण्याची कार्यवाही करण्याच्या सूचना या विभागाच्या संदर्भाधीन क्र. ५ व ६ येथील पत्रान्वये देण्यात आलेल्या आहेत.
३. संदर्भाधीन क्र.४ येथील शासन निर्णयान्वये, जे प्रशासकीय विभाग आकृतीबंध अंतीम मंजूर करुन घेणार नाहीत, तोपर्यंत त्या विभागांना नवीन पदनिर्मिती तसेच पदभरती करता येणार नाही.
तसेच तोपर्यंत पदे रुपांतरित करण्यासही अनुमती देण्यात येणार नाही, अशा सूचना देण्यात आलेल्या आहेत.
# Page 2
शासन परिपत्रक क्रमांकः संकीर्ण-२०१७/प्र.क्र.३१५/१७/विशि-१
४. उच्च व तंत्र शिक्षण विभागाच्या नियंत्रणाखालील अकृषि विद्यापीठे विभागाने, वित्त विभागाने व सामान्य प्रशासन विभागाने वेळोवेळी निर्गमित केलेल्या आदेशांचे पालन करीत नसल्याचे निदर्शनास आले आहे. सदर बाबी विचारात घेऊन असे सूचित करण्यात येते की, शासनाचे संदर्भाधीन शासन निर्णय व पत्रान्वये दिलेल्या आदेशांचे तसेच वेळोवेळी निर्गमित केलेल्या आदेशांचे सर्व अकृषि विद्यापीठांनी काटेकोरपणे पालन करावे. संदर्भाधीन शासन निर्णय व पत्रे तसेच यासंदर्भात शासनाने वेळोवेळी दिलेल्या आदेशांचे पालन झाले नसल्याचे निदर्शनास आल्यास संबंधित विद्यापीठाविरुध्द तसेच संबंधित अधिकारी/प्राधिकारी यांचेविरुध्द शिस्तभंगाची कार्यवाही करण्यात येईल.