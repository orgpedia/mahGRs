# Page 1
कला संचालनालयाच्या नियंत्रणाखालील अशासकीय अनुदानित कला संस्थांमधील वर्ग-३ व वर्ग-४ च्या कर्मचाऱ्यांना कालबध्द पदोन्नती योजना लागू करणे.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एडीआर २०१८/प्र.क्र.११०/१८ (भाग २)/तांशि-६
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक :- १९ एप्रिल, २०२२.
वाचा :- १) सामान्य प्रशासन विभाग, शासन निर्णय क्र. एसआरव्ही-१०९५/प्र.क्र.१/९५/बारा, दिनांक : ८ जून, १९९५ २) सामान्य प्रशासन विभाग, शासन निर्णय क्र. एसआरव्ही-१०९५/प्र.क्र.३३/९५/बारा, दिनांक १ नोव्हेंबर, १९९५ व दिनांक २० मार्च,१९९७.
प्रस्तावना : शालेय शिक्षण विभागाच्या नियंत्रणाखालील अशासकीय अनुदानित शाळांमधील शिक्षक / शिक्षकेतर कर्मचाऱ्यांना, विविध २३ शासन निर्णयांनुसार मिळणारे लाभ, अशासकीय अनुदानित कला संस्थांमधील शिक्षक / शिक्षकेतर कर्मचाऱ्यांनादेखील मिळावे, यासाठी मुंबई उच्च न्यायालय येथे याचिका क्र. २८१७/२०१४ व उच्च न्यायालय, खंडपीठ औरंगाबाद येथे याचिका क्र.३८७२/२००५ दाखल करण्यात आल्या होत्या. याचिकाकर्त्यांच्या मागण्या मान्य करून मा. न्यायालयांनी दि. ५.१०.२०१७ आणि दि. २६.०२.२०१८ च्या आदेशांन्वये सदर याचिका निकाली काढल्या. उपरोक्त लाभांमध्ये अशासकीय अनुदानित कला संस्थांमधील वर्ग ३ व ४ च्या कर्मचाऱ्यांना कालबध्द पदोन्नती योजना लागू करावी या मागणीचा समावेश आहे.
०२. मा. न्यायालयांच्या आदेशांचे अनुपालन करण्याच्या अनुषंगाने शासन निर्णय, सामान्य प्रशासन विभाग शासन निर्णय क्र. एसआरव्ही-१०९५/प्र.क्र.१/९५/बारा, दिनांक ८ जून, १९९५ व त्यासंदर्भात वेळोवेळी काढण्यात आलेल्या शासन निर्णयानुसार शासकीय सेवेतील गट "क" व गट "ड" (वर्ग ३ व ४) संवर्गातील कर्मचाऱ्यांना पदोन्नतीच्या संधी उपलब्ध नसल्यामुळे असलेली कुंठितता घालविण्यासंबंधीची योजना (कालबध्द पदोन्नती) कला संचालनालयाच्या नियंत्रणाखालील अशासकीय अनुदानित कला संस्थांतील वर्ग-३ व वर्ग-४ च्या कर्मचाऱ्यांना लागू करण्याची बाब शासनाच्या विचाराधीन होती. याबाबत दिनांक ३१ मार्च,२०२२ रोजी राज्य मंत्रिमंडळाच्या बैठकीमध्ये चर्चा झाली असून पुढीलप्रमाणे निर्णय घेण्यात आला आहे.
शासन निर्णय : अशासकीय अनुदानित कला संस्थामधील गट "क" व "ड" ( पूर्वीचे वर्ग-३ व ४) मधील पदधारकांना १२ वर्षाच्या नियमित सेवेनंतर त्यांच्या पदोन्नती साखळीतील वरच्या पदावरील वेतनश्रेणी देण्यात येईल. ज्या कर्मचाऱ्यांना पदोन्नती साखळीतील पदावर पदोन्नतीसाठी पद अस्तित्वात नाही अशा कर्मचाऱ्यांना या निर्णयासोबतच्या परिशिष्टामध्ये दर्शविण्यात आल्यानूसार वरिष्ठ वेतनश्रेणी देण्यात येईल.
या योजनेची इतर प्रमुख वैशिष्ट्ये व अंमलबजावणीची कार्यपध्दती खालीलप्रमाणे आहे.
अ) सदरची योजना दिनांक १ ऑक्टोबर,१९९४ पासून लागू करण्यात येत आहे. तथापि, कालबध्द पदोन्नतीचे प्रत्यक्ष लाभ या शासन निर्णयाच्या दिनांकाच्या महिन्यापासून देण्यात येतील. तसेच, त्याबाबतची कोणतीही थकबाकी न देता वेतनश्रेण्या काल्पनिकरित्या लागू करण्यात येऊन वेतन निश्चिती करण्यात येईल.
# Page 2
शासन निर्णय क्रमांक: एडीआर २०१८/प्र.क्र.११०/१८ (भाग २)/तांशि-६
ब) या योजनेअंतर्गत वरिष्ठ वेतनश्रेणी मिळण्यासाठी पदोन्नतीसाठी विहित कार्यपध्दती ज्येष्ठता, पात्रता, अर्हता परीक्षा, विभागीय परीक्षा (जेथे आहे तेथे) या बाबींची पूर्तता करणे आवश्यक आहे.
क) सरळ सेवेने प्रविष्ट झालेल्या अथवा पदोन्नतीने नियुक्त झालेल्या कर्मचाऱ्यांच्या बाबतीत एक वेळ या योजनेअंतर्गत १२ वर्षानंतरच्या नियमित सेवेनंतर वरिष्ठ वेतनश्रेणी अनुज्ञेय असेल.
ड) ज्या कर्मचाऱ्यांना यापूर्वी दोनपेक्षा जास्त पदोन्नत्ती मिळालेल्या आहेत अशा कर्मचाऱ्यांना या योजनेअंतर्गत वरिष्ठ वेतनश्रेणी मिळणार नाही.
इ) गट "ड" मधील (वर्ग ४ मधील) कर्मचाऱ्यांना या योजनेअंतर्गत गट "क" मधील (वर्ग-३ मधील) वेतनश्रेणी ९५०-१४०० दिली तरी त्यांचे सेवानिवृत्तीचे वय ६० हेच असेल. मात्र गट "क" मधील अन्य वरिष्ठ पदावर त्यांना पदोन्नती मिळाल्यास त्यांचे सेवानिवृत्तीचे वय ५८ वर्ष राहिल. गट "क" मधील पदधारकांना गट"ब" मधील राजपत्रीत पदावर (वर्ग-२) पदोन्नती देण्यासाठी या योजनेअंतर्गत विचार केला जाणार नाही.
फ) या पदोन्नतीमुळे जबाबदारी आणि कर्तव्ये यात वाढ होत नसली तरी नियमित पदोन्नतीप्रमाणे वेतन निश्चतीत लाभ देण्यात येईल. मात्र वेतननिश्चितीत मिळालेला हा लाभ त्याच वेतनश्रेणीत कार्यात्मक (functional) पदोन्नती मिळाल्यावर पुन्हा देय होणार नाही.
ग) जर कर्मचाऱ्यास विशेष वेतन मिळत असेल तर या योजनेखालील पदोन्नतीनंतर कर्मचाऱ्यास मूळ वेतनश्रेणीतील विशेष वेतन अनुज्ञेय राहणार नाही.
ह) या योजनेअंतर्गत पदोन्नती मिळाली तरी कर्मचाऱ्याचे नाव कनिष्ठ (मूळ) संवर्गाच्या ज्येष्ठता सूचीत राहील आणि सेवाप्रवेश नियमातील तरतूदी नुसार उपलब्ध रिक्ततेत योग्य वेळी नियमित पदोन्नतीसाठी (Functional Promotion) त्याचा विचार करण्यात येईल. नियमित पदोन्नतीस अपात्र ठरविलेल्या कर्मचाऱ्यांस या योजनेचा लाभ मिळणार नाही. त्याचप्रमाणे नियमित पदोन्नती नाकारलेल्या कर्मचाऱ्यास देखील या पदोन्नतीचा लाभ मिळू शकणार नाही. या आधीच त्यांना (In-Situ)पदोन्नती दिली असल्यास मूळच्या पदावर पदावनत करण्यात येईल. तशा आशयाचे बंधपत्र कर्मचाऱ्याने लिहून द्यावे लागेल. मात्र देण्यात आलेल्या आर्थिक लाभाची वसूली केली जाणार नाही. प्रस्तावनेतील अनुक्रमांक दोन मधील शासन निणर्यांन्वये शासकीय सेवकांबाबत करण्यात आलेला खुलासा या शासन निर्णयास योग्य फेरफार करुन जोडण्यात आला आहे.
य) वित्त विभागाच्या दिनांक २० जुलै, २००१ च्या शासन निर्णयान्वये रु.८,००० १३,५०० या वेतनश्रेणीपर्यंतच्या, वेतनश्रेणीमध्ये वेतन आहरित करणाऱ्या राज्य शासकीय व जिल्हा परिषदेच्या शिक्षकेतर अधिकारी / कर्मचारी यांना, सेवांतर्गत आश्वासित प्रगती योजना लागू केलेली आहे. त्यामुळे कालबध्द पदोन्नती योजनेचा कार्यकाल हा दि. १ ऑक्टोबर, १९९४ ते दिनांक ३१ जुलै, २००१ असा राहील. राज्यातील खाजगी शाळांतील शिक्षकेतर कर्मचाऱ्यांना, अद्याप सेवांतर्गत योजना लागू केली नसल्याने अशासकीय अनुदानित कला संस्थांमधील गट क व गट-ड मधील कर्मचाऱ्यांना, सेवांतर्गत आश्वासित प्रगती योजना लागू ठरणार नाही. त्यामुळे या शासन निर्णयानुसार, कालबध्द पदोन्नतीचा लाभ, अनुदानित कला संस्थांमधील संबंधितांना पात्रतेनुसार दिनांक १ ऑक्टोबर, १९९४ ते दिनांक ३१ जुलै, २००१ या मर्यादित कालावधीकरिता मंजूर करावा.
सदर लाभ मा.न्यायालयांनी दिलेल्या आदेशांची अंमलबजावणी करण्यासाठी अनुज्ञेय करण्यात येत आहेत. त्यामुळे सदर निर्णय केवळ अशासकीय अनुदानित कला संस्थांमधील शिक्षकेतर कर्मचाऱ्यांना लागू राहतील.
पृष्ठ ७ पैकी २
# Page 3
शासन निर्णय क्रमांकः एडीआर २०१८/प्र.क्र.११०/१८ (भाग २)/तांशि-६
सदरचा शासन निर्णय दिनांक ३१ मार्च, २०२२ रोजी राज्य मंत्रिमंडळाच्या बैठकीत झालेल्या निर्णयानुसार निर्गमित करण्यात येत आहे.
सदरचा शासन निर्णय वित्त विभागाचा अनौपचारिक संदर्भ क्रमांक २४९/२१/सेवा ३ दिनांक २७ जुलै, २०२१ आणि ४४/२०२२ / व्यय - ५ दिनांक १२ जानेवारी, २०२२ अन्वये प्राप्त झालेल्या सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7