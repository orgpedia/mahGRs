# Page 1
डेक्कन कॉलेज पदव्युत्तर व संशोधन संस्था, पुणे येथील दोन शैक्षणिक विभाग व ग्रंथालय येथे अत्यावश्यक शैक्षणिक व वैज्ञानिक उपकरणे, विविध यंत्रसामुग्री इ. ची खरेदी करण्यासाठी निधी वितरीत करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक:- डीसीयु-२०२३/प्र.क्र.११/विशि-२
मंत्रालय, मुंबई ४०० ०३२.
दिनांक : ०५ जुलै, २०२३.
संदर्भ :- १. विभागाचे समक्रमांकाचे दि.१५.०२.२०२३ व दि.२७.०६.२०२३ रोजीचे शासन निर्णय.
२. प्र-कुलसचिव डेक्कन कॉलेज पदव्युत्तर व संशोधन संस्था, पुणे यांचे दि. २५.०४.२०२३ रोजीचे पत्र.
३. वित्त विभाग शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३.
प्रस्तावना : डेक्कन कॉलेज ही संस्था भारतातील तीन जुन्या संस्थापैकी एक आहे. दि.०६.१०.१८२१ रोजी हिंदू कॉलेज नामक संस्था म्हणून अस्तित्वात आली. दि.१५.११.१८६४ रोजी या कॉलेजचे नाव बदलुन डेक्कन कॉलेज असे करण्यात आले. या संस्थेच्या विविध विभागांना उपकरणे व यंत्रसामुग्रीची खरेदी करण्यासाठी संदर्भ क्र.१ येथील शासन निर्णयान्वये रु.९,३३,९६,९५० इतक्या किंमतीच्या खरेदीस प्रशासकीय मान्यता देण्यात आली आहे. आता सदरहू खरेदी करण्यासाठी निधी वितरीत करण्याची संदर्भ क्र.२ येथील पत्रान्वये विनंती केली आहे. सदर विनंतीच्या अनुषंगाने संदर्भ क्र.३ येथील परिपत्रकास अनुसरुन निधी वितरीत करण्याची बाब शासनाच्या विचाराधीन होती.
शासन निर्णय : डेक्कन कॉलेज पदव्युत्तर व संशोधन संस्था, पुणे येथील दोन शैक्षणिक विभाग व ग्रंथालय येथे अत्यावश्यक शैक्षणिक व वैज्ञानिक उपकरणे, विविध यंत्रसामुग्री इ. ची खरेदी करण्यासाठी रु.३,५०,००,०००/- (अक्षरी रुपये तीन कोटी पन्नास लक्ष फक्त) एवढा निधी वितरीत करण्यास मान्यता देण्यात येत आहे. सदर उपकरणांची खरेदी पुढील अटींच्या अधिन राहून करण्यात यावी.
१. शासन निर्णय, उद्योग, ऊर्जा व कामगार विभाग क्र.भांखस-२०१४/प्र.क्र.८२/भाग-III/उद्योग-४, दि.०१.१२.२०१६ तसेच शासन निर्णय, वित्त विभाग विअप्र-२०१३/प्र.क्र.३०/२०१३/विनिमय, भाग-२ दि.१७.०४.२०१५. यामधील तरतुदींचे पालन करण्यात यावे.
२. संदर्भ क्र.१ येथील शासन निर्णयात नमूद केलेल्या अटींचे पालन करुन खरेदी करण्यात यावी.
३. प्रशासकीय किंमतीच्या मर्यादेत खरेदी करण्याची जबाबदारी सर्वस्वी विद्यापीठाची राहील.
४. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा.
५. विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी.
६. सदरहू रक्कमेचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
२. सदरहू मंजूर झालेली तरतूद तातडीने डेक्कन कॉलेज पदव्युत्तर व संशोधन संस्था, पुणे विद्यापीठास उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
# Page 2
शासन निर्णय क्रमांकः डीसीयु-२०२३/प्र.क्र.११/विशि-२
३. सदर खर्च "मागणी क्रमांक - डब्ल्यु-२, प्रधानशिर्ष - २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०२- विद्यापीठांना सहाय्य, - (००) (२१) डेक्कन कॉलेज पदव्युत्तर व संशोधन संस्था, पुणे या संस्थेचा विकास (२२०२ ०९१४), ३१ सहाय्यक अनुदाने" या लेखाशिर्षाखाली सन २०२३-२०२४ मधील मंजूर तरतूदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं-२०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.