# Page 1
समाजकार्य महाविद्यालयांशी संबंधित
बाबींवर सविस्तर अहवाल सादर
करणेसाठी समिती गठित करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: HTED-२९०१०(१०)/४७/२०२४/७९९६८८/MHT-(HE-४) मंत्रालय विस्तार भवन, मुंबई ४०० ०३२
दिनांक: ०२ सप्टेंबर , २०२४.
संदर्भ : सामाजिक न्याय व विशेष सहाय्य विभाग, शासन निर्णय क्र. सकाम-२०२३/
प्र. क्र.९९/ सामासु, दिनांक २९.०२.२०२४
प्रस्तावना :
सामाजिक न्याय व विशेष सहाय्य विभागाच्या संदर्भाधीन दिनांक २९.०२.२०२४
रोजीच्या शासन निर्णयान्वये सामाजिक न्याय व विशेष सहाय्य विभागाच्या अखत्यारीतील महाविद्यालये (बी.एस.डब्ल्यु/एम.एस.डब्ल्यु. अभ्यासक्रम) हा विषय या विभागाकडे
हस्तांतरीत करण्यात आलेला आहे.
२. या अनुषंगाने समाजकार्य महाविद्यालयांशी संबंधित खालील मुद्यांबाबत शासन
स्तरावर अहवाल सादर करण्याकरीता एक समिती स्थापन करण्याची बाब शासनाच्या विचाराधीन होती.
अ.समाजकार्य महाविद्यालयास मान्यता देणे, अनुदान कार्यपद्धती, शिक्षक, शिक्षकेतर
पदभरतीतील मान्यता तसेच त्यांच्या सेवाविषयक बाबी, पदांचा आकृतीबंध, कॅसचे लाभ, सातवा वेतन आयोग लागू करणे या व अशा प्रकारच्या अन्य विषयासंबंधी
प्रलंबित प्रश्नांवर उपाययोजना सुचविणे,
आ.उच्च व तंत्र शिक्षण विभागांतर्गत पारंपारिक महाविद्यालयांबाबतची विभागाची जी धोरणे आहेत, त्यातील कोणत्या बाबी समाजकार्य महाविद्यालयांना लागू करता
येतील, समाजकार्य महाविद्यालयांच्या कोणत्या मुद्यांबाबत स्वतंत्रपणे निर्णय घ्यावा
लागेल, या विषयी विद्यापीठ अनुदान आयोगाच्या सूचना शासनाची प्रचलित धोरणे
विचारात घेऊन उपाययोजना सुचविणे.
शासन निर्णय:
समाजकार्य महाविद्यालयांशी संबंधित विविध बाबींवर शासनास सविस्तर अहवाल
सादर करणेसाठी खालीलप्रमाणे समिती गठित करण्यात येत आहे.
---------------------------------------------------------------
| अ. क्र. | पदनाम | समितीतील पदनाम |
| १ | संचालक, उच्च शिक्षण संचालनालय, पुणे | अध्यक्ष |
| २ | सहआयुक्त/उपायुक्त, समाजकल्याण आयुक्तालय, पुणे | सदस्य |
| ३ | सेवानिवृत्त प्राचार्य, अनुदानित समाजकार्य महाविद्यालय | सदस्य |
| ४ | सहसंचालक, उच्च शिक्षण संचालनालय, पुणे | सदस्य सचिव |
---------------------------------------------------------------
# Page 2
शासन निर्णय क्रमांकः HTED-२९०१०(१०)/४७/२०२४/७९९६८८/MHT-(HE-४)
२. सदर समितीने पंधरा दिवसात सविस्तर अहवाल शासनास सादर करावा.
३. सदर शासन निर्णय महाराष्ट्र शासनाच्या www.maharashtra.gov.in या