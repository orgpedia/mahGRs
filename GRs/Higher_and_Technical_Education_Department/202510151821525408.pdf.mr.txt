# Page 1
महाराष्ट्र राष्ट्रीय विधी विद्यापीठ, नागपूर यांचे
विद्यापीठासाठी मुला-मुलींचे वस्तीगृह,
डायनिंग हॉल व ग्रंथालय इमारत बांधकाम
करण्यासाठी प्रशासकीय मान्यता
देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२५/प्र.क्र.६३/विशि-२
मंत्रालय विस्तार भवन, मुंबई-४०० ०३२.
दिनांक : १५ ऑक्टोबर, २०२५.
संदर्भ :- १. कुलसचिव, महाराष्ट्र विधी विद्यापीठ मुंबई यांचे दि.०६.०३.२०२५ रोजीचे पत्र.
२. उच्चस्तरीय सचिव समितीच्या दि.२९.०५.२०२५ रोजीच्या बैठकीचे इतिवृत्त.
प्रस्तावना :-
महाराष्ट्र राष्ट्रीय विधी विद्यापीठ, नागपूर, विद्यापीठाचे वारंगा येथील स्थायी कॅम्पस
बांधकामामधील मुला-मुलींचे वस्तीगृह, डायनिंग हॉल व ग्रंथालय इमारत बांधकाम करण्यासाठी
प्रशासकीय मान्यता देण्याची संदर्भ क्र.३ येथील पत्रान्वये विनंती केली आहे.
सदरहू प्रस्तावाची तांत्रिक पडताळणी करुन प्रस्ताव उच्चस्तरीय सचिव समितीपुढे सादर
करण्याची सार्वजनिक बांधकाम विभागास विनंती करण्यात आली होती. तदनुषंगाने सार्वजनिक बांधकाम
विभागाने या प्रस्तावाची तांत्रिक पडताळणी करुन रु.२६४७७.१४ लक्ष इतक्या किमतीच्या अंदाजपत्रकास
मान्यता देऊन सदरचा प्रस्ताव दि.२९.०५.२०२५ रोजीच्या उच्चस्तरीय सचिव समितीच्या बैठकीत
ठेवण्यात आला होता. सदरच्या प्रस्तावास उच्चस्तरीय सचिव समितीने दिलेल्या सहमतीस अनुसरुन
रु.२६४७७.१४ लक्ष किंमतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन
होती.
शासन निर्णय :-
उच्चस्तरीयसचिव समितीने दिलेल्या मान्यतेनुसार महाराष्ट्र राष्ट्रीय विधी विद्यापीठ, नागपूर,
विद्यापीठाचे वारंगा येथील स्थायी कॅम्पस बांधकामामधील मुला-मुलींचे वस्तीगृह, डायनिंग हॉल व
ग्रंथालय इमारत बांधकाम करण्यासाठी रु.२६४,७७,१४,०००/- (रुपये दोनशे चौसष्ट्ट कोटी सत्तयाहत्तर
लक्ष चौदा हजार फक्त) इतक्या किंमतीच्या अंदाजपत्रकास (सोबत Recapitulation Sheet) खालील
अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती :-
(१)विषयांकित काम खाजगी वास्तुशास्त्रज्ञ यांनी तयार केलेल्या नकाशावर आधारित असल्याने
सदर नकाशास मुख्य वास्तुशास्त्रज्ञ सार्वजनिक बांधकाम विभाग, मुंबई यांची सहमती/स्वाक्षांकन
प्राप्त करुन घेण्यात यावी. अंदाजपत्रकातील विविध कक्षांचे क्षेत्रफळ विहित निकषांनुसार आहे
# Page 2
किंवा कसे, याबाबत मुख्य वास्तुशास्त्रज्ञ यांच्याकडून खातरजमा करण्यात यावी.
(२)तांत्रिक मंजूरी देताना जिल्हा दरसूचीबाय बाबींच्या दराकरीता सार्वजनिक बांधकाम विभाग,
शासन परिपत्रक क्रमांक-२०१७/प्र.क्र.११/नियोजन-३, दि.११.०४.२०१७ नुसार कार्यवाही
करण्यात यावी.
(३)ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच
काम हाती घ्यावे.
(४)प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच
महानगरपालिका व तत्सम प्राधिकरणे यांची पूर्व परवानगी घ्यावी.
(५)प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग उर्जा व
कामागार विभागाचा दि.२४.०८.२०१७ च्या शासन निर्णयान्वये निर्गमित केलेल्या सूचना विचारात
घ्याव्यात.
(६)प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१,
दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
(७)विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्ट्टीने
विशेष दक्षता घेऊन काम करण्यात यावे.
(८)स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन
करुन सदर कामे पूर्ण करावीत.
(९)इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी
दिलेल्या सूचनांच्या अनुषंगाने कार्यवाही करावी.
(१०)नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या
निविदा सूचना प्रसिद्ध करण्यात याव्यात.
२. महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे
विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल.
तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र
महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
३. कुलसचिव, महाराष्ट्र राष्ट्टीय विधी विद्यापीठ, नागपूर यांना शासनाकडून ज्या प्रयोजनार्थ
अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे
पाहण्याची जबाबदारी कुलसचिव यांची असेल. यासंदर्भात त्यांनी कार्यकारी परिषदेची मान्यता घेऊन
त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
४. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्व साधारण शिक्षण, ०३-विद्यापीठीय
व उच्चशिक्षण, १०२-विद्यापीठांना सहाय्य, - (००) (२१) विधी विद्यापीठाचा विकास (२२०२ जी ९५९), ३१
सहाय्यक अनुदाने" या लेखाशिर्षाखाली मंजूर तरतुदीतून खर्ची टाकण्यात यावा.
५. हा शासन निर्णय, सार्वजनिक बांधकाम विभागाच्या सहमतीने तसेच दि.२९.०५.२०२५ च्या
उच्चस्तरीय सचिव समितीने दिलेल्या सहमतीनुसार निर्गमित करण्यात येत आहेत.
# Page 3
६. हा शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 4