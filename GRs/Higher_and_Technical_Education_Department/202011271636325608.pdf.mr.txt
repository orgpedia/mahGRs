# Page 1
राज्य प्रशासकीय व्यवसाय शिक्षण संस्था, मुंबई व सर्व भारतीय प्रशासकीय सेवा पुर्व प्रशिक्षण केंद्रातील प्रवेशासाठी एकत्रित सामायिक प्रवेश परिक्षा घेण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : प्रीआय-५४१९/प्र.क्र. २४०/मशि-२,
मंत्रालय विस्तार, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : २७ नोव्हेंबर, २०२०.
वाचा : (१) शिक्षण व युवक सेवा विभाग, शासन निर्णय क्रमांक : आयएएस-११७६/८०६११/ (२४७६)/सहा, दि. २६.१०.१९७६ (२) शिक्षण व सेवायोजन विभाग, शासन निर्णय क्रमांक : आयएएस-१०८४/२८६०७/ (६१/८४)/विशि–१, दि. २०.०९.१९८५.
(३) उच्च व तंत्र शिक्षण विभाग, शासन निर्णय क्रमांक : आयएएस २००९/प्र.क्र.३५/०९/ मशि-२, दि. १७.०६.२०१३.
(४) उच्च व तंत्र शिक्षण विभाग, शासन ज्ञापन क्रमांक : प्रीआय-५४१३/प्र.क्र.१०८/१३/ मशि-२, दि. १४.०८.२०१३.
(५) संचालक, उच्च शिक्षण, पुणे यांचे पत्र क्रमांक-उशिसं-२०१९/२५३/सामायिक सेवा परिक्षा/प्रशा-३/८२०४, दि. २०.०६.२०१९.
(६) भारतीय प्रशासकीय सेवा पूर्व प्रशिक्षण केन्द्राच्या दिनांक २६.०९.२०१९ रोजीच्या आढावा बैठकीतील निर्णय.
प्रस्तावना :
संदर्भाधीन क्रमांक १ येथिल शासन निर्णयान्वये राज्य प्रशासकीय व्यवसाय शिक्षण संस्था मुंबई ची स्थापना करण्यात आली असून, सदर संस्थेतील प्रवेशासंबंधी, “The selection of candidates for admission to the institute may be after adopting a suitable selections test and/or interview", अशी तरतुद आहे. त्यानुसार सदर संस्थेतील प्रवेश, प्रवेश परिक्षा घेऊन गुणवत्तेवर करण्यात येते. संदर्भाधीन क्रमांक २ येथिल शासन निर्णयान्वये नागपूर, कोल्हापूर व औरंगाबाद येथे व संदर्भाधीन क्रमांक ३ येथिल शासन निर्णयान्वये अमरावती व नाशिक येथे भारतीय प्रशासकीय सेवा पूर्व प्रशिक्षण केन्द्रे मुंबई येथील प्रशिक्षण केन्द्राच्या धर्तीवर सुरु करण्यात आली आहेत. त्यामुळे या प्रशिक्षण केन्द्रांतील प्रवेश सुध्दा, प्रवेश परिक्षा घेऊन गुणवत्तेवर करण्यात येते. संदर्भाधीन क्रमांक ४ येथिल शासन निर्णयान्वये प्रशिक्षण केन्द्रातील प्रवेश परिक्षेसाठीच्या अर्जासाठी सर्वसाधारण प्रवर्गातील उमेदवारांसाठी रु.३००/- व मागास प्रवर्गातील
उमेदवारांसाठी रु. १५०/- एवढे शुल्क निश्चित करण्यात आले आहे. संदर्भाधीन क्रमांक ५ येथिल पत्रान्वये संचालक, उच्च शिक्षण, महाराष्ट्र राज्य, पुणे यांनी, ६ प्रशिक्षण केन्द्राचे संचालक त्यांच्या केन्द्रातील प्रवेशासाठी जाहीरात प्रसिध्द करुन, दरवर्षी नोव्हेंबर महिन्यात स्वतंत्ररित्या प्रवेश परिक्षा घेतात. राज्यातील
सर्व प्रशिक्षण केंद्राकरीता एकच सामाईक प्रवेश परिक्षा घेण्यात आल्यास प्रवेश प्रक्रियेमध्ये सुसूत्रता येईल, तसेच सर्व केंद्राचे प्रवेश एकाच कालावधीत पूर्ण होऊन, प्रशिक्षण वर्ग एकाच तारखेला सुरु करता येईल.
तसेच उमेदवारांकडून प्राप्त शुल्कामध्ये परिक्षेचा खर्च भागविणे शक्य होत नसल्यामुळे प्रवेश परीक्षा शुल्क सर्वसाधारण प्रवर्गातील उमेदवारांसाठी रु. ५००/- व मागास प्रवर्गातील उमेदवारांसाठी रु. २५०/- एवढे
# Page 2
शासन निर्णय क्रमांक: प्रीआय-५४१९/प्र.क्र.२४०/मशि-२
निश्चित करण्याचा प्रस्ताव सादर केला आहे. भारतीय प्रशासकीय सेवा पूर्व प्रशिक्षण केन्द्राच्या दिनांक २६.०९.२०१९ रोजीच्या आढावा बैठकीमध्ये सर्व प्रशिक्षण केंद्राची एकत्रित सामायिक प्रवेश परीक्षा घेण्याचा निर्णय घेण्यात आला आहे. त्यानुसार राज्यातील सर्व प्रशिक्षण केन्द्रातील प्रवेशासाठी एकत्रित सामायिक प्रवेश परिक्षा घेण्याची व प्रवेश परीक्षा शुल्कामध्ये सुधारणा करण्याची बाब शासनाच्या विचाराधीन होती.
शासन निर्णय :
राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केन्द्र नागपूर, अमरावती, नाशिक, औरंगाबाद व कोल्हापूर या प्रशिक्षण केन्द्रातील प्रवेश प्रक्रियेमध्ये सुसूत्रता आणण्यासाठी, तसेच सर्व केंद्रातील प्रवेश एकाच कालावधीत पूर्ण होऊन, प्रशिक्षण वर्ग एकाच तारखेला सुरु करण्याच्यादृष्टीने सर्व केन्द्रातील प्रवेशासाठी एकत्रित लेखी परिक्षा व मुलाखत घेण्याचा आणि प्रवेश परिक्षेच्या अर्जाच्या शुल्कात सुधारणा करण्याचा शासनाने निर्णय घेतला आहे. त्यानुसार राज्यातील ६ ही प्रशिक्षण केन्द्रातील प्रवेश प्रक्रियेबाबत खालीलप्रमाणे कार्यवाही करण्यात यावी :
(अ) अस्तित्वात असलेल्या ६ प्रशिक्षण केन्द्रातील तसेच यापुढे जिल्हास्तरावर स्थापन होणाऱ्या प्रशिक्षण केन्द्रातील प्रवेशासाठी ऑनलाईन एकत्रित सामायिक लेखी परिक्षा व मुलाखत घेण्यात यावी (त्यामध्ये पूर्व परिक्षा, मुख्य परिक्षा व मुलाखतीचा समावेश राहील).
(ब) प्रवेश परिक्षेच्या अर्जासाठी सर्वसाधारण प्रवर्गातीश्रल उमेदवारांसाठी रु.५००/- व मागास प्रवर्गातील उमेदवारांसाठी रु.२५०/- एवढे शुल्क आकारण्यात यावे.
(क) उमेदवारास लेखी परिक्षेत व मुलाखत मध्ये प्राप्त गुण व त्यांनी प्रशिक्षण केन्द्रासाठी दिलेला विकल्प याआधारे गुणवत्ता यादी तयार करुन, उमेदवारांची निवड करण्यात यावी. शासनाने वेळोवेळी विहित केलेले आरक्षण प्रवेशासाठी लागू राहील.
(क) महाराष्ट्र लोकसेवा आयोगाने विविध पदावरील नियुक्तीसाठी उमेदवारांची मुलाखत घेण्यासाठी तयार करण्यात आलेल्या पॅनलच्या आधारे, उमेदवारांच्या मुलाखतीसाठी पॅनल तयार करण्यात यावे.
(ड) परीक्षा केन्द्रासाठी लागणारे महाविद्यालय (शासकीय भाडे दराने) व आवश्यक तो कर्मचारी वर्ग संबंधित विभागीय सहसंचालक, उच्च शिक्षण यांनी उपलब्ध करुन द्यावा.
(इ) राज्यातील प्रशिक्षण केन्द्रातील प्रवेश प्रक्रियेचा कार्यक्रम निश्चित करण्यापासून उमेदवारांची अंतीम निवड करण्यापर्यंतच्या सर्व कार्यवाहीसाठी (उदा. जाहीरात प्रसिध्द करणे, मुलाखतीसाठी किमान पात्रता गुण निश्चित करणे, लेखी परिक्षेचे गुण निश्चित करणे, मुलाखत परिक्षेचे गुण निश्चित करणे, परिक्षा केन्द्र निश्चित करणे, प्रवेशाच्या जागा विचारात घेऊन मुलाखतीसाठी उमेदवारांची संख्या निश्चित करणे, मुलाखतीसाठी पॅनल तयार करणे, इ.) संचालक, राज्य प्रशासकीय व्यवसाय शिक्षण संस्था, मुंबई यांना नोडल अधिकारी म्हणून नियुक्त करण्यात येत आहे.
(फ) प्रवेश परिक्षेसाठीच्या अर्जासोबत प्राप्त शुल्काची रक्कम राज्य प्रशासकीय व्यवसाय शिक्षण संस्था, मुंबई च्या खात्यात जमा करण्यात यावी व सदर रक्कम परिक्षेसाठी आवश्यक प्रणाली व इतर अनुषंगिक बाबींसाठी खर्च करण्यात यावी.
पृष्ठ ३ पैकी २
# Page 3
शासन निर्णय क्रमांकः प्रीआय-५४१९/प्र.क्र. २४०/मशि-२