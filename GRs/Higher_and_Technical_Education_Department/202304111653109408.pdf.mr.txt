# Page 1
शिक्षणशुल्क समितीच्या अशासकीय सदस्यांना प्रवासभत्ता / बैठकभत्त्याऐवजी मानधन मंजूर करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः: शुल्क ५२१८/प्र.क्र.३३४ / मशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ११ एप्रिल, २०२३
वाचा : शासन निर्णय, उच्च व तंत्र शिक्षण विभाग, क्र. शुल्क २०१५/प्र.क्र.४३४/१५/मशि-२, दि. १९.१.२०१६ प्रस्तावना : उपरोक्त संदर्भाधीन येथील आदेशान्वये राज्यातील विनाअनुदानित व कायम विना अनुदानित शिक्षणशास्त्र व शारीरिक शिक्षण महाविद्यालयांचे शिक्षण शुल्क निर्धारीत करण्यासाठी समिती गठीत करण्यात आलेली आहे. या समितीवरील अशासकीय सदस्यांना मानधन मंजूर करण्याची बाब शासनाच्या विचाराधीन होती.
शासन निर्णय: राज्यातील विना अनुदानित व कायम विनाअनुदानित शिक्षणशास्त्र व शारीरिक शिक्षण महाविद्यालयांचे शिक्षण शुल्क निर्धारीत करण्यासाठी गठीत करण्यात आलेल्या समितीवर अशासकीय सदस्य नियुक्त केले जातात. सदर अशासकीय सदस्य त्यांचे दैनंदीन कामकाज सोडून समितीच्या बैठकांना उपस्थित राहतात. ही बाब विचारात घेऊन त्या अशासकीय सदस्यांना प्रवासभत्ता / बैठकभत्ता देण्याऐवजी प्रतिबैठक रुपये ५,०००/- (अक्षरी रुपये पाच हजार) एवढे मानधन अदा करण्यास शासन मान्यता देण्यात येत आहे.
२. सदर खर्च “मागणी क्र. डब्ल्यु-२ २२०२- सर्वसाधारण शिक्षण, ८० सर्वसाधारण, ००१ - संचालन व प्रशासन, (००)(०३) विनाअनुदानित व कायमस्वरुपी विना अनुदानित शिक्षणशास्त्र महाविद्यालयाकडून आकारण्यात येणाऱ्या फीचे निश्चितीकरण करण्यासाठी समिती स्थापन करणे (कार्यक्रम) (२२०२ आय ०२२),२८ व्यावसायिक सेवा” या लेखाशिर्षाखाली उपलब्ध असलेल्या मंजूर तरतूदीतून भागविण्यात यावा.
३. सदर शासन निर्णय वित्त विभागाचा अनौपचारीक संदर्भ क्र.२०८/व्यय-५ दि. २.३.२०२३ अन्वये प्राप्त मान्यतेनूसार निर्गमित करण्यात येत आहे.
# Page 2