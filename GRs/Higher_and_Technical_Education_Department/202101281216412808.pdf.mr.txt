# Page 1
मास्टर दीनानाथ मंगेशकर आंतरराष्ट्रीय संगीत महाविद्यालय स्थापन करण्यासंदर्भात अहवाल सादर करण्यासाठी अभ्यास समिती स्थापन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एडीआर-२०२०/प्र.क्र.९०/तांशि-६,
मंत्रालय विस्तार भवन, मादाम कामा मार्ग,
हुतात्मा राजगुरु चौक,
मंत्रालय, मुंबई ४०० ०३२,
दिनांक: २८ जानेवारी, २०२१
प्रस्तावनाः
संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयी
सुविधांनी युक्त असे मास्टर दीनानाथ मंगेशकर आंतरराष्ट्रीय संगीत महाविद्यालय मुंबई विद्यापीठांतर्गत स्थापन करण्याचा शासनाचा मानस आहे. त्यासंदर्भात सर्व बाबींचा अभ्यास करून शासनास अहवाल सादर
करण्यासाठी समिती गठित करण्याची बाब शासनाच्या विचाराधीन होती, त्यानुसार पुढीलप्रमाणे निर्णय घेण्यात आला आहे.
शासन निर्णय: संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी मुंबई विद्यापीठांतर्गत मास्टर दीनानाथ मंगेशकर आंतरराष्ट्रीय संगीत महाविद्यालय स्थापन करण्यासंदर्भात अभ्यास करून शासनास अहवाल सादर करण्यासाठी खालीलप्रमाणे समिती गठित करण्यात येत आहे...
-------------------------------------
| अ.क्र. | नाव | पदनाम |
| १ | श्री.हृदयनाथ मंगेशकर | अध्यक्ष |
| २ | श्रीमती उषा मंगेशकर | सदस्य |
| ३ | श्री. आदिनाथ मंगेशकर | सदस्य |
| ४ | श्री. शिवकुमार शर्मा | सदस्य |
| ५ | श्री. झाकीर हुसेन | सदस्य |
| ६ | श्री. सुरेश वाडकर | सदस्य |
|  | श्री. अजोय चक्रवर्ती | सदस्य |
| ८ | श्री.ए.आर.रहमान | सदस्य |
| ९ | श्री.शंकर महादेवन | सदस्य |
| १० | श्री.मनोहर कुंटे | सदस्य |
| ११ | श्री.निलाद्री कुमार | सदस्य |
| १२ | श्रीमती प्रियंका खिमानी | सदस्य |
| १३ | श्री.मयुरेश पै | समन्वयक |
| १४ | संचालक, कला संचालनालय | सदस्य सचिव |
-------------------------------------
# Page 2
शासन निर्णय क्रमांकः एडीआर-२०२०/प्र.क्र.९०/तांशि-६,
०२. समितीची कार्यकक्षा पुढीलप्रमाणे राहील: १) संगीत महाविद्यालय सुरू करण्यासाठी आवश्यक असणारी जागा, इमारत, वसतीगृह, ध्वनीमुद्रण कलागृह, सराव कक्ष, साधनसामुग्री इत्यादी पायाभूत सुविधांचा अभ्यास करून त्यासाठी होणाऱ्या खर्चाचा अंदाज सादर करणे.
२) संगीत महाविद्यालयामध्ये शिकविण्यात येणारे अभ्यासक्रम, त्यांचा कालावधी, त्यासाठी आवश्यक असणारा अध्यापकवर्ग यांचा अभ्यास करून त्यासाठी होणाऱ्या खर्चाचा अंदाज सादर करणे.
३) संगीत महाविद्यालयामध्ये शिक्षण घेतलेल्या विद्यार्थ्यांना उपलब्ध असणाऱ्या व्यावसायिक संधीचा अभ्यास करून शासनास शिफारस करणे.
४) संगीत महाविद्यालय स्थापन करण्याच्या अनुषंगाने हाती घ्यावयाच्या कामांचे टप्पे निश्चित करून त्याबाबत शासनास शिफारस करणे.
उपरोक्त बाबीसंदर्भात सर्वसंबंधीत घटकांसोबत विचारविनिमय करून व अनुषंगीक सर्व बाबींचा अभ्यास करून समितीने आपला अहवाल शासनास तीन महिन्यात सादर करावा.
०३. सदरहू समितीच्या बैठकांचे आयोजन मुंबई विद्यापीठाने करावे. तसेच समितीमधील अशासकीय सदस्यांचे मानधन व प्रवासभत्ता अदा करावयाची कार्यवाही मुंबई विद्यापीठाने करावी.
# Page 3