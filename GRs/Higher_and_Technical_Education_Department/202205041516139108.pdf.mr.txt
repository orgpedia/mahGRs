# Page 1
औरंगाबाद येथील वंदेमातरम सभागृहाच्या बांधकामास सुधारीत प्रशासकीय मान्यता देणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. प्रशामा-२०१३/(२७९/१३)/मशि-३,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ०४ मे, २०२२.
संदर्भ-: १) शासन निर्णय, शिक्षण व सेवायोजन विभाग, क्र. जीसीओ-६१९१/(४७/९१)/विशि-३, दिनांक ०५/१२/१९९१.
२) शासन ज्ञापन, उच्च व तंत्र शिक्षण विभाग, क्र. प्रशामा-२०१३/(२७९/१३)/म.शि.३, दिनांक १६/१२/२०१३.
३) शासन ज्ञापन, उच्च व तंत्र शिक्षण विभाग, क्र. प्रशामा-२०१३/(२७९/१३)/म.शि.३, दिनांक २६/०५/२०१४.
४) संचालक, उच्च शिक्षण, महाराष्ट्र राज्य, पुणे यांचे पत्र क्र. अंर्थस-२०२०/(२५/२१)/लेखा-२/ १९९१, दिनांक १७/०२/२०२१.
प्रस्तावना-:
शासकीय ज्ञान विज्ञान महाविद्यालय, औरंगाबाद या महाविद्यालयाच्या परिसरात सिडको मार्फत वंदे मातरम सभागृह बांधकाम करण्याकरीता संदर्भ क्र. ३) नुसार रु.२३.७५ कोटी इतक्या ढोबळ खर्चाच्या बांधकामास प्रशासकीय मान्यता देण्यात आली होती. तथापि, मुख्यत: सदर बांधकामाच्या बांधकाम क्षेत्रात झालेली वाढ तसेच इतर अनुषंगीक बाबींमुळे बांधकामाच्या खर्चात वाढ होत असल्याने सिडको, औरंगाबाद मार्फत प्राप्त प्रस्तावास अनुसरुन संचालक, उच्च शिक्षण, पुणे यांच्या संदर्भाधिन ४) येथील पत्रान्वये वंदेमातरम सभागृहाच्या सुधारीत अंदाजपत्रकास प्रशासकीय मान्यता मिळणेबाबतचा प्रस्ताव शासनास सादर करण्यात आला होता. त्यानुषंगाने सदर वंदेमातरम सभागृह बांधकामाच्या सुधारीत अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय -:
शासकीय ज्ञान विज्ञान महाविद्यालय, औरंगाबाद या महाविद्यालयाच्या परिसरात सिडको मार्फत वंदे मातरम सभागृह बांधकाम करण्याकरीता रु.४३,०७,८६,०००/- (अक्षरी रुपये त्रेचाळीस कोटी सात लक्ष शहाऐंशी हजार फक्त) इतक्या रक्कमेच्या अंदाजित खर्चास (खाली नमूद केलेल्या विगतवारीनुसार) या शासन निर्णयाद्वारे सुधारीत प्रशासकीय मान्यता देण्यात येत आहे.
------------------------------------------------------------------
| अ.क्र. | तपशील | रक्कम (रुपयात) |
| १ | बांधकामाचा खर्च (स्थापत्य आणि विद्युतीकरण खर्च.) | २६,५२,५१,०००/ |
| २ | आंतर सजावट खर्च | ४,७०,४१,०००/ |
------------------------------------------------------------------
# Page 2
शासन निर्णय क्रमांकः प्रशामा-२०१३/(२७९/१३)/मशि-३,
------------------------------------------------------------------------------------------------------------------
| ३ | बाहय क्षेत्र विकास | १,६३,८७,०००-/ |
| ४ | महागाई निर्देशांक दरवाढ | २,३०,८२,०००-/ |
| ५ | इतर कामे (Fire NOC, MSEB Connection, Water Supply, Drainage Connection, ३rd party Quality Audit.) | १,१३,७६,०००/ |
| ६ | सिडको प्रकल्प व्यवस्थापन शुल्क )11% including GST) | ४,७१,३५,०००/ |
|  | एकूण बांधकाम खर्च | ४१,०२,७२,०००/ |
| ७ | आकस्मिक खर्च (बांधकाम खर्चाच्या ५%) | २,०५,१४,०००/ |
|  | एकूण खर्च | ४३,०७,८६,०००-/ |
------------------------------------------------------------------------------------------------------------------
२. सदर प्रशासकीय मान्यता खालील अटींच्या अधीन राहून देण्यात येत आहे.
१) मूळ प्रशासकीय मान्यतेच्या आदेशातील अटी लागू राहतील.
२) सुधारीत प्रशासकीय रक्कमेच्या मर्यादेत काम पूर्ण करण्यात यावे.
३) सदरहू बांधकाम निश्चितपणे किती कालावधीत पूर्ण केले जाईल याबाबत सिडकोने हमीपत्र सादर करावे.
४) वंदे मातरम सभागृहाचे व्यवस्थापन विभागीय आयुक्त, औरंगाबाद यांच्या नियंत्रणाखाली राहील.
तथापि,उच्च व तंत्र शिक्षण विभागास सभागृह वापरासाठी प्राथम्य दिले जाईल.
५) योजनेची अंमलबजावणी करताना प्रचलित शासन निर्णय, नियम, सीव्हीसी तत्वे, वित्तीय मर्यादा व विहित निविदा कार्यपध्दती अनुसरणे, राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रूटींची पूर्तता करण्यात यावी.
६) सदर सुधारीत प्रशासकीय मान्यतेतील तांत्रिक बाबी, निविदा विषयक क्षेत्रिय निर्णय किंवा अनियममितता यास मान्यता गृहीत धरली जाणार नाही.
३. या कामासाठी होणारा खर्च मागणी क्र.एच-८,४२०२ शिक्षण, क्रीडा, कला व संस्कृती यावरील भांडवली खर्च, ०१ सर्वसाधारण शिक्षण, २०३ विद्यापीठीय व उच्च शिक्षण, (००) (०१) मोठी बांधकामे (कार्यक्रम) (४२०२ ००७९), ५३ मोठी बांधकामे या लेखाशिर्षाखाली मंजूर तरतूदीमधून भागविण्यात यावा.
४. हे आदेश सार्वजनिक बांधकाम विभागाचा अनौपचारिक संदर्भ क्रमांक: ४६/इमा-३, दिनांक १७/०८/२०२१, नियोजन विभागाचा अनौपचारिक संदर्भ क्रमांक: २९९/१४७१, दिनांक ३०/०९/२०२१ आणि मा. उपमुख्यमंत्री महोदय यांच्या अध्यक्षतेखालील व्यय अग्रक्रम समितीच्या दिनांक २४/०२/२०२२ रोजी आयोजित बैठकीत समितीने दिलेल्या मान्यतेनुसार, मा. मुख्य सचिव यांच्या अध्यक्षतेखालील उच्चाधिकार सचिव समितीने दिनांक २४/०२/२०२२ रोजी दिलेल्या मान्यतेनुसार व वित्त विभाग, शासन निर्णय क्र. विअप्र २०१३/प्र.क्र.३०/१३/विनियम, भाग-२, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उपविभाग-पाच, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्र.१३४ अनुसार प्रशासकीय विभागास प्रदान करण्यात आलेल्या वित्तीय अधिकारास अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्रशामा-२०१३/(२७९/१३)/मशि-३,
५. सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा सांकेताक क्र. २०२२०५०४१५१६१३९१०८ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने, DATTATRAYA
RAMBHAU KAHAR
(द.रा.कहार) सह सचिव, महाराष्ट्र शासन प्रति, १. विभागीय आयुक्त औरंगाबाद विभाग, औरंगाबाद.
२. संचालक, उच्च शिक्षण, महाराष्ट्र राज्य, पुणे.
३. महालेखापाल (लेखा व अनुज्ञेयता), महाराष्ट्र -१/२,मुंबई/नागपूर.
४. महालेखापाल (लेखा परिक्षा), महाराष्ट्र-१/२, मुंबई/नागपूर.
५. मुख्य प्रशासक (न.श.), सिडको, औरंगाबाद.
६. सह संचालक, उच्च शिक्षण, औरंगाबाद विभाग, औरंगाबाद.
७. जिल्हा कोषागार अधिकारी, औरंगाबाद.
८. प्राचार्य, शासकीय ज्ञान विज्ञान महाविद्यालय, औरंगाबाद.
९. वित्त विभाग, व्यय-५, मंत्रालय, मुंबई - ३२.
१०. सार्वजनिक बांधकाम विभाग, कार्यासन - इमा-३, मंत्रालय, मुंबई - ३२.
११. नियोजन विभाग, कार्यासन-१४७१, मंत्रालय, मुंबई-३२ १२. कक्ष अधिकारी (साशि-१/मशि-२), उच्च व तंत्र शिक्षण विभाग, मंत्रालय, मुंबई-३२.
१३. निवड नस्ती (मशि- ३ ), उच्च व तंत्र शिक्षण विभाग, मंत्रालय, मुंबई - ३२.
प्रत १. मा.राज्यपाल तथा कुलपती यांचे सचिव, राजभवन, मलबार हिल, मुंबई.
२. मा.मुख्यमंत्री, महाराष्ट्र राज्य यांचे प्रधान सचिव, मंत्रालय, मुंबई-३२.
३. मा. उप मुख्यमंत्री, महाराष्ट्र राज्य यांचे उप सचिव, मंत्रालय, मुंबई - ३२.
४. मा. मंत्री, उच्च व तंत्र शिक्षण यांचे खाजगी सचिव, मंत्रालय, मुंबई - ३२.
५. मा. राज्यमंत्री, उच्च व तंत्र शिक्षण यांचे खाजगी सचिव, मंत्रालय, मुंबई - ३२.
पृष्ठ ३ पैकी ३