# Page 1
शैक्षणिक वर्ष २०१८-१९ पासून राज्यात खाजगी व्यावसायिक अभियांत्रिकी व औषधनिर्माणशास्त्र पदविका अभ्यासक्रम बंद करणे, अभ्यासक्रमांच्या प्रवेश क्षमतेत घट करणे इत्यादीबाबत अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेच्या अनुषंगाने शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र.मान्यता-२०१८/(प्र.क्र.१३८/१८)तांशि-५
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक: ०८ जून, २०१८.
संदर्भ: संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र क्रमांक १०/ एनजीपी/मान्यता/२०१८/५७७, दिनांक १०.०५.२०१८.
प्रस्तावना : अखिल भारतीय तंत्र शिक्षण परिषद, नवी दिल्ली यांचेकडून शैक्षणिक वर्ष २०१८-१९ पासून राज्यात खाजगी व्यावसायिक अभियांत्रिकी व औषधनिर्माणशास्त्र पदविका अभ्यासक्रमांच्या संस्थेतील प्रवेश क्षमतेत घट, अभ्यासक्रम बंद करणेबाबत मान्यता देण्यासंदर्भात दिनांक ०७.०५.२०१८ रोजीच्या ई-मेल व दिनांक १४.०५.२०१८ रोजीची दुसरी यादी द्वारे तंत्र शिक्षण संचालनालय, महाराष्ट्र राज्य, मुंबई यांना प्राप्त झालेल्या यादीच्या अनुषंगाने संचालक, तंत्र शिक्षण संचालनालय यांनी संदर्भीय पत्रान्वये शासनास प्रस्ताव सादर केलेला आहे. सोबत जोडलेल्या Annexture A मधील अ.क्र. १ ते ८५ समोरील नमूद संस्थांना त्यांच्या नावासमोर दर्शविल्याप्रमाणे प्रवेश क्षमतेत घट तसेच अभ्यासक्रम बंद करण्यास शासन मान्यता देण्याबाबतची बाब शासनाच्या विचाराधीन होती.
शासन निर्णय : अखिल भारतीय तंत्रशिक्षण परिषद, नवी दिल्ली यांनी दिलेल्या मान्यतेस अनुसरुन सोबत जोडलेल्या Annexture A मध्ये नमूद अ. क्र. १ ते ८५ मधील खाजगी व्यावसायिक अभियांत्रिकी व औषधनिर्माणशास्त्र पदविका अभ्यासक्रमांच्या संस्थांना त्यांच्या नावासमोर दर्शविल्याप्रमाणे प्रवेश क्षमतेत घट तसेच अभ्यासक्रम बंद करण्यास शैक्षणिक वर्ष २०१८-१९ पासून खालील अटी व शर्तीच्या अधीन राहून शासनाची मान्यता देण्यात येत आहे.
१. या संस्थेतील बंद करावयाच्या अभ्यासक्रमांच्या संबंधित सर्व दस्तऐवज जसे की गुणपत्रिका, उत्तरपत्रिका, निकालपत्रे, विद्यार्थ्यांचे पत्ते, फीच्या पावत्या इत्यादी बाबी संस्थेने मंडळाकडे सूपूर्द करणे आवश्यक राहील.
२. संबंधीत अभ्यासक्रमासाठी नियुक्त शिक्षक वर्ग/कर्मचारी यांच्या सेवाविषयक व इतर बाबतीत न्यायप्रविष्ठ असलेली सर्व प्रकरणांची जबाबदारी संस्था प्रमुखांची राहील.
भविष्यकाळात कोणतेही न्यायालयीन प्रकरण उद्भवल्यास त्यास सर्वस्वी संस्था जबाबदार राहील.
३. संस्थेकडून शासनाची वसुली अद्यापी थकबाकी असल्यास त्याचा भरणा करणे संस्था प्रमुखांवर बंधनकारक राहील.
# Page 2
शासन निर्णय क्रमांकः मान्यता-२०१८/(प्र.क्र.१३८/१८)तांशि-५
४. संस्थेमध्ये सदर अभ्यासक्रम राबविण्यासाठी आवश्यक स्थावर जंगम मालमत्तेविषयी या संस्थेने शासनाकडून किंवा कोणत्याही वित्तीय संस्थेकडून कर्ज घेतलेले असल्याचे यापुढे निदर्शनास आल्यास त्याची परतफेड करण्याची सर्वस्वी जबाबदारी संस्थेची राहील.
५. संस्थेतील संबंधित अभ्यासक्रम बंद केल्यानंतर त्या संस्थेतील प्रवेशित विद्यार्थ्यांना व माजी विद्यार्थ्यांना परिक्षेस बसण्याची इच्छा असल्यास त्याची पर्यायी व्यवस्था करणे संस्थेवर बंधनकारक राहील.
६. संबंधित अभ्यासक्रमासाठी नियुक्त केलेल्या संस्थेतील शिक्षक व कर्मचारी यांना देय असलेले वेतन, वेतन भरपाई व अन्य आर्थिक प्रदानाचे भुगतान करणे संस्थेस बंधनकारक राहील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19