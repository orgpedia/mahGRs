# Page 1
स्वयं अर्थसहाय्यित विद्यापीठांच्या नियामक मंडळावरील शासन प्रतिनिधींची कर्तव्ये व जबाबदाऱ्या.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक:संकीर्ण-२०२१/प्र.क्र.१६/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई: ४०००३२.
दिनांक:- २७ फेब्रुवारी, २०२४.
परिपत्रक:-
स्वयं अर्थसहाय्यित विद्यापीठ अधिनियमातील कलम २७ मध्ये विद्यापीठाच्या नियामक मंडळाची
तरतूद करण्यात आली आहे. नियामक मंडळ हे विद्यापीठाचे सवोच्च प्राधिकरण व विद्यापीठाचे
कार्यकारीमंडळ आहे.
२. सदर प्राधिकरणाद्वारे विद्यापीठ अधिनियमाच्या कलम २७ (१)(ङ) नुसार राज्य शासन दोन व्यक्तींची नामनिदेशनाने नियुक्ती करते. शासनाच्या धोरणांच्या प्रभावी अंमलबजावणीसाठी शैक्षणिक संस्था आणि
शासन यांमधील शासनाचे प्रतिनिधी हे महत्वाचा दुवा आहे. त्यानुषंगाने नियामक मंडळावर शासनाने
नामनिदेशित केलेल्या व्यक्तींची कर्तव्ये व जबाबदाऱ्या निश्चित करण्याची बाब शासनाच्या विचाराधीन होती.
३. स्वयं अर्थसहाय्यित विद्यापीठाच्या नियामक मंडळावर शासनाने नामनिदेशित केलेल्या व्यक्तींची
कर्तव्ये व जबाबदाऱ्या खालीलप्रमाणे राहतील-
१.स्वयं अर्थसहाय्यित विद्यापीठ अधिनियम, परिनियम, आदेश, नियम तसेच शासनाने वेळोवेळी दिलेल्या सूचनांच्या अनुषंगाने विद्यापीठांचे कामकाज निरंतरपणे चालविण्यासाठी शासन प्रतिनिधी
म्हणून आवश्यक भुमिका पार पाडणे.
२.शासनाचे धोरण, प्रचलित नियम, सूचना, प्राथमिकता विचारात घेऊन वेळोवेळी दिलेल्या सूचनांचे पालन करणे. NEP २०२० ची उद्दिष्ट्टे व ध्येये विचारात घेऊन विद्यापीठाची धोरणे सुनिश्चित होतील,
याबाबत दक्षता घेणे.
३.बैठकांना उपस्थिती :- नियामक मंडळाच्या प्रत्येक बैठकीला नियोजित असल्याप्रमाणे उपस्थित राहणे. उपस्थित
राहू न शकल्यास, त्याबाबत आगाऊ माहिती शासनास व विद्यापीठास कळविणे.
४.उच्चतम नैतिक दर्जा:-
शासन प्रतिनिधी म्हणून जबाबदारी पार पाडताना कर्तव्यपरायणता, सचोटी, प्रामाणिकपणा, जाबाबदारी आणि नैतिक आचरण यांच्या सवोच्च दर्जाचे पालन करणे.
५.विद्यापीठाचे अर्थसंकल्प, वार्षिक अहवालामध्ये आवश्यक त्या सर्व बाबींचा अचूक उहापोह करण्यात
आला आहे, याबाबत खातरजमा करणे.
६.गुप्तता:-
शासन प्रतिनिधी म्हणून कार्यकाळादरम्यान विद्यापीठाच्या कार्याबाबत मिळालेल्या
माहितीची गोपनीयता राखणे तसेच अधिकृत किंवा कायदेशीररित्या माहिती उघड करणे आवश्यक
असेल तेव्हाच माहिती उघड करणे.
७.अहवाल सादर करणे:-नियामक मंडाळाच्या बैठका, संबंधित निर्णय, आवश्यक त्या संबंधित बाबी
याबाबत खालील प्रमाणे अहवाल शासनास सादर करणे.
(i)नियामक मंडळाच्या बैठकांबद्दल तिमाही अहवाल शासनास सादर करणे, ज्यात विद्यापीठाच्या विशेषत: आणि उच्च शिक्षण क्षेत्राच्या सर्वसाधारणपणे समस्यांबद्दल सूचनांसह
विद्यापीठाच्या शैक्षणिक वातावरणात सुधारणा करावयाच्या उपाययोना सुचनांचाही समावेश
असावा.
# Page 2
शासन निर्णय क्रमांकः संकीर्ण-२०२१/प्र.क्र.१६/विशि-४
(ii)विद्यापीठाच्या हिताच्या दृष्ट्टीने तसेच नसलेला/विद्यापीठ नियमावली किंवा राज्य
सरकारच्या धोरणांचे उल्लंघन करणारा निर्णय घेतल्यास त्याबाबत ताबडतोब शासनास
अहवाल सादर करणे.
८.शैक्षणिक धोरण, वित्तीय बाबी, नियोजन इत्यादी बाबीच्या अनुषंगाने महत्वाच्या सूचना, सल्ला देणे.
९.विद्यापीठाचे एकंदरित शैक्षणिक वातावरण, उपक्रम याबद्दल अद्ययावत ज्ञान ठेवणे.
स्वयं अर्थसहाय्यित विद्यापीठावर नियुक्त केलेल्या शासन प्रतिनिधींनी वर नमूद केल्याप्रमाणे तसेच
तद्नुषंगिक काये पार पाडणे तसेच, विहित केलेले अहवाल शासनास वेळोवेळी सादर करणे
आवश्यक आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध