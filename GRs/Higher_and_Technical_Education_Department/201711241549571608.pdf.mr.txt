# Page 1
सह संचालक, तंत्र शिक्षण, तंत्र शिक्षण संचालनालय / संचालक, महाराष्ट्र राज्य तंत्र शिक्षण मंडळ, महाराष्ट्र अभियांत्रिकी प्रशासकीय सेवा, गट-अ या पदावर नामनिर्देशनाने नियुक्ती करण्याबाबत....
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक: ससेनि-२०१७/प्र.क्र.(२६२/१७)/तांशि- १,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई-४०० ०३२.
दिनांक: २४ नोव्हेंबर, २०१७.
संदर्भ:- १) महाराष्ट्र लोकसेवा आयोगाचे पत्र क्रमांक : १५(१)/(१६१)/२६१६/सात-अ, दि. २२ सप्टेंबर, २०१७
२) सामान्य प्रशासन विभाग, अधिसूचना क्र. एसआरव्ही-२०१७/प्र.क्र.११४/कार्या-१२, दि.१५ जून, २०१७
शासन निर्णय :
महाराष्ट्र लोकसेवा आयोगाने संदर्भीय क्र.१ येथील पत्रान्वये सह संचालक, तंत्रशिक्षण / संचालक, महाराष्ट्र राज्य तंत्र शिक्षण मंडळ, तंत्र शिक्षण संचालनालय, महाराष्ट्र अभियांत्रिकी प्रशासकीय सेवा, गट-अ या पदाकरिता एकूण ०२ उमेदवारांची शिफारस केली आहे. त्यानुसार खालील स्तंभ-२ येथील उमेदवारांची त्यांच्या नावासमोर स्तंभ - ७ मध्ये दर्शविण्यात आल्यानुसार, ते ज्या दिनांकापासून त्यांच्या पदाचा पदभार स्वीकृत करतील त्या दिनांकापासून दोन वर्षाच्या परिवीक्षाधीन कालावधीसाठी तात्पुरत्या स्वरूपात नियुक्ती करण्यात येत आहे. सदर नियुक्ती, सामान्य प्रशासन विभाग अधिसूचना क्र. एसआरव्ही-२०१५/प्र.क्र.१५६/ कार्या.१२,दि. २८ एप्रिल, २०१५ नुसार विहीत करण्यात आलेल्या “महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने व पदोन्नतीने नियुक्तीसाठी महसूली विभाग वाटप नियम २०१५” व त्यामध्ये संदर्भीय क्र. २ अन्वये करण्यात आलेल्या सुधारणा नियमांतील तरतुदीच्या अनुषंगाने सक्षम प्राधिका-याने दिलेल्या मान्यतेस अनुलक्षून करण्यात येत आहे.
-----------------------------------------------------------------------------------------------------------------------
| अ. क्र | उमेदवाराचे नाव | वर्गवारी | शेरा | गुणवत्ता क्रमांक | वाटप करण्यात आलेला महसूली विभाग | पदाचे नाव / पदस्थापनेचा तपशील |
| १ | २ | ३ | ४ | ५ | ६ | ७ |
| १. | डॉ. मोहितकर विनोद महादेवराव | खुला | खुला (महिला Against-9) | १ | कोकण-२ | संचालक, महाराष्ट्र राज्य तंत्र शिक्षण मंडळ, मुंबई |
| २. | डॉ. जाधव दत्तात्रय व्यंकटराव | इ.मा.व | खुला-१ | २ | अमरावती | सह संचालक, तंत्र शिक्षण विभागीय कार्यालय, अमरावती |
-----------------------------------------------------------------------------------------------------------------------
# Page 2
शासन निर्णय क्रमांक: ससेनि-२०१७/प्र.क्र.(२६२/१७)/तांशि-१,
२. उपरोक्त उमेदवारांची नियुक्ती ही खालील अटी व शर्तींच्या अधीन राहून करण्यात येत आहे: १) उपरोक्त उमेदवारांची वेतनश्रेणी (रु. १५६००-३९१०० अधिक ग्रेड वेतन रु. ७६००/-) अशी राहील.
सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता त्यांना अनुज्ञेय राहील.
उपरोक्त उमेदवारांस प्रथम वेतनवाढ परिवीक्षाधीन कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिवीक्षाधीन कालावधी समाधानकारकरीत्या पूर्ण केल्यानंतर अनुज्ञेय राहील.
४) उपरोक्त उमेदवारांचे परिवीक्षाधीन कालावधीतील काम किंवा वर्तणूक अयोग्य, असमाधानकारक अथवा अपेक्षित दर्जाची न आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) शासन निर्णय, सामान्य प्रशासन विभाग क्र. प्रशिक्षण-२०००/प्र.क्र.६१/२००१/३९, दि. ०७/०८/२००१ अन्वये शासन सेवेतील नियुक्तीकरीता, संगणक हाताळणी / वापराबाबतचे ज्ञान एक आवश्यक अर्हता म्हणून निश्चित करण्यात आली आहे. उपरोक्त उमेदवाराने शासन निर्णय, सामान्य प्रशासन विभाग क्र. प्रशिक्षण- २०००/ प्र.क्र.६१/२००१/३९, दि. १९/०३/२००३ अन्वये आवश्यक प्रमाणपत्र नियुक्ती आदेशाच्या दिनांकापासून दोन वर्षाच्या आत उपलब्ध करुन देणे आवश्यक आहे. जर त्यांनी विहीत मुदतीत प्रमाणपत्र उपलब्ध करुन दिले नाही तर उक्त कालावधी संपताच त्यांची सदर पदावरील सेवा कोणतीही पूर्वसूचना न देता समाप्त करण्यात येईल.
६) उपरोक्त उमेदवाराने हिंदी व मराठी भाषा परीक्षा अगोदरच उत्तीर्ण केली नसेल किंवा त्यास सदर भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा परीक्षा उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमानुसार रोखून ठेवण्यात येईल.
७) उपरोक्त दोनही उमेदवार परिच्छेद क्र.१ येथे नमूद पदावर नियुक्ती होण्यापूर्वी शासन सेवेत कार्यरत असल्याने व सदर पदावर त्यांची नियुक्ती महाराष्ट्र लोकसेवा आयोगामार्फत नामनिर्देशनाने करण्यात येत असल्याने त्यांची वेतन निश्चिती वित्त विभाग, शासन निर्णय क्र.वेतन-१२८९/प्र.क्र.२/९०/ सेवा-३, दि. २३ मार्च, १९९४ अन्वये विहीत अटींनुसार करण्यात यावी. तसेच त्यानुसार त्यांना परिवीक्षाधीन कालावधीतील वेतनवाढी अनुज्ञेय करण्यात याव्यात.
८) सदर उमेदवारांची नियुक्ती ही मा. महाराष्ट्र प्रशासकीय न्यायाधिकरण, औरंगाबाद येथे Association of Pharmacy Teachers of India यांनी दाखल केलेल्या मूळ अर्ज क्र.
५९२/२०१७ या न्यायालयीन प्रकरणामधील अंतिम निर्णयाच्या अधीन राहून करण्यात येत आहे.
९) उपरोक्त उमेदवाराने सदर आदेश निर्गमित झाल्याच्या दिनांकापासून एक महिन्याच्या आत नियुक्तीच्या ठिकाणी रुजू व्हावे. सदर विहीत मुदतीत जर त्यांनी नियुक्ती स्वीकारली नाही अथवा प्रस्तुत नियुक्तीच्या संदर्भात त्यांनी वरील मुदतीत काहीही कळविले नाही तर, कोणतीही पूर्वसूचना न देता त्यांच्या नियुक्तीचे सदरचे आदेश रद्द करण्यात येतील.
पृष्ठ ४ पैकी २
# Page 3
शासन निर्णय क्रमांकः ससेनि-२०१७/प्र.क्र.(२६२/१७)/तांशि-१,
१०) उपरोक्त उमेदवारांचे वैद्यकीय तपासणी अहवाल व चारित्र्य व पूर्वचारित्र्य पडताळणी अहवाल शासनास प्राप्त झाले आहेत. त्याबाबतची नोंद संबंधितांच्या सेवापुस्तकात घेण्यात यावी.
११) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि.१८/०८/२००९ मधील तरतुदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-याने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर, अशा प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि. १२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील. दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन परिभाषित अंशदान निवृत्तीवेतन योजना लागू ठरेल.
१२) उपरोक्त उमेदवारांचे सेवानिवृत्तीचे वय शासनाच्या प्रचलित नियमानुसार राहील.
१३) उपरोक्त उमेदवारांस नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१४) उपरोक्त उमेदवारांस शासकीय सेवेचा राजीनामा द्यावयाचा असल्यास त्यास शासन परिपत्रक, सामान्य प्रशासन विभाग क्र. एसआरव्ही-१०९२/१०३३/प्र.क्र.३३/९२/८, दि. ०२/१२/१९९७ मधील तरतुदीनुसार शासनास किमान एक महिन्याची पूर्वसूचना देणे अथवा एक महिन्याचे वेतन देणे आवश्यक राहील.
३. उपरोक्त उमेदवारांनी नियुक्तीच्या ठिकाणी रूजू व्हावे व त्याबाबतचा अहवाल संचालक, तंत्र शिक्षण यांच्यामार्फत शासनास सादर करावा .
# Page 4