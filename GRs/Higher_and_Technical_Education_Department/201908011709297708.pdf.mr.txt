# Page 1
कला संचालक, महाराष्ट्र ललित कला शिक्षण सेवा, वर्ग-अ (सेवाप्रवेश) (सुधारणा) नियम, २०१६ संदर्भात स्पष्टता.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : एडीआर-२०१४/प्र.क्र.१३६/तांशि-६
मंत्रालय, मुंबई-३२
दिनांक :- ०१ ऑगस्ट, २०१९
वाचा: १) उच्च व तंत्रशिक्षण विभाग, अधिसूचना क्रमांक एडीआर २०१०/(१५५/१०)/तांशि-६ दिनांक ७ जून,२०१४.
२) उच्च व तंत्रशिक्षण विभाग, अधिसूचना क्रमांक एडीआर २०१०/(१५५/१०)/तांशि-६ दिनांक २१ ऑक्टोबर,२०१६.
३) सामान्य प्रशासन विभागाचे शासन परिपत्रक सा.प्र.वि.क्र. आरटीआर १०७९/११६०-XII, दिनांक १८ जुलै, १९७९.
प्रस्तावना: संचालक, कला संचालनालय या पदाकरिता दिनांक ७ जून, २०१४ च्या अधिसूचनेद्वारे सेवाप्रवेश नियम विहित करण्यात आले आहेत. तसेच, सदर नियमांमध्ये दिनांक २१ ऑक्टोबर, २०१६ च्या अधिसूचनेद्वारे सुधारणा करण्यात आली आहे. सदर सेवाप्रवेश नियमातील नियम क्र.२ (अ)(i)(३) अन्वये संचालक, कला संचालनालय या पदाकरिता " उमेदवारास शासनमान्य कला संस्थेतील अध्यापनाचा किंवा शासन मान्य कला संस्थेतील प्रशासकीय कामाचा १७ वर्षापेक्षा कमी नाही इतक्या वर्षाचा एकत्रित (collective) किंवा अपवर्जक (exclusive) अनुभव असावा," अशी अर्हता निश्चीत करण्यात आली आहे. तथापि, सदरचा अनुभव हा शैक्षणिक अर्हता धारण केल्यानंतरचा असावा किंवा कसे हे स्पष्ट करण्यात आलेले नाही. या अनुषंगाने सदर नियमाबाबत स्पष्टीकरण करण्याची बाब शासनाच्या विचाराधीन होती. त्यानुसार पुढीलप्रमाणे निर्णय घेण्यात आला आहे.
शासन निर्णय: या शासन निर्णयान्वये असे आदेश देण्यात येत आहेत की, कला संचालक, महाराष्ट्र ललित कला शिक्षण सेवा, वर्ग-अ (सेवाप्रवेश) (सुधारणा) नियम, २०१६ चा नियम क्र. २ (अ) (i) (३) मधील " उमेदवारास शासनमान्य कला संस्थेतील अध्यापनाचा किंवा शासन मान्य कला संस्थेतील प्रशासकीय कामाचा १७ वर्षापेक्षा कमी नाही इतक्या वर्षाचा एकत्रित किंवा अपवर्जक अनुभव असावा," या तरतुदीच्या अनुषंगाने सदर "अनुभव" विहित शैक्षणिक अर्हता प्राप्त केल्यानंतर किंवा शैक्षणिक अर्हता धारण करण्याच्या कालावधीत प्राप्त केला तरी तो अनुभव ग्राह्य धरण्यात येईल.
कला संचालक या पदाच्या सेवाप्रवेश नियमात वरील आशयाची सुधारणा करण्याची कार्यवाही यथावकाश करण्यात येईल.
सदरचा शासन निर्णय सामान्य प्रशासन विभागाच्या सहमतीने निर्गमित करण्यात आला आहे.
# Page 2
शासन निर्णय क्रमांकः एडीआर-२०१४/प्र.क्र.१३६/तांशि-६