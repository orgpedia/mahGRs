# Page 1
राष्ट्रीय उच्चतर शिक्षा अभियान अंतर्गत राज्य प्रकल्प संचालनालयाच्या जागतिक व्यापार केंद्र, मुंबई येथील भाडेतत्वावरील जागेच्या Compensation Rate मध्ये झालेल्या वाढीमुळे जागेचे वाढीव दरमहा भाडे अदा करण्यास मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : रुसायो-२०१५/प्र.क्र.२६३/विशि-३
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ०८ डिसेंबर, २०२२.
वाचा : १) शासन निर्णय क्रमांक : रुसायो-२०१३/प्र.क्र.४१८/विशि-३, दि.२० मे,२०१५, २) शासन निर्णय क्रमांक : रुसायो-२०१६/(२६३/१५)/विशि-२, दि.१० मार्च,२०१७.
३)राज्य प्रकल्प संचालक, राष्ट्रीय उच्चतर शिक्षा अभियान (रुसा) यांचे पत्र क्र. राप्रसं/रुसा/२०२२ २३/३४६ दि.०५.०७.२०२२ व ४०५ दि.०२.०८.२०२२
प्रस्तावना : संदर्भीय क्र. (१) येथील राज्यात दि.२० मे,२०१५ रोजीच्या शासन निर्णयान्वये उच्च शिक्षणाची गुणवत्ता व पाया यांचे सबलीकरण करण्यासाठी राष्ट्रीय उच्चतर शिक्षा अभियाना (RUSA) या योजनेची अंमलबजावणी करण्यात आली आहे. त्यानुसार ही योजना राज्यात प्रभावीपणे राबविण्यासाठी राज्य प्रकल्प संचालनालयाची स्थापना करण्यात आलेली आहे. सदर संचालनालयास दि.१० मार्च,२०१७ च्या शासन निर्णयान्वये जागतिक व्यापार केंद्र (World Trade Centre) येथील १८ व्या मजल्यावरील २७५४.३२ चौ.
फूट इतकी जागा रु.८,१४,९८९/- प्रति महिना भाडे तत्वावर उपलब्ध करुन देण्यात आली आहे. जागतिक व्यापार केंद्र, मुंबई यांनी सदर जागेच्या Compensation Rate मध्ये रु. २२५/- प्रति चौरस फुट वरुन रु.२४७.५/- प्रति चौरस फूट इतकी वाढ केल्याने त्याप्रमाणे सदर जागेच्या भाडे दरात होणा-या वाढीस मान्यता देण्याची बाब शासनाच्या विचाराधीन होती.
शासन निर्णय : राष्ट्रीय उच्चतर शिक्षा अभियान राज्यात सक्षमपणे राबविण्यासाठी स्थापन करण्यात आलेल्या राज्य प्रकल्प संचालनालय या कार्यालयासाठी जागतिक व्यापार केंद्र (World Trade Centre), मुंबई येथील १८ व्या मजल्यावरील २७५४.३२ चौ. फूट इतकी जागा भाडेतत्वावर घेण्यात आली आहे. सदर जागेच्या Compensation Rate मध्ये रु.२२५/- प्रति चौरस फुट वरुन रु.२४७.५/- प्रति चौरस फूट इतकी वाढ केली असल्याचे जागतिक व्यापार केंद्र (World Trade Centre), मुंबई यांनी दि. ३१ मार्च, २०२२ रोजीच्या पत्रानुसार कळविले असल्याने सदर वाढीव दरानुसार सदर जागेसाठी रु.८,७३,८५३/- (रु.आठ लक्ष त्र्याहत्तर हजार आठशे त्रेपन्न फक्त) एवढे प्रति महिना भाडे अदा करून महाराष्ट्र वित्तीय अधिकार अधिनियम पुस्तिका १९७८ भाग- पहिला, उप विभाग- एक, अनुक्रमांक- दहा, नियम- ११५ मधील अटीच्या अधिन राहून भाडेतत्वावर उपलब्ध करुन घेण्यास शासनाची मान्यता देण्यात येत आहे.
# Page 2
शासन निर्णय क्रमांकः रुसायो-२०१५/प्र.क्र.२६३/विशि-३
२. केंद्र शासनाने उपलब्ध करुन दिलेल्या Preparatory Grant मधून सदर भाड्याची रक्कम अदा करण्यात यावी. तसेच, त्याबाबतचे उपयोगिता प्रमाणपत्र (Utilization Certificate) शासनास विहित वेळेत सादर करण्यात यावे.
३. सदर खर्च “मागणी क्रमांक- डब्ल्यु-२, प्रधानशिर्ष-२२०२, लेखाशीर्ष (२२०२ आय २६३), (०७)(०१) राष्ट्रीय उच्चतर शिक्षा अभियान अंतर्गत अशासकीय संस्थांना सहायक अनुदान ( ६०% केंद्र हिस्सा), व “मागणी क्रमांक- डब्ल्यु-२, लेखाशीर्ष (२२०२ आय २७२),(०७) (०२)- राष्ट्रीय उच्चतर शिक्षा अभियान अंतर्गत अशासकीय संस्थांना सहायक अनुदान, ३१ - सहाय्यक अनुदाने (४०% राज्य हिस्सा), या लेखाशिर्षाखाली सन २०२२-२३ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र वित्तीय अधिकार अधिनियम पुस्तिका १९७८ भाग- पहिला, उप विभाग एक, अनुक्रमांक-दहा, नियम - ११५ नुसार प्रशासकीय विभागांना प्रदान केलेल्या वित्तीय अधिकारान्वये निर्गमित करण्यात येत आहे.