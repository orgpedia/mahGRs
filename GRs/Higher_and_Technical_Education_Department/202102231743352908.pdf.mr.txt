# Page 1
अचलपूर तंत्रनिकेतन, जि. अमरावती येथील कंत्राटी अधिव्याख्यात्यांचे शासन सेवेत समावेशन करून त्यांच्या सेवा नियमित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : न्यायाप्र-२८१७/प्र.क्र.१९/१७/तांशि-७
मंत्रालय, मुंबई-४०० ०३२,
दिनांक : २३ फेब्रुवारी, २०२१.
संदर्भ : : १) मा. उच्च न्यायालय, मुंबई, खंडपीठ नागपूर यांचे दि.२२/१०/२०१९ रोजीचे आदेश.
२) मा. सर्वोच्च न्यायालय, नवी दिल्ली यांचे दि.१८/११/२०२० रोजीचे आदेश.
३) संचालक, तंत्रशिक्षण संचालनालय, मुंबई यांचे पत्र क्र.४अ/आस्था/न्याप्र/२०२०/४०५, दि.१९/११/२०२० व क्र.४अ/आस्था/न्याप्र/२०२०/५३२, दि.३१ डिसेंबर, २०२०.
प्रस्तावना : नगरपरिषद अचलपूर व्दारा संचालित तंत्रनिकेतन शासनास हस्तांतरीत करण्याबाबत शासनाव्दारे मान्यता प्रदान करण्यात आलेली आहे. त्यानुसार या विभागाच्या दिनांक १८/११/२०१७ रोजीच्या शासन निर्णयाव्दारे सदर संस्थेतील शिक्षकीय/ शिक्षकेतर कर्मचारी तसेच चल/अचल मालमत्तेचे दि.१/१०/२०१७ पासुन समावेशन/ हस्तांतरण करण्यास मान्यता देण्यात आली आहे. उपरोक्तच्या अनुषंगाने नगर परिषद अचलपूर यांनी त्यांच्या तंत्रनिकेतनातील कंत्राटी तत्वावर कार्यरत असलेल्या अधिव्याख्यात्यांच्या सेवा संपुष्टात आणल्या.
२. त्यानुषंगाने सदर तंत्रनिकेतनातील श्री. संदीप नामदेव गोस्वामी, श्री. आनंद सिध्दार्थ धाकडे, श्रीमती अर्चना बोंडे, श्री.निखीलकुमार तिवारी, श्री. पुष्कर वानखडे, श्रीमती प्राजक्ता गुप्ता, श्रीमती रश्मी माजगांवकर व श्रीमती रत्नमाला बोबडे या कंत्राटी तत्वावरील अधिव्याख्यात्यांनी ते सदर संस्थेत कंत्राटी स्वरुपात कार्यरत असल्याने त्यांच्या सेवा नियमित करण्याकरीता मा. उच्च न्यायालय, मुंबई, खंडपीठ नागपूर येथे अनुक्रमे तीन रिट याचिका क्र.२४८६/२०१७, रिट याचिका क्र.२४९४/२०१७ व रिट याचिका क्र.२५८२/२०१७ दाखल केल्या होत्या.
३. सदर याचिकांच्या अनुषंगाने मा. उच्च न्यायालय, मुंबई खंडपीठ नागपूर यांनी दि.२२/१०/२०१९ रोजीच्या आदेशान्वये संबंधित याचिकाकर्त्यांचे शासन सेवेत समावेशन करण्याबाबत आदेश पारित केलेले आहेत.
४. सदर तीनही रिट याचिकांमध्ये उच्च न्यायालय, मुंबई, खंडपीठ नागपूर यांनी दि.२२/१०/२०१९ रोजी पारित केलेल्या आदेशाविरुध्द मा. सर्वोच्च न्यायालय, नवी दिल्ली येथे अपिल करण्यात आले. तथापि, मा.सर्वोच्च न्यायालयात दाखल करण्यात आलेल्या विशेष अनुमती याचिका मा. सर्वोच्च न्यायालयाने दि.१८/११/२०२० रोजी मा. उच्च न्यायालय, मुंबई, खंडपीठ नागपूर यांचे आदेश कायम ठेवून खारीज केल्या आहेत. त्यामुळे सदर याचिकाकर्त्यांचे शासन सेवेत समावेशन करुन त्यांच्या सेवा नियमित करणे क्रमप्राप्त ठरते.
५. सबब, मा.उच्च न्यायालयाने दि.२२/१०/२०१९ रोजी पारित केलेले आदेश विचारात घेवून याचिकाकर्त्यांची शैक्षणिक अर्हता, वयाची अट ई. बाबी या मा. न्यायालयाने त्यांना समायोजीत करण्याबाबत दिलेल्या दिनांकास म्हणजेच दि.१८/११/२०१७ रोजी अस्तित्वात असलेले सेवाप्रवेश नियम विचारात घेऊन पडताळणी करण्यात आली व त्यानुसार ते पात्र ठरत असल्याने संबंधित ०७ याचिकाकर्त्यांचे शासन सेवेत समायोजन करण्याबाबत तंत्रशिक्षण संचालनालयाने संदर्भाधीन क्र.३ येथील पत्राद्वारे विनंती केलेली आहे.
त्यानुषंगाने संबंधित ०७ अधिव्याख्यात्यांचे शासन सेवेत समावेशन करुन त्यांच्या कंत्राटी सेवा नियमित करण्याची बाब शासनाच्या विचाराधीन होती.
शासन निर्णय : श्रीमती अर्चना बोंडे व इतर यांनी मा.उच्च न्यायालय, मुंबई, खंडपीठ नागपूर येथे दाखल केलेल्या रिट याचिकांप्रकरणी मा. न्यायालयाचे दि. २२/१०/२०१९ रोजीचे आदेश विचारात घेता, खालील अधिव्याख्यात्यांचे दि. १८/११/२०१७ पासून शासन सेवेत समावेशन करण्यात येत असून त्यांच्या सेवा सदर दिनांकापासून नियमित करण्यात येत आहेत. त्यांची पदस्थापना स्तंभ क्र.४ येथे दर्शविल्यानुसार राहील.
# Page 2
शासन निर्णय क्रमांकः न्यायाप्र-२८१७/प्र.क्र.१९/१७/तांशि-७
-----------------------------------------------------------------------------------------------------
| अ. क्र. | अधिव्याख्यात्यांचे नांव | पदनाम | पदस्थापनेचे ठिकाण |
| १ | २ | ३ |  |
| १ | श्री.संदीप नामदेव गोस्वामी | अधिव्याख्याता, विद्युत अभियांत्रिकी | शासकीय तंत्रनिकेतन, अचलपूर |
| २ | श्री.आनंद सिध्दार्थ धाकडे | अधिव्याख्याता, संगणक अभियांत्रिकी | शासकीय तंत्रनिकेतन, अचलपूर |
| ३ | श्रीमती अर्चना मुरलीधरराव बोंडे | अधिव्याख्याता, अणुविद्युत अभियांत्रिकी | शासकीय तंत्रनिकेतन, अचलपूर |
| ४ | श्री. निखीलकुमार नंदकुमार तिवारी | अधिव्याख्याता, स्थापत्य अभियांत्रिकी | शासकीय तंत्रनिकेतन, अचलपूर |
| ५ | श्री. पुष्कर पुंडलिकराव वानखडे | अधिव्याख्याता, अणुविद्युत अभियांत्रिकी | शासकीय तंत्रनिकेतन, अचलपूर |
| ६ | श्रीमती प्राजक्ता सुनिल गुप्ता | अधिव्याख्याता, संगणक अभियांत्रिकी | शासकीय तंत्रनिकेतन, अचलपूर |
| ७ | श्रीमती रश्मि सुरेश माजगांवकर | अधिव्याख्याता, स्थापत्य अभियांत्रिकी | शासकीय तंत्रनिकेतन, अचलपूर |
-----------------------------------------------------------------------------------------------------
२. सदर आदेश तात्काळ अंमलात येतील.
३. सदर शासन निर्णय सक्षम प्राधिकाऱ्यांच्या मान्यतेने निर्गमित करण्यात येत आहे.