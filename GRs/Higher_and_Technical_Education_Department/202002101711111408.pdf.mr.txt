# Page 1
श्री. शिवाजी तुकाराम काटकर, अधिव्याख्याता, यांचे निलंबन रद्द करुन त्यांना सेवेत पुन:स्थापित करण्याबाबत...
महाराष्ट्र शासन
उच्च व तंत्र शिक्षण विभाग
शासन आदेश क्र. विभाचौ-४२१८/प्र.क्र.७४/१८/तांशि-७
हुतात्मा राजगुरु चौक, मादाम कामा मार्ग,
मंत्रालय-विस्तार, मुंबई-४०० ०३२
दिनांक : १० फेब्रुवारी, २०२०
संदर्भ: १) शासन आदेश क्र. संकिर्ण-२०१५/प्र.क्र.१५/१५/आस्था-२, दि. १४ जून, २०१६.
२) शासन आदेश क्र. विभाचौ-४२१८/प्र.क्र.७४/१८/तांशि-७, दि.१३ एप्रिल, २०१८.
३) शासन आदेश क्र. संकिर्ण-११९९/प्र.क्र.०९/१९/तांशि-७, दि. १२ फेब्रुवारी, २०१९.
४) सामान्य प्रशासन विभाग शासन निर्णय क्र.निप्रआ-१११८/प्र.क्र.११/११-अ, दि. ०९ जुलै, २०१९.
प्रस्तावना: श्री. शिवाजी तुकाराम काटकर, अधिव्याख्याता, स्थापत्य अभियांत्रिकी हे शासकीय तंत्रनिकेतन, कोल्हापूर येथे कार्यरत असतांना त्यांचेविरुध्द लाचलुचपत प्रतिबंधक विभागाने केलेल्या कारवाईच्या अनुषंगाने त्यांना संदर्भ क्र.२ येथील आदेशान्वये निलंबीत करण्यात आले व संदर्भ क्र. ३ येथील आदेशान्वये त्यांच्यावर मा. न्यायालयात अभियोग दाखल करण्यात मान्यता देण्यात आली. त्यानुसार श्री. काटकर यांचेविरुध्द लाचलुचपत विभागाने मा. विशेष न्यायाधीश व जिल्हा सत्र न्यायालय, कोल्हापूर येथे दि. ०१ एप्रिल, २०१९ रोजी आरोपपत्र दाखल करुन क्र.०६/२०१९ अन्वये खटला दाखल केला असून सदर प्रकरण न्यायप्रविष्ठ आहे.
परंतु श्री. काटकर यांच्या निलंबनाचा कालावधी ०१ वर्षापेक्षा अधिक झालेला आहे व ९० दिवसांपेक्षा जास्त कालावधी निलंबनाखालील कर्मचाऱ्याचे निलंबन रद्द करुन सेवेत पुनःस्थापित करण्याबाबत मा. सर्वोच्च न्यायालयाने सिव्हील अपील क्र. १९१२/२०१५ च्या अनुषंगाने दि. ११ सप्टेंबर, २०१८ रोजी आदेश पारित केले आहेत. तसेच मा. सर्वोच्च न्यायालयाचे उक्त आदेश विचारात घेऊन सामान्य प्रशासन विभागाने संदर्भ क्र. ४ येथील शासन निर्णय निर्गमित केलेला आहे. सदर सर्व बाबींचा विचार करुन संदर्भ क्र. ०१ येथील शासन निर्णयानुसार सचिव, उच्च व तंत्रशिक्षण विभाग यांच्या अध्यक्षतेखाली स्थापन केलेल्या निलंबन आढावा समितीच्या दि. २१ ऑगस्ट, २०१९ रोजी घेण्यात आलेल्या बैठकीत श्री. काटकर यांचे निलंबन रद्द करुन त्यांना सेवेत पुन:स्थापित करण्याच्या प्रस्ताव निर्णयार्थ ठेवण्यात आला. सदर समितीने श्री. काटकर यांना सेवेत पुन:स्थापित करुन पदस्थापना करण्यास सहमती दर्शविली, त्यानुसार श्री. काटकर यांचे निलंबन रद्द करुन सेवेत पुन:स्थापित करण्याची बाब शासनाच्या विचाराधीन होती.
शासन आदेश : श्री. शिवाजी तुकाराम काटकर, अधिव्याख्याता, स्थापत्य अभियांत्रिकी, शासकीय तंत्रनिकेतन, कोल्हापूर यांचे संदर्भ क्र.२ येथील शासन आदेशान्वये केलेले निलंबन, त्यांच्या विरुध्द मा. विशेष न्यायाधीश व जिल्हा सत्र न्यायालय, कोल्हापूर येथील प्रविष्ठ न्यायालयीन प्रकरणाच्या (०६/२०१९) अंतिम निर्णयाच्या अधिन राहून संपुष्टात आणण्यास शासनाची मान्यता देण्यात येत आहे. श्री. काटकर यांना शासन सेवेत पुन:स्थापित केल्यानंतर त्यांची पदस्थापना प्रशासकीय कारणास्तव शासकीय तंत्रनिकेतन, साकोली येथील रिक्त पदावर करण्यात येत आहे.
०२. हे आदेश तात्काळ अंमलात येतील. श्री. काटकर यांनी त्यांच्या पदस्थापनेच्या ठिकाणी तात्काळ रुजू व्हावे. सहसंचालक, तंत्रशिक्षण विभागीय कार्यालय, नागपूर यांनी त्याबाबतचा अहवाल शासनास सादर करावा.
# Page 2
शासन आदेश क्रमांकः विभाचौ-४२१८/प्र.क्र.७४/१८/तांशि-७