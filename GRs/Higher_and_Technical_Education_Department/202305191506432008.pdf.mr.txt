# Page 1
श्री. संदीप पांडुरंग ताटेवार, सहयोगी प्राध्यापक (स्थापत्य), शासकीय अभियांत्रिकी महाविद्यालय, अमरावती यांची बदली रद्द करणेबाबत...
महाराष्ट्र शासन
उच्च व तंत्र शिक्षण विभाग
शासन आदेश क्र. बदली-२०२२/(प्र.क्र.१३८/२२)/तांशि-१
मंत्रालय (विस्तार), मादाम कामा मार्ग,
हुतात्मा राजगुरू चौक,
मुंबई ४०००३२,
दिनांक : १९ मे, २०२३
संदर्भ: १. विभागाचे समक्रमांक दिनांक १४ डिसेंबर, २०२२ रोजीचे शासन आदेश
२. संचालक, तंत्र शिक्षण यांचे पत्र क्र.४/आस्था/बदल्या/२०२२/९३२,
दि. २९.१२.२०२२
प्रस्तावना:
महाराष्ट्र शासकीय अधिकाऱ्यांचे बदल्यांचे विनियमन आणि शासकीय कर्तव्ये पार पाडतांना
होणाऱ्या विलंबास प्रतिबंध अधिनियम, २००५ मधील तरतुदींनुसार संदर्भीय शासन आदेशान्वये महाराष्ट्र अभियांत्रिकी शिक्षक सेवा, गट अ संवर्गातील शासकीय अभियांत्रिकी महाविद्यालयांतील
अध्यापकांच्या बदल्या करण्यात आल्या आहेत. सदर बदली आदेशातील श्री. संदीप पांडुरंग ताटेवार, सहयोगी प्राध्यापक, शासकीय अभियांत्रिकी महाविद्यालय, अमरावती हे कर्करोग या दुर्धर आजाराने ग्रस्त असल्याने त्यांनी संदर्भीय आदेशान्वये करण्यात आलेली बदली रद्द करण्याबाबत तंत्र शिक्षण संचालनालयाने संदर्भ क्र. २ येथील प्रस्तावान्वये शासनास प्रस्ताव सादर केला आहे.
त्यानुसार, श्री. ताटेवार यांच्या आजाराचे गंभीर स्वरूप विचारात घेता त्यांची बदली रद्द करण्याची बाब शासनाच्या विचाराधीन होती.
शासन आदेश:
श्री. संदीप पांडुरंग ताटेवार हे कर्करोगाने ग्रस्त असल्याने, संदर्भीय आदेशान्वये श्री. ताटेवार यांची शासकीय अभियांत्रिकी महाविद्यालय, रत्नागिरी येथे करण्यात आलेली बदली वैद्यकीय कारणांस्तव रद्द करण्यात येत आहे.
२. प्रस्तुत आदेश सक्षम प्राधिकाऱ्यांच्या मान्यतेने निर्गमित करण्यात येत आहेत.
# Page 2
शासन आदेश क्रमांकः बदली-२०२२/(प्र.क्र.१३८/२२)/तांशि-१