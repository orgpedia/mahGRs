# Page 1
शासन निर्णय क्रमांकः एनईपी- २०२४/प्र.क्र.११ /विशि-३
राष्ट्रीय शैक्षणिक धोरण-२०२० ची राज्यात
अंमलबजावणी करताना पदवी/ पदव्युत्तर
अभ्यासक्रमांसाठी निश्चित केलेल्या श्रेयांक
आराखड्यानुसार विद्यापीठे, संलग्नित
महाविद्यालये/ उच्च शिक्षण संस्थांमधील
विद्यार्थ्यांसाठी आंतरवासिता (internship)
उपलब्ध करुन देण्याबाबतची मार्गदर्शक तत्वे.
महाराष्ट्र शासन
उच्च व तंत्र शिक्षण विभाग,
शासन निर्णय क्रमांकः एनईपी- २०२४/प्र.क्र.११ /विशि-३
मादाम कामा मार्ग, हुतात्मा राजगुरु चौक
मंत्रालय विस्तार, मुंबई ४०००३२.
दिनांकः ०५ फेब्रुवारी, २०२४
वाचाः
१.उच्च व तंत्र शिक्षण विभाग, शासन निर्णय क्रमांक - एनईपी-२०२२/ प्र.क्र.९/
विशि-३. दिनांक २०.०४.२०२३.
२.उच्च व तंत्र शिक्षण विभाग, शासन निर्णय क्रमांक - एनईपी-२०२२/ प्र.क्र.९/
विशि-३ दिनांक १६.०५.२०२३.
३.उच्च व तंत्र शिक्षण विभाग, शासन निर्णय क्रमांक - एनईपी-२०२२/ प्र.क्र.
(६७/२३) / तांशि-२ दिनांक ०४ जुलै, २०२३.
प्रस्तावना:-
राष्ट्रीय शैक्षणिक धोरण २०२० मध्ये, विद्यार्थ्यांनी त्यांची रोजगारक्षमता संवर्धित
करण्यासाठी आपल्या समग्र शिक्षणाचा एक भाग म्हणून अनुभवात्मक शैक्षणिक बाबींमध्ये
सक्रियपणे सहभागी झाले पाहिजे, सर्व उच्चशिक्षण संस्थांमधील विद्यार्थ्यांना स्थानिक उद्योग
आणि व्यवसायांमध्ये आंतरवासितेची संधी उपलब्ध करून दिली पाहिजे तसेच प्राध्यापक आणि
संशोधकांसोबत संशोधन आंतरवासितेची संधी प्रदान केली पाहिजे अशी शिफारस करण्यात
आली आहे.
विद्यापीठ अनुदान आयोगाने एप्रिल, २०२३ मध्ये विहित केलेल्या नॅशनल क्रेडिट
फ्रेमवर्क बाबतच्या मार्गदर्शक तत्वानुसार शासनाने उपरोक्त शासन निर्णयान्वये पारंपारिक/
व्यावसायिक अभ्यासक्रमाच्या पदवी/ पदव्युत्तर अभ्यासक्रमांसाठी श्रेयांक आराखडा निश्चित
केला आहे. या शासन निर्णयांमध्ये आंतरवासिता साठी (internship) सत्रनिहाय ८ ते १२
श्रेयांक निश्चित करण्यात आले असून आंतरवासिता (internship) बंधनकारक करण्यात आली
आहे.
आंतरवासिता, कामाच्या ठिकाणी प्रशिक्षण, औद्योगिक प्रकल्प आदींच्या माध्यमातून
प्रायोगिक शिक्षणाचे महत्तव अधोरेखित करण्यात आले आहे. विद्यार्थ्यांमध्ये रोजगारक्षमता व
उद्योजकता वाढावी म्हणून आंतरवासितेच्या माध्यमातून उद्योग-शिक्षण संबंध वाढीसाठी
पृष्ट्ठ १८ पैकी १
# Page 2
शासन निर्णय क्रमांकः एनईपी- २०२४/प्र.क्र.११ /विशि-३
विद्यापीठ व शैक्षणिक संस्थांनी मोठी भूमिका बजावणे आवश्यक आहे. त्यानुषंगाने त्यांनी
औद्योगिक जगत, एमएसएमई, व्यावसायिक आस्थापना, बँक व वित्तीय संस्था, अशासकीय
संस्था इत्यादींच्या प्रतिनिधींशी संपर्क साधून विद्यार्थ्यांना आंतरवासिता/ अप्रेंटिसशिप उपलब्ध
करुन देण्याचा यशस्वी प्रयत्न करणे आवश्यक आहे.
आंतरवासिता कार्यक्रम हे पूर्वनिर्धारित, कालबद्ध, संरचित, अल्प-मुदतीचे,
प्रकल्पांभोवती केंद्रित असतात जे विशिष्ट्ट क्षेत्रांमध्ये किंवा विषयांमध्ये प्रत्यक्ष अनुभव प्रदान
करतात तसेच, महत्तवपूर्ण शैक्षणिक आणि व्यावसायिक विकासाच्या संधी खुल्या होण्यासाठी
प्रेरक ठरतात.
आंतरवासिताची (internship) उद्दिष्ट्टे खालीलप्रमाणे आहेत:  वर्गात न अनुभवता येणा-या प्रत्यक्ष औद्योगिक वातावरणाशी विद्यार्थ्यांचा परिचय करून
देणे.
व्यवसाय-उद्योगांसाठी आवश्यक असणारी विश्लेषणात्मक आणि व्यवस्थापकीय
कौशल्ये संपादित करण्याची संधी प्रदान करणे.
प्रत्यक्ष अनुभवातून सहयोगी कार्यप्रणालीतून व्यावसायिक व संप्रेषण कौशल्ये,
व्यावसायिक नैतिकता, अडचणी निराकरण इत्यादी कौशल्ये शिकण्याची संधी उपलब्ध
करणे; विद्यार्थ्यांना रोजगार किंवा संशोधन यामध्ये नवीन संधी उपलब्ध करणे.
ही उद्दीष्ट्टे साध्य करण्यासाठी आंतरवासिता धोरण निश्चित करुन राज्यातील प्रत्येक
महाविद्यालये/ उच्च शिक्षण संस्थांमध्ये आंतरवासिता कक्ष स्थापन करण्याबाबतची मार्गदर्शक
तत्वे निश्चित करण्याची बाब शासनाच्या विचाराधीन आहे.
शासन निर्णयः
राष्ट्रीय शैक्षणिक धोरण -२०२० ची राज्यातील अंमलबजावणीच्या अनुषंगाने पदवी व
पदव्युत्तर अभ्यासक्रम आराखडा व श्रेयांक आराखडा संदर्भाधीन शासन निर्णयान्वये निश्चित
करण्यात आला असून त्यानुसार विद्यार्थ्यांसाठी अनिवार्य करण्यात आलेल्या आंतरवासिता
श्रेयांकासाठी आंतरवासिता (internship) उपलब्ध करुन देण्याच्या अनुषंगाने विद्यापीठ/
महाविद्यालयांनी त्यांच्या परिक्षेत्रातील औद्योगिक जगत, एमएसएमई, व्यावसायिक आस्थापना,
बँक व वित्तीय संस्था, अशासकीय संस्था इत्यादींशी समन्वय साधण्यासाठी विद्यापीठ आणि
उच्च शिक्षण संस्था/ महाविद्यालय स्तरावर खालील नमूद केल्याप्रमाणे आंतरवासिता कक्षाची
(internship cell) स्थापना करावी.
२. विद्यापीठ आणि उच्च शिक्षण संस्था/ महाविद्यालय स्तरावर आंतरवासिता कक्षाची
(internship cell) रचना खालीलप्रमाणे राहील.
--------------------------------------------------------------------------------------------------------------------------------------------------------------------------------------------------------------------------
| अ.क्र. | पदाधिकारी | पद |
| १ | नोडल अधिकारी- विद्यापीठस्तरावरील किंवा महाविद्यालय स्तरावरील प्रशिक्षण व रोजगार कक्षाचा अधिकारी (टिपीओ) अथवा विद्यापीठस्तरावर कुलगुरु किंवा महाविद्यालयाच्या स्तरावर प्राचार्य यांनी नामनिदेशित केलेला अधिकारी | अध्यक्ष |
--------------------------------------------------------------------------------------------------------------------------------------------------------------------------------------------------------------------------
पृष्ट्ठ १८ पैकी २
# Page 3
शासन निर्णय क्रमांकः एनईपी- २०२४/प्र.क्र.११ /विशि-३
-------------------------------------------------------------------------------------------------------------------------------------------------------------------------------------
| २ | सहायक समन्वयक- विद्यापीठस्तरावर कुलगुरु किंवा महाविद्यालयाच्या स्तरावर प्राचार्य यांनी नामनिदेशित केलेला अधिकारी (एक) | सदस्य |
| ३ | विद्याशाखानिहाय समन्वयक- (विद्याशाखेचे अधिष्ट्ठाता) | सदस्य |
| ४ | विद्यार्थी समन्वयक (प्रत्येक विभागातील विद्यार्थ्यांपयंत कार्यक्षम पोहोच साधण्यासाठी नामनिदेशित विद्याशाखानिहाय समन्वयकांद्वारे नामनिदेशित केलेले दोन विद्यार्थी प्रतिनिधी) | सदस्य |
-------------------------------------------------------------------------------------------------------------------------------------------------------------------------------------
नोडल अधिकारी प्रत्येक शैक्षणिक वर्षातील आंतरवासिताची प्रगती आणि तपशील
संबंधित कुलगुरू / महाविद्यालयाचे प्राचार्य यांना सादर करेल.
३. या कक्षाच्या / विभागाच्या कामकाजाची संक्षिप्त रूपरेषा खालील प्रमाणे असेल:
I.शैक्षणिक वर्षाच्या सुरुवातीला आंतरवासिता कक्षाची स्थापना/ पुनर्रचना करण्यात
यावी.
II.स्थानिक उद्योगाच्या गरजा लक्षात घेऊन प्रकल्प निवडण्यासाठी उचित कार्यवाही
करावी.
III.आंतरवासिता कक्षाने दरवर्षी विद्यार्थ्यांसाठी चांगल्या आणि वैविध्यपूर्ण संधी उपलब्ध
करण्यासाठी नवीन संस्था/ आस्थापना शोधण्याचा प्रामाणिक प्रयत्न करावा. तसेच,
विद्यार्थ्यांच्या पसंतीच्या संस्थांपयंत पोहोचण्याचा प्रयत्न करावा.
IV.आंतरवासिता प्रदान करण्यासाठी शैक्षणिक संस्थांच्या वतीने औद्योगिक संस्थांशी
दीर्घकालीन सहकार्य स्थापित करण्याकरिता आणि त्यांच्याशी सामंजस्य करार
स्वाक्षरीत करण्यासाठी कार्यवाही करावी.
V.विद्यार्थ्यांना विषयतज्ज्ञ, उद्योग, संघटना, मार्गदर्शक, प्राध्यापक सदस्य यांची नोंदणी
करण्यासाठी व ती माहिती विद्यार्थ्यांना पाहता येण्यासाठी डिजिटल पोर्टल तयार
करावे.
VI.आंतरवासिता पूर्वतयारीचे कार्यक्रम वर्षभर आयोजित करावे. कार्यक्रमांची माहिती
विद्यार्थ्यांना ई-मेल व इतर माध्यमातून देईल. संदर्भ पुस्तके, नमुना प्रश्न, अभिरूप
चाचण्या (मॉक टेस्ट) विद्यार्थ्यांमध्ये वितरित कराव्यात.
VII.विद्यार्थी समन्वयकांनी शैक्षणिक सत्राच्या प्रारंभी विभाग/ विद्याशाखा स्तरावरील
प्राध्यापकांशी सल्लामसलत करून व्यक्तिगत माहिती प्रपत्रांची छाननी करण्यास
सहाय्य करावे.
VIII.आंतरवासिता कक्ष विद्यार्थ्यांसाठी मार्गदर्शक/ पर्यवेक्षक निवडण्यास मदत करेल किंवा
विद्यार्थी आपल्या संपर्कजालाच्या माध्यमातून मार्गदर्शकाची निवड करेल.
मार्गदर्शकाची भूमिकाः- आंतरवासिता काळात विद्यार्थ्यांना व्यावसायिक/
संशोधन मार्गदर्शन करणे तसेच, आंतरवासिताचा अनुभव आणि अध्ययन कौशल्ये
विकसित करण्यासाठी इतर विषय तज्ज्ञ / व्यावसायिक यांचे सहाय्य उपलब्ध करून
देणे.
तसेच, आंतरवासिता उपलब्ध करुन देणा-या संस्था/ आस्थापनाकडून
पर्यवेक्षक उपलब्ध करुन देतील. त्याबाबतची माहिती आंतरवासिता कक्षाकडून
पृष्ट्ठ १८ पैकी ३
# Page 4
शासन निर्णय क्रमांकः एनईपी- २०२४/प्र.क्र.११ /विशि-३
विद्यार्थ्यांना देतील.
IX.आंतरवासिता कक्ष आंतरवासिता देणारी संस्था व विद्यार्थी यांच्यातील समन्वय दूवा
म्हणून कार्य करेल तसेच आंतरवासिताशी संबंधित विद्यार्थ्यांच्या प्रश्नांचे निराकरण
करणे, विद्यार्थ्यांच्या आंतरवासिता कार्यक्रमाचा अहवाल देणे यासाठी जबाबदार
असेल.
X.सदर कक्ष संपर्काचा प्रारंभबिंदू असेल आणि सर्व प्रकारच्या शंकांची उत्तरे देण्यासाठी व
समग्र प्रक्रियेसाठी क्रीयाशील असेल.
XI.याव्यतिरिक्त आंतरवासिता कक्ष विद्यार्थ्यांच्या व्यक्तिमत्तव विकासासाठी तज्ज्ञांची
व्यवस्था करणे, संवाद कौशल्ये, शब्दसंग्रह सुधारणे, व्यक्तिगत माहिती प्रपत्राची
तयारी आणि ई-मेल लेखनासाठी मदत करेल; त्यामध्ये, गट चर्चा, मुलाखत कौशल्ये,
अभियोग्यता प्रशिक्षण आणि सराव चाचण्या, तांत्रिक अहवाल लेखन, सादरीकरण
कौशल्ये, परदेशी भाषा निपुणता इत्यादींचा समावेश आहे.
XII.शासनाने व युजीसीने निदेश दिलेल्या राष्ट्रीय उच्च शिक्षण आराखड्यानुसार
विद्यार्थ्यांच्या आंतरवासितेचे मुल्यमापन करण्यात येत आहे याबाबत एकसमान नोंद
ठेवून आंतरवासिता कक्ष त्याची खात्री करेल.
४. आंतरवासिता मूल्यांकन
आंतरवासिता पूर्ण झाल्यानंतर विद्यार्थ्यांनी आंतरवासिता कालावधीत शिकलेल्या
गोष्ट्टींवर प्रकाश टाकणारा एक सर्वसमावेशक अहवाल तयार करायचा आहे. या अहवालावर
आंतरवासिता पर्यवेक्षक, नोडल ऑफिसर/ टीपीओ आणि मार्गदर्शक शिक्षक स्वाक्षरी करतील.
विद्यार्थ्यांना आंतरवासिता मूल्यमापन प्रपत्रात दिल्याप्रमाणे संबंधित विभागाने स्थापन
केलेल्या तज्ज्ञ समितीसमोर केलेल्या आंतरवासितातील अनुभवावर आधारित परिसंवाद देणे
बंधनकारक असेल.
आंतरवासितांचे मूल्यमापन विद्यार्थ्यांच्या नोंदवहीमध्ये नोंदविलेल्या कामगिरीच्या
आधारावर केले जाईल.
आंतरवासिता मूल्यांकन खालील निकषांवर आधारित असेल:
सादरीकरणाची गुणवत्ता आणि परिणामकारकता
ज्ञानाची सखोलता आणि प्रात्यक्षिक कौशल्ये
अध्ययनानुभवातील विविधता आणि प्रस्तुतता
अभ्यासक्रमात शिकविलेल्या संकल्पनांचा व्यावहारिक अनुप्रयोग
e आंतरवासिता अहवाल
परिसंवादातील सादरीकरणामुळे विद्यार्थी आणि शिक्षकांमध्ये ज्ञान आणि अनुभवाची
देवाणघेवाण होईल आणि विद्यार्थ्यांमध्ये संवाद कौशल्य आणि आत्मविश्वास वाढेल.
आंतरवासिता मूल्यमापनाला दिलेले महत्तव संबंधित विभागप्रमुख आणि नोडल अधिकारी /
टीपीओ यांच्या अधिकार कक्षेतला असेल. मूल्यमापनादरम्यान विद्यार्थ्यांना मिळालेल्या एकूण
श्रेयांकांच्या (उत्तीर्णतेच्या वर) आधारे श्रेणी दिली जाईल.
५. आंतरवासिता कक्षाच्या कार्यपद्धतीत एकसमानता राहण्यासाठी कक्षाच्या कामकाजाच्या
अनुषंगाने आवश्यक परिशिष्ट्टे क्र.१ ते क्र.९ सोबत जोडली आहेत.
पृष्ट्ठ १८ पैकी ४
# Page 5
शासन निर्णय क्रमांकः एनईपी- २०२४/प्र.क्र.११ /विशि-३
सदर शासन निर्णय महाराष्ट्र शासनाच्या www.maharashtra.gov.in या
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18