# Page 1
उच्च शिक्षण संचालनालय (खुद्द) व त्यांच्या अधिपत्याखालील विभागीय सहसंचालक कार्यालये / महाविद्यालये / संस्था / वसतीगृहे येथील अधिकाऱ्यांच्या वयाच्या ५०/५५ व्या वर्षापलिकडे/ अर्हताकारी सेवेच्या ३० वर्षांनंतर सेवा पुनर्विलोकनासाठी “विभागीय पुनर्विलोकन समिती” व अभिवेदनावर विचार करण्यासाठी “विभागीय अभिवेदन समिती” गठित करणेबाबत.....
महाराष्ट्र शासन
उच्च व तंत्र शिक्षण विभाग,
शासन आदेश क्रमांक: संकिर्ण-२०२१/प्र.क्र.३१०/म.शि.१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०००३२.
दिनांक :- १० जानेवारी, २०२२
वाचा:- शासन निर्णय, सामान्य प्रशासन विभाग क्रमांक : एलपीएल-२०१७/प्र.क्र.२१/का.पंधरा दिनांक १० जून, २०१९.
प्रस्तावनाः
सामान्य प्रशासन विभागाने संदर्भाधीन दिनांक १० जून, २०१९ च्या शासन निर्णयान्वये, महाराष्ट्र नागरी सेवा (निवृत्तीवेतन) नियम, १९८२ च्या नियम ६५ मधील तरतूदींनुसार अधिकारी/कर्मचारी यांच्या वयाच्या ५०/५५ व्या वर्षापलिकडे किंवा अर्हताकारी सेवेची ३० वर्षे पूर्ण झाल्यानंतर त्यांचे सेवा पुनर्विलोकन करण्याकरिता एकत्रिक कार्यपध्दती विहीत केलेली आहे.
सदर शासन निर्णयातील तरतूदींनुसार, उच्च शिक्षण संचालनालय (खुद्द) व त्यांच्या अधिपत्याखालील विभागीय सहसंचालक कार्यालये/ महाविद्यालये/ संस्था/ वसतीगृहे येथील अधिकाऱ्यांच्या वयाच्या ५०/५५ व्या वर्षापलिकडे / अर्हताकारी सेवेच्या ३० वर्षांनंतर महाराष्ट्र शिक्षण सेवा गट-अ (प्रशासन शाखा - लिपिक संवर्ग), महाराष्ट्र शिक्षण सेवा गट-अ (महाविद्यालयीन शाखा) व महाराष्ट्र शिक्षण सेवा गट-ब (प्रशासन शाखा-लिपिक संवर्ग) यांच्या सेवा पुनर्विलोकनासाठी “विभागीय पुनर्विलोकन समिती” व यासंबंधीच्याअभिवेदनावर विचार करण्यासाठी “विभागीय अभिवेदन समिती” गठित करण्याची बाब शासनाच्या विचाराधीन होती.
शासन आदेश:
उच्च शिक्षण संचालनालय (खुद्द) व त्यांच्या अधिपत्याखालील विभागीय सहसंचालक कार्यालये/ महाविद्यालये/ संस्था / वसतीगृहे येथील महाराष्ट्र शिक्षण सेवा गट-अ (प्रशासन शाखा-लिपिक संवर्ग), महाराष्ट्र शिक्षण सेवा गट-अ (महाविद्यालयीन शाखा) व महाराष्ट्र शिक्षण सेवा गट-ब (प्रशासन शाखा - लिपिक संवर्ग) या संवर्गातील अधिकाऱ्यांच्या वयाच्या ५०/५५ व्या वर्षापलिकडे/ अर्हताकारी सेवेच्या ३० वर्षांनंतर जे अगोदर घडेल त्यावेळी त्यांच्या सेवा पुढे चालू ठेवण्यासाठी पात्रता आजमाविण्यासाठी विहीत निकषांच्या आधारे त्यांचे सेवा पुनर्विलोकन करण्याकरिता खालीलप्रमाणे “विभागीय पुनर्विलोकन समिती गठित करण्यात येत आहे :
# Page 2
शासन निर्णय क्रमांकः संकिर्ण-२०२१/प्र.क्र.३१०/म.शि.१,
---------------------------------------------------------------------------------------------
| १ | सचिव/प्रधान सचिव/अप्पर मुख्य सचिव, उच्च व तंत्र शिक्षण विभाग, मंत्रालय, मुंबई. | अध्यक्ष |
| २ | सह/उपसचिव (म.शि.), उच्च व तंत्र शिक्षण विभाग, मंत्रालय, मुंबई. | सदस्य |
| ३ | सह/उपसचिव (तां.शि.), उच्च व तंत्र शिक्षण विभाग, मंत्रालय, मुंबई. | सदस्य |
| ४ | अवर सचिव / कक्ष अधिकारी (मशि- १ ), उच्च व तंत्र शिक्षण विभाग, मंत्रालय, मुंबई. | सदस्य सचिव |
---------------------------------------------------------------------------------------------
२. संचालक, उच्च शिक्षण, पुणे यांनी उच्च शिक्षण संचालनालय (खुद्द) व त्यांच्या अधिपत्याखालील विभागीय सहसंचालक कार्यालये/ महाविद्यालये/ संस्था/ वसतीगृहे येथील महाराष्ट्र शिक्षण सेवा गट-अ (प्रशासन शाखा-लिपिक संवर्ग), महाराष्ट्र शिक्षण सेवा गट-अ (महाविद्यालयीन शाखा) व महाराष्ट्र शिक्षण सेवा गट-ब ( प्रशासन शाखा - लिपिक संवर्ग) या संवर्गातील अधिकाऱ्यांच्या सेवा पुनर्विलोकनासंबंधीचा प्रस्ताव शासनास सादर करतील.
विभागीय पुनर्विलोकन समितीच्या शिफारशीनुसार जे अधिकारी सेवेत ठेवण्यास पात्र / अपात्र ठरतील अशा अधिकाऱ्यांची शिफारस अंतिमत: निर्णयासाठी सामान्य प्रशासन विभागाच्या संदर्भाधीन दिनांक १०.६.२०१९ च्य शासन निर्णयासोबतच्या परिशिष्ट-अ मध्ये नमूद केल्यानुसार समुचित प्राधिकाऱ्यांस सादर करण्यात येईल. तसेच, विभागीय पुनर्विलोकन समितीच्या शिफारशीनुसार जे अधिकारी सेवेत कार्यरत राहण्यास निर्विवादपणे अपात्र ठरतील, अशा अधिकाऱ्यांचे पुनर्विलोकन संदर्भाधीन दिनांक १०.६.२०१९ च्य शासन निर्णयासोबतच्या परिशिष्ट-अ मध्ये नमूद केलेल्या सामान्य प्रशासन विभागाच्या “विशेष पुनर्विलोकन समिती” कडून करण्यात येईल.
३. सेवा पुनर्विलोकनाअंती सेवा पुढे चालू ठेवण्यास निर्विवादपणे अपात्र ठरलेल्या व नोटीस बजावण्यात आलेल्या अधिकारी यांच्या अभिवेदनावर विचार करण्याकरिता सामान्य प्रशासन विभागाच्या संदर्भाधीन दिनांक १० जून, २०१९ च्या शासन निर्णयामधील विहीत तरतूदींनुसार “विभागीय अभिवेदन समिती गठित करण्यात येत आहे :
-----------------------------------------------------------------------------------------
| १ | सचिव/प्रधान सचिव/अप्पर मुख्य सचिव, उच्च व तंत्र शिक्षण विभाग, मंत्रालय, मुंबई | अध्यक्ष |
| २ | सह/उपसचिव (वि.शि.), उच्च व तंत्र शिक्षण विभाग, मंत्रालय, मुंबई | सदस्य |
| ३ | अवर सचिव/कक्ष अधिकारी (मशि-५), उच्च व तंत्र शिक्षण विभाग, मंत्रालय, मुंबई | सदस्य सचिव |
-----------------------------------------------------------------------------------------
(टिप- उक्त समितीतील अ.क्र. २ व ३ येथील अधिकारी हे पुनर्विलोकन समितीमधील अधिकाऱ्यांव्यतिरिक्त असावेत.)
४. विभागीय अभिवेदन समितीच्या शिफारशी अंतिम निर्णयासाठी सामान्य प्रशासन विभागाच्या संदर्भाधीन दिनांक १०.६.२०१९ च्य शासन निर्णयासोबतच्या परिशिष्ट-ड मध्ये नमूद केल्यानुसार समुचित प्राधिकाऱ्यांना सादर करण्यात येईल.
पृष्ठ ३ पैकी २
# Page 3
शासन निर्णय क्रमांकः संकिर्ण-२०२१/प्र.क्र.३१०/म.शि.१,
५. सदरहू सेवा पुनर्विलोकनासंबंधातील कार्यवाही सामान्य प्रशासन विभागाच्या संदर्भाधीन दिनांक १० जून, २०१९ च्या शासन निर्णयामध्ये नमूद केलेल्या कार्यपध्दती व सूचनांनुसार करण्यात येईल.