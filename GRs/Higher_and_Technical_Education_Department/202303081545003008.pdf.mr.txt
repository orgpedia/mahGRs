# Page 1
ग्रंथालय संचालनालयाच्या अधिपत्याखालील कार्यालयांसाठी आहरण व संवितरण अधिकारी घोषित करणेबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मराग्र २०२३/प्र.क्र.५४/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०८ मार्च, २०२३.
संदर्भ : १) शासन अधिसूचना, वित्त विभाग, क्र. वेपुर-११२२/प्र.क्र.२०/सुधारणा-२८/सेवा-९, दिनांक २४.११.२०२२.
२) शासन निर्णय, उच्च व तंत्र शिक्षण विभाग, क्र. मराग्रं-२५१५/प्र.क्र.३५/साशि-५, दिनांक १६.१२.२०२२.
३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र. ११/२०२२-२३/१६२७२, दिनांक ०१.०३.२०२३
प्रस्तावना : शासकीय विभागीय ग्रंथालय, अमरावती/औरंगाबाद/नाशिक / रत्नागिरी व डॉ. बाबासाहेब
आंबेडकर स्मृती ग्रंथालय, दापोली या कार्यालयांमध्ये “ग्रंथपाल, गट-ब" हे कार्यालय प्रमुखाचे पद होते. वित्त विभागाच्या संदर्भाधिन क्र. १ येथील दिनांक २४.११.२०२२ रोजीच्या अधिसूचनेन्वये ग्रंथालय संचालनालयाच्या आस्थापनेवरील गट-ब संवर्गातील "हस्तलिखित अधिकारी” व
“ग्रंथपाल, गट-ब” ही पदनामे वगळून “जिल्हा ग्रंथालय अधिकारी” या पदनामाचा समावेश करण्यात आला आहे. तसेच, विदर्भातील नागपूर/भंडारा/चंद्रपूर/यवतमाळ/वर्धा/अकोला व बुलढाणा या ७ जिल्हा ग्रंथालय अधिकारी कार्यालयांचे कामकाज जिल्हा ग्रंथपाल (गट-क, अराजपत्रित) या कर्मचाऱ्यांमार्फत चालविण्यात येत होते. उच्च व तंत्र शिक्षण विभागाच्या संदर्भाधिन क्र. २ येथील दिनांक १६.१२.२०२२ रोजीच्या शासन निर्णयान्वये ग्रंथालय संचालनालयाच्या सुधारित आकृतीबंधातील “जिल्हा ग्रंथपाल” (गट-क, अराजपत्रित) या संवर्गातील ७ पदे रद्द करुन त्या ऐवजी “जिल्हा ग्रंथालय अधिकारी” (गट-ब, राजपत्रित) या संवर्गात ७ ७ पदे निर्माण करण्यात आली आहेत.
यानुषंगाने जिल्हा ग्रंथालय अधिकारी, शासकीय विभागीय ग्रंथालय अमरावती/औरंगाबाद/नाशिक/रत्नागिरी व जिल्हा ग्रंथालय अधिकारी, डॉ. बाबासाहेब आंबेडकर स्मृती ग्रंथालय, दापोली तसेच जिल्हा ग्रंथालय अधिकारी, जिल्हा ग्रंथालय अधिकारी कार्यालय, नागपूर/भंडारा/चंद्रपूर/यवतमाळ/वर्धा/अकोला व बुलढाणा यांना संबंधित कार्यालयाकरीता “आहरण व संवितरण अधिकारी” म्हणून घोषित करण्याची बाब शासनाच्या विचाराधिन होती.
शासन निर्णय :
जिल्हा ग्रंथालय अधिकारी, शासकीय विभागीय ग्रंथालय अमरावती/औरंगाबाद/नाशिक/रत्नागिरी व जिल्हा ग्रंथालय अधिकारी, डॉ. बाबासाहेब आंबेडकर स्मृती ग्रंथालय, दापोली तसेच जिल्हा ग्रंथालय अधिकारी, जिल्हा ग्रंथालय अधिकारी कार्यालय,
# Page 2
शासन निर्णय क्रमांकः मराग्र २०२३/प्र.क्र.५४/साशि-५
नागपूर/भंडारा/चंद्रपूर/यवतमाळ/वर्धा/अकोला व बुलढाणा यांना संबंधित कार्यालयाकरीता “आहरण व संवितरण अधिकारी” म्हणून घोषित करण्यात येत आहे.
२. सदर शासन निर्णय, महाराष्ट्र कोषागार नियम, १९६८, नियम क्र. १५६ अन्वये प्रदान करण्यात आलेल्या अधिकारांतर्गत निर्गमित करण्यात येत आहे.