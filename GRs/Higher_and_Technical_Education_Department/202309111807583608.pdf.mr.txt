# Page 1
शैक्षणिक वर्ष २०२३-२४
कवी कुलगुरु कालिदास संस्कृत विश्व विद्यालय, रामटेक अंतर्गत नवीन महाविद्यालयांना मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : न्यायाप्र-२०२३/प्र.क्र.४५/मशि-४
मंत्रालय विस्तार भवन, मुंबई ४०० ०३२
दिनांक: ११ सप्टेंबर, २०२३.
संदर्भ: १. शासन निर्णय क्र. एनजीसी २०१७/(२२९/१७)/ मशि-४,
दिनांक १२.१०.२०१७.
२. याचिका क्र. ४०८६/२०२२ मधील मा. उच्च न्यायालय,
खंडपीठ नागपूर यांचे दिनांक ०७.०६.२०२३ रोजीचे आदेश.
शासन आदेश
शैक्षणिक वर्ष २०२२-२३ करीता वर्षा बहुउद्देशिय महिला प्रसारक मंडळ, भंडारा या संस्थेच्या कविकुलगुरू कालिदास संस्कृत विद्यापीठांतर्गत दाखल नवीन महाविद्यालयांच्या प्रस्तावास शासन मान्यता नामंजूर करण्यात आल्याविरूध्द संबंधित संस्थेने मा. उच्च न्यायालय, खंडपीठ नागपूर येथे याचिका क्रमांक ४०८६/२०२२ दाखल केलेली आहे. प्रस्तुत न्यायालयीन प्रकरणी मा. उच्च न्यायालयाने दिनांक ०७.०६.२०२३ रोजी खालीलप्रमाणे आदेश दिले आहेत.
As the situation stands today, there does not appear to be any discrepancy in the proposals, which are rejected and which proposals are recommended by the University. The petitioner did cure the lacunae, if any, by submitting the completion certificate of the buildings on 13/06/2022. In this view of the matter, we find no justification in the stand of the State Government that the proposals submitted by the petitioner-institution cannot be approved, particularly since even according to the affidavit in response filed on behalf of the State, the proposals now do satisfy the conditions prescribed in Appendix-B to the Government Resolution dated 12/10/2017.
We, therefore, quash and set aside the impugned communication dated 29/06/2022 and direct respondent 1 to issue / grant approval to the proposals submitted by the petitioner-institution for starting new colleges in the Bhandara District with effect from next academic year.
The petition is allowed in the aforesaid terms. Rule is made absolute with no order as to costs.
मा. उच्च न्यायालयाने दिनांक ०७.०६.२०२३ रोजी दिलेल्या आदेशाच्या अनुषंगाने याचिकादार संस्थेच्या नवीन महाविद्यालयांना सोबतच्या विवरणपत्र ‘अ’
# Page 2
शासन आदेश क्रमांकः न्यायाप्र-२०२३/प्र.क्र.४५/मशि-४
मध्ये नमूद केल्याप्रमाणे कविकुलगुरु कालिदास संस्कृत विश्वविद्यालय, रामटेक अधिनियम, १९९७ मधील कलम ६२(५) अन्वये शासनास प्राप्त अधिकारानुसार खालील अटी व शर्तीच्या अधिन राहून शैक्षणिक वर्ष २०२३-२४ पासून कायम विना अनुदान तत्वावर मंजूरी देण्यात येत आहे.
अटी व शर्ती : १. नवीन महाविद्यालय/संस्थेने त्यांच्या विभागीय सहसंचालकांकडे ते भविष्यात कोणत्याही परिस्थितीत अनुदानाची मागणी करणार नाहीत असे हमीपत्र रु.
१००/- च्या नॉन ज्युडीशियल स्टँप पेपरवर सादर करावे.
२. महाविद्यालयाने / संस्थेने हमीपत्र सादर केल्याशिवाय आणि तसे विभागीय सहसंचालकांचे प्रमाणपत्र प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
३. महाविद्यालयांनी, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार अध्यापक/कर्मचारी वर्ग नेमणे आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी तातडीने करावी आणि तद्नंतरच उपरोक्त अट क्र. २ मधील प्रमाणपत्र विद्यापीठास द्यावे.
४. महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
५. विद्यापीठ अनुदान आयोगाच्या (अॅफिलिएशन ऑफ कॉलेजस बाय युनिव्हर्सिटीज) रेग्युलेशन २००९ मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु नये.
६. मंजूर करण्यात आलेल्या महाविद्यालयाने सक्षम प्राधिकरणाने विहीत केलेल्या कालमर्यादेत नॅक मुल्यांकन करुन घेण्यासाठी प्रयत्न करावा व याबाबत पाठपुरावा करण्याची जबाबदारी संबंधित विद्यापीठाची राहील.
संलग्नीकरण देण्याबाबत आवश्यक असलेली पुढील कार्यवाही करून विद्यापीठांनी संलग्नतेबाबतचा पुर्तता अहवाल संचालक, उच्च शिक्षण, महाराष्ट्र राज्य, पुणे व संबंधित विभागीय सहसंचालक, उच्च शिक्षण यांना पाठवावा.
संबंधित विद्यापीठांनी व विभागीय सहसंचालकांनी मंजूर करण्यात आलेल्या नवीन महाविद्यालयांचा नियतकालिक आढावा घेऊन सदर महाविद्यालयांमध्ये मंजुर विद्यार्थी संख्येच्या ५०% किंवा त्यापेक्षा कमी विद्यार्थी दिसून आल्यास सदर महाविद्यालयांची मान्यता रद्द समजून तसे विभागीय सहसंचालकांनी आदेश काढावेत आणि ते शासन व संबंधित विद्यापीठाकडे पाठवावेत. मा. उच्च न्यायालयाच्या नागपूर खंडपीठ, नागपूर येथे दाखल झालेल्या याचिका क्रमांक २४४६/२०१३ व २४४८/२०१३ मध्ये उपस्थित केलेल्या बाबी विचारात घेता या अटी संदर्भात आवश्यक ती कार्यवाही करण्याची जबाबदारी संबंधित विद्यापीठ व विभागीय सहसंचालक यांची राहील.
पृष्ठ ४ पैकी २
# Page 3
शासन आदेश क्रमांकः न्यायाप्र-२०२३/प्र.क्र.४५/मशि-४
# Page 4