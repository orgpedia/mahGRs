# Page 1
वास्तुकला परिषद, नवी दिल्ली यांच्या मान्यतेस अनुसरुन शैक्षणिक वर्ष २०१९-२०२० पासून वास्तुशास्त्र अभ्यासक्रमाच्या संस्थेतील सध्या सुरु असलेल्या अभ्यासक्रमाच्या प्रवेशक्षमतेमध्ये वाढ करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०१९/प्र.क्र.१६७/तांशि-४,
खो.क्र.४४१, चौथा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : १३ जून, २०१९
वाचा : १) सदस्य सचिव, वास्तुकला परिषद, नवी दिल्ली यांचे
पत्र क्र. CA/५/Academic-MH३२, दिनांक २७/५/२०१९
२) संचालक, तंत्र शिक्षण यांचे पत्र क्र. २ / एनजीसी/मान्यता/२०१९/६०४, दिनांक ४/६/२०१९.
प्रस्तावना: वास्तुकला परिषद, नवी दिल्ली यांनी त्यांच्या उपरोक्त संदर्भ १) येथील पत्रान्वये दिलेल्या मान्यतेस अनुसरुन संचालक, तंत्र शिक्षण यांनी त्यांच्या संदर्भ २) येथील पत्रान्वये शासनास पाठविलेल्या प्रस्तावास अनुसरुन शैक्षणिक वर्ष २०१९-२०२० पासून डॉ. डी. वाय. पाटील प्रतिष्ठानचे डॉ.डी.वाय.पाटील कॉलेज ऑफ आर्किटेक्चर, पुणे या संस्थेच्या बी.आर्च. अभ्यासक्रमाच्या प्रवेशक्षमतेत वाढ करण्यास मान्यता देण्याची बाब शासनाच्या विचाराधीन होती.
शासन निर्णय : शैक्षणिक वर्ष २०१९ - २०२० पासून डॉ. डी. वाय. पाटील प्रतिष्ठानचे डॉ. डी. वाय. पाटील कॉलेज ऑफ आर्किटेक्चर, पुणे या संस्थेच्या बी.आर्च. अभ्यासक्रमाच्या प्रवेशक्षमतेत ८० वरुन १२० इतकी वाढ करण्यास खालील अटी व शर्तीच्या अधीन राहून शासनाची मान्यता देण्यात येत आहे
१) सदर मंजूरी कायम विना अनुदान तत्वावर राहील.
२) प्रस्तुत बाबतीत वास्तुकला परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील.
३) सदर अभ्यासक्रमासाठी संस्थेची प्रवेक्ष क्षमता विवरण पत्रात नमूद केल्याप्रमाणे राहील.
४) शासनाने विहित केलेल्या तसेच वास्तुकला परिषद, नवी दिल्ली यांनी विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्र शिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
# Page 2
शासन निर्णय क्रमांक: टीईएम-२०१९/प्र.क्र.१६७/तांशि-४
५) सदर अभ्यासक्रमाच्या संलग्नीकरणासाठी संबंधित संस्थेने महाराष्ट्र राज्य विद्यापीठ अधिनियम, २०१६ मधील तरतूदीनुसार संबंधित विद्यापीठाची मान्यता / संलग्नीकरण घेणे आवश्यक राहील.
६) संबंधित संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
७) सदर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार/पद्धतीनुसार करण्यात येतील.
८) शिक्षण शुल्क समितीने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
९) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते देण्यात यावेत. तसेच शिक्षकवृंद व इतर कर्मचा-यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
१०)संस्थेतील ग्रंथालयास आवश्यक ती पुस्तके, नियतकालिके वास्तुकला परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना वास्तुकला परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
११) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
३. ज्या संस्थांनी संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नाही, त्या संस्थांकडून संचालकांनी अंतीम मान्यता देण्यापूर्वी ती वसूल करावी.
पृष्ठ ३ पैकी २
# Page 3
शासन निर्णय क्रमांकः टीईएम-२०१९/प्र.क्र.१६७/तांशि-४