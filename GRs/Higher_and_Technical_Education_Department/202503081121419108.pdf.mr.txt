# Page 1
लक्ष्मी नारायण अभिनव तंत्रज्ञान विद्यापीठ,
नागपूर (एलआयटी विद्यापीठ) विद्यापीठासाठी
प्रशासकीय इमारत, विभागांच्या इमारती,
वर्कशॉप, मेस इमारत, प्रयोगशाळा इमारत, तसेच
सभागृह इमारत बांधकाम करण्यासाठी प्रशासकीय
मान्यता देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२४/ई-१०२४०१८/विशि-२
मंत्रालय विस्तार भवन, मुंबई-४०० ०३२.
दिनांक : ०८ मार्च, २०२५.
संदर्भ :- १. मा.मंत्रीमंडळ बैठकीचे दि.२७.०७.२०२३ रोजीच्या बैठकीचे इतिवृत्त.
२.कुलसचिव, लक्ष्मी नारायण अभिनव तंत्रज्ञान विद्यापीठ, नागपूर यांचे पत्र
क्र.लअतंवि/२०२५/७८२, दि.१०.०२.२०२५ रोजीचे पत्र.
३. मा.उच्चाधिकार सचिव समितीच्या दि.०७.०३.२०२५ रोजीची बैठक.
प्रस्तावना :-
लक्ष्मी नारायण इन्स्टीट्यूट ऑफ टेक्नॉलॉजी संस्था, नागपूर संस्थेची स्थापना सन १९४२ रोजी
झाली आहे. सदर संस्था मध्य भारतातील रसायन तंत्रज्ञान या क्षेत्रात नावाजलेली संस्था असून, रसायन
तंत्रज्ञान क्षेत्रात पदवी ते संशोधन या टप्प्यापयंत कार्य करते. सदर संस्था राष्ट्रसंत तुकडोजी महाराज
नागपूर विद्यापीठ अंतर्गत कार्यान्वित होती. तद्नंतर लक्ष्मी नारायण इन्स्टीट्यूट ऑफ टेक्नॉलॉजी नागपूर
संस्थेस विद्यापीठाचा दर्जा देण्यासाठी तसेच तसेच विविध इमारतींचे बांधकाम करण्यासाठी येणाऱ्या आवर्ती
व अनावर्ती खर्चास मान्यता देण्यासाठी मंत्रीमंडळ प्रस्ताव सादर करण्यात आला होता. तद्नुषंगाने
दि.२७.०७.२०२३ च्या मा.मंत्रीमंडळ बैठकीत लक्ष्मी नारायण इन्स्टीट्यूट ऑफ टेक्नॉलॉजी नागपूर संस्थेस
विद्यापीठाचा दर्जा देण्यास तसेच विविध इमारतींचे बांधकाम करण्यासाठी येणारा अनावर्ती खर्च रु.२५०
कोटी विभागाच्या अर्थसंकल्पित नियतव्ययमधून भागविण्यास मान्यता देण्यात आली आहे.
लक्ष्मी नारायण अभिनव तंत्रज्ञान विद्यापीठ (एलआयटी विद्यापीठ) नागपूर विद्यापीठासाठी स्वतंत्र
इमारती आवश्यक असल्याने विद्यापीठाने संदर्भ क्र.२ येथील पत्रान्वये प्रशासकीय इमारत, विभागांच्या
इमारती, वर्कशॉप, मेस, प्रयोगशाळा,व सभागृह बांधकामासाठी प्राथमिक अंदाजानुसार रु.३१०.९६ कोटी
C:\Users\Pratap.Lubal\Desktop\LITNagpurGRdt.०८.०३.२०२५.docx
# Page 2
किंमतीचे अंदाजपत्रक मुख्य अभियंता, सार्वजनिक बांधकाम प्रादेशिक विभाग, नागपूर यांच्या तांत्रिक
मान्यतेसह शासनास प्रशासकीय मान्यतेस्तव सादर केले आहे. सदरचा प्रस्ताव तांत्रिक पडताळणी करुन
देण्यासाठी सार्वजनिक बांधकाम विभागास सादर करण्यात आला होता.
सदरहू अंदाजपत्रक सार्वजनिक बांधकाम विभागाने तपासून प्रस्ताव उच्चाधिकार सचिव समितीच्या
बैठकीत ठेवण्यात आला होता. संदर्भ क्र.३ येथील दि.०७.०३.२०२५ च्या उच्चस्तरीय सचिव समितीच्या बैठकीत
रु.२२३,५९,८७,०००/- किेमतीच्या अंदाजपत्रकास मान्यता देण्यात आली आहे. सदर मान्यता विचारात घेऊन
लक्ष्मी नारायण अभिनव तंत्रज्ञान विद्यापीठ, नागपूर (एलआयटी विद्यापीठ) विद्यापीठासाठी प्रशासकीय इमारत,
विभागांच्या इमारती, वर्कशॉप, मेस इमारत, प्रयोगशाळा इमारत, तसेच सभागृह इमारत बांधकाम करण्यासाठी
प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
मा.मंत्रीमंडळ बैठक व उच्चाधिकार समितीच्या बैठकीत दिलेल्या मान्यतेनुसार लक्ष्मी नारायण अभिनव तंत्रज्ञान विद्यापीठ, नागपूरएलआयटी ( विद्यापीठ)विद्यापीठासाठी प्रशासकीय इमारत, विभागांच्या इमारती,
वर्कशॉप, मेस इमारत, प्रयोगशाळा इमारत, तसेच सभागृह इमारत बांधकाम करण्यासाठी
रु.२२३,५९,८७,०००/- (रुपये दोनशे तेवीस कोटी एकोणसाठ लक्ष सत्याऐंशी हजार फक्त) इतक्या किंमतीच्या
अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती :-
(१)अंदाजपत्रकात ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक
करुनच काम हाती घ्यावे.
(२)प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका
व तत्सम प्राधिकरणे यांची पूर्व परवानगी घ्यावी.
(३)प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग उर्जा व
कामागार विभागाचा दि.२४.०८.२०१७ च्या शासन निर्णयान्वये निर्गमित केलेल्या सूचना विचारात
घ्याव्यात.
(४)प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१,
दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
(५)विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्ट्टीने विशेष
दक्षता घेऊन काम करण्यात यावे.
(६)स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन
करुन सदर कामे पूर्ण करावीत.
(७)इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या
C:\Users\Pratap.Lubal\Desktop\LITNagpurGRdt.०८.०३.२०२५.docx
# Page 3
सूचनांच्या अनुषंगाने कार्यवाही करावी.
(८)सदर बांधकाम विहित मुदतीत पुर्ण करण्याची जबाबदारी सार्वजनिक बांधकाम विभागाची राहील.
विलंब झाल्यास संबंधित अधिकाऱ्यांवर जबाबदारी निश्चित करण्यात येईल.
२. सदर खर्च "मागणी क्रमांक - डब्ल्यु-२, प्रधानशिर्ष- २२०२- सर्वसाधारण शिक्षण, ०३- विद्यापीठीय
व उच्च शिक्षण, १०२- विद्यापीठांना सहाय्य, - (००) (३६) लक्ष्मी नारायण अभिनव तंत्रज्ञान विद्यापीठाचा
विकास (२२०२ के ९३६), ३१ सहाय्यक अनुदाने (कार्यक्रम)" या लेखाशिर्षाखाली त्या त्या वर्षामधील मंजूर
तरतुदीतून खर्ची घालण्यात यावा.
३. हा शासन निर्णय, वित्त विभाग शासन क्र.विअप्र-२०१३/प्र.क्र.३०/२०१३/विनियम, भाग-२,
दि.१७.०४.२०१५ वित्तीय अधिकार नियमपुस्तिका, १९७८ भाग-पहिला, उपविभाग-पाच, महाराष्ट्र
सार्वजनिक बांधकाम नियमपुस्तिकेतील परिच्छेद क्र.१३४ अन्वये इमारतीच्या बांधकामाच्या नकाशास व
अंदाजित खर्चास व तद्नुषंगाने विभागास असलेल्या अधिकारानुसार तसेच दि.०७.०३.२०२५ रोजीच्या
उच्चाधिकार सचिव समितीने दिलेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4