# Page 1
तंत्रशिक्षण संचालनालय (खुद्द) व त्यांच्या अधिपत्याखालील संस्था/ महाविद्यालये / कार्यालये येथील गट अ व गट - ब अधिकाऱ्यांच्या वयाच्या ५०/५५ व्या वर्षापलिकडे/ अर्हताकारी सेवेच्या ३० वर्षांनंतर सेवेचे पुनर्विलोकन करण्यासाठी “विभागीय पुनर्विलोकन समिती” गठित करणेबाबत.....
महाराष्ट्र शासन
उच्च व तंत्र शिक्षण विभाग
शासन आदेश क्रमांक : संकिर्ण-२०२२/प्र.क्र.७३/२२/तांशि-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२.
दिनांक :- ०८ जून, २०२२
वाचा :- शासन निर्णय, सामान्य प्रशासन विभाग क्रमांक : एलपीएल २०१७/प्र.क्र.२१/का.
पंधरा, दिनांक १० जून, २०१९.
प्रस्तावना - सामान्य प्रशासन विभागाने संदर्भाधीन दिनांक १० जून, २०१९ च्या शासन निर्णयान्वये, महाराष्ट्र नागरी सेवा (निवृत्तीवेतन) नियम, १९८२ च्या नियम ६५ मधील तरतूदींनुसार अधिकारी / कर्मचारी यांच्या वयाच्या ५० / ५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांची सेवा पुनर्विलोकन करण्याकरिता एकत्रित कार्यपध्दती विहीत केलेली आहे. सदर शासन निर्णयातील तरतूदींनुसार, तंत्र शिक्षण संचालनालय (खुद्द) व त्यांच्या अधिपत्याखालील संस्था / महाविद्यालये/ कार्यालये येथील गट-अ व गट-ब अधिकाऱ्यांच्या वयाच्या ५०/ ५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांच्या सेवेच्या पुनर्विलोकनासाठी “विभागीय पुनर्विलोकन समिती गठित करण्याची बाब शासनाच्या विचाराधीन होती.
शासन आदेश:
तंत्र शिक्षण संचालनालय (खुद्द) व त्यांच्या अधिपत्याखालील संस्था / महाविद्यालये/ कार्यालये येथील गट - अ व गट-ब या संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांची सेवा पुढे चालू ठेवण्यासाठी पात्रता आजमावण्यासाठी विहीत निकषांच्या आधारे त्यांची सेवा पुनर्विलोकन करण्याकरिता खालीलप्रमाणे “विभागीय पुनर्विलोकन समिती” गठित करण्यात येत आहे :
# Page 2
शासन आदेश क्रमांकः संकिर्ण-२०२२/ प्र.क्र.७३/२२/तांशि-१
----------------------------------------------------------------------------------------------
| १ | सचिव/ प्रधान सचिव/ अपर मुख्य सचिव, उच्च व तंत्र शिक्षण विभाग, मंत्रालय, मुंबई. | अध्यक्ष |
|  | सह/ उपसचिव (तां.शि), उच्च व तंत्र शिक्षण विभाग, मंत्रालय, मुंबई. | सदस्य |
| ३ | मा.अध्यक्षांनी नामनिर्देशित केलेले विभागातील सह/उपसचिव | सदस्य |
| ४ | अवर सचिव / कक्ष अधिकारी (तांशि- १), उच्च व तंत्र शिक्षण विभाग, मंत्रालय, मुंबई. | सदस्य सचिव |
----------------------------------------------------------------------------------------------
२. संचालक, तंत्रशिक्षण, तंत्रशिक्षण संचालनालय, महाराष्ट्र राज्य, मुंबई हे तंत्र शिक्षण संचालनालय (खुद्द) व त्यांच्या अधिपत्याखालील संस्था / महाविद्यालये/ कार्यालये येथील गट-अ व गट-ब या संवर्गातील अधिकाऱ्यांच्या सेवा पुनर्विलोकनासंबंधीचा प्रस्ताव शासनास सादर करतील. विभागीय पुनर्विलोकन समितीच्या शिफारशीनुसार जे अधिकारी सेवेत ठेवण्यास पात्र / अपात्र ठरतील अशा अधिकाऱ्यांची शिफारस अंतिमतः निर्णयासाठी सामान्य प्रशासन विभागाच्या संदर्भाधीन दिनांक १०.६.२०१९ च्या शासन निर्णयासोबतच्या परिशिष्ट- अ मध्ये नमूद केल्यानुसार समुचित प्राधिकाऱ्यांस सादर करण्यात येईल.
३. “विभागीय पुनर्विलोकन समिती” समितीची कार्यकक्षा :
अ) सदर समितीने पुनर्विलोकनासंदर्भातील कामकाजास प्रत्येक वर्षी माहे ऑगस्ट मध्ये सुरूवात करावी आणि त्या वर्षाच्या शेवटी दिनांक ३१ डिसेंबर पर्यंत कामकाज पूर्ण करावे.
ब) पुनर्विलोकन करताना अधिका-यांच्या शासन सेवा पुढे सुरू ठेवण्यासाठी त्यांची पात्रता आजमावण्यासाठी शारीरिक क्षमता, प्रकृतीमान, निर्विवाद सचोटी व चांगल्यापेक्षा कमी नाही यांची नोंद गोपनिय अभिलेखामध्ये पहावी. तसेच सन २०१७-१८ पासूनच्या गोपनिय अहवालांचे कार्यमूल्यमापन गुणांकन ४ किंवा त्यापेक्षा जास्त असावे यांची नोंद घ्यावी.
क) विभागीय पुनर्विलोकन समितीच्या शिफारशीनुसार जे अधिकारी सेवेत कार्यरत राहण्यास निर्विवादपणे अपात्र ठरतील, अशा अधिकाऱ्यांचे पुनर्विलोकन संदर्भाधीन दिनांक १०.६.२०१९ च्या शासन निर्णयासोबतच्या परिशिष्ट-अ मध्ये नमूद केलेल्या सामान्य प्रशासन विभागाच्या “विशेष पुनर्विलोकन समिती” कडून करण्यात यावे.
पृष्ठ ३ पैकी २
# Page 3
शासन आदेश क्रमांकः संकिर्ण-२०२२/ प्र.क्र.७३/२२/तांशि-१
४. सदरहू सेवा पुनर्विलोकनासंबंधातील कार्यवाही सामान्य प्रशासन विभागाच्या संदर्भाधीन दिनांक १० जून, २०१९ च्या शासन निर्णयामध्ये नमूद केलेल्या कार्यपध्दती व सूचनांनुसार करण्यात येईल.