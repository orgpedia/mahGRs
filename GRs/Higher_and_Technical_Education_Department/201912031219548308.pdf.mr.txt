# Page 1
अध्यापक प्रशिक्षण संस्थेच्या सविस्तर प्रकल्प अहवालास (DPR) मान्यता देण्यासाठी आणि त्यानुषंगाने कार्यकारी मंडळ, सल्लागार मंडळ, अभ्यास संचालक मंडळ स्थापनेकरीता समिती गठित करणेबाबत..
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक: संदर्भ-२०१८/प्र.क्र.३४४/म.शि.-५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई - ४०००३२.
दिनांक :- ०३ डिसेंबर, २०१९
वाचा: १) उच्च व तंत्र शिक्षण विभाग, शासन निर्णय क्रमांक: संदर्भ-२०१८/प्र.क्र.३४४/ म.शि.-५, दिनांक १३.९.२०१९
प्रस्तावनाः राष्ट्रीय व आंतरराष्ट्रीय स्तरावर होत असलेले आधुनिक शिक्षण पध्दतीमधील बदर विचारात घेऊन, विद्यापीठे व उच्च व तंत्र शिक्षण विभागाच्या अधिनस्त शिक्षकीय प्रवर्गातील अध्यापकांच्या व्यावसायिक क्षमतेचा प्रशिक्षणाद्वारे नियमित विकास करण्याकरिता विभागांतर्गत दिनांक १३.९.२०१९ च्या शासन निर्णयान्वये “अध्यापक प्रशिक्षण संस्था ” स्थापन करण्यास मान्यता देण्यात आली आहे.
२ अध्यापक प्रशिक्षण संस्थेच्या सविस्तर प्रकल्प अहवालास (DPR) मान्यता देण्यासाठी तसेच याअनुषंगाने कार्यकारी मंडळ, सल्लागार मंडळ व अभ्यास संचालक मंडळ स्थापनेकरीता समिती स्थापन करण्याची बाब शासनाच्या विचाराधीन होती.
शासन निर्णयः अध्यापक प्रशिक्षण संस्थेच्या सविस्तर प्रकल्प अहवालास (DPR) मान्यता देण्यासाठी तसेच त्यानुषंगाने कार्यकारी मंडळ, सल्लागार मंडळ व अभ्यास संचालक मंडळ स्थापनेकरीता मा. मुख्य सचिव यांच्या अध्यक्षतेखाली खालीलप्रमाणे समिती गठित करण्यात येत आहे:
१. मा. मुख्य सचिव, महाराष्ट्र राज्य अध्यक्ष २. अप्पर मुख्य सचिव (सेवा), सामान्य प्रशासन विभाग सदस्य ३. अप्पर मुख्य सचिव, नियोजन विभाग सदस्य ४. अप्पर मुख्य सचिव, वित्त विभाग सदस्य ५. सचिव, उच्च व तंत्र शिक्षण विभाग सदस्यसचिव ६. डॉ. संजय धांडे, चेअरमन, बी.ओ.जी. नॅशनल इंस्टिट्यूट ऑफ टेक्नीकल इंडस्ट्री इंजिनियरींग व तत्कालीन संचालक, सदस्य आय. आय. टी. कानपूर
# Page 2
शासन निर्णय क्रमांकः संदर्भ-२०१८/प्र.क्र.३४४/म.शि.-५,