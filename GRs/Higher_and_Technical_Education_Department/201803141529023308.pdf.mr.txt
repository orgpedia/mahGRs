# Page 1
प्राध्यापक, स्थापत्य अभियांत्रिकी, शासकीय अभियांत्रिकी महाविद्यालये, महाराष्ट्र अभियांत्रिकी महाविद्यालयीन शिक्षक सेवा (गट-अ ) या पदावर सरळसेवेने नियुक्तीबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- उवतंशि / तांशि-१/३३/१४/प्र.क्र.(१२३/१३)
मंत्रालय विस्तार भवन, मादाम कामा रोड,
हुतात्मा राजगुरु चौक, मुंबई ४०० ०३२
दिनांक : १४ मार्च, २०१८.
संदर्भ - १) महाराष्ट्र लोकसेवा आयोगाचे पत्र क्र. १५ (१(१८))/१७८४१/सात-अ,
दि. २९ फेब्रुवारी, २०१६
२) सामान्य प्रशासन विभाग, अधिसूचना क्र. एसआरव्ही-२०१७/प्र.क्र.११४/ कार्या-१२, दि.१५ जून, २०१७.
शासन निर्णय :
महाराष्ट्र लोकसेवा आयोगाने संदर्भ क्र. १ येथील पत्रान्वये प्राध्यापक, स्थापत्य अभियांत्रिकी, शासकीय अभियांत्रिकी महाविद्यालय, महाराष्ट्र अभियांत्रिकी महाविद्यालयीन शिक्षक सेवा, गट-अ या पदासाठी एकूण ३ उमेदवारांची शिफारस केली आहे. त्यापैकी सदर पदावर रूजू होण्यास इच्छुक असलेल्या २ उमेदवारांची, प्राध्यापक, स्थापत्य अभियांत्रिकी या पदावर खालील विवरणानुसार त्यांच्या नावांसमोर दर्शविण्यात आलेल्या नियुक्तीच्या ठिकाणी, ते ज्या दिनांकापासून सदर पदाचा पदभार स्वीकृत करतील त्या दिनांकापासून, दोन वर्षांच्या परिविक्षाधीन कालावधीसाठी रू. ३७४००-६७००० अधिक ग्रेड पे रू. १०,०००/ या वेतनश्रेणीत तात्पुरत्या स्वरुपात नियुक्ती करण्यात येत आहे. सदर उमेदवारांची नियुक्ती, सामान्य प्रशासन विभाग अधिसूचना क्र. एसआरव्ही-२०१५/प्र.क्र.१५६/कार्या.१२, दि. २८ एप्रिल, २०१५ नुसार विहित करण्यात आलेल्या “महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने / पदोन्नतीने नियुक्तीसाठी महसुली विभाग वाटप नियम- २०१५” व त्यामध्ये संदर्भीय क्र. २ अन्वये करण्यात आलेल्या सुधारणा नियमानुसार करण्यात येत आहे.
---------------------------------------------------------------------------------------------------------------
| अ. क्र वि | उमेदवाराचे नांव | गु.क्र | वर्गवारी | आयोगाची शिफारस | वाटप करण्यात आलेला महसूली विभाग | नियुक्तीचे ठिकाण |
| १ | श्री. रणदिवे महादेव संभाजी | ४ | अ.जा | अ.जा | नागपूर | शासकीय अभियांत्रिकी महाविद्यालय, चंद्रपूर |
|  | श्री.वाळुंजकर श्रीनिवास श्रीपतराव | ०३ | खुला | खुला (महिला Against ) | नाशिक | शासकीय अभियांत्रिकी महाविद्यालय, जळगाव |
---------------------------------------------------------------------------------------------------------------
# Page 2
शासन निर्णय क्रमांकः उवतंशि/तांशि-१/३३/१४/प्र.क्र.(१२३/१३)
२. वरील प्रमाणे करण्यात आलेली नियुक्ती ही दोन वर्षांचा परिविक्षाधीन कालावधी समाधानकारकरित्या पूर्ण करण्याच्या व खालील अटींच्या अधीन राहून करण्यात येत आहे:
१) उपरोक्त उमेदवारांनी सदर आदेश निर्गमित झाल्याच्या दिनांकापासून एक महिन्याच्या आत नियुक्तीच्या ठिकाणी रुजू व्हावे अन्यथा एक महिन्यानंतर सदर नियुक्तीचे आदेश आपोआप रद्द होतील.
उमेदवारांनी त्यांचा रुजू अहवाल संबंधित संस्था प्रमुखांकडे सादर करावा.
२) एखाद्या उमेदवारास विहीत कालावधीत अपरिहार्य, उचित कारणास्तव रुजू होण्यासाठी मुदतवाढ हवी असल्यास संबंधिताने सदर शासन निर्णय निर्गमित झाल्याच्या दिनांकापासून दहा दिवसांच्या आत अपर मुख्य सचिव, उच्च व तंत्रशिक्षण विभाग, मंत्रालय, मुंबई यांचेकडे अर्ज सादर करावा. तद्नंतर प्राप्त झालेले अर्ज विचारात घेतले जाणार नाहीत. विहित कालावधीत मुदतवाढीसाठी अर्ज करणा-या उमेदवारांना मुदतवाढ देण्यासंदर्भात अंतिम निर्णय शासनाचा राहील.
३) वरील उमेदवारांनी हिंदी व मराठी भाषा परीक्षा अगोदरच उत्तीर्ण केली नसेल किंवा सदर भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा परीक्षा उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमानुसार रोखून ठेवण्यात येईल.
४) शासन परिपत्रक, वित्त विभाग क्र. अंनियो-१००९/प्र.क्र.३२/सेवा-४, दि. १८.०८.२००९ मधील तरतूदीनुसार दि. ०१ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-याने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. ०१ नोव्हेंबर, २००५ पूर्वी किंवा त्यानंतर कार्यरत अर्ज केला असेल तर अशा प्रकरणी शासन परिपत्रक, वित्त विभाग क्र. अंनियो-१००६/८७/सेवा-४, दि. १२ जानेवारी, २००७ मधील (i) (iv) येथे नमूद केलेल्या सर्व अटींची पूर्तता झाल्यास संबंधित महाराष्ट्र नागरी सेवा (निवृत्तीवेतन) नियम, १९८२ व सर्वसाधारण भविष्य निर्वाह निधी योजना लागू ठरतील. दि. १८.०८.२००९ च्या परिपत्रकात (i) (iv) येथील नमूद सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन राष्ट्रीय निवृत्तीवेतन योजना लागू ठरतील.
५) सदर उमेदवारांचे परिविक्षाधीन कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्व सूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
६) संबंधित प्राचार्य, शासकीय अभियांत्रिकी महाविद्यालये, यांनी वरील उमेदवारांचा परिविक्षाधीन कालावधी समाप्तीबाबतचा प्रस्ताव सामान्य प्रशासन विभाग, शासन निर्णय क्र. परिवि -२७१५ / प्र.क्र.३०२/ आठ, दि. २९/०२/२०१६ मधील नमूद केलेल्या तरतुदीनुसार विहीत कालावधीत संचालक, तंत्रशिक्षण यांचेमार्फत शासनास पाठवावा.
सदर उमेदवारांना पहिली वेतनवाढ परिविक्षाधीन कालावधीतील एक वर्षाचा कालावधी पूर्ण झाल्यानंतर देण्यात यावी व दुसरी वेतनवाढ परिविक्षाधीन कालावधी समाप्त झाल्याचे आदेश निर्गमित करण्यात आल्यानंतर देण्यात यावी.
७) उपरोक्त उमेदवारांचे वेतन महाराष्ट्र नागरी सेवा (वेतन) नियम, १९८१ मधील तरतूदीनुसार निश्चित करण्यात यावे. तथापि, सदर नियुक्ती स्वीकारण्यापूर्वी जे उमेदवार शासन सेवेत कार्यरत असतील त्यांची वेतननिश्चिती वित्त विभाग, शासन निर्णय क्र.वेतन-१२८९/प्र.क्र.२/९० / सेवा-३, दि. २३ मार्च, १९९४ अन्वये विहीत करण्यात आलेल्या अटींनुसार करण्यात यावी.
पृष्ठ ४ पैकी २
# Page 3
शासन निर्णय क्रमांकः उवतंशि/तांशि-१/३३/१४/प्र.क्र.(१२३/१३)
८) सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील.
उमेदवारांनी सादर केलेली प्रमाणपत्रे नियुक्तीनंतर खोटी अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
९) सदर उमेदवारांचे सेवानिवृत्तीचे वय प्रचलित नियमानुसार राहील.
१०) वरीलपैकी ज्या उमेदवारास सेवेत रुजू झाल्यानंतर सेवेचा राजीनामा द्यावयाचा असेल, त्यास शासन परिपत्रक सामान्य प्रशासन विभाग क्र. एसआरव्ही- १०९२/१०३३/प्र.क्र.३३/९२/८, दि. ०२/१२/१९९७ मधील तरतुदीनुसार शासनाला किमान एक महिन्याची आगाऊ नोटीस किंवा एक महिन्याचे वेतन देणे आवश्यक राहील. मात्र गैरशिस्त, सेवानियमांचा भंग इ. कारणांसाठी एखाद्या उमेदवाराची सेवा समाप्त करण्यासाठी वरीलप्रमाणे नोटीशीचे बंधन शासनावर असणार नाही.
११) उपरोक्त उमेदवारांपैकी श्री. रणदिवे यांचा वैद्यकीय तपासणी अहवाल अद्याप प्राप्त झालेला नसल्याने महाराष्ट्र नागरी सेवा (सेवेच्या सर्वसाधारण शर्ती) नियम १९८२ मधील नियम ११(१) नुसार उमेदवाराने सहा महिन्याच्या आत वैद्यकीय प्रमाणपत्र सादर करण्याच्या अधीन राहून श्री. रणदिवे यांना सदर पदावर नियुक्ती देण्यात आहे. श्री. वाळुंजकर यांचा वैद्यकीय तपासणी अहवाल प्राप्त झालेला आहे. तसेच दोन्ही उमेदवारांचे चारित्र्य व पूर्वचारित्र्य पडताळणी अहवाल शासनास प्राप्त झाले आहेत. तशी नोंद संबंधितांच्या सेवापुस्तकात घेण्यात यावी.
१२) महाराष्ट्र लोकसेवा आयोगाने श्री. रणदिवे यांची शिफारस अ.जा. प्रवर्गातून केली असून श्री. रणदिवे यांनी सदर प्रवर्गाचे जात वैधता प्रमाणपत्र शासनास सादर केलेले नाही. त्यानुषंगाने श्री. रणदिवे यांची नियुक्ती नियुक्तीच्या आदेशापासून सहा महिन्यांच्या आत जात वैधता प्रमाणपत्र सादर करण्याच्या अधीन राहून करण्यात येत आहे.
१३) वरील उमेदवारांना अनुज्ञेय वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील. उमेदवारास नियुक्तीच्या ठिकाणी उपस्थित राहण्यासाठी प्रवास भत्ता देण्यात येणार नाही.
१४) विशिष्ट ठिकाणी पदस्थापना / बदली / नियुक्ती मिळविण्यासाठी खासदार / आमदार /लोकप्रतिनिधी/ खाजगी व्यक्ती किंवा संघटना यांचेमार्फत दडपण अथवा दबाव आणण्याचा प्रयत्न केल्यास संबंधित उमेदवारांविरुद्ध महाराष्ट्र नागरी सेवा (वर्तणुक) नियम, १९७९ मधील तरतुदीनुसार शिस्तभंगविषयक कार्यवाही करण्यात येईल.
# Page 4