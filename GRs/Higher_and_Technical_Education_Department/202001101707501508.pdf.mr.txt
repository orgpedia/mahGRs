# Page 1
शासकीय तथा अशासकीय पूर्णतः अनुदानित शासन मालकिच्या स्वायत्त अभियांत्रिकी महाविद्यालये/ संस्थांमधील नियामक मंडळावर राज्य शासनाद्वारे नियुक्त अध्यक्ष व सदस्यांच्या नियुक्त्या रद्द करण्याबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-११११/०२/२०) / तांशि-२
मंत्रालय, विस्तार भवन, मुंबई ४०० ०३२
दिनांक : १० जानेवारी, २०२०
संदर्भ : : १) शासन निर्णय, उच्च व तंत्र शिक्षण विभाग क्रमांक संकीर्ण- २०१३/(१२९/१३)/तांशि-२, दिनांक २१/९/२०१६ २) शासन निर्णय, उच्च व तंत्र शिक्षण विभाग क्रमांक संकीर्ण- २०१३/(१२९/१३)/तांशि- २, दिनांक २०/११/२०१८ ३) शासन शुध्दीपत्रक, उच्च व तंत्र शिक्षण विभाग क्रमांक संकीर्ण- २०१३/(१२९/१३)/तांशि-२, दिनांक ३१/१२/२०१८ ४) शासन निर्णय, उच्च व तंत्र शिक्षण विभाग क्रमांक टीईएम-२०१६/प्र.क्र.२७/तांशि-४, दिनांक २४/०१/२०१९ ५)शासन निर्णय, उच्च व तंत्र शिक्षण विभाग क्रमांक संकीर्ण-२०१३/(१२९/१३)/तांशि-२, दिनांक ०७/०३/२०१९
प्रस्तावना : तंत्रशिक्षणाचा दर्जा सुधार कार्यक्रम टप्पा -१ व २ च्या (TEQIP) अनुषंगाने स्वायत्तता प्राप्त केलेल्या राज्यातील ६ शासकिय अभियांत्रिकी महाविद्यालये आणि २ शासन मालकिच्या १०० टक्के अनुदानित अभियांत्रिकी महाविद्यालयांच्या नियामक मंडळाचे (Board of Governance- BoG) गठण शासनाकडून करण्यात येते. सदरच्या नियामक मंडळाचे गठण हे विद्यापिठ अनुदान आयोगाने निर्गमित केलेल्या अधिसूचनेतील तरतुदीनुसार करण्यात येते. त्यानुसार शासकिय अभियांत्रिकी महाविद्यालय, औरंगाबाद व श्री गुरुगोविंद सिंगजी इन्स्टिटयुट ऑफ इंजिनियरिंग ॲन्ड टेक्नॉलॉजी, नांदेड या दोन संस्थांच्या नियामक मंडळांचे संदर्भाधिन क्रमांक १ येथील शासन निर्णयान्वये गठण करण्यात आले आहे. तसेच शासकीय अभियांत्रिकी महाविद्यालय, पुणे, अमरावती, कराड, जळगांव, चंद्रपूर व वीरमाता जिजाबाई टेक्निकल इन्स्टिट्युट, माटूंगा, मुंबई, या ६ संस्थांमधील नियामक मंडळाचे संदर्भाधिन क्रमांक २ येथील दिनांक २०/११/२०१८ च्या शासन निर्णयानुसार गठण करण्यात आले आहे. त्याच प्रमाणे संदर्भाधिन क्रमांक २ येथील दिनांक २०/११/२०१८ च्या शासन निर्णयानुसार शासकीय अभियांत्रिकी महाविद्यालय, पुणे या संस्थेच्या नियामक मंडळाच्या अध्यक्षपदी नियुक्त केलेल्या अध्यक्षांऐवजी संदर्भाधिन क्रमांक-३ येथील दिनांक ३०/१२/२०१८ च्या शासन शुध्दीपत्रकान्वये शासकीय अभियांत्रिकी महाविद्यालय, पुणे या संस्थेच्या नियामक मंडळावर नव्याने अध्यक्षांची नियुक्ती करण्यात आली आहे.
# Page 2
शासन निर्णय क्रमांकः संकीर्ण-११११/०२/२०)/तांशि-२
श्री गुरुगोविंद सिंगजी इन्स्टिटयुट ऑफ इंजिनियरिंग अॅन्ड टेक्नॉलॉजी, नांदेड या संस्थेच्या संदर्भ क्रमांक १ येथील शासन निर्णयान्वये गठीत केलेल्या नियामक मंडळाचा कालावधी संपल्याने संदर्भ क्रमांक ५ येथे नमुद शासन निर्णयान्वये सदर संस्थेच्या नियामक मंडळाचे गठण करण्यात आलेले आहे. तसेच, हॉटेल मॅनेजमेंट अॅण्ड केटरींग टेक्नॉलॉजी, पुणे या संस्थेच्या नियामक मंडळाचे संदर्भ क्रमांक ४ येथे नमूद शासन निर्णयान्वये गठन करण्यात आलेले आहे.
उपरोक्त संदर्भ क्रमांक १,२,३,५ येथील शासन निर्णयान्वये गठित करण्यात आलेल्या नियामक
मंडळाची मुदत दोन वर्षाची आहे व संदर्भ क्रमांक ४ येथील शासन निर्णयान्वये गठीत केलेल्या हॉटेल मॅनेजमेंट ॲण्ड केटरिंग टेक्नॉलॉजी महाविद्यालय या महाविद्यालयाच्या नियामक मंडळाची मुदत पाच वर्षांची आहे.
संदर्भाधिन क्रमांक १ येथील शासन निर्णयान्वये गठित करण्यात आलेल्या शासकीय अभियांत्रिकी
महाविद्यालय, औरंगाबाद या संस्थेच्या नियामक मंडळांची मुदत दिनांक २८/०९/२०१८ रोजी संपुष्टात आलेली असून नव्याने गठण करण्यात आलेले नाही. तसेच संदर्भाधिन क्रमांक २ येथील शासन निर्णयान्वये गठित संस्थांच्या नियामक मंडळांची मुदत सन २०२० अखेर पर्यत संपुष्टात येणार आहे. राज्यातील ६ शासकिय अभियांत्रिकी महाविद्यालये, २ शासन मालकिच्या १०० टक्के अनुदानित अभियांत्रिकी महाविद्यालये आणि १ हॉटेल मॅनेजमेंट अॅण्ड केटरिंग टेक्नॉलॉजी महाविद्यालय यांच्या नियामक मंडळाचे (Board of Governance- BoG) एकत्रितरित्या गठण करण्याची बाब विचाराधीन असल्याने सदरच्या नियामक मंडळावर राज्य शासनाद्वारे नियुक्त सदस्यांची नियुक्ती रद्द करण्याची बाब शासनाच्या विचाराधीन होती.
शासन निर्णय : तंत्रशिक्षणाचा दर्जा सुधार कार्यक्रम टप्पा (TEQIP) - १ व २ च्या अनुषंगाने स्वायत्तता प्राप्त केलेल्या राज्यातील ६ शासकिय अभियांत्रिकी महाविद्यालये व २ शासन मालकिच्या १०० टक्के अनुदानित अभियांत्रिकी महाविद्यालये आणि हॉटेल मॅनेजमेंट अॅण्ड केटरिंग टेक्नॉलॉजी महाविद्यालय, पुणे येथील नियामक मंडळावर (Board of Governance - BoG) संदर्भाधिन क्रमांक १ ते ५ येथील शासन निर्णयान्वये राज्य शासनाद्वारे नियुक्त करण्यात आलेल्या अध्यक्ष व सदस्यांच्या नियुक्त्या रद्द करण्यात येत आहे. सदर संस्थांच्या नियामक मंडळावर राज्य शासनाद्वारे करण्यात येणा-या नियुक्त्यांबाबत स्वतंत्रपणे शासन निर्णय निर्गमित करण्यात येईल.
# Page 3