# Page 1
शैक्षणिक वर्ष २०२३-२४ करीता विस्तारीकरणांतर्गत अस्तित्वात असलेल्या महाविद्यालयांना नवीन अभ्यास पाठ्यक्रम / विषय, नवीन तुकडी, नवीन विद्याशाखा यांना मान्यता प्रदान करण्यात आलेल्या शासन आदेशात दुरुस्ती करणेबाबत...(शुध्दीपत्रक)
महाराष्ट्र शासन
उच्च व तंत्र शिक्षण विभाग,
शासन शुद्धीपत्रक क्र. HTED-२९०१०(१०)/९/२०२३-MHT-(HE-४) मंत्रालय, विस्तार भवन, मुंबई-४०० ०३२.
दिनांक : २० सप्टेंबर, २०२३.
संदर्भ:- १) शासन आदेश, उच्च व तंत्र शिक्षण विभाग क्र. मान्यता
२०२३/प्र.क्र. १०५/मशि-४, दि. १५.०६.२०२३.
२) प्र-कुलगुरू, गोंडवाना विद्यापीठ, गडचिरोली यांचे पत्र क्र.
जा.क्र./गों.वि/प्र-कुल. का/१६१९/२०२३, दिनांक २७.०६.२०२३ ३) शासनाचे समक्रमांकाचे पत्र, दिनांक ११.०९.२०२३
४) प्र-कुलगुरू, गोंडवाना विद्यापीठ, गडचिरोली यांचे पत्र क्र.
जा.क्र./गों. वि/प्र-कुल. का/२४८९/२०२३, दिनांक १२.०९.२०२३
शुद्धीपत्रक: संदर्भ क्र. १ येथील शासन आदेशान्वये विद्यापीठाच्या शिफारशीनुसार विस्तारीकरणांतर्गत अस्तित्वात असलेल्या महाविद्यालयांना नवीन अभ्यास पाठ्यक्रम/विषय, नवीन तुकडी, नवीन विद्याशाखा यांना मान्यता प्रदान करण्यात आलेली आहे. तथापि, गोंडवाना विद्यापीठ, गडचिरोली या विद्यापीठाने संदर्भ क्र. २ येथील पत्रान्वये भारतीय शिक्षण संस्था, नवरगाव, जि. चंद्रपूर संचलित श्री. ज्ञानेश महाविद्यालय, नवरगाव, जि. चंद्रपूर या महाविद्यालयास मंजूर करण्यात आलेल्या नवीन विद्याशाखेतील आदेशात दुरुस्ती करून “नवीन विद्याशाखा” ऐवजी “नवीन विषय” असा बदल करणेबाबत विनंती केलेली आहे.
त्याअनुषंगाने उपलब्ध कागदपत्रांप्रमाणे विद्यापीठाची शिफारस व कागदपत्रांची तपासणी करण्यात आली. त्यानुसार संदर्भ क्र. ३ येथील पत्रान्वये प्रस्तुत प्रकणी संबंधित विद्यापीठाकडून खुलासा मागविण्यात आला होता. विद्यापीठाचा संदर्भ क्र. ४ येथील पत्रान्वये प्राप्त खुलासा व संबंधित विद्यापीठाने केलेल्या विनंतीच्या अनुषंगाने सुधारणा करणे आवश्यक असल्याने खालील विवरणपत्रात नमूद दुरूस्ती करण्यास शासनाची मान्यता देण्यात येत आहे.
# Page 2
शासन शुध्दीपत्रक क्रमांकः HTED-२९०१०(१०)/९/२०२३-MHT-(HE-४)
शासन आदेश दिनाकं १५.०६.२०२३ मध्ये प्रस्तावित दुरूस्ती
---------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | संस्था/महाविद्यालयाचे नाव | विस्तारीकरण | शासन आदेशातील उल्लेख | प्रस्तावित दुरुस्ती |
| १. | २. | ३. | ४. | ५. |
|  | गोंडवाना विद्यापीठ, गडचिरोली |
| १. | भारतीय शिक्षण संस्था, नवरगाव, जि. चंद्रपूर संचलित श्री. ज्ञानेश महाविद्यालय, नवरगाव, जि. चंद्रपूर | विस्तारीकरण | नवीन विद्याशाखा विज्ञान व तंत्रज्ञान बी.एस्सी. (संगणकशास्त्र) | नवीन विषय- (विज्ञान व तंत्रज्ञान) बी.एस्सी. अंतर्गत (संगणकशास्त्र) |
---------------------------------------------------------------------------------------------------------------------------------------------------------------------------------------------------------------------------------------------------