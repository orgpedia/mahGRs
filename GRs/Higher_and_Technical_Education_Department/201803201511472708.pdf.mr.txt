# Page 1
आर्मी लॉ कॉलेज, कान्हे, पुणे या नवीन विधी महाविद्यालयास मान्यता देण्याबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०१८/(०८/१८)/मशि-४
मंत्रालय, विस्तार भवन, मुंबई-४०००३२
दिनांक : २० मार्च, २०१८.
संदर्भ : १) शासन निर्णय, उच्च व तंत्र शिक्षण विभाग, क्र. एनजीसी-२०१७/ (२९/१७)/मशि-४, दि. १५.०९.२०१७.
२) शासन आदेश क्र. मान्यता-२०१८/(०८/१८)/मशि-४,
दि. २१.०२.२०१८.
३) सावित्रीबाई फुले पुणे विद्यापीठ, पुणे यांचा दि. १५.०३.२०१८ रोजीचा अनुपालन अहवाल.
शासन निर्णय : आर्मी वेलफेअर एज्युकेशन सोसायटी या संस्थेने शैक्षणिक वर्ष २०१८-१९ साठी नवीन महाविद्यालयाचा प्रस्ताव सावित्रीबाई फुले पुणे विद्यापीठ, पुणे यांच्या मार्फत शासनास सादर केला होता.
सदर महाविद्यालयास मान्यता देण्यासंदर्भात संस्थेस संदर्भ क्र. २ येथील शासन आदेशान्वये इरादापत्र देण्यात आले आहे. आता, महाराष्ट्र सार्वजनिक विद्यापीठ अधिनियम, २०१६ मधील कलम १०९ (च) अन्वये विहीत केल्यानुसार सावित्रीबाई फुले पुणे विद्यापीठ, पुणे यांनी संदर्भ क्र. ३ येथील अनुपालन अहवाल सकारात्मक शिफारशीसह शासनास सादर केला. सदर अनुपालन अहवालासोबतचा प्रस्ताव संदर्भ क्र. १ येथील शासन निर्णयामधील परिशिष्ट “क” अन्वये विहित निकषांची पुर्तता करीत असल्याने, महाराष्ट्र सार्वजनिक विद्यापीठ अधिनियम, २०१६ मधील कलम १०९ (छ) अन्वये शासनास प्राप्त अधिकारानुसार पुढील विवरणपत्रात नमूद केल्याप्रमाणे नवीन विधी महाविद्यालयास शैक्षणिक वर्ष २०१८-१९ पासून खालील अटी व शर्तीच्या अधीन राहून कायम विनाअनुदान तत्वावर मान्यता देण्यात येत आहे.
----------------------------------------------------------------------------------------------------------------------------------------------------------
| अ.क्र. | संस्थेचे व महाविद्यालयाचे नाव | विद्याशाखा |
| १ | २ | ३ |
| सावित्रीबाई फुले पुणे विद्यापीठ, पुणे |
| १. | आर्मी वेलफेअर एज्युकेशन सोसायटी (नोंदणी क्र. १३४५९/१९८३) संचलित  |  आर्मी लॉ कॉलेज, कान्हे, पुणे. | बी.बी.ए. एल.एल.बी. (५ वर्षे इंटीग्रेटेड कोर्स) (०-६०) |
----------------------------------------------------------------------------------------------------------------------------------------------------------
पृष्ठ ३ पैकी १
# Page 2
शासन निर्णय क्रमांकः मान्यता-२०१८/(०८/१८)/मशि-४
२. अटी व शर्ती : १. सदर महाविद्यालयाची मान्यता ही कायम विनाअनुदान तत्वावर राहील.
२. नवीन महाविद्यालय / संस्थेने त्यांच्या विभागीय सहसंचालकांकडे ते भविष्यात कोणत्याही
परिस्थितीत अनुदानाची मागणी करणार नाहीत, असे हमीपत्र रु. १००/- च्या नॉन ज्युडीशियल स्टँप पेपरवर सादर करावे.
३. महाविद्यालयाने / संस्थेने हमीपत्र सादर केल्याशिवाय आणि तसे विभागीय सहसंचालकांचे प्रमाणपत्र प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
४. सदर महाविद्यालयात केवळ देशभरातील सैन्यदलाच्या (Only Army) सेवेत असलेल्या तसेच सेवानिवृत्त सैनिकांच्या मुलांना तसेच, सैन्यदलातील सैनिकांच्या विधवांच्या मुलांना प्रवेश देण्यात येईल.
५. महाविद्यालयाने, संबंधित विद्यापीठाने विहित केलेल्या निकषांनुसार व विद्यापीठ अनुदान आयोगाने विहित केलेल्या शैक्षणिक पात्रतेनुसार अध्यापक / कर्मचारी वर्ग नेमणे आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री विभागीय सहसंचालकांनी करावी आणि तद्नंतरच उपरोक्त अट क्र. ३ मधील प्रमाणपत्र विद्यापीठास द्यावे.
६. महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
७. विद्यापीठ अनुदान आयोगाच्या (ॲफिलिएशन ऑफ कॉलेजस बाय युनिव्हर्सिटीज) रेग्युलेशन, २००९ मध्ये महाविद्यालयांना संलग्नीकरण देण्याबाबत विहित निकषांची पूर्तता केल्याशिवाय संबंधित महाविद्यालयांना संलग्नीकरण देण्याची कार्यवाही विद्यापीठाने करु नये.
८. मंजूर करण्यात आलेल्या महाविद्यालयाने सक्षम प्राधिकरणाने विहीत केलेल्या कालमर्यादेत नॅक मुल्यांकन करुन घेण्यासाठी प्रयत्न करावा व याबाबत पाठपुरावा करण्याची जबाबदारी संबंधित विद्यापीठाची राहील.
९. लिगल एज्युकेशन अधिनियम, २००८ व तद्नुषंगिक नियमांतील तरतूदीनुसार मान्यताप्राप्त नवीन महाविद्यालयाने बार कौन्सिल ऑफ इंडियाची (B.C.I.) प्रकरणपरत्वे मान्यता/संलग्निकरण घेण्याची कार्यवाही विहीत कालावधीत करावी.
१०. सदर विधी महाविद्यालयातील १०० टक्के प्रवेश हे राज्य सामायिक प्रवेश परिक्षेतील गुणांच्या आधारे अखिल भारतीय कोट्यातून संस्थास्तरावर गुणवत्तेनुसार करण्यात येतील.
११. ज्या शैक्षणिक वर्षासाठी महाविद्यालय सुरु करण्यास परवानगी देण्यात आलेली आहे, त्या शैक्षणिक वर्षात महाविद्यालय सुरु करणे आवश्यक आहे. संलग्निकरण किंवा इतर शिखर संस्था/केंद्रीय नियामक मंडळे यांची परवानगी मिळण्यास विलंब झाल्यामुळे जर महाविद्यालय त्या शैक्षणिक वर्षात सुरु होऊ शकले नाही तर, त्या शैक्षणिक वर्षाच्या पुढील शैक्षणिक वर्षात महाविद्यालय सुरु करणे अनिवार्य राहील. अन्यथा दिलेली परवानगी आपोआप रद्द समजण्यात येईल.
# Page 3
शासन निर्णय क्रमांकः मान्यता-२०१८/(०८/१८)/मशि-४
३. सदर संस्थेचे स्वरुप, कार्यपद्धती, कार्यक्षेत्र तसेच, महाविद्यालयातील विशिष्ट लाभार्थी विद्यार्थी घटक (सैनिकांची मुले) आणि त्यांच्या शैक्षणिक हितासंदर्भातील उदात्त हेतू विचारात घेऊन, प्रवेश व शुल्क विनियमन अधिनियम, २०१५ अनुसार करण्यात आलेल्या केंद्रीभूत प्रवेश प्रक्रियेच्या तरतुदीतून सूट देऊन, सदर विधी महाविद्यालयातील १०० टक्के प्रवेश राज्य सामायिक प्रवेश परिक्षेतील गुणांच्या आधारे अखिल भारतीय कोट्यातून संस्थास्तरावर करण्यास शासनाची मान्यता देण्यात येत आहे.
४. संबंधित विद्यापीठाने संलग्नीकरण देण्याबाबत आवश्यक असलेली पुढील कार्यवाही करण्यापूर्वी शासन मान्यता आदेशांचे अवलोकन केल्याशिवाय व संबंधित विभागीय सहसंचालकाचे अट क्रमांक २ मधील प्रमाणपत्र मिळाल्याशिवाय संलग्नता देण्याची प्रक्रिया सुरु करु नये. विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य, पुणे व संबंधित विभागीय सहसंचालक, उच्च शिक्षण यांना पाठवावा.
५. संबंधित विद्यापीठाने व विभागीय सहसंचालकांनी मंजूर करण्यात आलेल्या नवीन महाविद्यालयांचा नियतकालिक आढावा घेऊन सदर महाविद्यालयांमध्ये मंजुर विद्यार्थी संख्येच्या ५०% किंवा त्यापेक्षा कमी विद्यार्थी दिसून आल्यास सदर महाविद्यालयांची मान्यता रद्द समजून तसे शासन व विद्यापीठाच्या माहितीने विभागीय सहसंचालकांनी आदेश काढावेत. मा. उच्च न्यायालयाच्या नागपूर खंडपीठ, नागपूर येथे दाखल झालेल्या याचिका क्रमांक २४४६/२०१३ व २४४८/२०१३ मध्ये उपस्थित केलेल्या बाबी विचारात घेता या अटी संदर्भात आवश्यक ती कार्यवाही करण्याची जबाबदारी सबंधित विद्यापीठ व विभागीय सहसंचालक यांची राहील.