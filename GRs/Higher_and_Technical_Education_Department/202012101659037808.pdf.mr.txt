# Page 1
राज्यातील भारतीय प्रशासकीय सेवा पुर्व प्रशिक्षण केंद्रामध्ये सुधारणा करण्यासाठी समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : प्रीआय-५४२०/प्र.क्र.१२६/मशि-२,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : १० डिसेंबर, २०२०.
वाचा :- शासन निर्णय क्रमांक : प्रीआय-५४२०/प्र.क्र.१२६/मशि-२, दि. १४ सप्टेंबर, २०२०.
प्रस्तावना : संदर्भाधीन शासन निर्णयान्वये राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केन्द्र, नागपूर, अमरावती, नाशिक, औरंगाबाद व कोल्हापूर येथील प्रशिक्षण केंद्रामध्ये सुधारणा करण्यासाठी समिती गठीत करण्यात आली आहे.
सदर समितीची फेररचना करण्याची व समितीची कार्यकक्षा निश्चित करण्याची बाब शासनाच्या विचाराधीन होती.
शासन निर्णय :
राज्यातील राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केन्द्र, नागपूर, अमरावती, नाशिक, औरंगाबाद व कोल्हापूर या प्रशिक्षण केंद्रामध्ये सुधारणा करण्यासाठी गठीत करण्यात आलेल्या समितीची फेरचना करण्याचा व समितीची कार्यकक्षा निश्चित करण्याचा शासनाने निर्णय घेतला आहे.
त्यानुसार संदर्भाधीन शासन निर्णय दिनांक १४.०९.२०२० अन्वये गठीत करण्यात आलेल्या समितीच्या रचनेमध्ये खालीलप्रमाणे सुधारणा करण्यात येत आहे :
--------------------------------------------------------------------------
| अ.क्र. | नांव व पदनाम | समितीचे पद |
| १. | श्री. ज्ञानेश्वर मुळे, सदस्य, राष्ट्रीय मानव अधिकार आयोग | अध्यक्ष |
| २. | डॉ. मकसूद अहमद खान, मुख्य कार्यकारी अधिकारी, भारतीय हज समिती | सदस्य |
| ३. | श्री. विजय नाहटा, माजी सनदी अधिकारी, नवी मुंबई. | सदस्य |
| ४. | श्रीमती निधी चौधरी, जिल्हाधिकारी रायगड, अलीबाग. | सदस्य |
| ५. | श्रीमती मंजुलक्ष्मी, जिल्हाधिकारी सिंधुदुर्ग, कुडाळ. | सदस्य |
| ६. | डॉ. सुहास पेडणेकर, कुलगुरु, मुंबई विद्यापीठ, मुंबई. | सदस्य |
| ७. | संचालक, उच्च शिक्षण, महाराष्ट्र राज्य, पुणे. | सदस्य |
| ८. | श्री. विजय कदम, संस्थापक विश्वस्त, शिव विद्या प्रबोधिनी, मुंबई. | सदस्य |
| ९. | संचालक, भारतीय प्रशासकीय सेवा पूर्व प्रशिक्षण केन्द्र, नागपूर. | सदस्य |
| १०. | संचालक, राज्य प्रशासकीय व्यवसाय शिक्षण संस्था, मुंबई. | सदस्य सचिव |
--------------------------------------------------------------------------
# Page 2
शासन निर्णय क्रमांक: प्रीआय-५४२०/प्र.क्र.१२६/मशि-२,
४. समितीची कार्यकक्षा : (१) सदर प्रशिक्षण केंद्रांची सामर्थ्य, दुर्बलता, संधी आणि आव्हाने (SWOT) विश्लेषण करून घेणे आणि अध्यापन-शिक्षण आणि मुल्यांकन प्रक्रीयेमध्ये सुधारणा सुचविणे व भौतिक सुविधा, ग्रंथालय संसाधने व तांत्रिक सुविधा अद्यावत करण्याबाबत सूचना करणे.
(२) बोंगिरवार समितीच्या शिफारशी / निष्कर्षांची अंमलबजावणी करण्याकरीता, तसेच राज्यात नवीन प्रशिक्षण केन्द्र सुरु करण्यासंबंधी सूचना करणे.
(३) सचिव, उच्च व तंत्र शिक्षण विभाग यांच्या अध्यक्षतेखालील दि. २६.०९.२०१९ रोजीच्या बैठकीमध्ये घेतलेल्या निर्णयांची अंमलबजावणी करण्याकरीता सूचना करणे.
(४) सदर प्रशिक्षण केंद्रांतील पाहुणे प्राध्यापकांच्या मानधनाबाबत सूचना करणे.
(५) सदर प्रशिक्षण केंद्रांच्या प्रवेश प्रक्रियेबाबत सूचना करणे.
(६) सदर प्रशिक्षण केंद्रामध्ये सल्लागार समितीचे गठन करण्याबाबत सूचना करणे.
(७) सदर प्रशिक्षण केंद्रांचे मूल्यमापन करून घेण्याबाबत सूचना करणे.
(८) सदर प्रशिक्षण केंद्रांमधील प्रशिक्षणाचा दर्जा उंचावण्यासाठी खाजगी प्रशिक्षण संस्थेसोबत सामंजस्य करार करण्याबाबत सूचना करणे.
(९) अभिरूप मुलाखत प्रशिक्षणाला अधिक बळकट करण्यासाठी सूचना करणे.
(१०) गुणवत्ताधारित विशेष शिष्यवृत्ती योजनेची प्रभावीरित्या अंमलबजावणी करण्याबाबत सूचना करणे.
(११) संघ लोक सेवा आयोगाच्या नागरी सेवा परिक्षेबाबत विद्यार्थ्यांमध्ये जागरूकता व आवड निर्माण करणे व सदर परीक्षेकडे विद्यार्थ्यांचा कल वाढविण्याकरिता सूचना करणे.
(१२) सर्व अकृषी, कृषी व अभिमत विद्यापीठ व संलग्न महाविद्यालय (पारंपारिक व व्यावसायिक अभ्यासक्रम) स्तरावर केंद्रीय लोक सेवा आयोगाच्या नागरी सेवा परीक्षेचा विषय सुरु करण्याबाबत शिफारस करणे.
५. समितीने सूचना / शिफारशी संबंधीचा अहवाल उच्च व तंत्र शिक्षण विभागास ३ महिन्यात सादर करावा.
६. वित्त विभाग शासन निर्णय क्रमांक : बैठक-२०१२/प्र.क्र.१/सेवा-५, दिनांक २४ मे, २०१२ मधील तरतुदीनुसार सदर समितीच्या अशासकीय सदस्यांना बैठक भत्ता, प्रवास भत्ता व दैनिक भत्ता अनुज्ञेय राहील. सदर भत्त्यावरील खर्च प्रशिक्षण केन्द्रासाठी २०२०-२१ या आर्थिक वर्षातील मंजुर अनुदानातून भागवित यावा.
# Page 3