# Page 1
शैक्षणिक वर्ष २०२४-२५
अस्तित्वात असलेल्या महाविद्यालयांमध्ये
विस्तारीकरणांतर्गत नवीन अभ्यासक्रम/
विशेषस्तर विषय/ विषय, अतिरिक्त तुकडी/ विद्याशाखा यांना मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: HTED-२९०६६(१३)/३०/२०२४-MHT-(HE-४)
मंत्रालय विस्तार भवन, मुंबई -४०००३२.
दिनांक:- ०९ जुलै, २०२४
संदर्भ : १) उच्च व तंत्र शिक्षण विभाग, शासन निर्णय क्र. एनजीसी-
२०१७/(२०८/१७)/ मशि-४ दिनांक १३.०९.२०१७.
२) दिनांक ५.०७.२०२४ रोजी अधिसूचित करण्यात आलेला
महाराष्ट्र अधिनियम क्र. XXIV/२०२४, महाराष्ट्र सार्वजनिक
विद्यापीठ (सुधारणा)अधिनियम, २०२४.
शासन निर्णय:-
महाराष्ट्र सार्वजनिक विद्यापीठ अधिनियम, २०१६ मधील कलम १०९ (४) आणि संदर्भाधीन दिनांक
१३.०९.२०१७ च्या शासन निर्णयान्वये विहीत केलेल्या कार्यपद्धतीनुसार राज्यातील अकृषि विद्यापीठांनी
शैक्षणिक वर्ष २०२४-२०२५ साठी विस्तारीकरणांतर्गत नवीन अभ्यासक्रम / विशेषस्तर विषय / विषय, अतिरिक्त
तुकडी / विद्याशाखा यांचे प्रस्ताव शासन मान्यतेसाठी अग्रेषित केले आहेत. सदर प्रस्तावांची संदर्भाधीन शासन
निर्णयान्वये विहीत केलेल्या निकषांनुसार छाननी करण्यात आली आहे. विद्यापीठांच्या शिफारशींच्या अनुषंगाने
शासन स्तरावर केलेली छाननीनुसार पात्र ठरलेल्या प्रस्तावांना महाराष्ट्र सार्वजनिक विद्यापीठ अधिनियम,
२०१६ मधील कलम १०९ (४) (घ) व त्याखालील परंतुकान्वये शासनास प्राप्त अधिकारानुसार त्या
महाविद्यालयाच्या परिसरातील उच्च शिक्षणाची मागणी व शैक्षणिक निकड लक्षात घेता अस्तित्वात असलेल्या
महाविद्यालयातील खालील विवरणपत्रात नमूद केल्यानुसार नवीन अभ्यासक्रम / विशेषस्तर विषय / विषय,
अतिरिक्त तुकडी, नवीन विद्याशाखांना खालील अटी व शर्तीच्या अधीन राहून कायम विना अनुदान तत्वावर
मंजूरी देण्यात येत आहे.
अटी व शर्ती :-
१.सोबत जोडलेल्या विवरणपत्रात ज्या अनुदानित महाविद्यालयांना नवीन अभ्यासक्रम / विषय /
विशेषस्तर विषय, अतिरिक्त तुकडी, नवीन विद्याशाखा मंजूर करण्यात आलेल्या आहेत, त्या
# Page 2
शासन निर्णय क्रमांकः HTED-२९०६६(१३)/३०/२०२४-MHT-(HE-४)
कायम विनाअनुदान तत्तवावरील असल्याने सदर मान्यतेच्या अनुषंगाने अशा महाविद्यालयांना
अनुदान तत्तवावर शिक्षक व शिक्षकेत्तर कर्मचाऱ्यांची मागणी करता येणार नाही.
२.सोबत जोडलेल्या विवरणपत्रात ज्या महाविद्यालयांना नवीन अभ्यासक्रम / विषय / विशेषस्तर
विषय, अतिरिक्त तुकडी, नवीन विद्याशाखा मंजूर करण्यात आलेल्या आहेत, त्या
महाविद्यालयांनी त्यांच्या विभागीय सहसंचालकाकडे ते भविष्ट्यात कोणत्याही परिस्थितीत
अनुदानाची मागणी करणार नाहीत, असे हमीपत्र रु. १००/- च्या नॉन ज्युडीशियल स्टँम्प
पेपरवर सादर करावे.
३.सोबत जोडलेल्या विवरणपत्रात मान्यता मिळालेल्या तुकडी, विद्याशाखा व अभ्यासक्रमांच्या
अनुषंगाने महाविद्यालयांनी संबंधित विद्यापीठाने विहित केलेल्या निकषांनुसार व विद्यापीठ
अनुदान आयोगाने विहित केलेल्या शैक्षणिक पात्रतेनुसार अध्यापक/ कर्मचारी वर्ग नेमणे
आवश्यक असून, इतर सर्व आवश्यक पायाभूत सोयी उपलब्ध कराव्यात व त्याची खात्री
विभागीय सहसंचालकांनी करावी आणि तदनंतर उपरोक्त अट क्र. २ मधील प्रमाणपत्र प्रमाणित
करून विद्यापीठास द्यावे.
४.महाविद्यालयाने/संस्थेने हमीपत्र सादर केल्याशिवाय किंवा तसे विभागीय सहसंचालकांचे
प्रमाणपत्र प्राप्त झाल्याशिवाय तसेच विद्यापीठ अनुदान आयोगाच्या (अॅफिलिएशन ऑफ
कॉलेजस बाय युनिव्हर्सिटीज) रेग्युलेशन २००९ मध्ये महाविद्यालयांना संलग्नीकरण
देण्याबाबत विहित निकषांची पूर्तता केल्याशिवाय, संबंधित महाविद्यालयाना संलग्नीकरण
देण्याची कार्यवाही विद्यापीठाने करु नये.
५.महाविद्यालयाने कोणत्याही परिस्थितीत मंजूर प्रवेश क्षमतेपेक्षा जास्त प्रवेश देऊ नयेत.
६.महाराष्ट्र सार्वजनिक विद्यापीठ अधिनियम, २०१६ मधील कलम १०९ (४) (घ) खालील
पंरतुकानुसार प्राप्त अधिकारात विस्तारीकरणांतर्गत मान्यता देण्यात आलेल्या नवीन
अभ्यासक्रम / विषय / विशेषस्तर विषय, अतिरिक्त तुकडी, नवीन विद्याशाखा यांच्या
प्रस्तावातील विद्यापीठाने दर्शविलेल्या नॅक मुल्यांकन या निकषाच्या त्रुटीपुर्ततेची खातरजमा
करण्याची जबाबदारी संबंधित विद्यापीठाची राहील. त्याचप्रमाणे सदर त्रुटी पुर्तता ६
महिन्यांच्या आत न झाल्यास सदर मान्यता आपोआप रद्द होईल. याबाबत आवश्यक कार्यवाही
करण्याची दक्षता संचालक, उच्च शिक्षण यांनी घ्यावी. सदर कारणास्तव मान्यता रद्द झाल्यास
विद्यार्थ्यांच्या समायोजनाची कार्यवाही संचालक, उच्च शिक्षण यांनी करावी.
७.विद्यापीठांनी शासन निर्णयाचे अवलोकन केल्याशिवाय संलग्नता देण्याची प्रक्रिया सुरु करु
नये. विद्यापीठांनी संलग्नतेबाबतचा पूर्तता अहवाल संचालक, उच्च शिक्षण, महाराष्ट्र राज्य,
पुणे व संबंधित विभागीय सहसंचालक, उच्च शिक्षण यांना पाठवावा.
८.संबधित विद्यापीठाने व विभागीय सहसंचालकांनी मंजूर करण्यात आलेल्या अभ्यासक्रम /
विशेषस्तर विषय / विषय, अतिरिक्त तुकडी / विद्याशाखा यांचा नियतकालिक आढावा घेऊन
सदर अभ्यासक्रम / विशेषस्तर विषय/ विषय, अतिरिक्त तुकडी / विद्याशाखा यामध्ये मंजुर
विद्यार्थी सख्येच्या ५०% किंवा त्यापेक्षा कमी विद्यार्थी दिसून आल्यास सदर अभ्यासक्रम /
पृष्ट्ठ ६ पैकी २
# Page 3
शासन निर्णय क्रमांकः HTED-२९०६६(१३)/३०/२०२४-MHT-(HE-४)
विशेषस्तर विषय / विषय, अतिरिक्त तुकडी/ विद्याशाखा यांची मान्यता रद्द समजून तसे आदेश
विभागीय सहसंचालकांनी काढावेत आणि ते शासन व संबंधित विद्यापीठाकडे पाठवावेत.
२. महाराष्ट्र सार्वजनिक विद्यापीठ अधिनियम २०१६ मधील तरतूदीनुसार विस्तारीकरणांतर्गत शासन
निर्णय निर्गमित करण्याची अंतिम मुदत १५ जून अशी आहे. परंतु शासन अधिसूचना दि. ०५.०७.२०२४ अन्वये
सदर मुदत १५ जुलै पयंत वाढविण्यात आली आहे.
३. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6