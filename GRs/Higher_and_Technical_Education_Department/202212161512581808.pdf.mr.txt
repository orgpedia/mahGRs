# Page 1
संत गाडगेबाबा अमरावती विद्यापीठाच्या पदव्युत्तर भौतिकशास्त्र विभागाच्या इमारतीच्या बांधकामाकरीता निधी वितरीत करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एएमयु-२०१६/प्र.क्र.१४/विशि-२
मंत्रालय विस्तार भवन, मुंबई-४०० ०३२.
दिनांक : १६ डिसेंबर, २०२२.
वाचा :- (१) शासन निर्णय, उच्च व तंत्र शिक्षण विभाग क्रमांक- एएमयु-२००८/(१३८/०८), विशि-२, दि.०६.११.२००८.
(२) शासन निर्णय, उच्च व तंत्र शिक्षण विभाग क्रमांक- एएमयु २०१६/प्र.क्र.१४/विशि-२, दि.१९.०९.२०१९.
(३) कुलसचिव, संत गाडगेबाबा अमरावती विद्यापीठ यांचे दि.३१.१०.२०२२ रोजीचे पत्र.
प्रस्तावना : संत गाडगेबाबा अमरावती विद्यापीठाच्या पदव्युत्तर भौतिकशास्त्र विभागाच्या इमारत बांधकामाकरीता सन २००७-०८ दर सूचीवर आधारित रु.५,५०,६४,८००/- इतक्या रकमेच्या अदांजपत्रकास संदर्भ क्र.१ अन्वये प्रशासकीय मान्यता देण्यात आली होती. तथापि दरसूचीतील वाढ, भाव वाढ इत्यादी कारणामुळे अंदाजपत्रकातील किंमतीत वाढ झाल्यामुळे सुधारीत अंदाजपत्रकास मान्यता देण्याची विद्यापीठाने विनंती केली होती. त्यासअनुसरुन व्यय अग्रक्रम सतितीची मान्यता घेऊन रु.८०४.२८ लक्ष इतक्या किमतीच्या सुधारीत अंदाजपत्रकास संदर्भ क्र.२ येथील शासन निर्णयान्वये प्रशासकीय मान्यता देण्यात आली आहे. या कामास आजपावेतो रु.५,४०,८७,६५०/- इतक्या निधीची तरतूद उपलब्ध करुन दिलेली आहे. सदरहू इमारतीचे बांधकाम पूर्ण होण्याच्या दृष्टीने विद्यापीठाने स्वनिधीतून रु.२.०० कोटी इतका निधी उपलब्ध करुन दिला आहे. सदरहू इमारतीचे बांधकाम पूर्ण झाले असून, इमारत विद्यार्थ्यांकरीता खुली करण्यात आली आहे. तथापि, काही महत्वाची कामे जसे प्लींथ प्रोटेक्शन, अॅप्रोच रोड, लिप्ट इत्यादी कामे राहिलेली असून या इमारतीकरीता तातडीने निधी उपलब्ध करुन देण्याची विद्यापीठाने संदर्भ क्र. ३ येथील पत्रान्वये विनंती केली आहे. सदर विनंतीच्या अनुषंगाने संत गाडगेबाबा अमरावती विद्यापीठाच्या पदव्युत्तर भौतिकशास्त्र विभागाच्या इमारतीच्या बांधकामाकरीता निधी उपलब्ध करुन देण्याची बाब शासनाच्या विचाराधीन होती.
शासन निर्णय :- संत गाडगेबाबा अमरावती विद्यापीठ पदव्युत्तर भौतिकशास्त्र विभागाच्या बांधकामाकरिता वित्त विभागाने मान्यता दिल्याप्रमाणे रु.१,१४,३५,०००/- (अक्षरी रुपये एक
# Page 2
शासन निर्णय क्रमांकः एएमयु -२०१६/प्र.क्र.१४/विशि-२
कोटी चौदा लक्ष पसतीस हजार फक्त) इतकी तरतूद वितरीत करण्यास शासन मान्यता देण्यात येत आहे.
२. सदरहू मंजूर झालेली तरतूद सदर विद्यापीठास तातडीने सुपूर्द करण्याची सरस्वी जबाबदारी संचालक, (उच्च शिक्षण), महाराष्ट्र राज्य पुणे यांची राहील.
३. वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल-२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता संबंधीत विद्यापीठाने सादर केली आणि त्याबाबतचे विनियोग प्रमाणपत्र (Utilization Certificate) तसेच विद्यापीठाने केलेल्या बांधकामाची सद्य:स्थिती संचालक, उच्च शिक्षण, पुणे यांचेमार्फत शासनास तात्काळ सादर करण्याची दक्षता घ्यावी.
४. या संदर्भात झालेल्या बांधकामाची प्रगती शासनास वेळोवेळी अवगत करावी. सदर खर्च "मागणी क्रमांक - डब्ल्यु - २ प्रधानशिर्ष २२०२, सर्वसाधारण शिक्षण ०३, विद्यापीठीय व उच्च शिक्षण १०२, विद्यापीठांना सहाय्य, - (००) (१२) अमरावती विद्यापीठाचा विकास (अनिवार्य) (२२०२ ३४७७), ३१ सहाय्यक अनुदाने (वेतनेत्तर)" या लेखाशिर्षाखाली सन २०२२-२३ मधील मंजूर तरतूदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं - २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील
परिशिष्ट मधील अनुक्रमांक ९ मध्ये नमूद अटींची पूर्तता होत आहे.
६. सदर शासन निर्णय वित्त विभागाच्या (अनौपचारिक संदर्भ क्र.१२१४/व्यय-५, दि.०८.१२.२०२२) सहमतीने निर्गमित करण्यात येत आहे.
# Page 3