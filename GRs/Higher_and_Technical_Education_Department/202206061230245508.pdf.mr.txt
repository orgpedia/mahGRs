# Page 1
राज्यातील अकृषी विद्यापीठे व शासकीय व अशासकीय अनुदानित महाविद्यालयातील शिक्षक व शिक्षक समकक्ष संवर्गाना तसेच इतर संस्थातील पात्र शिक्षक संवर्गास सातवा वेतन आयोग लागू केल्यामुळे अनुज्ञेय असलेली थकबाकीची रक्कम वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१८/प्र.क्र.६७/विशि-२
मंत्रालय विस्तार भवन, मुंबई -४०० ०३२.
दिनांक : ०३ जून, २०२२.
वाचा :- १) शासन निर्णय उच्च व तंत्र शिक्षण विभाग क्र. संकीर्ण-२०१८/प्र.क्र.५६/१८/विशि-१, दि.०८.०३.२०१९.
२) शासन परिपत्रक वित्त विभाग क्र. वेपुर-२०१९/प्र.क्र.८/सेवा-९, दि.२०.०२.२०१९.
३) शासन परिपत्रक वित्त विभाग क्र. वेपुर-२०१९/प्र.क्र.८/सेवा-९, दि.३०.०५.२०१९.
४) समक्रमांकाचा दि.२०.०५.२०२१ व दि.२६.०४.२०२२ रोजीचा शासन निर्णय.
५) शासन निर्णय वित्त विभाग क्र.वेपूर-२०१९/प्र.क्र.०८/सेवा-९, दि.०९.०५.२०२२
प्रस्तावना : केंद्र शासनाने (MHRD) दि.०२.११.२०१७ च्या आदेशान्वये केंद्रीय विद्यापीठे / महाविद्यालये/संस्था यांना ७ वा वेतन आयोगाच्या सुधारीत वेतनश्रेण्या लागू केल्या आहेत. केंद्र शासनाच्या धर्तीवर राज्यशासनाने वाचा क्र.१ येथील शासन निर्णयान्वये दि.०१.०१.२०१६ पासून राज्यातील अकृषी विद्यापीठे व अनुदानित महाविद्यालये तसेच इतर संस्थेतील पात्र शिक्षक संवर्गास सुधारीत वेतनश्रेणी लागू केलेल्या आहेत. सातवा वेतन आयोग लागू केल्यामुळे अनुज्ञेय असलेली दि.०१.०१.२०१६ ते दि.३१.०३.२०१९ या कालावधीतील वाढीव वेतनाच्या फरकातील वित्तीय भार केंद्र व राज्य यांचा ५०:५० या प्रमाणात आहे. तद्नुषंगाने केंद्र शासनाकडून राज्यशासनास ५० टक्के रक्कम प्राप्त झालेली होती. केंद्र शासनाकडून प्राप्त झालेली संपूर्ण थकबाकीची रक्कम तसेच राज्य शासनाच्या हिश्श्याचे दोन हप्ते वाचा क्र.४ येथील शासन निर्णयान्वये वित्त विभागाने दि.२०.०२.२०१९ व दि.३०.०५.२०१९ परिपत्रकान्वये विशद केलेल्या कार्यपद्धतीनुसार विद्यापीठनिहाय लेखाशिर्षाखाली उपलब्ध करुन देण्यात आली आहे.
वाचा क्र.५ येथील शासन निर्णयान्वये राज्य शासकीय कर्मचाऱ्यांना थकबाकीचा तिसरा हप्ता प्रदान करण्यास मान्यता दिल्याची पार्श्वभूमी पहाता संचालक, उच्च शिक्षण यांनी ७ वा वेतन आयोगाच्या थकबाकी बाबत सुधारीत परिगणना केल्याप्रमाणे राज्य शासनाच्या हिश्श्याचा तिसऱ्या हप्ताच्या निधी उपलब्ध करुन देण्याची वित्त विभागास विनंती करण्यात आली होती. वित्त विभागाने सदर प्रस्तावास मान्यता दिल्यानुसार, राज्य शासनाच्या हिश्श्याचा तिसरा हप्ता अदा करण्याची बाब शासनाच्या विचाराधीन होती.
शासन निर्णय : संदर्भाधीन क्र.१ येथील दि.०८.०३.२०१९ नुसार सातवा वेतन आयोग लागू करण्यात आलेला असून त्यानुसार पात्र कर्मचाऱ्यांना दि.०१.०१.२०१६ ते दि.३१.०३.२०१९ या कालावधीतील अनुज्ञेय असलेली थकबाकीची रक्कम वितरीत करण्यासंदर्भात खालीलप्रमाणे निर्णय घेण्यात येत आहे : १. राज्य शासनाच्या हिश्श्याची थकबाकीची सुधारीत परिगणना केल्याप्रमाणे तिसऱ्या हप्ताची रक्कम रु.१७३,३३,५६,५५१/- (अक्षरी रुपये एकशे त्र्याहत्तर कोटी तेहतीस लक्ष छप्पन हजार पाचशे एकावन्न फक्त) माहे जून, २०२२ च्या वेतनासोबत अदा करण्यात यावी.
# Page 2
शासन निर्णय क्रमांकः संकीर्ण-२०१८/प्र.क्र.६७/विशि-२
२. वित्त विभागाचे दि.२०.०२.२०१९ रोजीच्या परिपत्रकान्वये महाराष्ट्र नागरी सेवा (सुधारित वेतन) नियम, २०१९ वेतननिश्चितीसंबंधी स्पष्टीकरण दिले आहे. यानुसार ज्या कर्मचाऱ्यांना भविष्य निर्वाह निधी योजना लागु आहे अशा कर्मचाऱ्यांची फरकाची रक्कम संबंधीत शासकीय कर्मचाऱ्यांच्या भविष्य निर्वाह निधीच्या खात्यात जमा करण्यात यावी.
३. वित्त विभागाचे दि.३०.०५.२०१९ रोजीच्या परिपत्रकान्वये महाराष्ट्र नागरी सेवा (सुधारित वेतन) नियम, २०१९ राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू असलेल्या कर्मचाऱ्यांच्या थकबाकी प्रदानासंबंधी स्पष्टीकरण दिले आहे. त्यानुसार थकबाकीची रक्कम रोखीने अदा करण्यात यावी.
४. निवृत्तिवेतनधारकांना निवृत्तिवेतनाच्या थकबाकीच्या तिसऱ्या हप्त्याची रक्कम माहे जून, २०२२ च्या निवृत्तिवेतनासोबत रोखीने अदा करण्यात यावी.
५. थकबाकीच्या रक्कमेच्या प्रदानासंबंधी वरील वाचा क्र.२, ३, व ५ येथील शासन आदेशातील अन्य तरतूदींचे अनुपालन करण्यात यावे.
२. सदरहू मंजूर झालेली तरतुद दि.०८.०३.२०१९ मध्ये नमूद केलेल्या लेखाशिर्षानिहाय तातडीने सुपूर्द करण्याची सर्वस्वी जबाबदारी संचालक ( उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल - २, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. यासाठी होणारा खर्च हा शासन निर्णय दि.०८.०३.२०१९ मध्ये नमूद केलेल्या लेखाशिर्षाखाली तसेच संबंधित कर्मचाऱ्यांचे वेतन ज्या लेखाशीर्षातून अदा केले जाते त्याच लेखाशीर्षाखाली खर्ची टाकण्यात यावा ४. सदर शासन निर्णय वित्त विभागाने त्यांच्या अनौपचारिक संदर्भ क्र.५४२/२०२२/व्यय-५, दि.२७.०५.२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3