# Page 1
राष्ट्रसंत तुकडोजी रिजनल कॅन्सर हॉस्पीटल अॅन्ड रिसर्च सेंटर, नागपूर या संस्थेतील Advance Diploma in Medical Laboratory- (LX) आणि Advance Diploma in Radiotherapy Tech. - (RY) या अल्प मुदतीच्या पदविका अभ्यासक्रमांची प्रवेश क्षमता शैक्षणिक वर्ष २०१९-२० पासून वाढविण्यास शासन मान्यता देणेबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. मान्यता-२०१९/(प्र.क्र.१२७/१९)/तांशि-५
मंत्रालय विस्तार भवन, मुंबई-४०० ०३२.
दिनांक : २९ ऑगस्ट, २०१९.
वाचा :- १) संचालक, महाराष्ट्र राज्य तंत्र शिक्षण मंडळ, मुंबई यांचे पत्र
जा.क्र.मरातंशिमं/का-५०/२०१९-२०/६१३७, दिनांक ७/०८/२०१९.
प्रस्तावना :
शैक्षणिक वर्ष २०१९-२० पासुन राष्ट्रसंत तुकडोजी रिजनल कॅन्सर हॉस्पीटल अॅन्ड रिसर्च सेंटर,
नागपूर या संस्थेतील Advance Diploma in Medical Laboratory- (LX) आणि Advance Diploma in
Radiotherapy Tech. - (RY) या महाराष्ट्र राज्य तंत्रशिक्षण मंडळाच्या अखत्यारीत असलेल्या अल्प
मुदतीच्या पदविका अभ्यासक्रमांची प्रवेश क्षमता वाढविणेबाबतचा प्रस्ताव संचालक, महाराष्ट्र राज्य
तंत्रशिक्षण मंडळ, मुंबई यांनी सादर केला आहे. सदर प्रस्तावाचे अनुषंगाने सदर संस्थेतील अभ्यासक्रमांच्या
प्रवेश क्षमतेत वाढ करण्यास शासन मान्यता देण्याची बाब शासनाच्या विचाराधीन होती.
शासन निर्णय:
शैक्षणिक वर्ष २०१९-२० पासुन राष्ट्रसंत तुकडोजी रिजनल कॅन्सर हॉस्पीटल अॅन्ड रिसर्च सेंटर,
नागपूर या संस्थेतील Advance Diploma in Medical Laboratory- (LX) आणि Advance Diploma in
Radiotherapy Tech. - (RY) या महाराष्ट्र राज्य तंत्रशिक्षण मंडळाच्या अखत्यारीत असलेल्या अल्प
मुदतीच्या पदविका अभ्यासक्रमांच्या प्रवेश क्षमतेत खालील तक्त्यात दर्शविण्यात आल्यानुसार वाढ
करण्यास खालील अटी व शर्तीच्या अधीन राहून शासनाची मान्यता देण्यात येत आहे.
-----------------------------------------------------------------------
| अ.क्र. | अभ्यासक्रमाचे नाव | पुर्वीची प्रवेश क्षमता | सुधारीत प्रवेश क्षमता |
| १ | Advance Diploma in Medical Laboratory- (LX) | २० | ४० |
| २ | Advance Diploma in Radiotherapy Tech.- (RY) | २० | ३० |
-----------------------------------------------------------------------
# Page 2
शासन निर्णय क्रमांकः .मान्यता-२०१९/(प्र.क्र.१२७/१९)/तांशि-५
१. सदर मंजूरी कायम विना अनुदान तत्वावर राहील.
२. सदर अभ्यासक्रम १.५ वर्षे पूर्णवेळ सत्रपध्दत याप्रमाणे राहील.
३. संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी नेमावे व शासन
नियमाप्रमाणे वेतन व भत्ते कर्मचाऱ्यांना देण्यात यावेत. तसेच शिक्षकवृंद व इतर कर्मचाऱ्यांच्या
वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक
कारवाई करण्यात येईल.
४. सदर अल्पमुदतीच्या अभ्यासक्रमासाठी संस्थेने महाराष्ट्र राज्य तंत्र शिक्षण मंडळाची संलग्नता
घेणे आवश्यक आहे. तसेच या शासन निर्णयाद्वारे मंजूर प्राप्त अभ्यासक्रम अखिल भारतीय तंत्र
शिक्षण परिषदेने राबविण्याचे ठरविल्यास सदर अभ्यासक्रमांना परिषदेची मान्यता घेणे संस्थेवर
बंधनकारक राहिल.
५. व्यावसायिक अभ्यासक्रमांसाठी शासनाचे फी प्रतिपूर्तीचे जरी धोरण असले तरी, त्यामध्ये
कोणत्याही नॉन ए.आय.सी.टी.ई. च्या अभ्यासक्रमांना फी प्रतिपूर्ती योजना लागू नाही. त्यामुळे
वरील अभ्यासक्रमाकरीता फी प्रतिपूर्ती योजना कोणत्याही प्रवर्गातील विद्यार्थ्यांना लागू राहणार
नाही. आर्थिकदृष्ट्या मागास असलेल्या विद्यार्थ्यांना देखील फी प्रतिपूर्ती/सवलत योजना लागू
होणार नाही.
६. शासनाने विहित केलेल्या तसेच, तंत्र शिक्षण परीक्षा मंडळाने विहित केलेल्या सर्व अटी व शर्ती
मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि
औपचारीक बाबींची पूर्तता संचालक ( तंत्रशिक्षण संचालनालय) यांच्या संमतीने
समाधानकारकरित्या करण्यात येईल.
७. सदर संस्थेने नियमित शिक्षक व शिक्षकेतर कर्मचारी नियुक्ती, यंत्रसामुग्री व अद्यावत प्रयोगशाळा
आणि मानकाप्रमाणे ग्रंथालय सुविधा विद्यार्थ्यांना देत असल्याबाबतचे शपथपत्र संस्थेमार्फत
घेण्यात यावे. याबाबींची पूर्तता करुन घेण्याची सर्वस्वी जबाबदारी संबंधीत महाराष्ट्र राज्य
तंत्रशिक्षण मंडळ विभागीय कार्यालय यांची राहील.
८. संस्थेतील ग्रंथालयास आवश्यक ती पुस्तके, नियतकालिके महाराष्ट्र राज्य तंत्र शिक्षण मंडळ,
ब्रांद्रा, मुंबई यांच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा
पृष्ठ ३ पैकी २
# Page 3
शासन निर्णय क्रमांकः मान्यता-२०१९/(प्र.क्र.१२७/१९)/तांशि-५
पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक
आहे. सदर संस्था संचालक, तंत्रशिक्षण यांच्या नियंत्रणाखाली राहील व संबंधित अभ्यासक्रमांच्या
परीक्षा महाराष्ट्र राज्य तंत्रशिक्षण मंडळ, बांद्रा, मुंबई यांचेकडून घेतल्या जातील.
९. सदर अल्पमुदतीच्या अभ्यासक्रमांचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पध्दतीनुसार करण्यात येतील.
१०. रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९
यांची कठोरपणे अंमलबजावणी करण्यात यावी.
११. याशिवाय संचालक, तंत्र शिक्षण संचालनालय, महाराष्ट्र राज्य, मुंबई व संचालक, महाराष्ट्र
राज्य तंत्र शिक्षण मंडळ यांनी घालून दिलेल्या अन्य अटी व शर्ती संस्थेस लागू राहतील.
१२. शैक्षणिक गुणवत्ता वाढविण्यासाठी उपरोक्त अटी व शर्तीमध्ये बदल करण्याचे किंवा नवीन अटी व
शर्ती अंतर्भूत करण्याचे अधिकार शासनास राहतील.