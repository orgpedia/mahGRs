# Page 1
विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : ससेनि-३२१९/प्र.क्र.१००/१९/तांशि-७
मंत्रालय, मुंबई-४०० ०३२,
दिनांक : १६ ऑक्टोबर, २०२०.
संदर्भ : १) सामान्य प्रशासन विभाग अधिसूचना दि. १५ जून,२०१७.
२) महाराष्ट्र लोकसेवा आयोगाचे पत्र क्र.१५(१)(७४)/१७४११/सात-अ, दि. ०८ नोव्हेंबर, २०१९.
३) संचालक, तंत्रशिक्षण संचालनालय, महाराष्ट्र राज्य मुंबई, यांचे पत्र क्र.४अ/आस्था/२०१९/५५२, दि.१८/११/२०१९.
प्रस्तावना विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्ती संदर्भात श्री. वसंत आनंदराव चव्हाण यांनी मा. महाराष्ट्र प्रशासकीय न्यायाधिकरण, मुंबई, खंडपीठ नागपूर येथे मूळ अर्ज क्र. २०४/२०१५ दाखल केला होता. मा. उच्च न्यायालय, मुंबई, खंडपीठ नागपूर यांनी दिलेल्या निर्देशानुसार मा. महाराष्ट्र प्रशासकीय न्यायाधिकरण, मुंबई, खंडपीठ नागपूर यांनी सदर मूळ अर्ज प्रकरणी फेरतपासणी करुन दि.२४/०९/२०१९ रोजी अंतिम आदेश देऊन महाराष्ट्र लोक सेवा आयोगाने श्री. चव्हाण यांची शिफारस करावी असे आदेश दिले आहेत. त्या अनुषंगाने श्री. चव्हाण यांची आयोगाने त्यांच्या संदर्भाधिन क्र. २ येथील पत्रान्वये शासनाकडे शिफारस केली आहे. सदर प्रकरणी मा. महाराष्ट्र प्रशासकीय न्यायाधिकरण, मुंबई, खंडपीठ नागपूर यांनी दिलेले आदेश व महाराष्ट्र लोकसेवा आयोगाने केलेल्या शिफारशीनुसार श्री. चव्हाण यांना नियुक्ती देण्याची बाब शासनाच्या विचाराधिन होती.
शासन निर्णय : महाराष्ट्र लोकसेवा आयोगाने संदर्भाधिन क्र. २ च्या पत्राव्दारे एक उमेदवाराची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केली आहे. सदर एक उमेदवाराची त्यांच्या नावासमोर रकाना क्र.५ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून दोन वर्षांच्या परिविक्षा कालावधीसाठी स्थानापन्न नियुक्ती करण्यात येत आहे.
---------------------------------------------------------------------------------------------------------------------
| अ. क्र. | आयोग पुरस्कृत उमेदवाराचे नांव | वर्गवारी | नियमानुसार वाटप करण्यात आलेला महसुली विभाग | नियुक्तीचे ठिकाण | अभिप्राय |
| १ | २ | ३ | ४ | ५ | ६ |
| १ | श्री. चव्हाण वसंत आनंदराव | वि.जा. (अ) | अमरावती | शासकीय तंत्रनिकेतन, अमरावती |  |
---------------------------------------------------------------------------------------------------------------------
०२. उपरोक्त उमेदवारास संबंधित वैद्यकीय मंडळाने वैद्यकीय दृष्टया शासकीय सेवेकरीता पात्र ठरविले आहे. तशी नोंद त्यांच्या सेवापुस्तकात घेण्यात यावी.
०३. उपरोक्त उमेदवाराचे चारित्र्य पडताळणी अहवाल व साक्षांकन नमुना पोलीसांकडून प्राप्त झाले असून त्यांच्या विरूद्द कोणताही दंड व शिक्षा असलेबाबतची नोंद आढळून येत नसल्याचे कळविले आहे.
# Page 2
शासन निर्णय क्रमांकः ससेनि-३२१९/प्र.क्र.१००/१९/तांशि-७
०४. उक्त नमूद उमेदवाराची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने निव्वळ तात्पुरत्या स्वरुपात खालील अटी व खालील अटी व शर्तींच्या अधिन राहून नियुक्ती करण्यात येत आहे :
१) सदर उमदेवारास उच्च व तंत्रशिक्षण विभाग, शासन निर्णय क्र.सावेआ-११११/प्र.क्र.४४/१९, तांशि-२, दि.११ सप्टेंबर, २०१९ व समक्रमांकाचे शासन शुध्दीपत्रक दि. १८ ऑक्टोबर, २०१९ “प्रपत्र-।” मध्ये नमुद केल्यानुसार अनुज्ञेय वेतनश्रेणी देय राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील.
३) सदर उमेदवाराचे प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारकरीत्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) सदर उमेदवाराची नियुक्ती सरळ सेवाप्रवेश नियुक्तीसाठी विहीत केलेल्या नियमाच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे.
तसे न झाल्यास त्यांची वेतनवाढ रोखून ठेवण्यात येईल.
६) सदर उमेदवारांचे वेतन महाराष्ट्र नागरी सेवा (वेतन) नियम, १९८१ मधील तरतुदीनुसार निश्चित करण्यात यावे.
७) परिच्छेद ०१ मध्ये नमूद केलेल्या उमेदवारांनी त्यांच्या नावासमोर दर्शविलेल्या ठिकाणी आदेशाच्या दिनांकापासून ०१ महिन्याच्या आत तात्काळ रुजु व्हावे. सामान्य प्रशासन विभाग, शासन निर्णय क्र.एसआरव्ही-२०१८/ व्ही.आय.पी.६७/प्र.क्र.२०७/कार्य-१२, दि. २८ मे, २०१८ नुसार सदर विहित कालावधीत उमेदवार रूजु झाला नाही तर तो नोकरीची संधी गमावेल व त्याच्या नियुक्ती करिता विचार करण्यात येणार नाही. यासाठी उमेदवारांकडून देण्यात येणा-या कोणत्याही कारणांचा/ विनंतीचा विचार केला जाणार नाही.
८) शिफारसपात्र मागासवर्गीय उमेदवाराचे जाती विषयक दावे संचालक, समाजकल्याण, महाराष्ट्र राज्य, पुणे यांच्याकडून / संबंधित प्राधिका-याकडून तपासून घेण्यात यावेत.
९) शासन परिपत्रक, वित्त विभाग.क्र.अंनियो-१००९/ प्र.क्र.३२ / सेवा-४, दि.१८/०८/२००९ मधील तरतुदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-यांने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर अशा प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील.
दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन राष्ट्रीय निवृत्तीवेतन योजना लागू ठरतील.
१०) सदर उमेदवाराचे सेवानिवृत्तीचे वय प्रचलित नियमानुसार राहील.
११) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
पृष्ठ ३ पैकी २
# Page 3
शासन निर्णय क्रमांकः ससेनि-३२१९/प्र.क्र.१००/१९/तांशि-७
१२) सदर उमेदवाराने नोकरी सोडण्यापूर्वी शासनास एक महिन्याची पूर्वसुचना देणे अथवा एक महिन्याचे वेतन देणे आवश्यक आहे.
०५. सदर उमेदवाराची शिफारस / नियुक्ती विविध न्यायालयांमध्ये उमेदवारांकडून दाखल झालेल्या न्यायालयीन प्रकरणांमधील अंतिम आदेशाच्या अधिन राहून करण्यात येत आहे .
०६. सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०७. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व त्याबाबतचा अहवाल संबंधित संस्थाप्रमुखांकडे सादर करावा. संस्था प्रमुखांनी त्याबाबतचा अहवाल संचालक, तंत्रशिक्षण संचालनालय यांच्यामार्फत शासनास सादर करावा.