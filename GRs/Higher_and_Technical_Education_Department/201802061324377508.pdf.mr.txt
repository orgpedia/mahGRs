# Page 1
राष्ट्रीय सेवा योजना
श्रीमती नवेली देशमुख व श्रीमती अमृता करवंदे यांची राज्याचे ग्राम सुधार सदिच्छादूत म्हणून नियुक्ती करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकिर्ण २०१८/प्र. क्र. ५५/१८/साशि-७
मंत्रालय विस्तार भवन, मादाम कामा मार्ग, हुतात्मा राजगुरु चौक
मुंबई -४०० ०३२.
तारीख: ०६ फेब्रुवारी, २०१८
प्रस्तावना: राष्ट्रीय सेवा योजनेच्या वतीने राबविल्या जाणा-या सामाजिक व शैक्षणिक उपक्रमांमध्ये युवकांना सहभागी करण्यासाठी आणि शासनाच्या योजनांचा प्रचार व प्रसार करण्यासाठी महाराष्ट्र राज्याचे उच्च व तंत्र शिक्षण विभागातील राष्ट्रीय सेवा योजना या कार्यासनाच्या ग्राम सुधार सदिच्छादूत म्हणून नियुक्ती करण्याची घोषणा मा. मंत्री, उच्च व तंत्र शिक्षण यांच्यामार्फत करण्यात आली होती. त्यासाठी श्रीमती नवेली देशमुख व श्रीमती अमृता करवंदे यांची नियुक्ती करण्याचा मनोदय विचाराधीन होता त्याअनुषंगाने खालीलप्रमाणे शासन निर्णय निर्गमित करण्यात येत आहे..
शासन निर्णय: श्रीमती नवेली देशमुख (सेलिब्रेटी) या सामाजिक कार्यामध्ये सहभागी असून, सद्य:स्थितीमध्ये औरंगाबाद महानगरपालिकेच्या स्वच्छतादूत म्हणून त्या कार्यरत आहेत. त्याचे सामाजिक कार्य युवकांना प्रेरणादायी ठरण्यासाठी व श्रीमती अमृता करवंदे यांनी महाराष्ट्र लोकसेवा आयोगाची परिक्षा उत्तीर्ण केलेली आहे. त्याचा शैक्षणिक प्रगतीची दखल घेवून, शासनाने अनाथ मुलांसाठी १ टक्के जागा राखीव ठेवण्याचा निर्णय घेतला, त्यामुळे श्रीमती अमृता करवंदे महाराष्ट्रातील युवकांची आणि विद्यार्थ्याचे प्रेरणास्थान ठरावे यासाठी श्रीमती नवेली देशमुख व श्रीमती अमृता करवंदे यांची विना मानधन तत्वावर ग्राम सुधार सदिच्छादूत म्हणून शैक्षणिक वर्ष २०१७-१८ या वर्षासाठी नियुक्ती करण्यात येत आहे.
ग्राम सुधार सदिच्छादूत श्रीमती नवेली देशमुख व श्रीमती अमृता करवंदे यांची व्याख्याने आयोजित करणे, विद्यार्थी व युवकांशी संवादाचे कार्यक्रम आयोजित करणे आणि त्या कार्यक्रमामध्ये शासनाच्या विविध योजना तसेच या कार्यासनाचा दिनांक २६/९/२०१७ च्या शासन निर्णय नुसार राष्ट्रीय सेवा योजनेने हाती घेतलेले उपक्रम व उदिष्टे साध्य करण्यासाठी श्रीमती नवेली देशमुख व श्रीमती अमृता करवंदे सहकार्य करतील, त्यांचा प्रवास व निवासाची व्यवस्था करणे इ. जबाबदारी संबधित विद्यापीठाची राहील. श्रीमती नवेली देखमुख व श्रीमती अमृता करवंदे यांच्याशी चर्चा करुन सर्व विद्यापीठातील अधीनस्थ महाविद्यालयातील विद्यार्थ्याशी संवादाची, प्रचार व प्रसाराची आणि प्रत्यक्ष ग्राम सुधार उपक्रम आयोजित करण्याची जबाबदारी कार्यक्रम समन्वयक, तथा संचालक राष्ट्रीय सेवा योजना
पृष्ठ २ पैकी १
# Page 2
शासन निर्णय क्रमांकः संकिर्ण २०१८/प्र. क्र. ५५/१८/साशि-७
यांची राहील. आखणी करण्याची जबाबदारी कार्यक्रम समन्वयक तथा संचालक राष्ट्रीय सेवा योजना यांची राहील. राज्य संपर्क अधिकारी तथा विशेष कार्य अधिकारी, उच्च व तंत्र शिक्षण विभाग, मंत्रालय कक्ष, हे नियंत्रक म्हणून काम पहतील.