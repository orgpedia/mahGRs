# Page 1
उच्च शिक्षण संचालनालयाच्या अधिपत्याखालील अशासकी अनुदानित महाविद्यालयातील अनुज्ञेय शिक्षकीय/शिक्षकेतर कर्मचारी व त्यांच्या कुटुंबियांच्या वैद्यकीय खर्चाच्या प्रतिपूर्तीच्या अनुज्ञेयतीची कमाल मर्यादा व मंजूरीच्या अधिकारांमध्ये सुधारणा करणेबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र. संकीर्ण-२०१८/प्र.क.३२५/मशि-५
मंत्रालय विस्तार भवन, मुंबई-४०० ०३२.
दिनांक- १४ जानेवारी, २०१९
वाचा : १) शासन निर्णय, सार्वजनिक आरोग्य विभाग, क्रमांक वैखप्र २०११/प्र.क्र.३३३/२०११/राकावी-२ दि. १६ नोव्हेंबर, २०११.
२) शासन निर्णय, सार्वजनिक आरोग्य विभाग, क्रमांक वैखप्र २०११/प्र.क्र.१६/२०१६/राकावी-२ दि. १६ मार्च, २०१६.
३) संचालक, उच्च शिक्षण, महाराष्ट्र राज्य, पुणे यांचे पत्र क्रमांक अमवि/२०१६/वै.दे./सर्वविभाग/३९५७/मवि-२ व ३/७६०५दि. ०३.७.२०१८ चे पत्र.
प्रस्तावना : महाराष्ट्र राज्यातील उच्च शिक्षण संचालनालयाच्या अधिपत्याखालील अशासकीय अनुदानित महाविद्यालयातील शिक्षकीय/शिक्षकेतर कर्मचारी व त्यांच्या कुटूंबियांना महाराष्ट्र राज्य सेवा (वैद्यकीय देखभाल) नियम, १९६१ मधील तरतूदींच्या अधीन राहून आकस्मिक उद्भवणाऱ्या २७ आजारांवर खाजगी रूग्णालायत घेतलेल्या उपलचारंचावरील तसेच ५ गंभीर आजारावर संपूर्ण खर्चाच्या प्रतिपूर्तीसाठी शासनमान्य खाजगी रग्णालयात घेतलेल्या उपलचारावरील वैद्यकीय खर्चाच्या प्रत्येक प्रकरणी रू.३,००,००००/- च्या मर्यादेत प्रतिपूर्तीस मंजूरी देण्याचे अधिकार कार्यालय प्रमुखांना प्रदान करण्यात आलेले आहेत. या मर्यादेवरील, परराज्यातील उपचार, विशेष बाब, गंभीर आजारांवरील खाजगी रुग्णालयात उपचार इत्यादीं प्रकरणी वैद्यकीय खर्चाच्या प्रतिपूर्तीसाठीची प्रकरणे संबंधीत प्रशासकीय विभागाकडे सादर केली जातात.
उच्च शिक्षण संचालनालयाच्या अधिपत्याखाली सुमारे ११७१ अशासकीय अनुदानित महाविद्यालये अस्तित्वात असून ६६४८३ इतके शिक्षकीय व शिक्षकेतर कर्मचारी कार्यरत आहेत.
सदर कर्मचारी व त्यांच्या कुटूंबियांसाठी घेण्यात आलेल्या उपचारापोटी सादर करण्यात आलेली वैद्यकीय देयके रू.४०,०००/- इतक्या रक्कमेच्या मर्यादेपेक्षा अधिकची असल्याने मोठ्या प्रमाणात देयके संचालक, उच्च शिक्षण यांचेकडे पाठविली जातात. सार्वजनिक आरोग्य विभागाच्या प्रचलित अधिनियमातील तरतूदी आणि वेळोवेळी निर्गमित करण्यात आलेल्या शासन निर्णयाच्या अधीन राहून देयके मंजूर करण्यात येतात. त्यामुळे प्रकरणे तपासून सादर करण्यामध्ये आणि तपासत असताना उपस्थित त्रुट्यां संबंधीत महाविद्यालयास कळवून पूर्तता होईपर्यंत खूप मोठा कालावधी
# Page 2
शासन निर्णय क्रमांकः संकीर्ण-२०१८/प्र.क.३२५/मशि-५
जातो. त्यामुळे विभागीय सहसंचालक यांना रु.४०,०००/- टी मर्यादे वाढवून दिल्यास संचालनालयावरील ताण कमी होऊ शकेल.
विभागीय सहसंचालक (उच्च शिक्षण) यांना प्रादेशिक विभाग प्रमुख म्हणून घोषित करण्यात आलेले असून त्यांची वेतनश्रेणी रू. १५६००-३९१०० ग्रेड पे रू.७६००/- अशी आहे आणि सदरचे पद हे महाराष्ट्र शिक्षण सेवा (गट-अ ) (प्रशासन शाखा) या संवर्गातील आहे. सबब, ४०,०००/- वरून रू.१,५०,०००/- पर्यंतच्या वैद्यकीय देयकांची मर्यादा निश्चित करून अधिकार प्रदान करण्याची बाब शासनाच्या विचाराधीन होती.
शासन निर्णयः
सार्वजनिक आरोग्य विभागाच्या संदर्भ क्रमांक २ येथील शासन निर्णयानुसार उच्च शिक्षण संचालनालयाच्या अधिपत्याखालील अशासकीय अनुदानित महाविद्यालयामध्ये कार्यरत असलेल्या शिक्षकीय/शिक्षकेतर कर्मचारी आणि त्यांच्या कुंटूंबियांनी घेतलेल्या उपचारापोटी केलेल्या खर्चाच्या प्रतिपूर्ती अनुज्ञेयतेच्या कमाल मर्यादेमध्ये वाढ करण्याबाबत व मंजूरीच्या अधिकारामध्ये खालीलप्रमाणे सुधारणा करण्याचा निर्णय घेतला आहे.
------------------------------------------------------------
| अधिकार | पूर्वीचे अधिकार | सुधारित अधिकार |
| विभागीय सहसंचालक | रु.४०,०००/ | रू.१,५०,०००/- पर्यंत |
| संचालक, उच्च शिक्षण | रू. ४०,००१/- ते ३,००,०००/ | रु.३,००,०००/ |
------------------------------------------------------------
२. रूपये ३,००,०००/- वरील वैद्यकीय खर्चाच्या प्रतीपूर्तीच्या प्रकरणांना महाराष्ट्र राज्य सेवा (वैद्यकीय देखभाल) नियम, १९६१ व तद्नंतर वेळोवेळी निर्गमित करण्यात आलेल्या शासन निर्णयातील तरतूदींच्या अधीन राहून मंजूरी देण्याचे पूर्ण अधिकार प्रशासकीय विभाग प्रमुखांना राहतील.
३. उक्त नमूद केल्याप्रमाणे संचालक, उच्च शिक्षण, महाराष्ट्र राज्य व संबंधीत विभागीय सहसंचालक (उच्च शिक्षण ) यांचे स्तरावर वैद्यकीय खर्चाच्या प्रतिपूर्तीच्या प्रकरणांना मंजूरी देताना महाराष्ट्र राज्य सेवा (वैद्यकीय देखभाल) नियम, १९६१ व तद्नंतर वेळोवेळी निर्गमित करण्यात आलेल्या शासन निर्णयातील तरतूदींचे काटेकोरपणे पालन करून तपासणीअंती मंजुरी देण्यात यावी.
४. सदर शासन निर्णय हा निर्णयाच्या दिनांकाल प्रलंबित प्रकरणांनाही लागू राहील.
५. सदरचे आदेश हे संदर्भ क्रमांक २ येथील शासन निर्णय, सार्वजनिक आरोग्य विभाग, क्रमांक वैखप्र-२०११/प्र.क्र.१६/२०१६/राकावी-२ दि. १६ मार्च, २०१६ नुसार वाढविण्यात आलेल्या मर्यादेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकीर्ण-२०१८/प्र.क.३२५/मशि-५