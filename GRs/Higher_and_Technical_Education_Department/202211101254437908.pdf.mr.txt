# Page 1
शासनमान्य ग्रामपंचायत ग्रंथालयांना सहायक अनुदान (अनिवार्य) वितरीत करणेबाबत
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मराग्रं २०२२/प्र.क्र.७७/साशि-५
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : १० नोव्हेंबर, २०२२.
वाचा : १) शासन परिपत्रक, वित्त विभाग,क्र.अर्थसं-२०२२/प्र.क्र.४३/अर्थ-३,दि.०४.०४.२०२२.
२) शासन निर्णय समक्रमांक दि. ११.०७.२०२२ व दि.०६.१०.२०२२ ३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.
३२/२०२२-२३/७३४१, दि.१५.०९.२०२२.
प्रस्तावना :
सन २०२२-२३ या आर्थिक वर्षात शासनमान्य ग्रामपंचायत ग्रंथालयांच्या परिरक्षण अनुदानासाठी रु.२,०५,७०,०००/-(रुपये दोन कोटी पाच लाख सत्तर हजार फक्त) इतका निधी अर्थसंकल्पीत करण्यात आला आहे. संदर्भाधिन दि.११.०७.२०२२ व दि.०६.१०.२०२२ रोजीच्या शासन निर्णयान्वये शासनमान्य ग्रामपंचायत ग्रंथालयांचे सन २०२१-२२ मधील थकित अनुदान व सन २०२२-२३ मधील अनुदानाचा पहिला हप्ता अदा करण्यासाठी एकूण रु.१,०२,८५,०००/- (अक्षरी रुपये एक कोटी दोन लाख पंच्याऐंशी हजार फ़क्त) इतका निधी वितरीत करुन खर्च करण्यास मान्यता देण्यात आली आहे. आता सन २०२२ २३ मधील शासनमान्य ग्रामपंचायत ग्रंथालयांच्या परिरक्षण अनुदानाचा पहिला हप्ता अदा करण्यासाठी आवश्यक असलेला उर्वरीत रु.८,७४,०००/- ( अक्षरी रुपये आठ लक्ष चौ-याहत्तर हजार फ़क्त ) इतका निधी ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करुन खर्च करण्यास मान्यता देण्याची बाब शासनाच्या विचाराधिन होती.
शासन निर्णय : सन २०२२-२३ मधील शासनमान्य ग्रामपंचायत ग्रंथालयांच्या परिरक्षण अनुदानाचा पहिला हप्ता अदा करण्यासाठी आवश्यक असलेला उर्वरीत रु.८,७४,०००/- (अक्षरी रुपये आठ लक्ष चौ-याहत्तर हजार फ़क्त ) इतका निधी वितरीत करुन खर्च करण्यास ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना शासन मान्यता देण्यात येत आहे. यानुषंगाने संबंधित जिल्हा ग्रंथालय अधिकारी / कार्यालय प्रमुखांना “आहरण व संवितरण अधिकारी” म्हणून घोषित करण्यात येत आहे.
तसेच त्यांना ३१- सहायक अनुदाने ( वेतनेतर ) या उद्दिष्टाखालील देयकावर “नियंत्रक अधिकारी” म्हणून प्रतिस्वाक्षरी करण्याचे अधिकार देखील प्रदान करण्यात येत आहेत.
२. सदर खर्च मागणी क्र. डब्ल्यू-४, २२०५ - कला व संस्कृती, १०५ सार्वजनिक ग्रंथालये, (०४) स्थानिक क्षेत्राखालील योजना, (०४) (०१) महाराष्ट्र जिल्हा परिषदांना सहाय्यक अनुदाने ( ग्रामपंचायत ग्रंथालयांना सहाय्यक अनुदाने) (२२०५११९६ ) (अनिवार्य ) ३१ - सहाय्यक अनुदाने (वेतनेत्तर) या लेखाशिर्षाखाली सन २०२२-२३ मध्ये अर्थसंकल्पीत तरतूदीपैकी वितरीत केलेल्या निधीतून भागविण्यात यावा.
३. ग्रामपंचायत ग्रंथालयांना ECS/DBT/NEFT द्वारे ग्रामपंचायत खात्यामध्ये अनुदान जमा करण्यात यावे. अनुदानाच्या रक्कमेची उपयोगिता प्रमाणपत्रे संबंधित कार्यालय प्रमुखांनी विहित मुदतीत सादर करणे आवश्यक राहील.
# Page 2
शासन निर्णय क्रमांकः मराग्रं २०२२/प्र.क्र.७७/साशि-५
४. शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४.०४.२०२२ मधील अटींची पुर्तता करण्यात आली असून सदर शासन निर्णय वित्त विभागाचा अनौपचारिक संदर्भ क्र.९९४/२०२२/ व्यय-५, दि.१९.१०.२०२२ अन्वये प्राप्त सहमतीस अनुसरुन निर्गमित करण्यात येत आहे.