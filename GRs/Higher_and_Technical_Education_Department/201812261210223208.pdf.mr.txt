# Page 1
विभाग प्रमुख स्थापत्य अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नामनिर्देशनाने नियुक्तीबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः ससेनि-३२१७/प्र.क्र.१०२/१७/तांशि -७
मंत्रालय, मुंबई ४०० ०३२.
दिनांक:- २६ डिसेंबर, २०१८
संदर्भ : १) सामान्य प्रशासन विभाग, शासन परिपत्रक क्रमांक : एसआरव्ही-२०१५/प्र.क्र.१५६/ कार्या.१२, दि.८ मे, २०१५ व शासन अधिसूचना दि.१५ जून, २०१७.
२) महाराष्ट्र लोकसेवा आयोगाचे क्र.१५ (१) (५३)/८२०६/सात-अ, दि. ०४ ऑक्टोबर, २०१७ व दि.१४ ऑगस्ट, २०१८ चे पत्र.
३) या विभागाचा समक्रमांकाचा शासन निर्णय दि.०२ जानेवारी, २०१८.
प्रस्तावना : महाराष्ट्र लोकसेवा आयोगाने संदर्भाधीन क्र. २ येथील दि.०४ ऑक्टोबर, २०१७ च्या पत्राद्वारे ०६ उमेदवारांची विभाग प्रमुख, स्थापत्य अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केली. सदर शिफारसकृत ०६ उमेदवारांपैकी नियुक्ती न स्विकारलेल्या एका उमेदवाराच्या बदल्यात आयोगाकडून प्रतिक्षायादीतील उमेदवाराची मागणी करण्यात आली.
महाराष्ट्र लोकसेवा आयोगाने उपरोक्त मागणीस अनुसरून संदर्भाधीन क्र.२ येथील दि.१४ ऑगस्ट, २०१८ रोजीच्या पत्रान्वये विभाग प्रमुख, स्थापत्य अभियंत्रिकी, शासकीय तंत्रनिकेतन, गट-अ या पदावर श्री. पाचकोर राजु तुकारामजी या उमेदवाराची प्रतिक्षायादीतुन गुणवत्ताक्रम व प्रवर्गनिहाय शिफारस केली आहे. सदर उमेदवारास नियुक्ती देण्याचे शासन विचाराधीन होते.
शासन निर्णय : महाराष्ट्र लोकसेवा आयोगाने संदर्भाधिन दि. १४ ऑगस्ट, २०१८ च्या पत्राव्दारे ०१ उमेदवाराची प्रतिक्षायादीतुन गुणवत्ताक्रम व प्रवर्गनिहाय विभाग प्रमुख, स्थापत्य अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा गट-अ या पदावर नियुक्तीसाठी शिफारस केली आहे. सदर उमेदवाराची खालील तक्त्यात नमुद त्यांच्या नावासमोर रकाना क्र.०५ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून ०२ वर्षांच्या परिविक्षा कालावधीसाठी स्थानापन्न नियुक्ती करण्यात येत आहे.
-----------------------------------------------------------------------------------------------------------------------------------------------------
|  | अ. |  |  | आयोग पुरस्कृत |  |  | आयोगाने |  |  | नियमानुसार |  |  | नियुक्तीचे |  |  | अभिप्राय |  |
| क्र. | उमेदवाराचे | शिफारस | वाटप केलेला | ठिकाण |  |
|  | नांव | केलेला | महसूली |  |
|  | प्रवर्ग | विभाग |
|  | १ |  |  | २ |  |  | ३ |  |  | ४ |  |  | ५ |  |  | ६ |  |
| १ | श्री. पाचकोर राजु तुकारामजी | इ.मा.व | औरंगाबाद | शासकीय तंत्रनिकेतन, औरंगाबाद | यवतमाळ येथील चारित्र्य पडताळणी अहवाल सादर करण्याच्या अटीच्या अधिन राहून. |
-----------------------------------------------------------------------------------------------------------------------------------------------------
# Page 2
शासन निर्णय क्रमांकः ससेनि-३२१७/प्र.क्र.१०२/१७/तांशि -७
०२. उपरोक्त उमेदवारास संबंधित वैद्यकीय मंडळाने वैद्यकीय दृष्टया शासकीय सेवेकरीता पात्र ठरविले आहे. तशी नोंद त्यांच्या सेवापुस्तकात घेण्यात यावी.
०३. उपरोक्त उमेदवाराने सामान्य प्रशासन विभाग, शासन निर्णय क्र.चारित्र्य-२११७/प्र.क्र.४८३/२०१७/ १६-अ, दि.२८/८/२०१७ नुसार चारित्र्य व पुर्व चारित्र्य पडताळणी प्रमाणपत्र नियुक्ती आदेशापासून सहा महिन्यांच्या आत सादर करणे आवश्यक आहे. उमेदवाराने सादर केलेली माहिती असत्य असल्याचे आढळून आल्यास तात्पुरते नियुक्तीपत्र रद्दबादल करुन भारतीय दंड संहितेनुसार फौजदारी कारवाई तसेच शासन सेवेत कायम स्वरुप अपात्र ठरविण्यात येईल.
०४. उपरोक्त उमेदवाराची, विभाग प्रमुख, स्थापत्य अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने, निव्वळ तात्पुरत्या स्वरुपात खालील अटी व शर्तींच्या अधिन राहून नियुक्ती करण्यात येत आहे: १) सदर उमेदवाराची वेतनश्रेणी रु. ३७,४००-६७,०००/- या पे बँड व उच्च व तंत्रशिक्षण विभाग शासन निर्णय क्र. एसपीसी-२०१०/(३४/१०)/तांशि-२, दि.२०/०८/२०१० मध्ये नमुद एजीपी मध्ये राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता अनुज्ञेय राहील.
३) सदर उमेदवाराचे प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारकरीत्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) सदर उमेदवाराची नियुक्ती सरळ सेवाप्रवेश नियुक्तीसाठी विहीत केलेल्या नियमाच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सूट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे.
तसे न झाल्यास त्यांची वेतनवाढ रोखून ठेवण्यात येईल.
६) शिफारसपात्र मागासवर्गीय उमेदवाराचे जाती विषयक दावे संचालक, समाजकल्याण, महाराष्ट्र राज्य, पुणे यांच्याकडून / संबंधित प्राधिका-याकडून संबंधित अध्यापक रूजु झाल्याचे दिनांकापासून ०३ महिन्याचे आत तपासून घेण्यात यावेत.
७) सदर उमेदवाराचे वेतन महाराष्ट्र नागरी सेवा (वेतन), नियम - १९८१ मधील तरतुदींनुसार निश्चित करण्यात यावे.
८) परिच्छेद ०१ मध्ये नमूद केलेल्या उमेदवारानी त्यांच्या नावासमोर दर्शविलेल्या ठिकाणी आदेशाच्या दिनांकापासून ०१ महिन्याच्या आत तात्काळ रुजु व्हावे. सामान्य प्रशासन विभाग, शासन निर्णय क्र. एसआरव्ही-२०१८/ व्ही.आय.पी.६७/प्र.क्र.२०७/कार्य-१२, दि.२८ मे, २०१८ नुसार सदर विहित कालावधीत उमेदवार रूजु झाला नाही तर तो नोकरीची संधी गमावेल व त्याच्या नियुक्ती करिता विचार करण्यात येणार नाही. यासाठी उमेदवारांकडून देण्यात येणा-या कोणत्याही कारणांचा / विनंतीचा विचार केला जाणार नाही..
९) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि. १८/०८/२००९ मधील तरतुदीनुसार दि.१ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-यांने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर,२००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर अशा पृष्ठ ४ पैकी २
# Page 3
शासन निर्णय क्रमांकः ससेनि-३२१७/प्र.क्र.१०२/१७/तांशि -७
प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्य सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील.दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन राष्ट्रीय निवृत्तीवेतन योजना लागू ठरतील.
१०) सदर उमेदवाराचे सेवानिवृत्तीचे वय प्रचलित नियमानुसार राहील.
११) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१२) सदर उमेदवारानी नोकरी सोडण्यापूर्वी शासनास एक महिन्याची पूर्वसूचना देणे अथवा एक महिन्याचे वेतन देणे आवश्यक आहे.
०५. सामान्य प्रशासन विभाग, शासन निर्णय क्र. एसआरव्ही-२०१८/ व्ही.आय.पी.६७/प्र.क्र.२०७/कार्य १२, दि.२८ मे, २०१८ नुसार उपरोक्त उमेदवार ज्या दिनांकास रूजु होतील त्या दिनांकास त्यांची ज्येष्ठता निर्धारित केली जाईल. त्यांना मूळ गुणवत्ता यादीनुसार ज्येष्ठतेचे लाभ अनुज्ञेय राहणार नाहीत.
०६. सदर नियुक्ती उमेदवारानी सादर केलेल्या प्रमाणपत्रांच्या सत्यासत्यतेवर अवलंबुन राहील. सदर प्रमाणपत्र नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०७. हे आदेश प्राप्त होताच संबधित उमेदवारानी नियुक्तीच्या ठिकाणी हजर व्हावे व त्याबाबतचा अहवाल संबधित संस्थाप्रमुखाकडे सादर करावा. संस्थाप्रमुखांनी त्याबाबतचा अहवाल संचालकामार्फत शासनास सादर करावा.
# Page 4