# Page 1
जनहित याचिका क्र.६९/२०११, उच्च न्यायालय, मुंबई यांच्या आदेशानुसार अभिमत विद्यापीठातील व्यावसायिक अभ्यासक्रमाच्या विद्यार्थ्यांकरीता शिष्यवृत्तीचे सुत्र विहित करण्याकरीता तज्ञ समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र.सीटीसी-२०२०/प्र.क्र.२३/तांशि-४
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक :- १४ ऑक्टोबर, २०२१.
संदर्भ :- मा.उच्च न्यायालय, मुंबई यांचे क्रमांक ६९/२०२१ या जनहित याचिकेत दिनांक २० मार्च, २०१५ चे आदेश.
प्रस्तावना : शासनाच्या प्रचलित शिक्षण शुल्क शिष्यवृत्ती योजनेनुसार राज्यातील अभिमत विद्यापीठातील विद्यार्थ्यांना लाभ मिळत नसल्याने सदरचा लाभ अनुज्ञेय करण्यासंदर्भात मा.उच्च न्यायालय, मुंबई खंडपीठ येथे जनहित याचिका क्र.६९/२०११ दाखल करण्यात आली होती. या याचिकेत मा.न्यायालयाने दिनांक २० मार्च, २०१५ रोजी आदेश पारीत केले आहेत. सदर आदेशाच्या अंमलबजावणीसाठी राज्यातील अभिमत विद्यापीठांमध्ये प्रवेशित अभ्यासक्रमनिहाय/ प्रवर्गनिहाय विद्यार्थीसंख्या, त्यामधील विहित नियमानुसार पात्र ठरणाऱ्या शिष्यवृत्तीधारकांची संख्या, त्यासाठी येणारा वार्षिक अपेक्षित खर्च व शिष्यवृत्तीच्या खर्चापोटी शासनावर निर्माण होणारे आर्थिक दायित्व इ. बाबीमध्ये स्पष्टता असणे आवश्यक आहे. ही बाब विचारात घेता मा.न्यायालयाने दिनांक २० मार्च, २०१५ रोजी पारीत केलेले आदेशानुसार राज्यातील अभिमत विद्यापीठांतील विद्यार्थ्यांकरीता शिष्यवृत्ती योजना लागू करण्याच्या दृष्टीने शिष्यवृत्तीची अभ्यासक्रम निहाय रक्कम निश्चित करण्यासाठी एकसमान सुत्र विहित करुन शासनास शिफारस करण्यासाठी तज्ञ समिती गठीत करण्याची बाब शासनाच्या विचाराधीन होती.
शासन निर्णय :
शासनाच्या सर्वसंबधित विभागाकडून ज्या कोणत्याही शिष्यवृत्ती योजना अंमलात आहेत, अश्या योजनांचा लाभ, विद्यापीठ अनुदान आयोग कायद्याच्या कलम ३ अन्वये स्थापीत राज्यातील अभिमत विद्यापीठांतील व्यावसायिक अभ्यासक्रमास प्रवेश घेतलेल्या विद्यार्थ्यांसाठी
लागू करण्याकरीता प्रतिविद्यार्थी व प्रतीवर्षी शिष्यवृत्तीची अभ्यासक्रम निहाय देय ठरणारी रक्कम निश्चित करण्यासाठी विशिष्ट सुत्र ठरविण्यासाठी खालीलप्रमाणे तज्ञ समिती स्थापित करण्यात येत आहे :
# Page 2
शासन निर्णय क्रमांक: सीटीसी-२०२०/प्र.क्र.२३/तांशि-४
------------------------------------------------------------------------------------
| अ.क्र. | समितीची संरचना | पदनाम |
| १ | श्री.विजय लखीचंद आचलिया, अध्यक्ष, शुल्क नियामक प्राधिकरण, मुंबई. | अध्यक्ष |
| २ | श्री.मनोज दामोदर चांडक, सनदी लेखापाल, सदस्य शुल्क नियामक प्राधिकरण, मुंबई. | सदस्य |
| ३ | संचालक, उच्च शिक्षण संचालनालय, पुणे. | सदस्य |
| ४ | आयुक्त,वैदयकीय शिक्षण संचालनालय,म.रा.मुंबई. | सदस्य |
| ५ | संचालक, तंत्र शिक्षण संचालनालय, मुंबई. | सदस्य सचिव |
------------------------------------------------------------------------------------
२. सदर समितीची कार्यकक्षा खालीलप्रमाणे राहील :
१) मा.उच्च न्यायालय, मुंबई खंडपीठ यांनी जनहित याचिका क्र.६९/२०११ मध्ये दिलेल्या दि.२० मार्च, २०१५ रोजीच्या आदेशानुसार राज्यातील अभिमत विद्यापीठातील व्यावसायिक अभ्यासक्रमाच्या विविध विद्याशाखांमध्ये प्रवेश घेतलेल्या विद्यार्थ्यांना शासनाच्या सर्व संबधित विभागाव्दारे देण्यात येणाऱ्या शिक्षण शुल्क शिष्यवृत्ती योजनेनुसार शिष्यवृत्ती अनुज्ञेय करण्यासंदर्भात सविस्तर विचारविनिमय करुन सर्वसमावेशक सुत्र विहित करणे.
२) राज्यातील अभिमत विद्यापीठातील व्यावसायिक अभ्यासक्रमाच्या विविध विद्याशाखांमध्ये प्रवेश घेतलेल्या विद्यार्थ्यांना देय ठरणारी शिष्यवृत्तीची रक्कम दरवर्षी निश्चित करुन प्रदान करण्याबाबत कार्यपध्दती निश्चित करणे.
३) समितीने आपला अहवाल १५ दिवसात शासनास सादर करावा.
# Page 3