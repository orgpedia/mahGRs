# Page 1
राज्यातील सर्व अकृषी विद्यापीठे व त्यांच्याशी संलग्नित महाविद्यालये, अभिमत विद्यापीठे, स्वयंअर्थसहाय्यित विद्यापीठे, समूह विद्यापीठे, तंत्रनिकेतने व तत्सम शैक्षणिक संस्थांमधील नियमित वर्ग प्रत्यक्षरित्या सुरु करण्याबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक: न्यायाप्र-२०२२/प्र.क्र.८६/भाग-१ / विशि-३ मंत्रालय, मुंबई ४०० ०३२
दिनांक : ०५ एप्रिल, २०२२
वाचाः–(१) उच्च व तंत्र शिक्षण विभाग, शासन परिपत्रक क्रमांकः-संकीर्ण २०२१/प्र.क्र.६/ विशि-३, दिनांक २५ जानेवारी, २०२२.
(२) आपत्ती व्यवस्थापन, मदत व पुनर्वसन विभागाचे आदेश क्र.DMU/२०२०/ CR.९२/DisM-१, दि. ३१ मार्च, २०२२
प्रस्तावनाः कोव्हिड–१९ च्या पार्श्वभूमीवर राज्यातील सर्व विद्यापीठे व महाविद्यालयीन वर्ग ऑफलाईन पध्दतीने सुरु करण्यासंदर्भात संदर्भीय क्र. (१) येथील दि. २५ जानेवारी, २०२२ रोजीच्या शासन परिपत्रकान्वये सूचना देण्यात आल्या होत्या. यामध्ये “ज्यांनी कोव्हिड-१९ च्या लसीचे दोन्ही डोस घेतले आहेत” अशा विद्यार्थी/विद्यार्थीनींना विद्यापीठ/महाविद्यालयात प्रत्यक्ष उपस्थित राहण्याची परवानगी देण्यात आली होती. सदर प्रकरणी मा.उच्च न्यायालय, मुंबई येथे दाखल झालेल्या फौजदारी जनहित याचिका क्र. ०४/२०२२, श्री. सोहन आगाटे व इतर विरुध्द महाराष्ट्र शासन च्या अनुषंगाने सार्वजनिक आरोग्य विभागाचे अभिप्राय घेण्यात आले.
सार्वजनिक आरोग्य विभागाच्या अभिप्रायाच्या अनुषंगाने, दि. २५/०१/२०२२ रोजीच्या शासन परिपत्रकामधील सदर अट वगळण्याबाबतचा प्रस्ताव राज्य आपत्ती व्यवस्थापन प्राधिकरणासमोर सादर करण्याबाबत आपत्ती व्यवस्थापन, मदत व पुनर्वसन विभागास विनंती करण्यात आला असता, आपत्ती व्यवस्थापन, मदत व पुनर्वसन विभागाने संदर्भीय क्र.(२) येथील दि.३१/०३/२०२२ च्या आदेशान्वये, आपत्ती व्यवस्थापन अधिनियम, २००५ अंतर्गत कोव्हिड- १९ साठी लावण्यात आलेले सर्व प्रतिबंध मागे घेण्यात आले असून ते यापुढे लागू राहणार नाहीत, असे नमूद केले आहे.
सार्वजनिक आरोग्य विभागाचे अभिप्राय तसेच आपत्ती व्यवस्थापन, मदत व पुनर्वसन विभागाचे दि.३१/०३/२०२२ रोजीचे आदेश पाहता, संदर्भीय क्र. (१) येथील दि. २५/०१/२०२२ रोजीच्या शासन परिपत्रकातील अ. क्र. (२) येथील “कोव्हिड लसीचे दोन डोस घेतलेल्या
# Page 2
शासन परिपत्रक क्रमांकः न्यायाप्र-२०२२/प्र.क्र.८६/भाग-१/विशि-३
विद्यार्थ्यांना उपस्थित राहण्यास परवानगी असल्या” बाबतची अट वगळण्याची बाब शासनाच्या विचाराधीन होती.
शासन परिपत्रकः संदर्भाधीन क्र. (१) येथील दि. २५ जानेवारी, २०२२ रोजीच्या शासन परिपत्रकातील अ.क्र.(२) येथील खालील अट या परिपत्रकान्वये वगळण्यात येत आहे: “(२) ज्यांनी कोव्हिड-१९ च्या लसीचे दोन्ही डोस घेतलेले आहेत, अशा विद्यार्थी / विद्यार्थीनींना विद्यापीठ व व महाविद्यालयात प्रत्यक्ष उपस्थित राहण्याची परवानगी राहील. तथापि, लसीकरण (दोन्ही डोस) न झालेल्या विद्यार्थी/विद्यार्थीनींना प्रत्यक्ष महाविद्यालयात उपस्थित राहता येणार
नाही, त्यांना ऑनलाईन सुविधा उपलब्ध करुन देण्यात यावी.”
# Page 3