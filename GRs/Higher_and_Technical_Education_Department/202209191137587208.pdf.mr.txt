# Page 1
सर ज. जी. कला महाविद्यालय, सर ज. जी.
उपयोजित कला महाविद्यालय आणि सर ज. जी. वास्तुशास्त्र महाविद्यालय यांचे मिळून डि- नोव्हो प्रकारांतर्गत अभिमत विद्यापीठ स्थापन करण्यासंदर्भात टास्क फोर्स समिती.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एडीआर-२०२१/प्र.क्र.७७/तांशि-६,
मंत्रालय विस्तार भवन, मादाम कामा मार्ग,
हुतात्मा राजगुरु चौक,
मंत्रालय, मुंबई ४०० ०३२,
दिनांक: - १९ सप्टेंबर, २०२२
वाचा :- केंद्रीय उच्च शिक्षण विभागाचे पत्र क्रमांक एफ.क्र.९/६/२०२०-यू.३ (ए) दिनांक २७ ऑक्टोबर, २०२१.
प्रस्तावना : सर ज.जी. कला महाविद्यालय, सर ज.जी. उपयोजित कला महाविद्यालय आणि सर ज. जी. वास्तुशास्त्र महाविद्यालय या तीन शासकीय महाविद्यालयांचे मिळून डि-नोव्हो प्रकारांतर्गत अभिमत विद्यापीठ स्थापन करण्यासाठी केंद्रीय उच्च शिक्षण विभाग, भारत सरकार यांनी दिनांक २७ ऑक्टोबर,२०२१ रोजी राज्य शासनास इरादा पत्र (Letter of Intent) दिले आहे. इरादा पत्रामध्ये नमूद करण्यात आलेल्या बाबींची पूर्तता करुन अंतिम मान्यतेचा प्रस्ताव केंद्र सरकारला सादर करण्यासाठी टास्कफोर्स समिती गठित करण्याची बाब शासनाच्या विचाराधीन होती, त्यासंदर्भात पुढीलप्रमाणे निर्णय घेण्यात आला आहे;
शासन निर्णय: सर ज. जी. कला महाविद्यालय, सर ज.जी. उपयोजित कला महाविद्यालय आणि सर ज.जी.वास्तुशास्त्र महाविद्यालय या तीन शासकीय महाविद्यालयांचे मिळून डि-नोव्हो प्रकारांतर्गत अभिमत विद्यापीठ स्थापन करण्यासाठी केंद्र शासनाकडून प्राप्त झालेल्या दिनांक २७ ऑक्टोबर,२०२१च्या इरादा पत्रामध्ये नमूद करण्यात आलेल्या बाबींची पूर्तता करण्यासाठी खालीलप्रमाणे टास्कफोर्स समिती गठित करण्यात येत आहे:
--------------------------------------------------------------------------------------------------
| क्र. | सदस्याचे नाव | समितीमधील पदनाम |
| १ | श्री.निपूण विनायक,(भा.प्र.से.) राज्य प्रकल्प संचालक, राष्ट्रीय उच्चस्तर शिक्षा अभियान. | अध्यक्ष |
| २ | श्री.सतीश तिडके, उप सचिव, उच्च व तंत्र शिक्षण विभाग, मंत्रालय, मुंबई. | निमंत्रक |
| ३ | श्री.विश्वनाथ साबळे, संचालक, कला संचालनालय, मुंबई. | सदस्य |
| ४ | श्री. राजीव मिश्रा, प्राचार्य, सर ज. जी. वास्तुशास्त्र महाविद्यालय, मुंबई. | सदस्य |
| ५ | श्री.संतोष क्षिरसागर, अधिष्ठाता, सर ज. जी. उपयोजित कला महाविद्यालय, मुंबई. | सदस्य |
| ६ | श्री.विनोद दांडगे, उप संचालक,कला संचालनालय, मुंबई. | सदस्य |
| ७ | श्री. प्रकाश पागे, चार्टड अकाउंटंट, मुंबई. | सदस्य |
--------------------------------------------------------------------------------------------------
# Page 2
शासन निर्णय क्रमांकः एडीआर-२०२१/प्र.क्र.७७/तांशि-६
०२. टास्कफोर्स समितीची कार्यकक्षा पुढीलप्रमाणे राहील: १) इरादा पत्रामध्ये नमूद करण्यात आलेल्या बाबींची पूर्तता करून घेणे.
२) अभिमत विद्यापीठ स्थापन करण्यासंदर्भात करावयाच्या कार्यवाही संदर्भात शासनास उपाययोजना सुचविणे.
३) डी-नोव्हो विद्यापीठासंदर्भात कला संचालनालयाने तयार केलेल्या प्रकल्प अहवालामधील (डी.पी.आर.) आराखडे, प्रस्ताव यांची पूर्तता करून घेणे.
४) डी-नोव्हो प्रकारांतर्गत अभिमत विद्यापीठ स्थापन करण्यासंदर्भात उद्भवणाऱ्या समस्यांबाबत वेळोवेळी बैठका घेऊन त्यांचे निराकरण करणे.
५) वरीलप्रमाणे करण्यात आलेल्या कार्यवाहीचा अहवाल दरमहा शासनास सादर करणे.
इरादा पत्रामध्ये नमूद करण्यात आलेल्या बाबींची पूर्तता करण्यासंदर्भात संबंधित अधिकाऱ्यांना निर्देश देण्याचे अधिकार टास्कफोर्स समितीला असतील. तसेच, समितीने दिलेल्या निर्देशांचे पालन करणे संबंधित अधिकाऱ्यांवर बंधनकारक राहील.
०३. टास्क फोर्स समितीमधील अशासकीय सदस्यांना बैठकीला प्रत्यक्ष उपस्थित राहण्यासाठी रु.७०००/- इतका बैठक भत्ता आणि प्रवास भत्ता तसेच, दूरदृश्य प्रणालीद्वारे उपस्थित राहण्यासाठी रु.५०००/- इतका बैठक भत्ता अनुज्ञेय करण्यात येत आहे. बैठक भत्ता आणि प्रवास भत्ता यावरील खर्च संचालक, कला संचालनालय यांच्या स्वीय प्रपंजी खात्यामधून करण्यास विभागाचा शासन निर्णय क्रमांक पीएलए-२०१५/प्र.क्र.१६८/२०१५/तांशि- ३ दिनांक १ जानेवारी, २०१८ चे “”सहपत्र - १” मधील “ड” येथील बाब क्र. ८ “प्रशासकीय विभागाच्या मान्यतेने करावयाचा खर्च,” या अन्वये मान्यता देण्यात येत आहे.
# Page 3