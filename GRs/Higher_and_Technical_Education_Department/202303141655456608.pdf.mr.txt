# Page 1
कर्मचाऱ्यांच्या संप काळात महाविद्यालये विद्यापीठे सुरु राहतील या दृष्टीने करावयाची कार्यपद्धती.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांक : संकीर्ण-२०२३/प्र.क्र.२७/आस्था- २
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दि. १३ मार्च, २०२३.
पहा- शासन परिपत्रक, सामान्य प्रशासन विभाग क्र. संघटना-१५२२/प्र.क्र.३६/१६-अ, दि. १३ मार्च, २०२३.
शासन परिपत्रक
१. बृहन्मुंबई राज्य सरकारी कर्मचारी संघटना व राज्य सरकारी कर्मचारी संघटना, महाराष्ट्र यांनी राज्य सरकारी कर्मचाऱ्यांच्या विविध प्रलंबित मागण्यांसंदर्भात दि. १४ मार्च, २०२३ पासून राज्यव्यापी “बेमुदत संप” आंदोलन संदर्भात शासनास संपाची नोटिस दिली आहे. शासकिय कामकाज विहीत वेळेत पूर्ण करणे ही शासनाची संविधानिक जबाबदारी असून यामध्ये शासनाची भूमिका महत्वपूर्ण आहे. तेव्हा संपकाळामध्ये महाविद्यालये/विद्यापिठे/तंत्रनिकेतने/अभियांत्रिकी महाविद्यालये/ग्रंथालये /कला महाविद्यालये यांचे कामकाज सुरळीत सुरु राहील या दृष्टीने पुढीलप्रमाणे निर्देश देण्यात येत आहेत: कर्मचाऱ्यांनी संपामध्ये सहभागी होऊ नयेत, याबाबत समुपदेशन करावेत.
कर्मचाऱ्यांच्या संपकाळात सर्व महाविद्यालये/विद्यापिठे/तंत्रनिकेतने/अभियांत्रिकी महाविद्यालये/ ग्रंथालये/कला महाविद्यालये यांचे कामकाज सुरळीत सुरु राहील या दृष्टीने दक्षता घ्यावी.
• संपकालीन कर्मचाऱ्यांच्या ऐवजी पर्यायी व्यवस्था करण्यात यावी.
• राज्यातील महाविद्यालये/ विद्यापिठे/तंत्रनिकेतने/अभियांत्रिकी महाविद्यालये/ग्रंथालये / कला
महाविद्यालये यांच्याशी संबंधित प्राचार्य / कुलसचिव यांच्या समवेत व्हिडियो कॉन्फर्न्स व्दारे बैठक घेऊन आवश्यक सूचना देण्यात याव्यात.
कर्मचा-यांच्या संपकाळात राज्यातील महाविद्यालये/ विद्यापिठे/ तंत्रनिकेतने/अभियांत्रिकी महाविद्यालये/ग्रंथालये / कला महाविद्यालये यांच्या दैनंदिन कामकाजामध्ये कोणताही परिणाम होणार नाही याची दक्षता घेण्यात यावी.
विभागप्रमुखांनी/ कार्यालय प्रमुखांनी या आदेशाच्या दिनांकापासून संप संपेपर्यंत कोणत्याही कर्मचाऱ्यांस कोणत्याही प्रकारची रजा मंजूर करु नये आणि जे कर्मचारी रजेवर असतील अशा प्रत्येक प्रकरणी विचार करुन त्यांची रजा रद्द करुन त्यांना कामावर तात्काळ बोलवावे किंवा कसे ते ठरवावे.
शासकिय कर्मचाऱ्यांच्या संपाबाबत केंद्र शासनाचे “काम नाही वेतन नाही" हे धोरण राज्य शासनही अनुसरत असल्याचे कर्मचाऱ्यांना अवगत करावे.
संपकाळात सर्व महाविद्यालये/विद्यापिठांचे/ तंत्रनिकेतने/अभियांत्रिकी महाविद्यालये/ग्रंथालये/कला महाविद्यालये यांचे कामकाज सुरळीत सुरु आहे यांचा अनुपालन अहवाल संचालक,उच्च/तंत्र/कला/ग्रंथालये यांनी सोबतच्या प्रपत्र अ व ब मध्ये भरुन दुपारी ०१.०० वाजेपर्यंत उच्च व तंत्र शिक्षण विभागास do.asthahte-mh@gov.in या ई-मेल वर सादर करावा.
# Page 2
शासन परिपत्रक क्रमांकः संकीर्ण-२०२३/प्र.क्र.२७/आस्था- २
# Page 3
# Page 4