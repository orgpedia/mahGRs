# Page 1
“डॉ. बाबासाहेब आंबेडकर तंत्रशास्त्र विद्यापीठ, लोणेरे, रायगड येथील कुलसचिव पद भरण्यास मान्यता देणेबाबत.....”
महाराष्ट्र शासन
उच्च व तंत्र शिक्षण विभाग,
शासन निर्णय क्रमांक : तंशावि-३७११/(९५/१६)/तांशि-२
मंत्रालय विस्तार भवन,
मंत्रालय, मुंबई - ४०००३२
दिनांक : १७ जानेवारी, २०१९
संदर्भ : कुलगुरू, डॉ. बाबासाहेब आंबेडकर तंत्रशास्त्र विद्यापीठ, लोणेरे यांचे क्रमांक डॉबाआंतंवि/आस्था/कुलसचिव/२०१८/८८२, दिनांक १७/१०/२०१८ चे पत्र.
प्रस्तावना: डॉ. बाबासाहेब आंबेडकर तंत्रशास्त्र विद्यापीठ, लोणेरे येथील कुलसचिव या पदांची भरती करण्यास मान्यता देण्याबाबतचा प्रस्ताव उपरोक्त संदर्भाधीन पत्रान्वये शासनास सादर करण्यात आला
होता. त्याअनुषंगाने, मा. मुख्य सचिव यांच्या अध्यक्षतेखालील उच्च स्तर उपसमितीच्या दिनांक ०८.०१.२०१९ रोजी झालेल्या बैठकीमध्ये सदर पद भरण्यास मान्यता देण्यात आलेली आहे. मा. उच्च स्तर उपसमितीने दिलेली मान्यता विचारात घेता विद्यापिठामधील कुलसचिव पद भरण्यास मान्यता देण्याबाबतचा शासन निर्णय निर्गमित करण्याची बाब विचाराधीन आहे.
शासन निर्णय :
१. दिनांक ०१.०४.२००४ च्या शासन निर्णयानुसार निश्चित करण्यात आलेली डॉ. बाबासाहेब आंबेडकर तंत्रशास्त्र विद्यापीठ, लोणेरे येथील कुलसचिव पद खालील विवरणपत्रानुसार भरण्यास या शासन निर्णयाद्वारे मान्यता देण्यात येत आहे :
-----------------------------------------------
| अ.क्र. | पदनाम | वेतनश्रेणी रूपये | पदसंख्या |
| १. | कुलसचिव | ३७४००-६७०००+ ग्रेड वेतन रु.८७००/ | १ |
-----------------------------------------------
२. विद्यापीठामधील उपरोक्त कुलसचिव पदांवर सुयोग्य उमेदवारांची निवड व नियुक्ती करतांना या संदर्भात अस्तित्वात असलेले अधिनियम/परिनियम/शासन निर्णय / परिपत्रके/ शासन आदेश वजा
सूचना व त्याप्रमाणे विहीत केलेल्या अटी व शर्ती यांचे पालन केले जाईल याची विद्यापीठ प्रशासनाने दक्षता घ्यावी. सदरचे पद विहीत प्रक्रियेचा अवलंब करून तात्काळ भरण्यात यावेत व कार्यपूर्ती अहवाल शासनास सादर करावा.
३. सदर शासन निर्णय वित्त विभागाच्या अनौपचारिक संदर्भ क्रमांक ६२०/आपुक, दिनांक ०२.११.२०१८ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः तंशावि-३७११/(९५/१६)/तांशि-२