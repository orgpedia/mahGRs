# Page 1
महाराष्ट्र राष्ट्रीय विधी विद्यापीठ, नागपूर, विद्यापीठाचे वारंगा येथील स्थायी कॅम्पस बांधकामामधील शैक्षणीक संकुल, मुला-मलींचे वस्तीगृह, अॅमेनिटी ब्लॉक व प्रशासकीय संकुल या इमारतींमध्ये हिटींग, व्हेटीलेशन व एअर कन्डींशन यंत्रणा स्थापित करण्यासाठी प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एनएलयुएन-२०२१/प्र.क्र.०६ / विशि-२
मंत्रालय, मुंबई ४०० ०३२
दिनांक : ०२ डिसेंबर, २०२२.
पहा :- १) उच्च व तंत्र शिक्षण विभाग शासन निर्णय. क्रमांक: एनएलयु-२०१६/प्र.क्र.१०५/विशि-२, दि.२७.०३.२०१८ २) समक्रमांकाचा दि.१७.१२.२०२१ रोजीचा शासन निर्णय.
३) कुलसचिव, महाराष्ट्र राष्ट्रीय विधी विद्यापीठ, नागपूर यांचे दि.१०.०७.२०२२.
४) उच्चाधिकार सचिव समितीची दि.०५.०८.२०२२ रोजीची बैठक.
५) मा.मंत्रीमंडळाची दि.१७.११.२०२२ रोजीची बैठक.
प्रस्तावना : महाराष्ट्र राष्ट्रीय विधी विद्यापीठ, नागपुर या विद्यापीठाकरिता शासनाने मौजे वारंगा येथे ६० एकर जमीन महसुल व वन विभागाच्या दि.१७.०७.२०१६ च्या शासन आदेशान्वये मंजूर करण्यात आली. महाराष्ट्र राष्ट्रीय विधी विद्यापीठ, नागपुर हे दि.०१ एप्रिल, २०१६ पासून सुरु झालेले आहे. मा.मंत्रिमंडळाच्या दि. १५.०३.२०१८ च्या बैठकीत घेतलेल्या निर्णयानुसार, महाराष्ट्र राष्ट्रीय विधी विद्यापीठ, नागपूर करिता मौजा वारंगा, जि. नागपूर येथे ६० एकर जागेत विधी विद्यापीठाचे ग्रंथालय, शैक्षणीक संकुल, प्रशासकीय संकुल, विद्यापीठाची संरक्षक भिंत, प्रवेशद्वार व अंतर्गत रस्ते तसेच कुलगुरुसाठी निवासस्थान इत्यादी इमारती बांधकामासाठी शासनाकडील दायित्व रुपये १५० कोटी (रुपये एकशे पन्नास कोटी फक्त) इतक्या रकमेच्या मर्यादेत काही अटीस अधीन राहून संदर्भ क्र.१ येथील दि.२७.०३.२०१८ च्या शासन निर्णयान्वये प्रशासकीय मान्यता देण्यात आली आहे. शासन दायित्वाचे संपुर्ण रु.१५० कोटी निधी विद्यापीठास वितरीत करण्यात आला आहे.
२. तद्नंतर महाराष्ट्र राष्ट्रीय विधी विद्यापीठ, नागपूर यांनी वारंगा येथील स्थायी कॅम्पस बांधकामामध्ये नविन इमारती म्हणजे मुलांमुलींचे वसतिगृह, अॅमेनिटी ब्लॉक, १ बीएचके स्टाफ क्वार्टर, मा.कुलपती यांचे निवासस्थान, कुलसचिव यांचे निवासस्थान, बँक व वाहनतळ इत्यादी बांधकामे नव्याने समाविष्ट करण्याकरीता प्रस्तावित केले होते. सदरच्या प्रस्तावास मा. मंत्रीमंडळाच्या दि.०८.१२.२०२१ रोजीच्या बैठकीत घेतलेल्या निर्णयानुसार सदर बांधकामास सार्वजनिक बांधकाम विभागाची व दि.०४.०३.२०२१ रोजीच्या झालेल्या उच्चस्तरीय सचिव समितीच्या बैठकीत मान्यता घेऊन दि.१७.१२.२०२१ रोजीच्या शासन निर्णयान्वये रु.९५.१५ कोटी इतक्या रक्कमेच्या अंदाजपत्रकास प्रशासकीय मान्यता देण्यात आली आहे.
३. संदर्भ क्र.३ येथील पत्रान्वये महाराष्ट्र राष्ट्रीय विधी विद्यापीठ, नागपूर, विद्यापीठाचे वारंगा येथील स्थायी कॅम्पस बांधकामामधील शैक्षणीक संकुल, मुला-मलींचे वस्तीगृह, अॅमेनिटी ब्लॉक व प्रशासकीय संकुल या इमारतींसाठी हिटींग, व्हेटीलेशन व एअर कन्डींशन यंत्रणा कार्यान्वित करण्यासाठी लागणारा आवश्यक खर्च रु.२५.८५ कोटी किंमतीच्या अंदाजपत्रकास प्रशासकीय मान्यता देण्याची विनंती केली आहे. वरील दोन्ही शासन निर्णयात समावेश नसून, सदरची यंत्रणा ही दि.२७.०३.२०१८ रोजीच्या शासन निर्णयातील बांधकामापैकी
# Page 2
शासन निर्णय क्रमांकः एनएलयुएन-२०२१/प्र.क्र.०६/विशि-२
शैक्षणीक संकुल (Academic Block) व प्रशासकीय संकुल (Administrative Block) मध्ये तसेच दि.१७.१२.२०२१ रोजीच्या शासन निर्णयातील बांधकामापैकी मुलांमुलींचे वसतिगृह व अॅमेनिटी ब्लॉक, मध्ये स्थापीत करावयाची आहे.
४. सदरहु प्रस्तावाची तांत्रिक पडताळणी करुन त्यास मान्यता देण्याबाबत तसेच सदर प्रस्ताव उच्चाधिकार समितीपुढे सादर करण्याची सार्वजनिक बांधकाम विभागास विनंती करण्यात आली होती. तदनुषंगाने सार्वजनिक बांधकाम विभागाने या प्रस्तावाची तांत्रिक पडताळणी करुन रु.२५८५.९१ लक्ष इतक्या किमतीच्या अंदाजपत्रकास मान्यता देऊन सदरचा प्रस्ताव दि.०५.०८.२०२२ रोजीच्या उच्चस्तरीय सचिव समितीच्या बैठकीत ठेवण्यात आला होता. सदरहू समितीने रु.२५८५.९१ लक्ष इतक्या किमतीच्या अंदाजपत्रकास मान्यता दिली आहे. सदरच्या प्रस्तावास उच्चाधिकार सचिव समितीने व दि.१७.११.२०२२ च्या मा.मंत्रीमंडळाच्या बैठकीत दिलेली सहमती विचारात घेता, वारंगा येथील स्थायी कॅम्पस बांधकामामधील शैक्षणीक संकुल, मुला-मुलींचे वस्तीगृह, अॅमेनिटी ब्लॉक व प्रशासकीय संकुल या इमारतींमध्ये हिटींग, व्हेटीलेशन व एअर कन्डींशन यंत्रणा स्थापित करण्यासाठी येणाऱ्या खर्चासाठी रु.२५८५.९१ लक्ष किंमतीच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राष्ट्रीय विधी विद्यापीठ, नागपूर, विद्यापीठाचे वारंगा येथील स्थायी कॅम्पस बांधकामामधील शैक्षणीक संकुल, मुला-मलींचे वस्तीगृह, अॅमेनिटी ब्लॉक व प्रशासकीय संकुल या इमारतींमध्ये हिटींग, व्हेटीलेशन व एअर कन्डींशन यंत्रणा स्थापित करण्याबाबत सार्वजनिक बांधकाम विभागाने प्राप्त अंदाजपत्रकांमध्ये प्रशासकीय मान्यतेसाठी येणारी विषयांकीत कामाची किंमत रु.२५८५.९१ लक्ष अशी निश्चित केली असून, दि.०५.०८.२०२२ रोजी झालेल्या उच्चस्तरीय सचिव समितीच्या बैठकीत सदर कामाच्या रु.२५८५.९१ लक्ष अंदाजपत्रकीय रक्कमेस मान्यता देण्यात आली असल्याने मा.मंत्रीमंडळाने दिलेल्या मान्यतेनुसार सदरहू कामांच्या रु.२५,८५,९१,०००/- (अक्षरी रुपये पंचवीस कोटी पंच्याऐंशी लक्ष एक्याण्णव हजार फक्त) इतक्या रक्कमेस खालील अटींच्या अधिन राहून याद्वारे प्रशासकीय मान्यता (सोबत जोडलेल्या Recapitulation Sheet नुसार) देण्यात येत आहे:
(१) सदरहू कामास रु.२५८५.९१ लक्ष निधी शासनाकडून टप्प्याटप्प्याने उपलब्ध करुन देण्यात येईल.
तसेच सदर बांधकामासाठी या व्यतिरिक्त अधिकच्या निधीची आवश्यकता भासल्यास विधी विद्यापीठाने इतर स्त्रोतांमार्फत निधी उभारावा. उभारलेल्या निधीबाबत राज्य शासनाचे कोणतेही दायित्व राहणार नाही.
(२) निधी उभारण्याकरीता विधी विद्यापीठ यांनी विविध कायदेविषयक नाविन्यपूर्ण अभ्यासक्रम/ प्रमाणपत्र कोर्सेस (Certificate Courses) सुरु करावेत. तसेच सी. एस. आर, देणगीदार इत्यादी माध्यमातून निधी उभारणी करावी.
(३) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक दरपत्रके मंजूर करुनच काम हाती घ्यावे.
(४) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/ तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
(५) वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
पृष्ठ ५ पैकी २
# Page 3
शासन निर्णय क्रमांकः एनएलयुएन-२०२१/प्र.क्र.०६/विशि-२
(६) सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी निधी उभारण्याची मंजुरी दिली आहे, त्या निधीचा वापर त्याच उद्दिष्टासाठी करावा.
त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
(७) दि.२७.०३.२०१८ व दि.१७.१२.२०२१ च्या शासन निर्णयातील इतर अटी व शर्ती कायम राहतील.
५. महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
६. कुलगुरु, महाराष्ट्र राष्ट्रीय विधी विद्यापीठ, नागपूर यांना शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी कार्यकारी परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
७. सदर खर्च "मागणी क्रमांक - डब्ल्यु-२, प्रधानशिर्ष - २२०२ - सर्वसाधारण शिक्षण, ०३ - विद्यापीठीय व उच्च शिक्षण, १०२– विद्यापीठांना सहाय्य, – (००) (२१) विधी विद्यापीठाचा विकास (२२०२ जी ९५९), ३१ सहाय्यक अनुदाने" या लेखाशिर्षाखाली मंजूर तरतुदीतून खर्ची टाकण्यात यावा.
८. हा शासन निर्णय, सार्वजनिक बांधकाम विभागाच्या सहमतीने (सार्वजनिक बांधकाम विभागाचा अनौपचारिक संदर्भ क्रमांक १४४/इमा-३ दि.२९.०७.२०२२) तसेच दि.१७.११.२०२२ च्या मा.मंत्रीमंडळाच्या बैठकीत दिलेल्या मान्यतेनुसार निर्गमित करण्यात येत आहेत.
# Page 4
# Page 5