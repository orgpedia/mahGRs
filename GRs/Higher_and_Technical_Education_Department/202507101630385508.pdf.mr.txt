# Page 1
राज्य सामाईक प्रवेश परीक्षा
कक्षातील पदे प्रतिनियुक्तीने
भरण्याबाबत...
महाराष्ट्र शासन
उच्च व तंत्र शिक्षण विभाग,
शासन निर्णय क्र. प्रतिनि-२०२५/प्र.क्र.७६/२५/तांशि-१
४था मजला, मंत्रालय विस्तार इमारत,
हुतात्मा राजगुरू चौक, मादाम कामा मार्ग, मुंबई ४०००३२
दिनांक १० जुलै, २०२५
संदर्भ: १. उच्च व तंत्र शिक्षण विभाग, शासन निर्णय क्र. संकीर्ण-२०१५/प्र.क्र.
(२७६/१५)/तांशि-४, दिनांक ०४ ऑगस्ट, २०१५
२. उच्च व तंत्र शिक्षण, शासन निर्णय क्र. प्रतिनि-२०१५/(१४१/१५)/तांशि-१, दिनांक
१७ मार्च, २०१६
३. शासन आदेश क्र. प्रतिनि-२०२२/प्र.क्र. ९९/२२/तांशि-१, दिनांक २६ जुलै, २०२२
४. आयुक्त, राज्य सामाईक प्रवेश परीक्षा कक्ष यांचे पत्र क्र. आस्था-१९१९/ प्र.क्र.१५५/राज्य सीईटी/प्रतिनियुक्ती/८९२/२०२५, दिनांक ३० एप्रिल, २०२५ ५. शासन आदेश क्र. बदली - ४३२४/ प्र. क्र. ३४/ २४/ ई-११३९३६८/ तांशि-७,
दिनांक ३० मे, २०२५
६. संचालक, उच्च शिक्षण, पुणे यांचे पत्र क्र. उशिसं/प्रशा-१/टे.क्र.१/सीईटी कक्ष
प्रतिनियुक्ती/ई-१८८५२९४, दिनांक ३० जून, २०२५
प्रस्तावना:
महाराष्ट्र राज्यातील विना अनुदानित खाजगी व्यावसायिक शैक्षणिक संस्था (प्रवेश व शुल्क
यांचे विनियमन) अधिनियम, २०१५ दिनांक १७ ऑगस्ट, २०१५ रोजी प्रसिध्द करण्यात आला आहे.
सदर अधिनियमातील कलम १० येथे नमूद केल्यानुसार राज्य सामाईक प्रवेश परीक्षा कक्ष (CET
CELL) यांना सोपवलेली विविध पदांची कार्य व जबाबदारी पार पाडण्यासाठी संदर्भ क्र. ०१ येथील
शासन निर्णयान्वये एकूण ३० पदांची निर्मिती करण्यात आलेली आहे. सदर पदांपैकी गट अ व गट
ब संवर्गातील पदांवर प्रतिनियुक्तीने नियुक्ती देणे अपेक्षित आहे. त्यानुसार, संचालक, उच्च शिक्षण
यांच्या शिफारशीनुसार राज्य सामाईक प्रवेश परीक्षा कक्षातील “सहायक परीक्षा समन्वयक” या
पदावर प्रतिनियुक्तीने नियुक्ती देण्याचा प्रस्ताव शासनाच्या विचाराधीन होता.
शासन निर्णय: राज्य सामाईक प्रवेश परीक्षा कक्षातील (CET CELL) पदांवर निम्नलिखित अधिकाऱ्यांची
प्रतिनियुक्तीने नियुक्ती करण्यास सदर शासन निर्णयान्वये मान्यता देण्यात येत आहे-
------------------------------------------------------------------------------------------------------------------------------------------------
| अ. क्र. | अधिकाऱ्यांचे नाव, पदनाम व कार्यरत संस्था | प्रतिनियुक्तीचे पद | अधिकाऱ्यांची वेतनश्रेणी |
| १. | डॉ. नानासाहेब माधव फटांगरे, सहयोगी प्राध्यापक, शासकीय न्यायसहाय्यक विज्ञान संस्था, मुंबई | सहायक परीक्षा समन्वयक | एल १३-अ (रू. १३१४००- २१७१००) |
------------------------------------------------------------------------------------------------------------------------------------------------
# Page 2
-------------------------------------------------------------------------------------------------------------------------------------
| २. | डॉ. खुशपत एस. जैन, प्राध्यापक, सिडनहॅम वाणिज्य व अर्थशास्त्र महाविद्यालय, मुंबई | सहायक परीक्षा समन्वयक | एल-१४ (रू. १४४२००- २१८२००) |
-------------------------------------------------------------------------------------------------------------------------------------
२. उक्त अधिकाऱ्यांना उपरोक्त पदावर हजर होण्याकरिता संस्थाप्रमुखांनी तात्काळ कार्यमुक्त
करण्याची कार्यवाही करावी. उक्त अधिकाऱ्यांचे मूळ वेतन संरक्षित करून आवश्यकतेनुसार श्रेणी
वर्धनाद्वारे त्यांची सदर प्रतिनियुक्ती पुढील आदेशाच्या दिनांकापयंत असेल.
३. उक्त अधिकारी त्यांच्या आस्थापनेवर स्थायी पद धारण करत असल्यास महाराष्ट्र नागरी
सेवा (सेवेच्या सर्वसाधारण शर्ती) नियम, १९८१ च्या नियम २२ नुसार प्रतिनियुक्तीच्या कालावधीत
त्यांचा सदर पदावरील धारणाधिकार अबाधित राहील.
४. तसेच, संदर्भ क्र. २ अन्वये, डॉ. घन:श्याम तुळशीराम केदार, सहायक प्राध्यापक, ईस्माईल
युसूफ महाविद्यालय, मुंबई यांची “सहायक परीक्षा समन्वयक” या पदावर प्रतिनियुक्ती करण्यात
आली होती. तसेच, संदर्भ क्र. ३ येथील आदेशान्वये श्री. राजेंद्र लक्ष्मण लोंढे, अधिव्याख्याता,
संगणक यांच्या सेवा तदर्थ व्यवस्थेने राज्य सामाईक प्रवेश परीक्षा कक्ष येथे परीक्षा समन्वयक या
पदावर उपलब्ध करून देण्यात आल्या होत्या.
५. आता, संदर्भ क्र. ४ येथील आदेशान्वये श्री. राजेंद्र लक्ष्मण लोंढे यांची प्रशासकीय बदली
शासकीय तंत्रनिकेतन, विक्रमगड येथे अधिव्याख्याता, संगणक या मूळ पदावर करण्यात आली
आहे. सबब, सदर बदलीच्या ठिकाणी रूजू होण्याकरिता श्री. लोंढे यांना सदर पदावरून कार्यमुक्त
करणे आवश्यक आहे. सबब, डॉ. केदार व श्री. लोंढे यांना त्यांच्या मूळ पदावर हजर होण्याकरिता
या आदेशाच्या दिनांकापासून एकतर्फी कार्यमुक्त करण्यात येत आहे. त्यांनी तात्काळ आपल्या मूळ
पदावर हजर व्हावे.
६. सदर शासन निर्णय महाराष्ट्र शासनाच्या www.maharashtra.gov.in या
# Page 3