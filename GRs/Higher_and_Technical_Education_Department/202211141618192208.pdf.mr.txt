# Page 1
श्रीम. शैला सारंग, तत्कालिन सहसंचालक, उच्च शिक्षण, नांदेड यांच्या विरुद्ध प्राप्त तक्रारींच्या अनुषंगाने चौकशी समिती गठित करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. : तक्रार २०१८/प्र.क्र.२७५/मशि-१
मंत्रालय विस्तार भवन, मुंबई - ४०० ०३२.
दिनांक : १४ नोव्हेंबर, २०२२.
वाचा:- शासन निर्णय क्र. तक्रार-२०१८/प्र.क्र.२७५/मशि-१, दि. १५.१२.२०१८.
प्रस्तावना :
सन २०१८ च्या हिवाळी अधिवेशनामध्ये मा. मंत्री ( उ. व तं. शि.) यांनी दिलेल्या आश्वासनानुसार श्रीम. शैला सारंग, तत्कालिन सहसंचालक, उच्च शिक्षण, नांदेड यांच्या विरुद्ध प्राप्त तक्रारींच्या अनुषंगाने त्यांच्या सहसंचालक, उच्च शिक्षण, नांदेड या पदावरील कार्यभारासंदर्भात चौकशी करण्यासाठी संदर्भधिन शासन निर्णयान्वये, श्री. नंदकुमार, तत्कालीन प्रधान सचिव, सामान्य प्रशासन विभाग, मंत्रालय, मुंबई यांच्या अध्यक्षतेखाली समिती गठित करण्यात आली होती. तथापि, त्यांच्याकडील कार्याधिक्यामुळे त्यांना सदर चौकशीची कार्यवाही करणे शक्य नसल्याचे दिसून आले. त्यामुळे संदर्भधिन शासन निर्णयान्वये गठित समिती रद्द करण्यात येऊन, श्रीम. शैला सारंग यांच्या सहसंचालक, उच्च शिक्षण, नांदेड या पदावरील कार्यभारासंदर्भात चौकशी करण्यासाठी अन्य अधिकाऱ्याच्या अध्यक्षतेखाली एक सदस्यीय समिती गठित करण्याची बाब शासनाच्या विचाराधीन होती.
शासन निर्णय:
श्रीम. शैला सारंग यांच्या सहसंचालक, उच्च शिक्षण, नांदेड या पदावरील कार्यभारासंदर्भात चौकशी करण्यासाठी, शासन निर्णय दि. १५.१२.२०१८ अन्वये गठित समिती यान्वये रद्द करण्यात येऊन, श्री. दत्तात्रेय क्षीरसागर, संचालक, ग्रंथालय संचालनालय, मुंबई यांच्या अध्यक्षतेखाली एक सदस्यीय समिती गठित करण्यात येत आहे.
२. सदर समितीने श्रीम. शैला सारंग, तत्कालिन सहसंचालक, उच्च शिक्षण, नांदेड यांच्या विरुद्ध प्राप्त झालेल्या तक्रारींच्या अनुषंगाने चौकशी करुन एक महिन्याच्या आंत शासनास अहवाल सादर करावा.
# Page 2
शासन निर्णय क्रमांकः तक्रार २०१८/प्र.क्र.२७५/मशि-१
3. श्रीम. शैला सारंग यांनी उपरोक्त चौकशी समितीसमोर त्यांची बाजू मांडण्याकरीता समितीच्या निर्देशानुसार चौकशीसाठी उपस्थित रहावे.
४. संचालक, उच्च शिक्षण, पुणे तसेच सहसंचालक, उच्च शिक्षण, नांदेड यांनी सदर प्रकरणाशी संबंधित आवश्यक ती कागदपत्रे / माहिती सदर समितीस उपलब्ध करून द्यावी. तसेच
सहसंचालक, उच्च शिक्षण, नांदेड यांनी सदर चौकशीच्या अनुषंगाने इतर आवश्यक ती कार्यवाही समितीच्या निर्देशाप्रमाणे करावी.