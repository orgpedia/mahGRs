# Page 1
विद्यापीठ व महाविद्यालय न्यायाधिकरणाच्या पीठासीन अधिकारी या पदाच्या इतर शर्ती निश्चित करणे व सोईसुविधा उपलब्ध करून देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. न्यायाप्र-२०१७/प्र.क्र.३६२/१७/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०९ ऑक्टोबर, २०१८.
वाचा : १. महाराष्ट्र विद्यापीठ अधिनियम, १९९४.
२. उच्च व तंत्र शिक्षण आणि सेवायोजन विभाग, शासन निर्णय क्र.युएसजी-१३९१/२०८९/ विशि-४, दि. १९ ऑगस्ट, १९९५.
३. उच्च व तंत्र शिक्षण आणि सेवायोजन विभाग, शासन निर्णय क्र. युएसजी- १३९१ / (२०८९) / विशि-४, दिनांक १२ जानेवारी, १९९६.
४. उच्च व तंत्र शिक्षण आणि सेवायोजन विभाग, शासन निर्णय क्र. युएसजी-१३९१/(२०८९) विशि-४, दि. २९ मार्च, १९९६.
५. उच्च व तंत्र शिक्षण आणि सेवायोजन विभाग, शासन निर्णय क्र. युएसजी- १३९१/(२०८९) विशि-४,दि. ०४ एप्रिल, १९९६.
६. उच्च व तंत्र शिक्षण आणि सेवायोजन विभाग, शासन निर्णय क्र. युएसजी-१३९१/(२०८९) विशि-४, दि. ०६जून, १९९६.
७. महाराष्ट्र सार्वजनिक विद्यापीठ अधिनियम, २०१६.
८. शासन निर्णय वित्त विभाग, क्र.वाहन-२०१६/प्र.क्र.५१/१६/विनियम, दि.२१.०१.२०१७
प्रस्तावना : महाराष्ट्र विद्यापीठ अधिनियम, १९९४ मधील कलम ५८ अन्वये प्रत्येक विद्यापीठाकरीता न्यायाधिकरण स्थापन करण्याच्या तरतुदीनुसार संदर्भाधीन क्र. २ येथील दि. १९ ऑगस्ट, १९९५ च्या शासन निर्णयान्वये अकृषि विद्यापीठांकरिता न्यायाधिकरणांची स्थापना करण्यात येऊन प्रत्येक विद्यापीठांकरिता कार्यक्षेत्र (जिल्हा) निश्चित करण्यात आलेले आहे. प्रत्येक न्यायाधिकरणाचे ठिकाण व कार्यक्षेत्र निश्चित करण्यात येऊन न्यायाधिकरणांकरिता पीठासीन अधिकारी व इतर कर्मचाऱ्यांची पदे मंजूर केलेली आहेत. यामध्ये पीठासीन अधिकाऱ्याच्या अर्हता, पात्रता व इतर सेवाशर्ती ठरविलेल्या आहेत. संदर्भाधीन क्र. ०४ येथील दि. २९ मार्च, १९९६ च्या शासन निर्णयान्वये पीठासीन अधिकाऱ्यांना वाहन व वाहन चालकांच्या पदावरील वेतन अनुदान देण्याबाबतच्या सूचना देण्यात आलेल्या आहेत.
संदर्भाधीन क्र.०६ येथील दि.०६ जून, १९९६ च्या शासन निर्णयानुसार मुंबई विद्यापीठ, सावित्रीबाई फुले पुणे विद्यापीठ, पुणे, राष्ट्रसंत तुकडोजी महाराज नागपूर विद्यापीठ, नागपूर व डॉ. बाबासाहेब आंबेडकर मराठवाडा विद्यापीठ, औरंगाबाद ही चार न्यायाधिकरणे कार्यान्वित असून सदर न्यायाधिकरणांसाठी पदे मंजूर करण्यात आलेली आहेत.
# Page 2
शासन निर्णय क्रमांकः न्यायाप्र-२०१७/प्र.क्र.३६२/१७/विशि-१
आता, महाराष्ट्र सार्वजनिक विद्यापीठ अधिनियम, २०१६ अंमलात आलेला आहे. सदर अधिनियमाच्या कलम ८० (१) मध्ये विद्यापीठ व महाविद्यालय न्यायाधिकरणे स्थापन करण्याची तरतुद आहे. सदरहू अधिनियमाच्या कलम ८० मध्ये पीठासीन अधिकाऱ्याच्या नियुक्तीची अर्हता व पात्रता, कार्यकाळ, राजीनामा, रिक्त पदावरील कार्यभार इ. बाबी विहित केलेल्या आहेत. या अधिनियमातील कलम ८० (५) येथील तरतुदीनुसार शासनास असलेल्या अधिकाराचा वापर करून तसेच मा. उच्च न्यायालय मुंबई यांनी जनहित याचिका क्र. ४०/२०१७ मध्ये दि.०५.०३.२०१८ व दि.२४.०४.२०१८ रोजी दिलेले आदेश व तद्नंतर वेळोवेळी झालेल्या सुनावण्यामध्ये दिलेले आदेश विचारात घेऊन संदर्भाधीन क्र.०२, ०४ व ०६ येथील शासन निर्णयातील तरतुदीव्यतिरिक्त पीठासीन अधिकाऱ्याच्या अन्य सेवा शर्ती तसेच त्यांना व न्यायाधिकरणांस पुरविण्यात येणाऱ्या सोईसुविधा याबाबी निश्चित करण्याची बाब शासनाच्या विचाराधीन होती.
शासन निर्णय :
शासन निर्णयान्वये संदर्भाधीन क्र. ०२, ०४ व ०६ येथील शासन निर्णयातील मंजूर पदाव्यतिरिक्त खालील दोन अधिकारी- कर्मचाऱ्यांची पदे न्यायाधिकरणांकरीता उपलब्ध करून देत आहे.
--------------------------------------------------------------------------------------------------------------------------------------------
| अ.क्र. | पदनाम | पदसंख्या |
| १ | सहायक कुलसचिव पात्रता :- कायदा विषयातील पदवी अथवा पदव्युत्तर पदवी (एल. एल. बी. / एल.एल.एम.) + (न्यायालयीन कामकाजाचा तीन वर्षाचा अनुभव) | १ |
| २ | वाहनचालक | १ |
--------------------------------------------------------------------------------------------------------------------------------------------
वरील दोन्ही पदे संबंधित विद्यापीठांनी न्यायाधिकरणांस विद्यापीठ निधीतून उपलब्ध करून द्यावीत.
२. अ) पीठासीन अधिकारी या पदाच्या इतर शर्ती.
(१) पीठासीन अधिकारी या पदावर नियुक्त झालेल्या व्यक्तीस उच्च न्यायालयाच्या न्यायाधीशाप्रमाणे वेतन लागू राहील. तथापि या पदावर सेवानिवृत्त झालेल्या उच्च न्यायालयाच्या न्यायाधीशांची अथवा उच्च न्यायालयाची न्यायाधीश म्हणून नियुक्ती करण्यास अर्हताप्राप्त सेवानिवृत्त व्यक्तीची नियुक्ती झाल्यास त्याचे वेतन महाराष्ट्र नागरी सेवा (सेवा निवृत्ती वेतन) नियम, १९८२ मधील नियम १५७ अंतर्गत असणाऱ्या तरतुदीनुसार निश्चित करण्यात येईल.
(२) पीठासीन अधिकाऱ्यांना उच्च न्यायालयाच्या न्यायाधीशांना लागू असलेल्या उच्च न्यायालयाचे न्यायाधीश (सेवाशर्ती) अधिनियम १९५४ (१९५४ चा कायदा क्र. २८) व उच्च न्यायालयाचे न्यायाधीश (प्रवास भत्ते) नियम, १९५६ नुसार आतिथ्य भत्ता, प्रवास भत्ता व दैनिक भत्ता व अन्य सेवा सवलती अनुज्ञेय राहतील.
(३) पीठासीन अधिकारी यांना पुरविण्यात येणाऱ्या सोईसुविधा या उच्च न्यायालयाच्या न्यायाधिशाप्रमाणे असतील. जसे निवासस्थान, कार्यालय, वाहन, तसेच पीठासीन अधिकारी यांना आवश्यक असलेले/त्यांच्या मागणीनुसार न्यायालयीन कामकजाशी संबंधित कायदेविषयक पृष्ठ ३ पैकी २
# Page 3
शासन निर्णय क्रमांकः न्यायाप्र-२०१७/प्र.क्र.३६२/१७/विशि-१
सॉफ्टवेअर, कायदेविषयक (Specifically Service Law) जर्नल्स, व इतर जर्नल्स, मासिके, सेवाविषयक मासिके, इंटरनेट इ. सुविधा संबंधित विद्यापीठाने पीठासीन अधिकारी यांना उपलब्ध करून द्याव्यात.
(४) उच्च न्यायालयाच्या न्यायाधिशाच्या अनुज्ञये बिलांची अदायगी ज्याप्रमाणे करण्यात येते त्याचप्रमाणे पीठासीन अधिकारी यांच्या अनुज्ञेय बिलांची अदागयी करण्यात यावी.
(५) वरील बाबींवर होणारा खर्च विद्यापीठ निधीतून भागविण्यात यावा.
(६) पीठासीन अधिकारी हे संबंधित न्यायाधिकरणाचे प्रमुख असतील व न्यायाधिकरणामध्ये कार्यरत असलेले कर्मचारी त्यांच्या नियंत्रणाखाली कामकाज करतील.
(७) उच्च न्यायालयाला ज्याप्रमाणे सुट्ट्या अनुज्ञेय आहेत, त्याप्रमाणेच प्रत्येक न्यायाधिकरणाला सुट्ट्या राहतील. याशिवाय पीठासीन अधिकारी सुनिश्चिच करतील अशा दिवशी न्यायाधिकरणास सुट्टी देऊ शकतील (८) न्यायाधिकरणाचे अधिकार व कार्यपध्दती महाराष्ट्र सार्वजनिक विद्यापीठ अधिनियम, २०१६ अन्वये विहित केल्याप्रमाणे राहील.