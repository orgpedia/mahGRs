# Page 1
तासिका तत्वावरील नियुक्तीच्या धोरणाचा आढावा घेऊन नवीन पर्यायी धोरणाबाबत शासनास शिफारस करण्यासाठी समिती गठित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०२१/प्र.क्र.१८१/२१/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख:- १०.०८.२०२१
प्रस्तावना: नेट-सेट/ पी.एचडी. धारक संघर्ष समितीच्या विविध मागण्यांबाबत मा. मंत्री (उ. व तं. शि.) यांच्या अध्यक्षतेखाली दिनांक २७ जून, २०२१ रोजी जिल्हाधिकारी कार्यालय, पुणे येथे पार पडलेल्या बैठकीत तासिका तत्वाच्या धोरणात सुधारणा करण्यासाठी शिक्षण संचालक ( उच्च शिक्षण) यांच्या अध्यक्षतेखाली समिती गठीत करण्यात यावी, असे मा. मंत्री महोदयांनी निर्देश दिलेले आहेत. त्यानुसार याबाबत संचालक, उच्च शिक्षण यांच्या अध्यक्षतेखाली समिती गठित करण्याची बाब शासनाच्या विचाराधीन होती.
शासन निर्णय: दिनांक २७ जुन, २०२१ रोजीच्या मा. मंत्री (उच्च व तंत्र शिक्षण) यांनी दिलेल्या निर्देशानुसार संचालक, उच्च शिक्षण यांच्या अध्यक्षतेखाली खालीलप्रमाणे समिती गठित करण्यात येत आहे.
------------------------------------------------------------------------------------------------------------------
| क्र. | समिती सदस्यांचे नाव | पदनाम |
| १. | डॉ. धनराज माने, शिक्षण संचालक, उच्च शिक्षण, पुणे. | अध्यक्ष |
|  | डॉ. अरुण अडसूळ, माजी कुलगुरु, सावित्रीबाई फुले पुणे विद्यापीठ, पुणे. | सदस्य |
| ३.  |  | श्री. उल्हास उढाण, माजी व्यवस्थापन परिषद सदस्य, डॉ. बाबासाहेब आंबेडकर  |  मराठवाडा विद्यापीठ, औरंगाबाद. | सदस्य |
| ४. | डॉ. प्रतिभा गायकवाड, प्राचार्य, धनंजयराव गाडगील वाणिज्य महाविद्यालय (स्वायत्त) सातारा. | सदस्य |
| ५. | नेट-सेट, पी.एचडी धारक संघटनेचे प्रतिनिधी | सदस्य |
| ६. | डॉ. अजिता शिंदे, कनिष्ठ प्रशासन अधिकारी, शिक्षण संचालनालय, उच्च शिक्षण, पुणे. | सदस्य सचिव |
------------------------------------------------------------------------------------------------------------------
अ) समितीची कार्यकक्षा खालीलप्रमाणे राहील.
१. प्रचलित तासिका तत्वावर नियुक्ती करावयाच्या धोरणाचा आढावा घेऊन त्यामध्ये काही त्रुटी आहेत किंवा कसे यासंदर्भात तपासणी करणे.
२. तासिका तत्वावर नियुक्ती देण्यासाठी आवश्यक असलेली शैक्षणिक अर्हता, पात्रता, अनुभव व अटीशर्ती या विद्यापीठ अनुदान आयोगाप्रमाणे व राज्यशासनाने वेळोवेळी विहित केल्याप्रमाणे आहेत किंवा कसे इत्यादी तपासणी करणे.
३. प्रचलित धोरणानुसार तासिका तत्वावरील नियुक्तीसाठी येणाऱ्या अडचणीचा आढावा घेऊन त्यांचे कशा पध्दतीने निराकरण करता येईल याची शिफारस करावी.
४. तासिका तत्वावरील नियुक्ती करण्याबाबतच्या धोरणास अन्य पर्यायी धोरण ठरविता येईल किंवा कसे याची तपासणी करणे.
# Page 2
शासन निर्णय क्रमांकः संकीर्ण-२०२१/प्र.क्र.१८१/२१/विशि-१
ब) उपरोक्त बाबीसंदर्भात विद्यापीठ अनुदान आयोग व राज्य शासनाने वेळोवेळी विहित केलेले धोरण विचारात घेऊन समितीने आपला अहवाल २ महिन्यात शासनास सादर करावा.