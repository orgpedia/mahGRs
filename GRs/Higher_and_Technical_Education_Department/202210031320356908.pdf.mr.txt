# Page 1
तेलंग स्मारक मुलींचे वसतिगृह, मुंबई या वसतिगृह इमारत दुरुस्ती व नुतनीकरणाच्या कामास प्रशासकीय मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. प्रशामा-२०२२/प्र.क्र.८१/२२/मशि-३,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ०३ ऑक्टोबर, २०२२.
संदर्भ :- संचालक, उच्च शिक्षण, महाराष्ट्र राज्य, पुणे यांचे पत्र क्र.अर्थसं २०२२/(७२/२२)/मो बा./लेखा २/ ७१७८, दिनांक ०४/०७/२०२२.
प्रस्तावना-:
तेलंग स्मारक मुलींचे वसतिगृह, मुंबई या वसतिगृहाची इमारत सन १९५१-५२ मध्ये बांधण्यात आली असून सदर इमारत पाच मजल्याची आहे. वसतिगृह इमारतीच्या बांधकामास ७० वर्षापेक्षा जास्त कालावधी झालेला आहे. मुंबई मध्ये उच्च शिक्षण घेत असलेल्या २५० मुलींच्या निवासाची व्यवस्था या वसतिगृहात करण्यात येते. विद्यार्थीनीना वसतिगृहात निवासाच्या सोयी-सुविधा उपलब्ध करुन देण्यासाठी वसतिगृहातील दुरुस्ती व नुतनीकरण करणे आवश्यक आहे. या अनुषंगाने वसतिगृहाच्या इमारत दुरुस्ती व नुतनीकरणाच्या कामांना प्रशासकीय मान्यता देण्याची बाब शासनाच्या विचाराधीन होती.
शासन निर्णय : संचालक, उच्च शिक्षण, महाराष्ट्र राज्य, पुणे यांनी संदर्भिय दिनांक ०४/०७/२०२२ रोजीच्या पत्रान्वये "तेलंग स्मारक मुलींचे वसतिगृह, मुंबई" या वसतिगृहाच्या इमारत दुरुस्ती व नुतनीकरणाच्या कामांसाठी सन २०२१-२२ च्या सुधारीत दरसूचीनुसार रु.१,५३,७०,०००/- इतक्या खर्चाच्या ढोबळ अंदाजपत्रकास प्रशासकीय मान्यता मिळणेबाबत प्रस्ताव सादर केला आहे. सदर कामाच्या अंदाजपत्रकास मुख्य अभियंता, सार्वजनिक बांधकाम प्रादेशिक विभाग, मुंबई यांनी तांत्रिक मान्यता दिलेली आहे. या अनुषंगाने “तेलंग स्मारक मुलींचे वसतिगृह, मुंबई” या वसतिगृहाच्या इमारत दुरुस्ती व नुतनीकरणाच्या पुढील विवरणपत्रात नमूद कामांसाठी रु.१,५३,७०,०००/- (रुपये एक कोटी त्रेपन्न लक्ष सत्तर हजार फक्त) इतक्या खर्चाच्या अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
-------------------------------------------------------------------------------------------------------------------------------------------------------
| Sr. No. | Name of Work | Estimated cost |
| 1. | Providing and Applying Raincoat Painting at Govt. Telang Smarak Girl Hostel, Mumbai. | 78,99,000 |
| 2. | Plastering and Painting to 5th floor room of Govt. Telang Smarak Girl Hostel, Mumbai. | 24,73,000 |
| 3. | Providing Plastering and Painting of Mess Canteen at Gr. Floor and 2nd floor and misc. works at Govt. Telang Smarak Girl Hostel, Mumbai. | 26,71,000 |
| 4. | Providing terrace waterproofing treatment at Govt. Telang Smarak Girl Hostel, Mumbai. | 23,27,000 |
|  | Total | 1,53,70,000/ |
-------------------------------------------------------------------------------------------------------------------------------------------------------
२. अटी: १. स्थापत्य कामाच्या पूर्ततेच्या कालावधीतच ढोबळ स्वरुपात गृहीत धरण्यात आलेल्या अनुषंगिक तरतूदींबाबत योग्य नियोजन करून सविस्तर अंदाजपत्रकानुसारच पुढील कार्यवाही करुन काम हाती घ्यावे.
# Page 2
शासन निर्णय क्रमांकः प्रशामा-२०२२/प्र.क्र.८१/२२/मशि-३
२. काम सुरु करण्यापूर्वी सदर अंदाजपत्रक सार्वजनिक बांधकाम विभागाचे संबंधित अधिक्षक अभियंता व मुख्य अभियंता तसेच उपभोक्ता खात्याचे सक्षम अधिकारी यांच्याकडून साक्षांकित करण्यात यावे.
३. सदर कामाकरिता सुधारित प्रशासकीय मान्यतेची आवश्यता लागणार नाही, यादृष्टीने विशेष दक्षता घेण्यात यावी.
४. प्रत्यक्ष काम करतेवेळी पर्यावरण विभाग, शासन निर्णय, क्र. इएनव्ही-२०१३/प्र.क्र.१७७/तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
५. सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमारती-२, दिनांक ०७.०७.२०१७ नुसार प्रस्तुत कामाशी संबंधीत मुद्यांची कार्यवाही करावी.
६. प्रस्तुत कामासाठी अर्थसंकल्पात तरतूद केल्याशिवाय बांधकाम हाती घेण्यात येऊ नये.
३. या कामासाठी होणारा खर्च मागणी क्र.एच-८, ४२०२- शिक्षण, क्रीडा, कला व संस्कृती यांवरील भांडवली खर्च, ०१ सर्वसाधारण शिक्षण, २०३ विद्यापीठीय व उच्च शिक्षण, (००) (०१) मोठी बांधकामे (कार्यक्रम) (४२०२ ००७९), ५३ मोठी बांधकामे या लेखाशिर्षाखाली उपलब्ध होणाऱ्या तरतूदीमधून भागविण्यात यावा.
४. हे आदेश शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम भाग-२, दिनांक २०/०९/२०१९ चे वित्तीय अधिकार नियम पुस्तिका १९७८ भाग पहिला उपविभाग-पाच महाराष्ट्र सार्वजनिक बांधकाम नियम पुस्तिकेतील अ.क्र.३, परिच्छेद क्रमांक १३४(३) नुसार प्रशासकीय विभागास प्रदान करण्यात आलेल्या वित्तीय अधिकारास अनुसरुन निर्गमित करण्यात येत आहे.