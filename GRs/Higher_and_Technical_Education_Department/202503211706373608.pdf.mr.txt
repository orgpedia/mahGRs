# Page 1
महाराष्ट्र विनाअनुदानित खाजगी व्यावसायिक
शैक्षणिक संस्था (प्रवेश व शुल्क यांचे विनियमन)
अधिनियम, २०१५ मधील तरतुदीनुसार प्रवेश
नियामक प्राधिकरण (ARA), राज्य सामाईक प्रवेश
परीक्षा कक्ष (CET Cell) व शुल्क नियामक
प्राधिकरण (FRA) यांच्या नियम व विनियम यांचे
प्रारुप तयार करण्याकरिता समिती गठीत
करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र.समिती-२०२५/प्र.क्र.४८/तांशि-४
मादाम कामा मार्ग, हुतात्मा राजगुरू
चौक, मंत्रालय, मुंबई ४०० ०३२.
दिनांक :- २१ मार्च, २०२५.
वाचा :-१) महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क
यांचे विनियमन) अधिनियम, २०१५.
२) मा.मंत्री (उच्च व तंत्र शिक्षण) यांच्या अध्यक्षतेखालील दि.२५.०२.२०२५
रोजीच्या बैठकीचे दि.०६.०३.२०२५ रोजीच्या पत्रान्वये निर्गमीत केलेले
बैठकीचे इतिवृत्त.
प्रस्तावना :-
महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे
विनियमन) अधिनियम, २०१५ मधील कलम ७ नुसार प्रवेश नियामक प्राधिकरण व कलम १०
नुसार राज्य सामाईक प्रवेश परीक्षा कक्ष तसेच, कलम ११ नुसार शुल्क नियामक प्राधिकरण यांची
स्थापना करण्यात आलेली आहे. सदर प्राधिकरण / कक्ष यांचे नियम व विनियम तयार
करण्यासंदर्भात मा.मंत्री (उच्च व तंत्र शिक्षण) यांच्या अध्यक्षतेखाली दि.२५.०२.२०२५ रोजी बैठक
आयोजित करण्यात आली होती. सदर बैठकीदरम्यान मा.मंत्री (उच्च व तंत्र शिक्षण) यांनी
उपरोक्त प्राधिकरण / कक्ष यांच्या नियम व विनियम यांचे प्रारुप तयार करण्यासाठी समिती गठीत
करण्याचे निदेश दिले. सदर निदेशांच्या अनुषंगाने याकरिता समिती गठीत करण्याची बाब
शासनाच्या विचाराधीन होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय :-
महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे
विनियमन) अधिनियम, २०१५ मधील कलम २३ व २४ अन्वये, प्रवेश नियामक प्राधिकरण, राज्य
सामाईक प्रवेश परीक्षा कक्ष व शुल्क नियामक प्राधिकरण यांचे नियम व विनियम तयार करण्याची
# Page 2
शासन निर्णय क्रमांकः समिती-२०२५/प्र.क्र.४८/तांशि-४
तरतूद करण्यात आलेली आहे. त्यानुसार सदरहू प्राधिकरण / कक्ष यांच्या नियम व विनियमांचे
प्रारुप तयार करण्यासाठी खालीलप्रमाणे समिती गठीत करण्यात येत आहे :-
-------------------------------------------------------------------------------------------------------------
| अ.क्र. | समितीची संरचना | पदनाम |
| १ | श्री.राजेंद्र भागवत, से.नि. प्रधान सचिव | अध्यक्ष |
| २ | सचिव, शुल्क नियामक प्राधिकरण, महाराष्ट्र राज्य, मुंबई | सदस्य |
| ३ | सचिव, प्रवेश नियामक प्राधिकरण तथा आयुक्त, राज्य सामाईक प्रवेश परीक्षा कक्ष, महाराष्ट्र राज्य, मुंबई | सदस्य |
| ४ | संचालक, उच्च शिक्षण संचालनालय, महाराष्ट्र राज्य, पुणे | सदस्य |
| ५ | श्री.डी.पी.गोमारे, निवृत्त विधी सल्लागार-नि-सहसचिव, विधी व न्याय विभाग, मंत्रालय, मुंबई. | सदस्य |
| ६ | सह सचिव (तंत्र शिक्षण), उच्च व तंत्र शिक्षण विभाग, मंत्रालय, मुंबई | सदस्य |
| ७ | संचालक, तंत्र शिक्षण संचालनालय, महाराष्ट्र राज्य, मुंबई | सदस्य सचिव |
-------------------------------------------------------------------------------------------------------------
२. सदर समितीची कार्यकक्षा खालीलप्रमाणे राहील :-
१)महाराष्ट्र विनाअनुदानित खाजगी व्यावसायिक शैक्षणिक संस्था (प्रवेश व शुल्क यांचे
विनियमन) अधिनियम, २०१५ मधील कलम २३ व २४ नुसार, शुल्क नियामक प्राधिकरण,
प्रवेश नियामक प्राधिकरण व राज्य सामाईक प्रवेश परीक्षा कक्ष यांच्या नियम व
विनियमांचे प्रारुप तयार करुन शासनास सादर करणे.
२)सदर समितीने शिफारशींसह नियम व विनियमांचा मसुदा तीन महिन्यांत शासनास सादर
करावा.
३. समितीचे कामकाज :-
सदर समितीचे कामकाज संचालक, तंत्र शिक्षण संचालनालय, महाराष्ट्र राज्य, मुंबई
यांच्या कार्यालयात करण्यात येईल. संचालक, तंत्र शिक्षण संचालनालय यांनी सदर समितीच्या
कामकाजासाठी आवश्यक ती व्यवस्था करावी.
४. बैठक भत्ता व प्रवास भत्ता :-
या समितीच्या अध्यक्षांना व समितीमधील निवृत्त अधिकाऱ्यांना अनुक्रमे रु.७,५००/- व
रु.५,०००/- प्रति बैठक याप्रमाणे बैठक भत्ता तसेच, प्रवासाचा प्रत्यक्ष खर्च अनुज्ञेय राहील.
सदर खर्च तंत्र शिक्षण संचालनालय, मुंबई यांच्या स्वीय प्रपंजी खाते (PLA) मधून
भागविण्यात यावा.
पृष्ट्ठ ३ पैकी २
# Page 3
शासन निर्णय क्रमांकः समिती-२०२५/प्र.क्र.४८/तांशि-४
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर