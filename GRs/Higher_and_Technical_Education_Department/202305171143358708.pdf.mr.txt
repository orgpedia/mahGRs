# Page 1
सन २०२३-२४ मध्ये डॉ. पंजाबराव देशमुख वसतिगृह निर्वाह भत्ता योजनेकरीता निधी वितरीत करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: तंनिवि-१५२३/प्र.क्र.९४/२३/तांशि-३
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२,
दिनांक: १७ मे, २०२३.
वाचा: १) शासन परिपत्रक, वित्त विभाग, क्र.अर्थसं-२०२३/प्र.क्र.४०/अर्थ-३, दि.१२/०४/२०२३.
२) संचालक, तंत्रशिक्षण यांचे पत्र क्र.१८/अर्थसं/डॉपंदेवनिभ/खप्रमा/२०२३-२४/१३३, दि.०२/०५/२०२३.
शासन निर्णय: डॉ.पंजाबराव देशमुख वसतीगृह निर्वाह भत्ता योजनेंतर्गत शैक्षणिक वर्ष २०१९-२०, २०२०-२१, २०२१-२२ व २०२२-२३ मध्ये पात्र ठरलेल्या विद्यार्थ्यांची प्रलंबित वसतीगृह निर्वाह भत्त्याची रक्कम अदा करण्यासाठी सदर योजनेसाठी चालू वर्षी अर्थसंकल्पित निधी झालेला रु.१००.०० कोटी व पुरवणी मागणीव्दारे अर्थसंकल्पित झालेला रु.१५.९४ कोटी असा एकूण रु.१९.९४ कोटी इतका निधी वितरीत करण्याचा प्रस्ताव संचालक, तंत्रशिक्षण यांनी संदर्भाधीन दि.०२/०५/२०२३ च्या पत्रान्वये सादर केला आहे.
त्यास अनुसरुन निधी वितरीत करण्याची बाब शासनाच्या विचाराधीन होती.
“डॉ.पंजाबराव देशमुख वसतिगृह निर्वाह भत्ता योजना” या योजनेंतर्गत शैक्षणिक वर्ष २०१९-२०, २०२०-२१, २०२१-२२ व २०२२-२३ मध्ये पात्र ठरलेल्या विद्यार्थ्यांची प्रत्यक्ष वास्तव्याच्या कालावधीप्रमाणे प्रलंबित वसतीगृह निर्वाह भत्त्याची रक्कम अदा करण्यासाठी चालू वर्षी मंजूर झालेल्या रु.१००.०० कोटी निधीपैकी रु.२०,००,००,०००/- (अक्षरी रुपये बीस कोटी फक्त) इतका निधी संचालक, तंत्रशिक्षण, मुंबई यांना “खालील अटी व शर्तीच्या अधीन राहून आहरित व वितरीत करण्यास मान्यता देण्यात येत आहे.
त्याबाबतचा तपशील खालीलप्रमाणे आहे.
(रुपये कोटीत)
----------------------------------------------------------------------------------------------
| उद्दिष्ट | सन २०२३-२४ करीता अर्थसंकल्पित निधी | बीम्स प्रणालीवर उपलब्ध निधी | वितरीत करावयाचा निधी |
| ३४, शिष्यवृत्ती/विद्यावेतने | १००,००,००,०००/ | २०,००,००,०००/ | २०,००,००,०००/ |
----------------------------------------------------------------------------------------------
अटी व शर्ती: १) शासन निर्णय, उच्च व तंत्र शिक्षण विभाग, क्र. टीईएम-२०१५/प्र.क्र.५०१/तांशि-४, दि.१३ ऑक्टोबर, २०१६ व या संदर्भातील त्यानंतरच्या दि.७ ऑक्टोबर, २०१७, दि. २२ फेब्रुवारी, २०१८, दि. १८ जून, २०१८ व इतर आदेशामध्ये नमूद अटी व शर्तींचे काटेकोरपणे पालन करण्यात यावे.
२) उपलब्ध तरतूद महाडिबीटी पोर्टलवरुन पात्र विद्यार्थ्यांना विहित कार्यपध्दतीचा अवलंब करुन वितरीत करण्यात यावी.
३) चूकीची अथवा खोटी माहिती भरुन शासनाकडून वसतीगृह निर्वाह भत्ता प्राप्त करून घेतले असल्याचे निदर्शनास आले असल्यास, अशी रक्कम वसूल करुन ती शासन जमा करण्यात यावी.
४) सदरहू निधीचे तात्काळ वाटप करावे व उपयोगिता प्रमाणपत्र शासनास सादर करावे.
# Page 2
शासन निर्णय क्रमांकः तंनिवि-१५२३/प्र.क्र.९४/२३/तांशि-३
३. सदर योजनेकरीता होणारा खर्च “मागणी क्र. डब्ल्यू - ३, मुख्य लेखाशिर्ष २२०३- तंत्रशिक्षण, तंत्रशिक्षण १०७, शिष्यवृत्ती (००), (००)(०९) डॉ.पंजाबराव देशमुख वसतिगृह निर्वाह भत्ता योजना, (कार्यक्रम) (२२०३ ३५४२) ३४, शिष्यवृत्ती/विद्यावेतने" या लेखाशिर्षाखाली खर्ची दर्शविण्यात यावा व तो चालू आर्थिक वर्षात मंजूर झालेल्या निधीतून भागविण्यात यावा.
४. हा शासन निर्णय वित्त विभागाच्या संदर्भाधीन दि.१२/०४/२०२३ च्या शासन परिपत्रकान्वये प्राप्त अधिकारानुसार निर्गमित करण्यात येत आहे.