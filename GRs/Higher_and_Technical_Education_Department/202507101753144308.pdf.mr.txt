# Page 1
पुण्यश्लोक अहिल्यादेवी होळकर सोलापूर
विद्यापीठ येथे पुण्यश्लोक अहिल्यादेवी
होळकर यांचे स्मारक तसेच टॉवरचे
बांधकाम करण्याकरीता निधी वितरीत
करण्याबाबत.
महाराष्ट्र शासन
उच्च व तंत्र शिक्षण विभाग
शासन ज्ञापन क्रमांक : स्मारक-२०२१/प्र.क्र.२२/विशि-२
मंत्रालय विस्तार भवन, मुंबई-४०० ०३२.
दिनांक : १० जुलै, २०२५.
संदर्भ :- शासन निर्णय, उच्च व तंत्र शिक्षण विभाग, समक्रमांक दि.०७.१२.२०२१.
ज्ञापन :- पुण्यश्लोक अहिल्यादेवी होळकर सोलापूर विद्यापीठाच्या परिसरात पुण्यश्लोक अहिल्यादेवी
होळकर यांचे स्मारक व च टॉवर बांधकामाच्या रु.१४,२४,९२,२३८/- इतक्या किेमतीच्या
अंदाजपत्रकास संदर्भीत शासन निर्णयान्वये प्रशासकीय मान्यता देण्यात आली असून, रु.९७३.९१
लक्ष निधी वितरीत करण्यात आला आहे. उर्वरित बांधकाम पूर्ण करण्यासाठी वित्त विभागाने दिलेल्या
मान्यतेनुसार पुण्यश्लोक अहिल्यादेवी होळकर यांचे स्मारक तसेच टॉवरचे बांधकाम करण्यासाठी
रु.३,००,००,०००/- (रुपये तीन कोटी फक्त) इतका निधी खालील अटींच्या अधिन राहून मंजूर
करण्यात येत आहे :-
१.हा निधी प्रशासकीय मान्यतेच्या मर्यादेतच वितरीत तथा आहरीत करण्यात यावा.
२.चालू आर्थिक वर्षात विधीमंडळाच्या निदर्शनास आणलेल्या कामनिहाय तरतूदीपेक्षा जादा
खर्च करण्यात येऊ नये.
३.कोणत्याही परिस्थितीत संबंधित अधिक्षक अभियंता यांनी प्रशासकीय मान्यतेच्या रकमेपेक्षा
जास्त खर्च कामांवर करु नये.
४.संबंधित कार्यकारी अभियंता यांनी कामाची प्रगती व झालेला खर्च याचा अहवाल संबंधित
विद्यापीठाचे कुलसचिव व संचालक, उच्च शिक्षण यांच्याकडे पाठविण्याची व्यवस्था करावी.
५.विषयांकित कामाकरिता सुधारित प्रशासकीय मान्यतेची आवश्यकता लागणार नाही, या
दृष्ट्टीने विशेष दक्षता घेऊन काम करण्यात यावे.
२. हा निधी सार्वजनिक बांधकाम विभागाने विहित कार्यपध्दतीचा अवलंब करुन वितरीत करावा.
निधी वितरीत करतांना वरील अटी व शर्ती विचारात घ्याव्यात. तसेच वरील अनुदानाची सर्व
कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल-२, नागपूर
यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी
केल्यास, सर्व कागदपत्रे त्यांच्याकडे तपासणीकरीता विद्यापीठाने सादर करावीत.
# Page 2
३. विद्यापीठाने मंजुर केलेल्या अनुदानाचा वापर ज्या उद्दिष्ट्टासाठी आहे, त्याच उद्दिष्ट्टासाठी
करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी
आणि त्याबाबतचे विनियोग प्रमाणपत्र (Utilization Certificate) शासनास विहित वेळेत सादर
करण्यात यावे.
४. सदरहू बांधकामावर होणारा खर्च "मागणी क्रमांक - एच-८, मुख्य लेखाशिर्ष- ४२०२ शिक्षण,
सर्वसाधारण शिक्षण २०३, विद्यापीठीय व उच्च शिक्षण (४२०२ ००७९)” या लेखाशिर्षाखाली सन
२०२५-२०२६ मधील मंजूर तरतुदीतून खर्ची टाकण्यात यावा.
५. हे शासन ज्ञापन, महाराष्ट्र विनियोजन अधिनियम २०२५, वित्त विभाग, शासन परिपत्रक
क्र.अर्थसं-२०२५/प्र.क्र.४४/अर्थ-३, दि.०७.०४.२०२५ अन्वये निर्गमित करण्यात येत आहे. या शासन
निर्णयातील परिशिष्ट्ट मधील अनुक्रमांक ९ मध्ये नमूद अटींची पूर्तता होत आहे.
६. सदर शासन ज्ञापन वित्त विभागाने मान्यता दिल्यानुसार, वित्त विभागाचा अनौपचारिक संदर्भ
क्र.७४६/२०२५/व्यय-५, दि.०२.०७.२०२५ अन्वये निर्गमित करण्यात येत आहे.
७. हे शासन ज्ञापन महाराष्ट्र शासनाच्या www.maharashtra.gov.in या संकेत स्थळावर
# Page 3