# Page 1
याचिका क्र.१९१३/२०१३ क्र.२२९०/२०१८ क्र.२८२५/ २०१४ मध्ये मा. उच्च न्यायालय, मुंबई यांनी दि.२३.०१.२०१९ रोजी पारित केलेल्या आदेशाचे अनुपालन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः न्यायाप्र-२०१५/प्र.क्र.५७१/१५/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख :- ०७ डिसेंबर, २०२०
वाचा: १. उच्च व तंत्र शिक्षण, शासन परिपत्रक क्र. बहिष्कार-२०१३/प्र.क्र.७१/विशि-३, दि.०६ मार्च, २०१३
२. उच्च व तंत्र शिक्षण, शासन परिपत्रक क्र.बहिष्कार-२०१३/प्र.क्र.७१/विशि-३, दि.२० मार्च, २०१३
३. उच्च व तंत्र शिक्षण, शासन निर्णय क्र.न्यायाप्र-२०१३/(२१३/१३)/विशि-१, दिदि. .१० १० मार्च, २०१६
प्रस्तावना : अकृषि विद्यापीठे व संलग्नित महाविद्यालयातील अध्यापकांनी विविध मागण्यांच्या अनुषंगाने दि.०४.०२.२०१३ ते दि.१०.०५.२०१३ या कालावधीत परिक्षांच्या कामकाजावर बहिष्कार घातला होता.
शासनाशी संबंधित मागण्यांच्या अनुषंगाने परीक्षांच्या कामकाजावर बहिष्कार घालून संप करण्यात आला होता. यासंबंधी शासनास संघटनेकडून निवदने दिली. त्यानुषंगाने परीक्षा सुरळीत व्हाव्यात म्हणून शासन स्तरावरून कुलगुरू / कुलसचिवांना निदेश देण्यात आले. अध्यापकांच्या परीक्षांच्या संदर्भातील कामकाजावर बहिष्कार चालूच असल्याचे दिसून आल्यामुळे महाराष्ट्र विद्यापीठ अधिनियम,१९९४ नुसार परीक्षा घेणे व त्यांचे निकाल वेळेवर घोषित करणे ही जबाबदारी सर्वस्वी विद्यापीठांची असल्याने विद्यार्थ्यांच्या भवितव्यावर अकृषि विद्यापीठातील तसेच संलग्न महाविद्यालयातील शिक्षकांच्या महाविद्यालयीन/विद्यापीठीय परीक्षांच्या कामकाजावर तसेच केंद्रीय मूल्यांकन कार्यक्रम केंद्रावरील व उत्तर पत्रिका मूल्यांकनाच्या कार्यावर बहिष्काराचा परिणाम होणार नाही या अनुषंगाने जातीने लक्ष घालून महाराष्ट्र विद्यापीठ अधिनियम, १९९४ मधील कलम ३२ (५) (छ) मधील तरतुदीनुसार कार्यवाही करावी अशी सर्व विद्यापीठांचे कुलगुरू, संचालक, उच्च शिक्षण तसेच सर्व विभागीय सहसंचालक, उच्च शिक्षण यांना सूचना देण्यात आल्या होत्या. परीक्षांवर घातलेल्या बहिष्काराच्या कार्यवाहीवर अनुषंगाने सर्व विद्यापीठांना व विभागीय सहसंचालकांना कार्यवाही करण्याच्या सूचना दि.०६ मार्च, २०१३ अन्वये देण्यात आल्या. त्यामध्ये बहिष्कारात भाग घेतलेल्या अध्यापकांना “काम नाही वेतन नाही” या तत्वानुसार वेतन देण्यात येऊ नये अशा सूचना देण्यात आल्या. शासन निर्णय दि. २० मार्च, २०१३ अन्वये राज्यातील अकृषि विद्यापीठे व संलग्नित अशासकीय
# Page 2
शासन निर्णय क्रमांकः न्यायाप्र-२०१५/प्र.क्र.५७१/१५/विशि-१
अनुदानित महाविद्यालयातील शिक्षकांनी परीक्षेच्या कामकाजावर घातलेल्या बहिष्कारामुळे विद्यार्थ्याचे शैक्षणिक नुकसान होऊ नये साठी उपाययोजना करण्याबाबत सर्वकष सूचना सर्व संबंधितांना सूचना देण्यात आल्या. शिक्षक संघटनांनी मा. उच्च न्यायालयात याचिका क्र.१९१३/२०१३, क्र.२२९०/२०१५, क्र.२८२५/२०१४ दाखल करून सदर कालावधीतील वेतन मिळण्याची मागणी केली.
२. शासन निर्णय दि. १० मार्च, २०१६ अन्वये दि. ०४ फेब्रुवारी, २०१३ ते दि. १० मे, २०१३ या कालावधीतील ७१ दिवसांचे वेतन देण्याचे मागणीसंदर्भात निर्णय घेण्यासाठी शासन स्तरावर विशेष समिती गठित करण्यात आली. सदर शासन निर्णयान्वये गठित समितीची बैठक दि.२५.०९.२०१८ रोजी आयोजित करण्यात आली. सदरहू बैठकीमध्ये मा. मंत्री महोदय यांनी समितीचे अध्यक्ष या नात्याने यासंदर्भात खालीलप्रमाणे निर्देश/निर्णय दिलेले आहेत.
७१ दिवसांचा संप काळातील थकीत वेतनाबाबत वस्तुस्थितीदर्शक प्रस्ताव याचा अर्थ अध्यापकांनी परीक्षा काळातील काम हे उशिरा का होईना पण पूर्ण केले असून त्याला मा. सर्वोच्च न्यायालयाचे No work no pay हे निर्देश लागू होत नाहीत. तरी याबाबत विभागाकडून वित्त विभागाला परत गेलेली रक्कम विभागाला परत मिळावी जेणेकरून ७१ दिवसांचा संप काळातील थकीत वेतन अध्यापकांना देण्यात येईल.
३. तद्नंतर उक्त याचिकांमध्ये मा. उच्च न्यायालयाने दि. २३ जानेवारी, २०१९ रोजी खालीलप्रमाणे आदेश दिलेले आहेत.
Having heard both sides and finding that issue raised in these Petitions is resolved at a joint meeting of all the stakeholders, inclouding the members of the Petitioners association, what remains is to pay the amount equivalent to 71 days salary for the period which was according to the respondents a strike.
2.Now, that the issue has been resolved and it is agreed that the pay for this duration has to be released, we direct that in terms of the decision taken in the meeting held on 25/09/2018 (see minutes of the 08/10/2018) amount be released as expeditiously as possible and, in any event, before 30.03.2019. The Writ Petitions are dispoded of with these direction.
3.All concerned to act an authenticated copy of this order.
4.If the amount is not released by the above date, it shall carry interest @8%p.a. from the due date till the date the same is disbursed.
४. मा. उच्च न्यायालयाने दि. २३ जानेवारी, २०१९ रोजी दिलेल्या आदेशाचे पुनर्विलोकन करण्यासाठी दाखल करण्यात आलेली पुनर्विलोकन याचिका क्र.३३/२०१९ मध्ये मा. उच्च न्यायालयाने दि.०८.११.२०१९ रोजी झालेल्या सुनावणीत फेटाळली. त्यानंतर मा. उच्च न्यायालयाच्या आदेशाविरुध्द मा. सर्वोच्च न्यायालयात दाखल विशेष अनुमती याचिका दाखल (डायरी नं.१७७९/२०२०) मा. सर्वोच्च न्यायालयाने दि.०२.०३.२०२० रोजी निर्णय देऊन फेटाळून लावली आहे.
त्यामुळे मा. उच्च व मा. सर्वोच्च न्यायालयाच्या आदेशाचे अनुपालन करणे आवश्यक आहे.
शासन निर्णय: १. शासन या शासन निर्णयान्वये खालीलप्रमाणे निर्णय घेत आहे.
१. सन-२०१३ मध्ये दि.०४.०२.२०१३ ते दि. १० मे, २०१३ या संप कालावधीतील वेतन मा.
उच्च न्यायालयाने याचिका क्र. १९१३/२०१३, क्र.२२९०/२०१८, क्र. २८२५/२०१४ मध्ये दि.२३.०१.२०१९ रोजीच्या आदेशानुसार संबंधित अध्यापकांना अदा करण्यात यावे.
पृष्ठ ४ पैकी २
# Page 3
शासन निर्णय क्रमांकः न्यायाप्र-२०१५/प्र.क्र.५७१/१५/विशि-१
२. यानुसार पात्र ठरणाऱ्या अध्यापकांना देय ठरणाऱ्या रकमेची संबंधित विभागीय सहसंचालक, उच्च शिक्षण यांनी अचूक परिगणना करून सदर वेतन अदा करावे.
२. यासाठी होणाऱ्या सुमारे रू.१९१,८१,९८,६६९/- (अक्षरी रूपये एकशे एक्क्यान्नव कोटी एक्क्याऐंशी लक्ष अठ्यान्नव हजार सहाशे एकोणसत्तर फक्त) एवढ्या खर्चास मंजूरी देण्यात येत आहे.
३. यासाठी होणारा खर्च पुढील लेखाशीर्षाखाली खर्ची टाकण्यात यावा.
१. मागणी क्र.डब्ल्यू-२, २२०२-सर्वसाधारण शिक्षण १०३, शासकीय महाविद्यालये व संस्था (०१) (०१) शासकीय कला महाविद्यालये २२०२०७७२ २. मागणी क्र.डब्ल्यू-२, २२०२- सर्वसाधारण शिक्षण १०४ - अशासकीय महाविद्यालयांना व संस्थांना सहाय्य (०१) अशासकीय महाविद्यालयांना सहायय्य (०१) (०१) अशासकीय कला, विज्ञान, वाणिज्य व विधी महाविद्यालयांना अनुदाने ३६ सहा. अनुदाने (वेतन) २२०२ ०८७२ ३. मागणी क्र.डब्ल्यू-२, २२०२ - सर्वसाधारण शिक्षण १०२ - विद्यापीठांना सहाय्य (००) (०१) सर्वसाधारण शिक्षणासाठी विद्यापीठांना अनुदाने ३६ सहा. अनुदाने (वेतन) २२०२०६८३ ४. हा शासन निर्णय वित्त विभागाच्या अनौपचारिक संदर्भ क्र.२४२/२०२०/व्यय-५, दि.०८.०७.२०२० अन्वये दिलेल्या सहमतीने निर्गमित करण्यात येत आहे.
# Page 4