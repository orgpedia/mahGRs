# Page 1
सन २०१८-१९ च्या खरीप हंगातील दुष्काळ घोषित केलेल्या मंडळातील तंत्र शिक्षण संचालनालयाच्या अखत्यारितील अभ्यासक्रमांकरीताचे विद्यार्थ्यांचे परीक्षा शुल्क माफ करण्याबाबत.
महाराष्ट्र शासन
उच्च व तंत्र शिक्षण विभाग,
शासन निर्णय क्र.संकीर्ण-२०१८/प्र.क्र.३८१/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०००३२.
दिनांक : २० नोव्हेंबर, २०१८
संदर्भ : १) शासन निर्णय, शालेय शिक्षण विभाग क्रमांक एफईडी-१५९२/१२०२/ (११३२)/साशि-५, दिनांक १८ ऑक्टोबर, १९९३
२) शासन निर्णय, महसूल व वन विभाग, क्रमांक एससीवाय २०१८/प्र.क्र.८९/म-७, दिनांक २३ ऑक्टोबर, २०१८
३) शासन निर्णय, उच्च व तंत्र शिक्षण विभाग, क्रमांक शुल्क-५२१८/ प्र.क्र.४१३/मशि-२, दिनांक ३ नोव्हेंबर, २०१८
४) शासन निर्णय, महसूल व वन विभाग, क्रमांक एससीवाय २०१८/प्र.क्र.८९/म-७, दिनांक ६ ६ नोव्हेंबर, २०१८
प्रस्तावना:
महसूल व वन विभागाने संदर्भ क्र.२ येथील दिनांक २३ ऑक्टोबर, २०१८ च्या शासन निर्णयाव्दारे राज्यातील सन २०१८ च्या खरीप हंगामातील Trigger -२ लागू झालेल्या १८० तालुक्यांमध्ये दुष्काळ सदृष्य परिस्थिती जाहिर करुन काही सवलती जाहिर करण्यास मंजूरी दिली होती. आता त्या विभागाच्या संदर्भ क्र. ४ येथील दिनांक ६ नोव्हेंबर, २०१८ च्या शासन निर्णयाव्दारे या
तालुक्यांव्यतिरिक्त राज्यातील एकूण २६८ महसूली मंडळामध्ये दुष्काळ घोषित करुन सवलती लागू करण्यास शासनाची मंजूरी देण्यात आली आहे. यामध्ये शालेय/महाविद्यालयीन विद्यार्थ्यांच्या परीक्षा शुल्कात माफी ही सवलत समाविष्ट आहे.
२. दिनांक २३ ऑक्टोबर, २०१८ च्या महसूली विभागाच्या शासन निर्णयास अनुसरुन तंत्र शिक्षण संचालनालयाच्या अखत्यारितील विविध व्यावसायिक अभ्यासक्रमांकरीता विद्यापीठ / महाराष्ट्र राज्य तंत्र शिक्षण मंडळाचे परीक्षा शुल्क माफ करण्याबाबत आवश्यक ते आदेश संदर्भ क्र.३ येथील दिनांक ५ नोव्हेंबर,२०१८ च्या शासन निर्णयान्वये निर्गमित करण्यात आले आहेत.
# Page 2
शासन निर्णय क्रमांकः संकीर्ण-२०१८/प्र.क्र.३८१/तांशि-४
शासन निर्णय :
तंत्र शिक्षण संचालनालयाच्या अधिपत्याखालील अभ्यासक्रमांकरीता शैक्षणिक वर्ष २०१८-१९ मध्ये परीक्षा शुल्क माफीची योजना संदर्भ क्र. ४ येथील दिनांक ६ नोव्हेंबर, २०१८ च्या महसूल व वन विभागाच्या शासन निर्णयानुसार दुष्काळग्रस्त म्हणून घोषित केलेल्या २६८ महसूली मंडळातील गावांमधील रहिवासी असलेल्या विद्यार्थ्यांकरीता लागू करण्यात येत आहे. तसेच २०१८ या वर्षामध्ये यापुढे महसूली व वन विभागाने अन्य तालुक्यांमध्ये / मंडळामध्ये दुष्काळ जाहिर केल्यास अशा गावांतील विद्यार्थ्यांना परीक्षा शुल्क माफीची ही योजना लागू राहिल.
२. याबाबत पुढे असेही आदेश देण्यात येत आहेत की,
१) चालू वर्षी राज्य शासनाने दुष्काळग्रस्त म्हणून जाहिर केलेल्या गावांतील रहिवासी असलेल्या विद्यार्थ्यांने तो त्या दुष्काळग्रस्त गावातील रहिवासी असल्याच्या पुराव्यासह परीक्षा शुल्क माफीसाठी संबंधित संस्थेकडे अर्ज करणे आवश्यक राहिल. संबंधित संस्थेने असे अर्ज तपासून त्यांच्या शिफारशीसह संबंधित विद्यापीठाकडे / मंडळाकडे पाठविणे आवश्यक राहिल.
२) राज्य शासनाने दुष्काळ घोषित केलेल्या गावातील विद्यार्थ्यांकडून संबंधित विद्यापीठाने / स्वायत्त संस्थेने / महाराष्ट्र राज्य तंत्र शिक्षण मंडळाने कोणत्याही स्वरुपाचे परीक्षा शुल्क आकारु नये.
३) संबंधित विद्यापीठाने / स्वायत्त संस्थेने / मंडळाने दुष्काळग्रस्त भागातील परीक्षा शुल्क माफीच्या योजनेसाठी पात्र असलेल्या विद्यार्थ्यांकडून चालू शैक्षणिक वर्षासाठी परीक्षा शुल्क यापूर्वीच आकारले असेल तर अशा विद्यापीठाने / स्वायत्त संस्थेने / मंडळाने सदर विद्यार्थी -
अ) राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत पात्र असल्यास त्या विद्यार्थ्यास ५० टक्के परीक्षा शुल्क परत करावे.
ब) सदर विद्यार्थी राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत पात्र नसल्यास म्हणजे त्या विद्यार्थ्याचा प्रवेश संस्थास्तरावरील असल्यास त्या विद्यार्थ्यास १०० टक्के परीक्षा शुल्क परत करावे.
४) ज्या विद्यार्थ्यांना राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत परीक्षा शुल्काची ५० टक्के रक्कम प्राप्त होईल आणि त्याने विद्यापीठाकडे / मंडळाकडे परीक्षा शुल्क अद्याप भरले नसेल त्या विद्यार्थ्यांने ही रक्कम १५ दिवसाच्या आत संबंधित विद्यापीठे / मंडळाकडे/स्वायत्त संस्थेकडे जमा करणे आवश्यक राहिल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०१८/प्र.क्र.३८१/तांशि-४
५) इतर अटी व शर्ती संदर्भ क्र. ३ येथील दिनांक ६ नोव्हेंबर, २०१८ च्या शासन निर्णयामध्ये नमूद केल्याप्रमाणे राहतील.