# Page 1
भारतरत्न लता दीनानाथ मंगेशकर आंतरराष्ट्रीय संगीत महाविद्यालयातील “प्राचार्य” हे पद आहरण व संवितरण अधिकारी म्हणून घोषित करण्याबाबत...
महाराष्ट्र शासन
उच्च व तंत्रशिक्षण विभाग,
शासन निर्णय क्रमांक : एडीआर २०२२/प्र.क्र.१०१/तांशि ६
हुतात्मा राजगुरू चौक, मादाम कामा रोड,
मंत्रालय, विस्तार भवन, मुंबई - ४०००३२.
दिनांक – ७ डिसेंबर,२०२२.
वाचा :१. उच्च व तंत्रशिक्षण विभाग, शा. नि. क्र एडीआर-२०२२/प्र क्र२५/तांशि ६, दि.२३ सप्टेंबर, २०२२.
२. संचालक, कला संचालनालय यांचे पत्र क्र. डिओओ-२०२२/पाच/२३१९, दिनांक ६, डिसेंबर,२०२२ प्रस्तावना : भारतरत्न लता दीनानाथ मंगेशकर आंतरराष्ट्रीय संगीत महाविद्यालयात शैक्षणिक वर्ष २०२२-२३ पासून प्रमाणपत्र अभ्यासक्रम सुरू करण्यास दि.२३ सप्टेंबर, २०२२ च्या शासन निर्णयान्वये मान्यता देण्यात आलेली आहे. तसेच सदर शासन निर्णयान्वये भारतरत्न लता दीनानाथ मंगेशकर आंतरराष्ट्रीय संगीत महाविद्यालयाकरिता १३ ए १ (प्रारंभिक वेतन रू १,३१,४००) या वेतनश्रेणीमध्ये “प्राचार्य” हे पद निर्माण करण्यास मान्यता देण्यात आलेली आहे.
कला संचालनालय, मुंबई यांच्या दिनांक ६ डिसेंबर, २०२२च्या पत्रान्वये भारतरत्न लता दीनानाथ मंगेशकर आंतरराष्ट्रीय संगीत महाविद्यालयातील “प्राचार्य ” पदास आहरण व संवितरण अधिकारी घोषित करण्याबाबतचा प्रस्ताव विचाराधीन होता.
शासन निर्णय : भारतरत्न लता दिना दीनानाथ मंगेशकर आंतरराष्ट्रीय संगीत महाविद्यालयातील “प्राचार्य पद महाराष्ट्र कोषागार नियम १९६८ मधील नियम १५६ अन्वये दिलेल्या अधिकारान्वये आहरण व संवितरण अधिकारी म्हणून घोषित करण्यात येत आहे. सदर आदेश वित्तिय बाबीपुरते मर्यादीत राहतील.