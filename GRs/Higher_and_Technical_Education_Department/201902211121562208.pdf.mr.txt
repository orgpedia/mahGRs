# Page 1
सामान्य प्रशासन (माहिती व तंत्रज्ञान) विभागाकडून अकृषी विद्यापीठांमध्ये “एकात्मिक विद्यापीठ व्यवस्थापन प्रणाली " निर्माण करण्यासाठी महाराष्ट्र माहिती तंत्रज्ञान महामंडळ मर्यादित (MahalT) यांना निधीचे वितरण करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१८/प्र.क्र. १२७/विशि-३
मंत्रालय, मुंबई ४०० ०३२,
दिनांक: २१ फेब्रुवारी, २०१९.
वाचा:- (१) सामान्य प्रशासन (माहिती व तंत्रज्ञान) विभाग शासन आदेश क्र. - GAD-मातंसं०८८/७/२०१७, दि. १ मार्च, २०१७.
(२) उच्चस्तरीय समितीच्या दि. १८ जानेवारी, २०१८ रोजीच्या बैठकीचे इतिवृत्त.
(३) शासन परिपत्रक क्र. GAD-मातंसं०६१/१/२०१७-DIT(MH), दि. ३ एप्रिल, २०१८.
(४) शासन निर्णय क्रमांक :- GAD-मातंसं०६१/१/२०१७-O/O DIR-DIT(MH), दि. ३० ऑक्टोबर, २०१८.
(५) प्रधान सचिव, माहिती व तंत्रज्ञान विभाग यांचे क्र. MahalT/PRJ/२०/१०/२०१८, दि. २० ऑक्टोबर, २०१८ चे पत्र.
प्रस्तावना : मा. मंत्री, वित्त व नियोजन यांनी सन २०१८-१९ चा अर्थसंकल्प सादर करताना “अकृषी विद्यापीठांमध्ये एकात्मिक विद्यापीठ व्यवस्थापन प्रणाली माहिती व तंत्रज्ञान विभागाकडून निर्माण करण्यासाठी रु. १८.०० कोटी निधीची तरतुद " अशी घोषणा केलेली आहे.
एकात्मिक विद्यापीठ व्यवस्थापन प्रणालीच्या संकल्पनेपासुन योजनेतील सर्व Stakeholders यांच्या गरजा विचारात घेवुन प्रणाली विकसित करण्याकरिता संस्थेची निवड करणे, निविदा प्रक्रिया राबविणे, तांत्रिक व आर्थिक बाबी तपासणे व प्रकल्पाची अंमलबजावणी करण्याची जबाबदारी सामान्य प्रशासन (माहिती व तंत्रज्ञान) विभाग व महाराष्ट्र माहिती तंत्रज्ञान महामंडळ मर्यादित (MahalT) यांजकडे सोपविण्यात आली आहे.
त्याअनुषंगाने सामान्य प्रशासन (माहिती व तंत्रज्ञान) विभाग शासन निर्णय क्र. GAD-मातंस ०६१/१/२०१७-O/O DIR-DIT(MH), दि. ३०.१०.२०१८ अन्वये महाराष्ट्र माहिती तंत्रज्ञान महामंडळ मर्यादित यांना “एकात्मिक विद्यापीठ व्यवस्थापन प्रणाली” प्रकल्प राबविण्याकरिता शासन मान्यता देण्याबाबतचा शासन निर्णय निर्गमित केला आहे. शासन निर्णयातील तरतूदीनुसार सदर प्रकल्प राबविण्याकरिता ५ वर्षाच्या कालावधीकरिता एकुण रु. १२८.८० कोटी खर्च येणार असुन उच्च व तंत्रशिक्षण विभागाने Capex खर्च म्हणुन महाराष्ट्र माहिती तंत्रज्ञान महामंडळ मर्यादित (MahalT) यांना एकूण रु. ३८.६४ कोटी इतका निधी ५ वर्षाच्या कालावधीकरिता कामाच्या प्रगतीनुसार उपलब्ध करुन द्यावयाचा आहे. उच्च व तंत्रशिक्षण विभागाकडून या योजनेच्या अंमलबजावणीकरिता महाराष्ट्र माहिती तंत्रज्ञान महामंडळाची १०% मार्जिन रक्कम व जीएसटी असा एकूण रु. ४१,४९,६५,९६४.९६/- इतका Capex खर्च देय आहे.
सन २०१८-१९ या आर्थिक वर्षात एकात्मिक विद्यापीठ व्यवस्थापन प्रणालीच्या अंमलबजावणीसाठी माहिती व तंत्रज्ञान विभागाने प्रस्तावित केल्याप्रमाणे आवश्यक असलेला रु. ७.०० कोटी इतका निधी उच्च व तंत्रशिक्षण विभागाने सन २०१८ च्या हिवाळी अधिवेशनात पुरवणी मागणीद्वारे मंजुर करून घेण्यात आला आहे.
संदर्भ क्र. ४ येथील शासन निर्णयानुसार अर्थसंकल्पित केलेला सदर निधी संदर्भ क्र. ५ च्या पत्रास अनुसरुन
# Page 2
शासन निर्णय क्रमांक: संकीर्ण-२०१८/प्र.क्र. १२७/विशि-३
महाराष्ट्र माहिती तंत्रज्ञान महामंडळ मर्यादित (MahalT) यांना वितरित करण्याची बाब शासनाच्या विचाराधीन होती.
शासन निर्णय :
“एकात्मिक विद्यापीठ व्यवस्थापन प्रणाली” (IUMS) योजनेची अंमलबजावणी करण्यासाठी सामान्य प्रशासन (माहिती तंत्रज्ञान) विभागाच्या अधिपत्याखाली महाराष्ट्र माहिती तंत्रज्ञान महामंडळ मर्यादित (MahalT) यांना उच्च व तंत्र शिक्षण विभागाकडून देय असलेल्या एकुण प्रकल्प खर्चापैकी Capex खर्चावरील सन २०१८-१९ या आर्थिक वर्षाकरिता अर्थसंकल्पित केलेल्या रु. ७.०० कोटी रक्कमेपैकी वित्त विभागाने ७० टक्क्यांच्या मर्यादेत वितरित केलेली रु.४.९० कोटी (रु. चार कोटी नव्वद लाख फक्त) इतकी रक्कम महाराष्ट्र माहिती तंत्रज्ञान महामंडळ मर्यादित (MahalT) यांना संचालक, उच्च शिक्षण, पुणे यांचेमार्फत वितरित करण्यासाठी मंजुरी देण्यात येत आहे.
सदर योजनेवरील खर्च "मागणी क्रमांक - डब्ल्यु-२, २२०२ - सर्वसाधारण शिक्षण, ०३ - विद्यापीठ व उच्च शिक्षण, १०२- विद्यापीठांना सहाय्य, - (००)(३२) अकृषी विद्यापीठांमध्ये एकात्मिक विद्यापीठ व्यवस्थापन प्रणाली विकसित करणेबाबत (२२०२ आय ५६८), ३१ सहाय्यक अनुदाने (वेतनेतर) या लेखाशिर्षाखालील सन २०१८-१९ मधील मंजूर तरतुदीतून भागविण्यात येईल.
हा शासन निर्णय, नियोजन विभागाच्या अनौपचारिक संदर्भ क्रमांक २४८/१४७१, दि. ०३.१२.२०१८ व वित्त विभागाच्या अनौपचारिक संदर्भ क्रमांक ९९०/व्यय-५, दि. १३.१२.२०१८ अन्वये दिलेल्या सहमतीनुसार निर्गमित करण्यात येत आहे.
# Page 3