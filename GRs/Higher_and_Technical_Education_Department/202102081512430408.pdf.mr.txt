# Page 1
आर्थिकदृष्ट्या मागासवर्गीय मुलांचे वसतिगृह, नांदेड या वसतिगृहाच्या इमारत बांधकामास प्रशासकीय मान्यता देणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. प्रशामा-२०२०/(८५/२०)/मशि-३,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ०८ फेब्रुवारी, २०२१.
संदर्भ : संचालक, उच्च शिक्षण, महाराष्ट्र राज्य, पुणे यांचे पत्र क्र.अर्थसं २०२०/(६४/२०)/इमा बांध./लेखा-२/ ७२४४, दिनांक २९/१०/२०२०.
प्रस्तावना : संदर्भीय दिनांक २९/१०/२०२० रोजीच्या पत्रान्वये शासकीय आर्थिकदृष्ट्या मागासवर्गीय मुलांचे वसतिगृह नांदेड या वसतिगृहातील विद्यार्थ्यांना पुरेशा प्रमाणात निवासाची सोय तसेच पायाभूत सुविधा उपलब्ध होण्याच्या अनुषंगाने वसतिगृहाकरीता नवीन इमारतीचे बांधकामास प्रशासकीय मान्यता मिळणेबाबत शासनास प्रस्ताव प्राप्त झाला आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय :
संचालक, उच्च शिक्षण, पुणे यांनी शासकीय आर्थिकदृष्ट्या मागासवर्गीय मुलांचे वसतिगृह, नांदेड या वसतिगृहाच्या नवीन इमारत बांधकामासाठी सन २०१९-२० च्या सुधारीत दरसूचीनुसार रु.८५३.२५ लक्ष इतक्या खर्चाच्या अंदाजपत्रकास प्रशासकीय मान्यता मिळणेबाबत प्रस्ताव शासनास सादर केला आहे. सदर बांधकामाच्या अंदाजपत्रकास मुख्य अभियंता, सार्वजनिक बांधकाम विभाग, औरंगाबाद यांनी तांत्रिक सहमती प्रदान केलेली आहे.
या अनुषंगाने शासकीय आर्थिकदृष्ट्या मागासवर्गीय मुलांचे वसतिगृह, नांदेड या वसतिगृहाच्या नवीन इमारत बांधकामाच्या प्रस्तावास खालील अटींच्या अधीन राहून प्रशासकीय मान्यता देण्यात येत आहे.
२. अटी:
१. काम सुरु करण्यापूर्वी जागेच्या मालकी हक्काबाबतची पूर्तता करण्यात यावी.
२. स्थापत्य कामाच्या पूर्ततेच्या कालावधीतच ढोबळ स्वरुपात गृहीत धरण्यात आलेल्या अनुषंगिक तरतूदींबाबत योग्य नियोजन करुन सविस्तर अंदाजपत्रकानुसारच पुढील कार्यवाही करुन काम हाती घ्यावे.
३. काम सुरु करण्यापूर्वी सदर अंदाजपत्रक सार्वजनिक बांधकाम विभागाचे संबंधित अधिक्षक अभियंता व मुख्य अभियंता तसेच उपभोक्ता खात्याचे सक्षम अधिकारी यांच्याकडून साक्षांकित करण्यात यावे.
४. स्थापत्य कामाच्या कालावधीतच इमारतीच्या विद्युतीकरणाबाबत योग्य नियोजन करुन विद्युतीकरणाचे काम पूर्ण करण्याकरीता विद्युत विभागाच्या सक्षम अधिकाऱ्यांना सूचित करावे.
५. सदर कामास तांत्रिक मंजूरी देतांना इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचना विचारात घेणे आवश्यक राहील.
# Page 2
शासन निर्णय क्रमांकः प्रशामा-२०२०/(८५/२०)/मशि-३
६. सदर कामाकरिता सुधारित प्रशासकीय मान्यतेची आवश्यता लागणार नाही, यादृष्टीने विशेष दक्षता घेण्यात यावी.
७. प्रत्यक्ष काम करतेवेळी पर्यावरण विभाग, शासन निर्णय, क्र.इएनव्ही-२०१३/प्र.क्र.१७७/तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
८. सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमारती-२, दिनांक ०७.०७.२०१७ नुसार प्रस्तुत कामाशी संबंधीत मुद्यांची कार्यवाही करावी.
९. प्रस्तुत कामासाठी अर्थसंकल्पात तरतूद केल्याशिवाय बांधकाम हाती घेण्यात येऊ नये.
३. प्रस्तुत मुलाचे वसतिगृह बांधकामासाठी मुख्य अभियंता, सार्वजनिक बांधकाम प्रादेशिक विभाग, औरंगाबाद यांच्या छाननीअंती Recapitulation Sheet प्रमाणे प्रस्तावित करण्यात आलेली रु.८,५३,२५,४४५/- (अक्षरी रुपये आठ कोटी त्रेपन्न लक्ष पंचवीस हजार चारशे पंचेचाळीस फक्त ) इतकी रक्कम परिगणीत करण्यात आली असून Recapitulation Sheet सोबत जोडली आहे.
४. या कामासाठी होणारा खर्च मागणी क्र.एच-८, ४२०२ शिक्षण, क्रीडा, कला व संस्कृती यावरील भांडवली खर्च, ०१ सर्वसाधारण शिक्षण, २०३ विद्यापीठीय व उच्च शिक्षण, पंचवार्षिक योजनांतर्गत योजना (००)(०१) मोठी बांधकामे (४२०२ ००७९), ५३ मोठी बांधकामे या लेखाशिर्षाखाली उपलब्ध करुन देण्यात आलेल्या तरतूदीमधून भागविण्यात यावा.
५. हे आदेश शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम भाग-२, दिनांक २०/०९/२०१९ चे वित्तीय अधिकार नियम पुस्तिका १९७८ भाग पहिला उपविभाग-पाच महाराष्ट्र सार्वजनिक बांधकाम नियम पुस्तिकेतील अ.क्र.१, परिच्छेद क्रमांक १३४(१) नुसार प्रशासकीय विभागास प्रदान करण्यात आलेल्या वित्तीय अधिकाराचा वापर करुन, तसेच वित्त विभाग, अनौपचारीक संदर्भ क्र.६९/२०२१/व्यय- ५, दिनांक १९/०१/२०२१ द्वारे देण्यात आलेल्या मान्यतेस अनुसरुन निर्गमित करण्यात येत आहे.
# Page 3
# Page 4
# Page 5