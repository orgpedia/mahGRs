# Page 1
महाराष्ट्र राष्ट्रीय विधी विद्यापीठ, मुंबई या विद्यापीठाला, एमटीएनएल, पवई येथील दुसऱ्या चौथ्या व सहाव्या माळ्याचे तसेच सीईटीटीएम, एमटीएनएल, पवई येथील वसतीगृहाचे भाडे रक्कम अदा करण्यासाठी निधी उपलब्ध करुन देऊन वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एनएलयु-२०१७/प्र.क्र.८७/(भाग-१)/विशि-२
मंत्रालय विस्तार भवन, मुंबई - ४०० ०३२.
दिनांक : १४ जानेवारी, २०२१.
पहा :- (१) वित्त अधिकारी, महाराष्ट्र राष्ट्रीय विधी विद्यापीठ, मुंबई यांचे पत्र क्रमांकः-एनएलयुएम/ एफआयएन/०२/३७० (३)/२०१८, दि. १२.०८.२०२०.
(२) विभागाचा समक्रमांकाचा दि.२३.११.२०२० रोजीचा निधी वितरण्याचा शासन निर्णय.
(३) महाराष्ट्र राष्ट्रीय विधी विद्यापीठ अधिनियम, २०१४.
प्रस्तावनाः महाराष्ट्र राष्ट्रीय विधी विद्यापीठ, मुंबई या विद्यापीठाचे कामकाज तात्पुरत्या स्वरुपात एमटीएनएल, पवई येथील दुसऱ्या, चौथ्या व सहाव्या मजल्यावर सुरु करण्यात आले आहे. या जागेकरिता झालेल्या भाडेकरारानुसार सन २०२०-२१ या आर्थिक वर्षातील माहे ऑक्टोबर, २०२० ते डिसेंबर, २०२० या कालावधीसाठी भाडेरक्कम तसेच सीईटीटीएम, एमटीएनएल, पवई येथील वसतीगृहाच्या २२५ खोल्यांचे माहे ऑक्टोबर, २०२० ते डिसेंबर, २०२० या कालावधीसाठी देय भाडेरक्कम उपलब्ध करुन देण्याची वित्त अधिकारी, महाराष्ट्र राष्ट्रीय विधी विद्यापीठ, मुंबई यांनी संदर्भीय क्र.१ च्या पत्रान्वये विनंती केली आहे. तद्नुषंगाने महाराष्ट्र राष्ट्रीय विधी विद्यापीठ, मुंबई या विद्यापीठास भाडेरक्कम अदा करण्यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय: महाराष्ट्र राष्ट्रीय वर्धी वद्यापीठ, मुंबई करिता तात्पुरत्या स्वरुपात एमटीएनएल, पवई येथील दुसऱ्या, चौथ्या व सहाव्या मजल्यावरील जागेकरिता सन २०२०-२१ या आर्थिक वर्षातील माहे ऑक्टोबर, २०२० ते डिसेंबर, २०२० या कालावधीसाठी देय भाडे रक्कम आणि सीईटीटीएम, एमटीएनएल, पवई येथील वसतीगृहाच्या २२५ (१००+५०+५०+२५) खोल्यांकरिता देय भाडेरक्कम रु.४,७१,९९,६१२/- (अक्षरी रुपये चार कोटी एकात्तर लाख नव्याण्णव हजार सहाशे बारा फक्त) अदा करावयाची आहे. सदर देय रक्कमपैकी रु.४,२७,८२,६००/- (अक्षरी रुपये चार कोटी सतावीस लक्ष ब्याऐंशी हजार सहाशे फक्त) इतकी रक्कम भाडे अदा करण्यासाठी सन २०२०-२०२१ या आर्थिक वर्षातील मंजूर अर्थसंकल्पीय तरतूदीमधून खालील अटींच्या अधीन राहून मंजूर करण्यात येत आहे.
(9) महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
# Page 2
शासन निर्णय क्रमांकः एनएलयु-२०१७/प्र.क्र.८७/(भाग-१)/विशि-२
(२) कुलगुरु, महाराष्ट्र राष्ट्रीय विधी विद्यापीठ, मुंबई यांना शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी कार्यकारी परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
(३) वरील सर्व अनुदानाची सर्व कागदपत्रे व हिशेब महालेखापाल, महाराष्ट्र-१, मुंबई किंवा प्रकरणपरत्वे महालेखापाल, महाराष्ट्र - २, नागपूर यांनी सदर कामाकरिता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरिता विधी विद्यापीठाने सादर केली पाहिजेत.
(४) विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
२. सदरहू मंजूर झालेली तरतुद महाराष्ट्र राष्ट्रीय विधी विद्यापीठ, मुंबई यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. सदर खर्च "मागणी क्रमांक - डब्ल्यु- २, प्रधानशिर्ष - २२०२ - - सर्वसाधारण शिक्षण, ०३ विद्यापीठीय व उच्च शिक्षण, १०२ - विद्यापीठांना सहाय्य, – (००) (२१) विधी विद्यापीठाचा विकास (२२०२ जी ९५९), ३१ सहाय्यक अनुदाने" या लेखाशिर्षाखाली सन २०२०-२०२१ मधील मंजूर तरतुदीतून खर्ची टाकण्यात यावा.
४. हा शासन निर्णय, महाराष्ट्र विनियोजन अधिनियम, २०२० वित्त विभाग, शासन परिपत्रक क्र.अर्थसं-२०२०/प्र.क्र.६४/अर्थ-३ दि.१६.०४.२०२० च्या परिपत्रकास अनुसरुन निर्गमित करण्यात येत आहे. तसेच दि.१६.०४.२०२० च्या परिपत्रकाच्या परिशिष्टातील अनुक्रमांक ९ मध्ये नमूद अटींची पूर्तता होत आहे.
५. सदर शासन निर्णय वित्त विभागाचे अनौपचारिक संदर्भ क्र.१९/२०२१/व्यय-५, दि.०७.०१.२०२१ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एनएलयु-२०१७/प्र.क्र.८७/(भाग-१)/विशि-२