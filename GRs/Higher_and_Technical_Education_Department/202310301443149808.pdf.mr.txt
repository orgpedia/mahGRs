# Page 1
एस.एन.डी.टी. महिला विद्यापीठाचे बल्लारपूर, जि. चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या दुसऱ्या टप्पाच्या बांधकामास प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- बैठक-२०२२/प्र.क्र.१२३/विशि-२
मंत्रालय विस्तार भवन, मुंबई-४०० ०३२.
दिनांक :- २७ ऑक्टोंबर, २०२३.
संदर्भ :- १. विभागाचा समक्रमांकाचा दि.०२.०६.२०२३ रोजीचा शासन निर्णय.
२. कुलसचिव, एस.एन.डी.टी. महिला विद्यापीठ यांचे पत्र क्र.आरईजी/२७८/२०२२-२३/५० दि.०१.०३.२०२३.
३. उच्चाधिकार सचिव समितीच्या दि.१२.०९.२०२३ रोजीच्या बैठकीचे इतिवृत्त.
प्रस्तावना :- महाराष्ट्रामध्ये महिलांना शिक्षणाच्या मुख्य प्रवाहामध्ये आणण्यासाठी महर्षी धोंडो केशव कर्वे यांनी १९१६ मध्ये श्रीमती नाथीबाई दामोदर ठाकरसी महिला विद्यापीठाची (देशातील पहिले महिला विद्यापीठ) स्थापना केली. या विद्यापीठाच्या माध्यमातून महिलांसाठी वेगवेगळ्या विद्याशाखा सुरु करुन महिलांना उच्च शिक्षण देण्यास सुरुवात केली. विद्यापीठाची शतकोत्तर वाटचाल सुरु असून २०२२ मध्ये विद्यापीठाने १०६ वर्ष पूर्ण केली आहेत. शिक्षणाद्वारे महिलांचे सबलीकरण करण्याचे उदिष्ट लक्षात घेता, विद्यापीठाने शासनाच्या योजनेनुसार ग्रामीण, आदिवासी भागात उच्च शिक्षण नोंदणी दर कमी असलेल्या महिलांना कौशल्य विकास संदर्भातील अभ्यासक्रम सुरु करुन तेथील स्थानिक महिलांना रोजगार उपलब्ध करण्याच्या उद्देशाने बल्लारपूर, जि. चंद्रपूर हा जिल्हा निवडला असून, तेथे महिलांना दर्जेदार व आधुनिक शिक्षण देऊन त्यांचे सबलीकरण करण्याकरीता अशा विद्यापीठाचे ज्ञान संकुल उभारण्याचे प्रस्तावित केले होते. त्यानुसार एस. एन. डी. टी. महिला विद्यापीठाचे बल्लारपूर, जि.चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या बांधकामाच्या रु.४२६५.९८ लक्ष किंमतीच्या अंदाजपत्रकास संदर्भ क्र.१ येथील दि.०२.०६.२०२३ च्या शासन निर्णयान्वये प्रशासकीय मान्यता देण्यात आली आहे. सदरहु काम “स्वातंत्र्याच्या अमृत महोत्सव” अंतर्गत असून, या कामास संपूर्ण निधी पर्यटन व सांस्कृतिक कार्य विभागामार्फत उपलब्ध करुन देण्यात येत आहे.
आता विद्यापीठाने याच ज्ञान संकुलाच्या दुसऱ्या टप्प्याच्या बांधकामासाठी एकूण रु.५६०९१.१० लक्ष किंमतीच्या अंदाजपत्रकास मान्यता देण्याची संदर्भ क्र.२ येथील पत्रान्वये विनंती केली आहे.
यामध्ये इन्स्टिट्यूशनल इमारतींमध्ये एकूण ३ शैक्षणिक इमारती, वर्कशॉप इमारत १ व २, ग्रंथालय इमारत, मेस इमारत, प्रेक्षागृह इमारत, लॉन्डरी इमारतींचा समावेश आहे. तसेच निवासी इमारतींमध्ये एकुण ०३ वसतीगृह, ०३ अतिथी गृह, विशेष अतिथीगृह तसेच कर्मचाऱ्यांची निवासस्थाने यांचा समावेश
# Page 2
शासन निर्णय क्रमांक: बैठक-२०२२/प्र.क्र.१२३/विशि-२
आहे. सदरहु प्रस्तावाच्या अनुषंगाने या कामाची तांत्रिक पडताळणी करुन प्रस्ताव मा. उच्च स्तरीय सचिव समितीपुढे ठेवण्याची सार्वजनिक बांधकाम विभागास विनंती करण्यात आली होती. तद्नुषंगाने मा. उच्चाधिकार सचिव समितीने सदर इमारतीच्या रु.५४७२७.०५ लक्ष इतक्या किंमतीच्या अंदाजत्रकास संदर्भ क्र.३ येथील दि. १२.०९.२०२३ च्या बैठकीत मान्यता दिली आहे. सदर मान्यतेस अनुसरुन एस.एन.डी.टी. महिला विद्यापीठाचे बल्लारपूर, जि. चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या दुसऱ्या टप्पाच्या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय :- एस.एन. डी. टी. महिला विद्यापीठाचे बल्लारपूर, जि. चंद्रपूर येथील विसापूर येथे महर्षी कर्वे महिला सक्षमीकरण ज्ञान संकुलाच्या दुसऱ्या टप्याच्या बांधकामास सोबत जोडलेल्या Recapitulation Sheet नुसार रु.५४७२७.०५ लक्ष (अक्षरी रुपये पाचशे सत्तेचाळीस कोटी सत्तावीस लक्ष पाच हजार फक्त) इतक्या किंमतीच्या अंदाजपत्रकास खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती : १. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यात यावी.
२. तांत्रिक मंजूरी देताना जिल्हा दरसूचीबाह्य बाबींच्या दराकरीता सार्वजनिक बांधकाम विभाग, शासन परिपत्रक क्रमांक-२०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
३. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
४. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
५. प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करुन उद्योग उर्जा व कामागार विभागाचा दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. विषयांकित कामाकरिता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
८. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
९. इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करावी.
पृष्ठ ३ पैकी २
# Page 3
शासन निर्णय क्रमांक: बैठक-२०२२/प्र.क्र.१२३/विशि-२
१०. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
२. या कामासाठी होणारा खर्च "मागणी क्र. डब्ल्यू-२, मुख्य लेखाशीर्ष २२०२-सर्वसाधारण शिक्षण, ०३ - विद्यापीठीय व उच्च शिक्षण, १०२ - विद्यापीठांना सहाय्य, (००) (३२) श्रीमती नाथीबाई दामोधर ठाकरसी विद्यापीठ, मुंबई यांचा विकास (२२०२ | ५८६), ३१ अनुदाने" या लेखाशिर्षाखाली खर्ची टाकण्यात यावा.
३. हा शासन निर्णय, दि.१२.०९.२०२३ रोजी मा. उच्चाधिकार समिती (HPC) यांनी दिलेल्या मान्यतेनुसार निर्गमित करण्यात येत आहे.
# Page 4
# Page 5