# Page 1
अखिल भारतीय तंत्र शिक्षण परिषद, नवी दिल्ली
यांच्या मान्यतेस अनुसरुन शैक्षणिक वर्ष २०२५-२६
पासून व्यावसायिक अभ्यासक्रमाची नवीन संस्था
सुरु करण्यास शासन मान्यता देण्याबाबत...
(श्री एल. आर. तिवारी डिग्री कॉलेज ऑफ आर्टस,
कॉमर्स अँड सायन्स, मीरा रोड, ठाणे)
महाराष्ट्र शासन
उच्च व तंत्र शिक्षण विभाग
शासन निर्णय क्र.मान्यता-२०२५/प्र.क्र.५२९/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: २६ जून, २०२५.
संदर्भ : १) अखिल भारतीय तंत्र शिक्षण परिषद, नवी दिल्ली यांचे पत्र F.No.Western/२०२५-२६/
१-४४७५३०४७३८४, दि.३०.०४.२०२५.
२) संचालक, तंत्र शिक्षण यांचे पत्र क्र.२/एनजीसी/नवीन संस्था मान्यता/एमएमएस/२०२५
/४९४, दि.१३.०६.२०२५.
प्रस्तावना : अखिल भारतीय तंत्र शिक्षण परिषद, नवी दिल्ली यांनी संदर्भ क्र.१ येथील पत्रान्वये
दिलेल्या मान्यतेस अनुसरुन, संचालक, तंत्र शिक्षण यांनी संदर्भ क्र.२ येथील पत्रान्वये, श्री एल.
आर. तिवारी डिग्री कॉलेज ऑफ आर्टस, कॉमर्स अँड सायन्स, मीरा रोड, ठाणे ही व्यावसायिक
अभ्यासक्रमाची नवीन संस्था शैक्षणिक वर्ष २०२५-२६ पासून कायम विनाअनुदानित तत्वावर सुरु
करण्यास शासन मान्यता देण्याबाबतचा प्रस्ताव सादर केला आहे. त्यानुसार उक्त संस्थेस मान्यता
देण्याची बाब शासनाच्या विचाराधीन होती.
शासन निर्णय :- अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस
अनुसरून व संचालक, तंत्र शिक्षण यांनी सादर केलेल्या प्रस्तावानुसार, श्री एल. आर. तिवारी डिग्री
कॉलेज ऑफ आर्टस, कॉमर्स अँड सायन्स, मीरा रोड, ठाणे ही व्यावसायिक अभ्यासक्रमाची नवीन
संस्था प्रपत्रात दर्शविल्याप्रमाणे शैक्षणिक वर्ष २०२५-२६ पासून सुरु करण्यास खालील अटी व
शतींच्या अधीन राहून शासन मान्यता देण्यात येत आहे.
अटी व शर्ती:-
१)सदर मान्यता ही कायम विनाअनुदानित / स्वयं-अर्थसहाय्यित तत्वावर राहील.
२)सदर मान्यता दिलेले अभ्यासक्रम चालविणाऱ्या उच्च शिक्षण संचालनालयाच्या
अखत्यारीतील संस्था या उच्च शिक्षण संचालनालयाच्या अधिपत्याखाली राहतील. परंतु,
सदर अभ्यासक्रमाचे परिचालन व सदरील अभ्यासक्रमांची मान्यता प्रक्रिया, प्रवेश, शुल्क इ.
बाबी या तंत्रशिक्षण संचालनालयाच्या अधिपत्याखाली राहतील.
# Page 2
३)सदर मान्यता दिलेले अभ्यासक्रम चालविणारी तंत्र शिक्षण संचालनालयाच्या
अधिपत्याखालील संस्था तसेच, सदर मान्यता दिलेले अभ्यासक्रम चालविणारी पुर्णत: नवीन
संस्था या तंत्र शिक्षण संचालनालयाच्या अधिपत्याखाली कायम विनाअनुदानित तत्वावर /
स्वयं-अर्थसहाय्यित तत्वावर सुरु राहतील.
४)प्रस्तुतबाबतीतअखिलभारतीयतंत्रशिक्षणपरिषदेनेविहितकेलेल्यातसेचदि.२१ मे, १९८३
च्याशासननिर्णयातील अटींचीपूर्तताकरणे,संबंधितमहाविद्यालय / संस्थेवरबंधनकारक
राहील.
५)शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी
विहित केलेल्या सर्व अटी व शर्ती मान्य असल्याबाबत संबंधित महाविद्यालय / संस्थेने
संचालक, तंत्र शिक्षण संचालनालय, मुंबई यांच्याशी करारनामा करावा लागेल. तसेच,
आवश्यक कागदपत्रांची आणि औपचारिक बाबींची पूर्तता संचालक, तंत्र शिक्षण यांच्या
संमतीने समाधानकारकरित्या पूर्ण करावी.
६)संबंधित महाविद्यालय / संस्थेने, संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
७)सदर अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पद्धतीनुसार करण्यात येतील.
८)शुल्क नियामकप्राधिकरणाने विहित केलेल्या शिक्षण शुल्कापेक्षा जास्त शुल्क
महाविद्यालयाने आकारल्यास, संबंधित महाविद्यालय / संस्था यांच्यावर महाराष्ट्र
एज्युकेशनल इन्स्टिट्युशन (प्रोहिबिशन ऑफ कॅपिटेशन फी) ॲक्ट, १९८७ अनुसार कारवाई
करण्यात येईल.
९)संबंधित महाविद्यालय / संस्थेने अभ्यासक्रम चालविण्यास शिक्षक, शिक्षकेतर व इतर तांत्रिक
कर्मचारी अखिल भारतीय तंत्रशिक्षण परिषद, नवी दिल्ली व संबंधित विद्यापीठाच्या
निकषाप्रमाणे नियुक्त करावेत. त्यांना नियमानुसार वेतन व भत्ते देण्यात यावेत. तसेच,
शिक्षकवृंद व इतर कर्मचाऱ्यांच्या वेतन व भत्ते इ. बाबत तसेच, विद्यार्थ्यांकडून शासनाकडे
तक्रारी आल्यास संबंधित महाविद्यालय / संस्थेवर कडक कारवाई करण्यात येईल.
१०)संबंधित महाविद्यालय / संस्थेने आवश्यक ती पुस्तके, नियतकालिके अखिल भारतीय तंत्र शिक्षण परिषदेच्या मानकानुसार खरेदी करणे आवश्यक राहील . तसेच, विद्यार्थ्यांना
वाचनालयाचा पुरेपूर उपयोग होण्याच्या दृष्ट्टीने ग्रंथालयात विद्यार्थ्यांना अभ्यासिकेची सोय
करणे आवश्यक आहे. तसेच, विद्यार्थ्यांना अखिल भारतीय तंत्र शिक्षण परिषदेच्या
मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय, वर्गखोल्या इ.)
करणे आवश्यक आहे.
११)रॅगिंगसंदर्भात मा.सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट,
१९९९ यांची कठोरपणे अंमलबजावणी करणे संबंधित महाविद्यालय / संस्थेवर बंधनकारक
राहील.
१२)संबंधित महाविद्यालय / संस्थेने सदर अभ्यासक्रम चालविण्यासाठी आवश्यक स्थावर जंगम
मालमत्तेकरिता शासनाकडून किंवा कोणत्याही वित्तीय संस्थेकडून घेतलेल्या कर्जाची
परतफेड करण्याची सर्वस्वी जबाबदारी संबंधित महाविद्यालय / संस्थेवर राहील.
# Page 3
१३)उच्च व तंत्र शिक्षण विभागाच्या शासन निर्णय दि.२२.०२.२०१८ अन्वये विहित केलेले नोंदणी
शुल्क संबंधित महाविद्यालय / संस्थेने भरणा केले नसेल, तर ते संबंधित सहसंचालक, तंत्र
शिक्षण विभागीय कार्यालय यांनी संबंधित महाविद्यालय / संस्थेकडून भरणा करुन घ्यावे.
१४)महाविद्यालय / संस्थेने संबंधित विद्यापीठाचे संलग्निकरण प्राप्त करुन घेणे आवश्यक
राहील.
२. याशिवाय संचालक, तंत्र शिक्षण, महाराष्ट्र राज्य, मुंबई व संबं धित विद्यापीठ यांनी घालून
दिलेल्या अन्य अटी व शर्ती संबंधित संस्था / महाविद्यालयावर बंधनकारक राहतील.
३. या शासन मान्यतेनुसार उक्त संस्था / महाविद्यालयातील अभ्यासक्रमांचा केंद्रीभूत प्रवेश
प्रक्रियेमध्ये समावेश होण्याकरिता संचालक, तंत्र शिक्षण यांनी आवश्यक ते आदेश निर्गमित करावेत.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4