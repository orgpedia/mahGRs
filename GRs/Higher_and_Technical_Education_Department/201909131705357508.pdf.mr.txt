# Page 1
विभाग प्रमुख, शासकीय तंत्रनिकेतने व तत्सम संस्था, महाराष्ट्र तंत्रनिकेतन शिक्षक सेवा गट-अ यांच्या बदली बाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांक : बदली-४३१९/प्र.क्र.६६/१९/तांशि-७
मंत्रालय, मुंबई-४०० ०३२.
दिनांक : १३ सप्टेंबर, २०१९
शासन आदेश : महाराष्ट्र शासकीय कर्मचाऱ्यांचे बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम-२००५ मधील तरतुदीनुसार बदली करण्यास सक्षम असलेल्या प्राधिकाऱ्यांच्या मंजूरीने तंत्रशिक्षण संचालनालयाच्या अधिपत्याखालील महाराष्ट्र तंत्रनिकेतन शिक्षक सेवा गट-अ या सेवेतील खाली नमुद विभाग प्रमुख, शासकीय तंत्रनिकेतने व तत्सम संस्था यांची स्तंभ - ४ नुसार बदलीने पदस्थापना करण्यात येत आहे.
----------------------------------------------------------------------------------------------------------------
| अ.क्र. | शासकीय अधिका-याचे नाव | कार्यरत संस्था | बदलीनंतरची पदस्थापना | अभिप्राय |
| १ | २ | ३ | ४ | ५ |
| विभाग प्रमुख, अणुविद्युत अभियांत्रिकी |
|  | श्री. तुकाराम बाबुराव लवटे | शासकीय तंत्रनिकेतन, ब्रम्हपूरी | शासकीय तंत्रनिकेतन, कराड या रिक्त पदावर | विनंती बदली |
----------------------------------------------------------------------------------------------------------------
०२. संबंधितांची विनंती बदली असल्याने त्यांना पदग्रहण अवधी, प्रवास भत्ता व दैनिक भत्ता अनुज्ञेय राहणार नाही.
०३. बदलीच्या आदेशाची अंमलबजावणी तात्काळ व कार्यक्षमरित्या होण्याकरीता खालील सुचनांचे काटेकोरपणे पालन करावे.
१) सादर आदेश तात्काळ अंमलात येतील.
२) बदलीबाबतचे आदेश प्राप्त झाल्यानंतर संबंधित विभाग प्रमुखांनी सध्या कार्यरत असलेल्या संस्थेतून तात्काळ त्यांची बदली नंतरची पदस्थापना केलेल्या संस्थेत रुजू व्हावे. तसेच संस्थाप्रमुखांनी पर्यायी विभाग प्रमुख हजर होण्याची वाट न पाहता बदली झालेल्या विभाग प्रमुखास तात्काळ कार्यमुक्त करावे.
३) बदली झालेले विभाग प्रमुख त्यांच्या संबंधित संस्थेकडून कार्यमुक्त होऊन रुजु होण्यासाठी आल्यानंतर त्यांना विनाविलंब रुजू करुन घ्यावे. एखाद्या विभाग प्रमुखास रुजू करुन न घेतल्यामुळे सक्तीचा प्रतिक्षा काळ ठरुन काम न करता वेतन व भत्ते देण्याचा प्रसंग उद्भवल्यास संबंधित संस्थेचे प्राचार्य यांना जबाबदार धरण्यात येईल.
४) बदली झालेल्या विभाग प्रमुखांची कोणतीही रजा प्रशासकीय विभागाच्या पूर्वमान्यतेशिवाय मंजूर करण्यात येऊ नये.
५) बदली झालेल्या विभाग प्रमुखांना तात्काळ कार्यमुक्त करण्याची जबाबदारी वैयक्तीकरित्या संबंधित संस्था प्रमुखांची राहील. प्राचार्य यांनी संबंधितांना कार्यमुक्त न केल्यास त्यांचेविरूध्द, संचालक, तंत्रशिक्षण यांनी वेळीच प्रशासकीय कारवाई सुरू करावी व आवश्यकतेनुसार प्रस्ताव शासनाच्या मान्यतेसाठी सादर करावा. तसेच याबाबत कार्यपालन अहवाल या आदेशाच्या दिनांकापासून ०८ दिवसात संचालक, तंत्रशिक्षण संचालनालय यांनी न चुकता या विभागास सादर करावा.
# Page 2
शासन आदेश क्रमांकः बदली-४३१९/प्र.क्र.६६/१९/तांशि-७