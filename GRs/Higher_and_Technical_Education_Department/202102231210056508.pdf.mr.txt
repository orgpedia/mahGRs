# Page 1
सातव्या वेतन आयोगानुसार शिक्षकीय पदांकरिता कॅस अंतर्गत स्थाननिश्चितीसाठी छाननी व निवड समिती गठित करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एससीपी २०२१/प्र.क्र.२१/मशि-१
मादामा कामा मार्ग, हुतात्मा राजगुरु चौक,
मंत्रालय विस्तार, मुंबई - ४०००३२
दिनांक : २३ फेब्रुवारी, २०२१.
संदर्भ :- १) शासन निर्णय, उच्च व तंत्र शिक्षण विभाग क्र. एससीपी २०१३/(१९२/१३)/मशि-१, दि.५.८.२०१३ २) शासन निर्णय, उच्च व तंत्र शिक्षण विभाग क्र. संकीर्ण २०१८/प्र.क्र.५६/१८/विशि-१, दि. ८.३.२०१९ ३) शासन निर्णय, उच्च व तंत्र शिक्षण विभाग क्र. संकीर्ण २०१८/प्र.क्र.५६/१८/विशि-१, दि. १०.५.२०१९ ४) संचालक, उच्च शिक्षण, पुणे यांचे पत्र क्र. उशिसं/२०२०/कॅस समिती/प्रशा-१/१८४५, दि. १५.२.२०२१
प्रस्तावना :
विद्यापीठ अनुदान आयोगाने त्यांच्या १८.७.२०१८ च्या अधिसूचनेन्वये केंद्रीय विद्यापीठे व महाविद्यालये आणि संस्था यामधील शिक्षक व समकक्ष पदावरील नियुक्त्या शैक्षणिक अर्हता इत्यादीसाठी निकष निर्धारित केले आहेत. याशिवाय अध्यापकांच्या वेतनश्रेण्या, अनुषंगिक लाभ, प्रोत्साहनपर वेतनवाढी इत्यादी देण्याबाबतची कार्यपद्धती विहित केलेली आहे. सदर अधिसूचनेतीन तरतुदी राज्यातील सहाय्यक प्राध्याक, सहयोगी प्राध्यापक, प्राध्यापक, महाविद्यालयीन शारिरिक शिक्षण संचालक या पदांना लागू करण्याचा निर्णय उपरोक्त संदर्भाधिन क्र. २ येथील शासन निर्णयान्वये घेण्यात आला आहे. त्यानुसार राज्यातील शासकीय महाविद्यालये/संस्थांमधील शिक्षकांना सेवांतर्गत प्रगती योजना (Carrier Advancement Scheme) अंतर्गत स्थाननिश्चिती करण्यासाठी छाननी समिती व निवड समिती स्थापन करण्याचा प्रस्ताव उपरोक्त क्र. ४ येथील पत्रान्वये शासनास प्राप्त झाला आहे. त्यानुसार ५ व्या वेतन आयोगानुसार स्थाननिश्चिती करण्यासाठी संदर्भाधिन क्र. १ येथील शासन निर्णयान्वये गठीत करण्यात आलेल्या समित्या बरखास्त करण्याची व शासन निर्णय दिनांक ८.३.२०१९ नुसार व विद्यापीठ अनुदान आयोगाच्या दिनांक १८.७.२०१८ च्या अधिसूचनेनुसार नवीन समित्या गठीत करण्याची बाब शासनाच्या विचाराधीन होती.
शासन निर्णय :
शासकीय महाविद्यालये/संस्था आणि शासकीय अध्यापक महाविद्यालयातील सहाय्यक प्राध्यापक, सहयोगी प्राध्यापक, प्राध्यापक, महाविद्यालयीन ग्रंथपाल, महाविद्यालयीन शारिरीक शिक्षण संचालक यांची ६ व्या वेतन आयोगानुसार कॅस अंतर्गत स्थाननिश्चिती करण्यासाठी संदर्भाधिन क्र. १ येथील दिनांक ५.८.२०१३ च्या शासन निर्णयान्वये गठीत करण्यात आलेली छाननी समिती व पदोन्नती समिती याद्वारे बरखास्त करण्यात येत आहे. शासन निर्णय दिनांक ८.३.२०१९ नुसार व विद्यापीठ अनुदान आयोगाच्या दिनांक १८.७.२०१८ च्या अधिसूचनेनुसार सहाय्यक प्राध्यापक, सहयोगी प्राध्यापक, प्राध्यापक, महाविद्यालयीन ग्रंथपाल, महाविद्यालयीन शारिरीक शिक्षण
# Page 2
शासन निर्णय क्रमांकः एससीपी २०२१/प्र.क्र.२१/मशि-१
संचालक या पदावर स्थाननिश्चिती करण्यासाठी खालीलप्रमाणे छाननी समिती व निवड समिती गठीत करण्यात येत आहे.
अ) छाननी समिती : सहाय्यक प्राध्यापक (Academic Level १० ते ११ व ११ ते १२ )
-----------------------------------------------------------------------
| अ.क्र. | पदनांम | पद |
| १ | संचालक, उच्च शिक्षण, महाराष्ट्र राज्य, पुणे | अध्यक्ष |
| २ | विभागीय सहसंचालक, उच्च शिक्षण (मागासवर्गीय प्रतिनिधी) | सदस्य |
| ३ | संबंधित महाविद्यालये/संस्थाचे प्राचार्य/संचालक | सदस्य |
| ४ | संबंधित विषयातील दोन तज्ञ | सदस्य |
| ५ | अवर सचिव/कक्ष अधिकारी, मशि कार्यासन, मंत्रालय, मुंबई | शासन प्रतिनिधी |
| ६ | सहसंचालक, उच्च शिक्षण, मुख्यालय, पुणे | सदस्य सचिव |
-----------------------------------------------------------------------
१) समितीच्या बैठकीसाठी किमान ५ सदस्य उपस्थित राहणे आवश्यक असून त्यापैकी २ विषय तज्ञांची उपस्थिती आवश्यक राहील.
२ ) छाननी समिती कागदपत्रांची तपासणी करेल, त्याचप्रमाणे विद्यापीठ अनुदान आयोगाने विहित केलेल्या निकषांचे पालन करणाऱ्या सहाय्यक प्राध्यापकांचे मुल्यमापन करुन त्यांच्या पात्रतेनुसार स्थाननिश्चिती मंजूरी करिता शासनास शिफारस करेल.
ब) सहयोगी प्राध्यापक/प्राध्यापक पदासाठी निवड समिती :
सहयोगी प्राध्यापक (Academic Level १२ ते १३ ए)/प्राध्यापक (Academic Level १३ ए ते १४)
------------------------------------------------------------------------
| अ.क्र. | पदनांम | पद |
| १ | अप्पर मुख्य सचिव/प्रधान सचिव/सचिव, उच्च व तंत्र शिक्षण विभाग | अध्यक्ष |
| २ | सहसचिव/उपसचिव (मशि), उच्च व तंत्र शिक्षण विभाग | सदस्य |
| ३ | सहसचिव/उपसचिव (मागासवर्गीय प्रतिनिधी) | सदस्य |
| ४ | संबंधित विषयातील तीन तज्ञ | सदस्य |
| ५ | बहिस्त विद्यापीठातील दोन विषय तज्ञ (प्राध्यापक पदाकरिता) | सदस्य |
| ६ | संचालक, उच्च शिक्षण, महाराष्ट्र राज्य, पुणे | सदस्य सचिव |
------------------------------------------------------------------------
१) समितीच्या बैठकीसाठी किमान ५ सदस्य उपस्थित राहणे आवश्यक असून त्यापैकी २ विषय तज्ञांची उपस्थिती आवश्यक राहील.
२) समिती अध्यक्ष समितीच्या बैठकीसाठी अनुपस्थित असल्यास सहसचिव / उपसचिव (मशि), उच्च व तंत्र शिक्षण विभाग हे अध्यक्ष म्हणून काम पाहतील.
३) सहयोगी प्राध्यापक व प्राध्यापक यांच्या स्थाननिश्चितीसाठी संचालक, उच्च शिक्षण, महाराष्ट्र राज्य, पुणे हे उमेदवारांनी सादर केलेल्या प्रस्तावाचे शासनाने व विद्यापीठ अनुदान आयोगाने वेळोवेळी निर्धारित केलेल्या निर्धारित केलेल्या अटी व निकषानुसार तपासणी करुन अनुषंगिक कागदपत्रांसह प्रस्ताव समितीस सादर करील.
४) सहयोगी प्राध्यापक व प्राध्यापक यांच्या स्थाननिश्चितीसाठी उमेदवारांच्या मुलाखती घेऊन समिती त्यांची निवड करील.
२. सहाव्या वेतन आयोगानुसार स्थाननिश्चिती जी प्रकरणे राहिली असतील किंवा ज्यामध्ये संबंधितांची निवेदने असतील ती, त्या त्या पदांसाठीच्या वरील समित्यांसमोर ठेवण्यात येतील.
पृष्ठ ३ पैकी २
# Page 3
शासन निर्णय क्रमांकः एससीपी २०२१/प्र.क्र.२१/मशि-१