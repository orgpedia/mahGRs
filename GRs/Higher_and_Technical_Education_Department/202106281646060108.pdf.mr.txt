# Page 1
दिव्यांग व्यक्ती हक्क अधिनियम, २०१६ मधील तरतुदीनुसार उच्च शिक्षण संचालनालय आणि क्षेत्रीय कार्यालयांच्या आस्थापनेवरील गट अ ते गट क संवर्गातील पदे दिव्यांगांसाठी सुनिश्चित करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः अपंग-२०२१/प्र.क्र.४५/मशि-१
मंत्रालय विस्तार, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : :२८ जुन, २०२१.
वाचा : १) शासन निर्णय, उच्च व तंत्र शिक्षण विभाग क्र. अपंग-२०११/(२२/११)/मशि-१, दि.१२.९.२०१२ २) दिव्यांग व्यक्ती हक्क अधिनियम, २०१६.
३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४.०१.२०२१ रोजीची अधिसूचना.
४) शासन परिपत्रक, सामाजिक न्याय व विशेष सहाय्य विभाग क्र. दिव्यांग २०१९/प्र.क्र.२५१/ दि.क.२, दिनांक १२.११.२०२०.
५) शासन परिपत्रक, सामाजिक न्याय व विशेष सहाय्य विभाग क्र. दिव्यांग २०१३/प्र.क्र.३५/ दि.क.२, दिनांक ०७.१०.२०१६.
६) शासन निर्णय, सामान्य प्रशासन विभाग क्र. दिव्यांग २०१८/प्र.क्र.११४/१६अ, दि.२९.५.२०१९ ७) शासन निर्णय, सामाजिक न्याय व विशेष सहाय्य विभाग क्र. दिव्यांग २०१९/प्र.क्र.२५१/ दि.क.२, दिनांक ०२.०२.२०२१.
८) शासन निर्णय, उच्च व तंत्र शिक्षण विभाग क्रमांक : अपंग २०२१/प्र.क्र.४५/मशि १,
दिनांक १८.०२.२०२१ व शासन शुध्दीपत्रक दिनांक १९.०३.२०२१.
९) शासन परिपत्रक, सामाजिक न्याय व विशेष सहाय्य विभाग, दिनांक १२.११.२०२० अन्वये गठीत तज्ञ समितीच्या दिनांक २१.०६.२०२१ रोजीच्या बैठकीचे इतिवृत्त.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची सुनिश्चिती करणे आवश्यक आहे. त्यानुसार केंद्र शासनाने दिनांक ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी प्रसिध्द केली आहे. सामाजिक न्याय व विशेष सहाय्य विभागाने संदर्भाधीन क्रमांक ७ येथिल दिनांक ०२.०२.२०२१ च्या शासन निर्णयान्वये, राज्य शासनाच्या आस्थापनेवरील पदे दिव्यांगांसाठी सुनिश्चित करण्याबाबतच्या सूचना दिलेल्या आहेत. त्यानुसार या विभागाच्या नियंत्रणाखालील उच्च शिक्षण संचालनालय व उच्च शिक्षण संचालनालयाच्या क्षेत्रीय कार्यालयांच्या आस्थापनेवरील गट-अ ते गट-ड संवर्गातील ६५ संवर्गांपैकी ५९ संवर्गांतील पदे संदर्भाधीन क्रमांक ८ येथिल दिनांक १८.०२.२०२१ च्या शासन निर्णयान्वये व शासन शुध्दीपत्रक दिनांक १९.०३.२०२१ अन्वये दिव्यांगांसाठी सुनिश्चित करण्यात आली आहेत.
केन्द्र शासनाच्या दि. ०४.०१.२०२१ रोजीच्या अधिसूचनेत समावेश नसलेल्या ४ संवर्गातील व कंत्राटी/मानधनावर असलेल्या २ संवर्गातील अशा एकूण ६ संवर्गातील पदे दिव्यांगांसाठी सुनिश्चित करावयाच्या पदांमधून वगळण्यास मान्यता देण्याचा प्रस्ताव संदर्भाधीन क्रमांक ४ येथिल शासन परिपत्रकान्वये गठीत तज्ञ समितीसमोर सादर करण्यात आला होता. सदर तज्ञ समितीने दिनांक २१.०६.२०२१ रोजीच्या बैठकीमध्ये (१) शारिरीक शिक्षण संचालक (२) विधी अधिकारी (३) विशेष कार्यकारी
# Page 2
शासन निर्णय क्रमांकः अपंग-२०२१/प्र.क्र.४५/मशि-१
अधिकारी व (४) कनिष्ठ शारिरीक शिक्षण निदेशक या ४ संवर्गातील पदे दिव्यांगांसाठी सुनिश्चित करण्याचा व (१) उपलेखापाल व (२) वाहन चालक या २ संवर्गातील पदे दिव्यांगासाठी सुनिश्चित करण्यामधून वगळण्याचा निर्णय घेतला आहे. त्यानुसार ४ संवर्गातील पदे दिव्यांगांसाठी सुनिश्चित करण्याची व २ संवर्गातील पदे दिव्यांगांसाठी सुनिश्चित करण्यामधून वगळण्याची बाब शासनाच्या विचाराधीन होती.
शासन निर्णय :
उच्च शिक्षण संचालनालय व उच्च शिक्षण संचालनालयाच्या क्षेत्रीय कार्यालयांच्या आस्थापनेवरील गट-अ व गट-ब च्या ४ संवर्गातील पदे सोबत जोडलेल्या परिशिष्ट-अ मध्ये दर्शविल्यानुसार दिव्यांगांसाठी सुनिश्चित करण्यात येत आहेत, तसेच गट-क च्या २ संवर्गातील पदे दिव्यांगांसाठी सुनिश्चित करण्यामधून वगळण्यात येत आहे.
# Page 3