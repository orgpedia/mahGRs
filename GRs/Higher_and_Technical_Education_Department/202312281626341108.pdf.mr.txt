# Page 1
महाराष्ट्र राज्य सांस्कृतिक धोरण, २०१० अंतर्गत ग्रंथोत्सव, २०२३ च्या आयोजनासाठी निधी वितरित करण्याबाबत.
महाराष्ट्र शासन
उच्च व तंत्र शिक्षण विभाग
ज्ञापन क्रमांक - मराग्रं २०२३/प्र.क्र.१५०/ग्रं.क.
मंत्रालय विस्तार, मुंबई - ४०००३२.
दिनांक: २८ डिसेंबर, २०२३
ज्ञापन : ग्रंथालय संचालक, महाराष्ट्र राज्य, मुंबई यांचे पत्र जा.क्र.५२ / ग्रंथोत्सव २०२३/२०२३-२४/ ४२५७–५८, दिनांक ०८.०९.२०२३ ला अनुसरुन असे कळविण्याचे मला आदेश आहेत की, महाराष्ट्र राज्य सांस्कृतिक धोरण, २०१० अंतर्गत “ग्रंथोत्सव २०२३” हा उपक्रम राबविण्यासाठी सन २०२३-२४ मध्ये रु.६० लक्ष इतकी अर्थसंकल्पीत तरतूद असून त्यापैकी रु.१८ लक्ष इतकी तरतूद यापूर्वीच वितरीत करण्यात आली आहे. ग्रंथोत्सव २०२३ हा उपक्रम राज्यभर विहीत वेळेत पार पाडण्याकरीता अर्थसंकल्पीय तरतूदीपैकी उर्वरित रु.४२,००,०००/- (रुपये बेचाळीस लक्ष फक्त) इतकी तरतूद ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना वितरीत करण्यास याद्वारे शासन मान्यता देण्यात येत आहे.
२. ग्रंथोत्सवाच्या आयोजनासाठी करावयाचा खर्च वितरीत निधीच्या मर्यादेत करण्यात यावा. तसेच उपरोक्त मंजूर करण्यात आलेला निधी ज्या बाबींसाठी मंजूरी देण्यात आली आहे, त्याच बाबींसाठी खर्च करावा आणि ग्रंथालय संचालक यांचे मार्फत उपयोगिता प्रमाणपत्र शासनास तातडीने सादर करावे.
३. यासाठी होणारा खर्च मागणी क्र. डब्ल्यु ४, २२०५, कला व संस्कृती, १०५, सार्वजनिक ग्रंथालये, (०२) (०३) ग्रंथोत्सवाचे आयोजन करणे, अनिवार्य (२२०५३५८२) ५०, इतर खर्च या लेखाशीर्षाखाली सन २०२३-२४ मध्ये उपलब्ध निधीतून भागविण्यात यावा.
४. सदर ज्ञापन वित्त विभागाच्या अनौपचारिक संदर्भ क्र. ७/व्यय-५, दि.२३.११.२०२३ अन्वये प्राप्त
अनौपचारिक सहमतीस अनुसरून निर्गमित करण्यात येत आहे.
# Page 2