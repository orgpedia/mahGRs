# Page 1
भारतरत्न लता दीनानाथ मंगेशकर आंतरराष्ट्रीय संगीत महाविद्यालय स्थापन करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एडीआर-२०२२/प्र.क्र.१४/तांशि-६,
मंत्रालय विस्तार भवन, मादाम कामा मार्ग,
हुतात्मा राजगुरु चौक,
मंत्रालय, मुंबई ४०० ०३२,
दिनांक:- ०९ फेब्रुवारी, २०२२
वाचा:- उच्च व तंत्र शिक्षण विभाग शासन निर्णय क्रमांक एडीआर-२०२०/प्र.क्र.९०/तांशि-६ दिनांक २८ जानेवारी, २०२१.
प्रस्तावना : संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयी सुविधांनी युक्त असे शासकीय मास्टर दीनानाथ मंगेशकर आंतरराष्ट्रीय संगीत महाविद्यालय स्थापन करण्यासंदर्भात सर्व बाबींचा अभ्यास करून शासनास अहवाल सादर करण्यासाठी दिनांक २८ जानेवारी, २०२१ च्या शासन निर्णयान्वये समिती गठित करण्यात आली आहे. दरम्यान, यासंदर्भात स्थापन करण्यात आलेल्या अभ्यास समितीने प्रस्तावित संगीत महाविद्यालयाचे नाव “भारतरत्न लता दीनानाथ मंगेशकर आंतरराष्ट्रीय संगीत महाविद्यालय" असे करण्याची शिफारस केली आहे. त्या अनुषंगाने पुढील प्रमाणे निर्णय घेण्यात येत आहे.
शासन निर्णय: संगीताचा शास्त्रशुध्द अभ्यास, विकास, प्रसार आणि प्रचार व्हावा यासाठी सुसज्ज व अत्याधुनिक सोयी सुविधांनी युक्त असे शासकीय संगीत महाविद्यालय स्थापन करण्याची कार्यवाही करण्यात येत आहे. या प्रस्तावित शासकीय संगीत महाविद्यालयाचे नाव “भारतरत्न लता दीनानाथ मंगेशकर आंतरराष्ट्रीय संगीत महाविद्यालय” (Bharatratna Lata Dinanath Mangeshkar International College of Music) असे राहील.
# Page 2