# Page 1
राज्यातील अकृषी विद्यापीठे व शासकीय व अशासकीय अनुदानित महाविद्यालयातील शिक्षक व शिक्षक समकक्ष संवर्गाना तसेच इतर संस्थातील पात्र शिक्षक संवर्गास सातवा वेतन आयोग लागू केल्यामुळे अनुज्ञेय असलेली थकबाकीची रक्कम वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१८/प्र.क्र.६७/विशि-२
मंत्रालय विस्तार भवन, मुंबई -४०० ०३२.
दिनांक : २० मे, २०२१.
वाचा :- १) शासन निर्णय उच्च व तंत्र शिक्षण विभाग क्र.संकीर्ण-२०१८/प्र.क्र.५६/१८/विशि-१, दि.०८.०३.२०१९.
२) शासन परिपत्रक वित्त विभाग क्र.वेपुर-२०१९/प्र.क्र.८/सेवा-९, दि.२०.०२.२०१९.
३) शासन परिपत्रक वित्त विभाग क्र.वेपुर-२०१९/प्र.क्र.८/सेवा-९, दि.३०.०५.२०१९.
प्रस्तावना : केंद्र शासनाने (MHRD) दि.०२.११.२०१७ च्या आदेशान्वये केंद्रीय विद्यापीठे/ महाविद्यालये/संस्था यांना ७ वा वेतन आयोगाच्या सुधारीत वेतनश्रेण्या लागू केल्या आहेत. केंद्र शासनाच्या धर्तीवर राज्यशासनाने संदर्भ क्र.१ येथील शासन निर्णयान्वये दि.०१.०१.२०१६ पासून राज्यातील अकृषी विद्यापीठे व अनुदानित महाविद्यालये तसेच इतर संस्थेतील पात्र शिक्षक संवर्गास सुधारीत वेतनश्रेणी लागू केलेल्या आहेत. सातवा वेतन आयोग लागू केल्यामुळे अनुज्ञेय असलेली दि.०१.०१.२०१६ ते दि.३१.०३.२०१९ या कालावधीतील वाढीव वेतनाच्या फरकातील वित्तीय भार केंद्र व राज्य यांचा ५०:५० या प्रमाणात आहे. तद्नुषंगाने केंद्र शासनाकडून राज्यशासनास ५० टक्के रक्कम प्राप्त झालेली आहे.
सन २०२० मध्ये कोव्हिड-१९ या संसर्गजन्य आजाराच्या प्रादुर्भावामुळे राज्याची विस्कळीत झालेली आर्थिक स्थिती विचारात घेऊन शासन निर्णय दि.०८.०३.२०१९ नुसार सातव्या वेतन आयोगाचा लाभ मिळालेल्या पात्र कर्मचाऱ्यांना सातव्या वेतन आयोगाच्या सुधारित वेतनश्रेणीच्या अनुषंगाने अनुज्ञेय असलेली थकबाकीची रक्कम अदा करण्याची बाब शासनाच्या विचाराधीन होती.
शासन निर्णय :
संदर्भाधीन क्र.१ येथील दि.०८.०३.२०१९ नुसार सातवा वेतन आयोग लागू करण्यात आलेला असून त्यानुसार पात्र कर्मचाऱ्यांना दि.०१.०१.२०१६ ते दि.३१.०३.२०१९ या कालावधीतील अनुज्ञेय असलेली थकबाकीची रक्कम वितरीत करण्यासंदर्भात खालीलप्रमाणे निर्णय घेण्यात येत आहे :
१. केंद्र शासनाकडून प्राप्त ५० टक्के रक्कम म्हणजेच रु.१३२०.९३ कोटी रक्कम दोन समान टप्प्यात देण्यात यावी. यामधील पहिल्या टप्प्यात निम्मी म्हणजे रु.६६०.४६ कोटी वितरीत करण्यात येत असून याप्रमाणे थकबाकीची रक्कम अदा करण्यात यावी. उर्वरित दुसऱ्या टप्प्यातील निम्मी रक्कम वितरीत करण्याबाबत स्वतंत्रपणे आदेश निर्गमित करण्यात येतील.
# Page 2
शासन निर्णय क्रमांकः संकीर्ण-२०१८/प्र.क्र.६७/विशि-२
२. राज्य शासनाची ५० टक्के म्हणजेच रु.१३२०.९३ कोटी यापैकी प्रतिवर्षी रु.२६४.१८ कोटी या प्रमाणे सन २०२१-२२ या आर्थिक वर्षापासून पुढील ५ वर्षात ५ समान हप्त्यात अदा करण्यात यावी.
३. वित्त विभागाचे दि.२०.०२.२०१९ रोजीच्या परिपत्रकान्वये महाराष्ट्र नागरी सेवा (सुधारित वेतन) नियम, २०१९ वेतननिश्चितीसंबंधी स्पष्टीकरण दिले आहे. यानुसार ज्या कर्मचाऱ्यांना भविष्य निर्वाह निधी योजना लागु आहे अशा कर्मचाऱ्यांची वरील अ.क्र.१ मध्ये नमुद केलेली थकबाकीची रक्कम एका हप्त्यात संबंधीत शासकीय कर्मचाऱ्यांच्या भविष्य निर्वाह निधीच्या खात्यात जमा करण्यात यावी. अ.क्र.२ मध्ये नमुद केलेली फरकाची रक्कम सन २०२१-२२ या आर्थिक वर्षापासून पुढील ५ वर्षात ५ समान हप्त्यात संबंधीत शासकीय कर्मचाऱ्यांच्या भविष्य निर्वाह निधीच्या खात्यात जमा करण्यात यावी.
४. वित्त विभागाचे दि.३०.०५.२०१९ रोजीच्या परिपत्रकान्वये महाराष्ट्र नागरी सेवा (सुधारित वेतन) नियम, २०१९ राष्ट्रीय निवृत्तिवेतन योजना अथवा परिभाषित अंशदायी निवृत्तिवेतन योजना लागू असलेल्या कर्मचाऱ्यांच्या थकबाकी प्रदानासंबंधी स्पष्टीकरण दिले आहे. त्यानुसार अ. क्र. १ मध्ये नमुद केलेली थकबाकीची रक्कम एकरकमी रोखीने अदा करण्यात यावी व अ.क्र.२ मध्ये नमुद केलेली थकबाकीची रक्कम सन २०२१-२२ या आर्थिक वर्षापासून पुढील ५ वर्षात ५ समान हप्त्यांत रोखीने अदा करण्यात यावी.
२. यासाठी होणारा खर्च हा शासन निर्णय दि.०८.०३.२०१९ मध्ये नमूद केलेल्या लेखाशिर्षाखाली तसेच संबंधित कर्मचाऱ्यांचे वेतन ज्या लेखाशीर्षातून अदा केले जाते त्याच लेखाशीर्षाखाली खर्ची टाकण्यात यावा व सदर खर्च त्या-त्या वर्षी उपलब्ध होणाऱ्या अनुदानातून भागविण्यात यावा.
३. सदर शासन निर्णय वित्त विभागाने त्यांच्या अनौपचारिक संदर्भ क्र.४१३/२०२१/व्यय-५, दि.१६.०४.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 3