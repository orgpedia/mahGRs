# Page 1
लक्ष्मीनारायण अभिनव तंत्रज्ञान (एलआयटी) विद्यापीठ, नागपूर विद्यापीठाच्या नियामक मंडळावर राज्य शासनाद्वारे अध्यक्ष यांची नियुक्ती करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-२०२३/प्र.क्र.९४/विशि-२
मंत्रालय, मुंबई ४०० ०३२.
दिनांक : ०१ नोव्हेंबर, २०२३.
वाचा :- महाराष्ट्र शासन राजपत्र असाधारण भाग-४, दि.२४.०८.२०२३ व दि.२९.०८.२०२३.
प्रस्तावना : लक्ष्मी नारायण अभिनव तंत्रज्ञान (एलआयटी) विद्यापीठ, नागपूर अधिनियम, २०२३ उपरोक्त दि.२४.०८.२०२३ रोजीच्या राजपत्राद्वारे प्रसिध्द झालेला असून, महाराष्ट्र शासन राजपत्र दि. २९.०८.२०२३ अन्वये या अधिनियमाचा नियत दिनांक दि. २९.०८.२०२३ असा निश्चित करण्यात आला आहे. सदर अधिनियमातील कलम २३ (१) नुसार विद्यापीठाच्या नियामक मंडळाची स्थापना करणे आवश्यक असून, कलम २३ (४) मध्ये विद्यापीठाच्या नियामक मंडळाची रचना निश्चित करण्यात आलेली आहे.
२. लक्ष्मीनारायण अभिनव तंत्रज्ञान (एलआयटी) विद्यापीठ, नागपूर अधिनियम, २०२३ च्या कलम ९ (१) मधील तरतूदीनुसार विद्यापीठाच्या नियामक मंडळाचे अध्यक्ष यांची नियुक्ती करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय : लक्ष्मीनारायण अभिनव तंत्रज्ञान (एलआयटी) विद्यापीठ, नागपूर अधिनियम, २०२३ च्या कलम ९ (१) मधील तरतूदीनुसार लक्ष्मीनारायण अभिनव तंत्रज्ञान (एलआयटी) विद्यापीठ, नागपूर विद्यापीठाच्या नियामक मंडळाचे अध्यक्ष म्हणून खालील मान्यवर यांची पाच वर्षांच्या कालावधीसाठी राज्य शासनाकडून नियुक्ती करण्यास या शासन निर्णयाद्वारे मान्यता देण्यात येत आहे :
----------------------------------------------------------------------------------------------------------------------------------------------------------------------
| अ. क्र. | नाव | पदनाम | संपर्कासाठी पत्ता |
| १. | प्रा. डॉ. गणपती यादव | माजी कुलगुरु, रसायन तंत्रज्ञान संस्था, मुंबई | पाल्म स्प्रींग को-ऑपरेटिव हाऊसिंग सोसायटी, ओ १२०१ (पेंटहाऊस), सेक्टर ७, ऐरोली, नवी मुंबई-४००७०८ |
----------------------------------------------------------------------------------------------------------------------------------------------------------------------
२. लक्ष्मीनारायण अभिनव तंत्रज्ञान (एलआयटी) विद्यापीठ, नागपूर अधिनियम, २०२३ च्या कलम ९ (३) मधील तरतूदीनुसार अध्यक्षाचे पद हे, मानद स्वरुपाचे आणि विना-लाभकारी असेल.
# Page 2
शासन निर्णय क्रमांक: संकीर्ण-२०२३/प्र.क्र.९४/विशि-२
३. सदरचे आदेश तात्काळ अंमलात येतील.