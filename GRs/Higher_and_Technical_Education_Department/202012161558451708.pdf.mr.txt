# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ.पंजाबराव देशमुख वसतिगृह निर्वाह भत्ता योजना खुल्या प्रवर्गातून प्रवेश घेणाऱ्या सामाजिक व शैक्षणिक दृष्टया मागास प्रवर्गातील विद्यार्थ्यांना लागू असल्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०२०/प्र.क्र.१४०/तांशि-४
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक: १६ डिसेंबर, २०२०
संदर्भ: १) उच्च व तंत्र शिक्षण विभाग, शासन निर्णय क्रमांक टीईएम-२०१५/
प्र.क्र.२१९/तांशि-४, दिनांक ३१/०३/२०१६
२) उच्च व तंत्र शिक्षण विभाग, शासन निर्णय क्रमांक टीईएम-२०१६/
प्र.क्र.५०१/तांशि-४, दिनांक १३/१०/२०१६
३) उच्च व तंत्र शिक्षण विभाग, शासन निर्णय क्रमांक टीईएम-२०१६/
प्र.क्र.५५९/तांशि-४, दिनांक १५/०४/२०१७
४) उच्च व तंत्र शिक्षण विभाग, शासन निर्णय क्रमांक टीईएम-२०१६/
प्र.क्र.५५९/तांशि-४, दिनांक २१/०६/२०१७
५) उच्च व तंत्र शिक्षण विभाग, शासन निर्णय क्रमांक टीईएम-२०१६/
प्र.क्र.५५९/तांशि-४, दिनांक ११/०८/२०१७
६) उच्च व तंत्र शिक्षण विभाग, शासन निर्णय क्रमांक टीईएम-२०१६/प्र.क्र.५५९/ तांशि-४, दिनांक १३/०९/२०१७
७) उच्च व तंत्र शिक्षण विभाग, शासन निर्णय क्र. संकीर्ण-२०१७/प्र.क्र.३३२/ तांशि-४, दिनांक ७/१०/२०१७
८) उच्च व तंत्र शिक्षण विभाग, शासन निर्णय क्र.संकीर्ण-२०१७/प्र.क्र.४०७/ तांशि-४, दिनांक २२/२/२०१८
९) विमुक्त जाती, भटक्या जमाती, इतर मागास वर्ग व विशेष मागास प्रवर्ग कल्याण विभाग, शासन निर्णय, क्र.सीबीसी-२०१९/प्र.क्र.१०८/मावक,दि.११/७/२०१९
प्रस्तावना :
उच्च व तंत्र शिक्षण विभागामार्फत आर्थिकदृष्ट्या दुर्बल घटकातील पात्र विद्यार्थ्यांसाठी राजर्षि छत्रपती शाहू महाराज शिक्षण शुल्क शिष्यवृत्ती योजना राबविण्यात येते. शासन निर्णय, उच्च व तंत्र शिक्षण दिनांक ७/१०/२०१७ अन्वये या योजनेच्या पात्र विद्यार्थ्यांसाठी लाभाची व्याप्ती वाढविणे व नविन अभ्यासक्रमांचा समावेश करणेबाबत सविस्तर आदेश निर्गमित करण्यात आले आहेत. ही योजना केवळ
# Page 2
शासन निर्णय क्रमांकः संकीर्ण-२०२०/प्र.क्र.१४०/तांशि-४
खुल्या प्रवर्गातील आणि आर्थिकदृष्टया दुर्बल घटकातील (ईडब्ल्यूएस) केंद्रिभूत प्रवेश प्रक्रियेव्दारे व्यावसायिक / बिगर व्यावसायिक अभ्यासक्रमांना प्रवेश घेण्याऱ्या व कुटुंबाची रुपये ८.०० लक्ष वार्षिक उत्पन्न असलेल्या विद्यार्थ्यांकरीता लागू असून या योजनेंतर्गत ५० टक्के शिक्षण शुल्क व ५० टक्के परीक्षा शुल्क शिष्यवृत्तीच्या स्वरुपात पात्र विद्यार्थ्यांना अदा करण्यात येते.
डॉ.पंजाबराव देशमुख वसतिगृह निर्वाह भत्ता योजना प्रथमत: शैक्षणिक वर्ष २०१६-१७ पासून लागू करण्यात आली असून या योजनेच्या व्याप्तीमध्ये या विभागाच्या दिनांक ७/१०/२०१७ व दिनांक २२/२/२०१८ च्या शासन निर्णयान्वये काही सुधारणा करण्यात आलेल्या आहेत. ही योजना खुल्या व आर्थिकदृष्ट्या दुर्बल (ईडब्ल्यूएस) प्रवर्गातून प्रवेश घेणाऱ्या विद्यार्थ्यांना लागू आहे. या योजनेंतर्गत अल्पभूधारक शेतकरी व नोंदणीकृत मजूर यांच्या पाल्यांना केंद्रिभूत प्रवेश प्रक्रियेव्दारे व्यावसायिक अभ्यासक्रमासाठी प्रवेश घेतल्यास मुंबई महानगर प्रदेश, पुणे महानगर प्रदेश आणि नागपूर व औरंगाबाद मनपा क्षेत्र याकरीता रुपये ३०,०००/- प्रतिवर्षी तर इतर शहरी / ग्रामीण क्षेत्राकरीता रुपये २०,०००/ प्रतिवर्षी या दराने निर्वाह भत्त अदा करण्यात येतो. या व्यतिरिक्त इतर पात्र विद्यार्थ्यांना अनुक्रमे रुपये १०,०००/- व रुपये ८,०००/- या दराने निर्वाह भत्ता देण्यात येतो.
सन २०१८ चा महाराष्ट्र अधिनियम क्रमांक ६२, दिनांक ३०/११/२०१८ पासून अंमलात आलेला असून या व्दारे सामाजिक व शैक्षणिक दृष्ट्या मागास प्रवर्ग नव्याने घोषित करण्यात आला असून त्यामध्ये मराठा समाजाचा समावेश करण्यात आलेला आहे. या प्रवर्गाकरीता शैक्षणिक संस्थांमधील प्रवेशाकरीता १२ टक्के आरक्षण निश्चित करण्यात आले आहे. शासन निर्णय, विमुक्त जाती, भटक्या जमाती व इतर मागास वर्ग व विशेष मागास प्रवर्ग, कल्याण विभाग, क्रमांक सीबीसी-२०१९/प्र.क्र.१०८/ मावक, दिनांक १८/७/२०१९ अन्वये सामाजिक व शैक्षणिक दृष्ट्या मागास प्रवर्गातील विद्यार्थ्यांना २०१९-२०२० शैक्षणिक वर्षापासून राजर्षि छत्रपती शाहू महाराज शिक्षण शुल्क शिष्यवृत्ती योजना लागू करण्यास शासनाची मान्यता देण्यात आलेली आहे.
मा.सर्वोच्च न्यायालयाने विशेष अनुज्ञा याचिका क्रमांक १५७३७/२०१९ व इतर याचिकांमध्ये दिनांक ९/९/२०२० रोजी सामाजिक व व शैक्षणिक दृष्ट्या मागास प्रवर्गाच्या आरक्षणाकरीता अंतरिम स्थगिती दिलेली आहे. त्यामुळे सामान्य प्रशासन विभागाने सामाजिक व शैक्षणिक दृष्टया मागास प्रवर्गातील घटकांना विविध सवलती देण्याबाबत दिनांक ९/१०/२०२० रोजी शासन निर्णय निर्गमित केलेला आहे.
त्या अनुषंगाने सर्व संबंधित विभागांना स्पष्टीकरणात्मक आदेश निर्गमित करण्याची बाब विचाराधिन होती.
पृष्ठ ४ पैकी २
# Page 3
शासन निर्णय क्रमांकः संकीर्ण-२०२०/प्र.क्र.१४०/तांशि-४
शासन निर्णय :
सामाजिक व शैक्षणिक दृट्या मागास प्रवर्गातील जे विद्यार्थी खुल्या प्रवर्गातून प्रवेश घेतील व इतर विहित अटी व शर्तींची पूर्तता करतील त्यांना राजर्षि छत्रपती शाहू महाराज शिक्षण शुल्क शिष्यवृत्ती योजनेचे व डॉ.पंजाबराव देशमुख वसतिगृह निर्वाह भत्ता योजनेचे लाभ आपोआप अनुज्ञेय ठरतील. तसेच मा.सर्वोच्च न्यायालयाने एसईबीसी आरक्षणास दिलेल्या अंतरिम स्थगितीच्या कालावधीत या विद्यार्थ्यांनी
आर्थिकदृटया दुर्बल घटकांसाठी (ईडब्ल्यूएस) राखीव असलेल्या जागेवर विहित मार्गाने प्रवेश घेतल्यास
त्यांना देखील या दोन्ही योजनांचे फायदे अनुज्ञेय राहतील.
२. सर्व संबंधित प्रशासकीय विभागांनी याबाबत आवश्यक ते पूरक आदेश निर्गमित करावेत. या दोन्ही योजनांकरीता उपलब्ध निधीपेक्षा जादा तरतूदीची आवश्यकता असेल तर त्याकरीता निधीची आवश्यक ती मागणी, नियोजन विभाग व वित्त विभागाकडे करावी.
३. हा शासन निर्णय सामान्य प्रशासन विभागाच्या सहमतीने निर्गमित करण्यात येत आहे.
# Page 4