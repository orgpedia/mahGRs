# Page 1
स्वामी रामानंद तीर्थ मराठवाडा विद्यापीठ, नांदेड
येथील Central Instrumentation Centre for
Multidisciplinary Research and Innovation या केंद्राकरीता विविध उपकरणे खरेदी
करण्याकरीता निधी वितरीत करण्याबाबत.
महाराष्ट्रशासन
उच्च व तंत्रशिक्षण विभाग
शासन ज्ञापन क्रमांक:- एसआरटी-२०२२/ई-५९७६१३/विशि-२
मंत्रालय, मुंबई ४०० ०३२.
दिनांक : ११ फेब्रुवारी, २०२६.
संदर्भ-शासन निर्णय क्रमांक:- एसआरटी-२०२२/प्र.क्र.१७/विशि-२/दि.१९.०९.२०२२
ज्ञापन :-
स्वामी रामानंद तीर्थ मराठवाडा विद्यापीठात Central Instrumentation Centre for Multidisciplinary
Research and Innovation या केंद्राकरीता विविध उपकरणे खरेदी करण्यासाठी रु.११०८ लक्ष इतक्या
अंदाजपत्रकास दि.१९.०९.२०२२ रोजीच्या शासन निर्णयान्वये प्रशासकीय मान्यता देण्यात आली आहे. सदरहू
उपकरणे खरेदी करण्यासाठी आतापयंत रु.४०९.९६ लक्ष एवढा निधी वितरीत करण्यात आला आहे. वित्त
विभागाने दिलेल्या सहमतीनुसार सदर केंद्राकरीता उपकरणे खरेदी करण्यासाठी रु.२१५ लक्ष (रुपये दोन
कोटी पंधरा लक्ष फक्त) निधी वितरीत करण्यास खालील अटीं व शर्तीच्या अधिन राहून शासन मान्यता देण्यात
येत आहे .
(१)सदरहू उपकरणे व सामुग्रीचे विनिदेश गरजेनुसार व अद्यावत असल्याची खातरजमा करण्यात
यावी. खरेदी करावयाच्या बाबींचे तांत्रिक विनिदेश (Technical specification)संबंधित तज्ञांनी
(तांत्रिक समिती/अधिकारी) यांनी मान्य केलेल्या विनिदेशानुसार असावेत.
(२)शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग-III/उद्योग-४,
दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या
कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित
खरेदी प्रक्रिया राबविण्यात यावी.
(३)प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर
राज्यांचे दरकराराची पडताळणी करुन खरेदी प्रक्रियेअंती दर निश्चित करण्यात यावा. सदर दर हा
बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या
दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
(४)सदर बाबींच्या खरेदीत द्विरुक्ती (Duplication)होणार नाही, याची दक्षता घेण्यात यावी.संपूर्ण
खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines)
तंतोतंत पालन करण्यात यावे.
(५) सदरहू खरेदी प्रक्रिया राबवितांना वरील अटीं व शर्तीचे तंतोतंत पालन करण्याची जबाबदारी
कुलसचिव, स्वामी रामानंतद तीर्थ मराठवाडा विद्यापीठ, नांदेड यांची राहील.
२. सदरहू मंजूर झालेला निधी कोषागारातून आहरीत करण्यासाठी आहरण व संवितरण अधिकारी
म्हणून सहायक संचालक (लेखा), उच्च शिक्षण संचालनालय, पुणे व नियंत्रक अधिकारी म्हणून संचालक
(उच्च शिक्षण) महाराष्ट्र राज्य, पुणे-१६ यांना प्राधिकृत करण्यात येत आहे
# Page 2
३. वरील अनुदानाची सर्व कागदपत्रे व हिशेब महालेखापाल, महाराष्ट्र-१ किंवा प्रकरणपरत्वे
महालेखापाल-२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार
असून, त्यांनी मागणी केल्यास, संबंधित कागदपत्रे त्यांच्याकडे तपासणीकरीता विद्यापीठाने सादर केली
पाहिजेत.
४ विद्यापीठास ज्या उद्दिष्ट्टासाठी मंजुर केलेल्या अनुदानाचा वापर त्याच उद्दिष्ट्टासाठी करावा. तसेच
विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे
विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत
सादर करण्यात यावे.
५. या कामासाठी होणारा खर्च "मागणी क्र.डब्ल्यू-२, २२०२-सर्वसाधारण शिक्षण ०३-विद्यापीठीय व उच्च
शिक्षण, १०२ विद्यापीठांना सहाय्य, पंचवार्षिक योजनांतर्गत योजना, (००) (१९) स्वामी रामानंद तीर्थ मराठवाडा
विद्यापीठ, नांदेड यांचा विकास (कार्यक्रम) (२२०२ ३५४८) ३१ सहायक अनुदाने" या लेखाशिर्षाखाली सन
२०२५-२६ मधील मंजूर तरतूदीतून खर्ची टाकण्यात यावा.
६. सदर शासन ज्ञापन वित्त विभागाच्या सहमतीने (अनौपचारिक संदर्भ क्र.७९०/व्यय-५,
दि.१६.०७.२०२५) निर्गमित करण्यात येत आहे.
७. सदर शासन ज्ञापन महाराष्ट्र शासनाच्या www.maharashtra.gov.inया संकेत स्थळावर उपलब्ध