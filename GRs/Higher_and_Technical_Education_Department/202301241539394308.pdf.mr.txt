# Page 1
अकृषि विद्यापीठे व संलग्नित अनुदानित महाविद्यालयातील शिक्षक व शिक्षकेतर कर्मचाऱ्यांच्या वैद्यकीय खर्चाच्या प्रतिपुर्ती देयकांना मंजूरी देण्यासाठी विभागप्रमुख व प्रादेशिक विभागप्रमुख घोषित करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-२३०१/प्र.क्र.२०/विशि-१
मादाम कामा मार्ग, हुतात्मा राजगुरू चौक
मंत्रालय मुंबई - ४०००३२
दिनांक : :- २४ जानेवारी, २०२३
संदर्भ: १) उच्च व तंत्र शिक्षण विभाग, शासन निर्णय क्र. संकीर्ण-२०१८/प्र.क्र.३२५/मशि-५, दि.१४.०१.२०१९ २) सार्वजनिक आरोग्य विभाग, शासन निर्णय क्र. वैखप्र-२०२२/प्र.क्र.१२०/राकावि-२, दि.१७.०१.२०२३.
प्रस्तावना: सार्वजनिक आरोग्य विभागाने संदर्भाधीन क्रमांक २ येथील दि.१७.०१.२०२३ रोजीच्या शासन निर्णयान्वये शासकीय कर्मचाऱ्यांच्या वैद्यकीय खर्चाच्या प्रतिपुर्तीस मंजूरी देण्याची कमाल मर्यादा व मंजूरीच्या अधिकारात सुधारणा केलेली आहे. सदर शासन निर्णयाच्या परिच्छेद क्र.४ अन्वये संबंधित मंत्रालयीन प्रशासकीय विभागाने सदर शासन निर्णयात नमूद केलेल्या तरतुदींच्या अनुषंगाने वैद्यकीय खर्च प्रतिपुर्तीच्या मंजूरी करीता त्यांच्या अधिपत्याखाली असलेल्या कार्यालयांमध्ये विभागप्रमुख व प्रादेशिक विभागप्रमुख हे नेमके कोणते पदधारक असतील याबाबत त्यांनी आकृतीबंधातील मंजूर पदनाम विचारात घेऊन त्यांच्या स्तरावर निर्णय घ्यावा, अशा सूचना दिलेल्या आहेत. त्यानुसार विभागाच्या अधिनस्त अकृषि विद्यापीठे व संलग्नित अनुदानित महाविद्यालयातील शिक्षक व शिक्षकेतर कर्मचाऱ्यांच्या वैद्यकीय खर्चाच्या प्रतिपुर्ती देयकांना मंजूरी देण्यासाठी विभागप्रमुख व प्रादेशिक विभागप्रमुख घोषित करण्याची बाब शासनाच्या विचाराधीन होती.
शासन निर्णयः विभागाच्या अधिनस्त असलेली अकृषि विद्यापीठे व संलग्नित अनुदानित महाविद्यालयातील शिक्षक व शिक्षकेतर कर्मचाऱ्यांच्या वैद्यकीय खर्चाच्या प्रतिपुर्ती देयकांना मंजूरी देण्यासाठी खालीलप्रमाणे विभागप्रमुख व व प्रादेशिक विभागप्रमुख घोषित करण्यात येत आहेत.
-------------------------------------------------------------------------------------------------------------------------------------------------------------------------------
| अ.क्र. | सक्षम प्राधिकारी | पदधारक | अधिकाराची मर्यादा |
|  | विभागप्रमुख | संचालक, उच्च शिक्षण, महाराष्ट्र राज्य, पुणे | रूपये-३,००,०००/- (अक्षरी रूपये तीन लक्ष) वरील प्रकरणे परंतू रूपये-५,००,०००/ (अक्षरी रूपये पाच लक्ष) पर्यंतची प्रकरणे |
|  | प्रादेशिक विभागप्रमुख | संबंधित विभागीय सहसंचालक, उच्च  |  शिक्षण | रूपये-३,००,०००/- (अक्षरी रूपये तीन लक्ष) पर्यंतची प्रकरणे |
-------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण-२३०१/प्र.क्र.२०/विशि-१
२. रूपये-५,००,०००/- (अक्षरी रूपये पाच लक्ष) वरील प्रकरणे मंत्रालयीन प्रशासकीय विभागाकडे मान्यतेसाठी सादर करणे आवश्यक राहील.
३. महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयांमधील तरतुदींची काटेकोरपणे तपासून वैद्यकीय खर्चाच्या प्रतिपुर्ती प्रकरणांना मंजूरी देण्याची जबाबदारी संबंधित सक्षम प्राधिकारी यांची राहील.
४. सदर शासन निर्णय सार्वजनिक आरोग्य विभागाने शासन निर्णय दि.१७.०१.२०२३ मधील परि. क्र. ४ अन्वये दिलेल्या सूचनेनुसार निर्गमित करण्यात येत आहे.