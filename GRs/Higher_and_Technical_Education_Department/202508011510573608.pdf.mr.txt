# Page 1
वास्तुकला परिषद, नवी दिल्ली यांच्या मान्यतेस
अनुसरुन शैक्षणिक वर्ष २०२५-२६ पासून विद्यमान
वास्तुशास्त्र संस्थेत नवीन पदव्युत्तर पदवी
अभ्यासक्रम सुरु करण्यास शासन मान्यता
देण्याबाबत...
(ठाकूर स्कूल ऑफ आर्किटेक्चर ॲन्ड प्लानिंग,
कांदिवली (पूर्व))
महाराष्ट्र शासन
उच्च व तंत्र शिक्षण विभाग
शासन निर्णय क्र.मान्यता-२०२५/प्र.क्र.५८५/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक: ०१ ऑगस्ट, २०२५.
संदर्भ : १) वास्तुकला परिषद, नवी दिल्ली यांचे पत्र क्र.CA/५/Academic-MH७३,
दि.११.०७.२०२५.
२) संचालक, तंत्र शिक्षण यांचे पत्र क्र.२/एनजीसी/वास्तुशास्त्र/मान्यता/२०२५/६०७,
दि.१५.०७.२०२५.
प्रस्तावना :-
वास्तुकला परिषद, नवी दिल्ली यांनी संदर्भ क्र.१ येथील पत्रान्वये दिलेल्या मान्यतेस
अनुसरुन, संचालक, तंत्र शिक्षण यांनी संदर्भ क्र.२ येथील पत्रान्वये, विद्यमान वास्तुशास्त्र संस्थेत
नवीन पदव्युत्तर पदवी अभ्यासक्रम शैक्षणिक वर्ष २०२५-२६ पासून सुरु करण्यास शासन मान्यता
देण्याबाबतचा प्रस्ताव सादर केला आहे. त्यानुसार उक्त अभ्यासक्रमास मान्यता देण्याची बाब
शासनाच्या विचाराधीन होती.
शासन निर्णय :-
वास्तुकला परिषद, नवी दिल्ली यांनी दिलेल्या मान्यतेस अनुसरून व संचालक, तंत्र शिक्षण
यांनी सादर केलेल्या प्रस्तावानुसार, ठाकूर स्कूल ऑफ आर्किटेक्चर ॲन्ड प्लानिंग, कांदिवली
(पूर्व) या वास्तुशास्त्र अभ्यासक्रमाच्या संस्थेत नवीन पदव्युत्तर पदवी अभ्यासक्रम शैक्षणिक वर्ष
२०२५-२६ पासून तक्त्यात दर्शविल्याप्रमाणे सुरु करण्यास खालील अटी व शतींच्या अधीन राहून
शासन मान्यता देण्यात येत आहे.
--------------------------------------------------------------------------------------------------------
| क्र. | डीटीई संकेतांक, नाव व पत्ता | चे नाव | २०२४-२५ ची प्रवेश क्षमता | शै.वर्ष २०२५-२६ करीताची प्रवेश क्षमता |
| १ | ३४७२ - ठाकूर स्कूल ऑफ आर्किटेक्चर ॲन्ड प्लानिंग, बी-ब्लॉक, ठाकूर | एम.आर्च. (रिअल इस्टेट | -- | २० |
--------------------------------------------------------------------------------------------------------
# Page 2
---------------------------------------------------------------------------------------------------------------
|  | एज्युकेशनल कॅम्पस, श्यामनारायण ठाकूर मार्ग, ठाकूर व्हिलेज, कांदिवली (पूर्व), मुंबई - ४०० १०१. | डेव्हलपमेंट) |  |  |
---------------------------------------------------------------------------------------------------------------
अटी व शर्ती:-
१)सदर मान्यता ही कायम विनाअनुदानित / स्वयं-अर्थसहाय्यित तत्वावर राहील.
२)प्रस्तुत बाबतीत वास्तुकला परिषदेने विहित केलेल्या तसेच दि.२१ मे, १९८३ च्या शासन
निर्णयातील अटींची पूर्तता करणे, संबंधित महाविद्यालय/ संस्थांवर बंधनकारक राहील.
३)शासनाने विहित केलेल्या तसेच वास्तुकला परिषद, नवी दिल्ली यांनी विहित केलेल्या सर्व
अटी व शर्ती मान्य असल्याबाबत संबंधित महाविद्यालय / संस्थेने संचालक, तंत्र शिक्षण
संचालनालय, मुंबई यांच्याशी करारनामा करावा लागेल. तसेच, आवश्यक कागदपत्रांची
आणि औपचारिक बाबींची पूर्तता संचालक, तंत्र शिक्षण यांच्या संमतीने
समाधानकारकरित्या पूर्ण करावी.
४)संबंधित महाविद्यालय / संस्थेने, संचालक, तंत्र शिक्षण यांचेकडे आवश्यक ती संचित ठेव
संयुक्त खात्यात भरुन इतर कायदेशीर बाबींची पूर्तता करावी.
५)सदर अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश
नियमानुसार / पद्धतीनुसार करण्यात येतील.
६)शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क
महाविद्यालयाने आकारल्यास, संबंधित महाविद्यालय / संस्था यांच्यावर महाराष्ट्र
एज्युकेशनल इन्स्टिट्युशन (प्रोहिबिशन ऑफ कॅपिटेशन फी) ॲक्ट, १९८७ अनुसार
कारवाई करण्यात येईल.
७)संबंधित महाविद्यालय / संस्थेने अभ्यासक्रम चालविण्यास शिक्षक, शिक्षकेतर व इतर
तांत्रिक कर्मचारी वास्तुकला परिषद, नवी दिल्ली व संबंधित विद्यापीठाच्या निकषाप्रमाणे
नियुक्त करावेत. त्यांना नियमानुसार वेतन व भत्ते देण्यात यावेत. तसेच, शिक्षकवृंद व इतर
कर्मचाऱ्यांच्या वेतन व भत्ते इ. बाबत तसेच, विद्यार्थ्यांकडून शासनाकडे तक्रारी आल्यास
संबंधित महाविद्यालय / संस्थेवर कडक कारवाई करण्यात येईल.
८)संबंधित महाविद्यालय / संस्थेने आवश्यक ती पुस्तके, नियतकालिके वास्तुकला परिषदेच्या
मानकानुसार खरेदी करणे आवश्यक राहील. तसेच, विद्यार्थ्यांना वाचनालयाचा पुरेपूर
उपयोग होण्याच्या दृष्ट्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे.
तसेच, विद्यार्थ्यांना वास्तुकला परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
९)रॅगिंगसंदर्भात मा.सवोच्च न्यायालयाचे निदेश व महाराष्ट्र प्रोहिबिशन ऑफ रॅगिंग ॲक्ट,
१९९९ यांची कठोरपणे अंमलबजावणी करणे संबंधित महाविद्यालय / संस्थेवर बंधनकारक
राहील.
# Page 3
१०)संबंधित महाविद्यालय / संस्थेने सदर अभ्यासक्रम चालविण्यासाठी आवश्यक स्थावर जंगम
मालमत्तेकरिता शासनाकडून किंवा कोणत्याही वित्तीय संस्थेकडून घेतलेल्या कर्जाची
परतफेड करण्याची सर्वस्वी जबाबदारी संबंधित महाविद्यालय / संस्थेवर राहील.
११)महाविद्यालय/ संस्थेने संबंधित विद्यापीठाचे संलग्निकरण प्राप्त करुन घेणे आवश्यक
राहील.
१२)उच्च व तंत्र शिक्षण विभाग, शासन निर्णय दि.२२.०२.२०१८ अन्वये विहित केलेले नोंदणी
शुल्क संबंधित महाविद्यालय / संस्थेने भरणा केले नसेल, तर ते संबंधित सहसंचालक, तंत्र
शिक्षण विभागीय कार्यालय यांनी संबंधित महाविद्यालय/ संस्थेकडून भरणा करुन घ्यावे.
२. याशिवाय संचालक, तंत्र शिक्षण, महाराष्ट्र राज्य, मुंबई व संबंधित विद्यापीठ यांनी घालून
दिलेल्या अन्य अटी व शर्ती संस्था/ महाविद्यालयावर बंधनकारक राहतील.
३. या शासन मान्यतेनुसार उक्त संस्था/ महाविद्यालयातील अभ्यासक्रमांचा केंद्रीभूत प्रवेश
प्रक्रियेमध्ये समावेश होण्याकरिता संचालक, तंत्र शिक्षण यांनी आवश्यक ते आदेश निर्गमित करावेत.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर