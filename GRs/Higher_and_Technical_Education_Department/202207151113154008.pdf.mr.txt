# Page 1
शैक्षणिक वर्ष २०२२-२३ पासून नवीन महाविद्यालयांकरिता इरादापत्र देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: मान्यता-२०२२/(११४/२२)(२)/मशि-४
मंत्रालय विस्तार भवन, मुंबई ४०० ०३२.
दिनांक :- १५ जुलै, २०२२.
संदर्भ:- १. शासन निर्णय, उच्च व तंत्र शिक्षण विभाग, क्र. एनजीसी २०१७/(२९/१७)/मशि-४, दि. १५.०९.२०१७.
२. याचिका क्र. ५१९७/२०२२ व याचिका क्र. ५१९८/२०२२ प्रकरणी मा. उच्च न्यायालय, मुबंई, खंडपीठ औरंगाबाद यांचे दिनांक १०.०६.२०२२ रोजीचे आदेश.
शासन निर्णय : महाराष्ट्र सार्वजनिक विद्यापीठ अधिनियम, २०१६ मधील कलम १०९ आणि संदर्भाधीन दिनांक १५.०९.२०१७ च्या शासन निर्णयान्वये विहित केलेल्या कार्यपद्धतीनुसार राज्यातील सर्व अकृषी विद्यापीठांनी शैक्षणिक वर्ष २०२२-२३ साठी नवीन महाविद्यालय सुरु करण्यासंदर्भात इरादापत्र मिळण्याबाबतचे प्रस्ताव शासन मान्यतेसाठी शिफारशीत केले आहेत. सदर प्रस्तावांची संदर्भ क्र. १ येथील शासन निर्णयान्वये तपासणी करण्यात आली आहे. सदर तपासणीमध्ये काही ठिकाणी एका बिंदूकरीता एकापेक्षा अधिक प्रस्ताव निकषांची पुर्तता करीत होते. महाराष्ट्र सार्वजनिक विद्यापीठ अधिनियम, २०१६ मधील कलम १०९ (३) (घ) मध्ये खालील प्रमाणे तरतुद विशद करण्यात आलेली आहे.
इरादापत्र मागणाऱ्या व्यवस्थापनाची योग्यता तपासून राज्य शासनास आपल्या निरपवाद स्वेच्छानिर्णयानुसार योग्य व उचित वाटेल त्याप्रमाणे अशा परिसंस्थांना इरादापत्र देता येईल. असे नमूद केले आहे. महाराष्ट्र सार्वजनिक विद्यापीठ अधिनियम, २०१६ मधील कलम १०९ (३) (घ) नुसार शासनास असलेल्या अधिकारांचा वापर करुन खालील विवरणपत्रात नमूद महाविद्यालयांना शासनाने विहित केलेल्या खालील अटीं व शर्तीच्या अधीन राहून कायम विना अनुदान तत्वावर इरादापत्र मंजूर करण्यात येत आहे :
----------------------------------------------------------------------------------------------------------------------------------------------------------------------------------------------------------------------------------------
| अ.क्र. | क्र. | संस्था / प्रस्तावित महाविद्यालयांचे नाव व पत्ता | विद्याशाखा/ अभ्यासक्रम |
|  |  | मुंबई विद्यापीठ |
| १. | १. | वर्तक नगर शिक्षण मंडळाचे वर्तकनगर नगर शिक्षण मंडळाचे कला, विज्ञान व वाणिज्य महाविद्यालय पोखरण रोड नं १, एच. पी. गॅस गोडाउन जवळ, वर्तकनगर, ठाणे (प), जि ठाणे- ४०० ६०६. | १) बी. ए. (०-१२०) २) बी. कॉम. (०-१२०) ३) बी. एस्सी (०-१२०) |
|  |  | श्रीमती नाथीबाई दामोदर ठाकरसी महिला विद्यापीठ, मुंबई. |
| २. | १. | श्री साई बहुउद्देशीय सेवाभावी संस्था नांदेड राजमुद्रा वुमंस कॉलेज ऑफ बी डीझाईन मालेगाव रोड भवितव्य नगर सिडको रोड नांदेड | बॅचलर ऑफ डिझाईन |
----------------------------------------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः मान्यता-२०२२/(११४/२२)(२)/मशि-४
-----------------------------------------------------------------------------------------------------------------------------------------------------------------------------------------------------
| अ.क्र. | क्र. | संस्था / प्रस्तावित महाविद्यालयांचे नाव व पत्ता | विद्याशाखा/ अभ्यासक्रम |
|  |  | सावित्रीबाई फुले पुणे विद्यापीठ, पुणे. |
| ३. | १. | श्री. नेमीनाथ जैन ब्रम्हचार्याश्रम, नेमीनगर एस. एन. जे. बी. विधी कॉलेज, चांदवड, ता. चांदवड, जि. नाशिक - ४२३ १०१. | मानवविज्ञान बॅचलर ऑफ लॉ (एल.एल.बी.) |
| ४. | २. | डॉ. डी. वाय पाटील युनिटेक सोसायटीचे युनिटेक विधी महाविद्यालय, ताथवदे, पीसीएमसी, ता. पिंपरी चिंचवड (महानगरपालिका हद्द) जि. पुणे - ४११ ०३३. | मानवविज्ञान बॅचलर ऑफ लॉ (एल.एल.बी.) ३ वर्षे |
|  |  | स्वामी रामानंद तीर्थ मराठवाडा विद्यापीठ, नांदेड |
| ५. | १. | संत मोतीराम महाराज सेवाभावी संस्था प्रस्तावित ज्ञानदिप कला वाणिज्य व विज्ञान वरिष्ठ महाविद्यालय मरडसगांव ता. गंगाखेड जि. परभणी | कला, बी. एस्सी विद्यापीठाने शिफारस केलेल्या अभ्यासक्रमाप्रमाणे |
-----------------------------------------------------------------------------------------------------------------------------------------------------------------------------------------------------
२. अटी व शर्ती : १. शासनाच्या प्रचलित धोरणानुसार नवीन महाविद्यालय सुरु करण्यासाठी देण्यात येणारे इरादापत्र हे कायम विनाअनुदानित तत्वावर महाविद्यालय सुरु करण्यासाठी राहील.
२. सदर इरादापत्र हे संस्थेने नवीन महाविद्यालयास अंतिम मान्यता प्राप्त करण्यापूर्वी विहित अटी व शर्तींची पूर्तता करण्याच्या दृष्टिने दिलेले असल्याने, या इरादापत्रामुळे संस्थेस नवीन महाविद्यालय सुरु करण्यास शासनाची अंतिम मान्यता प्राप्त झाल्या शिवाय महाविद्यालय सुरु करता येणार नाही.
३. शासनाकडून नवीन महाविद्यालय सुरु करण्याकरीता देण्यात आलेले इरादापत्र निकटतम पुढील वर्षाच्या ३१ जानेवारीपर्यंत वैध असेल. या कालावधीमध्ये ज्या अटी व शर्तीच्या आधारे इरादापत्र देण्यात आलेले आहे, त्या अटी व शर्तींची पूर्तता करुन त्याबाबतचा अनुपालन अहवाल अंतिम मान्यता मिळण्याकरीता आवश्यक असलेल्या कागदपत्रासह विद्यापीठास सादर करणे अनिवार्य राहील.
महाराष्ट्र सार्वजनिक विद्यापीठ अधिनियमातील तरतूद लक्षात घेता, शासन निर्णय दि. १५ सप्टेंबर, २०१७ अन्वये अंतिम मान्यतेची कार्यपध्दती स्पष्टपणे विशद करण्यात आलेली आहे. अधिनियमातील तरतूदीनुसार व सदर कार्यपद्धतीनुसार इरादापत्र प्राप्त संस्था इरादापत्राच्या अटी व शर्ती पूर्ण करतात त्यांनी विद्यापीठाकडे अंतिम मान्यतेसाठी सर्व कागदपत्रासह अर्ज करावा व विद्यापीठांनी सर्व पात्र अर्जदार संस्थेचे अर्ज व त्यासोबतचा अनुपालन अहवाल मंजुरीच्या शिफारशीसह परिशिष्ट “क” व प्रपत्र “ब” व त्यासोबतच्या कागदपत्रासह शासनाकडे सादर करावा.
पृष्ठ ४ पैकी २
# Page 3
शासन आदेश क्रमांकः मान्यता-२०२२/(११४/२२)(२)/मशि-४
४. नवीन महाविद्यालय सुरु करण्यासाठी अंतिम मान्यता मागणाऱ्या इच्छूक संस्थेने इरादापत्रातील अटी व शर्तींची पूर्तता केली असल्याचा अनुपालन अहवाल संबधित विद्यापीठाकडे दाखल करावा. त्यासोबत परिशिष्ट “क” मध्ये नमूद केलेली कागदपत्रे जोडण्यात यावीत.
५. महाराष्ट्र सार्वजनिक विद्यापीठ अधिनियम २०१६ मधील कलम १०९ (३) (च) अंतर्गत परंतुकामध्ये नमूद केल्याप्रमाणे खंड (ड) मध्ये विनिर्दिष्ट केलेल्या कालमर्यादेत, जर व्यवस्थापन इरादापत्रातील शर्तींचे अनुपालन करण्यात कसूर करेल तर, इरादापत्र व्यपगत झाल्याचे समजण्यात येईल.
६. सदर महाविद्यालयास अंतिम मान्यता प्राप्त झाल्याशिवाय संबंधित विद्यापीठाने संलग्नतेची प्रक्रिया सुरु करु नये.
७. सदर महाविद्यालयास वरील विवरणात नमूद अभ्यासक्रमाचे महाविद्यालय सुरु करण्यास इरादापत्र हे संबधित विद्यापीठातील अधिकृत अभ्यासक्रम असल्याच्या धारणेतून देण्यात येत आहे. विद्यापीठाने याबाबत खातरजमा करावी.
८. महाविद्यालयाने कोणत्याही परिस्थितीत इरादापत्राच्या आधारे विद्यार्थ्यांना प्रवेश देऊ नयेत.
अशा प्रकारे प्रवेश दिल्याचे निदर्शनास आल्यास या संदर्भातील कायद्यातील तरतुदीनुसार कारवाई करण्यात येईल व इरादापत्र रद्द करण्यात येईल.
९. महाविद्यालयामध्ये सोयी-सुविधा उपलब्ध करताना The Rights of Persons with Disabilities Act, २०१६ मधील तरतुदीनुसार तसेच या संदर्भातील वेळोवेळी विहित केलेल्या निकषानुसार दिव्यांग विद्यार्थ्यांकरिता सोयी-सुविधा निर्माण करण्यात येतील याची खातरजमा करण्यात यावी व अंतिम मान्यतेकरिता पूर्तता अहवाल सादर करतांना या संदर्भातील प्रमाणपत्र सादर करणे अनिवार्य राहील.
१०. राज्य क्रीडा व युवा धोरण २०१२ च्या अंमलबजावणी संदर्भात उच्च व तंत्र शिक्षण, शासन निर्णय दिनांक २५.०७.२०१३ मधील बाबींचे पालन करणे अनिवार्य राहील.
३. विद्यापीठाने अंतिम मान्यता देण्याबाबत आवश्यक असलेली पुढील कार्यवाही करताना संदर्भाधीन शासन निर्णयान्वये विहित कार्यपद्धती व निकषांचे पालन करावे.
# Page 4