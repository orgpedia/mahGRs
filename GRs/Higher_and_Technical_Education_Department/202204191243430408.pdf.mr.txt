# Page 1
कला संचालनालयाच्या नियंत्रणाखालील अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना वैद्यकीय खर्च प्रतीपूर्तीचा लाभ देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एडीआर-२०१८/प्र.क्र.११०(भाग-२)/१८/तांशि-६
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०००३२
दिनांक :- १९ एप्रिल, २०२२
प्रस्तावना :
शालेय शिक्षण विभागाच्या नियंत्रणाखालील अशासकीय अनुदानित शाळांमधील शिक्षक / शिक्षकेतर कर्मचाऱ्यांना, विविध २३ शासन निर्णयांनुसार मिळणारे लाभ, अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना लागू करावे, याकरिता मुंबई उच्च न्यायालय येथे रिट याचिका क्र.२८१७/२०१४ व उच्च न्यायालय, खंडपीठ औरंगाबाद येथे याचिका क्र. ३८७२/२००५ दाखल करण्यात आल्या होत्या. याचिकाकर्त्यांच्या मागण्या मान्य करुन सदर याचिका अनुक्रमे दिनांक ५ ऑक्टोबर, २०१७ व दिनांक २६ फेब्रुवारी, २०१८ च्या आदेशान्वये मा. न्यायालयाने निकाली काढल्या आहेत. मा. न्यायालयाच्या आदेशांची अंमलबजावणी करण्याच्या अनुषंगाने अशासकीय अनुदानित कला संस्थांमधील पात्र शिक्षक / शिक्षकेतर कर्मचाऱ्यांना वैद्यकीय उपचार व वैद्यकीय खर्चाची प्रतीपूर्ती लागू करण्याची बाब शासनाच्या विचाराधीन होती. याबाबत दिनांक ३१ मार्च,२०२२ रोजी राज्य मंत्रिमंडळाच्या बैठकीमध्ये चर्चा झाली असून पुढीलप्रमाणे निर्णय घेण्यात आला आहे: शासन निर्णय : शासकीय कर्मचाऱ्यांना महाराष्ट्र राज्य सेवा ( वैद्यकीय देखभाल ) नियम, १९६१ व त्यामध्ये वेळोवेळी झालेल्या सुधारणांनुसार, शासकीय व शासन प्राधिकृत रुग्णालयांमध्ये वैद्यकीय उपचार करुन घेणे व वैद्यकीय खर्चाची प्रतीपूर्ती या सवलती देण्यात येतात. सदर सवलती योग्य ते फेरफार आणि भविष्यात होणाऱ्या सुधारणांसह अशासकीय अनुदानित कला संस्थामधील शिक्षक / शिक्षकेतर कर्मचाऱ्यांना, या शासन निर्णयाच्या दिनांकापासून लागू करण्यात येत आहेत.
उपरोक्त लाभ मा.न्यायालयांनी दिलेल्या आदेशांची अंमलबजावणी करण्यासाठी अनुज्ञेय करण्यात येत आहेत. त्यामुळे सदर निर्णय केवळ अशासकीय अनुदानित कला संस्थांमधील शिक्षक / शिक्षकेतर कर्मचाऱ्यांना लागू राहतील.
सदरचा शासन निर्णय दिनांक ३१ मार्च, २०२२ रोजी राज्य मंत्रिमंडळाच्या बैठकीत झालेल्या निर्णयानुसार निर्गमित करण्यात येत आहे.
# Page 2
शासन निर्णय क्रमांकः एडीआर-२०१८/प्र.क्र.११०(भाग-२)/१८/तांशि-६
सदरचा शासन निर्णय वित्त विभागाचा अनौपचारिक संदर्भ क्रमांक ५५/सेवा-५ दिनांक ९ डिसेंबर,२०२० आणि ४४/२०२२/व्यय-५ दिनांक १२ जानेवारी, २०२२ अन्वये प्राप्त सहमतीनुसार निर्गमित करण्यात येत आहे.