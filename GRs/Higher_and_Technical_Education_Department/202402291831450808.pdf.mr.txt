# Page 1
राज्यातील अकृषि विद्यापीठे व संलग्नित महाविद्यालयांतील पदवी/ पदव्युत्तर
अभ्यासक्रमाच्या विद्यार्थ्यांसाठी शासनाच्या
प्रशासकीय विभागांकडून आंतरवासिता उपक्रम निर्माण करण्यासाठीच्या धोरणाची मार्गदर्शक तत्वे
निश्चित करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एनईपी- २०२३/ प्र.क्र.१७६/ विशि - ३,
मंत्रालय, मुंबई ४०० ०३२,
दिनांक : २९ फेब्रुवारी, २०२४
प्रस्तावना :
राष्ट्रीय शैक्षणिक धोरण, २०२० ची अंमलबजावणीच्या अनुषंगाने आवश्यक त्या मार्गदर्शक सूचना
सर्व अकृषि विद्यापीठांना देण्यात आलेल्या असून त्यानुसार कार्यवाही सूरु आहे. एप्रिल, २०२३ मध्ये विद्यापीठ अनुदान आयोगाने राष्ट्रीय क्रेडिट फ्रेमवर्क (NCrF) निर्गमित केले असून त्यानुसार सुकाणू समितीने
शिफारशीत केल्याप्रमाणे शासन निर्णय दिनांक २०.०४.२०२३, दिनांक १६.०५.२०२३ आणि दिनांक
०४.०७.२०२३ अन्वये पारंपारिक/ व्यावसायिक अभ्यासक्रमाच्या पदवी/ पदव्युत्तर अभ्यासक्रमांसाठी श्रेयांक आराखडा निश्चित केला आहे. सदर श्रेयांक आराखड्यामध्ये विद्यार्थ्यांना पदवी तसेच पदव्युत्तर
अभ्यासक्रमामध्ये आंतरवासिता साठी (internship) सत्रनिहाय ८ ते १२ श्रेयांक निश्चित करण्यात आले असून
आंतरवासिता (internship) बंधनकारक करण्यात आली आहे.
राज्यातील सार्वजनिक विद्यापीठे/ स्वयं अर्थसहाय्यित विद्यापीठ/ अभिमत विद्यापीठे आणि संलग्नित
महाविद्यालयांची संख्या लक्षात घेता महाराष्ट्र राज्य हे मोठे शिक्षण केंद्र आहे. ज्यामध्ये जवळपास २४ लाख पदवीपुर्व तसेच जवळपास ३.३ लक्ष पदव्युत्तर विद्यार्थी प्रवेशित असल्याचे दिसून येते. तरी, विद्यापीठातील व
त्यासंलग्नित महाविद्यालये/ उच्च शिक्षण संस्था मधील मोठ्या प्रमाणातील विद्यार्थ्यांना
आंतरवासितासंदर्भातील श्रेयांक उपलब्ध करुन देण्याच्या अनुषंगाने त्याप्रमाणात आंतरवासिता उपक्रम उपलब्ध करुन देणारे क्षेत्रे निश्चित करण्याची आवश्यकता आहे. अशी आंतरवासिता उपक्रम खाजगी
व्यवस्थापन आणि संसोधन संस्थांशिवाय प्रशासकीय विभागांमध्येही त्या-त्या स्तरांवर उपलब्ध करुन देणे
आवश्यक झाले आहे. राज्यात मोठ्या प्रमाणात असलेल्या ग्रामीण भागातील विद्याथांना त्या-त्या स्तरावर
आंतरवासिता उपलब्ध करुन देणे प्रशासकीय विभागातील आंतरवासितामुळे शक्य होणार आहे.
प्रशासकीय कार्यालयांनी विद्यार्थ्यांना आंतरवासिता उपक्रम करुन देण्यासाठी या विभागामार्फत तयार करण्यात आलेल्या मार्गदर्शक सूचनांच्या मसूद्यावर शालेय शिक्षण व क्रीडा विभाग, विधि व न्याय
विभाग, आदिवासी विकास विभाग, मुख्य निवडणूक अधिकारी, कृषि विभाग, माहिती व तंत्रज्ञान विभाग,
महिला व बाल विकास विभाग या विभागाकडून पथदर्शी स्वरुपात अभिप्राय मागविण्यात आले होते. तसेच, ग्राम विकास विभाग, सार्वजनिक आरोग्य विभाग, सामाजिक न्याय व विशेष सहाय्य विभाग, सार्वजनिक
बांधकाम विभाग, महसूल व वन विभाग, वित्त विभाग, नियोजन विभाग, पाणी पुरवठा व स्वच्छता या
विभागांकडून सुद्धा दि.०२.०१.२०२४ व दि.०८.०१.२०२४ च्या पत्रान्वये उपरोक्त मार्गदर्शक सूचनांच्या
मसूद्यावर अभिप्राय मागविण्यात आले होते.
विधि व न्याय विभागाने शासन निर्णय, दिनांक २४ नोव्हेंबर, २०२३ अन्वये त्यांच्या विभागांतर्गत आंतरवासिता धोरण निश्चित केले असून त्याची अंमलबजावणी सुरु करण्यात आली . त्याच प्रमाणे शालेय
शिक्षण विभागाने शासन निर्णय दिनांक १४.१२.२०२३ अन्वये राज्यातील विविध २२५ ब्लॉक मध्ये प्रौढ शिक्षण
उपक्रमांसाठी आंतरवासिता उपलब्ध करुन दिली आहे. त्याचप्रमाणे आदिवासी विकास विभाग, महिला व बाल विकास विभाग, कृषि विभाग यांचेकडून अभिप्राय प्राप्त झाले आहे. प्राप्त झालेल्या सूचनांचा/
# Page 2
शासन निर्णय क्रमांकः एनईपी- २०२३/ प्र.क्र.१७६/ विशि - ३,
अभिप्रायांचा शासनस्तरावरुन विचार करुन राज्यातील अकृषि विद्यापीठे व संलग्नित महाविद्यालयांतील
पदवी/ पदव्युत्तर अभ्यासक्रमाच्या विद्यार्थ्यांसाठी शासनाच्या प्रशासकीय विभागांकडून आंतरवासिता उपक्रम
निर्माण करण्यासाठीच्या धोरणाची मार्गदर्शक तत्वे अंतिम करण्यासाठीचा प्रस्ताव दि.२५ फेब्रुवारी, २०२४
रोजी झालेल्या मा.मंत्रिमंडळ बैठकीत सादर करण्यात आला होता. मा.मंत्रिमंडळाने दिलेल्या मान्यतेनुसार
राज्यातील अकृषि विद्यापीठे व संलग्नित महाविद्यालयांतील पदवी/ पदव्युत्तर अभ्यासक्रमाच्या
विद्यार्थ्यांसाठी शासनाच्या प्रशासकीय विभागांकडून आंतरवासिता उपक्रम निर्माण करण्यासाठीच्या धोरणाची
मार्गदर्शक तत्वे निश्चित करण्याची बाब शासनाच्या विचाराधीन होती.
शासन निर्णय -
राष्ट्रीय शैक्षणिक धोरण-२०२० च्या अंमलबजावणीच्या अनुषंगाने पारंपारिक/ व्यावसायिक
अभ्यासक्रमाच्या पदवी/ पदव्युत्तर अभ्यासक्रमांसाठी श्रेयांक आराखडा निश्चित केलेला असून विद्यार्थ्यांना
आंतरवासिता (internship) बंधनकारक करण्यात आली आहे. राज्यातील सर्व अकृषि विद्यापीठातील व
त्यासंलग्नित महाविद्यालये/ उच्च शिक्षण संस्था मधील मोठ्या प्रमाणातील विद्यार्थ्यांना त्याप्रमाणात
आंतरवासिता उपक्रम उपलब्ध करुन देणारे क्षेत्रे निश्चित करण्याची आवश्यकता आहे. अशी आंतरवासिता
उपक्रम खाजगी व्यवस्थापन आणि संसोधन संस्थांशिवाय शासकीय विभागांमध्येही त्या-त्या स्तरांवर उपलब्ध
करुन देणे आवश्यक झाले आहे. त्यामुळे प्रशासकीय विभागांनी विभाग/ क्षेत्रीय कार्यालये/ योजना/ प्रकल्प
अंतर्गत अशी आंतरवासिता उपक्रम उपलब्ध करुन द्यावेत.
अशी आंतरवासिता उपक्रमे तयार करणे व त्यांची अंमलबजावणी करण्याबाबतची मार्गदर्शक तत्वे
खालीलप्रमाणे आहेतः-
शासकीय आंतरवासिता उपक्रमांमुळे संबंधित विद्यार्थ्यांना व्यावसायिक विकासासाठी उत्कृष्ट्ट क्षमता
असलेल्या विविध शासकीय विभागांच्या कामकाजामध्ये त्यांच्या शैक्षणिक ज्ञानाचा वापर करण्याची संधी
मिळेल व विद्यार्थ्यांना संरचित काम आणि शिकण्याचा अनुभव देण्यासाठी प्रोत्साहन मिळेल.
अशा आंतरवासितेमुळे विद्यार्थ्यांना पुढील प्रमाणे लाभ होतीलः-
a. अशा आंतरवासितेमुळे विद्याथांना शासकीय व्यवस्थेसंदर्भात सविस्तर माहिती आणि वास्तववादी
दृष्ट्िटकोनासह अनुभव प्राप्त होईल.
b. शैक्षणिक अभ्यासक्रमाचा प्रत्यक्षात वापरासह कौशल्य वाढविण्यासाठी विद्यार्थी सक्षम होतील.
c.आंतरवासितेमुळे विद्यार्थ्यांची त्यासंबंधित शासकीय अधिकारी, मार्गदर्शक, इतर क्षेत्रातील तज्ञ,
उपक्रमातील इतर विद्यार्थी, माजी विद्यार्थी, सल्लागार आणि इतर व्यावसायिक यांच्याशी ओळख
होईल, जे विद्यार्थ्यांना त्यांच्या कामात आणि करिअरमध्ये मदत करू शकतील.
अशा आंतरवासितेमुळे शासकीय विभागांनाही पुढील प्रमाणे लाभ होतीलः-
a. आंतरवासितासाठी येणारे विद्यार्थी अद्ययावत ज्ञान, कौशल्ये व नवचैतन्यासह सहभागी झाल्यामुळे
शासकीय विभागांची क्षमता वाढेल, अशा विद्यार्थ्यांना शासनाच्या विभागाच्या विविध विद्यमान
प्रकल्पांमध्ये सहभागी करता येईल, विभागाकडून तयार करण्यात येणा-या नवीन प्रकल्पांच्या
निश्चितीमध्ये त्यांच्या दृष्ट्टीकोनाचा विचार करता येईल.
b. विभागातील कर्मचाऱ्यांना मदत करण्यासाठी आणि उत्पादकता वाढवण्यासाठी अल्प
कालावधीसाठी का होईना मनुष्ट्यबळ/ कौशल्य मिळू शकेल.
c. विभागातील कर्मचा-यांना इतर आवश्यक कामांवर लक्ष केंद्रित करता येईल.
d. विभागातील कर्मचा-यांना विद्यार्थ्यांचे मार्गदर्शक म्हणून काम करताना व्यवस्थापनाचा अनुभव प्राप्त
होईल.
पृष्ट्ठ १४ पैकी २
# Page 3
शासन निर्णय क्रमांकः एनईपी- २०२३/ प्र.क्र.१७६/ विशि - ३,
e. विशिष्ट्ट कौशल्ये आणि/किंवा ज्ञान असलेल्या उमेदवारांच्या सहभागामुळे शासकीय कामकाजामध्ये
विविधता वाढविता येईल.
f. भविष्ट्यातील कर्मचा-यांच्या क्षमतांचे मुल्यमापन करुन त्यानुसार विद्यार्थ्यांसाठी पुढील संधी उपलब्ध
होतील.
g. जवळच्या उच्च शिक्षण संस्थांमधील विद्यार्थ्यांना आंतरवासितेसाठी प्राधान्य देऊन विद्यापीठ आणि
महाविद्यालयांशी संबंध दृढ करता येतील.
२. अखिल भारतीय तंत्रशिक्षण परिषदेने (AICTE) विद्यार्थ्यांना आंतरवासितेची संधी उपलब्ध करुन
देण्यासाठी एक मंच (पोर्टल) तयार केलेला आहे. (internship.aicte-india.org) सदर पोर्टलवर नोंदणी
करुन प्रशासकीय विभाग संभाव्य आंतरवासिता उपक्रम आंतरवासित विद्यार्थ्यांना उपलब्ध करुन देऊ
शकतात.
शासकीय आंतरवासितेच्या अंमलबजावणीमध्ये प्रशासकीय विभाग, उच्च आणि तंत्रशिक्षण
विभागांतर्गत विद्यापीठे/ उच्च शिक्षण संस्था आणि आंतरवासित विद्यार्थी हे भागधारक असतील.
शासकीय आंतरवासितेचे नियोजन ४ टप्प्यांत करता येईल
१.आंतरवासिता पुर्व नियोजन-
२.आंतरवासितेची सुरुवात-
३.आंतरवासितेची अंमलबजावणी-
४.आंतरवासितेची समाप्ती-
आंतरवासितेच्या पूर्व नियोजनामध्ये प्रशासकीय विभागांची भूमिका महत्वपूर्ण राहील.
प्रशासकीय विभागांनी आपल्या विभागांतर्गत राबविण्यात येणा-या योजना, उपक्रम, कार्यालयीन
कामकाज यांच्या अनुषंगाने विद्यार्थ्यांना कशाप्रकारे आंतरवासिता उपलब्ध करुन देता येईल याचा सारासार
विचार करुन क्षेत्र निश्चिती तसेच सदर क्षेत्र कोणत्या अभ्यासक्रमांच्या विद्यार्थ्यांसाठी उपयुक्त राहील याची
निश्चिती करणे आवश्यक राहील. सदर आंतरवासिता उपक्रम पदवी/ पदव्युत्तर विद्यार्थ्यांसाठी आहे यांची
स्पष्ट्टता असणे आवश्यक राहील.
प्रशासकीय विभागाने आंतरवासितेच्या अनुषंगाने प्रशासकीय विभाग स्तरावर समन्वयकाची नियुक्ती
करावी. तसेच, प्रशासकीय विभागाच्या अधिपत्याखालील स्थानिक कार्यालये, प्रकल्प कार्यालये इ. मध्ये
मार्गदर्शकांची नियुक्ती करावी.
समन्वयकाने विभागांतर्गत योजना, प्रकल्प, उपक्रम, अन्य शासकीय कामकाजाचे स्वरुप लक्षात
घेऊन आंतरवासिता उपक्रम तयार करणे आवश्यक आहे. त्यासाठी समन्वयकाने स्थानिक कार्यालये/ प्रकल्प
कार्यालयातील मार्गदर्शकांच्या/ पर्यवेक्षकांच्या सहाय्याने खालील बाबी विचारात घ्याव्यात.
१. शासकीय विभागात कोणती कामे, योजना, प्रकल्प चालू आहेत?
२. शासकीय विभागात या योजना, प्रकल्प कामांचा कार्यभार किती आहे?
३. सध्या कोणते प्रकल्प पुरेशा मनुष्ट्यबळाच्या कमतरतेमुळे मागे पडत आहेत?
४.आंतरवासिता उपक्रम राबविण्यासाठी आवश्यक संसाधनाची उपलब्धता.
५.कोणत्या कालावधीत व किती दिवसांसाठी आंतरवासिता देता येईल.
६.त्यासाठी कोणत्या अभ्यासक्रमांच्या विद्यार्थ्यांची आवश्यकता असेल.
७.आंतरवासित विद्यार्थ्यांना विद्यावेतन देता येईल किंवा कसे.
८. आंतरवासितासाठी मोठ्या उपक्रमाचा समावेश करता येईल किंवा कसे.
९. आंतरवासिता उपक्रमातून विभागाला आवश्यक असलेली फलनिष्ट्पती.
या आधारावर आंतरवासिता उपक्रमाचे नियोजन करावे.
पृष्ट्ठ १४ पैकी ३
# Page 4
शासन निर्णय क्रमांकः एनईपी- २०२३/ प्र.क्र.१७६/ विशि - ३,
शासकीय आंतरवासिता कार्यपद्धती व कालावधी-
१. संबंधित शासकीय यंत्रणेने उपलब्ध करुन देण्यात येणारी आंतरवासिता पूर्णवेळ असावी/ अर्धवेळ
असावी वा आभासी असावी याबाबत निर्णय घ्यावा.
२.आंतरवासितेचा कालावधी विभागाच्या आवश्यकतेनुसार ६ महिन्यांपयंत राहील.
३. सहा महिन्यापेक्षा जास्त कालावधीसाठी असणा-या आंतरवासितेची संरचना संबंधित
विद्यापीठासोबत चर्चा करुन करण्यात यावी त्यास विशेष संशोधन प्रकल्प असेही म्हणता येईल.
याप्रमाणे आंतरवासिता उपक्रम निश्चित करुन त्याबाबतची सर्व माहिती (internship.aicte-
india.org) या पोर्टलवर अपलोड करावी.
शासकीय आंतरवासितेसाठी निवडप्रक्रीया-
शासकीय विभाग उपक्रमाची गरज व आंतरवासितेचा कालावधी विचारात घेऊन गरजेनुसार
निवडप्रक्रीया ठरवतील.
आंतरवासिता उपक्रम ज्या अभ्यासक्रमांसाठीच्या विद्यार्थ्यांसाठी आहे/ पदवी/ पदव्युत्तर
विद्यार्थ्यांसाठी आहे त्याच अभ्यासक्रमाचे नोंदणीकृत विद्यार्थ्यांची निवड अभिप्रेत आहे.
अर्ज केलेल्या विद्यार्थ्यांमधून प्रथम अर्ज केलेल्या विद्यार्थ्यांना प्राधान्य द्यावे. आंतरवासिता उपलब्ध
करुन देणा-या स्थानिक कार्यालयाजवळील महाविद्यालयांतील विद्यार्थ्यांना प्राधान्य द्यावे,
विद्यार्थ्यांचे १० वी /१२ वी चे गुण, शैक्षणिक कामगिरी, आंतरवासितेसाठी आवश्यक असलेले
कौशल्य विद्यार्थ्र्याकडे आहेत किंवा कसे, याचा विचार करुन आवश्यकतेप्रमाणे विद्यार्थ्यांच्या मुलाखती घेऊन
आंतरवासित विद्यार्थ्यांची निवड करावी.
शासकीय आंतरवासितेसाठी द्यावयाच्या विद्यावेतनासाठी आर्थिक तरतूद-
आंतरवासिता ही विद्यार्थ्यांना शिकण्याची संधी आणि अभ्यासक्रमाचा भाग असल्यामुळे त्यांना
विद्यावेतन दिले जाणार नाही. तथापि, काही विशिष्ट्ट प्रकल्पांसाठी आंतरवासिताद्वारे एखाद्या शासकीय
कार्यालयाला तांत्रिक सहाय्य उपलब्ध होणार असेल तर विशेष कौशल्य प्राप्त प्रतिभावान विद्यार्थ्यांना
आंतरवासिता कालावधीत प्रोत्साहन मिळण्यासाठी संबंधित प्रशासकीय विभागांनी आंतरवासितांना विद्यावेतन
देण्याबाबत योग्य तो निर्णय घ्यावा तसेच त्यानुषंगाने आवश्यक ती आर्थिक तरतूद संबंधित प्रशासकीय
विभागांनी त्यांच्यास्तरावरुन करावी.
शासकीय आंतरवासितेची सुरवात, अंमलबजावणी व समाप्तीः-
प्रशासकीय विभागांनी निश्चित केलेले आंतरवासिता उपक्रम AICTE पोर्टलवर (internship.aicte-
india.org) अपलोड करावेत.
प्रशासकीय विभागांनी निश्चित केलेले आंतरवासिता उपक्रम उपरोक्त पोर्टलवर अपलोड करुन
त्याच्या अंमलबजावणीच्या अनुषंगाने आवश्यक त्या सूचना प्रशासकीय विभागाने शासन निर्णयाद्वारे/
परिपत्रकाद्वारे निर्गमित कराव्यात. सदर उपक्रमाच्या सक्षम अंमलबजावणीसाठी प्रशासकीय विभागांनी क्षेत्रीय
कार्यालयांचे अधिकारी, नोडल अधिकारी, पर्यवेक्षकांसह कार्यशाळा आयोजित करुन उपक्रमाची सविस्तर
माहिती द्यावी.
अपरोक्त पोर्टलवर उपलब्ध केलेल्या आंतरवासिता उपक्रमासाठी इच्छुक विद्यार्थ्यांना अर्ज करण्यास
किमान ७ दिवसांचा कालावधी देण्यात यावा. प्राप्त अजांमधून पात्र विद्यार्थ्यांची निवड पुढील १० दिवसांमध्ये
करणे अभिप्रेत आहे. विद्यार्थ्यांची निवड झाल्यानंतर पुढील ७ दिवसांमध्ये त्यांची आंतरवासिता सुरु करणे
आवश्यक आहे. (यासाठी सोबत जोडलेल्या परिशिष्ट्ट मध्ये नमूद प्रक्रीयेचा अवलंब करावा)
आंतरवासिता उपक्रम राबविताना प्रशासकीय विभागाने स्थानिक/ क्षेत्रीय कार्यालयांमध्ये त्यानुषंगाने
पर्यवेक्षकांची नियुक्ती करावी. असे पर्यवेक्षक आंतरवासिता उपक्रमाच्या अनुषंगाने संबंधित विद्यापीठाच्या /
महाविद्यालयांच्या आंतरवासिता कक्षाशी समन्वय राखतील.
उपक्रमासाठी विहित केलेल्या कालावधीत करावयाच्या कामकाजाबाबत पर्यवेक्षकांकडून
आंतरवासित विद्यार्थ्यांना आवश्यक ते मार्गदर्शन/ सहाय्य दिले जाईल, आंतरवासिता उपक्रमाचे व्यवस्थापन
पृष्ट्ठ १४ पैकी ४
# Page 5
शासन निर्णय क्रमांकः एनईपी- २०२३/ प्र.क्र.१७६/ विशि - ३,
केले जाईल. आंतरवासिता उपक्रमाचा कालावधी संपुष्ट्टात आल्यानंतर आंतरवासित विद्यार्थ्यांनी केलेल्या
कामाचे मुल्यमापन पर्यवेक्षकांकडून केले जाईल. सदर मुल्यांकनाच्या आधारे विद्यापीठ/ उच्च शिक्षण
संस्थेकडून विद्यार्थ्यांना श्रेयांक (क्रेडिट) देण्यात येतील.
आंतरवासित विद्यार्थ्यांकडून आंतरवासिता उपक्रमासंदर्भात अभिप्राय/ सूचना घ्याव्यात.
आंतरवासिता उपक्रमासाठी निवडलेल्या तसेच पुर्ण केलेल्या विद्यार्थ्यांच्या कामकाजाचा अहवाल प्रशासकीय
विभागाच्या समन्वयकाकडे तसेच संबंधित महाविद्यालयाच्या आंतरवासिता कक्षाकडे सादर करावा.
आंतरवासिता उपक्रमाच्या अनुषंगाने उच्च शिक्षण संस्थांची भूमिका (HEls):-
उच्च व तंत्र शिक्षण विभाग, शासन निर्णय दिनांक ०५.०२.२०२४ अन्वये विद्यापीठे व संलग्नित
महाविद्यालयांमध्ये आंतरवासिता कक्ष स्थापन करण्याच्या सूचना देण्यात आल्या आहेत.
असे आंतरवासिता कक्ष एआयसीटीई पोर्टल (internship.aicte-india.org) वरील आंतरवासिता
संधी नियमितपणे तपासतील. त्यानुषंगाने आपल्या विद्यार्थ्यांसाठी उपलब्ध संधी सुनिश्चित करतील.
अशा आंतरवासिता उपक्रमांची माहिती महाविद्यालयातील विद्यार्थ्यांना देतील. या कक्षाने
ओरीएंटेशन कार्यक्रम आयोजित करुन आंतरवासिता उपक्रमाच्या उद्दिष्ट्टांची माहिती देऊन त्यासाठी
आवश्यक असलेले प्रशिक्षण आणि अपेक्षा, उपक्रमाच्या ठिकाणी अनुपालन करावयाचे शिष्ट्टाचार याबाबत
मार्गदर्शन करावे. तसेच Prevention of sexual harassment at work place (POSH) याबाबत सुद्धा
विद्यार्थ्यांना माहिती द्यावी.
आंतरवासिता कक्षाने विद्यार्थ्यांना AICTE पोर्टलवर नोंदणी करण्यासाठी मार्गदर्शन, सहकार्य करावे.
या पोर्टलवरुन उपलब्ध होणा-या आंतरवासिता उपक्रमांसाठी निवड झालेल्या विद्यार्थ्यांची तसेच विद्यापीठ व
उच्च शिक्षण संस्थांकडून उपलब्ध करुन देण्यात आलेल्या आंतरवासिता उपक्रमांसाठी निवड झालेल्या
विद्यार्थ्यांची स्वतंत्र नोंद ठेवण्यात यावी.
आंतरवासिताच्या कालावधीत विद्यार्थी व शासकीय कार्यालयांकडून नियमित अभिप्राय घेऊन
प्रगतीवर देखरेख ठेवावी. विद्यार्थी आणि शासकीय कार्यलयांमध्ये समन्वयक दूवा म्हणून कार्य करावे.
आंतरवासिताच्या अनुषंगाने उद्भवणारे विद्यार्थ्यांशी किंवा शासकीय कार्यालयाशी संबंधित समस्यांचे
निराकरण करावे.
आंतरवासिता कालावधीत आंतरवासित विद्यार्थ्यांनी अनुपालन करावयाचे वर्तणूक नियम:-
a. सर्वसाधारणपणे विभागाच्या कर्मचाऱ्यांना लागू असलेले नियमांचे पालन आंतरवासित
विद्यार्थ्र्याकडून केले जाईल.
b. आंतरवासित विद्यार्थी विभागाच्या गोपनीयते पालन करेल आणि विभाग, त्याचे कार्य आणि
धोरणांशी संबंधित कोणत्याही व्यक्ती किंवा संस्थेला गोपनीय माहिती उघड करणार नाही.
c. आंतरवासित विद्यार्थी कोणत्याही बौद्धिक संपत्तीच्या अधिकाराचा दावा करणार नाही, विभागामध्ये
केलेल्या कामावर आणि विभागाच्या बौद्धिक मालमत्तेची गोपनीयता काटेकोरपणे राखली पाहिजे.
त्याचे उल्लंघन झाल्यास आंतरवासित विद्यार्थी व तो ज्या उच्च शिक्षण संस्थेशी संबंधित आहे ती संस्था
आवश्यक त्या कारवाईसाठी पात्र असेल.
d. प्रकल्प कार्याच्या परिणामांवर विद्यार्थी आणि संबंधित उच्च शिक्षण संस्था यांचा कोणताही दावा
असणार नाही. पेटंट, डिझाईन्स, सॉफ्टवेअर कॉपीराइट (स्रोत कोड) आणि प्रकाशनांमध्ये, प्रकल्पाच्या
कामादरम्यान निर्माण होणारे सर्व बौद्धिक संपदा अधिकार शासकीय विभागाकडे राहील.
e. आंतरवासित विद्यार्थी विभागाच्या पूर्व परवानगीने, त्यांचे कार्य शैक्षणिक संस्थांसमोर आणि
सेमिनार/परिषदांमध्ये सादर करू शकतील. तथापि, यासाठीही विभागासाठी गोपनीय असलेली
माहिती कोणत्याही परिस्थितीत उघड करता येणार नाही.
पृष्ट्ठ १४ पैकी ५
# Page 6
शासन निर्णय क्रमांकः एनईपी- २०२३/ प्र.क्र.१७६/ विशि - ३,
f. आंतरवासित विद्यार्थीद्वारे लिहिलेले आणि/किंवा प्रकाशित केलेले कोणतेही कागदपत्रे आणि
दस्तऐवजांमध्ये अशी चेतावणी असली पाहिजे की दृश्ये ही आंतरवासित विद्यार्थ्र्याची वैयक्तिक मते
आहेत.
g. सर्वसाधारणपणे, आंतरवासित विद्यार्थी त्रयस्थ पक्षांद्वारे विभागाशी संवाद साधू शकत नाही किंवा
त्याचे प्रतिनिधित्व करू शकत नाही. तथापि, आंतरवासित विद्यार्थी त्यांच्या भूमिका आणि
जबाबदाऱ्यांच्या स्वरूपावर अवलंबून विभागाच्या वतीने त्रयस्थ पक्षांशी विशेषतः संवाद साधू शकतील.
h. कोणताही आंतरवासित विद्यार्थी प्रसार माध्यमांशी (प्रिंट आणि इलेक्रॉनिक) विभागाच्यावतीने
संवाद साधणार नाही.
i. असमाधानकारक कामगिरीच्या बाबतीत, शासकीय विभाग संबंधित आंतरवासिता विद्यार्थ्र्याकडून
आंतरवासिता मुदत पूर्ण होण्यापूर्वी प्रकल्पाचे काम काढून घेऊ शकेल.
उच्च व तंत्रशिक्षण विभागाची भूमिकाः-
शासकीय आंतरवासितेच्या अनुषंगाने प्रशासकीय विभागांना उपक्रम ठरविणे, एआयसीटीई पोर्टल
(internship.aicte-india.org) वर अपलोड करणे यासंदर्भात प्रशासकीय विभागांना मार्गदर्शन करेल.
त्यासाठी आवश्यक प्राथमिक कार्यशाळा घेईल.
प्रशासकीय विभागांना आंतरवासिता उपक्रम तयार करण्यास सुलभता असावी यासाठी
कार्यपद्धतीच्या अनुषंगाने आवश्यक परिशिष्ट्टे क्र.१ ते क्र.७ तसेच धोरणाचा इंग्रजी मसूदा सोबत जोडला
आहे.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94