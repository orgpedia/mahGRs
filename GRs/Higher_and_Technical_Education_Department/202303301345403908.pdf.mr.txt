# Page 1
महाराष्ट्र राष्ट्रीय विधी विद्यापीठ, मुंबई विद्यापीठाला, एमटीएनएल, पवई येथील दुसरा, तिसरा, चौथा व सहाव्या माळ्याचे तसेच विद्यार्थी निवासाकरीता वसतिगृह खोल्यांचे (२९५) भाडे रक्कम सन २०२२-२३ या आर्थिक वर्षात पुनर्विनियोजनाने उपलब्ध झालेल्या निधीतून वितरीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक:- भाडेक २०२३/प्र.क्र.१७/विशि-२
मंत्रालय विस्तार भवन, मुंबई -४०० ०३२.
दिनांक : २८ मार्च, २०२३.
पहा :- (१) विभागाचा शासन निर्णय क्रमांक:एनएलयु-२०१७/प्र.क्र.८७/(भाग-१)/विशि-२ दि.१०.०६.२०२२ (२) विभागाचा समक्रमांकाचा दि.१०.०३.२०२३ रोजीचा शासन निर्णय (३) महाराष्ट्र राष्ट्रीय विधी विद्यापीठ, मुंबई यांचे दि.२१.०२.२०२३.
(४) पुनर्विनियोजन शासन निर्णय क्र.पुनर्वि-२०२३/प्र.क्र.३३/विशि-२, दि.२८.०३.२०२३.
प्रस्तावनाः
महाराष्ट्र राष्ट्रीय विधी विद्यापीठ, मुंबई या विद्यापीठाचे कामकाज तात्पुरत्या स्वरुपात एमटीएनएल, पवई येथील दुसरा, तिसरा, चौथा व सहाव्या माळ्यावर सुरु करण्यात आले आहे.
तसेच विद्यार्थी निवासाकरीता वसतिगृहाकरीता २९५ खोल्या भाडेतत्त्वावर उपलब्ध करुन घेण्यात आल्या आहेत. सदरहु जागा भाडेतत्वावर घेण्यासाठी संदर्भ क्र.२ येथील शासन निर्णयान्वये प्रशासकीय मान्यता देण्यात आली आहे. या जागेकरीता जुन्या भाडेकरारानुसार सन २०२२-२३ या आर्थिक वर्षातील माहे एप्रिल, २०२२ ते जून, २०२२ या कालावधीसाठी देय भाडे रु.४,७१,९९,६१२/ अदा करण्यास संदर्भीय क्र.१ च्या शासन निर्णयान्वये मान्यता देण्यात आली आहे. आता संदर्भ क्र.३ येथील पत्रान्वये नवीन भाडेकरारानुसार उर्वरित ०९ महिन्यांचे (जुलै-२०२३ ते मार्च - २०२३) भाडे एमटीएनएल ला अदा करण्यासाठी निधी वितरीत करण्याची विद्यापीठाने विनंती केली आहे. सदरहू विनंतीस अनुसरुन महाराष्ट्र राष्ट्रीय विधी विद्यापीठ, मुंबई विद्यापीठास भाडेरक्कम अदा करण्यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णयः महाराष्ट्र राष्ट्रीय विधी विद्यापीठ, मुंबई करिता तात्पुरत्या स्वरुपात एमटीएनएल, पवई येथील दुसरा, तिसरा, चौथा व सहाव्या माळ्यावर सुरु करण्यात आले आहे. या जागेकरिता सन २०२२-२३ या आर्थिक वर्षातील माहे जुलै, २०२२ ते मार्च, २०२३ या कालावधीसाठी देय भाडे रक्कम रु.१८,४४,५१,३१०/- (अक्षरी रुपये अठरा कोटी चव्वेचाळीस लक्ष एकावन्न हजार तीनशे दहा फक्त) खालील अटींच्या अधीन राहून मंजूर करण्यात येत आहे.
# Page 2
शासन निर्णय क्रमांक: भाडेक २०२३/प्र.क्र.१७/विशि-२
(१) महाराष्ट्र राष्ट्रीय विधी विद्यापीठ अधिनियम २०१४ नुसार शासनाकडून मंजूर झालेले अनुदान हे विद्यापीठ निधीत जमा करुन अनुदानाचे व्यवस्थापन करण्याची जबाबदारी कार्यकारी परिषदेची असेल. तसेच सदर अनुदानातून करण्यात आलेल्या खर्चाचे विनिमय करुन खर्चाच्या लेख्यांचे विवरणपत्र महापरिषदेपुढे ठेवून त्यास मान्यता घेण्याची कार्यवाही विद्यापीठाने करावी.
(२) कुलगुरु, महाराष्ट्र राष्ट्रीय विधी विद्यापीठ, मुंबई यांना शासनाकडून ज्या प्रयोजनार्थ अनुदान मंजूर करण्यात आलेले आहे, हे अनुदान त्याच प्रयोजनार्थ खर्च करण्यात आले आहे, हे पाहण्याची जबाबदारी कुलगुरु यांची असेल. यासंदर्भात त्यांनी कार्यकारी परिषदेची मान्यता घेऊन त्याचे उपयोगिता प्रमाणपत्र उच्च शिक्षण संचालनालयामार्फत शासनास सादर करावे.
(३) वरील सर्व अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल, महाराष्ट्र - २, नागपूर यांनी सदर कामाकरिता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांचेकडे तपासणीकरिता विधी विद्यापीठाने सादर केली पाहिजेत.
(४) विद्यापीठास ज्या उद्दिष्टासाठी अनुदान मंजूर केलेले आहे त्याच उद्दिष्टासाठी मंजूर केलेल्या अनुदानाचा वापर करावा.
(५) यासंदर्भात वित्तीय अधिकार नियम पुस्तिकेतील तरतुदी व अटीचे ततोतंत पालन करावे. तसेच शासनाच्या प्रचलित नियम व अटी, शर्ती विचारात घेऊन कार्यवाही करण्यात यावी.
२. सदरहू मंजूर झालेली तरतुद महाराष्ट्र राष्ट्रीय विधी विद्यापीठ, मुंबई यांना तातडीने सुपूर्द करण्याची सर्वस्वी जबाबदारी संचालक ( उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. सदर खर्च "मागणी क्रमांक डब्ल्यु- २, प्रधानशिर्ष- २२०२- सर्वसाधारण शिक्षण, ०३ विद्यापीठीय व उच्च शिक्षण, १०२ - विद्यापीठांना सहाय्य, – (००) (२१) विधी विद्यापीठाचा विकास (२२०२ जी ९५९), ३१ सहाय्यक अनुदाने" या लेखाशिर्षाखाली सन २०२२-२०२३ मधील मंजूर तरतुदीतून खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांक: भाडेक २०२३/प्र.क्र.१७/विशि-२