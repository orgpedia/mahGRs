# Page 1
उच्च व तंत्र शिक्षण विभाग (खुद्द) पदांचा सुधारित आकृतीबंध महाराष्ट्र शासन
उच्च व तंत्र शिक्षण विभाग
शासन निर्णय क्रमांक: इएसटी ४४१६/प्र.क्र.७९/आस्था-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२.
दिनांक : १२ जानेवारी २०२३
पहा: १) शासन निर्णय उच्च व तंत्र शिक्षण विभाग क्रमांक: इएसटी १००३/(९१/२००३)आस्था-१, दि. ०९ फेब्रुवारी, २००५.
२) शासन निर्णय नियोजन विभाग क्रमांक :रासांसं-२१२/प्र.क्र.२७८/का-१४१७, दि.११ ऑक्टोबर २०१२
३) शासन निर्णय उच्च व तंत्र शिक्षण विभाग क्रमांक: इएसटी ४४१५/प्र.क्र.३५४/आस्था-१, दि.१९ सप्टेंबर २०१५
४) शासन निर्णय वित्त विभाग क्रमांक : पदनि ०६१७/प्र.क्र.२०/आपुक, दि.२९ जून,२०१७.
५) शासन निर्णय उच्च व तंत्र शिक्षण विभाग क्रमांक: इएसटी १०१८/प्र.क्र.२२६/आस्था-१, दि.३१ ऑगस्ट २०१८
६) वित्त विभागाचे पत्र क्रमांक :पदनि-२०२१/प्र.क्र.५५/२१/आपुक, दि.२३.सप्टेंबर २०२१ सोबतचे उच्चस्तरीय सचिव समिती दिनांक २६.०८.२०२१ बैठकीचे इतिवृत्त.
७) वित्त विभागाचे पत्र क्रमांक :पदनि-२०२१/प्र.क्र.५५/२१/आपुक, दि. १३ डिसेंबर २०२२ सोबतचे उच्चस्तरीय सचिव समिती दिनांक २६.०८.२०२१ बैठकीतील विषय क्र.७ बाबतचे कार्यवृत्त.
प्रस्तावना :
संदर्भाधीन क्रमांक १-येथील दिनांक ०९ फेब्रुवारी, २००५ रोजीच्या शासन निर्णयान्वये या विभागातील एकूण १६४ पदांचा आकृतीबंध निश्चित करण्यात आला होता. नियोजन विभागाने दि.११ ऑक्टोबर २०१२ च्या शासन निर्णयान्वये या विभागासाठी “उप संचालक-सांख्यिकी” हे पद निर्माण केले आहे. संदर्भाधीन क्रमांक-३ येथील दिनांक ०९ सप्टेंबर २०१५ रोजीच्या शासन निर्णयान्वये उच्च व तंत्र शिक्षण विभागातील २२ पदे कौशल्य विकास विभागाकडे वर्ग करण्यात आली आहेत. त्यानंतर या विभागातील एकूण मंजूर पदसंख्या १४३ इतकी झाली. शासन निर्णय वित्त विभाग दि.१४.०१.२०१६ मधील निर्देशानुसार गट ड संवर्गातील मंजूर पदांच्या २५ टक्के पदे निरसित करण्याच्या अनुषंगाने या विभागाच्या संदर्भाधीन क्रमांक-५ येथे नमूद शासन निर्णयान्वये उच्च व तंत्र शिक्षण विभागाच्या आस्थापनेवरील “ ड” संवर्गातील मंजूर १८ पदांपैकी ५ पदे निरसित करण्यात आली आहेत.
२. वित्त विभागाने संदर्भाधीन शासन निर्णय क्रमांक-६ अन्वये प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारित आकृतिबंध निश्चित करण्याबाबत निर्देश दिलेले आहेत. त्या अनुषंगाने उच्च व तंत्र शिक्षण विभागाने पदांचा आढावा घेऊन अस्तित्वातील १६ संवर्गासाठी १४३ पदे व नवीन ४६ पदे मंजूर करण्याचा प्रस्ताव वित्त विभागास सादर केला होता. मा. मुख्य सचिव यांच्या अध्यक्षतेखाली उच्चस्तरीय सचिव समितीने दि.२६ ऑगस्ट २०२१ रोजी बैठकीत उच्च व तंत्र शिक्षण विभाग (खुद्द) च्या आस्थापनेवर ११६ नियमित पदे व बाह्ययंत्रणेव्दारे घ्यावयाची एकूण १५ मनुष्यबळ अशा पदांच्या सुधारित
# Page 2
शासन निर्णय क्रमांक: इएसटी ४४१६/प्र.क्र.७९/आस्था-१
आकृतिबंधास मान्यता दिली आहे. त्यानुसार उच्च व तंत्र शिक्षण विभाग (खुद्द) च्या सुधारित आकृतिबंधाचा शासन निर्णय पुढीलप्रमाणे आहे.
शासन निर्णय :
उच्च व तंत्र शिक्षण विभाग (खुद्द) च्या आस्थापनेवरील पदांना सोबतच्या “विवरणपत्र- अ” मध्ये दर्शविल्याप्रमाणे ११६ नियमित पदे व बाह्ययंत्रणेव्दारे घ्यावयाची एकूण १५ मनुष्यबळ अशा आकृतिबंधास मान्यता देण्यात येत आहे.
२. सोबतच्या “विवरणपत्र - अ” मधील अनुक्रमांक १४ ते १६ येथील दर्शविण्यात आलेल्या संवर्गातील एकूण १५ पदे मृत ठरविण्यात आली आहेत. या संवर्गात जितक्या व्यक्ती कार्यरत आहेत तितकीच पदे “विवरणपत्र - ब " मध्ये अधिसंख्य पदे म्हणून गणण्यात येत आहेत. सदर अधिसंख्य पद त्यावर कार्यरत व्यक्तीच्या सेवानिवृत्ती / राजीनामा / मृत्यु इ. कारणामुळे रिक्त झाल्यानंतर ती पदे आपोआप मृत होतील. मृत संवर्गातील सेवा बाह्ययंत्रणेव्दारे भरताना वित्त विभागाच्या दि.२७.१०.२०१०, दि.०२.०२.२०१३, दि.०२.१२.२०१३, व दि. ०२.०८.२०१६ रोजीच्या शासन परिपत्रकातील मार्गदर्शक सूचनांचे पालन करण्याची दक्षता घेण्यात यावी व संवर्ग निहाय सेवा बाह्ययंत्रणेव्दारे घेण्याऐवजी संवर्गाचे एकत्रिकरण करुन (Multitasking) बहूउद्देशिक स्वरुपाचे काम बाह्ययंत्रणेव्दारे करुन घेण्यात याव्यात.
३. हा निर्णय वित्त विभागाच्या सहमतीने त्यांचे अनौपचारिक संदर्भ क्रमांक अनौसं ४६४/आपुक, दि.०९.०२.२०२२ व अनौसं ५८४/आपुक, दि.२३.१२.२०२२ नुसार निर्गमित करण्यात येत आहे.
# Page 3
# Page 4