# Page 1
विरमाता जिजाबाई तंत्रज्ञान संस्था - Technology Business Incubators (VJTI-TBI) ” या चॅरिटेबल ट्रस्टची नोंदणी "कंपनी कायदा, २०१३ मधील सेक्शन - ८ ” मध्ये करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-११११/(१२४/१७)/तांशि-२,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २९ मार्च, २०२३
वाचा :- १) शासन निर्णय, उच्च व तंत्र शिक्षण विभाग, क्र.- संकीर्ण-११११/(१२४/१७)/तांशि-२, दि.२५ ऑक्टोबर,२०१८ २) वीरमाता जिजाबाई तंत्रशास्त्र संस्था, माटुंगा, मुंबई यांचे पत्र क्रमांक- टीबीआय/सेक्शन-८ रूपांतर/३३२०/२०२२, दि. १६/९/२०२२.
३) संचालक, तंत्रशिक्षण संचालनालय, मुंबई यांचे क्र. १७/तंशिसं/व्हीजेटीआय/२०२२/२००, दि.४/११/२०२२ चे पत्र.
प्रस्तावना :
विज्ञान तंत्रज्ञान विभाग (DST), भारत सरकार यांनी सन २०१६ मध्ये “ निधी NIDHI (National Initiative for Development and Harnessing Innovations )” कल्पना आणि नवकल्पना ( ज्ञान- आधारित आणि तंत्रज्ञानावर आधारित ) यांचा विकास करण्यासाठी एकछत्री कार्यक्रम सुरू केला आहे. यामध्ये राज्यातील वीरमाता जिजाबाई टेक्नॉलॉजी इन्स्टिटयूट, मुंबई या राज्य शासनाच्या स्वायत्त संस्थेचा समावेश करण्यात आला आहे. त्यानुसार, शासनाच्या संदर्भाधीन दिनांक २५ ऑक्टोंबर, २०१८ रोजीच्या शासन निर्णयान्वये वीरमाता जिजाबाई तंत्रज्ञान संस्था, मुंबई या संस्थेमध्ये Incubation Centre स्थापन करण्यासाठी केंद्र शासनाकडून प्राप्त होणाऱ्या निधीकरीता Not for Profit तत्वावर VJTI Technology Business Incubator (VJTI-TBI) ट्रस्टची स्थापना करण्यास मान्यता देण्यात आली आहे.
यानुसार वीरमाता जिजाबाई तंत्रज्ञान संस्था, मुंबई या संस्थेला Department of Science and Technology (DST ) च्या NIDHI- Seed Support Program अंतर्गत रू. ३.०० कोटी इतका निधी मंजूर झालेला आहे. NIDHI च्या मार्गदर्शक तत्वानुसार सदर निधीतून विविध स्टार्ट-अप ला व्यवसाय वृध्दीसाठी सॉफ्ट लोन देणे, रॉयल्टी शेअरिंग किंवा स्टार्ट अपचे Minority Equity Stake विकत घेण्याबाबतची तरतूद आहे. तथापि VJTI-TBI ची नोदणी चॅरिटेबल ट्रस्ट म्हणून करण्यात आलेली असल्याने आयकर नियम, १९६१, सेक्शन १३ (१) (ड) मधील तरतूदीनुसार चॅरिटेबल ट्रस्ट Minority Equity Stake विकत घेऊ शकत नाही. तथापि, आयकर नियम, १९६१ नुसार भारतीय कंपनी कायदा, २०१३ मधील सेक्शन-८ नुसार स्थापित कंपनी Minority Equity Stake विकत घेऊ शकते. त्यामुळे VJTI-TBI ची कंपनी कायदा, २०१३ मधील सेक्शन-८ कंपनी मध्ये नोंदणी करण्याची बाब शासनाच्या विचाराधीन होती.
शासन निर्णय :
वरील पार्श्वभुमीवर विज्ञान तंत्रज्ञान विभाग (DST), भारत सरकार यांच्या निधी NIDHI National Initiative for Development and Harnessing Innovations )” या एकछत्री कार्यक्रमाअंतर्गत वीरमाता जिजाबाई तंत्रज्ञान संस्था, मुंबई या संस्थेमध्ये Incubation Centre स्थापन करण्यासाठी केंद्र शासनाकडून प्राप्त होणाऱ्या निधीकरीता Not for Profit तत्वावर स्थापन करण्यात आलेल्या VJTI Technology Business Incubator (VJTI-TBI) ची भारतीय कंपनी कायदा, २०१३ मधील सेक्शन-८ नुसार कंपनी म्हणून नोंदणी करण्यास या आदेशान्वये मान्यता देण्यात येत आहे.
# Page 2
शासन निर्णय क्रमांकः संकीर्ण-११११/(१२४/१७)/तांशि-२
२. यासंदर्भात संचालक, तंत्रशिक्षण संचालनालय, मुंबई तसेच संचालक, वीरमाता जिजाबाई टेक्नॉलॉजी इन्स्टिटयुट, माटुंगा, मुंबई यांनी VJTI- Technology Business Incubator (VJTI-TBI) ची भारतीय कंपनी कायदा, २०१३ मधील सेक्शन - ८ नुसार कंपनी मध्ये नोंदणी करण्याच्या अनुषंगाने कंपनी कायदयामधील सर्व तरतुदी तपासून त्याप्रमाणे आवश्यक ती कायदेशीर कार्यवाही करून शासनास अहवाल सादर करावा.
३. वरीलप्रमाणे कंपनीची नोंदणी झाल्यानंतर सध्या अस्तित्वात असलेली ट्रस्ट Dissolve करण्याची कार्यवाही करण्यात यावी.