# Page 1
शासकीय तंत्रनिकेतन, मुंबई या संस्थेच्या आवारात महाराष्ट्र राज्य तंत्र शिक्षण मंडळाची इमारत बांधणेच्या कामकाजाच्या अनुषंगाने तज्ञ समिती गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. मान्यता-२०२१/(प्र.क्र.४९/२१)/तांशि-५
मादाम कामा मार्ग, हुतात्मा राजगुरू चौक,
मंत्रालय विस्तार भवन, मंबई-४०० ०३२.
दिनांक : १५ एप्रिल, २०२१
वाचा :संचालक, महाराष्ट्र राज्य तंत्र शिक्षण मंडळ, मुंबई यांचे पत्र क्र. मरातंशिमं/का-१०/संचालक/२०२१/३६, दिनांक २५/०३/२०२१.
प्रस्तावना :
महाराष्ट्र राज्य तंत्र शिक्षण मंडळाच्या नियामक परिषदेच्या दिनांक २३/०२/२०२१ रोजी पार पडलेल्या ३३ व्या बैठकीत शासकीय तंत्रनिकेतन, मुंबई या संस्थेच्या आवारात मंडळाच्या इमारतीच्या बांधकामाबाबतच्या प्रस्तावावर चर्चा झाली. सदर चर्चेअंती शासकीय तंत्रनिकेतन, मुंबई या संस्थेच्या परिसरात महाराष्ट्र राज्य तंत्र शिक्षण मंडळ, शुल्क नियामक प्राधिकरण, राज्य सामाईक प्रवेश परीक्षा कक्ष आणि यशवंतराव चव्हाण महाराष्ट्र मुक्त विद्यापीठ यांच्याकरीता स्वतंत्र इमारत बांधण्याचे काम या सर्व लाभार्थीच्या आर्थिक सहभागाद्वारे हाती घेण्याचे तसेच सदर जागेचा विकास करुन जागेचा वापर करण्याची कार्यपध्दती निश्चित करण्याकरीता तज्ञ समिती गठीत करण्याचे निर्देश मा.मंत्री (उच्च व तंत्र शिक्षण) तथा अध्यक्ष, नियामक परिषद, महाराष्ट्र राज्य तंत्रशिक्षण मंडळ यांनी दिले. त्याबाबतचा प्रस्ताव संचालक, महाराष्ट्र राज्य तंत्र शिक्षण मंडळ यांनी शासनास सादर केला आहे.
शासन निर्णय :
शासकीय तंत्रनिकेतन, मुंबई या संस्थेच्या परिसरात महाराष्ट्र राज्य तंत्र शिक्षण मंडळ, शुल्क नियामक प्राधिकरण, राज्य सामाईक प्रवेश परीक्षा कक्ष आणि यशवंतराव चव्हाण महाराष्ट्र मुक्त विद्यापीठ यांच्याकरीता स्वतंत्र इमारत बांधण्याचे कामकाजाकरीता खालीलप्रमाणे तज्ञ समिती गठीत करण्यात येत आहे.
१. आयुक्त, राज्य सामाईक प्रवेश परीक्षा कक्ष अध्यक्ष
२. सचिव, शुल्क नियामक प्राधिकरण सदस्य
३. संचालक, तंत्रशिक्षण संचालनालय, महाराष्ट्र राज्य सदस्य
४. प्रबंधक, यशवंतराव चव्हाण महाराष्ट्र मुक्त विद्यापीठ सदस्य
५. सी.ए पी.व्ही.पागे, वित्तीय सल्लागार सदस्य
६. कार्यकारी अभियंता, सार्वजनिक बांधकाम विभाग, अंधेरी, मुंबई सदस्य
७. संचालक, महाराष्ट्र राज्य तंत्रशिक्षण मंडळ सदस्य सचिव
# Page 2
शासन निर्णय क्रमांकः मान्यता-२०२१/(प्र.क्र.४९/२१)/तांशि-५
समितीची कार्यकक्षा खालीलप्रमाणे राहील:
(9) शासकीय तंत्रनिकेतन, मुंबई या संस्थेच्या आवारातील जागेचा विकास करुन त्याचा लाभार्थी संस्थांच्या भविष्यातील प्रशासकीय कार्यालयांच्या जागांविषयक गरजा विचारात घेऊन वापर करण्याची कार्यपध्दती उपरोक्त गठीत समितीने निश्चित करावी.
(२) स्वतंत्र इमारत बांधण्याचे काम संबंधित सर्व लाभार्थी संस्थांच्या आर्थिक सहभागाद्वारे हाती घेण्यात येईल. यास्तव, प्रस्तुत स्वतंत्र इमारतीमध्ये सहभागी होणाऱ्या प्रत्येक यंत्रणेला त्यांच्या भविष्यातील गरजा विचारात घेऊन, आवश्यक असणारी जागा व एकूण प्रकल्प खर्चापैकी प्रत्येक यंत्रणेचे निधीचे योगदान यांची निश्चिती सदर समितीने करावी.
(३) उपरोक्त कार्यवाही करुन समितीने आपला अहवाल शासनास तीन महिन्यांच्या कालावधीत सादर करावा.