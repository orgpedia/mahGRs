# Page 1
डॉ. धनराज रघुराम माने, संचालक, उच्च शिक्षण, पुणे यांच्याकरिता संचालक, उच्च शिक्षण, गट-अ संवर्गात एक अधिसंख्य पद निर्माण करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : आस्था -२०२२/प्र.क्र.२७७/मशि-१
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : :- १६ नोव्हेंबर, २०२२.
वाचा:- (१) दिव्यांग व्यक्ती हक्क अधिनियम, २०१६ मधील कलम २० (४).
(२) सर ज. जी. समूह रूग्णालयाचे पत्र क्रमांक :जजीरु/प्रलि-५/स्थावैमंवै अहवाल/ १५८५/२०२२, दि. २१.१०.२०२२ व त्यासोबतचा वैद्यकीय मंडळाचा अहवाल.
प्रस्तावना : डॉ. धनराज रघुराम माने, संचालक, उच्च शिक्षण संचालनालय, पुणे हे महाराष्ट्र लोकसेवा आयोगामार्फत संचालक, उच्च शिक्षण संचालनालय, पुणे या पदावर कार्यरत आहेत.
२. डॉ. माने यांना दृष्टीदोष असल्याचे दिसून आल्याने त्यांची सर ज.जी. समुह रूग्णालय, मुंबई येथिल वैद्यकीय मंडळामार्फत वैद्यकीय तपासणी करण्यात आली. त्यानुसार सर ज.जी. समुह रूग्णालयाने संदर्भाधीन क्रमांक २ येथिल पत्रान्वये वैद्यकीय मंडळाचा अहवाल सादर केला असून, सदर अहवालामध्ये डॉ. माने हे पुढील सेवा करण्यास पूर्णपणे व कायमपणे अक्षम असल्याचे प्रमाणित केले आहे.
३. दिव्यांग व्यक्ती हक्क अधिनियम, २०१६ मधील कलम २० (४) मध्ये पुढीलप्रमाणे तरतुद आहे : "No Government establishment shall dispense with or reduce in rank, an employee who acquires a disability during his or her service.
Provided that, if an employee after acquiring disability is not suitable for the post he was holding, shall be shifted to some other post with the same pay scale and service benefits: Provided further that if it is not possible to adjust the employee against any post, he may be kept on a supernumerary post until a suitable post is available or he attains the age of superannuation, whichever is earlier."
४. उच्च शिक्षण संचालनालयाच्या आस्थापनेवर संचालक, उच्च शिक्षण या संवर्गात एकच पद मंजुर असून, त्या पदाशी समकक्ष दुसरे पद उपलब्ध नाही.
उक्त वस्तुस्थिती विचारात घेऊन, डॉ. माने, संचालक, उच्च शिक्षण यांना वरील अधिनियमाच्या तरतुदी अंतर्गत प्राप्त संरक्षणानुसार सेवा संरक्षणासहित सर्व लाभ देण्याकरीता या विभागाच्या आस्थापनेवर संचालक, उच्च शिक्षण, गट-अ संवर्गात १ अधिसंख्य पद, दिनांक १९ ऑक्टोबर, २०२२ पासून डॉ. माने, संचालक, उच्च शिक्षण यांच्या नियत वयोमानानुसार सेवानिवृत्तीच्या दिनांकापर्यंत किंवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यास उच्चस्तरीय सचिव समितीची कार्योत्तर मान्यता घेण्याच्या अधिन राहून, मान्यता देण्याची बाब शासनाच्या विचाराधीन होती.
शासन निर्णय : डॉ. धनराज रघुराम माने, संचालक, उच्च शिक्षण यांचे एस-२९ : रू. १,३१,१००-२,१६,६०० या वेतनश्रेणीत वेतन काढण्यासाठी संचालक, उच्च शिक्षण, गट-अ संवर्गात १ अधिसंख्य पद निर्माण करण्यास, उच्चस्तरीय सचिव समितीची कार्योत्तर मान्यता घेण्याच्या अधिन राहून, यान्वये मान्यता
# Page 2
शासन निर्णय क्रमांक: आस्था -२०२२/प्र.क्र.२७७/मशि-१
देण्यात येत आहे. डॉ. माने, संचालक, उच्च शिक्षण, पुणे यांच्या सेवा दिनांक १६.११.२०२२ पासून अधिसंख्य पदावर वर्ग करण्यात येत आहे.
२. डॉ. माने यांचा उच्च शिक्षण क्षेत्रातील प्रदिर्घ अनुभव विचारात घेऊन त्यांच्याकडे राष्ट्रीय शैक्षणिक धोरणाच्या अंमलबजावणीसंबंधी कामकाज सोपविण्यात येत असून, सदर कामकाज त्यांनी दिनांक १६.११.२०२२ पासून पहावे.
२. सदर अधिसंख्य पद उच्च शिक्षण संचालनालय, पुणे यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम, २०१६ मधील कलम- २० (४) मधील तरतुदीनुसार डॉ. माने, संचालक, उच्च शिक्षण यांना सेवा संरक्षणासहित सर्व लाभ देण्याकरिता, दिनांक १९ ऑक्टोबर, २०२२ पासून डॉ. माने, संचालक, उच्च शिक्षण यांच्या नियत वयोमानानुसार सेवानिवृत्तीच्या दिनांकापर्यंत किंवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यात येत आहे. त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा मागणी क्रमांक डब्लू-२ २२०२ सर्वसाधारण शिक्षण ८० सर्वसाधारण ००१ - संचालन व प्रशासन उच्च शिक्षण संचालक (अनिवार्य) (२२०२ २६४१) ०१ वेतन या लेखाशिर्षाखाली खर्ची टाकण्यात यावा.