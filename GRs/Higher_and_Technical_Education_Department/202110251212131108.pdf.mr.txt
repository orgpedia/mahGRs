# Page 1
महाराजा सयाजीराव गायकवाड चरित्र साधने प्रकाशन समिती पुनर्गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : संकीर्ण-२०२१/प्र.क्र.११८/आस्था-२,
मंत्रालय विस्तार भवन, मुंबई -४०० ०३२
दिनांक : २५ ऑक्टोबर, २०२१
वाचा : १) उच्च व तंत्र शिक्षण विभाग, शासन निर्णय, क्रमांक-११११/(८१/१६)/समन्वय, दिनांक १७ ऑक्टोबर, २०१६.
२) उच्च व तंत्र शिक्षण विभाग, शासन निर्णय, क्रमांक-११११/(८१/१६)/समन्वय, दिनांक २३ जानेवारी, २०२०.
प्रस्तावना : महाराष्ट्राच्या वैचारिक, सामाजिक, राजकीय व शैक्षणिक बांधणीत विठ्ठल रामजी शिंदे, कर्मवीर भाऊराव पाटील, डॉ. बाबासाहेब आंबेडकर, अशा अनेक समाजधुरिणांचे योगदान आहे. या सर्वांना महाराजा सयाजीराव गायकवाड यांची थेट मदत होती. या सर्व समाजधुरिणांनी महाराजा सयाजीराव गायकवाड यांचा कृतज्ञतापूर्वक उल्लेख केलेला आहे. आजही सयाजीराव गायकवाड यांच्या कार्यकर्तृत्वाचा आणि राजकीय, सामाजिक प्रयोगांचा नमुनादर्शक उपयोगी पडू शकतो. महाराष्ट्र शासनाने राज्याच्या पुरोगामित्वाची जडणघडण करण्यास प्रेरणादायी ठरलेल्या या आदिनेत्याची ओळख जागविण्यासाठी विशेष कृती- प्रकल्प हाती घ्यावा, या उद्देशाने महाराजा सयाजीराव गायकवाड चरित्र साधने प्रकाशन समितीची स्थापना उपरोक्त क्र.१च्या शासन निर्णयान्वये करण्यांत आली होती. या समितीची मुदत दिनांक १७/१०/२०१९ रोजी समाप्त झाली. या कालावधीत समितीमार्फत महाराजा सयाजीराव गायकवाड यांच्या जीवनावर आधारित २५ नियोजित ग्रंथापैकी १२ ग्रंथाच्या खंडांची छपाई व प्रकाशन करण्यात आले. उर्वरित १३ खंडाच्या छपाईस मान्यता देण्याकरीता समितीचा कार्यकाल दिनांक १७/१०/२०१९ पासून पुढे सहा महिन्याकरिता मुदतवाढ देण्यात आली होती. या काळात १३ खंडांच्या छपाईचे काम पूर्ण करण्यात आले आहे. परंतु कोव्हीड-१९चा प्रभाव लक्षात घेता या खंडाचे प्रकाशन करण्याकरीता कार्यक्रमाचे आयोजन करता आले नाही. वरीलप्रमाणे १३ खंडांचे प्रकाशन करणे व आगामी काळात महाराजा सयाजीराव गायकवाड यांचे जीवनावर आधारित इतर साहित्याचे संकलन, संपादन, प्रकाशन करण्याकरीता महाराजा सयाजीराव गायकवाड चरित्र साधने प्रकाशन समितीचे पुनर्गठन करण्याची बाब शासनाच्या विचाराधीन होती.
शासन निर्णय : महाराजा सयाजीराव गायकवाड यांची ग्रंथसंपदा प्रकाशित करण्यासाठी खालीलप्रमाणे महाराजा सयाजीराव गायकवाड चरित्र साधने प्रकाशन समिती पुनर्गठीत करण्यास शासन मान्यता देण्यात येत आहे.
महाराजा सयाजीराव गायकवाड चरित्र साधने प्रकाशन समिती, औरंगाबाद.
नियुक्त करावयाचे शासकीय/अशासकीय सदस्य. पद १) मा. मंत्री (उच्च व तंत्र शिक्षण) अध्यक्ष २) मा. राज्यमंत्री (उच्च व तंत्र शिक्षण) उपाध्यक्ष ३) मा. प्रधान सचिव (उच्च व तंत्र शिक्षण) सदस्य ४) संचालक, उच्च शिक्षण महराष्ट्र राज्य, पुणे. निमंत्रक ५) संचालक, शासकीय मुद्रणालय, लेखा सामग्री व प्रकाशन, मुंबई. सदस्य ६) श्रीमती राजमाता शुभांगीनी राजे गायकवाड सदस्य ७) श्रीमती अनुराधा मोहिनी, नागपूर सदस्य ८) डॉ. भारती पाटील, कोल्हापूर सदस्य
# Page 2
शासन निर्णय क्रमांकः संकीर्ण-२०२१/प्र.क्र.११८/आस्था-२
९) श्री. प्रकाश पेठे, बडोदे सदस्य १०) प्रा. शिवाजी देवनाळे, लातूर सदस्य ११) श्रीमती मंदा हिंगुराव, बडोदे सदस्य १२) डॉ. विजय शिंदे, औरंगाबाद सदस्य १३) दिनेश पाटील, वारणानगर, जि. कोल्हापूर सदस्य १४) डॉ. बाबा भांड सदस्य-सचिव
२. महाराजा सयाजीराव गायकवाड चरित्र साधने प्रकाशन समितीची मुदत प्रारंभी तीन वर्षेपर्यंत राहील.
३. महाराजा सयाजीराव गायकवाड चरित्र साधने प्रकाशन समितीची उद्दीष्टे व सदस्य सचिवांची कार्यकक्षा, सदर समितीच्या कामकाजाकरीता आवश्यक पदे याबाबतच्या तरतुदी उच्च व तंत्र शिक्षण विभाग, शासन निर्णय, क्रमांक-११११/(८१/१६)/समन्वय, दिनांक १७ ऑक्टोबर, २०१६ प्रमाणे राहतील.