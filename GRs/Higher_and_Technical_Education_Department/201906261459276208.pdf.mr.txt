# Page 1
शैक्षणिक वर्ष २०१९-२०२० पासून राज्यात विद्यमान संस्थेत सध्या सुरु असलेल्या नवीन अभ्यासक्रम सुरु करणे, विद्यमान डी.फार्मसी संस्थेत बी फार्मसी अभ्यासक्रम सुरु करणे, पूर्वी कमी केलेली प्रवेश क्षमता पूर्ववत करणे, विद्यमान संस्थेत नवीन विद्याशाखा (Program) सुरु करणे इत्यादी व्यावसायिक अभ्यासक्रमांना शासन मान्यता देणेबाबत...
महाराष्ट्र शासन
उच्च व तंत्रशिक्षण विभाग
शासन निर्णय क्र.टीईएम-२०१९/प्र.क्र.१६१/तांशि-४
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई-४०० ०३२.
दिनांक: २६ जून, २०१९.
वाचा :- १) संचालक, तंत्र शिक्षण, महाराष्ट्र राज्य, मुंबई यांचे पत्र क्रमांक २/ एनजीसी / मान्यता /२०१९/५५६, दि. २४.०५.२०१९.
२) संचालक, तंत्र शिक्षण, महाराष्ट्र राज्य, मुंबई यांचे पत्र क्रमांक २/ एनजीसी/मान्यता/२०१९/५७१, दि. ३०.०५.२०१९.
३) संचालक, तंत्र शिक्षण, महाराष्ट्र राज्य, मुंबई यांचे पत्र क्रमांक २/ एनजीपी / मान्यता / २०१९/५८६, दि. ०३.०६.२०१९.
प्रस्तावना: अखिल भारतीय तंत्र शिक्षण परिषद, नवी दिल्ली यांनी शैक्षणिक वर्ष २०१९-२०२० करीता व्यावसायिक अभ्यासक्रमांना मान्यता देण्याबाबत संचालक, तंत्रशिक्षण यांनी त्यांच्या दिनांक २४/५/२०१९ व ३/६/२०१९ च्या पत्रान्वये विद्यमान अभियांत्रिकी, औषधनिर्माणशास्त्र, एचएमटीसीटी, व्यवस्थापनशास्त्र अभ्यासक्रमाच्या पदवी, पदव्युत्तर पदवी संस्थामध्ये नवीन अभ्यासक्रम सुरू करणे, सध्याच्या प्रवेश क्षमतेत वाढ करणे, डी.फार्मसी संस्थेत बी.फार्मसी अभ्यासक्रम सुरू करणे, पूर्वी कमी केलेली प्रवेशक्षमता पूर्ववत करणे, विद्यमान अभ्यासक्रम इतर विद्यमान अभ्यासक्रमात विलीन करणे इत्यादीबाबत शैक्षणिक वर्ष २०१९-२०२० पासून शासन मान्यता देण्याबाबतचा प्रस्ताव सादर केला आहे. त्यास शासन मान्यता देण्याची बाब विचाराधीन होती.
शासन निर्णय : शैक्षणिक वर्ष २०१९-२०२० मध्ये सोबतच्या Annexure “A” व Annexure “B” मध्ये दर्शविल्यानुसार राज्यात अभियांत्रिकी, औषधनिर्माणशास्त्र, हॉटेल मॅनेजमेंट अॅन्ड कॅटरींग टेक्नॉलॉजी, एम. बी. ए. पदव्युत्तर पदवी अभ्यासक्रम व (पीजीडीएम) पदव्युत्तर पदविका अभ्यासक्रमाच्या संस्थांमध्ये त्यांच्या नावासमोर दर्शविल्यानुसार नवीन अभ्यासक्रम सुरु करणे, सध्याच्या प्रवेशक्षमतेत वाढ करणे,
# Page 2
शासन निर्णय क्रमांकः टीईएम-२०१९/प्र.क्र.१६१/तांशि-४
पूर्वी कमी केलेली प्रवेशक्षमता पूर्ववत करणे, विद्यमान अभ्यासक्रम इतर विद्यमान अभ्यासक्रमामध्ये विलीन करणे इत्यादीस खालील अटी व शर्तींच्या अधिन राहून शासनाची मान्यता देण्यात येत आहे:
१) सदर मंजूरी कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील.
सदर अभ्यासक्रमासाठी संस्थेचे प्रवेक्षक्षमता वर नमुद केल्याप्रमाणे राहील.
३) शासनाने विहित केलेल्या तसेच अखिल भारतीय तंत्र शिक्षण परिषदेने विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
४) संबंधित संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत .तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे.
तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय, वर्गखोल्या इ.) करणे आवश्यक आहे.
पृष्ठ ३ पैकी २
# Page 3
शासन निर्णय क्रमांक: टीईएम-२०१९/प्र.क्र.१६१/तांशि-४
९) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग
अॅक्ट, १९९९ यांची कठोरपणे अंमलबजावणी करणे आवश्यक राहील.
१०) याशिवाय संचालक, तंत्रशिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
# Page 4
# Page 5
# Page 6
# Page 7