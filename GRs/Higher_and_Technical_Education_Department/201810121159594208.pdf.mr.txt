# Page 1
महाराष्ट्र राज्य तंत्रशिक्षण मंडळास द्यावयाच्या अनुदानाबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः तंवेअ-२०१८/(प्र.क्र.२२९/१८)/तांशि-५
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक: १२ ऑक्टोबर, २०१८
वाचा : १) शासन निर्णय, उच्च व तंत्रशिक्षण विभाग, क्र. ईएक्सएम-२५९६/२१४८/(३/९६)/तांशि-२, दि.३१ मार्च, १९९९ २) शासन निर्णय, उच्च व तंत्रशिक्षण विभाग, क्र.टीईडी-२००९/(६२/०९)/तांशि-५, दि. १५ नोव्हेंबर, २०१० ३) शासन निर्णय, उच्च व तंत्रशिक्षण विभाग, क्र.सेवार्थ-२०१५/प्र.क्र.२७८/२०१५/आस्था-१, दि.२१ ऑगस्ट, २०१५ ४) संचालक, महाराष्ट्र राज्य तंत्रशिक्षण मंडळ, मुंबई यांचे पत्र क्र.मरातंशिम/लेखविभाग/ का-३२/एचटीई -सेवार्थ/२०१८/३०२५, दि.२६ एप्रिल, २०१८
प्रस्तावना: महाराष्ट्र राज्य तंत्रशिक्षण मंडळ अधिनियम क्र.३८, दि.६ ऑगस्ट, १९९७ रोजी अंमलात आला आहे. महाराष्ट्र राज्य तंत्रशिक्षण मंडळ, मुंबई यांचेतर्फे राज्यातील अभियांत्रिकी, हॉटेल व्यवस्थापन, औषधनिर्माणशास्त्र तसेच वास्तुशास्त्र इत्यादी विद्याशाखातील विविध पदविका अभ्यासक्रमाच्या परीक्षा घेण्यात येतात. १९९७ च्या या अधिनियमाच्या कलम क्र.३ मधील तरतुदीनुसार अधिनियमाच्या प्रारंभानंतर “महाराष्ट्र राज्य तंत्रशिक्षण मंडळ स्थापन करण्यास दि.१.४.१९९९ हा दनक नेमून देण्यास संदर्भ क्र.१ येथील दि.३१ मार्च, १९९९ अन्वये शासन मान्यता देण्यात आली आहे.
संदर्भ क्र.२ येथील दि. १५ नोव्हेंबर, २०१० अन्वये महाराष्ट्र राज्य तंत्रशिक्षण मंडळ, त्यांच्या अधिपत्याखालील ४ विभागीय कार्यालयातील १८३ पदांच्या आकृतीबंधास मान्यता देण्यात आली आहे. या शासन निर्णयाच्या परिच्छेद क्र.२,३ व ५ मध्ये पुढील प्रमाणे तरतूद आहे. -
“(२) सदर आकृतीबंधातील पदे महाराष्ट्र शासनांतर्गंत असलेल्या उच्च व तंत्रशिक्षण विभागांतर्गंत कर्मचाऱ्यांमधून महाराष्ट्र नागरी सेवा (पदग्रहण अवधी, स्वीयेत्तर सेवा प्रदाने) १९८१ मधील तरतूदीनुसार प्रतिनियुक्तीने भरण्यात यावीत.
# Page 2
शासन निर्णय क्रमांकः तंवेअ-२०१८/(प्र.क्र.२२९/१८)/तांशि-५
(३) प्रतिनियुक्तीतील कर्मचाऱ्यांचे वेतन, भत्ते महाराष्ट्र राज्य तंत्रशिक्षण मंडळाने निर्धारित केलेल्या नियमावलीनुसार त्यांच्या निधीतून भागविण्यात यावेत. सदर १८३ पदांचा आकृतीबंध मान्य केल्याने जो आर्थिक भार पडणार आहे, उक्त आर्थिक भार मंडळाने सोसावा.
(५) मंडळावरील काही विशिष्ट राजपत्रित संवर्गातील अधिकाऱ्यांची प्रतिनियुक्ती, वेतन, भत्ते यावरील खर्च यापूर्वी असलेल्या कार्यप्रणालीनुसार पुढे ठेवण्यात यावा.”
सदर शासन निर्णयाच्या परिच्छेद क्र. ५ मधील तरतूदीस अनुसरुन मंडळामध्ये ४३ मंजूर तांत्रिक पदांवर कार्यरत असलेल्या अधिकाऱ्यांच्या वेतन व भत्त्यासाठी मंडळास शासनाकडून आतापर्यंत अनुदान देण्यात येत आहे. तथापि, परिच्छेद क्र.३ व क्र. ५ काही अंशी परस्पर विरोधी आहेत. महाराष्ट्र राज्य परीक्षा मंडळ हे स्वायत्त मंडळ असून अधिनियमामध्ये मंडळाकडे कार्यरत असलेल्या शासकीय अधिकाऱ्यांच्या वेतन व भत्त्याचा भार शासनाने संपूर्णपणे सोसावा अशा स्वरुपाची कोणतीही तरतूद आढळून येत नाही. त्यामुळे महाराष्ट्र राज्य तंत्रशिक्षण मंडळ हे स्वयंपूर्ण असल्याने शासनाचे काटकसरीचे धोरण, वेतनावरील/महसूली खर्चामध्ये कपात करण्याच्या दृष्टीने वित्त विभागाने वेळोवेळी निर्गमित केलेल्या सूचना या सर्व बाबी विचारात घेता, दि. १५ नोव्हेंबर, २०१० च्या शासन निर्णयामधील परिच्छेद क्र.५ रद्द करण्याची बाब शासनाच्या विचाराधीन होती.
शासन निर्णय: संदर्भ क्र.२ येथील दि. १५ नोव्हेंबर, २०१० च्या शासन निर्णयातील परिच्छेद क्र. ५ रद्द करण्यात येत आहे. परिणामी महाराष्ट्र राज्य तंत्रशिक्षण मंडळामध्ये मंजूर करण्यात आलेल्या आकृतीबंधामधील कोणत्याही पदाचे वेतन व भत्ते शासनाकडून देण्यात येणार नाहीत.
२. तथापि, मंडळामध्ये कार्यरत असलेल्या पदांवर राज्य शासनाचे अधिकारी व कर्मचारी प्रतिनियुक्तीने कार्यरत असल्याने या पदांवर कार्यरत असलेल्या अधिकारी/कर्मचारी यांचे वेतन वेळेवर व्हावे व त्यांच्या शासकीय व इतर वजाती योग्य प्रकारे व्हाव्यात याकरिता मंडळासाठी मंजूर करण्यात आलेल्या पदांकरिता वेतन अनुदान एचटीई-सेवार्थ कार्यप्रणाली मार्फत देय राहील. मात्र, शासनाने दिलेल्या वेतन अनुदानाची प्रतिपूर्ती मंडळाने आर्थिक वर्ष संपल्यानंतर १ महिन्याच्या आत राज्य शासनास करणे बंधनकारक राहील.
३. हे आदेश वित्त विभागाच्या सहमतीने व त्यांच्या अनौपचारिक संदर्भ क्र. ४४०/१८/व्यय-५, दिनांक ४/०५/२०१८ अन्वये प्राप्त सहमतीनुसार निर्गमित करण्यात येत आहेत.
पृष्ठ ३ पैकी २
# Page 3
शासन निर्णय क्रमांकः तंवेअ-२०१८/(प्र.क्र.२२९/१८)/तांशि-५