# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजना या योजनेतील सन २०१९-२० मधील शिष्यवृत्तीची रक्कम अदा करण्यास मान्यता देणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. अर्थसं-२०१९/(प्र.क्र.६७/१९)/मशि-३
मंत्रालय विस्तार, मुंबई-४०० ०३२.
दिनांक : ०३ डिसेंबर, २०१९
वाचा :- संचालक, उच्च शिक्षण, पुणे यांचे क्र. उशिसं/शिष्य-२०१९-२०/अनौपचारिक संदर्भ/१५५८८, दिनांक ०२.१२.२०१९.
प्रस्तावना :
संचालक, उच्च शिक्षण यांच्या संदर्भिय दिनांक ०२.१२.२०१९ रोजीच्या पत्रास अनुसरुन राजर्षी छत्रपती शाहू महाराज शिक्षण शुल्क शिष्यवृत्ती योजनेसाठी सन २०१९-२० मध्ये महाऑनलाईन कार्यालयाकडून अलॉटमेंट प्राप्त झालेल्या २६४४८ विद्यार्थ्यांची शिष्यवृत्तीची रक्कम अदा करण्याची बाब शासनाच्या विचाराधीन होती.
शासन निर्णय :
राजर्षी छत्रपती शाहू महाराज शिक्षण शुल्क शिष्यवृत्ती योजनेतील सन २०१९-२० मधील शिष्यवृत्तीची रक्कम अदा करण्यासाठी येणाऱ्या रु.६,१९,०७,४३३/- (अक्षरी रुपये सहा कोटी एकोणीस लक्ष सात हजार चारशे तेहतीस फक्त) इतक्या खर्चास मान्यता देण्यात येत आहे.
२. या बाबीवर येणारा खर्च "मागणी क्र. डब्ल्यु-०२, २२०२ सर्वसाधारण शिक्षण, ८० सर्वसाधारण ८०० इतर खर्च, (०२)(०९) ज्यांचे किंवा ज्यांच्या पालकांचे वार्षिक उत्पन्न रु.८.०० लक्ष पेक्षा अधिक नाही अशा विद्यार्थ्यांना फी माफी (२२०२ १४५६) ३१ सहाय्यक अनुदाने (वेतनेतर)" या लेखाशिर्षाखाली सन २०१९-२० या आर्थिक वर्षातील मंजूर तरतुदीतून भागविण्यात यावा.
३. सदर शासन निर्णय, वित्त विभाग परिपत्रक क्र.अर्थसं-२०१९/प्र.क्र.९२/अर्थ-३, दि.०८.०७.२०१९ मधील अटी व शर्तीनुसार तसेच निर्गमित करण्यात येत असून सदर परिपत्रकासोबतच्या परिशिष्टातील अटी व शर्तीची पूर्तता होत आहे.