# Page 1
शिवाजी विद्यापीठाच्या पूर्व व पश्चिम भागास कायमस्वरुपी जोडण्याकरीता भुयारी मार्ग व सर्विस रस्ता बांधकामाकारीता निधी वितरीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : बांधका-२०२२/प्र.क्र.११६/विशि-२
मंत्रालय विस्तार भवन, मुंबई -४०० ०३२.
दिनांक :- १९ ऑक्टोबर, २०२३.
वाचा :- १) विभागाचा समक्रमांकाचा दि.१५.०२.२०२३ रोजीचा शासन निर्णय.
२) कुलसचिव, शिवाजी विद्यापीठ, कोल्हापूर यांचे पत्र क्र.जा.क्र./म.व.वि.वि.विभाग/व्ही.व्ही.
एस./३०१, दि.२४.०७.२०२३.
प्रस्तावना :- शिवाजी विद्यापीठाच्या पूर्व बाजूकडून पश्चिम बाजूकडे ये जा करण्याऱ्या विद्यार्थी व प्राध्यापक वर्गासाठी सुरक्षिततेच्या दृष्टीने भुयारी मार्ग व सर्विस रस्ता आवश्यक असल्याने शिवाजी विद्यापीठाच्या पूर्व व पश्चिम भागास कायमस्वरुपी जोडण्याकरीता भुयारी मार्ग व सर्विस रस्ता बांधण्याकरीताच्या कामास रु.८४८.८१ लक्ष किंमतीच्या अंदाजपत्रकास वाचा क्र. १ येथील शासन निर्णयान्वये प्रशासकीय मान्यता
देण्यात आली आहे. सदरहू बांधकामासाठी निधी वितरीत करण्याची संदर्भ क्र.२ येथील पत्रान्वये विद्यापीठाने विनंती केली आहे. सदर विनंतीच्या अनुषंगाने वित्त विभागाने निधी वितरीत करण्यास मान्यता दिल्यानुसार सदरहू बांधकामासाठी निधी वितरीत करण्याची बाब शासनाच्या विचाराधीन होती.
शासन निर्णय :- शिवाजी विद्यापीठाच्या पूर्व व पश्चिम भागास कायमस्वरुपी जोडण्याकरीता भुयारी मार्ग व सर्विस रस्ता बांधकामाकरीता रु.२५०.०० लक्ष (अक्षरी रुपये दोन कोटी पन्नास लक्ष फक्त) एवढा निधी खालील अटीं व शर्तीच्या अधीन राहून प्रशासकीय मान्यता देण्यात येत आहे : २. अटी व शर्ती १. विद्यापीठास ज्या उद्दिष्टासाठी अनुदान मंजुर केले आहे, त्याच उद्दिष्टासाठी वापर करावा आणि त्याबाबतचे उपयोगिता प्रमाणपत्र (Utilization Certificate) संचालक ( उच्च शिक्षण), पुणे यांचेमार्फत तात्काळ शासनास सादर करण्याची दक्षता घ्यावी.
२. बांधकामाची प्रगती शासनास वेळोवेळी अवगत करावी.
३. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
४. वरील अनुदानाची सर्व कागदपत्रे व हिशेब महालेखापाल, महाराष्ट्र - १ मुंबई किंवा प्रकरण परत्वे महालेखापाल-२ नागपूर त्यांनी सदर कामाकरीता प्राधिकृत केलेले अधिकारी यांना तपासण्याचे
# Page 2
शासन निर्णय क्रमांकः बांधका-२०२२/प्र.क्र.११६/विशि-२
अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
३. सदरहू मंजूर झालेला निधी शिवाजी विद्यापीठ, कोल्हापूर यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
४. या कामासाठी होणारा खर्च "मागणी क्र. डब्ल्यू - २, २२०२ - सर्वसाधारण शिक्षण ०३ - विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना, (००) (२६) "मागणी क्र. डब्ल्यू-२, मुख्य लेखाशीर्ष शिवाजी विद्यापीठाचा विकास (२२०२ एच८१२), ३१ अनुदाने" (अनिवार्य) या लेखाशिर्षाखाली सन २०२३-२०२४ मधील मंजूर तरतूदीतून खर्ची टाकण्यात यावा.
५. हा शासन निर्णय, महाराष्ट्र विनियोजन अधिनियम २०२३, वित्त विभाग, शासन परिपत्रक क्र.अर्थसं २०२३/प्र.क्र.४०/ अर्थ-३ दि.१२.०४.२०२३ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
# Page 3