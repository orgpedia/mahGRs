# Page 1
सहायक संचालक (तांत्रिक), तंत्र शिक्षण / उप सचिव, महाराष्ट्र राज्य तंत्र शिक्षण मंडळ, तंत्र शिक्षण संचालनालय, महाराष्ट्र अभियांत्रिकी प्रशासकीय सेवा, गट-अ या पदावर नामनिर्देशनाने नियुक्ती करण्याबाबत....
महाराष्ट्र शासन
उच्च व तंत्र शिक्षण विभाग
शासन आदेश क्रमांक : ससेनि-२०२०/प्र.क्र.(९७/२०)/तांशि-१,
मंत्रालय विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : ०६ जानेवारी, २०२१.
संदर्भ:- महाराष्ट्र लोकसेवा आयोगाचे पत्र क्रमांक : १५(१) (१६२)/२८४५/सात, दि.१५/१०/२०२०.
शासन आदेश :
महाराष्ट्र लोकसेवा आयोगाने संदर्भाधीन पत्रान्वये सहायक संचालक (तांत्रिक), तंत्र शिक्षण / उप सचिव, महाराष्ट्र राज्य तंत्र शिक्षण मंडळ, तंत्रशिक्षण संचालनालय, महाराष्ट्र अभियांत्रिकी प्रशासकीय सेवा, गट-अ या पदावर नियुक्तीसाठी एकूण १० उमेदवारांची शिफारस केली आहे. त्यानुसार सदर उमेदवारांची त्यांच्या नावासमोर स्तंभ-६ मध्ये दर्शविण्यात आलेल्या ठिकाणी, ते ज्या दिनांकापासून त्यांच्या पदाचा पदभार स्वीकृत करतील त्या दिनांकापासून दोन वर्षाच्या परिवीक्षाधीन कालावधीसाठी तात्पुरत्या स्वरूपात नियुक्ती करण्यात येत आहे.
--------------------------------------------------------------------------------------------------------------------------------------------------
| अ. क्र | उमेदवाराचे नाव | वर्गवारी | आयोगाने शिफारस केलेला प्रवर्ग | नियमानुसार वाटप करण्यात आलेला महसुली विभाग | पदाचे नाव व पदस्थापनेचे ठिकाण |
| १ | २ | ३ | ४ | ५ | ६ , |
| १. | श्री. जाधव मारुती राजाराम | भ.ज.(ब) | खुला | पुणे | सहायक संचालक (तांत्रिक), तंत्रशिक्षण विभागीय कार्यालय, पुणे. |
| २. | श्री. उस्मानी मोहम्मद शाहीद अफजल अहमद | खुला | खुला | पुणे | उपसचिव (तांत्रिक), महाराष्ट्र राज्य तंत्रशिक्षण मंडळ, विभागीय कार्यालय,पुणे. |
| ३. | श्री. अंधारे मनोज महादेव | इ.मा.व | इ.मा.व | अमरावती | सहायक संचालक (तांत्रिक), तंत्रशिक्षण विभागीय कार्यालय,अमरावती |
| ४. | श्री.न्यायनित अमोल विनायक | अ.जा. | अ.जा. | नाशिक | सहायक संचालक (तांत्रिक), तंत्रशिक्षण विभागीय कार्यालय, नाशिक. , |
| ५. | श्री. सोळंकी सचिन विरसिंग | वि.जा.(अ) | वि.जा.(अ) (अनुशेष) | नागपूर | सहायक संचालक (तांत्रिक), तंत्रशिक्षण विभागीय कार्यालय,नागपूर. |
| ६. | श्रीमती कांचन शेषराव मानकर | इ.मा.व (महिला) | खुला (महिला) | नागपूर | उपसचिव (तांत्रिक), महाराष्ट्र राज्य तंत्रशिक्षण मंडळ, विभागीय कार्यालय, नागपूर. |
--------------------------------------------------------------------------------------------------------------------------------------------------
# Page 2
शासन आदेश क्रमांकः ससेनि-२०२०/प्र.क्र.(९७/२०)/तांशि-१
---------------------------------------------------------------------------------------------------------------------------------------------------------------------------------------------
| ७. | श्रीमती फुटाणे वर्षा सुधाकरराव | इ.मा.व (महिला) | इ.मा.व (महिला) | कोकण-२ | सहायक संचालक (तांत्रिक), तंत्रशिक्षण संचालनालय, मुख्य कार्यालय, मुंबई |
| ८. | श्री. मडावी श्रीकांत कवडू | अ.ज. | अ.ज. (अनुशेष) | कोकण-२ | सहायक संचालक (तांत्रिक), तंत्रशिक्षण संचालनालय, मुख्य कार्यालय, मुंबई |
| ९. | श्रीमती वानखेडे वंदना पंढरी | अ.जा. (महिला) | अ.जा. (महिला) | कोकण-२ | उपसचिव (तांत्रिक), महाराष्ट्र राज्य तंत्रशिक्षण मंडळ,मुंबई |
| १०. | श्री. जोशी अक्षय धनंजय | खुला (दिव्यांग अंधत्व व क्षीण दृष्टी) | दिव्यांग (अंधत्व व क्षीण दृष्टी) | औरंगाबाद | उपसचिव (तांत्रिक), महाराष्ट्र राज्य तंत्रशिक्षण मंडळ, विभागीय कार्यालय, औरंगाबाद |
---------------------------------------------------------------------------------------------------------------------------------------------------------------------------------------------
२. उपरोक्त उमेदवारांपैकी अनुक्रमांक २, ३, ५, ६, ८ व १० येथील उमेदवार अनुक्रमे श्री. उस्मानी, श्री. अंधारे, श्री. सोळंकी, श्रीमती मानकर, श्री. मडावी व श्री. जोशी यांना वैद्यकीय मंडळाने शासकीय सेवेसाठी वैद्यकीय दृष्टया पात्र ठरविले आहे. तशी नोंद त्यांच्या सेवा पुस्तकात घेण्यात यावी.
तसेच उपरोक्त उमेदवारांपैकी अनुक्रमांक १, ४, ७ व ९ येथील उमेदवार अनुक्रमे श्री. जाधव,
श्री.न्यायनित, श्रीमती फुटाणे व श्रीमती वानखेडे यांचा वैद्यकीय अहवाल अद्याप अप्राप्त आहे. सदर उमेदवारांना महाराष्ट्र नागरी सेवा (सेवेच्या सर्वसाधारण शर्ती) नियम १९८१ मधील नियम ११(१) नुसार, संबंधित उमेदवाराने सहा महिन्याच्या आत वैद्यकीय प्रमाणपत्र सादर करण्याच्या अधीन राहून सदर पदावर नियुक्ती देण्यात येत आहे.
३. उपरोक्त सर्व उमेदवारांचा चारित्र्य व पूर्वचारित्र्य पडताळणी अहवाल शासनास अद्याप अप्राप्त आहे. यास्तव सर्व उमेदवारांनी सामान्य प्रशासन विभाग, शासन निर्णय क्र.चारित्र्य-२११७ / प्र.क्र.४८३/२०१७/१६-अ, दि.२८ ऑगस्ट, २०१७ नुसार चारित्र्य व पूर्वचारित्र्य पडताळणी प्रमाणपत्र नियुक्ती आदेशापासून सहा महिन्यांच्या आत सादर करणे आवश्यक आहे. तसेच उमेदवाराने सादर केलेली माहिती असत्य असल्याचे आढळून आल्यास त्याचे सदरचे तात्पुरते नियुक्ती आदेश रद्दबादल करुन भारतीय दंड संहितेनुसार फौजदारी कारवाई तसेच शासन सेवेत कायमस्वरुपी अपात्र ठरविण्यात येईल.
४. उपरोक्त उमेदवारांची नियुक्ती खालील अटी व शर्तीच्या अधीन राहून करण्यात येत आहे:
१) उपरोक्त उमेदवारांची वेतनश्रेणी (सहाव्या वेतन आयोगानुसार रु.१५६००-३९१०० अधिक ग्रेड वेतन रु.६६००/- ) अशी राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पूरक भत्ता त्यांना अनुज्ञेय राहील.
३) उपरोक्त उमेदवारांस प्रथम वेतनवाढ परिवीक्षाधीन कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिवीक्षाधीन कालावधी समाधानकारकरीत्या पूर्ण केल्यानंतर अनुज्ञेय राहील.
पृष्ठ ५ पैकी २
# Page 3
शासन आदेश क्रमांकः ससेनि-२०२०/प्र.क्र.(९७/२०)/तांशि-१
४) उपरोक्त उमेदवारांचे परिवीक्षाधीन कालावधीतील काम किंवा वर्तणूक अयोग्य, असमाधानकारक अथवा अपेक्षित दर्जाची न आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) उपरोक्त उमेदवारांपैकी मागासवर्गीय उमेदवारांचे जाती विषयक दावे संचालक, समाजकल्याण संचालनालय, महाराष्ट्र राज्य, पुणे यांच्याशी संबंधित प्राधिकरणाकडून तपासून घेण्याची कार्यवाही संबंधित कार्यालय प्रमुखांनी करावी.
उपरोक्त अनुक्रमांक १० येथील श्री. जोशी या दिव्यांग उमेदवाराचा दावा समाजकल्याण आयुक्तालय, महाराष्ट्र राज्य, पुणे (दिव्यांग) यांच्याकडून / संबंधित प्राधिका-याकडून तपासून घेण्याची कार्यवाही संबंधित कार्यालय प्रमुखांनी करावी.
७) उपरोक्त उमेदवारांपैकी ज्या उमेदवारांनी उन्नत व प्रगत गटात मोडत नसल्याबाबतचा दावा केलेला आहे, अशा उमेदवारांची उन्नत व प्रगत गटात मोडत नसल्याबाबतची विहित नमुन्यातील प्रमाणपत्रे संबंधित प्राधिका-यांमार्फत तपासून घेण्याची कार्यवाही संबंधित कार्यालय प्रमुखांनी करावी.
८) उपरोक्त उमेदवारांनी हिंदी व मराठी भाषा परीक्षा अगोदरच उत्तीर्ण केली नसेल किंवा त्यास सदर भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा परीक्षा उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमानुसार रोखून ठेवण्यात येईल.
९) सामान्य प्रशासन विभाग, शासन निर्णय क्र. एसआरव्ही २०१८/ व्हीआयपी ६७/ प्र.क्र.
२०७/कार्या.१२,दि.२८/०५/२०१८नुसार उपरोक्त उमेदवारांनी सदर आदेश निर्गमित झाल्याच्या दिनांकापासून एक महिन्याच्या आत नियुक्तीच्या ठिकाणी रुजू व्हावे. सदर विहीत कालावधीत जर नियुक्तीच्या पदावर रुजू झाला नाही तर तो उमेदवार नोकरीची संधी गमावेल व त्याचा नियुक्तीकरीता विचार करण्यात येणार नाही. तसेच याकरीता उमेदवाराकडून देण्यात येणा-या कोणत्याही कारणांचा/विनंतीचा विचार करण्यात येणार नाही.
१०) शासन परिपत्रक, वित्त विभाग, क्र. अंनियो-१००९/प्र.क्र.३२/सेवा-४, दि.१८/०८/२००९ मधील तरतुदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचा-याने त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर, अशा प्रकरणी शासन परिपत्रक, वित्त विभाग, क्रमांक: अंनियो-१००६/८७/सेवा-४, दि. १२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील. दि. १८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन परिभाषित अंशदान निवृत्तीवेतन योजना लागू ठरेल.
११) सदर उमेदवारांचे वेतन महाराष्ट्र नागरी सेवा (वेतन) नियम, १९८१ मधील तरतुदीनुसार निश्चित करण्यात यावे.
पृष्ठ ५ पैकी ३
# Page 4
शासन आदेश क्रमांकः ससेनि-२०२०/प्र.क्र.(९७/२०)/तांशि-१
१२) उपरोक्त उमेदवारांचे सेवानिवृत्तीचे वय शासनाच्या प्रचलित नियमानुसार राहील.
१३) उपरोक्त उमेदवारांस नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१४) उपरोक्त उमेदवारांस शासकीय सेवेचा राजीनामा द्यावयाचा असल्यास त्यास शासन परिपत्रक, सामान्य प्रशासन विभाग क्र. एसआरव्ही-१०९२/१०३३/प्र.क्र.३३/९२/८, दि.
०२/१२/१९९७ मधील तरतुदीनुसार शासनास किमान एक महिन्याची पूर्वसूचना देणे अथवा एक महिन्याचे वेतन देणे आवश्यक राहील.
१५) सदर उमेदवारांपैकी जे उमेदवार शासकीय सेवेत कार्यरत असतील अशा उमेदवारांचे गोपनीय अहवाल न पाहता त्यांना नियुक्ती देण्यात येत आहे. सदर उमेदवारांचे पूर्वीच्या शासकीय सेवेतील पाच वर्षातील गोपनीय अहवाल तपासण्याची जबाबदारी त्यांना नियुक्ती देण्यात आलेल्या कार्यालय प्रमुखांवर सोपविण्यात येत आहे.
१६) प्रस्तुत पदाकरीता आवश्यक असलेल्या शैक्षणिक अर्हतेच्या तरतूदीनुसार उमेदवाराने पदव्युत्तर पदवी स्तरावर किमान प्रथम श्रेणी (first class) धारण करणे आवश्यक आहे.
तथापि UGC व AICTE च्या धोरणानुसार काही विद्यापीठे / स्वायत्त संस्थांकडून उमेदवारांना श्रेणी (Class) ऐवजी Grade देण्यात येते. अशा उमेदवारांची पदव्युत्तर पदवी सेवा प्रवेश नियमातील तरतूदीनुसार प्रथम श्रेणी (first class) किंवा त्याच्याशी समकक्ष आहे, याची खातरजमा संबंधित कार्यालय प्रमुखांनी करूनच उमेदवारांना रूजू करून घ्यावे.
१७) सदर नियुक्ती उमेदवारांनी सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट असल्याचे आढळल्यास सदर उमेदवारांची नियुक्ती आपोआप संपुष्टात येईल.
१८) सदर आदेश प्राप्त होताच संबंधित उमेदवारांनी नियुक्तीच्या ठिकाणी हजर व्हावे व त्याबाबतचा अहवाल संबंधित कार्यालय प्रमुखांकडे सादर करावा. कार्यालय प्रमुखांनी त्याबाबतचा अहवाल संचालक, तंत्रशिक्षण संचालनालय यांच्यामार्फत शासनास सादर करावा.
५. उपरोक्त उमेदवार त्यांच्या नियुक्तीच्या ठिकाणी ज्या दिनांकास हजर होतील, त्या दिनांकापासून संबंधित कार्यालयात बदलीने प्रतिनियुक्तीवर (By transfer on deputation) / तदर्थ व्यवस्थेने कार्यरत असलेल्या शासकीय तंत्रनिकेतनांमधील शिक्षकीय संवर्गातील अध्यापकांचा (अधिव्याख्याता / विभाग प्रमुख) सहायक संचालक (तांत्रिक), तंत्र शिक्षण / उप सचिव, महाराष्ट्र राज्य तंत्र शिक्षण मंडळ, तंत्रशिक्षण संचालनालय या पदाचा कार्यभार आपोआप संपुष्टात येईल व ते कार्यमुक्त होतील.
सदर शिक्षकीय संवर्गातील संबंधित अध्यापकांच्या पदस्थापनेचे आदेश स्वतंत्रपणे निर्गमित करण्यात येतील व त्यांचा उपरोक्त कार्यालयातील कार्यभार संपुष्टात आलेल्या दिनांकापासून ते नवीन पदस्थापनेच्या ठिकाणी रुजू होईपर्यंतचा कालावधी हा म.ना.से. (वेतन) नियम, १९८१ मधील तरतूदीनुसार सक्तीचा प्रतीक्षाधीन कालावधी म्हणून मंजूर करण्यात येईल.
पृष्ठ ५ पैकी ४
# Page 5
शासन आदेश क्रमांकः ससेनि-२०२०/प्र.क्र.(९७/२०)/तांशि-१