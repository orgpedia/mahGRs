# Page 1
अन्न सुरक्षा मानदे अधिनियम २००६ ची प्रभावी अंमलबजावणी होणेबाबत.
महाराष्ट्र शासन
उच्च व तंत्र शिक्षण विभाग
शासन परिपत्रक क्रमांकः संकीर्ण- ११११/(प्र.क्र.२०/१८)/समन्वय
मंत्रालय विस्तार भवन, मुंबई - ४०० ०३२.
तारीख: ०४ मे, २०१८.
शासन परिपत्रक
अन्न व औषध प्रशासन, महाराष्ट्र राज्य हे अन्न सुरक्षा मानदे कायद्याची अंमलबजावणी करते व
सदर कायद्याची प्रभावी अंमलबजावणी होण्याच्या दृष्टीने राज्यपातळीवर मा. मुख्य सचिवांच्या
अध्यक्षतेखाली समिती स्थापन करण्यात आलेली आहे. अन्न सुरक्षा व मानदे अधिनियम अंतर्गत
राज्यस्तरिय समितीची बैठक दि.११.९.२०१७ रोजी मा. मुख्य सचिव, महाराष्ट्र राज्य, मंत्रालय, मुंबई
यांच्या अध्यक्षतेखाली घेण्यात आली. सदर बैठकीचे इतिवृत्तानुसार महाविद्यालयातील आवारातील
उपहारगृहे यांना अन्न सुरक्षा मानदे कायदा २००६ अंतर्गत कलम ३१ नुसार परवाने / नोंदणी घेणे
आवश्यक आहे.
२. अन्न सुरक्षा मानदे कायदा २००६, नियम व नियमन २०११ चे कलम ३१ (१) व (२) नुसार प्रत्येक
अन्न व्यावसायिकांने अन्न पदार्थ उत्पादन, साठवण, वितरण, वाहतूक व विक्री यासाठी अन्न परवाना
तथा नोंदणी करणे बंधनकारक आहे. त्यानुसार प्रत्येक अन्न व्यावसायिकांने अन्न सुरक्षा व मानदे
कायद्यांतर्गत परवाना नोंदणी घेणे आवश्यक आहे. आपल्या अधिपत्याखाली येणा-या महाविद्यालये/
विद्यापीठ/शैक्षणीक संस्था यांच्या आवारातील उपहारगृहे यांनी अद्यापपर्यन्त परवाना अथवा नोंदणी
घेतलेली नसेल त्यांना परवाना व नोंदणी घेण्यासाठी बंधनकारक करावे व त्याबाबतचा अनुपाल
अहवाल शासनास सादर करण्यात यावा.
३. परवाना व नोंदणी (foodlicensing.fssai.gov.in) या संकेतस्थळावर ऑनलाईन पध्दतीने
करावयाची आहे. ज्या अन्न व्यावसायिकांची वार्षिक उलाढाल रु.१२ लाखापेक्षा कमी आहे त्यांनी
नोंदणीसाठी ऑनलाईन फॉर्म बी भरावा. ( वार्षिक शुल्क रु.१००/-) व वार्षिक उलाढाल रु. १२
लाखापेक्षा जास्त आहे त्यांनी परवान्यासाठी ऑनलाईन फॉर्म बी भरावा. (वार्षिक शुल्क रु.२०००/
उत्पादकास रु.३०००/-) याबाबत काही अडचण आल्यास अन्न व औषध प्रशासनाच्या संबंधित जिल्हा
कार्यालयास (सहायक आयुक्त, अन्न) संपर्क साधावा अथवा टोल फ्री क्रमांक १८००२२२३६५ वर संपर्क
साधावा.
# Page 2
शासन परिपत्रक क्रमांकः संकीर्ण - ११११/(प्र.क्र.२०/१८)/समन्वय