# Page 1
श्री संतोष भा. क्षीरसागर, अधिव्याख्याता, सर ज.जी. उपयोजित कला महाविद्यालय यांच्या अध्ययन रजेबाबत.
महाराष्ट्र शासन
उच्च व तंत्रशिक्षण विभाग,
शासन शुध्दीपत्रक क्र. एडीआर - २०१९/प्र.क्र.१३/तांशि६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०००३२.
दिनांक : ३१ जुलै,२०२०.
वाचा : - १) उच्च व तंत्र शिक्षण विभाग, शासन निर्णय क्रमांक एडीआर २०१२/(१२६/१२) तांशि ६ दिनांक ९ जानेवारी, २०१३.
२) संचालक, कला संचालनालय यांचे पत्र क्रमांक डिओओ-२०१९/तीन/१३१० दिनांक ८ ऑगस्ट, २०१९.
प्रस्तावना : डॉ. संतोष.भा. क्षीरसागर, अधिव्याख्याता, सर ज. जी. उपयोजित कला महाविद्यालय यांना दिनांक ९ जानेवारी, २०१३ च्या शासन निर्णयान्वये आय.डी.सी., आय.आय.टी., मुंबई येथे पी.एच.डी.
अभ्यासक्रम पूर्ण करण्यासाठी दिनांक १/१/२०१३ ते २८/२/२०१३ (२ महिने) आणि दिनांक १/५/२०१३ ते ३१/८/२०१३ (४ महिने) अशी एकूण ६ महिने अध्ययन रजा मंजूर करण्यात आली होती. सदर अध्ययन रजा श्री.क्षीरसागर दिनांक १/३/२०१३ रोजी महाविद्यालयात रूजू होऊन महाविद्यालयाच्या नियमित परीक्षा व अभ्यासक्रम दिनांक ३०/४/२०१३ पर्यंत पूर्ण करतील या अटीच्या अधीन राहून मंजूर करण्यात आली होती.
०२. उपरोक्त दिनांक ९जानेवारी, २०१३ चा शासन निर्णय अध्ययन रजा सुरू होण्याच्या दिनांकानंतर ९ दिवस विलंबाने म्हणजेच दिनांक ९/१/२०१३ रोजी निर्गमित करण्यात आला आहे.
सदर शासन निर्णयाची प्रत श्री. क्षीरसागर यांना दिनांक १०/१/२०१३ रोजी प्राप्त झाली. अध्ययन रजेचा अर्ज बंधपत्रासह सादर करण्यासाठी ते दिनांक ११/१/२०१३ रोजी कार्यालयात उपस्थित होते. दिनांक १२ व १३/१/२०१३ च्या साप्ताहिक रजेनंतर श्री. क्षीरसागर दिनांक १४/१/२०१३ रोजी अध्ययन रजेवर गेले. उपरोक्त कारणास्तव श्री क्षीरसागर यांनी दिनांक १/१/२०१३ ते दिनांक १३/१/२०१३ या कालावधीत अध्ययन रजा उपभोगली नाही. श्री. क्षीरसागर दिनांक १४/१/२०१३ ते दिनांक १३/३/२०१३ या दोन महिन्यांच्या कालावधीनंतर दिनांक १४/३/२०१३ रोजी कार्यालयात उपस्थित झाले. तथापि, श्री.क्षीरसागर यांना दिनांक १/३/२०१३ ते १३/३/२०१३ या कालावधीत रजा मंजूर
# Page 2
शासन शुध्दीपत्रक क्रमांकः एडीआर - २०१९/प्र.क्र. १३/तांशि६,
नसल्याने त्यांना सदर कालावधीचे वेतन अदा करण्यात आले नाही. यास्तव, श्री. क्षीरसागर यांचा
दिनांक १.३.२०१३ ते १३.३.२०१३ हा अनुपस्थितीचा कालावधी अध्ययन रजेत समायोजित करून सदर कालावधीचे नियमानुसार देय्य असलेले वेतन अदा करण्यास शासन मान्यता देण्याची विनंती कला संचालनालयाकडून करण्यात आली होती, त्यासंदर्भात पुढीलप्रमाणे निर्णय घेण्यात आला आहे.
शासन शुध्दीपत्रक : संदर्भाधीन दिनांक ९ जानेवारी, २०१३ च्या शासन निर्णयातील परिच्छेद क्रमांक १ मधील “दिनांक १/१/२०१३ ते दिनांक २८/२/२०१३ (२ महिने) ऐवजी दिनांक १४/१/२०१३ ते दिनांक १३/३/२०१३ (२ महिने),” असे वाचावे.