# Page 1
डॉ.होमी भाभा स्टेट युनिव्हर्सिटी, मुंबई अंतर्गत असलेल्या विज्ञान संस्था, मुंबई आवारातील आण्विक व विकिकरण प्रयोगशाळा इमारतीचे बांधकाम पाडण्यासाठी मंजूरी व आवश्यक असलेल्या खर्चास मान्यता देण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: बांधका-२०२३/प्र.क्र.६५/विशि-२
मंत्रालय विस्तार भवन, मुंबई -४०० ०३२.
दिनांक : ११ जुलै, २०२३.
वाचा :- १. कुलसचिव, डॉ. होमी भाभा स्टेट युनिव्हर्सिटी, मुंबई यांचे पत्र क्र.रजि/एचबीएसयू/२०२३-२४/१५, दि.१४.०६.२०२३.
२. मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र क्र.जा.क्र.मुअ(मुं)/का-२/ २४०१/२०२३, दि.३०.०५.२०२३.
प्रस्तावना : डॉ. होमी भाभा स्टेट युनिव्हर्सिटी, मुंबई विद्यापीठाचा भाग असलेली विज्ञान संस्था, मुंबई आवारातील जीर्ण अवस्थेत असलेली आण्विक व व विकिकरण प्रयोगशाळा इमारतीचे बांधकाम पाडण्यास मान्यता देऊन, बांधकाम पाडण्यासाठी निधी वितरीत करण्याची संदर्भ क्र.१ येथील पत्रान्वये विनंती केली आहे. सदरहू आण्विक व विकिकरण प्रयोगशाळा इमारतीचे बांधकाम सन १९८४ चे असून या इमारतीस ३९ वर्ष झाले आहेत. जानेवारी, २०२३ मध्ये या इमारतीचे संनचानात्मक परिक्षण केले आहे. या परिक्षणाअंती सदरहू इमारत बृहन्मुंबई महानगरपालिकेच्या निकषानुसार सी-१ (धोकादायक / पाडण्यायोग्य) प्रवर्गात मोडत असल्याचे आढळून आले आहे.
सदरहू इमारत पाडण्यासाठी आवश्यक असलेल्या खर्चाच्या अंदाजपत्रकास संदर्भ क्र.२ येथील पत्रान्वये तांत्रिक मान्यता दिली असून, या कामासाठी रु.११,११,०४९/- एवढी किंमत निश्चित केली आहे. इमारतीची पी.आर.बी.किंमत लक्षात घेता महाराष्ट्र सार्वजनिक बांधकाम नियम पुस्तिका १९८४ मधील परिशिष्ट ४२ मधील खालील वित्तीय अधिकारातील अनुक्रम ४६ परिच्छेद क्र. ३६८ पृष्ठ ३९.४० (अ) अन्वये धोकादायक किंवा नादुरुस्त होण्या-पलीकडच्या इमारतींना पाडण्याचे प्राधीकार प्रशासकीय विभागास आहेत. तद्नुषंगाने सदरहू बांधकाम पाडण्यासाठी मंजूरी व आवश्यक असलेल्या खर्चास प्रशासकीय मान्यता देण्याची बाब शासनाच्या विचाराधीन आहे.
शासन निर्णय : डॉ.होमी भाभा स्टेट युनिव्हर्सिटी, मुंबई अंतर्गत असलेल्या विज्ञान संस्था, मुंबई आवारातील आण्विक व विकिकरण प्रयोगशाळा इमारतीचे बांधकाम पाडण्यास या शासन निर्णयाद्वारे मंजूरी देण्यात येत आहे तसेच या कामासाठी आवश्यक असलेल्या रु.११,११,०४९/- (अक्षरी रुपये अकरा लक्ष अकरा हजार एकोणपन्नास रुपये फक्त) इतक्या किंमतीच्या सोबत जोडलेल्या अंदाजपत्रकानुसार खालील अटीं व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती: १. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
२. प्रस्तुत काम पुरात्तव विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
# Page 2
शासन निर्णय क्रमांकः बांधका-२०२३/प्र.क्र.६५/विशि-२
३. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
४. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
५. सार्वजनिक बांधकाम विभाग शासन निर्णय क्र.बीडीपी २०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
६. नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिद्ध करण्यात याव्यात.
२. या कामासाठी होणारा खर्च "मागणी क्र.डब्ल्यू-२-(२२०२) सर्वसाधारण शिक्षण, (०३) विद्यापीठीय व उच्च शिक्षण, (१०२) विद्यापीठांना सहाय्य (००) (००) (३३) समूह विद्यापीठ (कार्यक्रम) (२२०२ J०६३), ३१ सहाय्यक अनुदाने वेतनेत्तर" या लेखाशिर्षाखाली त्या त्या वर्षी मंजूर तरतूदीतून खर्ची टाकण्यात यावा.
# Page 3