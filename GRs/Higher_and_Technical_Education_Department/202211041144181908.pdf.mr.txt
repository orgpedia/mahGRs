# Page 1
उच्च शिक्षण संचालनालयाच्या आस्थापनेवरील विभागीय सहसंचालक (उच्च शिक्षण) व सहसंचालक प्रशासन या पदाचा अतिरिक्त कार्यभार सोपविण्यासाठी निवड समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. संकीर्ण-२०२२/प्र.क्र.२७५/मशि-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: ०३ नोव्हेंबर, २०२२.
वाचा : शासन निर्णय, उच्च व तंत्र शिक्षण विभाग, क्र. संकीर्ण-२०१४/(२५७/१४)/मशि-१, दिनांक ०४ जानेवारी, २०२१.
प्रस्तावना: उच्च शिक्षण संचालनालयाच्या आस्थापनेवरील विभागीय सहसंचालक (उच्च शिक्षण) व सहसंचालक (प्रशासन) या पदांचे सेवाप्रवेश अंतिम होऊन सदर पदांवर लोकसेवा आयोगामार्फत उमेदवारांची नियुक्ती करण्यास आणखी काही कालावधी लागण्याची शक्यता आहे. त्यामुळे, १० विभागीय सहसंचालक (उच्च शिक्षण) व २ सहसंचालक (प्रशासन) या पदाचा अतिरिक्त कार्यभार सोपविण्यासाठी संदर्भाधीन दिनांक ०४ जानेवारी, २०२१ च्या शासन निर्णयान्वये गठीत करण्यात आलेली निवड समिती विसर्जित करुन, नवीन निवड समिती गठीत करण्याची बाब शासनाच्या विचाराधीन होती.
शासन निर्णय: उच्च शिक्षण संचालनालयाच्या आस्थापनेवरील १० विभागीय सहसंचालक (उच्च शिक्षण) व २ सहसंचालक (प्रशासन) या पदांचा अतिरिक्त कार्यभार सोपविण्यासाठी पात्र उमेदवारांची शिफारस करण्याकरीता दिनांक ०४ जानेवारी, २०२१ च्या शासन निर्णयान्वये गठीत करण्यात आलेली निवड समिती या शासन निर्णयान्वये विसर्जित करण्यात येत असून, पुढीलप्रमाणे नवीन निवड समिती गठीत करण्यात येत आहे:
-----------------------------------------------------------------------------------------
| अ.क्र. | नाव व पदनाम | पद |
| १. | डॉ. संजय चहांदे (भा.प्र.से.), माजी अपर मुख्य सचिव | अध्यक्ष |
| २. | डॉ. नितीन करमळकर, माजी कुलगुरू, सावित्रीबाई फुले पुणे विद्यापीठ, पुणे | सदस्य |
| ३. | श्री. अजित बाविस्कर, उप सचिव, उच्च व तंत्र शिक्षण विभाग, मंत्रालय, मुंबई. | सदस्य सचिव |
-----------------------------------------------------------------------------------------
२. समितीची कार्यकक्षा (अ) उच्च शिक्षण संचालनालयाच्या आस्थापनेवरील विभागीय सहसंचालक (उच्च शिक्षण) व सहसंचालक (प्रशासन) या पदांवर कार्यरत अधिकाऱ्यांची कर्तव्ये व जबाबदाऱ्यानुसार त्यांच्या कामाचा आढावा घेऊन, त्यांच्याकडील कार्यभार चालू ठेवावा किंवा तो संपुष्टात आणून प्रशासकीय कारणास्तव नवीन अधिकाऱ्याकडे अतिरिक्त कार्यभार सोपविणे आवश्यक आहे, याबाबत शासनास शिफारस करणे.
(ब) ज्या विभागीय सहसंचालक ( उच्च शिक्षण) या पदावरील कार्यरत अधिकाऱ्यांचा कार्यभार प्रशासकीय कारणास्तव अन्य अधिकाऱ्याकडे सोपविणे आवश्यक आहे, त्या विभागीय सहसंचालक (उच्च शिक्षण) या पदासाठी उच्च शिक्षण संचालनालयाच्या अधिनस्त शासकीय महाविद्यालये/ संस्थेतील सहयोगी प्राध्यापक व प्राध्यापक या पदावरील व विहित अटींची पूर्तता करणाऱ्या इच्छुक उमेदवारांकडून त्यांच्या सेवा तपशीलासह अर्ज मागविणे.
(क) तसेच ज्या सहसंचालक (प्रशासन) या पदावरील कार्यरत अधिकाऱ्यांचा कार्यभार प्रशासकीय कारणास्तव अन्य अधिकाऱ्याकडे सोपविणे आवश्यक आहे, त्या सहसंचालक (प्रशासन) या पदासाठी उच्च शिक्षण
# Page 2
शासन निर्णय क्रमांकः संकीर्ण-२०२२/प्र.क्र.२७५/मशि-१
संचालनालयातील व अधिनस्त कार्यालयातील वरिष्ठ प्रशासन अधिकारी व प्रशासन अधिकारी या पदावरील व विहित अटींची पूर्तता करणाऱ्या इच्छुक उमेदवारांकडून त्यांच्या सेवा तपशीलासह अर्ज मागविणे.
(ड) विभागीय सहसंचालक (उच्च शिक्षण) या १० पदांसाठी अतिरिक्त कार्यभाराने नियुक्तीकरिता खालीलप्रमाणे शैक्षणिक पात्रता, अनुभव व वयोमर्यादा विहित करण्यात आली आहे:
(१) पदव्युत्तर पदवीमध्ये किमान ५५ टक्के गुण.
(२)पी.एच.डी. पदवी.
(३)प्राध्यापक/सहयोगी प्राध्यापक, १२ वर्षे शिकविण्याचा अनुभव.
या अनुभवाबाबत स्पष्ट करण्यात येते की, प्राध्यापक/ सहयोगी प्राध्यापक या पदावर कार्यरत असणे आवश्यक आहे. तसेच एकूण १२ वर्षे पदवी/पदव्युत्तर महाविद्यालयामध्ये शिकविण्याचा अनुभव (Professor / Associate Professor with aggregate experience of not less than twelve years in the field of teaching at degree/postgraduate degree colleges) असणे आवश्यक आहे.
(४)प्रशासकीय कामकाजाचा ३ वर्षाचा अनुभव.
(५) पी.एच.डी. धारण केल्यानंतर किमान ३ प्रकाशने.
(६) कमाल वयोमर्यादा ५५ वर्षे.
(इ) सहसंचालक (प्रशासन) या २ पदांसाठी अतिरिक्त कार्यभाराने नियुक्तीकरिता खालीलप्रमाणे अर्हता विहित करण्यात आली आहे: (१) वरिष्ठ प्रशासन अधिकारी, म.शि.से. गट-अ या संवर्गातील पदाचा किमान तीन वर्षाचा अनुभव.
(२) प्रशासन अधिकारी, म.शि.से. गट-अ या संवर्गातील पदाचा किमान सहा वर्षाचा अनुभव.
(फ) प्राप्त अर्जांची तपासणी करून, अर्जदारांची परिपूर्ण माहिती, त्यांचेविरुद्ध विभागीय चौकशी चालू / प्रस्तावित आहे किंवा कसे, मागील ५ वर्षाच्या गोपनीय अहवालाची प्रतवारी ही माहिती आणि सध्या कार्यरत असलेल्या विभागीय सहसंचालक (उच्च शिक्षण) व सहसंचालक यांनी अर्ज केला असल्यास, त्यांच्या कार्यक्षेत्रातील महाविद्यालयांची अनुदान निर्धारणाबाबतची व प्रलंबित प्रकरणांची माहिती उच्च शिक्षण संचालनालयाकडून मागविणे.
(ग) शासन पत्र क्रमांक : संकीर्ण-२०१४/(२५७/१४)/मशि-१, दिनांक ०६.०४.२०१५ मध्ये नमुद केल्याप्रमाणे मुलाखतीच्या ५० गुणांचे वर्गीकरण, उमेदवारांची शैक्षणिक पात्रता, अनुभव, प्रकाशने, गोपनीय अहवाल व मुलाखत विचारात घेऊन गुणांकन करणे.
(ह) विभागीय सहसंचालक (उच्च शिक्षण) या पदासाठी विहित करण्यात आलेली शैक्षणिक पात्रता, अनुभव व वयोमर्यादा, तसेच सहसंचालक या पदांकरिता विहित करण्यात आलेली अर्हता व गुणांकनानुसार पात्र ठरणाऱ्या उमेदवारांच्या मुलाखती घेऊन, गुणवत्ता यादी शासनास सादर करणे.
३. सदर समितीने उपरोक्त कार्यवाही १ महिन्यात पूर्ण करावी.
४. समितीचा कालावधी सदर समितीचा कार्यकाळ हा केवळ एकच निवड प्रक्रिया राबविण्यापुरता म्हणजेच गुणवत्तेनुसार निवडसूची शासनास सादर करेपर्यंत राहील.
५. समितीचे अध्यक्ष व सदस्यांना (अशासकीय) प्रवास भत्ता व दैनिक भत्ता समितीवरील अध्यक्ष व अशासकीय सदस्यांना प्रवास भत्ता व दैनिक भत्त्यासंदर्भात मुंबई नागरी सेवा नियम खंड २ परिशिष्ट ४२ (ओ) विभाग-१ च्या तरतूदी लागू असून, शासन निर्णय, वित्त विभाग, क्रमांक : प्रवास १०१०/प्र.क्र.२/सेवा-५, दिनांक ०३ मार्च, २०१० मधील परिच्छेद १२ मधील तरतुदीनुसार समितीवरील अशासकीय सदस्यांना, रु.८९००/- व त्याहून अधिक ग्रेड वेतन असणाऱ्या कर्मचाऱ्यांच्या दराने प्रवास भत्ता व दैनिक भत्ता अनुज्ञेय असेल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२२/प्र.क्र.२७५/मशि-१
६. विभागीय सहसंचालक (उच्च शिक्षण) व सहसंचालक या पदांवरील नियुक्तीचा कालावधी विभागीय सहसंचालक (उच्च शिक्षण) व सहसंचालक या पदांवर देण्यात येणारी नियुक्ती ही केवळ तात्पुरत्या स्वरूपात असून, २ वर्षाकरिता किंवा महाराष्ट्र लोकसेवा आयोगाकडून नियमित उमेदवार उपलब्ध होईपर्यंत किंवा इतर कोणत्याही कारणास्तव पुढील शासन आदेश होईपर्यंत यापैकी जे आधी घडेल तोपर्यंत राहील.