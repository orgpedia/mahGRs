# Page 1
शासकीय तंत्रनिकेतनातील कंत्राटी अधिव्याख्यात्याच्या सेवा नियमित करणेबाबत.
श्रीमती अर्चना प्रकाश चराटे, अधिव्याख्याता, अणुविद्युत अभियांत्रिकी.
महाराष्ट्र शासन
उच्च व तंत्र शिक्षण विभाग
शासन आदेश क्र. न्यायाप्र-२८१६/प्र.क्र.१७/१६/तांशि-७
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- १४ जून, २०२३.
संदर्भ :- १) मा. महाराष्ट्र प्रशासकीय न्यायाधिकरण, मुंबई यांचे मूळ अर्ज क्र.२१६/२०१६ मधील आदेश दि.१०/०४/२०१९.
२) मा. उच्च न्यायालय, मुंबई यांचे रिट याचिका क्र.७९७८/२०१९ मधील आदेश दि.०६/०४/२०२३.
प्रस्तावना: श्रीमती अर्चना प्रकाश चराटे या तंत्रशिक्षण संचालनालयाच्या कार्यालयीन आदेश दि.५/११/२००७ अन्वये
दि.०७/११/२००७ पासून शासकीय तंत्रनिकेतन, उस्मानाबाद या संस्थेत अधिव्याख्याता, अणुविद्युत या पदावर निव्वळ कंत्राटी तत्वावर कार्यरत होत्या. तद्नंतर संचालनालयाचे कार्यालयीन आदेश दि. २९/११/२०११ अन्वये त्यांची
नेमणूक निव्वळ कंत्राटी तत्वावर शासकीय तंत्रनिकेतन, सोलापूर येथे करण्यात आली. श्रीमती चराटे या दि.१०/२/२०१२ ते दि.०२/०७/२०१२ या कालावधीत विना परवानगी अनुपस्थित असल्याने विद्यार्थ्यांच्या शैक्षणिक हितास्तव अन्य नियमित अधिव्याख्यात्याची शासकीय तंत्रनिकेतन, सोलापूर या संस्थेत श्रीमती चराटे यांच्या जागी प्रशासकीय बदलीने पदस्थापना करण्यात आली व श्रीमती चराटे या प्रदीर्घ कालावधीसाठी गैरहजर असल्याने त्यांना
प्राचार्य, शासकीय तंत्रनिकेतन, सोलापूर यांनी दि.०६/०९/२०१२ रोजी सेवा संपुष्टात आणून कार्यमुक्त केले.
०२. दरम्यानच्या कालावधीत श्री. सचिन अंबादास डवले व ९० इतर कंत्राटी अधिव्याख्यात्यांनी सेवा नियमित करण्याबाबत मा.उच्च न्यायालय, मुंबई खंडपीठ नागपूर येथे दाखल केलेल्या रिट याचिका क्र.२०४६/२०१० मध्ये दि.१९/१०/२०१३ रोजी सदर कंत्राटी अधिव्याख्यात्यांच्या सेवा नियमित करण्याबाबत आदेश दिलेले आहेत. त्यास अनुसरुन श्रीमती चराटे यांनी मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र. २१६/२०२६ दाखल केला होता. मा.न्यायाधिकरण यांनी दि.१०/०४/२०१९ रोजीच्या आदेशान्वये श्रीमती चराटे यांच्या बाजूने निकाल दिल्याने त्या आदेशाविरोधात शासनाकडून मा. उच्च न्यायालय, मुंबई येथे रिट याचिका क्र.७८७९/२०१९ दाखल करण्यात आलेली होती.
०३. सदर रिट याचिकेमध्ये मा. उच्च न्यायालयाने दि.०६/०४/२०२३ रोजी खालीलप्रमाणे आदेश पारित केले आहेत :
As observed above, we are inclined to uphold Tribunal's order directing Respondent's regularisation only on account of the peculiar facts and circumstances of the present case. This judgment therefore shall not be construed to mean that employees can claim regularisation de horse the law expounded by the Apex Court in Umadevi.
• Resultantly we do not find any error in the judgment and order passed by the Tribunal.
Petitioners shall comply with the directions of the Tribunal within a period of 4 weeks from
# Page 2
शासन आदेश क्रमांकः न्यायाप्र-२८१६/प्र.क्र.१७/१६/तांशि-७
today. Writ Petition is accordingly dismissed. Rule is discharged. There shall be no order as to costs.
मा. उच्च न्यायालयाचे उपरोक्त आदेश विचारात घेता, श्रीमती चराटे यांच्या कंत्राटी सेवा नियमित करण्याची बाब शासनाच्या विचाराधिन होती.
शासन आदेश : श्रीमती अर्चना प्रकाश चराटे, कंत्राटी अधिव्याख्याता, अणुविद्युत अभियांत्रिकी यांच्या सेवा पुढील अटी व शर्तीनुसार नियमित करण्यात येत आहेत :
१) श्रीमती चराटे यांच्या कंत्राटी स्वरुपातील सेवा त्यांच्या प्रथम नियुक्तीच्या दिनांकापासून नियमित करण्यात येत आहेत.
२) श्रीमती चराटे यांच्या प्रकरणी सेवा नियमित करण्याबाबत केलेली कार्यवाही भविष्यात पूर्वोदाहरण ठरणार नाही.
३) श्रीमती चराटे यांना, सेवा नियमित केलेल्या दिनांकापासून सर्व सेवाविषयक लाभ मंजूर करण्यात येत आहेत.
४) सेवा नियमित केल्यामुळे श्रीमती चराटे यांना पूर्वीच्या सेवाकालावधीतील कोणत्याही प्रकारचे आर्थिक लाभ (Monitory Benefits ) अनुज्ञेय राहणार नाहीत.
५) श्रीमती चराटे यांना ज्या पदावर नियमित करण्यात आले आहे, त्या पदावर ज्या दिनांकास रुजू होतील त्या दिनांकापासून त्यांना त्या पदाचे नियमित वेतन व नियमानुसार अनुज्ञेय भत्ते देय राहतील. त्यापूर्वीचे कोणतेही वेतन व भत्ते त्यांना मिळणार नाहीत.
६) श्रीमती चराटे यांना परिविक्षा कालावधी लागू राहणार नाही.
७) त्यांना नवीन राष्ट्रीय निवृत्तीवेतन योजना लागू राहील.
८) सरळसेवेने शासन सेवेत नियुक्तीवेळी अनिवार्य असलेली वैद्यकीय चाचणी, चारित्र्य पडताळणी अहवाल, संगणक हाताळणी/ वापराचे ज्ञान तसेच मराठी व हिंदी भाषा परीक्षा उत्तीर्ण करणे, मागास प्रवर्गातील असल्यास जात वैधता प्रमाणपत्र सादर करण्याबाबतच्या प्रचलित शासन आदेशातील तरतुदी श्रीमती चराटे यांना लागू राहतील.
०२. सद्यस्थितीत शासकीय तंत्रनिकेतनांमधील अणुविद्युत अभियांत्रिकी या विद्याशाखेतील अधिव्याख्यात्यांची सर्व मंजूर पदे भरलेली आहेत. यास्तव, श्रीमती चराटे यांची शैक्षणिक अर्हता विचारात घेता, त्यांचे समावेशन अणुविद्युत अभियांत्रिकी या विद्याशाखेस समकक्ष असलेल्या वैद्यकीय अणुविद्युत या विद्याशाखेत रिक्त असलेल्या अधिव्याख्याता या पदावर करण्यात येत आहे.
०३. श्रीमती अर्चना प्रकाश चराटे यांची नियुक्ती शासकीय तंत्रनिकेतन, नांदेड येथे रिक्त असलेल्या अधिव्याख्याता, वैद्यकीय अणुविद्युत या पदावर करण्यात येत आहे. अणुविद्युत अभियांत्रिकी या विद्याशाखेतील पद रिक्त होताच त्यांचे समावेशन पुन:श्च त्या विद्याशाखेत करण्यात येईल.
पृष्ठ ३ पैकी २
# Page 3
शासन आदेश क्रमांकः न्यायाप्र-२८१६/प्र.क्र.१७/१६/तांशि-७