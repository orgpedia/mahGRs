# Page 1
राज्यामध्ये राष्ट्रीय शैक्षणिक धोरण, २०२० च्या अंमलबजावणीच्या अनुषंगाने गठीत करण्यात आलेल्या सुकाणू समितीच्या शिफाशींनुसार एक्झिट पर्याय / एक वर्षाच्या पदव्युत्तर अभ्यासक्रमासह २ वर्षांच्या पदव्युत्तर अभ्यासक्रमासाठी श्रेयांक वितरणासंदर्भातील सुधारित मार्गदर्शक सूचना.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: एनईपी-२०२२/प्र.क्र.०९/विशि-३ शिकाना
मंत्रालय, मुंबई ४०० ०३२,
दिनांक: १६ मे, २०२३
संदर्भ - १. शासन निर्णय क्रमांक: एनईपी-२०२२/प्र.क्र.१०५/विशि-३, दि.०६.१२.२०२२ २. शासन निर्णय क्रमांक: एनईपी-२०२२/प्र.क्र.०९/विशि-३ शिकाना
दिनांक २६.१२.२०२२.
३. शासन निर्णय क्रमांक: एनईपी-२०२२/प्र.क्र.०९/विशि-३ शिकाना
दिनांक २०.०४.२०२३.
४. अध्यक्ष, सुकाणू समिती (नवीन शैक्षणिक धोरण, २०२०) यांचे दि.९.०५.२०२३ चे पत्र
प्रस्तावना भारताला ज्ञान महासत्ता बनविण्यासाठी, विद्यार्थ्यांमध्ये आवश्यक कौशल्य व ज्ञानप्राप्ती आणि विज्ञान, तंत्रज्ञान, शिक्षण आणि औद्योगिक क्षेत्रामधील मनुष्यबळाची कमतरता दूर करण्यासाठी, भारतातील लोकसंख्येला गुणवत्तापूर्ण शिक्षण, नाविन्यपूर्ण शिक्षण व संशोधनाच्या सुविधा उपलब्ध करुन देण्यासाठी, भारत सरकारने नवीन राष्ट्रीय शैक्षणिक धोरण- २०२० लागू केलेले आहे. नविन शैक्षणिक धोरणामध्ये सर्वांगीण आणि बहुविद्याशाखीय शिक्षण प्रणालीचा अंतर्भाव करण्यात आला असून ज्याचा उद्देश मानवाच्या सर्व क्षमतांचा नैतिक - एकात्मिक पद्धतीने विकास करणे आहे.
दि.२६.०४.२०२२ च्या शासन निर्णयान्वये गठीत करण्यात आलेल्या डॉ. रविंद्र कुलकर्णी, माजी प्र-कुलगुरु, मुंबई विद्यापीठ, मुंबई यांच्या अध्यक्षतेखालील उपसमितीने सादर केलेल्या अहवालाच्या अनुषंगाने अभ्यासक्रम व श्रेयांक आराखड्यासंदर्भातील निर्देश दि.०६.१२.२०२२ च्या शासन निर्णयान्वये जारी करण्यात आले आहेत.
राष्ट्रीय शैक्षणिक धोरण, २०२० ची राज्यातील अंमलबजावणीच्या अनुषंगाने गठीत उपसमित्यांच्या अहवालातील शिफारशींच्या अंमलबजावणीसंदर्भात आढावा घेऊन येणा-या अडचणी निवारणासाठी उपाययोजना सुचविण्यासाठी व मार्गदर्शन करणेसाठी दि. २६.०१२.२०२२ च्या शासन निर्णयान्वये सुकाणू समिती स्थापन करण्यात आली आहे. सुकाणू समितीने अभ्यासक्रम व श्रेयांक आराखड्यासंदर्भात सादर केलेल्या अंतरिम अहवालावर दि. १९ व २० एप्रिल २०२३
# Page 2
शासन निर्णय क्रमांकः एनईपी-२०२२/प्र.क्र.०९/विशि-३ शिकाना
रोजी आयोजित करण्यात आलेल्या चर्चासत्रामध्ये साधकबाधक चर्चा होऊन अभ्यासक्रम व श्रेयांक आराखड्याची राज्यामध्ये एकसमान प्रमाणात अंमलबजावणी होण्यासाठी सुधारित सुचना व निर्देश दिनांक २०.०४.२०२३ च्या शासननिर्णयान्वये जारी करण्यात आले आहेत.
सदर सुकाणू समितीने एक्झिट पर्याय / एक वर्षाच्या पदव्युत्तर अभ्यासक्रमासह २ वर्षांच्या पदव्युत्तर अभ्यासक्रमासाठी श्रेयांक वितरणासंदर्भात दिनांक ०९.०५.२०२३ च्या पत्रान्वये शिफारशी केल्या आहेत. सदर शिफारशींची राज्यामध्ये एकसमान प्रमाणात अंमलबजावणी होण्यासाठी तशा सुचना व निर्देश जारी करण्याची बाब शासनाच्या विचाराधीन होती.
शासन निर्णय:
एक्झिट पर्याय / एक वर्षाच्या पदव्युत्तर अभ्यासक्रमासह २ वर्षांच्या पदव्युत्तर अभ्यासक्रमासाठी, सोबत जोडलेल्या परिशिष्टानुसार अभ्यासक्रम व श्रेयांक आराखड्यासंदर्भात सुधारित निर्देश जारी करण्यात येत असून सदर निर्देशांची वर्ष २०२३-२४ पासून अंमलबजावणी करण्यात यावी.
सदर निर्देश महाराष्ट्र सार्वजनिक विद्यापीठ अधिनियम, २०१६ मधील कलम ५ (८१) मधील तरतूदीनुसार निर्गमित करण्यात येत आहेत.
सदर निर्देशांच्या अंमलबजावणीबाबतचा आढावा शासनामार्फत सुकाणू समितीच्या माध्यमातून वेळोवेळी घेण्यात येईल.
# Page 3
# Page 4
# Page 5
# Page 6