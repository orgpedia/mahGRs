# Page 1
ग्रंथालय संचालक, महाराष्ट्र राज्य ग्रंथालय सेवा गट-अ या पदावर नामनिर्देशनाने नियुक्तीबाबत...
श्री. दत्तात्रेय आबाजी क्षीरसागर
महाराष्ट्र शासन
उच्च व तंत्र शिक्षण विभाग
शासन आदेश क्रमांक: मराग्रं-२०२२/प्र.क्र.१११/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ११ ऑक्टोबर, २०२२.
संदर्भ : महाराष्ट्र लोकसेवा आयोगाचे पत्र क्र.१५(२)(२०)/१५३५/अठ्ठावीस, दि.१८.०८.२०२२
शासन आदेश : महाराष्ट्र लोकसेवा आयोगाने संदर्भाधिन पत्रान्वये ग्रंथालय संचालक, महाराष्ट्र राज्य ग्रंथालय सेवा, गट-अ, ग्रंथालय संचालनालय, महाराष्ट्र राज्य, मुंबई या पदावर नियुक्तीसाठी श्री. दत्तात्रेय आबाजी क्षीरसागर यांची शिफारस केली आहे. त्यानुसार श्री. दत्तात्रेय आबाजी क्षीरसागर यांची ग्रंथालय संचालक, महाराष्ट्र राज्य ग्रंथालय सेवा, गट-अ, ग्रंथालय संचालनालय, महाराष्ट्र राज्य, मुंबई या पदावर ते ज्या दिनांकापासून त्यांच्या पदाचा कार्यभार स्विकारतील त्या दिनांकापासून दोन वर्षाच्या परिविक्षाधीन कालावधीसाठी तात्पुरत्या स्वरुपात नियुक्ती करण्यात येत आहे.
२. सदर नियुक्ती खालील अटी व शर्तीच्या अधीन राहून करण्यात येत आहे : १) सदर पदाची वेतनश्रेणी ( सातव्या वेतन आयोगानुसार, वेतन स्तर S-२५ : ७८८०० २०९२०० ) अशी राहील.
२) वरील वेतनश्रेणीतील वेतनाव्यतिरिक्त शासन वेळोवेळी ठरवेल त्या दराने तसेच प्रचलित नियमाप्रमाणे महागाई भत्ता, घरभाडे भत्ता व स्थानिक पूरक भत्ता त्यांना अनुज्ञेय राहील.
३) त्यांचे वेतन महाराष्ट्र नागरी सेवा (वेतन) नियम, १९८१ व महाराष्ट्र नागरी सेवा (सुधारित वेतन) नियम, २०१९ मधील तरतुदीनुसार निश्चित करण्यात यावे.
४) श्री. दत्तात्रेय आबाजी क्षीरसागर यांनी महाराष्ट्र नागरी सेवा (सेवेच्या सर्वसाधारण शर्ती) नियम, १९८१ च्या नियम ११ मध्ये नमूद केल्यानूसार नियुक्तीच्या दिनांकापासून त्यांची सहा महिन्यांची सेवा पूर्ण होण्यापूर्वी आरोग्याबद्दलचे वैद्यकीय प्रमाणपत्र शासनास सादर करणे आवश्यक राहील.
4) त्यांना प्रथम वेतनवाढ परिविक्षाधीन कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षाधीन कालावधी समाधानकारकरीत्या पूर्ण केल्यानंतर अनुज्ञेय राहील.
६) त्यांचे परिविक्षाधीन कालावधीतील काम किंवा वर्तणूक अयोग्य, असमाधानकारक अथवा अपेक्षित दर्जाची न आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
७) शासन परिपत्रक, वित्त विभाग, क्र, अंनियो-१००९/प्र.क्र.३२/सेवा-४, दि.१८.०८.२००९ मधील तरतूदीनुसार दि. १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत
# Page 2
शासन आदेश क्रमांकः मराग्रं-२०२२/प्र.क्र.१११/साशि-५
असलेल्या शासकीय कर्मचा-याचे त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि. १ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. १ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल तर, अशा प्रकरणी शासन परिपत्रक, वित्त विभाग, क्र, अंनियो-१००६/८७/सेवा-४, दि.१२.०१.२००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधीत शासकीय कर्मचा-यास महाराष्ट्र नागरी सेवा (निवृत्तीवेतन) नियम, १९८२ व सर्वसाधारण भविष्य निर्वाह निधी योजना लागू ठरतील. सदर परिपत्रकातील सर्व अटींची पूर्तता ज्या प्रकरणी होत नसेल, अशा शासकीय कर्मचा-यास नवीन परिभाषित अंशदान निवृत्तीवेतन योजना लागू ठरेल.
८) सदर उमेदवार यापुर्वी हिंदी व मराठी भाषेच्या परीक्षा उत्तीर्ण झाला नसल्यास किंवा या परीक्षा उत्तीर्ण होण्यापासून सूट मिळाली नसल्यास त्यांना त्या परीक्षा यासंबंधी असलेल्या नियमानूसार उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमानुसार रोखून ठेवण्यात येईल.
९) सदर उमेदवाराने शासनाने विहित केलेली संगणक परीक्षा यापूर्वी उत्तीर्ण झाली नसल्यास यासंबंधित असलेल्या प्रचलित नियमानुसार उत्तीर्ण करावी लागेल.
१०) सदर उमेदवाराचे सेवानिवृत्तीचे वय शासनाच्या प्रचलित नियमानुसार राहील.
११) सदर उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
१२) सदर उमेदवारास शासकीय सेवेचा राजीनामा द्यावयाचा असल्यास त्यास शासनास किमान एक महिण्याची पूर्वसूचना देणे अथवा एक महिन्याचे वेतन देणे आवश्यक राहील.
१३) सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्र नियुक्तीनंतर खोटे अथवा बनावट असल्याचे आढळल्यास सदर उमेदवाराची सेवा समाप्त करण्यात येईल.
१४) शासन निर्णय, सामान्य प्रशासन विभाग, क्र. एसआरव्ही २०१८ / व्हीआयपी ६७/ प्र.क्र.२०७/कार्या.१२, दि.२८.०५.२०१८ नुसार त्यांनी सदर आदेश निर्गमित झाल्याच्या दिनांकापासून एक महिन्याच्या आत नियुक्तीच्या ठिकाणी रुजू व्हावे. सदर विहित कालावधीत जर नियुक्तीच्या पदावर रुजू झाले नाहीत तर ते नोकरीची संधी गमावतील व त्यांचा नियुक्तीकरीता विचार करण्यात येणार नाही.
१५) महाराष्ट्र लोकसेवा आयोगामार्फत ग्रंथालय संचालक पदावरील निवड प्रक्रिया पार पाडताना श्री.सचिन जयवंतराव गाडेकर, कनिष्ठ ग्रंथालय सहायक, डॉ. बाबासाहेब आंबेडकर मराठवाडा विद्यापीठ, औरंगाबाद यांना अपात्र ठरविण्यात आले आहे. त्या अनुषंगाने त्यांनी महाराष्ट्र प्रशासकीय न्यायाधिकरण औरंगाबाद येथे मूळ अर्ज क्र. ६९०/२०२२ दाखल केला. त्यावर निर्णय देताना महाराष्ट्र प्रशासकीय न्यायाधिकरणाने दि.०१.०८.२०२२ रोजी दिलेल्या अंतरीम आदेशानुसार ग्रंथालय
पृष्ठ ४ पैकी २
# Page 3
शासन आदेश क्रमांकः मराग्रं-२०२२/प्र.क्र.१११/साशि-५
संचालक पदावरील होणारी नियुक्ती ही महाराष्ट्र प्रशासकीय न्यायाधिकरणाच्या अंतिम निर्णयाच्या अधिन राहील, असे स्पष्ट केले आहे. त्यानुसार श्री. दत्तात्रेय आबाजी क्षीरसागर यांची नियुक्ती उपरोक्त मूळ अर्ज क्र. ६९०/२०२२ च्या अंतिम निर्णयाच्या अधिनतेने करण्यात येत आहे. तसेच सदर पदभरतीच्या अनुषंगाने श्री. राजेंद्र ज्ञानोबा कोरे यांनी महाराष्ट्र प्रशासकीय न्यायाधिकरण, मुंबई, खंडपीठ नागपूर येथे मूळ अर्ज क्र. ८६४/२०२२ ( श्री. राजेंद्र ज्ञानोबा कोरे विरुद्ध महाराष्ट्र शासन व इतर) दाखल केला आहे. त्यानुसार श्री. दत्तात्रेय आबाजी क्षीरसागर यांची नियुक्ती उपरोक्त मूळ अर्ज क्र. ८६४/२०२२ च्या अंतिम निर्णयाच्या अधिनतेने करण्यात येत आहे. श्री. दत्तात्रेय आबाजी क्षीरसागर यांनी याची नोंद घ्यावी.
# Page 4