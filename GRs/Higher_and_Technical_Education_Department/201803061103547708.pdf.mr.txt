# Page 1
उच्च व तंत्र शिक्षण विभाग व फ्रेंच दूतावास यांच्यातील सामंजस्य करार पूर्णत्वास नेण्यासाठी सुकाणू समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक :- संकीर्ण २०१७/प्र.क्र.४४६/१७/विशि-३
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक – ०६ मार्च, २०१८.
प्रस्तावना :
उच्च व तंत्र शिक्षण विभाग, महाराष्ट्र राज्य व फ्रेंच दूतावास यांच्यामध्ये दि. १३/०१/२०१८ रोजी
सामंजस्य करार करण्यात आला. सदरहू करार हा मा. मंत्री (उच्च व तंत्र शिक्षण) यांच्या उपस्थितीत
श्री. सिध्दार्थ खरात, सहसचिव, उच्च व तंत्र शिक्षण विभाग, मंत्रालय, मुंबई व श्रीमती अरुणा अॅडीसेम,
डेप्युटी कौन्सिल फॉर कॉर्पोरेशन अॅन्ड कल्चर यांच्यासमवेत पार पडला. सदरहू करारात नमूद केल्याप्रमाणे
फ्रेंच दूतावास व उच्च व तंत्र शिक्षण, महाराष्ट्र राज्य यांच्यामध्ये झालेल्या कराराचे मूल्यमापन व पर्यवेक्षण
करण्याच्या दृष्टीने तसेच सदरहू प्रकल्प पूर्णत्वास नेण्यासाठी आणि यासंदर्भात विद्यार्थी हित लक्षात घेऊन,
भविष्यात अधिक वाव निर्माण करण्याच्या दृष्टीने सुकाणू समिती गठीत करण्याची बाब शासनाच्या विचाराधीन
होती.
शासन निर्णय:
फ्रेंच दूतावास व उच्च व तंत्र शिक्षण, महाराष्ट्र राज्य यांच्यामध्ये झालेल्या कराराचे मूल्यमापन व
पर्यवेक्षण करण्याच्या दृष्टीने तसेच सदरहू प्रकल्प पूर्णत्वास नेण्यासाठी आणि यासंदर्भात विद्यार्थी हित लक्षात
घेऊन, भविष्यात अधिक वाव निर्माण करण्याच्या दृष्टीने शासन आता पुढीलप्रमाणे सुकाणू समिती गठीत
करीत आहे.
----------------------------------------------------------------------------------
| अ. क्र. | अधिकाऱ्यांचे नांव | पदनाम |
| १ | डॉ. नितीन करमाळकर, कुलगुरू, सावित्रीबाई फुले पुणे विद्यापीठ, पुणे | अध्यक्ष |
| २ | श्री. सिध्दार्थ खरात, सहसचिव, उच्च व तंत्र शिक्षण विभाग, मंत्रालय, मुंबई | सदस्य |
| ३ | डॉ. बी. एन. जगताप, शिक्षणतज्ञ, आयआयटी, पवई, मुंबई | सदस्य |
| ४ | डॉ. अपूर्वा पालकर, समन्वयक, उच्च शिक्षणाचे जागतिकीकरण | सदस्य |
| ५ | श्री. ख्रिस्तोफी लेग्रीज, फ्रेंच अॅटॅची ईन इंडिया | सदस्य |
| ६ | डॉ. धनराज माने, संचालक, उच्च शिक्षण, महाराष्ट्र राज्य, पुणे | सदस्य सचिव |
----------------------------------------------------------------------------------
२. समितीची कार्यकक्षा खालीलप्रमाणे राहील :
समिती राज्यातील विविध सार्वजनिक संस्थांमधील विद्यार्थ्यांची निवड करण्याकरिता मार्गदर्शक तत्वे
व कार्यप्रणाली निश्चित करेल.
# Page 2
शासन निर्णय क्रमांकः संकीर्ण २०१७/प्र.क्र. ४४६/१७/विशि-३
३. या समितीच्या बैठका ज्या विद्यापीठात आयोजित केल्या जातील त्या विद्यापीठांनी
समिती सदस्यांची राहण्याची व भोजनाची व्यवस्था करावी.