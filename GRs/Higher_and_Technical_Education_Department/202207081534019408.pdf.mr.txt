# Page 1
महाराष्ट्र राष्ट्रीय विधी विद्यापीठ, औरंगाबाद मौजे कांचनवाडी परीसरातील विविध इमारतीच्या बांधकामास प्रशासकीय मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. एनएलयु-२०१९/प्र.क्र.८६/विशि-२
मंत्रालय, मुंबई ४०० ०३२
दिनांक :- ०८ जूलै, २०२२.
वाचा :- (१) शासन निर्णय समक्रमांक दि.२५.०६.२०१९ (२) शासन निर्णय समक्रमांक दि.२३.०८.२०१९ (३) शासन निर्णय समक्रमांक दि.१४.०१.२०२१.
(४) कुलगुरु, महाराष्ट्र राष्ट्रीय विधी विद्यापीठ, औरंगाबाद यांचे पत्र क्र :-MNLUA/VCO/ २०२२-२३/२२७, दि.०९.०५.२०२२.
प्रस्तावना : महाराष्ट्र राज्यात मुंबई, नागपूर व औरंगाबाद येथे विधी विद्यापीठाची स्थापना करण्याचा निर्णय मंत्रीमंडळाने घेतला असून, त्यानुसार महाराष्ट्र राष्ट्रीय विधी विद्यापीठ, औरंगाबाद हे सन २०१७-१८ पासून सुरु करण्यात आले आहे. सदर विद्यापीठासाठी कांचनवाडी येथे सार्वजनिक बांधकाम विभागाने ८ एकर जागा तसेच प्रस्तुत जागेलगत ९ एकर जागा जिल्हाधिकारी औरंगाबाद यांनी विधी विद्यापीठास उपलब्ध करून दिली आहे. या जागेलगतच जल व भुमी व्यवस्थापन संस्था (वाल्मी) यांची ३३ एकर जागा शासनाने विधी विद्यापीठास उपलब्ध करून दिली आहे. अशी एकूण सदर विद्यापीठाकडे मौजे कांचनवाडी येथे ५० एकर जागा उपलब्ध आहे.
तद्नुषंगाने महाराष्ट्र राष्ट्रीय विधी विद्यापीठ, औरंगाबाद यांनी विविध इमारतींचे बांधकाम करण्याकरीता रु.२२३ कोटी किमतींच्या अंदाजपत्रक व नकाशे सादर केले होते. सदर अंदापत्रकाची सार्वजनिक बांधकाम विभागामार्फत तांत्रिक पडताळणी करुन तसेच सदर प्रस्तावास दि.१९.०७.२०१९ रोजीच्या उच्चधिकार समितीच्या बैठकीत मान्यता घेण्यात आली होती. सदर मान्यतेअंती सदर कामांची अंदाजपत्रकीय किमत रु.१४९.७२ कोटी इतकी निश्चित करण्यात आली होती. त्यानुसार महाराष्ट्र राष्ट्रीय विधी विद्यापीठ, औरंगाबाद येथे मौजे कांचनवाडी परिसरात बांधकामासाठी रु.१४९.७२ कोटी शासनाकडून टप्प्या-टप्पाने उपलब्ध करून देण्यास वाचा क्र.२ येथील दि.२३.०८.२०१९ रोजीच्या शासन निर्णयान्वये प्रशासकीय मान्यता देण्यात आली होती.
विद्यापीठाची तात्पुरती व्यवस्था होण्याकरीता प्रि-फॅब्रिकेटेड बिल्डिंग बांधकाम करण्याकरीता वाचा क्र.१ येथील शासन निर्णयान्वये मान्यता देण्यात आली होती. दरम्यान विद्यापीठाच्या दि.१८.०७.२०१९ रोजीच्या Infrastructure Development Monitoring Committee च्या बैठकीमध्ये झालेल्या निर्णयानुसार, प्रि-फ्रॅब्रिकेटेड बिल्डिंग बांधकाम रद्द करुन, त्याऐवजी बांधकामाचे RCC Structure मध्ये रुपांतर करुन कायमस्वरुपा करिता इमारत तयार करण्याचा निर्णय झाला व ही इमारत Centre of Excellence करिता वापर करण्याचे व या इमारतीचा दि.२३.०८.२०१९ रोजीच्या शासन निर्णयान्वये प्रशासकीय मान्यता दिलेल्या बांधकामामध्ये समावेश करण्याकरिता शासनास विनंती केली होती. त्यासअनुसरुन Centre of Excellence या इमारतीचा समावेश वाचा क्र.३ येथील शासन निर्णयामध्ये करण्यात आला आहे. संदर्भ क्र.४ येथील पत्रान्वये महाराष्ट्र राष्ट्रीय विधी विद्यापीठ, औरंगाबाद विद्यापीठाच्या, मौजे कांचनवाडी परिसरात विविध इमारती बांधकाम करण्यास दि.२३.०८.२०१९ व दि.१४.०१.२०२१ रोजीच्या शासन निर्णयान्वये प्रशासकीय मान्यता देण्यात आलेल्या इमारतीपैकी बांधकाम न करण्यात आलेल्या इमारती रद्द करण्यासाठी व रद्द करण्यात आलेल्या इमारतीऐवजी १) Centre of Excellence इमारतीच्या तळ मजल्यावर पहिल्या व दुसऱ्या मजल्याचे बांधकाम २) मेस इमारतीचे
# Page 2
शासन निर्णय क्रमांकः एनएलयु-२०१९/प्र.क्र.८६/विशि-२
बांधकामे तसेच ३) प्रवेशद्वार, रस्ते व संरक्षणभिंत बांधकाम करण्याकरीता मान्यता देण्याची विनंती करण्यात आली आहे. सदर तिन्ही कामांचा समावेश मुळ अंदाजपत्रकात रु.१४९.७२ कोटीच्या मर्यादेत करावयाचा आहे. त्यामुळे नवीन बांधकामे समावेश केल्याने मूळ अंदाजपत्रकाच्या किमतीत म्हणजेच रु.१४९.७२ कोटी किमतीत कोणताही बदल होत नसून, फक्त क्षेत्रफळामध्ये वाढ होत आहे. (वाढीव क्षेत्रफळ २५३९.२५ चौ.मी.) क्षेत्रफळ वाढल्याने मूळ अंदाजपत्रकातील अतिथीगृह, आरोग्य केंद्र व ग्रीन रुम या इमारती वगळण्याचे तसेच फर्निचर ची किंमत कमी करण्याचे प्रस्तावित आहे. सदर प्रस्तावास सार्वजनिक बांधकाम विभाग, नियोजन विभाग व वित्त विभाग यांनी सहमती दर्शविल्यानुसार दि.२३.०८.२०१९ व दि.१४.०१.२०२१ रोजीचे शासन निर्णय अधिक्रमित करुन नव्याने प्रशासकीय मान्यता देण्याची बाब विचराधीन होती.
शासन निर्णय : सदर प्रस्तावाच्या अनुषंगाने खालीलप्रमाणे निर्णय घेण्यात येत आहे.
२. या शासन निर्णयान्वये दि.२३.०८.२०१९ व दि.१४.०१.२०२१ रोजीचे शासन निर्णय अधिक्रमित करण्यात येत आहे.
३. महाराष्ट्र राष्ट्रीय विधी विद्यापीठ औरंगाबाद करिता मौजे कांचनवाडी येथे ५० एकर जागेत बांधकामाकरिता विधी विद्यापीठ, औरंगाबाद यांनी सादर केलेल्या मौजे कांचनवाडी परिसरातील विविध बांधकामासाठी रु.१,४९,७२,१८,२२२/- (अक्षरी एकशे एकोणपन्नास कोटी बहात्तर लक्ष् अठरा हजार दोनशे बावीस फक्त) इतक्या रक्कमेच्या अंदाजपत्रकास (Recapitulation Sheet) (साबत जोडल्याप्रमाणे) खालील बांधकामास खालील अटी व शर्तीच्या अधिन राहून मान्यता देण्यात येत आहे :
--------------------------------------------------------
| अ. क्र. | बांधकामांची नावे | क्षेत्रफळ | किंमत |
| १. | Centre of Excellence | ७५६४.५० चौ.मी. | रु.३६,१४,००,००० |
| २. | मुलांचे वस्तीगृह | १२१६१.५० चौ.मी. | रु.२५,५३,००,००० |
| ३. | मुलींचे वस्तीग्रुह | १२१६१.५० चौ.मी. | रु.२५,५३,००,००० |
| ४. | प्रवेशद्वार, रस्ते व संरक्षणभिंत |  | रु.२,४७,९०,२३९ |
| ५. | मेस इमारत | ४३०२ चौ.मी. | रु.१३,३६,६३,१४० |
| ६. | इतर अनुषंगिक कामे |  | रु.४६,६७,६४,८४३ |
|  | एकूण | ३६,१८९.५० चौ.मी. | रु.१४९,७२,१८,२२२/ |
--------------------------------------------------------
१. अतिथीगृह, आरोग्य केंद्र व ग्रीन रुम या रद्द केलेल्या इमारतींची भविष्यात आवश्यकता आहे असे प्रस्तावित करुन अतिरीक्त निधीची मागणी विद्यापीठास करता यणार नाही.
२. प्रस्तावाधिन खर्च मुळ प्रशासकीय मान्यतेच्या किंमतीच्या मर्यादेत ठवला जाईल. अतिरीक्त निधीची मागणी विद्यापीठास करता यणार नाही. तसेच वरील कामांच्या वावात कोणताही बदल करता येणार नाही.
३. विद्यापीठाच्या प्राधिकरणाची आवश्यक ती मान्यता घेण्यात यावी.
४. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
५. प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
पृष्ठ ४ पैकी २
# Page 3
शासन निर्णय क्रमांकः एनएलयु-२०१९/प्र.क्र.८६/विशि-२
६. तांत्रिक मंजूरी देताना राज्य दरसूचीबाह्य बाबीच्या दराकरिता शासन परिपत्रक क्रमांक.२०१७/ प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
७. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
८. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
९. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
१०. इमारतीमध्ये दिव्यांगाकरिता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
११. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे.
४. हा शासन निर्णय, सार्वजनिक बांधकाम विभाग अनौपचारिक संदर्भ क्रमांक १३/इमा-३, दि.१८.०५.२०२२, नियोजन विभाग अनौपचारिक संदर्भ क्रमांक २२०/१४७१, दि.२०.०६.२०२२ तसेच वित्त विभाग अनौपचारिक संदर्भ क्रमांक ६८४/व्यय-५, दि.०१.०७.२०२२ अन्वये दिलेल्या सहमतीस अनुसरुन निर्गमित करण्यात येत आहे.
५. सदर खर्च "मागणी क्र. डब्ल्यु- ०२, मुख्य लेखाशीर्ष २२०२- सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२१) विधि विद्यापीठाचा विकास (कार्यक्रम) (२२०२ जी ९५९) ३१ सहायक अनुदाने (वेतनेत्तर)" या लेखाशिर्षाखाली खर्ची टाकण्यात यावा. वरील अटींचे तंतोतंत पालन करण्याची जबाबदारी महाराष्ट्र राष्ट्रीय विधी विद्यापीठ, औरंगाबाद यांची राहील.
# Page 4
# Page 5