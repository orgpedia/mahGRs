# Page 1
गोंडवाना विद्यापीठ, गडचिरोली येथील "परीक्षा भवन व प्रशासकीय इमारत (पहिला व दुसरा मजला)" च्या बांधकामाकरीता निधी वितरीत करण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र.गोंविग-२०१२/(२६०/१२)/विशि-२
मंत्रालय, मुंबई ४०० ०३२
दिनांक : २४ मे, २०२२.
वाचा : १. शासन निर्णय क्र.गोंविग-२०१२/(२६०/१२)/विशि-२, दि.२९.०३.२०१७.
२. विभागाचा समक्रमांकाचा दि.०८.०३.२०२१ रोजीचा शासन निर्णय.
३. कुलसचिव, गोंडवाना विद्यापीठ, गडचिरोली यांचे दि.०६.०५.२०२२ रोजीचे पत्र.
प्रस्तावना : राज्यात चंद्रपूर व गडचिरोली या दोन जिल्ह्यासाठी स्थापन केलेल्या गोंडवाना विद्यापीठाच्या "परीक्षा भवन" व "प्रशासकीय इमारत (पहिल्या व दुसऱ्या मजल्याचे)" या बांधकामाकरीता रु.४५७१.९३ लक्ष इतक्या रक्कमेच्या अंदाजपत्रकास व नकाशास वाचा (१) येथील दि.२९.०३.२०१७ रोजीच्या शासन निर्णयान्वये प्रशासकीय मान्यता देऊन रु.३,२०,००,०००/- इतका निधी वितरीत करण्यास मान्यता दिली आहे. तसेच वाचा (२) येथील शासन निर्णयान्वये रु.३,४६,००,०००/- असा एकूण रु.६,६६,००,०००/- इतका निधी वितरीत करण्यात आला आहे. आता गोंडवाना विद्यापीठाने संदर्भ क्र.
(३) येथील पत्रान्वये सदर बांधकामाकरीता निधी वितरीत करण्याकरीता शासनास विनंती केली होती.
सदर विनंतीच्या अनुषंगाने गोंडवाना विद्यापीठ, गडचिरोली यांना सदर बांधकामाकरीता निधी वितरीत करण्याची बाब शासनाच्या विचाराधीन होती.
शासन निर्णय : गोंडवाना विद्यापीठ, गडचिरोली येथे "परीक्षा भवन" व " प्रशासकीय इमारत (पहिल्या व दुसऱ्या मजल्याचे)" बांधकामासाठी दि.२९.०३.२०१७ रोजीच्या शासन निर्णयान्वये रु.४५७१.९३ लक्ष (अक्षरी रुपये पंचेचाळीस कोटी एकाहत्तर लक्ष त्र्याण्णव हजार फक्त) इतक्या रक्कमेस दिलेल्या प्रशासकीय मान्यतेच्या अधिन राहून संदर्भीय (२) येथील पत्रात नमूद केलेले प्राधान्य विचारात घेऊन परिक्षा भवनासाठी सन २०२२-२३ या आर्थिक वर्षामध्ये गोंडवाना विद्यापीठाची स्थापना (२२०२ एच ५८१)" या लेखाशिर्षाखाली अर्थसंकल्पित असलेल्या तरतूदींचा ६०% च्या मर्यादेत रु.२,०६,००,०००/- (अक्षरी रुपये दोन कोटी सहा लक्ष फक्त) इतकी तरतूद वितरीत करण्यास शासन मान्यता देण्यात येत आहे.
१. सदर खर्च "मागणी क्र. डब्ल्यु - ०२, मुख्य लेखाशीर्ष २२०२- सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, पंचवार्षिक योजनांतर्गत योजना (००) (२२) गोंडवाना विद्यापीठाची स्थापना ३१ सहायक अनुदाने (वेतनेत्तर) (२२०२ एच ५८१)" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा, वरील अटींचे तंतोतंत पालन करण्याची जबाबदारी गोंडवाना विद्यापीठाची राहील.
# Page 2
शासन निर्णय क्रमांकः गोंविग-२०१२/(२६०/१२)/विशि-२
२. सदरहू मंजूर झालेली तरतुद गोंडवाना विद्यापीठ, गडचिरोली यांना तातडीने सुपूर्द करण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १ किंवा प्रकरणपरत्वे महालेखापाल -२ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
३. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं २०२२/प्र.क्र.४३/अर्थ-३, दि.०४.०४.२०२२ अन्वये विभागास अधिकार प्राप्त झालेल्या अधिकारांतर्गत निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.
४. हा शासन निर्णय, वित्त विभागाच्या अनौपचारिक संदर्भ क्र.५३१/२०२२/व्यय-५, दि.२०.०५.२०२२ अन्वये दिलेल्या सहमतीने निर्गमित करण्यात येत आहे.
# Page 3