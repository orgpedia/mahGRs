# Page 1
स्वयं अर्थ सहाय्यित विद्यापीठ स्थापन करण्यासाठी दिलेल्या इरादा पत्राचा कालावधी कोविड-१९ या साथीच्या प्रादुर्भावाच्या पार्श्वभूमिवर वाढवून देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२१/प्र.क्र.७६/विशि-४
हुतात्मा राजगुरु चौक, मादाम कामा मार्ग
मंत्रालय, मुंबई : ४०००३२.
दिनांक : २२ डिसेंबर, २०२१.
प्रस्तावना : राज्यात स्वयं अर्थसहाय्यित विद्यापीठांची स्थापना करण्याची तरतूद करण्यासाठी, त्यांच्या कामकाजाचे व कार्याचे विनियमन करण्यासाठी आणि त्यांच्याशी संबंधीत किंवा तद्नुषंगिक बाबींसाठी तरतुद करण्याकरीता दिनांक १९ जानेवारी, २०१९ रोजीच्या शासन निर्णयाद्वारे सुधारीत मार्गदर्शक सूचना निर्गमित करण्यात आल्या आहेत. सदरहू मार्गदर्शक सूचनांमधील तरतुदींनुसार स्वयं अर्थसहाय्यित विद्यापीठ स्थापन करण्यासाठी प्रायोजक मंडळांना इरादापत्र देण्यात येते.
२. देशभर उद्भवलेल्या कोव्हिड-१९ या संसर्गजन्य आजाराच्या प्रादुर्भावामुळे २५ मार्च, २०२० पासून ताळेबंदी (LOCKDOWN) जारी करण्यात आली होती. या आपत्कालीन परिस्थितीमुळे बहुतांश जनजीवन बाधीत झाले होते. तसेच या कालावधीत श्रमिक बऱ्याच मोठ्या प्रमाण स्वग्रामी परतल्याने बांधकाम व्यवसायावर अनिष्ट परिणाम झाला आहे. उपरोक्त आपत्कालीन परिस्थतीत स्वयं अर्थसहाय्यित विद्यापीठ स्थापन करु इच्छिणाऱ्या प्रायोजक मंडळांना इरादा पत्रातील अटी व शर्तीची पूर्तता करणे शक्य झालेले नसल्याने, ज्या प्रयोजक मंडळांना इरादा पत्र किंवा इरादा पत्रास मुदतवाढ ( प्रथम किंवा द्वितीय) देण्यात आलेली आहे. अशा प्रायोजक मंडळांना विद्यापीठ स्थापन करण्यासाठी दिलेल्या इरादा पत्राचा कालावधी वाढवून देणे शासनाच्या विचाराधीन आहे.
शासन निर्णय : १. मंत्रीमंडळाने दिनांक ०८ डिसेंबर, २०२१ रोजीच्या मंत्रीमंडळ बैठकीत घेण्यात आलेल्या निर्णयानूसार कोव्हिड-१९ या साथीच्या प्रादुर्भावामुळे स्वयं अर्थसहाय्यित विद्यापीठ स्थापन करण्यासाठी देण्यात आलेल्या इरादापत्रातील अटी व शर्तींची पूर्तता करू न शकल्यामुळे माहे मार्च, २०२० पासून ते पुढील एक वर्षाच्या कालावधीमध्ये ज्या प्रायोजक मंडळाचे इरादापत्र कार्यान्वित होते किंवा विहित शुल्क भरून इरादापत्रास प्रथम किंवा व्दितीय मुदतवाढ घेऊन या कालावधीत इरादापत्र कार्यान्वित होते, अशा प्रायोजक मंडळांना नऊ महिन्यांचा भरपाई कालावधी देण्यात येत आहे.
२. प्रायोजक मंडळाने वाढीव नऊ महिन्यांच्या भरपाई कालवधीत इरादा पत्रातील अटी व शर्तींची पूर्तता करुन अनुपालन अहवाल शासनास सादर केला नाही, तर प्रायोजक मंडळाच्या इरादा पत्रास पुनःश्च मुदतवाढ न देता कायमचे आपोआप रद्द होईल असे समजण्यात येईल.
# Page 2
शासन निर्णय क्रमांकः संकीर्ण-२०२१/प्र.क्र.७६/विशि-४