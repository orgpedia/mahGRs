# Page 1
कोव्हिड-१९ च्या पार्श्वभूमीवर विद्यार्थ्यांकडून घेण्यात येणाऱ्या विविध शुल्कांसंदर्भात शासनास शिफारस करण्यासाठी समिती गठीत करण्याबाबत.
महाराष्ट्र शासन,
उच्च व तंत्र शिक्षण विभाग
शासन निर्णय क्रमांक: संकीर्ण-२०२१/प्र.क्र.८२/विशि-३,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२,
दिनांक : १५ जुलै, २०२१.
प्रस्तावनाः कोव्हिड-१९ च्या प्रादुर्भावामुळे शैक्षणिक शुल्काबाबत, शुल्क नियामक प्राधिकरण (FRA) द्वारा शासनाकडे सादर केलेल्या प्रस्तावाबाबत मा. मंत्री, उच्च व तंत्र शिक्षण यांचे अध्यक्षतेखाली दिनांक २३ मार्च, २०२१ रोजी दूरदृश्य प्रणालीद्वारे बैठक आयोजित करण्यात आली. सदर बैठकीमध्ये कोव्हिड–१९ च्या प्रादुर्भावामुळे शैक्षणिक शुल्काबाबत, शुल्क नियामक प्राधिकरणाने शासनाकडे सादर केलेल्या प्रस्तावाच्या अनुषंगाने चर्चा करण्यात आली व चर्चेअंती सचिव, शुल्क नियामक प्राधिकरण, मुंबई यांचे अध्यक्षतेखाली समिती गठित करण्याचा निर्णय घेण्यात आला.
त्याअनुषंगाने पुढीलप्रमाणे निर्णय घेण्यात येत आहे.
शासन निर्णय :
उपरोक्त बैठकीत घेतलेल्या निर्णयानुसार, विद्यार्थ्यांकडून घेण्यात येणाऱ्या विविध शुल्कांसंदर्भात अभ्यास करुन शासनास शिफारस करण्यासाठी खालीलप्रमाणे समितीची स्थापना करण्यात येत आहे:
---------------------------------------------------------------------
| अ.क्र. | अधिकाऱ्याचे नाव | पदनाम |
| १. | श्री. चिंतामणी जोशी, सचिव, शुल्क नियामक प्राधिकरण, मुंबई | अध्यक्ष |
| २. | सह सचिव (मशि), उच्च व तंत्र शिक्षण विभाग, मंत्रालय, मुंबई | सदस्य |
| ३. | डॉ.धनराज माने, संचालक, उच्च शिक्षण संचालनालय, पुणे | सदस्य |
| ४. | डॉ.अभय वाघ, संचालक, तंत्र शिक्षण संचालनालय, मुंबई | सदस्य |
| ५. | डॉ. बळीराम गायकवाड, कुलसचिव, मुंबई विद्यापीठ, मुंबई | सदस्य–सचिव |
---------------------------------------------------------------------
समितीची कार्यकक्षा: कोव्हिड–१९ च्या प्रादुर्भावामुळे राज्यातील सर्व क्षेत्रावर दूरगामी परिणाम झाला असल्याने विविध संघटना, पालक-विद्यार्थी, लोकप्रतिनिधी यांच्याकडून शुल्क कपात करण्याबाबत शासनाकडे निवेदनांद्वारे मागणी करण्यात येत आहे. तसेच शैक्षणिक संस्थांकडूनही शुल्क कपात न
# Page 2
शासन निर्णय क्रमांकः संकीर्ण-२०२१/प्र.क्र.८२/विशि-३,
करण्याबाबत निवेदने प्राप्त होत आहेत. या सर्व पार्श्वभूमीवर विद्यार्थ्यांकडून घेण्यात येणाऱ्या विविध शुल्कांसंदर्भात विद्यार्थी-पालक यांच्यावरील आर्थिक भार कमी करता येईल किंवा कसे, तसेच असे करताना शैक्षणिक संस्थांनाही त्याची जास्त झळ पोहोचू नये यादृष्टीने अभ्यास करुन योग्य सुवर्णमध्य साधून काही उपाययोजना करता येईल किंवा कसे याबाबत अभ्यास करणे. तसेच कोव्हिड–१९ प्रादुर्भावाच्या कालावधीतील पारंपारीक आणि व्यावसायिक अभ्यासक्रमांबाबत विद्यापीठे तसेच शासकीय / अनुदानित/ विनाअनुदानित संस्था / महाविद्यालयातील शुल्काबाबत (शैक्षणिक शुल्क, परीक्षा शुल्क, विकास शुल्क व इतर शुल्क, इ.) शिफारस करणे.
सदर समितीने आपल्या शिफारशींसह सविस्तर अहवाल एक महिन्यात शासनास सादर
करावा.