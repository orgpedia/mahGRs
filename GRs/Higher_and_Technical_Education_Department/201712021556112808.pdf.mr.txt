# Page 1
प्रत्येक तालुक्यात कला, वाणिज्य व विज्ञान विद्याशाखा अनुदान तत्वावर आणण्यासाठी कार्यबल गटाच्या स्थापनेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्र. अनुदा-२०११/ (२००/११) पुनर्बांधणी -६/मशि ४
मंत्रालय विस्तार भवन, मुंबई ४०० ०३२
दिनांक : ०२ डिसेंबर २०१७
संदर्भ : १) शासन निर्णय, उच्च व तंत्र शिक्षण विभाग, क्र. एनजीसी २००७/(१६४/०७)/मशि-३, दि.४.२.२००८.
२) शासन निर्णय, उच्च व तंत्र शिक्षण विभाग, क्र.एनजीसी
२००८/(९७/०८)/मशि-३, दि.१४.५.२००९.
३) शासन पुरकपत्र, उच्च व तंत्र शिक्षण विभाग, क्र.एनजीसी
२००८/(२००/०८)/मशि-३, दि.२.७.२०१४.
४) शासन निर्णय क्र. संकीर्ण-२०१५/(२०२/१५)/मशि-४,
दि.०५.१२.२०१५.
५) संचालक, उच्च शिक्षण, पुणे यांचे पत्र क्र.अशाम/२०१७/२१३९१/ २६६/तालुका एकमेव/पुवि/मवि-२/११५७४, दि.२९.९.२०१७
शासन निर्णय : तालुक्यातील एकमेव विद्याशाखा/महाविद्यालय अनुदान तत्वावर आणण्याचा धोरणात्मक निर्णय शासनाने संदर्भीय क्र.१ येथील शासन निर्णयान्वये घेतला आहे. त्यानुषंगाने प्राप्त होणाऱ्या प्रस्तावांची गुणवत्तेवर निवड करण्यासाठी संदर्भीय क्र. २ येथील शासन निर्णयान्वये कार्यबल गटाची स्थापना करण्यात आली होती. संदर्भ क्र. ४ येथील शासन निर्णयान्वये गठीत केलेल्या कार्यबल गटाची पुनर्रचना करण्यात आली होती.
आता, तालुक्यातील एकमेव योजनांतर्गत उर्वरित असणाऱ्या तालुक्यांसाठी नव्याने जाहिरात देण्याकरीता संचालक, उच्च शिक्षण संचालनालय, पुणे यांनी संदर्भीय क्र. ५ येथील पत्रान्वये कार्यबल गटाचे पुर्नगठन करण्याची विनंती केलेली आहे. त्यानुसार कार्यबल गटाचे पुनर्गठन करण्यात येत आहे.
-------------------------------------------------------------------------------------------------------
| अ.क्र. | सदस्याचे नाव | पदनाम |
| १. | डॉ. मुरलीधर चांदेकर, माजी प्र.कुलगुरु, राष्ट्रसंत तुकडोजी महाराज, नागपूर विद्यापीठ, नागपूर | अध्यक्ष |
| २. | डॉ. देवानंद शिंदे, कुलगुरु, शिवाजी विद्यापीठ, कोल्हापूर | सदस्य |
| ३. | डॉ. आर.एस.माळी, माजी कुलगुरु, उत्तर महाराष्ट्र विद्यापीठ, जळगाव | सदस्य |
-------------------------------------------------------------------------------------------------------
# Page 2
शासन निर्णय क्रमांकः अनुदा-२०११/ (२००/११) पुनर्बांधणी -६/मशि ४
----------------------------------------------------------------------------
| ४. | डॉ. नितीन करमाळकर, कुलगुरु, सावित्रीबाई फुले पुणे विद्यापीठ, पुणे | सदस्य |
| ५. | डॉ. धनराज माने, संचालक, उच्च शिक्षण संचालनालय, पुणे | सदस्य सचिव |
----------------------------------------------------------------------------
२. कार्यबल गटाची कार्यकक्षा व अधिकार हे संदर्भीय क्र. २ येथील शासन निर्णयाप्रमाणे असतील. त्याशिवाय कार्यबल गटाने शासनाने नवीन महाविद्यालय/विद्याशाखा/ अभ्यासक्रम/अतिरीक्त तुकड्या इ. मंजुरी देण्यासाठी शासनाने विहित केलेले निकष व अनुदानासाठी विहित केलेले निकष इत्यादींच्या आधारे तपासणी करणे आवश्यक राहील. या व्यतिरीक्त अन्य काही बाबींची तपासणी करणे आवश्यक असल्यास, त्याबाबी निश्चित करावयाचे अधिकारही कार्यबल गटास राहतील.