# Page 1
यशवंतराव चव्हाण महाराष्ट्र मुक्त विद्यापीठ, नाशिक यांचे बारामती, येथील उपकेंद्र व ग्रंथालय इमारतींचे बांधकाम करण्याकरीता निधी वितरीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. भुखंड-२०२१/प्र.क्र.१८/विशि-२
मंत्रालय, मुंबई ४०० ०३२
दिनांक : १० जानेवारी, २०२३.
वाचा :-१) विभागाचा समक्रमांकाचा दि.२५.११.२०२१ रोजीचा शासन निर्णय २) कुलसचिव, यशवंतराव चव्हाण महाराष्ट्र मुक्त विद्यापीठ, नाशिक यांचे दि.२१.०४.२०२२ चे पत्र.
३) उच्चाधिकारी सचिव समितीची बैठक दि.०६.०५.२०२२.
४) विभागाचा समक्रमांकाचा दि.२६.०५.२०२२ रोजीचा शासन निर्णय
प्रस्तावना : यशवंतराव चव्हाण महाराष्ट्र मुक्त विद्यापीठ, नाशिक विद्यापीठाची स्थापना महाराष्ट्र विधी मंडळ कायदा क्र.२० अन्वये दि.०१.०७.१९८९ रोजी झाली आहे. विद्यापीठ अनुदान आयोगाची मान्यता असलेल्या या विद्यापीठाचे कार्यक्षेत्र संपूर्ण महाराष्ट्र राज्य आहे. महाराष्ट्रात या विद्यापीठाची अमरावती, नागपूर, औरंगाबाद, मुंबई, नाशिक, पुणे, कोल्हापूर व नांदेड असे ८ विभागीय केंद्र कार्यरत आहेत. विद्यापीठाच्या ८ विभागीय केंद्रामार्फत १६०० अभ्यासकेंद्रावर नियंत्रण ठेवले जाते. विद्यापीठाची जवळपास ६ लक्ष इतकी विद्यार्थी संख्या आहे. पुणे विभागीय केंद्रातंर्गत पुणे, सातारा व सोलापूर येथे अनुक्रमे १६०, ३६ व ७१ अशी एकूण २६७ अभ्यासकेंद्र असून, या अभ्यासकेंद्रावर एकूण १ लक्षपर्यंत विद्यार्थी प्रवेश घेतात. विद्यार्थ्यांची प्रवेश क्षमता विचारात घेता तसेच कामाचे विकेंद्रीकरण व्हावे या हेतूने विद्यार्थ्यांना सुविधा उपलब्ध करुन देण्यासाठी उपकेंद्राची आवश्यकता आहे त्यामुळे पुणे विभागीय केंद्रातंर्गत सध्या असलेल्या सातारा व सोलापूर जिल्ह्यासाठी बारामती येथे स्वतंत्र उपकेंद्र व ग्रंथालय करुन इमारत बांधकाम करणे प्रस्तावित होते. सदर बांधकामाची सार्वजनिक बांधकाम विभागाने पडताळणी करुन प्रशासकीय मान्यतेसाठी येणारी विषयांकित कामांची किंमत रु.९०६.५७ लक्ष इतकी निश्चित करुन सदर प्रस्तावास काही अटींच्या अधिन राहून प्रशासकीय मान्यता प्रदान करण्यास सहमती दर्शविली होती. त्यानुसार सदर बांधकामास वाचा क्र.१ येथील शासन निर्णयान्वये प्रशासकीय मान्यता प्रदान करण्यात आली होती.
३. दरम्यान सदर बांधकामात वाढ/बदल करण्याच्या दृष्टीने व नव्याने प्रशासकीय मान्यता देण्याकरीता संदर्भ क्र.२ येथील पत्रान्वये विनंती केली होती सदरचा प्रस्ताव दि.०६.०५.२०२२ रोजीच्या उच्चाधिकार सचिव समितीच्या बैठकीत ठेवण्यात आला होता. सदर बैठकीत चर्चेअंती, अंदाजित रक्कम रु.२३.५० कोटी इतकी येत असून, सदर रक्कमेस प्रशासकीय मान्यता द्यावयाची झाल्यास पूर्वीची रु.९.६ कोटी ची प्रशासकीय मान्यता रद्द करुन नव्याने रु.२३.५० कोटी इतक्या रक्कमेचे नव्याने प्रशासकीय मान्यतेच्या आदेश उच्च व तंत्र शिक्षण विभागाने निर्गमित करण्याच्या अटीस अधिन राहून रु.२३.५० कोटी इतक्या किंमतीस सहमती दर्शविली आहे. त्यानुसार वाचा क्र.४ येथील दि.२६.०५.२०२२ रोजीच्या शासन निर्णयान्वये वाचा क्र.१ येथील दि.२५.११.२०२१ रोजीचा शासन निर्णय अधिक्रमित करुन नव्याने प्रशासकीय मान्यता देण्यात आली आहे.
४. सदरहू प्रशासकीय मान्यतेस अनुसरुन विद्यापीठाने बारामती, येथील उपकेंद्र व ग्रंथालय इमारतींचे बांधकाम करण्याकरीता येणाऱ्या खर्चासाठी निधी उपलब्ध करुन देण्याची संदर्भ क्र.५ येथील पत्रान्वये विनंती केली आहे.
सदर विनंतीच्या अनुषंगाने या बांधकामास निधी उपलब्ध करुन देण्याची नियोजन व वित्त विभागास विनंती केली होती. सदरहु विभांगानी अर्थसंकल्पित निधीच्या १००% च्या मर्यादेत निधी उपलब्ध करुन देण्यास सहमती दर्शविली आहे. सदर सहमतीस अनुसरुन या बांधकामास निधी उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः भुखंड-२०२१/प्र.क्र.१८/विशि-२
शासन निर्णय : मौजे बारामती, ता.बारामती, जि. पुणे येथे यशवंतराव चव्हाण महाराष्ट्र मुक्त विद्यापीठ, नाशिक यांचे उपकेंद्र व ग्रंथालय स्थापन करण्यासाठी उपकेंद्र व ग्रंथालय इमारतींच्या बांधकामासाठी रु.१,००,००,०००/- (अक्षरी रुपये एक कोटी फक्त) इतका निधी खालील अटींच्या अधिन राहून मंजूर करण्यात येत आहे.
१. हा निधी प्रशासकीय मान्यतेच्या मर्यादेतच वितरीत तथा आहरीत करण्यात यावा.
२. चालू आर्थिक वर्षात विधीमंडळाच्या निदर्शनास आणलेल्या कामनिहाय तरतूदीपेक्षा जादा खर्च करण्यात येऊ नये.
३. कोणत्याही परिस्थितीत संबंधित अधिक्षक अभियंता यांनी प्रशासकीय मान्यतेच्या रकमेपेक्षा जास्त खर्च कामांवर करु नये.
४. संबंधित कार्यकारी अभियंता यांनी कामाची प्रगती व झालेला खर्च याचा अहवाल संबंधित विद्यापीठाचे कुलसचिव व संचालक, उच्च शिक्षण यांच्याकडे पाठविण्याची व्यवस्था करावी.
५. विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्टीने विशेष दक्षता घेऊन काम करण्यात यावे..
५. हा निधी सार्वजनिक बांधकाम विभागाने विहित कार्यपध्दतीचा अवलंब करुन वितरीत करावा. निधी वितरीत करतांना वरील अटी व शर्ती विचारात घ्याव्यात. तसेच वरील अनुदानाची सर्व कागदपत्रे व हिशेब महालेखापाल, महाराष्ट्र - १, मुंबई किंवा प्रकरणपरत्वे महालेखापाल-२, नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणीकरीता विद्यापीठाने सादर केली पाहिजेत.
६. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा. तसेच विहीत कालावधीमध्ये सदरचा खर्च पूर्णपणे करण्यात येईल याची दक्षता घेण्यात यावी आणि त्याबाबतचे विनियोग प्रमाणपत्र (Utilization Certificate) संचालक, उच्च शिक्षण, पुणे यांचेमार्फत शासनास विहित वेळेत सादर करण्यात यावे.
७. सदरहू बांधकामावर होणारा खर्च "मागणी क्रमांक - एच-८, मुख्यलेखाशिर्ष- ४२०२ शिक्षण, सर्वसाधारण शिक्षण २०३, विद्यापीठीय व उच्च शिक्षण (४२०२००७९) या लेखाशिर्षाखाली सन २०२२-२०२३ मधील मंजूर तरतुदीतून खर्ची टाकण्यात यावा.
८. सदर शासन निर्णय नियोजन व वित्त विभागाने दिलेल्या सहमतीस अनुसरुन (नियोजन व वित्त विभागाचा अनुक्रमे अनौपचारिक संदर्भ क्र.२३५७/१४७१, दि.१२.१२.२०२२ व अनौपचारिक संदर्भ क्र.१२५४/२०२२/व्यय-५ दि.२२.१२.२०२२) निर्गमित करण्यात येत आहे.
# Page 3