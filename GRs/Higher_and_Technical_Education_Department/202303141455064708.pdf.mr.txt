# Page 1
महाराष्ट्र शासन
उच्च व तंत्र शिक्षण विभाग
४ था मजला, मंत्रालय विस्तार इमारत,
हुतात्मा राजगुरू चौक, मादाम कामा मार्ग,
मंत्रालय, मुंबई -४०० ०३२
दूरध्वनी क्र : ०२२ २२७९३५३५ Email ID: prakash.avhad@nic.in
क्रमांक : संकिर्ण- ११११/ (१३९/२२)/तांशि-२ दिनांक : १४ मार्च, २०२३
विषय : भारतीय माहिती तंत्रज्ञान संस्था, पुणे या संस्थेस निधी वितरीत करणेबाबत.
वाचा : १) शासन निर्णय उच्च व तंत्र शिक्षण विभाग क्रमांक- IIIT-२०१३/(२३/१३)/ तांशि-२, दिनांक २२.६.२०१५.
२) शासन निर्णय उच्च व तंत्र शिक्षण विभाग क्रमांक- धोरण-२०११/(१५५/१४)/ तांशि-२, दिनांक ०८.१२.२०१५
३) शासन निर्णय महसूल व वन विभाग क्रमांक- जमीन -२०१४/प्र.क्र.४५/ज-८, दिनांक २०.६.२०१५
४) शासन निर्णय महसूल व वन विभाग क्र- जमीन-३४१४/५८/प्र.क्र.१३१/ज-५, दिनांक २४.६.२०१५
५ ) शासन परिपत्रक, वित्त विभाग, क्रमांक- अर्थसं - २०२२/प्र.क्र.४३/अर्थ-३, दिनांक ०८/०२/२०२३
६) संचालक, तंत्र शिक्षण संचालनालय, मुंबई यांचे क्र.- ९/ नियोजन/IIIT निधी वितरण/सहा.अनु/२०२२/४७, दिनांक ९/२/२०२३ चे पत्र
ज्ञापन : भारतीय माहिती तंत्रज्ञान संस्थेची Not for profit Public Partnership ( N-PPP) या तत्वावर नागपूर व पुणे येथे स्थापन करण्यास दिनांक २०.५.२०१५ च्या मंत्रीमंडळाच्या बैठकीत मान्यता देण्यात आलेली आहे. त्यानुसार नागपूर व पुणे येथे भारतीय माहिती तंत्रज्ञान संस्थेची स्थापना करण्याबाबत या विभागाने अनुक्रमे दिनांक २२.६.२०१५ व दिनांक ८.१२.२०१५ रोजी शासन निर्णय निर्गमित केले आहेत. तसेच पुणे येथे भारतीय माहिती तंत्रज्ञान संस्था, पुणे या संस्थेच्या स्थापनेकरीता महसूल व वन विभागाने सदर संस्थेस मौ. नाणोली तर्फे चाकण, ता. मावळ, जिल्हा पुणे येथील ४०.०० हेक्टर आर शासकीय जमीन नाममात्र भाडयाने देण्याबाबतचा शासन निर्णय दिनांक २४.६.२०१५ रोजी निर्गमित केला आहे.
२ भारतीय माहिती तंत्रज्ञान संस्था नागपूर व पुणे येथे स्थापन करण्याच्या अनुषंगाने केंद्रशासन, राज्य शासन व खाजगी उद्योजक यांमध्ये दिनांक १२.१२.२०१५ रोजी MoU o MoA स्वाक्षरीत करण्यात आलेला आहे. त्याचप्रमाणे भारतीय माहिती तंत्रज्ञान संस्था, नागपूर या संस्थेची नोंदणी करण्यात आलेली आहे. सदरहू संस्थेत शैक्षणिक वर्ष २०१६-१७ पासून अभ्यासक्रम सुरू करण्यात आलेला आहे.
३ सदर योजनेसाठी भारतीय माहिती तंत्रज्ञान संस्थेकरीता “मागणी क्र डब्ल्यू-०३ २२०३ तंत्रशिक्षण, भारतीय माहिती तंत्रज्ञान संस्थेची स्थापना करणे (२२०३ २७३१), ३१ सहाय्यक अनुदाने (वेतनेतर)” या लेखाशिर्षाखाली सन २०२२-२३ या आर्थिक वर्षामध्ये रू ८.०० कोटी इतका निधी अर्थसंकल्पित करण्यात आलेला असून सदर योजनेसाठी बीम्स प्रणालीवर आतापर्यन्त रू.२.८० कोटी इतका निधी उपलब्ध आहे. तरी सन २०२२-२३ या आर्थिक वर्षामध्ये या लेखाशिर्षाखाली विभागाकडे
# Page 2
शासन ज्ञापन क्रमांकः संकिर्ण-११११/(१३९/२२)/तांशि-२
उपलब्ध निधीतून बिम्सवर उपलब्ध अवितरीत रू. २.८० कोटी इतका निधी राज्य शासनाच्या हिस्स्यापोटी भारतीय माहिती तंत्रज्ञान संस्था, पुणे या संस्थेस वितरित करण्यास या शासन ज्ञापनान्वये मंजूरी देण्यात येत आहे.
४. याप्रकरणी रक्कम आहरित करण्यास संचालक, तंत्रशिक्षण संचालनालय यांना आहरण व संवितरण अधिकारी म्हणून घोषित करण्यात येत आहे. सदरची रक्कम संचालक, तंत्रशिक्षण संचालनालय, महाराष्ट्र राज्य, मुंबई यांनी आहरित करून भारतीय माहिती तंत्रज्ञान संस्था, पुणे यांना वितरीत करावी.
५. सदरचे शासन ज्ञापन वित्त विभाग, क्रमांक-अर्थसं-२०२२/प्र.क्र.४३/अर्थ-३, दिनांक ०८/०२/२०२३ मधील विहीत तरतुदीनुसार विभागास दिलेल्या अधिकारात निर्गमित करण्यात येत आहे.