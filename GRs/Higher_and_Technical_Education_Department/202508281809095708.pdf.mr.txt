# Page 1
एकात्मिक केंद्रीभूत खरेदी करण्याबाबत
कार्यपध्दती तयार करण्याकरिता समिती
गठीत करण्याबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२५/प्र.क्र.१४८/२५/तांशि-३
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२,
दिनांक: २८ ऑगस्ट, २०२५.
प्रस्तावना:-
उच्च व तंत्र शिक्षण विभागाच्या अधिनस्त तंत्र शिक्षण संचालनालय, उच्च शिक्षण संचालनालय,
कला संचालनालय व ग्रंथालय संचालनालय यांच्या अधिपत्याखालील विविध शासकीय व शासकीय
स्वायत्त शैक्षणिक संस्थांमार्फत दरवर्षी मोठ्या प्रमाणावर शैक्षणिक साहित्य, प्रयोगशाळा उपकरणे, संगणक
प्रणाली, ग्रंथसंपदा, डिजिटल शिक्षण साधने इत्यादींची खरेदी करण्यात येते. तसेच सदर ठिकाणी अनेक
छोटी व मोठी बांधकामे, दुरुस्त्या करण्यात येतात. विभागाच्या राष्ट्रीय उच्च स्तर अभियान यांच्यामार्फत
आलेल्या निधीच्या अनुषंगाने करण्यात येणाऱ्या खरेदीची देखील ठोस कार्यपध्दती अस्तित्वात नाही. खरेदी
प्रक्रिया सध्या स्वतंत्रपणे, विविध कार्यपद्धतींनुसार आणि अनेक वेळा स्पष्ट्ट मार्गदर्शक तत्वांशिवाय होत
असल्याचे निदर्शनास आले आहे. परिणामी, खरेदी प्रक्रियेत पारदर्शकतेचा अभाव, दरांमध्ये विसंगती, तसेच
कार्यपद्धतीतील भिन्नता यामुळे खर्चावर विपरीत परिणाम होत असल्याचे शासनाच्या निदर्शनास आले आहे.
त्याअनुषंगाने एकात्मिक केंद्रीभूत खरेदी करण्याबाबत कार्यपध्दती तयार करण्याकरिता समिती
गठीत करण्याची बाब शासनाच्या विचाराधिन होती.
शासन निर्णय:-
उच्च व तंत्र शिक्षण विभागाच्या अधिनस्त तंत्र शिक्षण संचालनालय, उच्च शिक्षण संचालनालय,
कला संचालनालय व ग्रंथालय संचालनालय यांच्या अधिपत्याखालील विविध शासकीय व शासकीय
स्वायत्त शैक्षणिक संस्थांमार्फत करण्यात येणारी खरेदी एकात्मिक केंद्रीभूत पद्धतीने करण्याच्या अनुषंगाने
कार्यपध्दती तयार करण्याकरिता खालीलप्रमाणे समिती गठीत करण्यास शासन मान्यता देण्यात येत
आहे:-
--------------------------------------------
| अ.क्र. | नाव/पदनाम | पद |
| १ | संचालक (तंत्र शिक्षण),मुंबई | अध्यक्ष |
| २ | संचालक (उच्च शिक्षण),पुणे | सदस्य |
| ३ | संचालक (कला), मुंबई | सदस्य |
| ४ | संचालक (ग्रंथालय), मुंबई | सदस्य |
| ५ | उपसंचालक (तंत्र शिक्षण),मुंबई | सदस्य सचिव |
--------------------------------------------
# Page 2
शासन निर्णय क्रमांकः संकीर्ण-२०२५/प्र.क्र.१४८/२५/तांशि-३
२.सदर समितीने शासनाच्या प्रचलित सर्व खरेदी प्रक्रियेचे शासन निर्णय, वित्त व उद्योग विभाग यांच्या
मार्गदर्शक सूचना विचारात घेऊन उच्च व तंत्र शिक्षण विभागाच्या अधिनस्त तंत्र शिक्षण
संचालनालय, उच्च शिक्षण संचालनालय, कला संचालनालय व ग्रंथालय संचालनालय यांच्या
अधिपत्याखालील विविध शासकीय व शासकीय स्वायत्त शैक्षणिक संस्थां करीता एकात्मिक
केंद्रीभूत खरेदीची कार्यपध्दती तयार करावी.
३.याबाबतचा अहवाल शासनास १५ दिवसांत सादर करावा.
४.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध