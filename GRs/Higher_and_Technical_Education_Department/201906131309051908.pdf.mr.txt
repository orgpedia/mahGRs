# Page 1
"रामदेवबाबा युनिव्हर्सिटी, नागपूर" या स्वयंअर्थसहाय्यित विद्यापीठाचे विधेयक अंतिम करण्यासाठी मा.मंत्री, उच्च व तंत्र शिक्षण यांचे अध्यक्षतेखाली उपसमिती गठीत करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. : स्वअवि-२०१८/प्र.क्र. १०९/विशि-४
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-४०० ०३२.
दिनांक : १२ जून, २०१९.
प्रस्तावना -: श्री. रामदेवबाबा सार्वजनिक समिती, नागपूर या प्रायोजक मंडळाचे "रामदेवबाबा युनिर्व्हसिटी,
नागपूर" हे स्वयंअर्थसहाय्यित विद्यापीठ स्थापन करणेबाबतचा प्रस्ताव दिनांक ११ जून, २०१९ रोजीच्या
मंत्रीमंडळ बैठकीमध्ये सादर करण्यात आला होता. सदर प्रस्तावावर मंत्रीमंडळ बैठकीत चर्चा होऊन
"रामदेवबाबा युनिर्व्हसिटी, नागपूर" या स्वयंअर्थसहाय्यित विद्यापीठाचा मसूदा अंतिम करण्यासाठी मा. मंत्री,
उच्च व तंत्र शिक्षण यांच्या अध्यक्षतेखाली उपसमिती नियुक्त करण्यास मान्यता दिलेली आहे. या मान्यतेनुसार
"रामदेवबाबा युनिर्व्हसिटी, नागपूर," या स्वयंअर्थसहाय्यित विद्यापीठाचा मसूदा अंतिम करण्यासाठी, मा.मंत्री,
उच्च व तंत्र शिक्षण यांच्या अध्यक्षेखाली उपसमिती गठीत करण्याची बाब शासनाच्या विचाराधीन होती.
शासन निर्णय :
त्यानुसार रामदेवबाबा युनिर्व्हसिटी, नागपूर या स्वयं अर्थसहाय्यित विद्यापीठाच्या विधेयकाचा मसूदा
अंतिम करण्यासाठी मा. मंत्री, उच्च व तंत्र शिक्षण यांच्या अध्यक्षतेखाली खालीलप्रमाणे मंत्रीस्तरीय उपसमिती
नियुक्त करण्यात येत आहे.
मा.मंत्री, उच्च व तंत्र शिक्षण अध्यक्ष
सदरहू समितीच्या बैठकांना अ.मु.स. (महसूल), सचिव (विधी व न्याय विभाग) व सचिव (उच्च व तंत्र
शिक्षण) विशेष निमंत्रित म्हणून निमंत्रित राहतील.
सदर उपसमिती खालील बाबींवर निर्णय घेऊन "रामदेव बाबा युनिर्व्हसिटी, नागपूर" या
स्वयंअर्थसहाय्यित विद्यापीठाच्या विधेयकाचा मसूदा अंतिम करेल.
१. रामदेवबाबा सार्वजनिक समिती, नागपूर या संस्थेस प्रदान कलेली विषयांकित जमिन प्रदान आदेशात व
अतिक्रमण नियमानुकुल आदेशात ज्या अटी व शर्ती टाकण्यात आलेल्या आहेत, त्या कायम राहतील.
# Page 2
शासन निर्णय क्रमांकः स्वअवि-२०१८/प्र.क्र. १०९/विशि-४
२. या विद्यापीठाकरीता अन्य शेत जमिन खुल्या बाजारातुन खरेदी करावयाची असल्यास संस्थेस “महाराष्ट्र
कुळवहिवाट व शेत जमिन (विदर्भ प्रदेश) अधिनियम १९६१ च्या कलम ४७ “ मधील तरतुदीनुसार अमलबजावणी
व कार्यवाही करणे आवश्यक राहिल.
३. प्रस्तावित विद्यापीठासाठी भाडेपटटयाने दिलेली व अतिक्रमण केलेली ११.०२ एकर व ५.७५ एकर जमिनीवर
शासनाचे proprietary rights राहतील.
४. श्री रामदेवबाबा सार्वजनिक समिती, नागपूर यांच्याकडून प्रस्तावित विद्यापीठास उक्त जमिनीत हस्तांतरीत
करित असताना, प्रचलित नियमानुसार अनर्जित रक्कम वसूल करावी किंवा कसे याबाबत निर्णय घेईल.
५. उपसमितीने आपला अहवाल एका आठवडयात सादर करेल.