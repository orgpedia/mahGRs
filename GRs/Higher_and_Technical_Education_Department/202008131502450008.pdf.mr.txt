# Page 1
फार्मसी कॉन्सिल ऑफ इंडिया, नवी दिल्ली यांच्या मान्यतेस अनुसरुन शैक्षणिक वर्ष २०२०-२०२१ करीता औषधनिर्माणशास्त्र अभ्यासक्रमाच्या नवीन संस्था कायम विनाअनुदानित तत्वावर सुरू करण्यासाठी शासन मान्यता देण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्र. टीईएम-२०२०/प्र.क्र.९३/तांशि-४,
खो.क्र.४४१, चौथा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : १३ ऑगस्ट, २०२०.
वाचा : १) संचालक, तंत्र शिक्षण यांचे पत्र क्र.२/एनजीसी/२०२०/४७८, दिनांक ६ जुलै, २०२०
२) संचालक, तंत्र शिक्षण यांचे पत्र क्र.२/एनजीसी/२०२०/५४४,
दिनांक २८ जुलै, २०२०
प्रस्तावना : फार्मसी कौंसिल ऑफ इंडिया नवी दिल्ली यांनी त्यांचे संकेतस्थळावर [http://www.
pci.nic.in/Decisions_EC_CC.html] शैक्षणिक वर्ष २०२०-२१ करीता देशातील औषधनिर्माणशास्त्र अभ्यासक्रमास मान्यतेचे इतीवृत्त / याद्या प्रसिध्द केल्या आहेत. मा. सर्वोच्च न्यायालयाने ट्रान्सफर्ड पिटीशन (सिव्हील) क्र. ८७-१०१/२०१४ संदर्भात दि. ०५.०३.२०२० रोजीच्या न्यायनिर्णयान्वये औषधनिर्माणशास्त्र अभ्यासक्रमांची मान्यता फार्मसी कौंसिल ऑफ इंडीया, नवी दिल्ली यांचे प्राधिकारात असल्याच्या निर्णय दिला आहे. सबब औषधनिर्माणशास्त्र अभ्यासक्रमांना फार्मसी कौंसिल ऑफ इंडिया यांची मान्यता अनिवार्य असून अखिल भारतीय तंत्र शिक्षण परिषद, नवी दिल्ली यांची मान्यता ऐच्छिक आहे.
यास्तव राज्यात फार्मसी कौंसिल ऑफ इंडिया, नवी दिल्ली यांचे मान्यतेच्या आधारे औषधनिर्माणशास्त्र अभ्यासक्रमाच्या संस्थांना शैक्षणिक वर्ष २०२०-२०२१ पासून शासन मान्यता देण्याबाबतचा प्रस्ताव सादर केला आहे. त्यास अनुसरुन शासन मान्यता देण्याची बाब विचाराधीन होती.
शासन निर्णय : शैक्षणिक वर्ष २०२०-२०२१ मध्ये सोबतच्या Annexture “A” मध्ये दर्शविल्यानुसार नवीन औषधनिर्माणशास्त्र पदविका व पदवी अभ्यासक्रमाच्या संस्था सुरु करण्यास खालील अटी व शर्तींच्या अधिन राहून शासनाची मान्यता देण्यात येत आहे :
१) सदर मंजूरी कायम विना अनुदान तत्वावर राहील.
२) शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली / फार्मसी कॉन्सिल ऑफ इंडिया, नवी दिल्ली यांनी विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
३) संबंधित संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
४) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार /पद्धतीनुसार करण्यात येतील.
# Page 2
शासन निर्णय क्रमांक: टीईएम-२०२०/प्र.क्र.९३/तांशि-४
५) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
६) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत. तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
७) संस्थेतील ग्रंथालयास आवश्यक ती पुस्तके, नियतकालिके शिखर संस्थेच्या विद्यापीठाच्या / मंडळाच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे. तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा.
प्रयोगशाळा, वाचनालय, वर्गखोल्या इ.) करणे आवश्यक आहे.
८) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
९) याशिवाय संचालक, तंत्र शिक्षण, महाराष्ट्र राज्य, मुंबई, संबंधित विद्यापीठ व महाराष्ट्र राज्य तंत्र शिक्षण मंडळ, मुंबई यांनी घालून दिलेल्या अन्य अटी व शर्ती लागू राहतील.
१०) ज्या संस्थांनी संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नाही, त्या संस्थांकडून संचालकांनी अंतिम मान्यता देण्यापूर्वी ती वसूल करावी.
# Page 3
# Page 4
# Page 5