# Page 1
साहित्यरत्न लोकशाहीर अण्णाभाऊ साठे, महाराजा सयाजीराव गायकवाड, लोकमान्य टिळक आणि छत्रपती शिवाजी महाराज चरित्र साधने प्रकाशन समितींच्या सदस्य सचिवांना मानधन मंजूर करणेबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०२२/प्र.क्र.११२/आस्था-२
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक : २३ नोव्हेंबर, २०२२.
संदर्भ :- १) उच्च व तंत्र शिक्षण विभाग, शासन निर्णय क्र. लोअसो-१२१२/(प्र.क्र.१४०/१२)/ समन्वय, दिनांक १६ जून, २०१४
२) उच्च व तंत्र शिक्षण विभाग, शासन निर्णय क्र. संकीर्ण-११११/(प्र.क्र.८१/१६)/ समन्वय, दिनांक १७ ऑक्टोबर, २०१६
३) उच्च व तंत्र शिक्षण विभाग, शासन निर्णय क्र.२०२०/(प्र.क्र.७८/२०)/आस्था-२, दिनांक ०१ ऑगस्ट, २०२०
४) उच्च व तंत्र शिक्षण विभाग, शासन निर्णय क्र.२०२०/(प्र.क्र.८०/२०)/आस्था-२, दिनांक ०१ ऑगस्ट, २०२०
प्रस्तावना: महाराष्ट्र राज्याला विविध गौरवशाली थोर महापुरुषांचा वारसा लाभला असून महाराष्ट्राच्या वैचारिक, सामाजिक, शैक्षणिक व राजकीय बांधणीमध्ये साहित्यरत्न लोकशाहीर अण्णाभाऊ साठे, महाराजा सयाजीराव गायकवाड, लोकमान्य टिळक आणि छत्रपती शिवाजी महाराज यांचे महत्त्वाचे योगदान आहे. महाराष्ट्र शासनाने राज्याच्या पुरोगामित्वाची जडण-घडण करण्यास प्रेरणादायी ठरलेल्या या थोर पुरुषांची ओळख जागविण्यासाठी विशेष कृती प्रकल्प हाती घेण्याच्या उद्देशाने या थोर पुरुषांच्या चरित्र साधने प्रकाशन समित्यांची स्थापना संदर्भीय शासन निर्णयांन्वये करण्यात आलेली आहे. सदर समित्यांचे पुनर्गठन वेळोवेळी करण्यात आले आहे. चरित्र साधने प्रकाशन समित्यांच्या सदस्य-सचिवांना दर्जात्मक साहित्य प्रकाशित करावे लागते. तसेच त्यासाठी साहित्य/माहितीचे संकलन, संशोधन, प्रकाशन इत्यादी जबाबदारी सदस्य सचिवांची असते. चरित्र साधने प्रकाशन समितीच्या कामकाजाचे स्वरुप, दर्जा व महत्त्व विचारात घेता समितींच्या सदस्य-सचिवांना मानधन मंजूर करण्याची बाब शासनाच्या विचाराधीन होती.
शासन निर्णय: विभागाच्या अधिपत्याखाली साहित्यरत्न लोकशाहीर अण्णाभाऊ साठे, महाराजा सयाजीराव गायकवाड, लोकमान्य टिळक आणि छत्रपती शिवाजी महाराज या चरित्र साधने प्रकाशन समित्याच्या
सदस्य-सचिवांना एका वर्षात किमान २ खंड प्रकाशित करण्याच्या अटीच्या अधीन राहून ₹२५,०००/-(रुपये पंचवीस हजार) एवढे मानधन देण्यास मान्यता देण्यात येत आहे.
२. वरील खर्चासाठी संचालक, उच्च शिक्षण संचालनालय, महाराष्ट्र राज्य, पुणे यांना नियंत्रक अधिकारी म्हणून प्राधिकृत करण्यात येत आहे. तसेच साहित्यरत्न लोकशाहीर अण्णाभाऊ साठे,
# Page 2
शासन निर्णय क्रमांक: संकीर्ण-२०२२/प्र.क्र.११२/आस्था-२
लोकमान्य टिळक आणि छत्रपती शिवाजी महाराज या चरित्र साधने प्रकाशन समिती यांच्यासाठी
विभागीय सहसंचालक, उच्च शिक्षण, पुणे विभाग यांना आहरण आणि संवितरणाचे अधिकार प्रदान करण्यात येत आहे. तसेच महाराजा सयाजीराव गायकवाड चरित्र साधने प्रकाशन समितीसाठी विभागीय सहसंचालक, उच्च शिक्षण, औरंगाबाद विभाग हे आहरण आणि संवितरण अधिकारी राहतील.
३. तसेच वरीलप्रमाणे होणारा खर्च मागणी क्र. डब्ल्यू - ४, २२०५, कला व व संस्कृती (०१) समित्या व समारंभ (०१) (०१) समित्या (अनिवार्य) (२२०५०४५८) १०, कंत्राटी सेवा या लेखाशीर्षाखाली मंजूर तरतुदीतून भागविण्यात यावा.
४. हा शासन निर्णय वित्त विभागाच्या अनौपचारिक संदर्भ क्र.११०० / व्यय-५, दिनांक २२.११.२०२२ आणि अनौपचारिक संदर्भ क्र. २७२ / सेवा-६, दिनांक २१.११.२०२२ अन्वये दिलेल्या मान्यतेनुसार निर्गमित करण्यात येत आहे.