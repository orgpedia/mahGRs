# Page 1
मुंबई मराठी ग्रंथसंग्रहालय, मुंबई या संस्थेकडे असलेल्या दुर्मिळ ग्रंथ व हस्तलिखितांचे डिजिटायझेशन करण्यासाठी निधी वितरीत करण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक पुरक-२०२१/प्र.क्र.१५३/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : २१ फेब्रुवारी, २०२२.
वाचा: १) शासन निर्णय, उच्च व तंत्र शिक्षण विभाग, क्र. मराग्रं -२०२०/प्र.क्र.९६/२०२०/साशि-५, दि.२७.०५.२०२१ २) शासन निर्णय,उच्च व तंत्र शिक्षण विभाग,क्र.मराग्रं-२०२०/प्र.क्र.९६-अ/२०२०/साशि-५, दि.२९.०७.२०२१ ३) ग्रंथालय संचालक, ग्रंथालय संचालनालय, महाराष्ट्र राज्य, मुंबई यांचे पत्र क्र.३४/पु.मा.मु.म.ग्रं./ /२०२१-२२/७३०६-७३०७, दि.१०.११.२०२१.
४) शासन परिपत्रक, वित्त विभाग, क्र. पूरक - २०२१/प्र.क्र.१०६/अर्थ-३, दि. ०३.०१.२०२२.
प्रस्तावना : मा. वित्त मंत्री, महाराष्ट्र राज्य यांनी दि.०६ मार्च, २०२० रोजी केलेल्या अर्थसंकल्पिय भाषणामध्ये मुंबई मराठी ग्रंथसंग्रहालय, मुंबई या संस्थेस त्यांच्याकडील दुर्मिळ ग्रंथ व हस्तलिखितांचे डिजिटायजेशन करण्यासाठी रुपये पाच कोटी इतके विशेष अनुदान देण्याची घोषणा केली आहे.
त्यानुषंगाने संदर्भाधिन दि. २७.०५.२०२१ रोजीच्या शासन निर्णयान्वये प्रशासकीय मान्यता प्रदान करण्यात आली आहे.
सदर कामासाठी विधानमंडळाच्या डिसेंबर,२०२१ च्या अधिवेशनात रुपये पाच कोटी इतकी पुरवणी मागणी मंजूर झाली आहे. त्यानुषंगाने पुरवणी मागणीद्वारे मंजूर झालेल्या निधीच्या ६० टक्के निधी म्हणजेच रुपये तीन कोटी इतका निधी मुंबई मराठी ग्रंथसंग्रहालय या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी वितरीत करण्यास मान्यता देण्याची बाब शासनाच्या विचाराधिन होती.
शासन निर्णय : मुंबई मराठी ग्रंथसंग्रहालय, मुंबई या संस्थेकडे असलेल्या दुर्मिळ ग्रंथ व हस्तलिखित यांचे डिजीटायजेशन करण्यासाठी रु.३,००,००,०००/-( अक्षरी रुपये तीन कोटी फ़क्त ) निधी वितरीत करण्यास याद्वारे शासन मान्यता देण्यात येत आहे. त्यासाठी जिल्हा ग्रंथालय अधिकारी, जिल्हा ग्रंथालय अधिकारी कार्यालय, मुंबई शहर यांना “आहरण व संवितरण अधिकारी” व ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना “नियंत्रक अधिकारी” म्हणून घोषित करण्यात येत आहे.
२. उपरोक्त खर्च करताना वित्त विभागाने वेळोवेळी निर्गमित केलेल्या शासन निर्णय/ परिपत्रकांतील सूचनांचे पालन करण्यात यावे.
# Page 2
शासन निर्णय क्रमांकः पुरक-२०२१/प्र.क्र.१५३/साशि-५
३. सदर खर्च मागणी क्र. डब्ल्यु - ४, २२०५ - कला व संस्कृती, १०५, सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, (०३) (११) मुंबई मराठी ग्रंथसंग्रहालयास दुर्मिळ ग्रंथ व हस्तलिखितांचे डिजीटायजेशन करण्यासाठी अनुदान ( २२०५ ३६६२ ) ( कार्यक्रम ) ३१- सहायक अनुदाने (वेतनेत्तर) या लेखाशिर्षांतर्गत सन २०२१-२२ साठी उपलब्ध निधीतून भागविण्यात यावा.
४. या रकमेची उपयोगिता प्रमाणपत्रे संबंधितांनी विहित मुदतीत सादर करणे आवश्यक राहील.
५. मुंबई मराठी ग्रंथसंग्रहालय या संस्थेने या योजने अंतर्गत केलेल्या कामाचा अहवाल जिल्हा ग्रंथालय अधिकारी, मुंबई शहर यांच्या मार्फ़त ग्रंथालय संचालक, ग्रंथालय संचालनालय, महाराष्ट्र राज्य, मुंबई यांना सादर करावा. तसेच ग्रंथालय संचालक यांनी मुंबई मराठी ग्रंथसंग्रहालय या संस्थेने केलेल्या कामाचा आढावा घेऊन त्याबाबतचा अहवाल शासनास सादर करावा.
६. सदर शासन निर्णय नियोजन विभागाचा अनौपचारिक संदर्भ क्र.७/१४७१/दि.०७.०१.२०२२ व वित्त विभागाचा अनौपचारिक संदर्भ क्र. ९०/२०२२/व्यय-५, दि.२८.०१.२०२२ अन्वये प्राप्त सहमतीस अनुसरुन निर्गमित करण्यात येत आहे.