# Page 1
अखिल भारतीय तंत्र शिक्षण परिषदेने दिलेल्या मान्यतेस अनुसरुन शैक्षणिक वर्ष २०२१-२२ पासून पीजीडीएम अभ्यासक्रमाच्या संस्थेस मान्यता देण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र.मान्यता-२०२२/प्र.क्र.१७५/तांशि-४
मादाम कामा रोड, हुतात्मा चौक राजगुरु चौक,
मंत्रालय विस्तार भवन, मुंबई-४०० ०३२.
दिनांक : ०९ जानेवारी, २०२३.
वाचा :१) अखिल भारतीय तंत्र शिक्षण परिषद, नवी दिल्ली यांचे क्र.एफ नं.वेस्टर्न/१ ९४९५२०५४११/२०२१/ईओए, दि.२५.०६.२०२१.
२) अखिल भारतीय तंत्र शिक्षण परिषद, नवी दिल्ली यांचे क्र. एफ नं. वेस्टर्न/१ १०९८१५१११०८/२०२२/ईओए, दि.०३.०७.२०२१.
३) संचालक, तंत्र शिक्षण यांचे पत्र क्र.२/एनजीसी/मान्यता/२०२२/८९८,
दि.२३.०९.२०२२.
प्रस्तावना : अखिल भारतीय तंत्र शिक्षण परिषद, नवी दिल्ली यांनी वर नमूद क्र.१ येथील दि.२५.०६.२०२१ व क्र.२ येथील दि.०३.०७.२०२२ च्या पत्रांन्वये दिलेल्या मान्यतेस अनुसरुन संचालक, तंत्रशिक्षण यांनी क्र.३ येथील दि.२३.०९.२०२२ रोजीच्या पत्रांन्वये प्रस्तावित केल्यानुसार शैक्षणिक वर्ष २०२१-२२ पासून एमईटी इन्स्टिटयूट ऑफ पोस्ट ग्रॅज्युएट डिप्लोमा इन मॅनेजमेंट, बांद्रा, मुंबई या पीजीडीएम अभ्यासक्रमाच्या नवीन “Standalone” संस्थेस तसेच सदर संस्थेत शैक्षणिक वर्ष २०२१-२२ पासून पीजीडीएम (ई-बिझनेस) हा अभ्यासक्रम १२० प्रवेश क्षमतेसह व शैक्षणिक वर्ष २०२२-२३ पासून पीजीडीएम (मिडीया अँड एंटरटेनमेंट) हा अभ्यासक्रम ६० प्रवेश क्षमतेसह सुरु करण्यास कायम बाब शासनाच्या विचाराधीन होती.
शासन निर्णय : अखिल भारतीय तंत्र शिक्षण परिषद, नवी दिल्ली यांनी दिलेल्या मान्यतेस अनुसरून संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२१-२२ पासून एमईटी इन्स्टिटयूट ऑफ पोस्ट ग्रॅज्युएट डिप्लोमा इन मॅनेजमेंट, बांद्रा, मुंबई या पीजीडीएम अभ्यासक्रमाच्या नवीन “Standalone” संस्था सुरु करण्यास तसेच सदर संस्थेत शैक्षणिक वर्ष २०२१-२२ पासून पीजीडीएम (ई-बिझनेस) हा अभ्यासक्रम १२० प्रवेश क्षमतेसह व शैक्षणिक वर्ष २०२२-२३ पासून पीजीडीएम (मिडीया अँड एंटरटेनमेंट) हा अभ्यासक्रम ६० प्रवेश क्षमतेसह सुरु करण्यास प्रचलित अटी व शर्तींच्या अधीन राहून शासनाची मान्यता देण्यात येत आहे :
अटी व शर्ती:
१) सदर मान्यता कायम विना अनुदान तत्वावर राहील.
२) प्रस्तुत बाबतीत अखिल भारतीय तंत्रशिक्षण परिषदेने विहित केलेल्या तसेच दिनांक २१ मे, १९८३ च्या शासन निर्णयान्वये विहित केलेल्या अटींची पूर्तता करणे संबंधित संस्थेस बंधनकारक राहील.
३) शासनाने विहित केलेल्या तसेच अखिल भारतीय तंत्र शिक्षण परिषद, नवी दिल्ली यांनी विहित केलेल्या सर्व अटी व शर्ती मान्य असल्याबाबत संस्थेस करारनामा करावा लागेल. तसेच
# Page 2
शासन निर्णय क्रमांकः मान्यता-२०२२/प्र.क्र.१७५/तांशि-४
संबंधित कागदपत्रांची आणि औपचारिक बाबींची पूर्तता संचालक, तंत्रशिक्षण, महाराष्ट्र राज्य यांच्या संमतीने समाधानकारकरित्या करण्यात येईल.
४) संबंधित खाजगी संस्थेने संचालक, तंत्र शिक्षण यांचेकडे आवश्यक ती संचीत ठेव संयुक्त खात्यात भरुन इतर कायदेशीर बाबींची पूर्तता करावी.
५) सदर अभ्यासक्रमांचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार/पद्धतीनुसार करण्यात येतील.
६) शुल्क नियामक प्राधिकरणाने विहित केलेल्या शिक्षण शुल्कापेक्षा जास्त शुल्क संबंधित संस्थांनी आकारल्यास त्या संस्थांवर महाराष्ट्र एज्युकेशनल इन्स्टिट्यूशन (प्रोहिबिशन ऑफ कॅपिटेशन फी) अॅक्ट, १९८७ अनुसार कारवाई करण्यात येईल.
७) संस्थेने अभ्यासक्रम चालविण्यास पूर्णवेळ शिक्षकवृंद व इतर तांत्रिक कर्मचारी शासन नियमाप्रमाणे नियुक्त करावेत. त्यांना नियमानुसार वेतन व भत्ते कर्मचाऱ्यांना देण्यात यावेत.
तसेच शिक्षकवृंद व इतर कर्मचाऱ्यांच्या वेतन व भत्ते इत्यादीबाबत तसेच विद्यार्थ्यांकडून शासनाकडे तक्रारी आल्यास संस्थेवर कडक कारवाई करण्यात येईल.
८) संस्थेतील ग्रंथालयास आवश्यक ती पुस्तके, नियतकालिके अखिल भारतीय तंत्रशिक्षण परिषदेच्या मानकानुसार खरेदी करणे आवश्यक आहे. तसेच विद्यार्थ्यांना वाचनालयाचा पुरेपूर उपयोग होण्याच्या दृष्टीने ग्रंथालयात विद्यार्थ्यांना अभ्यासिकेची सोय करणे आवश्यक आहे.
तसेच विद्यार्थ्यांना अखिल भारतीय तंत्र शिक्षण परिषदेच्या मानकाप्रमाणे सर्व शैक्षणिक सोयीसुविधा (उदा. प्रयोगशाळा, वाचनालय, वर्गखोल्या इ.) करणे आवश्यक आहे.
९) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
२. याशिवाय संचालक, तंत्र शिक्षण, महाराष्ट्र राज्य, मुंबई यांनी घालून दिलेल्या अन्य अटी व शर्ती सर्व संस्थांना लागू राहतील.
३. संस्थेने संचालक, तंत्र शिक्षण, महाराष्ट्र राज्य यांच्याकडे प्रोसेसिंग फी अदा केलेली नसल्यास संचालकांनी अंतीम मान्यता देण्यापूर्वी ती वसूल करावी.
# Page 3