# Page 1
महाराष्ट्र राज्य सांस्कृतिक धोरण, २०१० अंतर्गत राज्यातील संबंधित जिल्हा अथवा जिल्ह्यातील तालुका स्तरावर प्रतिवर्षी “ग्रंथोत्सव” हा उपक्रम आयोजित करण्याबाबत मान्यता.
महाराष्ट्र शासन
उच्च व तंत्र शिक्षण विभाग
शासन निर्णय क्र. मराग्रं-२०२३/प्र.क्र.१४९/ग्रं.क.,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०१ डिसेंबर, २०२३.
वाचा : उच्च व तंत्र शिक्षण विभाग शासन निर्णय क्र.मराग्र.२५१७/(२१७/१५)/साशि-५,दि.१६/०२/२०१७
प्रस्तावना : महाराष्ट्र राज्य सांस्कृतिक धोरण-२०१० अंतर्गत ग्रंथोत्सव या उपक्रमाचे प्रतिवर्षी राज्यातील सर्व जिल्ह्याच्या ठिकाणी आयोजन करण्याबाबत शासन निर्णय दि.१६.०२.२०१७ नुसार सूचना देण्यात आलेल्या आहेत. त्यामध्ये सुधारणा करण्याची बाब शासनाच्या विचाराधीन होती.
शासन निर्णय : उपरोक्त शासन निर्णय दिनांक १६.०२.२०१७ नुसार दिलेल्या सूचनांमध्ये पुढीलप्रमाणे सुधारणा करण्याचा निर्णय शासनाने घेतला आहे. : (9) उपरोक्त शासन निर्णयामधील परिच्छेद ५ मधील नमूद केलेली समिती रद्द करुन पुढीलप्रमाणे सुधारित समिती गठित करण्यात येत आहे.
--------------------------------------------------------------------------------------------
| अ.क्र. | पदाधिकारी | पद |
| १. | विभागाचे सहाय्यक ग्रंथालय संचालक | अध्यक्ष |
| २. | शिक्षणाधिकारी (माध्यमिक) यांचे प्रतिनिधी | सदस्य |
| ३. | जिल्हा माहिती अधिकारी | सदस्य |
| ४. | जिल्हा ग्रंथालय संघाचे अध्यक्ष/कार्यवाह | सदस्य |
| ५. | संबंधित जिल्ह्यातील साहित्य परिषदेचे किंवा संस्थेचे अध्यक्ष /कार्यवाह / प्रतिनिधी | सदस्य |
| ६. | संबंधित जिल्हयातील प्रकाशन संघटनेचे अध्यक्ष / कार्यवाह / प्रतिनिधी | सदस्य |
| ७. | संबंधित जिल्हयातील जिल्हा ग्रंथालय अधिकारी | सदस्य सचिव |
--------------------------------------------------------------------------------------------
(२) उपरोक्त शासन निर्णयामधील परिच्छेद २ मध्ये जिल्ह्याच्या ठिकाणी ग्रंथोत्सव आयोजित करण्याच्या सूचना देण्यात आल्या आहेत. त्यामध्ये बदल करुन सदर ग्रंथोत्सव राज्यातील संबंधित जिल्ह्याच्या ठिकाणी अथवा जिल्ह्यातील तालुक्याच्या ठिकाणी प्रतिवर्षी राबविण्यास मान्यता देण्यात येत आहे.
२. उपरोक्त दि.१६.०२.२०१७ च्या शासन निर्णयामधील उर्वरित सूचना/तरतुदी तशाच राहतील.
# Page 2
शासन निर्णय क्रमांकः मराग्रं-२०२३/प्र.क्र.१४९/ग्रं.क.,