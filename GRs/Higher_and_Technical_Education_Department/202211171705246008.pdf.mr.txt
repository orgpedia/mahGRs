# Page 1
विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर नामनिर्देशनाने नियुक्तीबाबत.
श्री. संदीप बाबुराव पाटील.
महाराष्ट्र शासन
उच्च व तंत्र शिक्षण विभाग
शासन आदेश क्र. ससेनि-३२२०/प्र.क्र.१५/२०/तांशि-७
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२.
दिनांक :- १७ नोव्हेंबर, २०२२.
संदर्भ : १) महाराष्ट्र लोकसेवा आयोगाचे पत्र क्र.१५(१)(७४)/१७४११/सात-अ, दि.१८/११/२०१५, २) महाराष्ट्र लोकसेवा आयोगाचे पत्र क्र.१५(१)(७४)/१७४११/सात-अ, दि.०३/०१/२०२०, ३) मा. न्यायदंडाधिकारी, प्रथम श्रेणी, भद्रावती, जि. चंद्रपूर यांचा फौजदारी खटला क्र.४३/२०१७ मधील न्यायनिर्णय दि.०७/०६/२०२२.
प्रस्तावना : महाराष्ट्र लोकसेवा आयोगाने संदर्भाधीन क्र. ०१ येथील दि. १८/११/२०१५ च्या पत्राव्दारे एकूण २७ उमेदवारांची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर नियुक्तीसाठी शिफारस केली होती. प्रस्तुत पदाच्या मुलाखतीवेळी विहीत अनुभव नसल्याच्या कारणास्तव अपात्र ठरलेले उमेदवार श्री. संदीप बाबुराव पाटील व इतर यांनी मा. महाराष्ट्र प्रशासकीय न्यायाधिकरण, मुंबई, खंडपीठ नागपूर येथे मूळ अर्ज क्र. २०४/२०१५ दाखल केला होता. सदर मूळ अर्ज मा. न्यायाधिकरणाने खारीज केल्याने मा. न्यायाधिकरणाच्या आदेशाविरुध्द श्री. पाटील व अन्य यांनी मा. उच्च न्यायालय, मुंबई, खंडपीठ नागपूर येथे रिट याचिका क्र. १५३८/२०१८ दाखल केली होती. त्यावर मा. उच्च न्यायालयाने दि.२५/०६/२०१९ रोजी आदेश पारित करुन याचिकाकर्त्यांची उमेदवारी विचारात घेण्याबाबत आदेश दिले.
०२. त्यास अनुसरुन श्री. संदीप पाटील व अन्य ०२ उमेदवारांची उक्त पदासाठी दि.०५/११/२०१९ रोजी मुलाखत घेण्यात आली असून महाराष्ट्र लोकसेवा आयोगाने मुलाखतीअंती श्री. संदीप बाबुराव पाटील (वर्गवारी-अ.जा.) हे गुणवत्तेनुसार शिफारसपात्र ठरत असल्याने न्यायालयीन निर्णयाच्या अनुषंगाने त्यांची विशेष बाब म्हणून अ.जा.
वर्गवारीच्या एका पदावर नियुक्तीकरीता संदर्भाधीन क्र. ०२ येथील पत्रान्वये शिफारस केली आहे.
०३. सदर शिफारशीच्या अनुषंगाने नियुक्ती प्रक्रियेदरम्यान श्री. पाटील यांच्या मूळ कागदपत्रे पडताळणीच्या वेळी त्यांनी सादर केलेल्या साक्षांकन नमुन्यामध्ये त्यांचेविरूद्ध कौटुंबिक हिंसाचार प्रकरणी फौजदारी खटला क्र.४३/२०१७ मा. न्यायदंडाधिकारी, प्रथम श्रेणी, भद्रावती यांच्या न्यायालयात न्यायप्रविष्ट असल्याचे आढळून आले. यास्तव त्यांच्या नियुक्तीबाबत निर्णय घेण्यासाठी अपर मुख्य सचिव, गृह विभाग यांचे अध्यक्षतेखालील समितीसमोर दि.०५/०७/२०२१ रोजी प्रस्ताव सादर करण्यात आला असता, सदर प्रकरण न्यायप्रविष्ट असल्याने मा.न्यायालयाच्या अंतिम निकालानंतरच त्यांच्या नियुक्तीबाबत अंतिम निर्णय घेण्यात यावा, असा निर्णय समितीने घेतला.
०४. आता, श्री. पाटील यांच्याविरुध्द दाखल असलेल्या उपरोक्त गुन्ह्याच्या अनुषंगाने सुरु असलेल्या न्यायालयीन प्रकरणी मा. न्यायदंडाधिकारी, प्रथम श्रेणी, भद्रावती, जि. चंद्रपूर यांनी दि. ०७/०६/२०२२ रोजी दिलेल्या न्यायनिर्णयानुसार श्री. पाटील यांना त्यांच्यावर ठेवण्यात आलेल्या शिक्षापात्र आरोपातून निर्दोष मुक्त करण्यात आले
# Page 2
शासन आदेश क्रमांकः ससेनि-३२२०/प्र.क्र.१५/२०/तांशि-७
आहे. त्यास अनुसरुन श्री. संदीप बाबुराव पाटील यांना विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर नियुक्ती देण्याची बाब शासनाच्या विचाराधीन होती.
शासन आदेश: महाराष्ट्र लोकसेवा आयोगाच्या संदर्भाधीन क्र. ०२ येथील शिफारशीस व फौजदारी खटला क्र.४३/२०१७ मधील मा. न्यायदंडाधिकारी, प्रथम श्रेणी, भद्रावती, जि. चंद्रपूर यांच्या दि. ०७/०६/२०२२ रोजीच्या न्यायनिर्णयास अनुसरुन श्री. संदीप बाबुराव पाटील यांची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर त्यांच्या नावासमोर स्तंभ क्र. ०५ मध्ये दर्शविलेल्या ठिकाणी ते ज्या दिनांकास त्यांच्या पदाचा कार्यभार स्विकारतील त्या दिनांकापासून दोन वर्षांच्या परिविक्षा कालावधीसाठी तात्पुरत्या स्वरुपात नियुक्ती करण्यात येत आहे.
-------------------------------------------------------------------------------------------------------
| अ. क्र. | आयोग पुरस्कृत उमेदवाराचे नांव | वर्गवारी | आयोगाने शिफारस केलेला प्रवर्ग | नियुक्तीचे ठिकाण |
| १ | २ | ३ | ४ | ५ |
|  | श्री. संदीप बाबुराव पाटील | अ.जा. | अ.जा.वर्गवारीकरीता (विशेष बाब म्हणून) | शासकीय तंत्रनिकेतन, ब्रम्हपूरी |
-------------------------------------------------------------------------------------------------------
०२. श्री.पाटील यांचा वैद्यकीय तपासणी अहवाल आणि चारित्र्य व पूर्वचारित्र्य पडताळणी अहवाल शासनास प्राप्त झाला आहे. याबाबतची नोंद त्यांच्या सेवापुस्तकात घेण्यात यावी.
०३. उपरोक्त उमेदवाराची विभाग प्रमुख, अणुविद्युत अभियांत्रिकी, शासकीय तंत्रनिकेतन, महाराष्ट्र तंत्रनिकेतन शिक्षक सेवा, गट-अ या पदावर ते प्रत्यक्ष हजर झाल्याच्या दिनांकापासून, नामनिर्देशनाने निव्वळ तात्पुरत्या स्वरुपात खालील अटी व शर्तीच्या अधीन राहून नियुक्ती करण्यात येत आहे : १) सदर उमदेवाराची वेतनश्रेणी उच्च व तंत्रशिक्षण विभाग, शासन निर्णय क्र.सावेआ-११११/प्र.क्र.४४/१९/ तांशि-२, दि.११/०९/२०१९ आणि शासन निर्णय क्र.संकीर्ण-११११/(६४/२०)/तांशि-२, दि.१६/१२/२०२० मध्ये नमूद केल्याप्रमाणे राहील.
२) सदर वेतनश्रेणीव्यतिरिक्त शासन वेळोवेळी ठरवेल त्या दराने महागाई भत्ता, घरभाडे भत्ता व स्थानिक पुरक भत्ता अनुज्ञेय राहील.
३) सदर उमेदवारास प्रथम वेतनवाढ परिविक्षा कालावधीतील एक वर्ष पूर्ण झाल्यानंतर देण्यात येईल व त्यानंतरची वेतनवाढ परिविक्षा कालावधी समाधानकारकरित्या पूर्ण केल्यानंतर मिळेल.
४) सदर उमेदवाराचे परिविक्षा कालावधीतील काम किंवा वर्तणूक अयोग्य, अपेक्षित दर्जाची नसल्यास अथवा असमाधानकारक आढळल्यास त्यांची सेवा कोणतीही पूर्वसूचना न देता समाप्त करण्यात येईल अथवा सेवेतून कमी करण्यास ते पात्र ठरतील.
५) सदर उमदेवाराची नियुक्ती सरळसेवा प्रवेश नियुक्तीसाठी विहीत केलेल्या नियमांच्या अधीन राहून ते यापूर्वी हिंदी व मराठी भाषेच्या परीक्षा उत्तीर्ण झालेले नसल्यास किंवा त्या परीक्षा उत्तीर्ण होण्यापासून सुट मिळाली नसल्यास त्या परीक्षा त्यांना विहीत मुदतीत उत्तीर्ण होणे आवश्यक आहे. तसे न झाल्यास त्यांची वेतनवाढ रोखून ठेवण्यात येईल.
६) सदर उमेदवाराचे वेतन महाराष्ट्र नागरी सेवा (वेतन), नियम १९८१ मधील तरतुदींनुसार निश्चित करण्यात यावे.
पृष्ठ ४ पैकी २
# Page 3
शासन आदेश क्रमांकः ससेनि-३२२०/प्र.क्र.१५/२०/तांशि-७
७) उपरोक्त उमेदवाराने त्यांच्या नावासमोर स्तंभ क्र.०५ येथे दर्शविलेल्या ठिकाणी या आदेशाच्या दिनांकापासून ०१ महिन्याच्या आत रुजू व्हावे. सदर विहीत मुदतीत जर त्यांनी नियुक्ती स्विकारली नाही किंवा नियुक्तीच्या संदर्भात त्यांनी वरील मुदतीत शासनास काहीही कळविले नाही, तर कोणतीही पूर्वसूचना न देता त्यांच्या नियुक्तीचे सदर आदेश रद्द करण्यात येतील.
८) शासन परिपत्रक, वित्त विभाग, क्र. अंनियो- १००९/प्र.क्र.३२/सेवा-४, दि.१८/०८/२००९ मधील तरतुदींनुसार दि. ०१ नोव्हेंबर, २००५ पूर्वी शासन सेवेत निवृत्ती वेतनार्ह आस्थापनेवर कार्यरत असलेल्या शासकीय कर्मचाऱ्याने त्याच किंवा अन्य विभागातील निवृत्ती वेतनार्ह आस्थापनेच्या पदावरील नियुक्तीसाठी दि.०१ नोव्हेंबर, २००५ पूर्वी किंवा त्यानंतर अर्ज केला असेल आणि त्याला दि. ०१ नोव्हेंबर, २००५ रोजी किंवा त्यानंतर नवीन पदावर नियुक्त करण्यात आले असेल अशा प्रकरणी शासन परिपत्रक, वित्त विभाग, क्र.अंनियो-१००६/८७/सेवा-४, दि.१२ जानेवारी, २००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधित शासकीय कर्मचाऱ्यास महाराष्ट्र नागरी सेवा (निवृत्तीवेतन), नियम, १९८२ व सर्वसाधारण भविष्य निर्वाह निधी योजना लागू ठरतील. दि.१८/०८/२००९ च्या परिपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल, अशा शासकीय कर्मचाऱ्यास नवीन राष्ट्रीय निवृत्ती वेतन योजना लागू ठरतील.
९) सदर उमदेवाराचे सेवानिवृत्तीचे वय प्रचलित नियमानुसार राहील.
१०) उमेदवारास नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
११) सदर उमदेवाराने नोकरी सोडण्यापूर्वी शासनास एक महिन्याची पूर्वसूचना देणे अथवा एक महिन्याचे वेतन देणे आवश्यक आहे.
१२) सदर नियुक्ती विविध न्यायालयांमध्ये उमेदवारांकडून दाखल झालेल्या न्यायालयीन प्रकरणांवरील अंतिम आदेशाच्या अधीन राहून करण्यात येत आहे.
०४. सदर नियुक्ती उमेदवाराने सादर केलेल्या प्रमाणपत्रांच्या सत्यासत्यतेवर अवलंबून राहील. सदर प्रमाणपत्रे नियुक्तीनंतर खोटे अथवा बनावट आढळल्यास सदर उमेदवाराची नियुक्ती आपोआप संपुष्टात येईल.
०५. हे आदेश प्राप्त होताच संबंधित उमेदवाराने नियुक्तीच्या ठिकाणी हजर व्हावे व त्याबाबतचा अहवाल संबंधित संस्थाप्रमुखांकडे सादर करावा. संस्था प्रमुखांनी सदर अहवाल संचालक, तंत्रशिक्षण संचालनालय यांच्यामार्फत शासनास सादर करावा.
# Page 4