# Page 1
उच्च शिक्षण संचालनालयाच्या अधिपत्याखालील मान्यताप्राप्त अशासकीय अनुदानित महाविद्यालयांमधील ग्रंथपाल व शारीरिक शिक्षण संचालक या संवर्गातील रिक्त पदे भरण्यावरील निर्बंध शिथील करणेबाबत शुध्दीपत्रक..
महाराष्ट्र शासन
उच्च व तंत्र शिक्षण विभाग
शासन शुध्दीपत्रक क्रमांक:आढावा-१५१३/प्र.क्र.१२५(भाग-८)/म.शि.५,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई -४०० ०३२.
दिनांक :- २७ मार्च, २०२३
वाचा: संदर्भ :- शासन निर्णय क्र. आढावा-१५१२/प्र.क्र.१२५(भाग-८)/म.शि.५, दिनांक २५ मार्च, २०२३.
शासन शुध्दीपत्रक
संदर्भाधिन शासन निर्णयाच्या प्रस्तावनेमधील शेवटचे वाक्य मूळ वाक्याऐवजी पुढीलप्रमाणे वाचावे : “आता ग्रंथपाल –१२१ व शारीरिक शिक्षण संचालक-१०२ या पदांच्या पदभरतीस वित्त विभागाने सहमती दिली असल्यामुळे सदर पदांच्या पदभरतीची बाब शासनाच्या विचाराधीन होती.” शासन निर्णयातील परि.१ मधील पहिले वाक्य मूळ वाक्याऐवजी पुढीलप्रमाणे वाचावे : “राज्यातील अकृषि विद्यापीठाशी संलग्नित उच्च शिक्षण संचालनालयाच्या अधिपत्याखालील मान्यताप्राप्त अशासकीय अनुदानित महाविद्यालयांमधील उच्च स्तरीय सचिव समितीने मंजूर केलेल्या ग्रंथपाल १६३ व शारीरिक शिक्षण संचालक-१३९ या संवर्गातील पदांपैकी ग्रंथपाल-४२ व शारीरिक शिक्षण संचालक-३७ ही यापूर्वी भरलेली पदे वगळता उर्वरित ग्रंथपाल-१२१ व शारीरिक शिक्षण संचालक-१०२ अशा एकुण २२३ पदांच्या भरतीस वित्त विभागाच्या दिनांक ०४.५.२०२० व दिनांक २२.६.२०२१ च्या शासन निर्णयातील अट शिथील करुन खालील अटी व शर्तीच्या अधीन राहून मान्यता देण्यात येत आहे.”