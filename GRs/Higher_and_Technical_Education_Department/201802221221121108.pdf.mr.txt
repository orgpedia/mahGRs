# Page 1
उच्च व तंत्र शिक्षण विभागांतर्गत शासकीय व शासन अनुदानित महाविद्यालयातील पीजीडीएम व पीजीडीबीएम या अभ्यासक्रमांचे प्रवेश आयुक्त, राज्य सामायिक प्रवेश परीक्षा कक्ष यांच्यामार्फत करण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र.टीईएम-२०१८/प्र.क्र.२०/तांशि-४
मंत्रालय विस्तार भवन, मुंबई-४०० ०३२
दिनांक : २२ फेब्रुवारी, २०१८.
संदर्भ :- १) शासन निर्णय, उच्च व तंत्र शिक्षण विभाग, क्र. टीईएम
२०१५/१२१०/प्र.क्र. ४३९/तांशि-४, दिनांक. २४/०९/२०१५.
२) शासन निर्णय, उच्च व तंत्र शिक्षण विभाग, क्र. टीईएम-२०१५/प्र.क्र.
५४९ / तांशि-४, दिनांक. २७/११/२०१५.
३) शासन शुद्धिपत्र, उच्च व तंत्र शिक्षण विभाग, क्र. टीईएम-२०१५/प्र.क्र.
५४९ / तांशि-४, दिनांक ०८/०२/२०१६.
४) संचालक, तंत्र शिक्षण संचालनालय, महाराष्ट्र राज्य, मुंबई यांचे पत्र
क्र.२अ/एडीएम/२०१७/१३८५, दिनांक १५/१२/२०१७
५) आयुक्त, राज्य सामायिक प्रवेश परीक्षा कक्ष, मुंबई यांचे पत्र क्र.राज्य
सीईटी कक्ष/२०१७/१२८५, दिनांक १९/१२/२०१७
प्रस्तावना: संदर्भ क्र. (१) येथील शासन निर्णयान्वये, तंत्र शिक्षण संचालनालय, मुंबई यांच्या अखत्यारीतील ज्या पदवी/ पदव्युत्तर पदवी / पदव्युत्तर पदविका व्यावसायिक अभ्यासक्रमांना राज्याची सामायिक प्रवेश परीक्षा लागू केली आहे व / किंवा ज्याचे प्रवेश केंद्रीभूत प्रवेश प्रक्रीयेद्वारे एक खिडकी पद्धतीने करण्यात येणार आहेत, अशा सर्व व्यावसायिक अभ्यासक्रमांचे राज्यातील विनाअनुदानित खाजगी व्यावसायिक अभ्याक्रमांच्या संस्थांमधील प्रवेश हे “महाराष्ट्र विनाअनुदानित खाजगी व्यावसायिक शैक्षणिक संस्था ( प्रवेश व शुल्क यांचे विनियमन ) अधिनियम, २०१५ ” च्या कलम १० अनुसार सक्षम प्राधिकारी म्हणून आयुक्त, राज्य सामायिक प्रवेश परीक्षा कक्ष यांच्यामार्फत सामायिक प्रवेश परीक्षेद्वारे व केंद्रीभूत प्रवेश प्रक्रीयेद्वारे एक खिडकी पद्धतीने केले जातात. त्याप्रमाणेच संदर्भ क्र. ( २ ) येथील शासन निर्णयान्वये शासकीय व शासनअनुदानित संस्थांमधील ज्या पदवी/ पदव्युत्तर पदवी/ पदव्युत्तर पदविका व्यावसायिक अभ्यासक्रमांना राज्याची सामायिक प्रवेश परीक्षा लागू केली आहे व / किंवा ज्याचे प्रवेश केंद्रीभूत प्रवेश प्रक्रीयेद्वारे एक खिडकी पद्धतीने करण्यात येणार आहेत, अशा सर्व व्यावसायिक अभ्यासक्रमांचे प्रवेश आयुक्त, राज्य सामायिक प्रवेश परीक्षा कक्ष यांच्यामार्फत सामायिक प्रवेश परीक्षेद्वारे व केंद्रीभूत प्रवेश प्रक्रीयेद्वारे एक खिडकी पद्धतीने केले जातात. संदर्भ क्र. (३) येथील शासन शुद्धिपत्रान्वये तंत्र शिक्षण संचालनालयाच्या अखत्यारीतील ज्या व्यावसायिक अभ्यासक्रमांना राज्य सामायिक प्रवेश परीक्षा आणि केंद्रीभूत प्रवेश प्रक्रीया लागू राहणार आहे व ज्यांची संपूर्ण प्रवेश प्रक्रीया एक खिडकी पद्धतीने आयुक्त, राज्य सामायिक प्रवेश परीक्षा कक्ष यांच्यामार्फत राबविली जाणार आहे, त्या अभ्यासक्रमांच्या यादीतून PGDM व PGDBM या पदव्युत्तर पदविका अभ्यासक्रमांना वगळण्यात आले आहे. त्यामुळे राज्य
# Page 2
शासन निर्णय क्रमांक: टीईएम-२०१८/प्र.क्र.२०/तांशि-४
सामायिक प्रवेश परीक्षा कक्षामार्फत कोणत्याही खाजगी विनाअनुदानित संस्थेतील PGDM व PGDBM या अभ्यासक्रमांच्या प्रवेश प्रक्रीया राबविण्यात येत नाहीत.
तथापि संदर्भ क्र.(४) येथील पत्रान्वये संचालक, तंत्र शिक्षण यांनी प्रस्तावित केल्याप्रमाणे PGDM व PGDBM हे अभ्यासक्रम MBA/MMS या पदव्युत्तर पदवी अभ्यासक्रमांशी समकक्ष असल्याने शासकीय व शासन अनुदानित संस्थामधील PGDM व PGDBM या अभ्यासक्रमाचे प्रवेश आयुक्त, राज्य सामायिक प्रवेश परीक्षा कक्ष यांच्यामार्फत सामायिक प्रवेश परीक्षेद्वारे व केंद्रीभूत प्रवेश प्रक्रीयेद्वारे एक खिडकी पद्धतीने होणे आवश्यक असल्याने, तंत्र शिक्षण संचालनालयाच्या अखत्यारीतील शासकीय व शासन अनुदानित संस्थांमधील अभ्यासक्रमांपैकी ज्या व्यावसायिक अभ्यासक्रमांना राज्य सामायिक प्रवेश परीक्षा आणि
केंद्रीभूत प्रवेश प्रक्रिया लागू राहणार आहे, त्या अभ्यासक्रमांमध्ये PGDM व PGDBM या पदव्युत्तर पदविका अभ्यासक्रमांचा समावेश करून या अभ्यासक्रमांची प्रवेश प्रक्रिया MBA/MMS पदव्युत्तर पदवी अभ्यासक्रमासाठी उपयोगात येणाऱ्या सामायिक प्रवेश परीक्षेच्या गुणांच्या आधारे आयुक्त, राज्य सामायिक प्रवेश परीक्षा कक्ष, महाराष्ट्र राज्य, मुंबई यांच्यामार्फत केंद्रीभूत प्रवेश पद्धतीने राबविण्याची बाब शासनाच्या विचाराधीन होती.
शासन निर्णय: संदर्भ क्र.(४) येथील पत्रान्वये संचालक, तंत्र शिक्षण यांनी प्रस्तावित केल्याप्रमाणे तंत्र शिक्षण संचालनालय, महाराष्ट्र राज्य, मुंबई यांच्या अखत्यारीतील शासकीय व शासकीय अनुदानित संस्थांमधील अभ्यासक्रमांपैकी ज्या व्यावसायिक अभ्यासक्रमांना राज्य सामायिक प्रवेश परीक्षा आणि केंद्रीभूत प्रवेश प्रक्रिया लागू आहे, त्या अभ्यासक्रमांमध्ये PGDM व PGDBM या पदव्युत्तर पदविका अभ्यासक्रमांचा समावेश करण्यात येत आहे. सदर अभ्यासक्रम MBA/MMS या अभ्यासक्रमांशी समकक्ष असल्याने सदर अभ्यासक्रमांची प्रवेश प्रक्रिया MBA/MMS पदव्युत्तर पदवी अभ्यासक्रमासाठी उपयोगात येणाऱ्या सामायिक प्रवेश परीक्षेच्या गुणांच्या आधारे आयुक्त, राज्य सामायिक प्रवेश परीक्षा कक्ष, महाराष्ट्र राज्य, मुंबई यांच्यामार्फत केंद्रीभूत प्रवेश प्रक्रियेमार्फत राबविण्यात यावी.
# Page 3