# Page 1
ग्रंथालय संचालनालय, मुंबई व संचालनालयाच्या अधिपत्याखालील कार्यालयातील अस्थायी पदे पुढे चालू ठेवणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक : मराग्रं-२५११/प्र.क्र. ४५/२०१७/साशि- ५
मंत्रालय, मुंबई-४०० ०३२,
दिनांक : ०८ मार्च, २०१९.
वाचा : १) शासन निर्णय, उच्च व तंत्र शिक्षण विभाग, क्रमांक : मराग्रं- २५११/प्र.क्र.४५/२०१७/साशि-५, दि.०१/१०/२०१८.
२) शासन निर्णय, वित्त विभाग, क्र. पदनि-२०१६/प्र.क्र.०८/१६/आ.पू.क.दि.२१/०२/२०१९.
३) ग्रंथालय संचालकांचे पत्र क्र.१४/२०१८-१९/१९४३७, दि.२५/०२/२०१९.
शासन निर्णय : ग्रंथालय संचालनालय व त्यांच्या अधिपत्याखालील कार्यालयांतील एकूण १४२ अस्थायी पदे दि. ०१.१०.२०१८ ते २८.०२.२०१९ पर्यंत पुढे चालू ठेवण्यास संदर्भ क्र.१ अन्वये मान्यता देण्यात आलेली आहे. संदर्भ क्र.२ अन्वये अस्थायी पदांना दि.०१.०३.२०१९ ते दि.३०.०९.२०१९ पर्यंत मुदतवाढ देण्याचे अधिकार प्रशासकीय विभागांना प्रदान करण्यात आले आहेत. त्यानुषंगाने ग्रंथालय संचालनालय व त्यांच्या अधिपत्याखालील कार्यालयांतील अस्थायी पदे दि.०१.०३.२०१९ पासून दि. ३०.०९.२०१९ पर्यंत पुढे चालू ठेवण्यास मान्यता देणेबाबतचा प्रस्ताव ग्रंथालय संचालकांचे संदर्भ क्र.३ अन्वये शासनास प्राप्त झाला आहे.
२. ग्रंथालय संचालनालय व त्यांच्या अधिपत्याखालील कार्यालयांतील सोबतच्या विवरणपत्र “अ” मध्ये दर्शविलेली १४२ अस्थायी पदे, दि.०१.०३.२०१९ ते दि.३०.०९.२०१९ पर्यंत पुढे चालू ठेवण्यास खालील अटींच्या अधीन राहून मान्यता देण्यात येत आहे.
१) सदर पदे ज्या प्रयोजनासाठी निर्माण केली आहेत, त्याच प्रयोजनासाठी चालू ठेवण्यात आली आहेत.
२) ग्रंथालय संचालनालयाकडे असलेल्या विद्यमान योजनांपैकी कोणतीही योजना संपलेली नाही.
३. यासंदर्भात होणारा खर्च खालील मुख्यलेखाशिर्षांखाली मंजूर असलेल्या तरतुदीतून भागविण्यात यावा. मागणी क्र. डब्ल्यू - ४, २२०५- कला व संस्कृती, १०५, सार्वजनिक ग्रंथालये, (अ) (०१) (०१) ग्रंथालय संचालनालय (२२०५०२५१) (ब) (०२) (०१) शासकीय मध्यवर्ती, विभागीय व जिल्हा ग्रंथालये (२२०५ ०२७१) (क) (०२) (०२) शासकीय मध्यवर्ती, विभागीय व जिल्हा ग्रंथालये (२२०५०२८९)
४. सदर शासन निर्णय हा शासन निर्णय, वित्त विभाग, क्र. पदनि २०१६/ प्र.क्र.८/१६/ आ.पू.क., दि.२१/०२/२०१९ च्या शासन निर्णयान्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे. सदर शासन निर्णयातील निर्देशानुसार ग्रंथालय संचालनालय व त्या अधिपत्याखालील कार्यालयातील आस्थापनेवरील पदांचा आढावा घेऊन सुधारित आकृतीबंधास उच्चस्तरीय समितीची मान्यता घ्यावी.
# Page 2
शासन निर्णय क्रमांकः मराग्रं-२५११/प्र.क्र.४५/२०१७/साशि-५
# Page 3