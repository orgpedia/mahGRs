# Page 1
उच्च शिक्षण संचालनालयाच्या अधिपत्याखालील शासकीय महाविद्यालये/ संस्थेमधील डॉ. मंजूषा कुलकर्णी, सहाय्यक प्राध्यापक (संस्कृत) यांच्या पदस्थापनेबाबत.
महाराष्ट्र शासन
उच्च व तंत्र शिक्षण विभाग
शासन आदेश क्रमांकः प्रतिनि-२०१८/प्र.क्र. २५३ / मशि-१
मंत्रालय विस्तार, मादाम कामा मार्ग
हुतात्मा राजगुरु चौक, मुंबई - ४०० ०३२.
दिनांक : २९ ऑक्टोबर, २०२१.
आदेश
महिला व बाल विकास विभाग, शासन आदेश दि. ३१.१०.२०१८ अन्वये डॉ.मंजूषा कुलकर्णी, सहाय्यक प्राध्यापक, शासकीय विदर्भ ज्ञान विज्ञान संस्था, अमरावती यांची महाराष्ट्र राज्य बाल हक्क संरक्षण आयोग, मुंबई येथील “प्रशासकीय अधिकारी” पदावर प्रतिनियुक्तीने नियुक्ती करण्यात आली होती. महिला व बाल विकास विभाग, शासन आदेश दि. ०२.०७.२०२० व दि. १५.०६.२०२१ अन्वये डॉ. मंजूषा कुलकर्णी यांच्या प्रतिनियुक्तीस मुदतवाढ देण्यात आली होती. महिला व बाल विकास विभाग, शासन आदेश दि. २०.०९.२०२१ अन्वये डॉ.मंजूषा कुलकर्णी, सहाय्यक प्राध्यापक यांना महाराष्ट्र राज्य बाल हक्क संरक्षण आयोग, मुंबई येथील“प्रशासकीय अधिकारी” पदावरून कार्यमुक्त केले असून त्यांच्या सेवा या विभागाकडे प्रत्यार्पित करण्यात आल्या आहेत. त्यानुसार डॉ. मंजूषा कुलकर्णी, सहाय्यक प्राध्यापक यांची पदस्थापना सहाय्यक प्राध्यापक (संस्कृत), वसंतराव नाईक शासकीय कला व समाजविज्ञान संस्था, नागपूर येथील रिक्तपदी करण्यात येत आहे.
२. सदर आदेश तात्काळ अंमलात येतील. त्यांना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहील.
३. संचालक, उच्च शिक्षण संचालनालय, महाराष्ट्र राज्य, पुणे यांनी या आदेशाप्रमाणे बदली झालेले सहाय्यक प्राध्यापक विहित कालावधीत दिलेल्या पदस्थापनेच्या ठिकाणी रूजू होतील, याची खातरजमा करावी व याबाबतचा अहवाल शासनास सादर करावा.
# Page 2