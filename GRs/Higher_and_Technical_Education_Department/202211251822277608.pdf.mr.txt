# Page 1
फार्मसी कौन्सिल ऑफ इंडिया, नवी दिल्ली यांच्या मान्यतेस अनुसरुन शैक्षणिक वर्ष २०२२-२३ पासून शासकीय औषधनिर्माणशास्त्र महाविद्यालय, कराड येथे स्वयंअर्थसहाय्यित तत्वावर सुरु असलेल्या नवीन पदव्युत्तर पदवी अभ्यासक्रमाच्या प्रवेश क्षमतेमध्ये वाढ करण्यास शासनाची मान्यता देण्याबाबत.
महाराष्ट्र शासन
उच्च व तंत्रशिक्षण विभाग
शासन निर्णय क्र. टीईएम-२०२१/प्र.क्र.२३/तांशि-४
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई - ४०० ०३२.
दिनांक: २५ नोव्हेंबर, २०२२.
वाचा : संचालक, तंत्र शिक्षण यांचे पत्र क्र.२/एनजीसी/पीसीआय/मान्यता/२०२२/१०३७, दि.०७.११.२०२२.
प्रस्तावना : फार्मसी कौंसिल ऑफ इंडिया, नवी दिल्ली यांच्या मान्यतेस अनुसरुन व संचालक, तंत्र शिक्षण यांनी उपरोक्त नमूद दि.०७.११.२०२२ रोजीच्या पत्रान्वये प्रस्तावित केल्यानुसार शैक्षणिक वर्ष २०२२-२३ पासून शासकीय औषधनिर्माणशास्त्र महाविद्यालय, कराड येथील एम.फार्मसी (फार्मास्युटीकल केमीस्ट्री) व एम. फार्मसी (फार्मास्युटीक्स) या औषधनिर्माणशास्त्र पदव्युत्तर पदवी अभ्यासक्रमांच्या प्रवेश क्षमतेमध्ये वाढ करण्यास स्वयंअर्थसहाय्यित तत्वावर मान्यता देण्याची बाब शासनाच्या विचाराधीन होती.
शासन निर्णय : फार्मसी कौन्सिल ऑफ इंडिया, नवी दिल्ली यांनी दिलेल्या मान्यतेस अनुसरून व संचालक, तंत्र शिक्षण यांनी प्रस्तावित केल्याप्रमाणे, शैक्षणिक वर्ष २०२२-२३ पासून शासकीय औषधनिर्माणशास्त्र महाविद्यालय, कराड येथील एम.फार्मसी (फार्मास्युटीकल केमीस्ट्री) व एम.फार्मसी (फार्मास्युटीक्स) या औषधनिर्माणशास्त्र पदव्युत्तर पदवी अभ्यासक्रमांच्या प्रवेश क्षमतेमध्ये खालील तक्त्यात दर्शविल्याप्रमाणे वाढ करण्यास कायम स्वयंअर्थसहाय्यित तत्वावर प्रचलित अटी व शर्तींच्या अधीन राहून शासनाची मान्यता देण्यात येत आहे :
--------------------------------------------------------------------------------------------------------------------------------------------
| अ.क्र. | अभ्यासक्रमाचे नांव | शै. व. २०२१-२२ मधील मंजूर प्रवेश क्षमता | पीसीआय कडून शै.व. २०२२-२३ करीता मान्य प्रवेश क्षमता | प्रवेश क्षमतेतील वाढ |
| १. | एम. फार्मसी (फार्मास्युटीकल केमीस्ट्री) | ०८ | १५ | ७ |
| २. | एम.फार्मसी (फार्मास्युटीक्स) | १२ | १५ | ३ |
--------------------------------------------------------------------------------------------------------------------------------------------
# Page 2
शासन निर्णय क्रमांक: टीईएम-२०२१/प्र.क्र.२३/तांशि-४
अटी व शर्ती : १) सदर मान्यता ही कायम स्वयंअर्थसहाय्यित तत्वावर राहील.
२) प्रस्तुत बाबतीत फार्मसी कौन्सिल ऑफ इंडिया, नवी दिल्ली यांनी विहित केलेल्या अटींची पूर्तता करणे संबंधित संस्थेस बंधनकारक राहील.
३) सदर अभ्यासक्रमासाठी संस्थेची प्रवेश क्षमता वर नमूद केल्याप्रमाणे राहील.
४) सदर पदवी व पदव्युत्तर पदवी अभ्यासक्रमाचे प्रवेश शासनाने मान्य केलेल्या संबंधित अभ्यासक्रमाच्या प्रवेश नियमानुसार / पद्धतीनुसार करण्यात येतील.
५) संस्थेमार्फत चालविण्यात येणाऱ्या या कायम स्वयंअर्थसहाय्यित पदव्युत्तर पदवी अभ्यासक्रमाच्या आर्थिक व प्रशासकीय व्यवस्थापनासाठी खालीलप्रमाणे व्यवस्थापन समिती गठीत करण्यात यावी.
१. संचालक, तंत्र शिक्षण, महाराष्ट्र राज्य, मुंबई अध्यक्ष - २. सहसंचालक, तंत्र शिक्षण, विभागीय कार्यालय सदस्य ३. वित्त व लेखा क्षेत्रातील एक तज्ञ व्यक्ती - सदस्य ४. प्राचार्य, संबंधित शासकीय औषधनिर्माणशास्त्र महाविद्यालय - सदस्य सचिव.
६) या शासकीय संस्थेमधील कायम स्वयंअर्थसहाय्यित पदव्युत्तर पदवी अभ्यासक्रमासाठी नियुक्त करण्यात येणारे शिक्षक व कर्मचारी हे शासकीय कर्मचारी असणार नाहीत. या कर्मचाऱ्यांचे वेतन / भत्ते व इतर सेवाविषयक दायित्व संबंधित संस्थेचे राहील. तसेच संस्थेने कायमस्वरुपी नोकर भरती करु नये.
७) संस्थेत नियुक्त करावयाच्या शिक्षक व शिक्षकेतर कर्मचाऱ्याची विहित कार्यपध्दतीनुसार निवड करण्यासाठी वरील समिती कार्यवाही करेल. सदर स्वयंअर्थसहाय्यित अभ्यासक्रमांसाठी नियुक्त करण्यात येणाऱ्या शिक्षक व कर्मचाऱ्यांना भविष्य निर्वाह निधी, सर्वसाधारण भविष्य निर्वाह निधी व सेवानिवृत्ती योजना लागू राहणार नाही. हे कर्मचारी शासकीय कर्मचारी नसल्याने त्यांच्यासाठी सी.पी.एफ. योजना लागू करण्यात यावी.
८) पदव्युत्तर पदवी अभ्यासक्रमाच्या विभागाचे स्वतंत्र बँक खाते संस्थेचे प्राचार्य तथा व्यवस्थापन समितीचे सदस्य सचिव व उर्वरित सदस्यांपैकी एक, अशा रितीने संयुक्तपणे दोघांच्या स्वाक्षरीने कार्यान्वित करण्यात यावे.
९) व्यवस्थापन समितीने संस्थेचे व्यवस्थित नियोजन करुन आर्थिक जबाबदाऱ्या पार पाडाव्यात. हे अभ्यासक्रम राबविण्यासाठी शासनाकडून कोणत्याही स्वरुपाचे अर्थ सहाय्य देण्यात येणार नाही अथवा या अनुषंगाने उद्भवणाऱ्या कोणत्याही दायित्वाची जबाबदारी शासनावर राहणार नाही.
१०) संस्थेमध्ये उपलब्ध होणारा विकास निधी व शिक्षण शुल्क वा अन्य माध्यमातून मिळणारा निधी याचा विनियोग करुन या कायम विनाअनुदानित पदव्युत्तर पदवी अभ्यासक्रमासाठी स्वतंत्र सोयीसुविधा निर्माण करण्यात याव्यात.
११) रॅगिंग संदर्भात मा. सर्वोच्च न्यायालयाचे निर्देश व महाराष्ट्र प्रोहिबिशन ऑफ रॅगिंग अॅक्ट, १९९९ यांची कठोरपणे अंमलबजावणी करणे आवश्यक राहील.
२. याशिवाय संचालक, तंत्रशिक्षण, महाराष्ट्र राज्य, मुंबई व संबंधित विद्यापीठ यांनी घालून दिलेल्या अन्य अटी व शर्ती लागू राहतील.
पृष्ठ ३ पैकी २
# Page 3
शासन निर्णय क्रमांक: टीईएम-२०२१/प्र.क्र.२३/तांशि-४