# Page 1
महाराष्ट्र सार्वजनिक विद्यापीठ अधिनियम, २०१६ मधील तरतुदीनुसार सांविधिक पदे निर्माण करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः पदनि-२०१७/प्र.क्र.१६७/१७/विशि-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: १४ जानेवारी, २०१९
वाचा : १) शासन निर्णय उच्च व तंत्र शिक्षण क्र. एनजीसी-२००९/(२४३/०९) / विशि-१, दि. १२ ऑगस्ट, २००९.
२) महाराष्ट्र सार्वजनिक विद्यापीठ अधिनियम, २०१६
प्रस्तावना : महाराष्ट्र सार्वजनिक विद्यापीठ अधिनियम, २०१६ हा अधिनियम, दि.०१ मार्च, २०१७ पासून अंमलात आलेला आहे. सदरहू अधिनियमातील कलम-१५ नुसार विद्याशाखेचा अधिष्ठाता हे सांविधिक पद निर्माण करण्याबाबतची तरतूद आहे. प्रत्येक विद्यापीठातील प्रत्येक विद्याशाखेसाठी एक अधिष्ठाता पदाची तरतूद असून ते पूर्ण वेतनी आहे. सदरहू पद निवड समितीच्या शिफारशींनुसार कुलगुरूकडून नियुक्ती करण्यात येईल. अधिष्ठाता पदाचा पदावधी हा कुलगुरूच्या पदावधीइतकाच किंवा त्याचे नियत वयोमान पूर्ण होईपर्यंत यांपैकी जे अगोदर घडेल तोपर्यंत आहे. सदरहू पदाच्या निवडीच्या प्रयोजनार्थ असलेली अर्हता व अनुभव, प्राध्यापक किंवा प्राचार्य पदाची जी अर्हता असेल तीच अर्हता असेल आणि अध्यापनाचा व संशोधनाचा एकूण पंधरा वर्षापेक्षा कमी नसेल असा अनुभव असेल. सदरहू अधिनियमातील कलम-३४ (२) नुसार विद्यापीठात पुढील विद्याशाखा असतील :
१. विज्ञान व तंत्रज्ञान विद्याशाखा २. वाणिज्य व व्यवस्थापन विद्याशाखा ३. मानवविज्ञान विद्याशाखा ४. आंतर-विद्याशाखीय अभ्यास विद्याशाखा
या अधिनियमाच्या कलम-१६ मध्ये विद्याशाखेचा अधिष्ठाता या पदाचे अधिकार व कर्तव्ये विहित केलेली आहेत. विद्यापीठामधील अधिष्ठाता पदाची कर्तव्ये, जबाबदाऱ्या व शैक्षणिक दृष्ट्या असलेले महत्व इ. बाबी विचारात घेऊन विद्यापीठांमध्ये अधिष्ठातांची पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः पदनि-२०१७/प्र.क्र.१६७/१७/विशि-१
शासन निर्णय शासन या शासन निर्णयान्वये खालीलप्रमाणे राज्यातील अकृषि विद्यापीठांसाठी “विद्याशाखा अधिष्ठाता” ची पदे मंजूर करीत आहे.
----------------------------------------------------------------------------------------
| अ.क्र. | विद्यापीठाचे नाव | पदनाम | वेतनश्रेणी | मंजूर पदे |
| १ | मुंबई विद्यापीठ, मुंबई | विद्याशाखा अधिष्ठाता  |  | रू.३७,४००-६७,००० ग्रेड पे रू.१०,००० | ०४ |
| २ | सावित्रीबाई फुले पुणे विद्यापीठ, पुणे | ०४ |
| ३ | राष्ट्रसंत तुकडोजी महाराज नागपूर विद्यापीठ, नागपूर | ०४ |
| ४ | डॉ. बाबासाहेब आंबेडकर मराठवाडा विद्यापीठ, औरंगाबाद | ०४ |
| ५ | शिवाजी विद्यापीठ, कोल्हापूर | ०४ |
| ६ | संत गाडगेबाबा अमरावती विद्यापीठ, अमरावतील, | ०२ |
| ७ | कवयित्री बहिणाबाई चौधरी उत्तर महाराष्ट्र विद्यापीठ, जळगाव | ०२ |
| ८ | गोंडवाना विद्यापीठ, गडचिरोली | ०२ |
|  | स्वामी रामानंद तीर्थ मराठवाडा विद्यापीठ, नांदेड | ०२ |
| १० | श्रीम. नाथीबाई ठाकरसी महिला विद्यापीठ, मुंबई, | ०२ |
| ११ | सोलापूर विद्यापीठ, सोलापूर |  |  | ०२ |
| एकूण | ३२ |
----------------------------------------------------------------------------------------
२. वरील तक्त्यामधील अनु.क्र.१ ते ५ येथील विद्यापीठांसाठी मंजूर केलेल्या ०४ पदांपैकी ०२ पदे सदर विद्यापीठांसाठी मंजूर असलेल्या शिक्षकीय पदांपैकी रू.१५,६००-३९,१०० व ग्रेड वेतन रू.६,०००/- या वेतनश्रेणीतील रिक्त असलेली सहायक प्राध्यापकांची पदे रू.३७,४००-६७,००० व ग्रेड वेतन रू.१०,०००/- या वेतनश्रेणीमध्ये “विद्याशाखा अधिष्ठाता” म्हणून दर्जोन्नत (Upgrade) करण्यात येत आहेत.
३. सदरहू पदे भरण्यास व पुढे रिक्त झाल्यास ती भरण्यास मान्यता देण्यात येत आहे.
४. यासाठी होणाऱ्या वार्षिक आवर्ती खर्चास मान्यता देण्यात येत आहे.
५. हा शासन निर्णय वित्त विभागाच्या अनौपचारिक संदर्भ क्र.६८७ / आपुक, दि.१५.१२.२०१८ अन्वये दिलेल्या सहमतीने व मंत्रीमंडळाच्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः पदनि-२०१७/प्र.क्र.१६७/१७/विशि-१