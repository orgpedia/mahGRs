# Page 1
ज्ञानज्योती सावित्रीबाई फुले पुरस्काराच्या रकमेमध्ये वाढ करणेबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः साफुपु २०२४/प्र.क्र.१२/७१६८४५/मशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २ फेब्रुवारी, २०२४
वाचा :-
(१)शासन निर्णय, शिक्षण व सेवायोजन विभाग, क्र. साफुपु १०८०/(साशि-३)/(२२९०), दि. १.१.१९८१
(२) शासन निर्णय, उच्च व तंत्र शिक्षण विभाग क्र.साफुपु-२०११/प्र.क्र.(१४८/११)/समन्वय
दि. १५.१२.२०११
(३)शासन परिपत्रक, उच्च व तंत्र शिक्षण विभाग क्र. साफुपु २०२४/प्र.क्र.१२/७१६८४५/ मशि-२,
दि. १६.१.२०२४
प्रस्तावना :-
संदर्भाधीन क्र. १ येथील शासन निर्णयान्वये राज्यात ज्ञानज्योती सावित्रीबाई फुले पुरस्कार योजना
कार्यान्वित आहे. तसेच संदर्भाधीन क्र. २ येथील शासन निर्णयान्वये हा पुरस्कार प्रदान करण्याची कार्यपध्दती
तसेच या पुरस्कारातंर्गत रु. २५,०००/- (अक्षरी रुपये पंचवीस हजार) एवढी रक्कम निश्चित करण्यात आलेली
आहे. सदर पुरस्काराच्या रकमेमध्ये वाढ करण्याची तसेच पुरस्काराच्या छाननी समितीमध्ये सुधारणा
करण्याची बाब शासनाच्या विचाराधीन होती.
शासन निर्णय:-
सन २०२२-२३ या वर्षापासून ज्ञानज्योती सावित्रीबाई फुले पुरस्कार योजनेअंतर्गत पुरस्कार प्राप्त
महिलेस रु. १,००,०००/- (अक्षरी रुपये एक लक्ष) एवढी रक्कम अदा करण्यास शासन मान्यता देण्यात येत
आहे.
२. संदर्भाधीन क्र. २ येथील शासन निर्णयान्वये विहीत करण्यात आलेल्या निकषानुसार पुरस्कारासाठी
पात्र महिलांचा शोध घेण्यासाठी प्राप्त झालेल्या प्रस्तावांची छाननी करण्यासाठी छाननी समिती गठीत
करण्यात आलेली आहे. सदर छाननी समितीची पुनर्रचना करण्यात येत असून सुधारीत छाननी समिती
खालील प्रमाणे राहील.
----------------------------------------------------------------------------------------------
| अ.क्र. | समिती सदस्यांचे नाव व पदनाम | पदनाम |
| १ | कुलगुरु, श्रीमती नाथीबाई दामोदर ठाकरसी महिला विद्यापीठ, मुंबई | अध्यक्ष |
| २ | आयुक्त, महिला व बालकल्याण आयुक्तालय, पुणे अथवा त्यांचे प्रतिनिधी | सदस्य |
| ३ | महिलांच्या विकासासाठी सामाजिक क्षेत्रात भरीव कार्य केलेली नामनिदेशित महिला प्रतिनिधी | सदस्य |
| ४ | संचालक, उच्च शिक्षण, महाराष्ट्र राज्य पुणे | सदस्य |
| ५. | सहसंचालक, उच्च शिक्षण संचालनालय, पुणे | सदस्य सचिव |
----------------------------------------------------------------------------------------------
# Page 2
शासन निर्णय क्रमांकः साफुपु २०२४/प्र.क्र.१२/७१६८४५/मशि-२
सदर समितीने परिपूर्ण प्रस्ताव अंतिम मान्यतेसाठी शासनस्तरावरील निवडसमिती समोर सादर
करावेत.
३. सदर पुरस्कारासाठी दिलेल्या जाहिरातीस अनुसरुन अर्ज प्राप्त न झाल्यास शासन निर्णय दि.
१५.१२.२०११ नुसार निकषांची पुर्तता करणाऱ्या महिलांची शिफारस छाननी समितीने शासनास करावी.
४. ज्ञानज्योती सावित्रीबाई फुले पुरस्कार योजनेअंतर्गत संदर्भाधीन क्र. २ येथील शासन निर्णयान्वये
विहीत करण्यात आलेले कार्यपध्दती व निकष जसेच्या तसे लागू राहतील.
५. सदर खर्च मागणी क्र.डब्ल्यु-४, २२०५ कला व संस्कृती, ८००-इतर खर्च (०१)समित्या व समारंभ
(०१)(०१) समित्या व समारंभ (अनिवार्य) (२२०५ ०४५८)०५ बक्षिसे या लेखाशिर्षाखाली मंजूर तरतुदीतून
भागविण्यात यावा.
६. सदर शासन निर्णय वित्त विभागाचा अनौपचारीक संदर्भ क्र.९४/व्यय-५ दि.२३.१.२०२४ अन्वये प्राप्त
सहमतीस अनुसरुन निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध