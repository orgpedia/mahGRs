# Page 1
कवि कुलगुरु कालिदास संस्कृत विद्यापीठ, रामटेक संशोधक छात्रांच्या निवास व्यवस्थेसाठी अतिथीगृहाच्या दुसऱ्या मजल्याच्या बांधकामाकरीता निधी वितरीत करणेबाबत.....
महाराष्ट्र शासन
उच्च व तंत्र शिक्षण विभाग
शासन निर्णय क्र. केएसयू-२०१९/प्र.क्र.०२/विशि-२
मंत्रालय, मुंबई ४०० ०३२.
दिनांक : २७ फेब्रुवारी, २०२३.
पहा:- १) विभागाचा समक्रमांकाचा दि.१०.११.२०२२ रोजीचा शासन निर्णय २) कुलसचिव, कवि कुलगुरु कालिदास संस्कृत विद्यापीठ, रामटेक यांचे दि.०२.०२.२०२३ रोजीचे पत्र.
प्रस्तावना : कवि कुलगुरु कालिदास संस्कृत विद्यापीठ, रामटेक येथील संशोधक विद्यार्थी निवास व्यवस्थेसाठी अतिथीगृहाच्या दुसऱ्या मजल्याच्या बांधकामाकरिता रु.२३०.४२ लक्ष इतक्या किंमतीच्या अंदाजपत्रकास संदर्भ क्र.१ येथील शासन निर्णयान्वये प्रशासकीय मान्यता देण्यात आली आहे. या कामाकरीता निधी वितरीत करण्याची कुलसचिव, कवि कुलगरु कालिदास संस्कृत विद्यापीठ, रामटेक यांनी संदर्भ क्र.२ येथील पत्रान्वये शासनास विनंती केली आहे. सदर विनंतीच्या अनुषंगाने सदरहु कामाकरीता कवि कालिदास संस्कृत विद्यापीठ, रामटेक विद्यापीठाचा विकास (२२०२३४९५) या लेखाशिर्षाखाली उपलब्ध असलेल्या तरतूदींतून निधी उपलब्ध करुन देण्याची बाब शासनाच्या विचाराधीन होती.
शासन निर्णय :- विद्यापीठाने सादर केलेल्या प्रस्तावाच्या अनुषंगाने कवि कालिदास संस्कृत विद्यापीठ, रामटेक या विद्यापीठाच्या संशोधक विद्यार्थी निवास व्यवस्थेसाठी अतिथीगृहाच्या दुसऱ्या मजल्याच्या बांधकामासाठी प्रशासकीय मान्यता दिलेल्या रक्कमेपैकी उपलब्ध झालेल्या निधीतून रु.७०,००,०००/ (अक्षरी रुपये सत्तर लक्ष फक्त) इतकी तरतूद वितरीत करण्यास शासन मान्यता देण्यात येत आहे.
२. सदरहू वितरीत झालेला निधी कवि कालिदास संस्कृत विद्यापीठ, रामटेक यांना तातडीने उपलब्ध करुन देण्याची सर्वस्वी जबाबदारी संचालक (उच्च शिक्षण), महाराष्ट्र राज्य, पुणे यांची राहील.
वरील अनुदानाची सर्व कागदपत्रे व हिशेब महालेखापाल, मुंबई, महाराष्ट्र - १ किंवा प्रकरणपरत्वे महालेखापाल - २ नागपूर यांनी सदर कामाकरीता प्राधिकृत केलेले अधिकारी यांना तपासण्याचे अधिकार असून, त्यांनी मागणी केल्यास, सर्व कागदपत्रे त्यांच्याकडे तपासणी करीता विद्यापीठाने सादर केली पाहिजेत. विद्यापीठास ज्या उद्दिष्टासाठी मंजुर केलेल्या अनुदानाचा वापर त्याच उद्दिष्टासाठी करावा आणि त्याबाबतचे विनियोग प्रमाणपत्र (Utilisation Certificate) तसेच विद्यापीठाने केलेल्या बांधकामाची सद्य:स्थिती संचालक, उच्च शिक्षण, पुणे यांचेमार्फत शासनास तात्काळ सादर करण्याची दक्षता घ्यावी.
# Page 2
शासन निर्णय क्रमांक: केएसयू-२०१९/प्र.क्र. ०२ / विशि- २
३. सदर खर्च "मागणी क्र. डब्ल्यु - ०२, मुख्य लेखाशीर्ष २२०२ - सर्वसाधारण शिक्षण, ०३, विद्यापीठीय व उच्च शिक्षण, १०२ विद्यापीठांना सहाय्य, (००) (१४) कवि कालिदास संस्कृत विद्यापीठ, नागपूर विकास कार्यक्रम) (२२०२३४९५) ३१ सहायक अनुदाने (वेतनेत्तर)" या लेखाशिर्षाखाली सन २०२२-२०२३ मधील मंजूर तरतूदीतून खर्ची टाकण्यात यावा सदर अटींचे तंतोतंत पालन करण्याची जबाबदारी कुलगुरु, कवि कुलगुरु कालिदास संस्कृत विद्यापीठ, रामटेक यांची राहील.
४. हा शासन निर्णय, महाराष्ट्र विनियोजन अधिनियम २०२२, वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२ अन्वये निर्गमित करण्यात येत आहे. या शासन निर्णयातील परिशिष्ट मधील अनुक्रमांक ९ मध्ये नमूद अटींची पूर्तता होत आहे.