# Page 1
सन २०२१-२२ च्या अर्थसंकल्पीय तरतुदीमधून राजा राममोहन रॉय ग्रंथालय प्रतिष्ठानच्या समान निधी योजनेसाठी राज्य शासनाचे अंशदान (अनिवार्य) वितरीत करुन खर्चास मान्यता देण्याबाबत..
महाराष्ट्र शासन
उच्च व तंत्र शिक्षण विभाग
शासन निर्णय क्रमांक -मराग्रं-२०२१/प्र.क्र. १२०/साशि-५,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक : ०६ ऑक्टोबर, २०२१.
वाचा : १) शासन निर्णय, वित्त विभाग, क्र. अर्थसं-२०२१/प्र.क्र.४८/अर्थ-३, दि. २४.०६.२०२१.
२) ग्रंथालय संचालक, ग्रंथालय संचालनालनालय, महाराष्ट्र राज्य, मुंबई यांचे पत्र क्र.३१ /अर्थसंकल्पित / २०२०-२१/४३१७, दि.१७.०८.२०२१.
प्रस्तावना : केंद्र शासनाच्या सांस्कृतिक कार्य विभागांतर्गत कार्यरत राजा राममोहन रॉय ग्रंथालय प्रतिष्ठान, कोलकाता यांचे अंशदान आणि राज्य शासनाचे अंशदान यांच्या संयुक्त सहभागाने समान निधी ( ५० : ५० ) योजना राबविण्यात येते. या योजनेअंतर्गत राज्यातील ग्रंथालयांना ग्रंथ, संगणक,
युपीएस, झेरॉक्स मशीन, कपाटे, परिसंवाद व इमारत बांधकाम इ. बाबींवर खर्च करण्यासाठी निधी उपलब्ध करुन दिला जातो.
सन २०२१-२२ या वित्तीय वर्षात राजा राममोहन रॉय ग्रंथालय प्रतिष्ठानच्या योजनेकरिता
राज्य शासनाच्या अंशदानासाठी एकूण रुपये ३,००,००,००० /- ( अक्षरी रुपये तीन कोटी फ़क्त ) इतका निधी अर्थसंकल्पीत करण्यात आलेला आहे. ग्रंथालय संचालनालयाकडून प्राप्त संदर्भाधिन दि. १७.०८.२०२१ रोजीच्या प्रस्तावास अनुसरुन प्रतिष्ठानच्या समान निधी योजनेसाठी अर्थसंकल्पित निधी वितरीत करुन खर्च करण्यास मान्यता देण्याची बाब शासनाच्या विचाराधिन होती.
शासन निर्णय: सन २०२१-२२ या वित्तीय वर्षात राजा राममोहन रॉय ग्रंथालय प्रतिष्ठानच्या योजनेकरिता राज्य शासनाच्या अंशदानासाठी अर्थसंकल्पित करण्यात आलेला रु. ३,००,००,००० /- ( अक्षरी रुपये तीन कोटी फ़क्त) इतका निधी वितरीत करुन खर्च करण्यास याद्वारे मान्यता देण्यात येत आहे.
तसेच सदरचा निधी खर्च करण्यासाठी ग्रंथालय संचालक, ग्रंथालय संचालनालय, महाराष्ट्र राज्य, नगर भवन, मुंबई यांना आहंरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः मराग्रं-२०२१/प्र.क्र. १२०/साशि-५,
२. वित्त विभागाच्या संदर्भाधिन दि. २४.०६.२०२१ रोजीच्या परिपत्रकातील “३२- अंशदाने” यासाठी देण्यात आलेल्या तपासणी सूचीतील अटींची पूर्तता करण्याची दक्षता घेण्यात यावी.
३. सदरचा खर्च “मागणी क्र. डब्ल्यु-४, २२०५, कला व संस्कृती, १०५, सार्वजनिक ग्रंथालये, (०३) मध्यवर्ती, जिल्हा व तालुका ग्रंथालयांना सहाय्य, (०३) (०२) राजा राममोहन रॉय ग्रंथालय प्रतिष्ठानासाठी अंशदान ( अनिवार्य ) ( २२०५०३०४ ) ३२ अंशदाने” या लेखाशिर्षाखाली सन २०२१-२२ या वित्तीय वर्षासाठी उपलब्ध असलेल्या तरतुदीमधून भागविण्यात यावा. तसेच या अनुदानाच्या रकमेची उपयोगिता प्रमाणपत्रे संबंधीतांनी विहित मुदतीत सादर करणे आवश्यक राहील.
४. सदर शासन निर्णय वित्त विभागाच्या अनौपचारिक संदर्भ क्र.८१६/व्यय-५/दि.०७.०९.२०२१ अन्वये प्राप्त सहमतीस अनुसरून निर्गमित करण्यात येत आहे.