# Page 1
शासन सेवेतील गट-अ, गट-ब व गट-क मधील अधिकारी/ कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करणेबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांकः संकिर्ण-२०२२/प्र.क्र. ३१३/मशि-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : २५ एप्रिल, २०२३
वाचा : (१) शासन निर्णय, सामान्य प्रशासन विभाग, क्रमांक: एसआरव्ही-२०१४/प्र.क्र.२६/१२, दि. ३१ जानेवारी, २०१४.
(२) शासन निर्णय, सामान्य प्रशासन विभाग, क्रमांक: एसआरव्ही-२०१४/प्र.क्र.२६/ कार्या. १२, दि. १९ जानेवारी, २०१५.
(३) शासन निर्णय, उच्च व तंत्र शिक्षण विभाग, क्रमांकः संकिर्ण-२०१५/०१/१५)/ मशि-१, दि. २५.०५.२०१५.
(४) शासन निर्णय, उच्च व तंत्र शिक्षण विभाग, क्रमांकः इएसटी-४४१५/प्र.क्र.३५४/ आस्था-१, दि. १९.०९.२०१५.
प्रस्तावना : संदर्भाधीन क्रमांक १ व २ येथील शासन निर्णयान्वये गट-अ, गट-ब व गट-क मधील अधिकारी/कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळे स्थापन करण्यात आली आहेत. त्याआधारे संदर्भाधीन क्रमांक ३ येथील शासन निर्णयान्वये उच्च व तंत्र शिक्षण विभागाच्या नियंत्रणाखालील उच्च शिक्षण संचालनालय, तंत्र शिक्षण संचालनालय, कला संचालनालय, ग्रंथालय संचालनालय व व्यवसाय शिक्षण संचालनालय व त्यांच्या अधिनस्त विभागीय सहसंचालक कार्यालये, शासकीय महाविद्यालये व शासकीय संस्था यातील गट-अ, गट-ब व गट-क मधील अधिकाऱ्यांच्या / कर्मचाऱ्यांच्या पदस्थापना व बदली करण्यासाठी सक्षम प्राधिकाऱ्यास शिफारस करण्यासाठी नागरी सेवा मंडळे स्थापन करण्यात आली आहेत. संदर्भाधीन क्रमांक ४ येथील शासन निर्णयान्वये उच्च व तंत्र शिक्षण विभागाच्या नियंत्रणाखालील व्यवसाय शिक्षण व प्रशिक्षण संचालनालय कौशल्य विकास व उद्योजकता विभागाकडे वर्ग करण्यात आले आहे. त्यानुसार संदर्भाधीन क्रमांक ३ येथील शासन निर्णयान्वये स्थापन करण्यात आलेल्या नागरी सेवा मंडळांमध्ये सुधारणा करण्याची बाब शासनाच्या विचाराधीन होती.
शासन निर्णय : उच्च व तंत्र शिक्षण विभागाच्या नियंत्रणाखालील उच्च शिक्षण संचालनालय, तंत्र शिक्षण संचालनालय, कला संचालनालय व ग्रंथालय संचालनालय आणि त्यांच्या अधिनस्त विभागीय सहसंचालक कार्यालये, शासकीय महाविद्यालये व शासकीय संस्था यातील गट-अ, गट-ब व गट-क मधील अधिकाऱ्यांच्या/ कर्मचाऱ्यांच्या पदस्थापना व बदलीसंदर्भात यापुर्वी अस्तित्वात असलेले सर्व विद्यमान शासन निर्णय अधिक्रमित करुन, पदस्थापना व बदली करण्यासाठी सक्षम असलेल्या प्राधिकाऱ्यांना शिफारस करण्यासाठी खालीलप्रमाणे सुधारीत नागरी सेवा मंडळे स्थापन करण्यात येत आहेत :
# Page 2
शासन निर्णय क्रमांकः संकिर्ण-२०२२/प्र.क्र.३१३/मशि-१
(अ) गट-अ व गट-ब (राजपत्रित) अधिकाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी, (अ) नागरी सेवा मंडळ (१)
---------------------------------------------------------------------------------------------------------------------------------------------------------
| १ | अपर मुख्य सचिव / प्रधान सचिव / सचिव, उच्च व तंत्र शिक्षण विभाग | अध्यक्ष |
| २ | संचालक, उच्च शिक्षण / संचालक, तंत्र शिक्षण / संचालक, ग्रंथालय / संचालक, कला संचालनालय (ज्या संचालनालयाचा प्रस्ताव असेल ते संचालक) | सदस्य |
| ३ | सहसचिव / उपसचिव (म.शि. / तां.शि. / सा.शि.) (ज्या संचालनालयाचा प्रस्ताव असेल त्या संचालनालयाची आस्थापना हाताळणारे संबंधित सहसचिव / उपसचिव ) | सदस्य सचिव |
---------------------------------------------------------------------------------------------------------------------------------------------------------
(ब) गट-ब (अराजपत्रित) व गट-क संवर्गातील कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी,
(ब) नागरी सेवा मंडळ (२) (संचालनालयासाठी)
---------------------------------------------------------------------------------------------------------------------
| १ | संचालक, उच्च शिक्षण / तंत्र शिक्षण / ग्रंथालय / कला संचालनालय (ज्या संचालनालयाचा प्रस्ताव असेल ते संचालक) | अध्यक्ष |
| २ | संबंधित संचालनालयातील सह संचालक / उप संचालक | सदस्य |
| ३ | संबंधित संचालनालयातील आस्थापना अधिकारी | सदस्य सचिव |
---------------------------------------------------------------------------------------------------------------------
(ब) नागरी सेवा मंडळ (२)
(विभागीय सहसंचालक, तंत्र शिक्षण आणि उच्च शिक्षण कार्यालयासाठी)
--------------------------------------------------------------------------------------------------------------------------------------------
|  | विभागीय सहसंचालक, तंत्र शिक्षण / विभागीय सहसंचालक, उच्च शिक्षण (ज्या कार्यालयाचा प्रस्ताव असेल त्या कार्यालयाचे विभागीय सहसंचालक) | अध्यक्ष |
| २ | संबंधित विभागीय सहसंचालक कार्यालयातील प्रशासकीय अधिकारी अथवा निकटतम अधिकारी | सदस्य |
| ३ | संबंधित विभागीय सहसंचालक कार्यालयातील कनिष्ठ प्रशासन अधिकारी अथवा आस्थापना अधिकारी | सदस्य सदस्य |
--------------------------------------------------------------------------------------------------------------------------------------------
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतुदींनुसार बदल्यांच्या प्रस्तावावर कार्यवाही करणे बंधनकारक राहील.
# Page 3