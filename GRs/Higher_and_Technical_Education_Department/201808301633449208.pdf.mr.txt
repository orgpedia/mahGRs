# Page 1
विद्यापीठांच्या मानांकन उंचावण्याच्या कामाकरिता व्यवसायिक संस्थेची निवड करण्याकरीता कुलगुरु, सावित्रीबाई फुले पुणे विद्यापीठ, पुणे यांच्या अध्यक्षतेखाली समितीची स्थापना करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१८/प्र.क्र.१५१/विशि-३
मंत्रालय, मुंबई ४०० ०३२,
दिनांक : ३० ऑगस्ट, २०१८.
वाचा: – (१) शासन निर्णय क्र. संकीर्ण-२०१८/ प्र.क्र. १५१/विशि-३, दि. २०.०४.२०१८.
(२) शासन निर्णय क्र. संकीर्ण-२०१८/ प्र.क्र. १५१/ विशि-३, दि. १५.०५.२०१८.
(३) मा. सचिव, उच्च व तंत्रशिक्षण, यांचे अध्यक्षतेखाली दि. ०६.०८.२०१८ झालेल्या बैठकीचे इतिवृत्त.
प्रस्तावना: मा.राज्यपाल महोदयांच्या अध्यक्षतेखाली राज्यातील विद्यापीठांचे कुलगुरुसोबत JBVC च्या दि. ७ एप्रिल, २०१८ रोजी पार पडलेल्या बैठकीत उच्च शिक्षणाशी संबंधित मुद्द्यांवर तसेच विद्यापीठांच्या कामगिरीचा आढावा घेऊन उच्च शिक्षणाचा व शैक्षणिक संस्थाचा दर्जा वाढविण्यासाठी पुढील दिशा ठरविण्याबाबत मा. मुख्यमंत्री महोदयांनी निर्देश दिले होते.
मा. सचिव (उच्च व तंत्र शिक्षण) यांचे अध्यक्षतेखाली दि. ६/०८/२०१८ रोजी झालेल्या बैठकीतील चर्चेनुसार कर्नाटक राज्यात विद्यापीठांच्या मानांकनात दर्जावाढ करण्यासाठी सुरु असलेल्या कार्यवाहीच्या धर्तीवर राज्यातील विद्यापीठांच्या मानांकनात सुध्दा दर्जावाढ करण्याच्या कामात विद्यापीठांना सहाय्य करण्यासाठी व उच्च नामांकन प्राप्त करून देण्यास मदत करणाऱ्या रेटिंग
एजंन्सीची नेमणूक करण्याची बाब शासनाच्या विचाराधीन होती.
शासन निर्णय : राज्यातील विद्यापीठांच्या सद्य:स्थितीचे मुल्यांकन करुन त्यामधील असलेल्या उणीवा दूर करुन त्यांच्या मानांकनात वाढ करण्याच्या प्रक्रियेसाठी नेमावयाच्या व्यावसायिक संस्थेची निवड करण्यासाठी खालील प्रमाणे समिती स्थापन करण्यात येत आहे.
१. कुलगुरु, सावित्रीबाई फुले पुणे विद्यापीठ, पुणे - अध्यक्ष २. कुलगुरु, मुंबई विद्यापीठ, मुंबई सदस्य ३. कुलगुरु, शिवाजी विद्यापीठ, कोल्हापूर सदस्य ४. प्रिन्सिपल, फर्ग्युसन कॉलेज, पुणे सदस्य ५. संचालक, उच्चशिक्षण, पुणे - सदस्य ६. सहसंचालक, रुसा, महाराष्ट्र सदस्य सचिव
# Page 2
शासन निर्णय क्रमांकः संकीर्ण-२०१८/प्र.क्र.१५१/विशि-३
समितीची कार्यकक्षा :
(9) सदर समिती राज्यातील १३ विद्यापीठे व सुमारे १०० महाविद्यालयांची या प्रयोजनासाठी निवड करेल.
(२) विद्यापीठांच्या मानांकन उंचावण्याच्या कामाकरिता व्यावसायिक संस्थेची निवड करण्यासाठी लागणारी निविदा प्रक्रिया राज्य प्रकल्प संचालनालय, (रुसा) पार पडेल.
(३) सदर समिती विद्यापीठ मानांकन उंचावण्याच्या कामाकरिता निविदा प्राप्त झाल्यानंतर योग्य त्या संस्थेची निवड सदर समितीद्वारे करण्यात येईल, सदर संस्थेबरोबर सर्व
विद्यापीठांसाठी एकसमान (Uniform) MOU चा मसुदा तयार करेल, Terms of Reference निश्चित करणे व इतर अनुषंगीक बाबी प्रकरणी कार्यवाही करेल.
(8) सर्व विद्यापीठे सदर समितीने निवड केलेल्या संस्थेबरोबर MOU साक्षांकीत करेल व MOU मधील अटी व शर्तीनुसार निवड केलेल्या संस्थेस विहित केलेले शुल्क अदा करतील.
(4) सदर समितीचा कार्यकाळ ५ वर्षाकरिता असेल.
(६) सदर समिती गरजेनुसार वेळोवेळी बैठकींचे आयोजन करेल तसेच शासनास दर ३ महिन्याने या बाबतचा अहवाल सादर करेल.