# Page 1
उच्च शिक्षण संचालनालयाच्या अधिपत्याखालील शासकीय महाविद्यालये/संस्थेमधील सहाय्यक प्राध्यापक या पदाच्या सन २०२१ मधील बदल्यांबाबत...
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: बदली-२०२१ (११६/२१)/मशि-१
मंत्रालय विस्तार, मादाम कामा मार्ग
हुतात्मा राजगुरु चौक, मुंबई - ४०० ०३२.
तारीख : २०/५/२०२२.
महाराष्ट्र शासकीय कर्मचाऱ्यांच्या बदल्यांचे विनियम आणि शासकीय कर्तव्य पार पडतांना होणाऱ्या विलंबास प्रतिबंध अधिनियम, २००५ मधील कलम ४ (४) व ४ (५) मधील तरतूदीस अनुसरुन उच्च शिक्षण संचालनालयाच्या अधिपत्याखालील शासकीय महाविद्यालये/ संस्थांमधील सहाय्यक प्राध्यापक या संवर्गातील खालील सहाय्यक प्राध्यापक यांनी बदलीबाबत केलेली विनंती व त्यांची विनंती विचारात घेताना बदल्यांच्या अधिनियमातील कलम ४ (१) (दोन) मध्ये विहित केलेल्या तरतुदीनूसार सहाय्यक प्राध्यापक यांच्या बदल्या करण्यात येत आहेत.
-------------------------------------------------------------------------------------------------------------------------------------------------------
|  | अ. |  |  | सहाय्यक |  |  | सध्या कार्यरत असलेले |  |  | बदलीचे ठिकाण |  |  | अभिप्राय |  |
| क्र. | प्राध्यापकांची नावे | महाविद्यालये/संस्था |  |  |
| रसायनशास्त्र |
| १. | श्री. युवराज बाळू शिंदे, इंग्रजी (स्तर - १०) | इस्माईल युसूफ  |  महाविद्यालय, जोगेश्वरी, मुंबई | शासकीय विदर्भ ज्ञान विज्ञान संस्था, अमरावती | विनंती बदली |
| २. | श्री. ज्ञानदेव पुरषोत्तम नंदागवळी, भौतिकशास्त्र (स्तर -१०) | शासकीय ज्ञान विज्ञान  |  महाविद्यालय, औरंगाबाद | शासकीय विज्ञान संस्था, नागपूर | विनंती बदली |
-------------------------------------------------------------------------------------------------------------------------------------------------------
बदली झालेल्या उक्त सहाय्यक प्राध्यापक यांना शासन नियमानुसार पदग्रहण अवधी, प्रवास भत्ता व दैनिक भत्ता अनुज्ञेय राहणार नाही.
सदर बदलीच्या आदेशाची अंमलबजावणी शैक्षणिक वर्ष २०२२-२३ मध्ये करण्यात यावी.
शैक्षणिक वर्ष २०२१-२२ संपुष्टात येताच संचालक, उच्च शिक्षण, पुणे यांनी स्वतंत्ररित्या स्थानांतरण आदेश निर्गमित करून संबंधीत सहाय्यक प्राध्यापकांच्या संबंधित प्राचार्यांनी खालील सुचनांचे काटेकोरपणे पालन करावे.
१. बदलीबाबतचे स्थानांतरण आदेश प्राप्त झाल्यानंतर बदली झालेल्या सहाय्यक प्राध्यापकांच्या जागी पर्यायी सहाय्यक प्राध्यापक हजर होण्याची वाट न पाहता संबंधित प्राचार्यांनी बदली झालेल्या सहाय्यक प्राध्यापकांना बदलीच्या ठिकाणी रूजू होण्यासाठी तात्काळ कार्यमुक्त करावे.
२. पदस्थापनेत बदल करण्यासंदर्भात कोणत्याही विनंतीची दखल घेण्यात येणार नाही.
बदलीच्या आदेशात बदल करुन घेण्यासाठी कोणत्याही सहाय्यक प्राध्यापक यांनी
# Page 2
शासन निर्णय क्रमांकः बदली-२०२१ (११६/२१)/मशि-१
प्रत्यक्ष वा अप्रत्यक्ष दबाव आणण्याचा प्रयत्न केल्यास असे सहाय्यक प्राध्यापक शिस्तभंगविषयक कारवाई करण्यास पात्र ठरतील.
३. पदमुक्त व पदमोचक सहाय्यक प्राध्यापक अनुक्रमे पदभार सोडल्याचा तसेच स्विकारल्याबाबतचा अहवाल तात्काळ शासनास सादर करण्यात यावा. तसेच विहीत कालावधीत सहाय्यक प्राध्यापक रुजू न झाल्यास याबाबत शासनास त्वरीत अवगत करण्यात यावे, जेणे करून संबंधीताविरूद्ध शिस्तभंगविषयक कार्यवाही करणे शक्य होईल. म.ना.से (रजा) नियम, १९८१ मधील नियम ३० नुसार बदली झालेल्या सहाय्यक प्राध्यापकांचा रजा अर्ज स्वीकारू नये/ मंजूर करू नये.
४. सन २०२२-२३ मध्ये सदर आदेशाची अंमलबजावणी होईल याची खातरजमा करण्याची जबाबदारी संचालक, उच्च शिक्षण, पुणे यांची राहील.
५. बदली झालेले सहाय्यक प्राध्यापक कार्यमुक्त होऊन बदलीच्या ठिकाणी रुजू झाल्याबाबतचा अहवाल संचालक, उच्च शिक्षण, महाराष्ट्र राज्य, पुणे यांनी शासनास सादर करावा.