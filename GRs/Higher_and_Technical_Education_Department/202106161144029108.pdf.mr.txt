# Page 1
कोव्हीड-१९ या संसर्गजन्य साथ रोगाच्या पार्श्वभूमीवर शासकीय रेखा कला (एलिमेंटरी आणि इंटरमिजिएट ड्रॉईंग ग्रेड) परीक्षा, २०२० च्या आयोजनाबाबत.
महाराष्ट्र शासन
उच्च व तंत्रशिक्षण विभाग,
शासन निर्णय क्र. एडीआर- २०२१/प्र.क्र. १५/तांशि ६,
मंत्रालय, विस्तार भवन, मादाम कामा मार्ग,
हुतात्मा राजगुरू चौक, मुंबई - ४०००३२.
दिनांक : १६ जून,२०२१.
संदर्भ : :- १) उच्च व तंत्र शिक्षण विभाग शासन निर्णय क्रमांक ओडीआर २००७/(११४/०७)अ/ तांशि ७ दिनांक ३१ ऑगस्ट २००७.
२) शालेय शिक्षण व क्रीडा विभाग, शासन निर्णय क्रमांक संकीर्ण -२०१६/प्र.क्र.२०२/एसडी-२ दिनांक २४ नोव्हेंबर,२०१७ व दिनांक २० डिसेंबर, २०१७ चे शासन शुध्दीपत्र.
३) उच्च व तंत्र शिक्षण विभाग शासन निर्णय क्रमांक मान्यता-२०१९/(प्र.क्र.७७/१९)/तांशि-५ दिनांक १७ मे,२०१९.
४) कला संचालनालयाचे पत्र क्रमांक शारेप-२०२०/चार/१५० दिनांक २१ जानेवारी,२०२१.
५) कला संचालनालयाचे पत्र क्रमांक डिओओ-२०२०/दोन/६२२ दिनांक १२ मार्च,२०२१.
६) उच्च व तंत्र शिक्षण विभागाचा समक्रमांकाचा दिनांक २६ मार्च,२०२१ चा शासन निर्णय.
७) शालेय शिक्षण व क्रीडा विभाग, शासन निर्णय क्रमांक संकीर्ण-०५२१/प्र.क्र.३९/एसडी - २ दिनांक १२ मे २०२१.
८) शालेय शिक्षण व क्रीडा विभाग, शासन निर्णय क्रमांक परीक्षा -०५२१/प्र.क्र.४३/एसडी-२ दिनांक २८ मे २०२१.
प्रस्तावना : राज्यातील कोव्हीड-१९ या संसर्गजन्य साथ रोगाच्या प्रादुर्भावामुळे विद्यार्थ्यांच्या आरोग्याच्या सुरक्षिततेच्या दृष्टीने शासकीय रेखाकला (एलिमेंटरी आणि इंटरमिजिएट ड्रॉईंग ग्रेड) परीक्षा, २०२० चे आयोजन करण्यात येऊ नये, असा प्रस्ताव कला संचालनालयाच्या वर नमूद क्रमांक (४) येथील पत्रान्वये शासनास सादर करण्यात आला होता. त्यानुसार राज्यातील कोव्हीड-१९ या संसर्गजन्य साथ रोगाच्या प्रादूर्भावामुळे, तसेच, विद्यार्थ्यांचे आरोग्य व सुरक्षीततेची बाब विचारात घेऊन शासकीय रेखाकला परीक्षा, २०२० चे आयोजन न करण्याबाबतचा शासन निर्णय वर नमूद क्रमांक ६ नुसार दिनांक २६ मार्च, २०२१ रोजी निर्गमित करण्यात आला आहे.
शालेय शिक्षण व क्रीडा विभागाच्या वर नमूद दिनांक १२ मे,२०२१ च्या शासन निर्णयान्वये सन २०२०-२१ या शैक्षणिक वर्षासाठी, महाराष्ट्र राज्य माध्यमिक व उच्च माध्यमिक शिक्षण मंडळाकडून घेण्यात येणारी माध्यमिक शालांत प्रमाणपत्र (इ.१०वी) परीक्षा रद्द करण्यात आली आहे. तसेच, शालेय शिक्षण व क्रीडा विभागाच्या वर नमूद दिनांक २८ मे, २०२१ च्या शासन निर्णयान्वये शैक्षणिक वर्ष २०२० २१ साठी माध्यमिक शालांत प्रमाणपत्र परीक्षा (इ.१०वी) साठी मूल्यमापन करताना शासनाच्या व
# Page 2
शासन निर्णय क्रमांकः एडीआर - २०२१/प्र.क्र. १५/तांशि ६,
मंडळाच्या धोरणानुसार व तरतुदीनुसार देय असलेल्या अन्य गुणांचा लाभ प्रचलित पध्दतीनुसार देण्यास मान्यता देण्यात आली आहे. त्यानुसार यापुर्वी इंटरमिजिएट ड्रॉईंग ग्रेड परीक्षा उत्तीर्ण झालेल्या विद्यार्थ्यांना प्रचलीत धोरणानुसार सवलतीचे गुण देता यावेत यासाठी उच्च व तंत्र शिक्षण विभागाचा “शासकीय रेखाकला परीक्षा (एलिमेंटरी आणि इंटरमिजिएट ड्रॉईंग ग्रेड), २०२० च्या आयोजनासंदर्भातील दिनांक २६ मार्च, २०२१ चा शासन निर्णय अधिक्रमित करून सुधारित शासन निर्णय निर्गमित करणे आवश्यक होते.
तसेच, उच्च व तंत्र शिक्षण विभागाच्या वर नमूद दिनांक ३१ ऑगस्ट, २००७ च्या शासन निर्णयानुसार दृश्य कलेतील (Visual Art) कला शिक्षण प्रशिक्षण पदविका आणि मुलभूत अभ्यासक्रम या अभ्यासक्रमांना प्रवेश घेतलेल्या विद्यार्थ्याने अभ्यासक्रमासाठी प्रवेश घेतलेल्या शैक्षणिक वर्षात इंटरमिजिएट ड्रॉईंग ग्रेड परीक्षा उत्तीर्ण होणे अनिवार्य आहे. तथापि, वर नमूद केल्यानुसार शासकीय रेखाकला परीक्षा-२०२० चे आयोजन करणे शक्य होणार नसल्यामुळे शैक्षणिक वर्ष २०२०-२१ करीता, कला शिक्षण प्रशिक्षण पदविका आणि मुलभूत अभ्यासक्रम यांना प्रवेश घेतलेल्या विद्यार्थ्यांना इंटरमिजिएट ड्रॉईंग ग्रेड परीक्षा उत्तीर्ण करण्याच्या अटीमधून सूट देणे आवश्यक होते.
उपरोक्त बाबी विचारात घेऊन शासकीय रेखा कला (एलिमेंटरी आणि इंटरमिजिएट ड्रॉईंग ग्रेड) परीक्षा,२०२० च्या आयोजनासंदर्भातील दिनांक २६ मार्च,२०२१ चा शासन निर्णय अधिक्रमित करुन सुधारीत शासन निर्णय निर्गमित करण्याची बाब शासनाच्या विचाराधीन होती.
शासन निर्णय: १) शासकीय रेखा कला (एलिमेंटरी आणि इंटरमिजिएट ड्रॉईंग ग्रेड) परीक्षा,२०२० च्या आयोजनासंदर्भातील वर नमूद संदर्भ क्रमांक ६ येथील दिनांक २६ मार्च,२०२१ चा शासन निर्णय अधिक्रमित करण्यात येत आहे.
२) राज्यातील कोव्हीड-१९ या जागतिक महामारीच्या प्रादूर्भावामुळे विद्यार्थ्यांचे आरोग्य व सुरक्षितता विचारात घेऊन शासकीय रेखाकला परीक्षा, २०२० चे आयोजन करण्यात येऊ नये.
३) यापूर्वी एलिमेंटरी आणि इंटरमिजिएट ड्रॉईंग ग्रेड परीक्षा उत्तीर्ण झालेल्या विद्यार्थ्यांना शालेय शिक्षण व क्रीडा विभागाचा दिनांक २४ नोव्हेंबर, २०१७ चा शासन निर्णय आणि दिनांक २० डिसेंबर, २०१७ चे शासन शुध्दीपत्र यामधील तरतुदींनुसार माध्यमिक शालांत प्रमाणपत्र (इ.१० वी) परीक्षेमध्ये अतिरिक्त गुणांची सवलत देता येईल.
४) सन २०२०-२१ या शैक्षणिक वर्षामध्ये शासकीय रेखाकला परीक्षा २०२० चे आयोजन करण्यात येणार नसल्यामुळे कला शिक्षण प्रशिक्षण पदविका ( ए. टी.डी.) आणि मुलभूत अभ्यासक्रम ( फाउंडेशन) या दोन अभ्यासक्रमांना सन २०२०-२१ या शैक्षणिक वर्षासाठी प्रवेश घेतलेल्या विद्यार्थ्यांसाठी इंटरमिजिएट ड्रॉईंग ग्रेड परीक्षा उत्तीर्ण होण्याच्या अटीमधून सूट देण्यात येत आहे.
प्रस्तुत सूट, ही सन २०२०-२१ या शैक्षणिक वर्षामध्ये कला शिक्षण प्रशिक्षण पदविका (ए.टी.डी.) आणि मुलभूत अभ्यासक्रम (फाउंडेशन) या दोन अभ्यासक्रमांना प्रवेश घेतलेल्या विद्यार्थ्यांपुरतीच व सन २०२० - २१ या शैक्षणिक वर्षापुरतीच मर्यादीत राहील.
पृष्ठ ३ पैकी २
# Page 3
शासन निर्णय क्रमांकः एडीआर - २०२१/प्र.क्र. १५/तांशि ६,
५) सन २०२०-२१ या वर्षी माध्यमिक शालांत प्रमाणपत्र परीक्षेस (इ. १० वी) बसलेल्या ज्या विद्यार्थ्यांनी एलिमेंटरी ड्रॉईंग ग्रेड परीक्षा उत्तीर्ण केली आहे, तथापि कोव्हीड–१९ च्या परिस्थितीमध्ये त्यांना इंटरमिजिएट ड्रॉईंग ग्रेड परीक्षेस बसता न आल्याने ते परीक्षा उत्तीर्ण होवू शकले नाहीत अशा विद्यार्थ्यांना एलिमेंटरी ड्रॉईंग ग्रेड परीक्षेस मिळालेली श्रेणी इंटरमिजिएट ड्रॉईंग ग्रेड परीक्षेकरीता प्रदान करण्यात यावी. या श्रेणीच्या आधारे केवळ शैक्षणिक वर्ष सन २०२० २१ मध्ये इयत्ता १० वी परीक्षेमध्ये अतिरिक्त गुणाची सवलत देण्यात यावी.
२. सदरचा शासन निर्णय शालेय शिक्षण व क्रीडा विभागाच्या सहमतीने निर्गमित करण्यात येत आहे.
३. संचालक, कला संचालनालय यांनी या अनुषंगाने योग्य ती कार्यवाही तात्काळ करावी.