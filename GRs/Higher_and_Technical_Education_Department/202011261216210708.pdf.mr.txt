# Page 1
डॉ. बाबासाहेब आंबेडकर मराठवाडा विद्यापीठ, औरंगाबाद या विद्यापीठातील मूल्यांकनाच्या कामात झालेल्या गैरव्यवहाराबाबत चौकशी करण्याकरिता समिती गठीत करण्याबाबत.
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: विपआ २०२०/प्र.क्र.१४१/विशि-३
मंत्रालय विस्तार भवन, मुंबई - ४०००३२.
दिनांक : २६ नोव्हेंबर, २०२०
प्रस्तावनाः सन २०२० च्या दुसऱ्या अर्थसंकल्पीय अधिवेशनात विधानपरिषद तारांकित प्रश्न क्रमांक ३८ “डॉ.बाबासाहेब आंबेडकर मराठवाडा विद्यापीठात मुल्यांकनाच्या कामात झालेल्या गैरव्यवहाराची चौकशी करण्याबाबत” उपस्थित करण्यात आला होता. सदर विधान परिषद तारांकित प्रश्नाचे विधानपरिषद सभागृहामध्ये दिनांक १३.०३.२०२० रोजी उत्तर देताना मा.मंत्री, उच्च व तंत्र शिक्षण यांनी कालमर्यादित स्वरुपाचे आश्वासन दिले आहे. त्यानुषंगाने समिती गठीत करण्याची बाब शासनाच्या विचाराधीन होती.
शासन निर्णय :- उपरोक्त आश्वासनाच्या अनुषंगाने डॉ.बाबासाहेब आंबेडकर मराठवाडा विद्यापीठ, औरंगाबाद या विद्यापीठातील मूल्यांकनाच्या कामात झालेल्या गैरव्यवहाराबाबत चौकशी करण्यासाठी उप सचिव, उच्च व तंत्र शिक्षण यांचे अध्यक्षतेखाली खालील सदस्यांची समिती गठीत करण्यास मान्यता देण्यात येत आहे.
----------------------------------------------------------------------------------------------
| अ.क्र. | पदनाम |  |
| १. | उप सचिव, विशि, उच्च व तंत्र शिक्षण विभाग, मंत्रालय, मुंबई | अध्यक्ष |
| २. | डॉ. रविंद्र कुलकर्णी, प्र-कुलगुरु, मुंबई विद्यापीठ, मुंबई | सदस्य |
| ३. | संचालक, उच्च शिक्षण, महाराष्ट्र राज्य, पुणे | सदस्य |
| ४. | श्रीमती वैशाली रसाळ, सहाय्यक आयुक्त, तपासणी शाखा, विभागीय आयुक्त कार्यालय, औरंगाबाद | सदस्य |
| ५. | वित्त व लेखा अधिकारी, डॉ. बाबासाहेब आंबेडकर मराठवाडा विद्यापीठ, औरंगाबाद | सदस्य |
| ६. | कार्यकारी अभियंता, मुंबई विद्यापीठ, मुंबई | सदस्य |
| ७. | विभागीय सहसंचालक, उच्च शिक्षण, औरंगाबाद | सदस्य- सचिव |
----------------------------------------------------------------------------------------------
२. सदरहू समिती, सदर प्रकरणाची तातडीने चौकशी करुन त्याचा अहवाल शासनास तीस दिवसांच्या आत संचालक, उच्च शिक्षण, पुणे यांचेमार्फत सादर करेल.
# Page 2
शासन निर्णय क्रमांक: विपआ २०२०/प्र.क्र.१४१/विशि-३