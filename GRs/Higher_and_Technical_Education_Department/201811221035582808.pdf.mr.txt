# Page 1
स्वायत्त संस्थांकरिता नवीन नियामक मंडळाचे (BOG) गठण करण्याबाबत....
महाराष्ट्र शासन
उच्च व तंत्र शिक्षण विभाग
शासन निर्णय क्रमांक: संकीर्ण-२०१३/(१२९/१३)/तांशि-२
मंत्रालय, विस्तार भवन, मुंबई ४०० ०३२
दिनांक : २० नोव्हेंबर, २०१८
संदर्भ : १) शासन निर्णय, उच्च व तंत्र शिक्षण विभाग क्रमांक संकीर्ण- २०१३ / (१२९/१३)/तांशि-२, दिनांक १३ जानेवारी, २०१६ २) विद्यापीठ अनुदान आयोगाने दिनांक १९/०१/२०१८ रोजी प्रसिद्ध केलेली अधिसूचना ३) संचालक, तंत्रशिक्षण संचालनालय, महाराष्ट्र राज्य, मुंबई यांचे क्रमांक तंशसि/१७/ बीओजी/२०१८/१०७, दिनांक १६ ऑगस्ट, २०१८ चे पत्र
प्रस्तावना : जागतिक बँक सहाय्यित केंद्र शासनाच्या तंत्रशिक्षणाचा दर्जा सुधार कार्यक्रमाच्या पहिल्या टप्प्यात राज्यातील अभियांत्रिकी महाविद्यालय, पुणे, शासकीय अभियांत्रिकी महाविद्यालय, अमरावती, शासकीय अभियांत्रिकी महाविद्यालय, कराड, शासकीय अभियांत्रिकी महाविद्यालय, जळगाव, शासकीय अभियांत्रिकी महाविद्यालय, चंद्रपूर या शासकीय संस्था आणि वीरमाता जिजाबाई टेक्निकल इन्स्टिट्यूट, माटुंगा, मुंबई, या अशासकीय पूर्णतः अनुदानित संस्थाची नियामक मंडळे संदर्भ क्रमांक - १ येथे नमूद शासन निर्णयान्वये गठीत करण्यात आलेली आहेत.
तथापि, संदर्भ क्रमांक १ येथील शासन निर्णयान्वये स्थापन करण्यात आलेल्या नियामक मंडळाचे पदसिद्ध सदस्य वगळता इतर सदस्यांचा नियुक्ती कालावधी २ वर्षांचा आहे. त्याअनुषंगाने, सदर संस्थांच्या नियामक मंडळातील पदसिद्ध सदस्य वगळता इतर सदस्यांचा कार्यकाल दि.१३.०१.२०१८ रोजी समाप्त झालेला असल्याने नव्याने नियामक मंडळाचे गठण करण्याबाबत आणि नव्याने नियामक मंडळाची स्थापना होईपर्यंत सध्या कार्यरत असलेल्या नियामक मंडळास मुदतवाढ देण्याबाबत संचालक, तंत्रशिक्षण संचालनालय यांनी संदर्भ क्रमांक ३ येथे नमूद पत्रान्वये शासनास विनंती केलेली आहे. त्याअनुषंगाने तंत्रशिक्षणाचा दर्जा सुधार कार्यक्रमांतर्गत सहभागी झालेल्या उपरोक्त परिच्छेदामध्ये नमूद संस्थांच्या नियामक मंडळाचे नव्याने गठन करण्याची बाब शासनाच्या विचाराधीन होती.
शासन निर्णय : राज्यात कार्यरत स्वायत्त अभियांत्रिकी महाविद्यालयांपैकी अभियांत्रिकी महाविद्यालय, पुणे, शासकीय अभियांत्रिकी महाविद्यालय, अमरावती, शासकीय अभियांत्रिकी महाविद्यालय, कराड, शासकीय अभियांत्रिकी महाविद्यालय, जळगाव, शासकीय अभियांत्रिकी महाविद्यालय, चंद्रपूर या शासकीय संस्था तथा वीरमाता जिजाबाई टेक्निकल इन्स्टिट्यूट, माटुंगा, मुंबई, या अशासकीय पूर्णतः अनुदानित संस्था यांमधील नियामक मंडळे या शासन निर्णयाच्या सोबत जोडलेल्या अनुक्रमे परिशिष्ट अ,ब,क,ड, इ, ई मध्ये नमुद केल्याप्रमाणे नव्याने गठीत करण्यात येत आहेत.
तसेच, उपरोक्त नमूद संस्थांच्या नियामक मंडळावरील पदसिद्ध सदस्य वगळता इतर सदस्यांचा नियुक्तीचा कालावधी सदर शासन निर्णयाच्या दिनांकापासून मोजण्यात येईल आणि सदर सदस्यांचा कालावधी सर्वसाधारणपणे २ २ वर्षे इतका असेल. तसेच उक्त नमूद केलेल्या संस्थांमधील नियामक मंडळास दिनांक १३ जानेवारी, २०१८ रोजी पासून या शासन निर्णयाच्या दिनांकापर्यंत म्हणजेच दिनांक २० नोव्हेंबर, २०१८ पर्यंत मुदतवाढ देण्यात येत आहे.
# Page 2
शासन निर्णय क्रमांकः संकीर्ण-२०१३/(१२९/१३)/तांशि-२
या शासन निर्णयान्वये गठीत करण्यात आलेल्या नियामक मंडळांच्या बैठकांसाठी तथा संस्थेच्या निगडीत अन्य कामकाजासाठी व्यवस्थापन मंडळाचे अध्यक्ष तथा सदस्य यांना महाराष्ट्र राज्याच्या सचिव स्तरावरील अधिका-यास देय असणा-या प्रवासाच्या सवलती, प्रवास भत्ता व बैठकभत्ता देय राहतील.
# Page 3
# Page 4
# Page 5
# Page 6