# Page 1
परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेंतर्गत योजनेच्या सभासदाचा सेवाकालावधीत मृत्यू झाल्यास त्याच्या कुटूंबियांना द्यावयाच्या सानुग्रह अनुदान व लाभाबाबत....
अकृषि विद्यापीठे व संलग्नित अनुदानित अशासकीय महाविद्यालये व संस्था इ.
महाराष्ट्र शासन
उच्च व तंत्र शिक्षण विभाग
शासन निर्णय क्र.संकीर्ण-२०१९/प्र.क्र.१९७/१९/विशि-१
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक:- १८.०८.२०२१
वाचा: १. वित्त विभाग, शासन निर्णय क्र. अंनियो-२०१७/प्र.क्र.२९/सेवा-४, दि.२९.०९.२०१८.
२. उच्च व तंत्र शिक्षण विभाग, शासन निर्णय क्र.एनपीएस-२०१९/प्र.क्र.३६६/१९/विशि-१, दि.१७.०३ २०२१ प्रस्तावना: वित्त विभागाने संदर्भाधीन क्र.१ येथील शासन निर्णयान्वये परिभाषित अंशदान निवृत्तीवेतन योजना/राष्ट्रीय निवृत्तीवेतन योजना लागू असलेल्या दि.०१.११.२००५ वा त्यानंतर रूजू झालेल्या राज्य शासकीय कर्मचाऱ्यांचा त्यांची सेवा १० वर्षे पूर्ण होण्यापूर्वी मृत्यू झाल्यास सदरहू कर्मचाऱ्यांने नामनिर्देशीत केलेल्या अथवा त्याच्या कायदेशीर वारसदारास रू.१० लक्ष इतके सानुग्रह अनुदान लागू करण्याचा निर्णय घेतलेला आहे. तसेच सदरहू शासन निर्णयातील तरतुदी जिल्हा परिषदा, मान्यता प्राप्त व अनुदानित अशासकीय प्राथमिक शाळा, कृषितर विद्यापीठे व त्यांच्याशी संलग्नित असलेली अशासकीय अनुदानित महविद्यालये तसेच कृषि विद्यापीठे व तत्सम अनुदानित संस्थांमधील कर्मचाऱ्यांना योग्य त्या फेरफारांसह लागू केलेल्या आहेत. मात्र याबाबत संबंधित मंत्रालयीन प्रशासकीय विभागाने स्वतंत्र आदेश निर्गमित करण्याबाबत सूचना दिलेल्या आहेत.
वित्त विभागाने दिलेल्या सूचनांनुसार सदरहू योजना विभागाच्या अधिनस्त असलेली अकृषि विद्यापीठे, संलग्नित मान्यताप्राप्त अशासकीय अनुदानित महविद्यालये/तंत्रशास्त्र, औषधनिर्माण शास्त्र, वास्तुशास्त्र महाविद्यालये/तंत्रनिकेतने तसेच सेवानिवृत्तीवेतन योजना लागू असलेली शासकीय अनुदानित अभिमत विद्यापीठे यातील १०० टक्के अनुदानित पदावर दि.०१.११.२००५ रोजी वा त्यानंतर रूजू झालेल्या व १० वर्षे सेवा पूर्ण होण्यापूर्वी मृत्यू पावलेल्या कर्मचाऱ्याने नामनिर्देश केलेल्या अथवा त्यांच्या कायदेशीर वारसास रु.१० लक्ष सानुग्रह अनुदान मंजूर करण्याबाबतची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय: दि.०१.११.२००५ रोजी वा त्यानंतर विभागाच्या अधिनस्त असलेली अकृषि विद्यापीठे, संलग्नित मान्यताप्राप्त अशासकीय अनुदानित महाविद्यालये/तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्रनिकेतने तसेच अनुदानित अभिमत विद्यापीठे यातील १०० टक्के अनुदानित पदावर नियुक्त झालेल्या व परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेचा सदस्य असणारा कर्मचारी १० वर्षे सेवा होण्यापूर्वी सेवेत असताना मुत्यू पावल्यास, त्याच्या नामनिर्देशीत व्यक्तीस, नामनिर्देशन केले
# Page 2
शासन निर्णय क्रमांक: संकीर्ण-२०१९/प्र.क्र.१९७/१९/विशि-१
नसल्यास त्याच्या कायदेशीर वारसास रू.१० लक्ष एवढे सानुग्रह अनुदान अधिक कर्मचाऱ्याच्या खाती जमा असलेली संचित रक्कम देण्यात यावी.
२. दि.०१.११.२००५ रोजी व त्यानंतर अकृषि विद्यापीठे, संलग्नित मान्यताप्राप्त अशासकीय अनुदानित महाविद्यालये/तंत्रशास्त्र, औषधनिर्माण शास्त्र, वास्तुशास्त्र महाविद्यालये/ तंत्रनिकेतने तसेच अनुदानित अभिमत विद्यापीठे यातील १०० टक्के अनुदानित पदावर नियुक्त झालेला कर्मचारी जर परिभाषित अंशदान निवृत्तीवेतन योजना/ राष्ट्रीय निवृत्तीवेतन योजनेचा सदस्य होण्यास पात्र असेल. परंतु त्याचे खाते उघडण्याची जबाबदारी ज्या कार्यालयाची आहे, त्या कार्यालयांनी ती पार पाडली नसेल किंवा सदर कर्मचाऱ्याचा दोष नसतांना काही अपरिहार्य कारणास्तव त्याचे खाते उघडले गेले नसेल, तर अशा कर्मचाऱ्याच्या नामनिर्देशित व्यक्तीस, नामनिर्देशन केले नसल्यास त्याच्या कायदेशीर वारसास देखील रु.१० लक्ष इतके सानुग्रह अनुदान अनुज्ञेय राहील. मात्र अशा प्रकरणांना मान्यता देण्यापूर्वी वित्त विभागाची सहमती घेणे आवश्यक असेल.
३. या शासन निर्णयाद्वारे अनुज्ञेय होणाऱ्या सानुग्रह अनुदानाचा लाभ अ) परिभाषित अंशदान निवृत्तीवेतन योजना / राष्ट्रीय निवृत्तीवेतन योजना लागू असलेल्या कर्मचाऱ्याचा सेवेत असताना १० वर्षे सेवा पूर्ण होण्यापूर्वी मृत्यु झाल्यास, त्या कर्मचाऱ्याने नामनिर्देशित केलेली व्यक्तीस अथवा, ब) जर त्या कर्मचाऱ्याने नामनिर्देशन केले नसेल तर त्याच्या कायदेशीर वारसास अनुज्ञेय राहील.
४. या शासन निर्णयान्वये अनुज्ञेय ठरणारे सानुग्रह अनुदान मंजूरीचे अधिकार प्रशासकीय विभाग प्रमुख या नात्याने अपर मुख्य सचिव / प्रधान सचिव/सचिव उच्च व तंत्र शिक्षण विभाग यांना राहतील.
५. सदर योजनेची कार्यपध्दती सोबत जोडलेल्या “जोडपत्र” व परिशिष्ट क्र. १ ते ५ प्रमाणे अंमलात आणावी.
६. या प्रयोजनार्थ येणारा खर्च पुढील लेखाशीर्षाखाली नमूद केलेल्या तरतूदीतून करण्यात यावा.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| लेखाशीर्ष | मराठी नाव | इंग्रजी नाव |
| मागणी क्र. | जी-६ | G-6 |
| मुख्य लेखाशीर्ष | २०७१- निवृत्तीवेतने व इतर सेवानिवृत्ती लाभ | 2071- Pensions and other Retirement benefits |
| उपमुख्य लेखाशीर्ष | ०१- नागरी | 01- Civil |
| गौण शीर्ष | १०३-अनुकंपा भत्ते | 103-compassionate Allowance |
| गट शीर्ष | ०० | 00 |
| उपशीर्ष | (००) (११) अकृषि विद्यापीठे व संलग्नित अशासकीय अनुदानित महाविद्यालये व संस्थांमधील कर्मचाऱ्यांना परिभाषित  |  अंशदान / राष्ट्रीय निवृत्तीवेतन योजनेंतर्गत  |  सानुग्रह अनुदान (अनिवार्य) | (00) (11) Defined Contriutory//National Pension Scheme Ex-gratia, for employees of Non Agricultural Universities and Affiliated Non Government Aided Colleges and Institutions (Committed) |
| उद्दिष्ट | ०४ (निवृत्तीवेतन विषयक खर्च) | Pensionary Charges |
| संगणक संकेतांक | २०७१०७८५ | 20710785 |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ १३ पैकी २
# Page 3
शासन निर्णय क्रमांक: संकीर्ण-२०१९/प्र.क्र.१९७/१९/विशि-१
७. हा शासन निर्णय मा. महालेखापाल कार्यालयाने त्यांच्या अनौपचारिक संदर्भ क्र.सं.ख.वि./चा-१ उच्च व तंत्र शिक्षण विभाग/यू ओ आर-३८/२०२१-२२/१६५, दि.०६.०७.२०२१ अन्वये दिलेल्या मान्यतेनुसार तसेच वित्त विभागाच्या दि.२९.०९.२०१८च्या शासन निर्णयातील तरतुदीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13