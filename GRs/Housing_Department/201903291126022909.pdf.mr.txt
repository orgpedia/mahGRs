# Page 1
वित्तीय वर्ष २०१८-१९
मुंबई इमारत दुरुस्ती व पुनर्रचना निधीत जमा करण्याकरिता महाराष्ट्र गृहनिर्माण व क्षेत्रविकास प्राधिकरणाला अंशदानाची रक्कम
वितरित करण्याबाबत
महाराष्ट्र शासन
गृहनिर्माण विभाग
शासन निर्णय क्रमांकः अंशदान-२०१८/प्र.क्र.३२८/दुवपु-२
मंत्रालय,मुंबई-४०० ०३२,
दिनांक: २८ मार्च, २०१९
संदर्भ-१. वित्त विभागाचे परिपत्रक क्र. अर्थसं-२०१७/प्र.क्र.६९/अर्थ-३, दि. ०२.०४.२०१८ २. वित्त विभागाचे परिपत्रक क्र. अर्थसं-२०१८/प्र.क्र.६९/अर्थ-३, दि. २५.०१.२०१९.
प्रस्तावना: मुंबई शहर बेटावरील जुन्या व मोडकळीस आलेल्या उपकरप्राप्त इमारतींची दुरुस्ती / पुनर्बांधणी करण्याकरिता महाराष्ट्र गृहनिर्माण व क्षेत्रविकास अधिनियम, १९७६ च्या कलम ८२ अन्वये मुंबई शहर व बेटावरील इमारतींवर दुरुस्ती उपकर आकारला जातो. तसेच कलम ८५ अन्वये तो बृहन्मुंबई महानगर पालिकेकडून वसूल करण्यात येतो व एकूण वसुलीच्या ५ टक्के वटावाची रक्कम वगळून उर्वरित रक्कम राज्याच्या एकत्रित निधीत जमा करण्यात येते. दुरुस्ती उपकराची ही रक्कम विनियोजनान्वये, अर्थसंकल्पित करुन ती कलम ८६ नुसार मुंबई इमारत दुरुस्ती व पुनर्रचना निधीत वर्ग करण्यासाठी राज्य शासनाकडून हस्तांतरित करण्यात येते. तसेच, म्हाडा अधिनियम, १९७६ च्या कलम ९७ अन्वये वसूल केलेल्या उपकराच्या रकमेइतकीच रक्कम शासनाकडून मुंबई शहर बेटावरील उपकरप्राप्त इमारतींच्या दुरुस्ती व पुनर्रचना कार्यक्रमासाठी महाराष्ट्र गृहनिर्माण व क्षेत्रविकास प्राधिकरणास मुंबई इमारत दुरुस्ती व पुनर्रचना निधीत जमा करण्यासाठी शासकीय अंशदान म्हणून दिली जाते.
शासन निर्णय : सन २०१८-१९ च्या गृहनिर्माण विभागाच्या खर्चाच्या विवरणपत्रात “मागणी क्र. क्यु - ३, २२१६ गृहनिर्माण, ८०, सर्वसाधारण, ८००, इतर खर्च, (००) (०२) मुंबई इमारत दुरुस्ती व पुनर्रचना निधीत जमा करण्याकरिता महाराष्ट्र गृहनिर्माण व क्षेत्र विकास प्राधिकरणाला उपकराच्या वसुलीची रक्कम देणे (अनिवार्य) (२२१६ ०५९२) ३२, अंशदाने” या लेखाशीर्षाखाली रु.३४,२०,००,०००/- (रुपये चौतीस कोटी वीस लक्ष फक्त) इतकी सुधारित तरतूद अर्थसंकल्पित करण्यात आलेली आहे.
२. मुंबई इमारत दुरुस्ती व पुनर्रचना मंडळ यांनी मागणी केल्यानुसार बृहन्मुंबई महानगर पालिकेद्वारा राज्याच्या एकत्रित निधीत जमा केलेल्या रु. ४६.७२ कोटी (शेहेचाळीस कोटी बहात्तर लक्ष) इतक्या रकमेपैकी, सन २०१८-१९ साठी आठमाही सुधारित अर्थसंकल्पीय तरतूदीनुसार रु. ३४.२० कोटीच्या मर्यादेत दुरुस्ती उपकराची रक्कम रुपये ३४.२० कोटी (रुपये चौतीस कोटी वीस लक्ष फक्त) वित्त नियंत्रक, महाराष्ट्र गृहनिर्माण व क्षेत्रविकास प्राधिकरण यांना “मागणी क्र. क्यु-३, २२१६ गृहनिर्माण, ८०, सर्वसाधारण, ८००, इतर खर्च, (००) (०२) मुंबई इमारत दुरुस्ती व पुनर्रचना निधीत जमा करण्याकरिता महाराष्ट्र गृहनिर्माण व क्षेत्र विकास
# Page 2
शासन निर्णय क्रमांकः अंशदान-२०१८/प्र.क्र.३२८/दुवपु-२
प्राधिकरणाला उपकराच्या वसुलीची रक्कम देणे (अनिवार्य) (२२१६ ०५९२) ३२, अंशदाने" या लेखाशीर्षाखाली वितरित करण्यास या शासन निर्णयाद्वारे मान्यता देण्यात येत आहे.
३. वित्त नियंत्रक, महाराष्ट्र गृहनिर्माण व क्षेत्रविकास प्राधिकरण यांनी महाराष्ट्र गृहनिर्माण व क्षेत्रविकास अधिनियम, १९७६ च्या कलम ८६ नुसार सदर रक्कम मुंबई इमारत दुरुस्ती व पुनर्रचना मंडळास उपलब्ध करुन द्यावी.
४. शासन अंशदानाची रक्कम रुपये ३४,२०,००,०००/- (रुपये चौतीस कोटी वीस लक्ष फक्त ) महाराष्ट्र गृहनिर्माण व क्षेत्रविकास प्राधिकरणास शासनाच्या गृहनिर्माण विभागाचे अवर सचिव तथा आहरण व संवितरण अधिकारी यांना प्रतिस्वाक्षरीत केलेले देयक, प्राधिकरणाने सादर केल्यानंतर वितरित करण्यात यावी.
५. सदर शासन निर्णय वित्त विभागाच्या दि. ०२.०४.२०१८ च्या परिपत्रकातील दिलेल्या सुचनांनुसार व प्रशासकीय विभागांना प्रदान करण्यात आलेल्या प्राधिकारानुसार निर्गमित करण्यात येत आहे. प्रस्तुत प्रकरणी वित्त विभाग, शासन परिपत्रक दि. ०२.०४.२०१८ मधील परिशिष्टातील क्र. ८ मधील तपासणी सूचीतील अटींची पूर्तता होत आहे, असे प्रमाणित करण्यात येत आहे.
# Page 3