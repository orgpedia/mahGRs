# Page 1
रखडलेल्या झोपडपट्टी पुनर्वसन योजना पूर्ण करण्यासाठी मंजुरी देण्याच्या अनुषंगाने समिती गठीत करण्याबाबत.
महाराष्ट्र शासन
गृहनिर्माण विभाग
शासन निर्णय क्र. संकीर्ण-२०२१/प्र.क्र.१३५/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १२ जुलै, २०२३.
वाचा : गृहनिर्माण विभागाचा शासन निर्णय क्रमांक- संकीर्ण-२०२१/प्र.क्र.१३५/झोपसु-१, दि.२५ मे, २०२२.
प्रस्तावना : मुंबईतील रखडलेल्या झोपडपट्टी पुनर्वसन योजना पूर्ण करण्यासाठी रखडलेल्या योजनांमध्ये निविदा प्रक्रियेने विकासकाची नियुक्ती करणे व अभय योजना राबविण्यास दि.२५.०५.२०२२ रोजीच्या शासन निर्णयान्वये मान्यता देण्यात आली आहे.
उपरोक्त दोन्ही योजनांच्या अनुषंगाने झोपडपट्टी पुनर्वसन प्राधिकरणाकडे प्रस्ताव प्राप्त झाले आहेत.
निविदा प्रक्रियेने विकासकाची नेमणूक करण्यासाठी झोपडपट्टी पुनर्वसन प्राधिकरणाच्या विकासकांच्या नामिकासूचीस शासन मान्यता देण्यात आली आहे.
तर अभय योजनेंतर्गत वित्तीय संस्थांचे ३१ प्रस्ताव झोपडपट्टी पुनर्वसन प्राधिकरणास प्राप्त झालेले आहेत. सदर वित्तीय संस्थांनी ज्या रखडलेल्या झोपडपट्टी पुनर्वसन प्रकल्पामध्ये अर्थसहाय्य केले आहे, अशा योजना राबविण्यास संबंधित वित्तीय संस्थेला मंजुरी देण्याच्या अनुषंगाने विकासक/वित्तीय संस्थांच्या विविध बाबींची तपासणी करुन निर्णय घेणे आवश्यक आहे. यास्तव, रखडलेल्या झोपडपट्टी पुनर्वसन योजना पूर्ण करण्यासाठी नामिकासूचीतील विकासकांमार्फत प्राप्त निविदांची छाननी करुन झोपडपट्टी पुनर्वसन प्राधिकरणाने सादर केलेल्या प्रस्तावावर निर्णय घेणे, तसेच वित्तीय संस्था / त्यांनी प्राधिकृत केलेल्या सक्षम संस्थेस रखडलेली योजना पूर्ण करण्यास मंजुरी देण्याच्या अनुषंगाने निर्णय घेण्यासाठी सचिव/प्रधान सचिव/अपर मुख्य सचिव (गृहनिर्माण) यांच्या अध्यक्षतेखाली समिती गठीत करण्याचे शासनाच्या विचाराधीन होते.
शासन निर्णय : रखडलेल्या झोपडपट्टी पुनर्वसन योजना पूर्ण करण्यासाठी नामिकासूचीतील विकासकांमार्फत प्राप्त निविदांची छाननी करुन झोपडपट्टी पुनर्वसन प्राधिकरणाने सादर केलेल्या प्रस्तावावर निर्णय घेणे, तसेच अभय योजनेंतर्गत वित्तीय संस्था / त्यांनी प्राधिकृत केलेल्या सक्षम संस्थेस रखडलेली योजना पूर्ण करण्यास मंजुरी देण्याच्या अनुषंगाने निर्णय घेण्यासाठी सचिव / प्रधान सचिव / अपर मुख्य सचिव (गृहनिर्माण) यांच्या अध्यक्षतेखाली खालीलप्रमाणे समिती गठीत करण्यात येत आहे:
समितीची कार्यकक्षा : १) रखडलेल्या झोपडपट्टी पुनर्वसन योजना पूर्ण करण्यासाठी नामिकासूचीतील विकासकांमार्फत प्राप्त निविदांची छाननी करुन झोपडपट्टी पुनर्वसन प्राधिकरणाने सादर केलेल्या प्रस्तावावर निर्णय घेणे.
# Page 2
शासन निर्णय क्रमांकः संकीर्ण-२०२१/प्र.क्र.१३५/झोपसु-१
२) अभय योजनेंतर्गत झोपडपट्टी पुनर्वसन प्राधिकरणाकडून प्राप्त प्रस्तावानुसार वित्तीय संस्था/त्यांनी प्राधिकृत केलेल्या सक्षम संस्थेस रखडलेली योजना पूर्ण करण्यास मंजुरी देणे.
समितीने घेतलेले निर्णय शासन मान्यतेने अंतिम करण्यात येतील.