# Page 1
झोपडपट्टीधारकांना अधिक आकारमानाची घरे देण्याच्या अनुषंगाने त्याचा मंजूर तथा चालू झोपडपट्टी पुनर्वसन योजनांवर होणारा परिणाम अभ्यासण्यासाठी समिती गठीत करण्याबाबत.
महाराष्ट्र शासन
गृहनिर्माण विभाग
शासन निर्णय क्र. झोपुयो-१२०३/प्र.क्र.३०९/२०१७/झोपसु-१
मादाम कामा मार्ग, हुतात्मा राजगुरु चौक, मंत्रालय,
मुंबई- ४०० ०३२.
दिनांक :- १० जानेवारी, २०१८
संदर्भ :- १) शासन निर्णय, गृहनिर्माण विभाग क्रमांक-झोपुयो-२००८/प्र.क्र.२०७/झोपसु-१ दि.१४.५.२००८ प्रस्तावना शासन निर्णय, गृहनिर्माण विभाग क्रमांक-झोपुयो-२००८/प्र.क्र.२०७/झोपसु-१ दि.१४.५.२००८ अन्वये झोपडपट्टी पुनर्वसन योजने अंतर्गत २०.९० चौ.मी. (२२५ चौ.फूट) ऐवजी २५ चौ.मी. (२६९ चौ.फूट.) आकारमानाच्या सदनिका अनुज्ञेय करण्यात आल्या होत्या. केंद्र शासनाने प्रधानमंत्री आवास योजने अंतर्गत “सर्वासाठी घरे - २०२२ " हे धोरण जाहीर केले आहे. सदर धोरणानुसार आर्थिकदृष्टया दुर्बल घटकांना ३० चौ.मी. इतक्या चटई क्षेत्राचे घर अनुज्ञेय करण्यात आले आहे. झोपडपट्टी पुनर्वसन योजनेतील निवासी सदनिकांच्या संदर्भात राज्य शासनाचे धोरण केंद्र शासनाच्या धोरणाशी सुसंगत असावे यासाठी राज्यातील झोपडपट्टी पुनर्वसन योजनेतील पुनर्वसन सदनिकांच्या आकारमानाबाबत निर्णय घेण्याची बाब शासनाच्या विचाराधिन आहे. मा. मुख्यमंत्री महोदयांच्या अध्यक्षतेखाली दि.२३.११.२०१७ रोजी आयोजित बैठकीमध्ये मा. मुख्यमंत्री महोदयांनी झोपडीधारकांना द्यावयाच्या अधिक आकारमानाच्या घराच्या अनुषंगाने विश्लेषणात्मक अहवाल (Impact Analysis) तयार करण्याचे निर्देश दिले आहेत.
शासन निर्णय : महाराष्ट्र झोपडपट्टी क्षेत्र (सुधारणा, निर्मूलन व पुनर्वसन) अधिनियम, १९७१ अंतर्गत झोपडपट्टी पुनर्वसन प्राधिकरण क्षेत्रात राबविण्यात येत असलेल्या झोपडपट्टी पुनर्वसन योजनांमधील पुनर्वसन घटकातील निवासी सदनिकांचे विद्यमान आकारमान २५ चौ. मी. (२६९ चौ. फूट) एवढे अनुज्ञेय आहे. केंद्र शासनाच्या प्रधानमंत्री आवास योजनेअंतर्गत आर्थिक दृष्ट्या कमकुवत घटकासाठी अनुज्ञेय असलेल्या निवासी सदनिकांचे आकारमान ३० चौ.मी. पर्यंत अनुज्ञेय करण्यात आलेले आहे. हे विचारात घेता झोपडपट्टी पुनर्वसन योजने अंतर्गत अनुज्ञेय असलेल्या सदनिकांच्या आकारमानात सुसंगत वाढ लागू करावयाची झाल्यास सद्य:स्थितीत मंजूर व बांधकाम चालू असलेल्या व नव्याने सादर होणाऱ्या झोपडपट्टी पुनर्वसन योजनांवर होणाऱ्या विविध परिणामांचा अभ्यास करण्याच्या दृष्टीने अनुषंगाने विश्लेषणात्मक अहवाल (Impact Analysis) तयार करण्यासाठी खाली नमूद केल्याप्रमाणे समिती गठीत करण्यात येत आहे.
# Page 2
शासन निर्णय क्रमांकः झोपुयो-१२०३/प्र.क्र.३०९/२०१७/झोपसु-१
----------------------------------------------------------------------------------------------------------------------------------------
| अ.क्र. | पदनाम | अध्यक्ष/सदस्य |
| १. | मुख्य कार्यकारी अधिकारी, झोपडपट्टी पुनर्वसन प्राधिकरण | अध्यक्ष |
| २. | आयुक्त,बृहन्मुंबई महानगरपालिका यांनी प्राधिकृत केलेले |  अतिरिक्त आयुक्त, बृहन्मुंबई महानगरपालिका | सदस्य |
|  | महानगर आयुक्त, मुंबई महानगर प्रदेश विकास प्राधिकरण यांनी प्राधिकृत केलेले अतिरिक्त आयुक्त, मुंबई महानगर प्रदेश विकास प्राधिकरण. | सदस्य |
|  | उपसंचालक, (नगर रचना), झो.पु. प्राधिकरण, मुंबई. | सदस्य सचिव |
----------------------------------------------------------------------------------------------------------------------------------------
पुणे-पिंपरी चिंचवड झोपडपट्टी पुनर्वसन प्राधिकरणाच्या क्षेत्रातील झोपडपट्टी पुनर्वसन योजनांच्या संदर्भातील विश्लेषणात्मक अहवाल एकत्रित अहवालात समाविष्ट करण्यासाठी पुणे पिंपरी चिंचवड क्षेत्रातील योजनेचे विश्लेषण करताना मुख्य कार्यकारी अधिकारी, झोपडपट्टी पुनर्वसन प्राधिकरण, पुणे व पिंपरी चिंचवड क्षेत्र यांना उक्त समितीने निमंत्रित सदस्य म्हणून पाचारण करावे.
२. सदर समितीने झोपडीधारकांना द्यावयाच्या अधिक आकारमानाच्या घरांबाबत धोरणात्मक निर्णय घेण्याच्या अनुषंगाने राज्यातील झोपडपट्टी पुनर्वसन प्राधिकरणामार्फत मंजूर झालेल्या व चालू असलेल्या झोपडपट्टी पुनर्वसन योजनांची व्यवहार्यता तपासावी तसेच याबाबत विश्लेषणात्मक अहवाल (Impact Analysis) शासनास ३ महिन्याच्या आत सादर करावा.