# Page 1
बी.डी.डी. चाळीच्या पुनर्विकास प्रकल्पांतर्गत मूळ भाडेकरुंच्या निधनापश्चात वारसदारांच्या पात्रतेबाबत.
महाराष्ट्र शासन
गृहनिर्माण विभाग,
शासन पुरकपत्र क्रमांक :- विविचा-२०२१/प्र.क्र.२१८/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १४ ऑक्टोबर, २०२१.
वाचा :- १) शासन निर्णय, गृहनिर्माण विभाग, क्रमांक : विविचा-२०१६/प्र.क्र.२६१/गृनिप, दि.२४.०४.२०१८ २) उपाध्यक्ष तथा मुख्य कार्यकारी अधिकारी, म्हाडा यांचे पत्र क्र.
जा.क्र.उपा/प्राधि/का.अ./मुं.मं./बी.डी.डी./५८४/२०२१, दि.०७.०९.२०२१ चे पत्र.
प्रस्तावना :
उपरोक्त वाचा क्र.१ येथील दि.२४.०४.२०१८ च्या शासन निर्णयान्वये बी. डी.डी. चाळींच्या पुनर्विकासासाठी लाभार्थ्यांची पात्रता निश्चिती करण्यासाठीच्या मार्गदर्शक सूचना निर्गमित करण्यात आलेल्या आहेत. सदरहू मार्गदर्शक सूचना निर्गमित करतांना बी.डी.डी. चाळीतील मयत भाडेकरुंच्या वारसा हस्तांतरण प्रकरणात संचालक, बी.डी.डी. चाळी यांनी अनुसरावयाची कार्यपध्दतीदेखील विहित करण्यात आलेली आहे. तथापि, बी.डी.डी. चाळीतील मूळ भाडेकरुचे निधन झाल्यानंतर त्यांच्या वारसदारांचे गाळा कोणत्या वारसदाराच्या नावे करावा याबाबत एकमत होत नाही, अशा प्रकरणात संचालक, बी.डी.डी. चाळी यांच्याकडे सुनावण्या आयोजित करुनही त्या सुनावणीसाठी संबंधित वारसदार उपस्थित रहात नाहीत. त्यामुळे अशी वारसा हक्काने गाळे हस्तांतरणाची प्रक्रिया प्रलंबित रहात असल्याचे व त्यामुळे अशा प्रकरणात बी. डी.डी. चाळीतील गाळेधारकांची पात्रता निश्चित करता येत नसल्याचे, उपाध्यक्ष तथा मुख्य कार्यकारी अधिकारी, म्हाडा यांनी वाचा क्र.२ येथील दि.०७.०९.२०२१ च्या पत्रान्वये शासनाच्या निदर्शनास आणलेले आहे. त्यामुळे याबाबत सूचना निर्गमित करण्याची बाब शासनाच्या विचाराधीन होती.
शासन पुरकपत्र :
बी. डी. डी. चाळीतील मूळ भाडेकरुचे निधन झाल्यानंतर, त्यांच्या निधनापश्चात त्यांच्या वारसदाराच्या नावे गाळा हस्तांतरण करण्याबाबत एकमत होत नसल्याने व संबंधित वारसदार अन्य वारसदारांची माहिती उपलब्ध करुन देत नसल्याने, संचालक, बी.डी.डी. चाळी यांना दि.२४.०४.२०१८
# Page 2
शासन पुरकपत्र क्रमांकः विविचा-२०२१/प्र.क्र.२१८/गृनिप
च्या शासन निर्णयातील विहित कार्यपध्दतीनुसार संयुक्त नावानेही भाडेदारी हस्तांतरीत करण्याचा निर्णय घेता येऊ शकत नाही अशा प्रकरणांमध्ये सद्यस्थितीत गाळ्यात वास्तव्यास असलेल्या भाडेकरुंचे
संक्रमण शिबीरामध्ये तात्पुरते स्थलांतरण करण्यात यावे. मात्र, सदरहू गाळा संचालक, बी.डी.डी. चाळी यांच्या नावे ठेवण्यात यावा. ज्यावेळेस अशा गाळेधारकांकडून आवश्यक ती माहिती व कागदपत्रे संचालक, बी.डी.डी. चाळी यांना उपलब्ध करुन दिली जातील व त्या माहिती/कागदपत्रांच्या आधारे गाळा वारसदारांच्या नावे हस्तांतरीत करण्याबाबतचे आवश्यक ते आदेश संचालक, बी. डी. डी. चाळी यांच्याकडून निर्गमित होतील, त्या आदेशानुसार संबंधित मूळ गाळ्याच्या बदल्यात पुनर्विकसीत गाळ्याचा ताबा संबंधित वारसदारांना देण्यात यावा. अशा प्रकरणातील संबंधित गाळेधारकांसोबत संक्रमण शिबीरातील गाळ्याबाबत करावयाच्या करारनाम्यामध्ये वरीलप्रमाणे अट स्पष्टपणे अंतर्भूत करण्यात यावी.
२. वरीलप्रमाणे संचालक, बी.डी.डी. चाळी यांच्या नावे गाळा राखीव ठेवताना, त्या संबंधित मूळ गाळेधारकाची / त्यांच्या वारसदारांची नोंद संचालक, बी. डी. डी. चाळी यांनी त्या गाळ्याच्या संबंधातील
अभिलेख्यामध्ये घेण्याची काटेकोरपणे दक्षता घ्यावी. जेणेकरुन संबंधित मूळ गाळेधारकांच्या वारसदारांनी आवश्यक ती कागदपत्रे सादर केल्यानंतर, मूळ गाळ्याच्या बदल्यात पुनर्विकसित गाळा संबंधितांना उपलब्ध करुन देण्यामध्ये कालांतराने कोणतीही समस्या उद्भवणार नाही.
# Page 3