# Page 1
वरळी, बी.डी.डी.चाळी येथील शासनाने सन २००२ ते २००८ या कालावधीत निवासी गाळे म्हणून वितरीत केलेल्या मध्यवर्ती न्हाणीगृहांबाबत
महाराष्ट्र शासन
गृहनिर्माण विभाग
शासन निर्णय क्रमांक : विविचा २०१७/प्र.क्र.२०८/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई
दिनांक :२९ मे, २०१९
वाचा :- १) शासन निर्णय क्रमांक : विविचा २००७/प्र.क्र. ५१ (भाग-१)/गृनिप, दि. ३० मार्च, २०१६.
२) शासन अधिसूचना, नगर विकास विभाग क्रमांक : टिपीबी ४३१३/४००/प्र.क्र. १०४/२०१६/नवि-११, दि. २७ डिसेंबर, २०१६ ३) शासन निर्णय क्रमांक : विविचा २०१६/प्र.क्र.२६१/गृनिप, दि.२८ जून, २०१७.
४) शासन निर्णय क्रमांक : विविचा २०१६/प्र.क्र.२६१/गृनिप, दि.२४ एप्रिल, २०१८.
प्रस्तावना : महाराष्ट्र शासनाच्या संदर्भ क्र. १ येथील शासन निर्णयान्वये मुंबईतील मुंबई विकास विभाग (बी.डी.डी.)
चाळींचा पुनर्विकास करण्याचा निर्णय घेण्यात आला आहे. सदर पुनर्विकासाकरीता संदर्भ क्र. २ येथील
अधिसूचनेन्वये बृहन्मुंबई विकास नियंत्रण नियमावलीमध्ये नविन विनियम ३३ (९) (ब) अंतर्भूत करण्यात आलेला
आहे. तसेच संदर्भ क्र. ३ व ४ येथील शासन निर्णयान्वये सदर चाळींच्या पुनर्विकासाकरीता लाभार्थींची पात्रता
निश्चित करण्यासाठी मार्गदर्शक सूचना निर्गमित करण्यात आलेल्या आहेत.
मुंबईतील बी. डी. डी. चाळींच्या वरळी येथील इमारतीतील मध्यवर्ती न्हाणीगृहे शासनस्तरावरुन
दि.१३.०६.१९९६ नंतर सन २००२ - २००८ या कालावधीत त्या त्यावेळी काही व्यक्तींना भाडेदारी तत्त्वावर
निवासस्थान म्हणुन वाटप करण्यात आलेली आहेत. तसेच मा. उच्च न्यायालय, मुंबई यांच्या आदेशानुसार एका
१०० % अंध व्यक्तीस सन २०१६ मध्ये एका मध्यवर्ती न्हाणीगृहाचे भाडेदारी तत्त्वावर निवासस्थान म्हणुन वाटप
करण्यात आलेले आहे.
संदर्भ क्र. २ येथील विनियम ३३ (९) (ब) मधील तरतुदीनुसार दि. १३.०६.१९९६ नंतर नव्याने तयार
झालेली भाडेदारी (Tenancy Creation) पुनर्विकासाकरीता गृहित धरता येणार नसल्याने, वरळी येथील बी. डी.
डी. चाळींतील मध्यवर्ती न्हाणीगृहात राहणा-या सदरहू भाडेकरूंनी, सदर मध्यवर्ती न्हाणीगृहे दि. १३.०६.१९९६
पूर्वीपासून इमारतींचा भाग असल्याने व तत्कालीन परिस्थितीनुसार शासनस्तरावरुन त्यांना सदर मध्यवर्ती
न्हाणीगृहे निवासस्थान म्हणुन भाडेदारी तत्वावर वाटप केलेली असल्याने, एक विशेष बाब म्हणून त्यांचा समावेश
बी.डी.डी. चाळ पुनर्वसन प्रकल्पामध्ये करुन सदर चाळींच्या पुनर्वसनानंतर पुनर्वसन सदनिका देण्याची विनंती
# Page 2
शासन निर्णय क्रमांकः विविचा २०१७/प्र.क्र.२०८/गृनिप
शासनास केली होती. सदर विनंतीच्या अनुषंगाने संचालक, मुंबई विकास विभाग चाळी यांनी दि.२९.०६.२०१७
व दि.२६.०७.२०१७ रोजीच्या पत्रान्वये शासनास अहवाल सादर केलेला आहे. त्या अनुषंगाने वरळी, मुंबई येथील
बी. डी. डी. चाळींतील शासनस्तरावरुन भाडेदारी तत्त्वार निवासस्थान म्हणुन वाटप करण्यात आलेल्या मध्यवर्ती
न्हाणीगृहामध्ये सद्य:स्थितीत राहणा-या भाडेकरूंबाबत सदर चाळीच्या पुनर्विकासातील त्यांच्या
समावेशासंदर्भात निर्णय घेण्याची बाब शासनाच्या विचाराधीन होती. या अनुषंगाने शासनाने खालीलप्रमाणे
निर्णय घेतला आहे :
शासन निर्णय :
मुंबईतील बी. डी. डी. चाळींतील वरळी येथील खाली नमुद अनुक्रमांक १ ते ८ येथील मध्यवर्ती न्हाणीगृहे
शासन स्तरावरुन सन २००२ ते २००८ या कालावधीत भाडेदारी तत्त्वावर त्यासमोर दर्शविलेल्या व्यक्तींना
निवासी सदनिका म्हणून वितरीत करण्यात आली आहेत. त्याचप्रमाणे मा. उच्च न्यायालयाच्या निर्देशानुसार
अनुक्रमांक ९ येथील मध्यवर्ती न्हाणीगृह, भाडेदारी तत्त्वावर निवासी सदनिका म्हणून वितरीत करण्यात आले
आहे.
----------------------------------------------------------------
| अ.क्र. | वरळी बी.डी.डी. चाळ क्रमांक व खोली क्रमांक | भाडेकरुचे नाव |
| १ | ५१/६० अ | श्री. रमेश रामचंद्र उदमले |
| २ | ११७/४० अ | श्री. बबन हरीभाऊ देवरुखे |
| ३ | ११७/२० अ | श्री. गणेश दत्तु लोंढे |
| ४ | ५१/८० अ | श्री. मंगेश नानू राऊळ |
| ५ | ४४/२० अ | श्री जयप्रकाश गणपत पावसकर |
| ६ | ३५/४० अ | श्री. मोहन पुना चांचीया |
|  | ५१/४० अ | श्रीमती कमल दिपक पडवळ |
| ८ | ५१/२० अ | श्रीम. अनिसा हमीद कुरेशी |
|  | ११७/ ६० अ | श्री. राजू धोंडीराम धनवटे |
----------------------------------------------------------------
२. सदर मध्यवर्ती न्हाणीगृहामध्ये उपरोक्त नमुद व्यक्ती/भाडेकरू किंवा त्यांचे कायदेशीर वारसदार
आजमितीस रहात असल्यास, सदर भाडेकरूंचा बी. डी. डी. चाळ पुनर्विकासामध्ये पुनर्वसन सदनिका
मिळण्यासाठी एक विशेष बाब म्हणून समावेश करण्यास शासन मान्यता देण्यात येत आहे.
३. संदर्भ क्र. ४ येथील शासन निर्णयातील विवरणपत्र “अ” च्या ऐवजी सदर मध्यवर्ती न्हाणीगृहाचे
निवासस्थान म्हणुन भाडेदारीने वाटप केल्याबाबतचे शासन आदेश तसेच सदरहू मध्यवर्ती न्हाणीगृह त्यांच्या
पृष्ठ ३ पैकी २
# Page 3
शासन निर्णय क्रमांकः विविचा २०१७/प्र.क्र.२०८/गृनिप
कायदेशीर वारसाच्या नावे वारसाहक्काने हस्तांतरीत केले असल्यास त्याबाबतचे संचालक, बी.डी.डी. चाळ
कार्यालयाचे आदेश आणि संदर्भ क्र. ४ येथील शासन निर्णयातील विवरणपत्र “ब” मध्ये नमुद केल्याप्रमाणे
कागदपत्रे यांच्या आधारे सदरहू भाडेकरुंची बी. डी. डी. चाळ पुनर्विकासाकरीता पात्रता निश्चित करण्यात यावी.