# Page 1
वित्तीय वर्ष २०१९-२०२० च्या पहिल्या चार महिन्यासाठी (एप्रिल ते जुलै, २०१९) आर्थिक तरतुदीचे वाटप.
महाराष्ट्र शासन.
गृहनिर्माण विभाग,
शासन परिपत्रक – कॅशफ्लो-२०१९/प्र क्र ११/अर्थ
मादाम कामा रोड, हुतात्मा राजगुरु चौक
मंत्रालय, मुंबई-४०० ०३२.
दिनांक : १६ एप्रिल, २०१९.
संदर्भ : वित्त विभाग, परिपत्रक क्रमांक: अर्थसं-२०१९/प्र.क्र.४४/अर्थ-३, दि.१.४.२०१९.
: परिपत्रक :
सन २०१९-२०२० या आर्थिक वर्षाचा अंतरिम अर्थसंकल्प दिनांक २७ फेब्रुवारी, २०१९ रोजी विधानमंडळास सादर करण्यात आला असून त्यात अंतर्भूत असलेल्या तपशीलवार मागण्यांना विधान मंडळाकडून मंजूरी मिळण्याच्या अधिन राहून पहिल्या चार महिन्याच्या (एप्रिल ते जुलै २०१९) खर्चाच्या तरतूदीस (लेखा अनुदानास) मान्यता देण्यात आली आहे व महाराष्ट्र विनियोजन (लेखानुदान) विधेयक,२०१९ महाराष्ट्र विधानमंडळाने मंजूर केले आहे. सदरहू विधेयकाचे अधिनियमात रुपांतर झाले असून महाराष्ट्र अधिनियम क्रमांक २ म्हणून महाराष्ट्र शासन राजपत्र असाधारण, भाग-४, दिनांक ०८ मार्च, २०१९ मध्ये प्रसिध्द करण्यात आले असल्याचे संदर्भाधिन परिपत्रकात नमूद करण्यात आलेले आहे व तसेच उपरोक्त चार महिन्यांच्या कालावधीतील अनिवार्य व कार्यक्रमावरील खर्चासाठी आवश्यक निधी (लेखानुदान) विभागास वाटप करण्यात आले आहे.
२. संदर्भाधीन शासन परिपत्रकामध्ये नमूद केल्यानुसार उपरोक्त अधिनियमात दर्शविल्याप्रमाणे या विभागाशी संबंधीत अर्थसंकल्पीय तरतुदी सोबतच्या विवरणपत्रातील स्तंभ क्रमांक ८,९,१० व ११ मध्ये उल्लेख केल्याप्रमाणे या विभागाच्या अधिपत्त्याखालील नियंत्रक अधिकाऱ्यांना वितरीत करण्यात येत आहेत. नियंत्रक अधिकाऱ्यांनी त्यांच्या अधिपत्याखालील आहरण व संवितरण अधिकाऱ्यांना निधीचे वितरण करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या नियमांचे पालन करावे. त्याचप्रमाणे संदर्भाधीन परिपत्रकामधील परिच्छेद ५ ते १७ मधील मार्गदर्शक सूचनांचे काटेकोरपणे पालन करावे. (वित्त विभागाच्या दिनांक १.४.२०१९ च्या परिपत्रकाची प्रत शासनाच्या संकेतस्थळावर उपलब्ध आहे.) तसेच सोबतच्या विवरणपत्रामधील तरतुदीमधून अत्यंत आवश्यक व अनिवार्य खर्च माहे - एप्रिल, २०१९ ते जुलै, २०१९ या कालावधी मध्ये करावा व इतर खर्च पूर्ण वर्षाच्या तरतुदी प्राप्त झाल्यानंतर करण्यात यावा. या सूचनेचे काटेकोरपणे पालन करावे. नियंत्रक अधिकाऱ्यांनी मंजूर अनुदानापेक्षा जास्त खर्च होणार नाही, याची खबरदारी घ्यावी. तसेच, प्रत्येक देयकावर अचूक लेखाशीर्ष व १० अंकी संगणक संकेतांक क्रमांक टाकण्याची खबरदारी घ्यावी.
तसेच प्रत्येक महिन्याचा झालेला खर्च प्रपत्र १० मध्ये पुढील ३ महिन्याच्या ५ तारखेपूर्वी उपलब्ध करुन दयावा. तसेच महालेखापालांच्या कार्यालयाशी संपर्क साधून खर्चाचा ताळमेळ घालण्यात यावा.
# Page 2
शासन परिपत्रक क्रमांकः कॅशफ्लो-२०१९/प्र क्र ११/अर्थ
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20