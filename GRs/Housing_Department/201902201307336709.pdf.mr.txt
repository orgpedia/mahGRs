# Page 1
मुबंई शहरातील उपकरप्राप्त इमारतींच्या पुनर्विकासासाठी बृहन्मुंबई महानगरपालिकेने बांधकाम करण्यास परवानगी ( Commencement Certificate) दिल्याच्या दिनांकापासून उपकरातून सूट देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः दुऊसु-२०१३/प्र.क्र.१३९/दुवपु-१
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:२०.०२.२०१९.
प्रस्तावना : महाराष्ट्र गृहनिर्माण व क्षेत्रविकास अधिनियम, १९७६ च्या कलम ८३ मध्ये विवक्षित
इमारतींना व जमिनींना उपकर देण्यापासून सूट देण्याबाबतची तरतूद विहित करण्यात आलेली आहे. या
कलमाच्या पोटकलम (१) (प) मध्ये मुंबई महानगरपालिकेकडून प्रमाणित केल्याप्रमाणे पुनर्रचना ठरेल
अशा दुरुस्त्या करण्यात आलेल्या इमारतींना उपकरातून सूट देण्याबाबतची तरतूद आहे. तथापि, अशा इमारतींना उपकरातून सूट देताना ती केव्हापासून / कोणत्या दिनांकापासून देण्यात यावी, याबाबत
उपरोक्त कलम ८३ मध्ये स्पष्ट उल्लेख नसल्याने, यासंदर्भात असलेली संदिग्धता दूर करण्याची बाब
शासनाच्या विचाराधीन होती. याबाबत विधी व न्याय विभागाकडून घेण्यात आलेल्या अभिप्रायास अनुसरुन, वरील संदिग्धता दूर करण्याबाबत शासनाने खालीलप्रमाणे निर्णय घेतलेलाआहे.
शासन निर्णय : महाराष्ट्र गृहनिर्माण व क्षेत्रविकास अधिनियम, १९७६ च्या कलम ८३ च्या पोटकलम (१) (प) मध्ये
मुंबई महानगरपालिकेकडून प्रमाणित केल्याप्रमाणे पुनर्रचना ठरेल अशा दुरुस्त्या करण्यात आलेल्या
इमारतींना उपकरातून सूट देण्याची तरतूद आहे. मुंबई शहरातील उपकरप्राप्त इमारतीच्या पुनर्विकासासाठी बृहन्मुंबई महानगरपालिकेमार्फत जेव्हा बांधकाम करण्यास परवानगी देण्यात येते
तेव्हांच त्या इमारतीची दुरुस्ती ही, त्या इमारतीची पुनर्रचना ठरणारी असते. ही बाब व कलम ८३ च्या
पोट कलम (१) (प) मधील तरतूद विचारात घेता, मुंबई शहरातील उपकरप्राप्त इमारतींच्या पुनर्विकासासाठी बृहन्मुंबई महानगरपालिकेमार्फत ज्या दिनांकास बांधकाम करण्यास परवानगी (Commencement Certificate) दिली असेल / देण्यात येईल, त्या दिनांकापासून संबंधित उपकरप्राप्त इमारतीची उपकर वसूली थांबविण्यात यावी व त्या दिनांकापासून ती मालमत्ता / इमारत बिगर उपकरप्राप्त (Decess) झाली असे समजण्यात यावे.
# Page 2
शासन निर्णय क्रमांकः दुऊसु-२०१३/प्र.क्र.१३९/दुवपु-१