# Page 1
झोपडपट्टी पुनर्वसन प्राधिकरण मुंबई/पुणे व पिंपरी चिंचवड आणि नागपूर तसेच मुंबई महानगर प्रदेश झोपडपट्टी पुनर्वसन प्राधिकरण (MMR-SRA) वगळता राज्यातील इतर क्षेत्राकरिता झोपडपट्टी पुनर्वसन प्राधिकरण स्थापन करण्यासंदर्भात शासनास शिफारस करण्यासाठी नेमलेल्या अभ्यास गटास मुदतवाढ देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : झोपसू-२०२०/प्र.क्र.६६ (भाग-१)/२०२०/झोपसू
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २७ ऑगस्ट, २०२१
वाचा :- १) शासन निर्णय, गृहनिर्माण विभाग, क्रमांक :झोपुयो-२०१३/प्र.क्र.१७/झोपसू, दि.३०/०५/२०१४ २) शासन निर्णय, गृहनिर्माण विभाग, क्रमांक : झोपुयो-२०२०/प्र.क्र.६६/२०२०/झोपसू, दि.१८/०९/२०२०
प्रस्तावना : मुंबई, पुणे व पिंपरी चिंचवड, नागपूर आणि मुंबई महानगर प्रदेश वगळता राज्यातील प्रमुख
शहरातील झोपडपट्टयांच्या पुनर्वसनाबाबत अभ्यास करुन शासनास अहवाल सादर करण्यासाठी
संदर्भ क्रमांक २ येथील दिनांक १८.०९.२०२० रोजीच्या शासन निर्णयान्वये प्रधान सचिव (गृहनिर्माण)
यांच्या समन्वयाखाली अभ्यासगट स्थापन करण्यात आला आहे. सदरहू अभ्यासगटाने आपला
अहवाल शासन निर्णयाच्या दिनांकापासून ६ महिन्याच्या आत सादर करणे आवश्यक होते. सदर
अभ्यासगट समिती स्थापन होऊन माहे मार्च, २०२१ रोजी ६ महिने पुर्ण झाले असून समितीचे कामकाज अंतिम टप्प्यात असल्याने प्रशासकीय कारणात्सव उपरोक्त समितीस ९ महिन्याची मुदतवाढ देण्याची बाब शासनाच्या विचाराधीन होती.
शासन निर्णय :
झोपडपट्टी पुनर्वसन प्राधिकरण मुंबई / पुणे व पिंपरी चिंचवड आणि नागपूर तसेच मुंबई
महानगर प्रदेश वगळता राज्यातील इतर क्षेत्राकरिता झोपडपट्टी पुनर्वसन प्राधिकरण स्थापना करण्यासंदर्भात शासनास शिफारस करण्यासाठी संदर्भ क्रमांक २ येथील दिनांक १८/०९/२०२०
रोजीच्या शासन निर्णयान्वये प्रधान सचिव (गृहनिर्माण) यांच्या समन्वयाखालील स्थापन केलेल्या
अभ्यास गटाच्या समितीस शासनास अहवाल सादर करण्यासाठी मार्च, २०२१ पासून ९ महिन्याची मुदतवाढ देण्यात येत आहे.
# Page 2
शासन निर्णय क्रमांकः झोपसू-२०२०/प्र.क्र.६६ (भाग-१) / २०२० / झोपसू