# Page 1
श्री. जीवन गलांडे, अपर जिल्हाधिकारी यांची सहमुख्य अधिकारी, मुंबई गृहनिर्माण व क्षेत्र विकास मंडळ या पदावर प्रतिनियुक्तीने नियुक्ती करण्याबाबत.
महाराष्ट्र शासन
गृहनिर्माण विभाग
शासन आदेश क्रमांक : प्रतिनि-२०१९/प्र.क्र.२५ (२)/गृनिभू
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई ४०० ०३२
दिनांक : ०१ मार्च, २०१९
संदर्भ:- १) शासन आदेश, महसूल व वन विभाग क्र. बदली-२६१९/प्र.क्र.२९/ई-१,दि.२०.०२.२०१९ २) शासन निर्णय, सामान्य प्रशासन विभाग क्र.एसआरव्ही-२०११/प्र.क्र.१३७/कार्यासन-१२, दि.१७.१२.२०१६ ३)श्री. जीवन गलांडे, अपर जिल्हाधिकारी यांचा दिनांक २२.०२.२०१९ रोजीचा अर्ज.
शासन आदेश:
राज्य शासनाच्या विविध विभाग/विभागाच्या अधिपत्याखालील मंडळे/महामंडळातील पदांवर संबंधित प्रशासकीय विभागाकडून प्रतिनियुक्तीने करावयाच्या नियुक्त्यांबाबतचे नवीन धोरण सामान्य प्रशासन विभागाने दि.१७.१२.२०१६ च्या शासन निर्णयान्वये जाहीर केलेले आहे.
२. महसूल व वन विभागाच्या संदर्भ क्रमांक १ च्या आदेशान्वये श्री. जीवन गलांडे, अपर जिल्हाधिकारी यांची सहमुख्य अधिकारी, मुंबई गृहनिर्माण व क्षेत्रविकास मंडळ या पदावर श्री. संजय भागवत, अपर जिल्हाधिकारी (निवडश्रेणी) यांच्या बदलीने रिक्त होणाऱ्या पदावर मा.भारत निवडणूक आयोगाने दिलेल्या सुचना तसेच महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्य पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) व ४ (५) अनुसार प्रशासकीय कारणास्तव प्रतिनियुक्तीने पदस्थापना करण्यात येऊन त्यांना दि.२०.०२.२०१९ (म.नं.) पासून कार्यमुक्त करण्यात आले आहे. त्यानुषंगाने श्री. जीवन गलांडे, अपर जिल्हाधिकारी यांनी संदर्भ क्र.३ च्या अर्जान्वये उपरोक्त पदावर रुजू करुन घेण्याबाबत विनंती केली आहे.
३. सबब, या आदेशाद्वारे श्री. जीवन गलांडे, अपर जिल्हाधिकारी यांची सहमुख्य अधिकारी, मुंबई गृहनिर्माण व क्षेत्रविकास मंडळ, मुंबई या पदावर दि. २२ फेब्रुवारी, २०१९ पासून प्रतिनियुक्तीने प्रथमतः १ वर्षाच्या कालावधीसाठी नियुक्ती करण्यात येत आहे.
# Page 2
शासन आदेश क्रमांकः प्रतिनि-२०१९/प्र.क्र.२५ (२) / गृनिभू