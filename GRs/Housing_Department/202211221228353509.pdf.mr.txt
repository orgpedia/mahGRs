# Page 1
प्रधानमंत्री आवास योजना (शहरी) अंतर्गत केंद्रीय मान्यता व संनियंत्रण समितीने मंजुर केलेल्या प्रकल्पांतील पात्र लाभार्थ्यांना राज्य हिश्श्यापोटी अनुज्ञेय असलेला प्रत्येकी रु. १ लक्ष प्रमाणे अनुदान महाराष्ट्र निवारा निधीतून वितरीत करण्याबाबत...
महाराष्ट्र शासन
गृहनिर्माण विभाग
शासन निर्णय क्र. प्रआयो-२०२२/प्र.क्र.२४२(भाग-१)/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२ नोव्हेंबर, २०२२
वाचा:- १) शासन निर्णय क्र. प्रआयो-२०१८/प्र.क्र.५२/गृनिधो-२, दि.२१.०२.२०१८.
२) शासन निर्णय क्र. प्रआयो-२०१८/प्र.क्र.१०/गृनिधो-२, दि.१५.०३.२०१८.
३) शासन शुध्दीपत्रक क्र.प्रआयो-२०१८/प्र.क्र.१०/गृनिधो-२, दि.२५.०९.२०१९.
४) शासन निर्णय क्र. प्रआयो-२०१८/प्र.क्र.१०/गृनिधो-२, दि.०४.०३.२०२१.
प्रस्तावना : महाराष्ट्र गृहनिर्माण व क्षेत्रविकास प्राधिकरणामार्फत राबविण्यात येणाऱ्या अनेक विकास
योजनांच्या मान्यतेचे अधिकार तसेच प्रशासकीय अधिकार शासनाकडे होते. विकास कामांची गतीने
अंमलबजावणी होण्यासाठी या अधिकारांचे विकेंद्रीकरण होण्याची आवश्यकता लक्षात घेऊन दिनांक
१५.०९.२०२२ रोजी निर्गमित करण्यात आलेल्या विविध शासन परिपत्रकान्वये बहुतांश अधिकार म्हाडा
प्राधिकरण /क्षेत्रीय स्तरावर प्रदान करण्यात आले आहेत. तथापि, प्रधानमंत्री आवास योजना (शहरी)
अंतर्गत केंद्रीय मान्यता व संनियंत्रण समितीने मंजूर केलेल्या प्रकल्पांतील पात्र लाभार्थ्यांना राज्य
हिश्श्यापोटी अनुज्ञेय असलेले अनुदान संबंधित अंमलबजावणी यंत्रणांना शासन मान्यतेने देण्याबाबतचा
वाचा क्र.४ येथील दिनांक ४.०३.२०२१ चा शासन निर्णय अद्याप अस्तित्वात असल्याने, सदर शासन
निर्णय रद्द करण्याची बाब शासनाच्या विचाराधीन होती.
शासन निर्णय :
प्रधानमंत्री आवास योजना (शहरी) अंतर्गत केंद्रीय मान्यता व संनियंत्रण समितीने मंजूर केलेल्या
प्रकल्पांतील पात्र लाभार्थ्यांना राज्य हिश्श्यापोटी अनुज्ञेय असलेले अनुदान रुपये १ लक्ष प्रती लाभार्थी
# Page 2
शासन निर्णय क्रमांकः प्रआयो-२०२२/प्र.क्र.२४२(भाग-१)/गृनिधो-२
महाराष्ट्र निवारा निधीतून संबंधित अंमलबजावणी यंत्रणांना शासन मान्यतेने अभियान संचालकांच्या
मार्फत वितरीत करण्याबाबतचा क्र. प्रआयो-२०१८/प्र.क्र.१०/गृनिधो-२, दि.०४.०३.२०२१ चा शासन
निर्णय यान्वये रद्द करण्यात येत आहे. सदरहू शासन निर्णय निर्गमित होण्यापूर्वी राज्य हिश्श्याच्या निधी
वितरणाबाबत जी परिस्थिती होती, ती कायम ठेवण्यात येत आहे.