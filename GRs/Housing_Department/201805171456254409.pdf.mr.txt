# Page 1
झोपडी दि.१.१.२०११ अथवा त्यापूर्वीपासूनची सशुल्क पुनर्वसन योग्य असल्याचे ठरविण्याबाबत तसेच त्यात प्रत्यक्ष राहणाऱ्या झोपडीवासियाचा निवारा निश्चित करण्याबाबत.
महाराष्ट्र शासन,
गृहनिर्माण विभाग,
शासन निर्णय क्रमांक - झोपुधो-०८१०/प्र.क्र.९६/२०१८/झोपसु-१
मंत्रालय, मुंबई- ४०० ०३२.
दिनांक- १६ मे, २०१८.
वाचा :- (१) शासन निर्णय गृहनिर्माण विभाग क्र. गवसु/१२२०/प्र.क्र.२०४(१)/झोपसु-१, दि. ११ जुलै, २००१ (२) शासन निर्णय सामान्य प्रशासन विभाग क्र.प्रसुध्दा-१६१४/३४५/प्र.क्र.७१/१८-अ, दि. ९ मार्च, २०१५ (३) शासन निर्णय गृहनिर्माण विभाग क्र.झोपुधो-१००१/प्र.क्र.१२५/१४/झोपसु-१, दि. १६ मे, २०१५ (४) शासन निर्णय गृहनिर्माण विभाग क्र. प्रआयो.२०१५/प्र.क्र.११०/गृनिधो-२ (सेल) दि. ९ डिसेंबर, २०१५ प्रस्तावना : महाराष्ट्र झोपडपट्टी क्षेत्र (सुधारणा, निर्मूलन व पुनर्वसन) अधिनियम, १९७१ मधील तरतुदीनुसार दि.१.१.२००० हा संरक्षणपात्र दिनांक विचारात घेवून संरक्षणपात्र झोपडीचे अस्तित्व व त्यात राहणाऱ्या झोपडीधारकांचे अस्तित्व सिध्द करण्याच्या अनुषंगाने शासन निर्णय संदर्भाधिन दि. १६ मे, २०१५ नुसार कार्यपध्दती विहित करण्यात आलेली आहे. केंद्र शासनाने नागरी भागाकरीता -- - सन २०२२ पर्यंत सर्वासाठी घरे • या अभियानाअंतर्गत प्रधानमंत्री आवास योजना सुरु केली असून राज्य शासनाने संदर्भाधिन दि.९.१२.२०१५ नुसार केंद्र शासनाच्या सदर योजनेचा अंगिकार केलेला आहे.
राज्य शासनाने दि.१.१.२०११ रोजी अथवा त्यापूर्वी अस्तित्वात असलेल्या परंतु शासन निर्णय दि.१६ मे, २०१५ नुसार संरक्षणपात्र ठरत नसलेल्या झोपडपट्टी क्षेत्रातील झोपड्यांच्या संदर्भात अशा झोपडीतील प्रत्यक्ष राहणाऱ्या झोपडीधारकांचे सशुल्क पुनर्वसन करण्याचे धोरण स्विकारले आहे. या धोरणानुसार दि.१.१.२०११ रोजी अथवा त्यापूर्वी पासून झोपडीचे अस्तित्व व त्यात प्रत्यक्ष राहणाऱ्या झोपडीधारकांचे अस्तित्व निश्चित करुन अशा झोपडीवासियाचा निवारा निश्चित करण्याच्या संदर्भात कार्यपध्दती विहित करण्याचा प्रस्ताव शासनाच्या विचाराधिन होता.
शासन निर्णय : १. सन २०२२ पर्यंत सर्वांसाठी घरे .. या अभियानाअंतर्गत राज्यातील नागरी क्षेत्रासाठी दि.१.१.२००० हा संरक्षण पात्रता दिनांक विचारात घेवून संरक्षणपात्र ठरत असलेल्या झोपडीधारकाबरोबरच दि.१.१.२००० नंतर परंतु दि.१.१.२०११ रोजी अथवा त्यापूर्वी अस्तित्वात असलेल्या झोपडीच्या संदर्भात अशा झोपडीतील प्रत्यक्ष राहणाऱ्या झोपडीधारकाचे सशुल्क पुनर्वसन केले जाईल. अशा झोपडीधारकास संबंधित महानगरपालिका, नगरपालिका, नगरपरिषद क्षेत्रात परवडणाऱ्या किंमतीत अशा झोपडीच्या बदल्यात पुनर्वसन सदनिका उपलब्ध करुन दिली जाईल.
(अ) संरक्षणपात्र दिनांक १.१.२००० नंतर, परंतु, सशुल्क पुनर्वसन योग्य दि.१.१.२०११ पूर्वी झोपडी अस्तित्वात होती किंवा कसे हे ठरविण्याकरीता सोबतच्या विवरणपत्रातील कोणताही किमान एक अनिवार्य पुरावा आवश्यक राहील.
(ब) झोपडी दि.१.१.२०११ अथवा त्यापूर्वीपासून अस्तित्वात असल्याचे निश्चित झाल्यावर दि.१.१.२०११ रोजी त्यात राहणारा झोपडीवासिय सध्या त्यात राहात असल्याचे निश्चित करण्यासाठी
# Page 2
शासन निर्णय क्रमांकः झोपुधो-०८१०/प्र.क्र.९६/२०१८/झोपसु-१
त्याच्या नावाचा व त्या झोपडीचे निश्चित ठिकाण दर्शविणाऱ्या पत्त्याचा उल्लेख असलेला, विवरणपत्रातील अलिकडच्या एक वर्षातील कोणताही किमान एक अनिवार्य पुरावा आवश्यक राहील. (जोडपत्र एक व जोडपत्र ३ व ३अ ) (क) झोपडीचे दि.१.१.२०११ अथवा त्यापूर्वीचे अस्तीत्व असल्याचे निश्चित झाल्यावर मात्र अशा झोपडीत दि.१.१.२०११ पूर्वीचा झोपडीधारक राहात असल्याचे पुरावे नसल्यास, अशा सशुल्क पुनर्वसनयोग्य झोपडीत दि.१.१.२०११ नंतरच्या दिनांकापासून सध्या राहात असलेल्या झोपडीवासियाने स्व:ताचा निवारा निश्चित होण्याकरीता उपरोक्त विवरण पत्रातील अलिकडच्या एक वर्षातील कोणताही किमान एक अनिवार्य पुरावा सादर करणे आवश्यक राहील. तसेच इतरही पुरावे सादर करणे आवश्यक राहील. .(जोडपत्र दोन व जोडपत्र ४ व ४अ)
२. झोपडीवासियाने सध्याही तो त्याच झोपडीत राहात आहे यासंदर्भात तसेच त्याचे नांव व त्याचे/तिचे पतीचे/पत्नीचे नावे अथवा १८ वर्षाखालील मुलाच्या नावे संबंधित महानगरपालिका, नगरपालिका, नगरपरिषद क्षेत्रात अन्य झोपडी/घर/सदनिका मालकी तत्वावर अथवा भाडेतत्वावर नसल्याचे स्वयंघोषणापत्र संदर्भाधिन शासन निर्णय सामान्य प्रशासन विभाग दि. ९ मार्च, २०१५ नुसार विहित केल्याप्रमाणे (सोबत प्रपत्र अ व ब ) साध्या कागदावर भरुन देणे आवश्यक राहील.
स्वयंघोषणापत्रात नमूद केल्याप्रमाणे झोपडीवासियाने अर्जात नमूद केलेली कोणतीही माहिती अथवा त्यासोबत दिलेली कोणतीही कागदपत्रे चुकीची दिल्याचे आढळून आल्यास असा झोपडीवासिय पुनर्वसनासाठी अयोग्य ठरविण्यात येईल व पुनर्वसनाशिवाय निष्कासनास पात्र असेल, त्याशिवाय त्या व्यक्तीविरुध्द योग्य ती फौजदारी कारवाई करण्यात येईल.
३. सशुल्क पुनर्वसन योग्य ठरण्यासाठी झोपडीवासियाने करावयाचा अर्जाचा नमूना वरील (ब) अथवा (क) प्रमाणे विवरणपत्रात विहित केलेल्या पुराव्यासह व स्वयंघोषणापत्रासह संबंधित अधिसूचित सक्षम प्राधिकाऱ्यांकडे करणे आवश्यक राहील. मुख्य कार्यकारी अधिकारी, झोपडपट्टी पुनर्वसन प्राधिकरण, मुंबई/ ठाणे/ पुणे व पिंपरी-चिंचवड क्षेत्र यांनी प्राधिकरणाच्या वेबसाईटवर सदर अर्जाचे नमूने व स्वयंघोषणापत्राचे नमूने उपलब्ध करुन द्यावेत.
४. बृहन्मुंबई, ठाणे, पुणे-पिंपरी चिंचवड क्षेत्र या झोपडपट्टी पुनर्वसन प्राधिकरणाच्या कार्यक्षेत्रातील सध्या मंजूर असलेल्या झोपडपट्टी पुनर्वसन योजनेमध्ये संरक्षणपात्र न ठरलेल्या झोपडपट्टीवासियांने देखिल वरील जोडपत्रातील नमून्यात संबंधित अधिसूचित सक्षम प्राधिकाऱ्यांकडे अर्ज करणे आवश्यक राहील. सध्या मंजूर असलेल्या झोपडपट्टी पुनर्वसन योजनेत अशा झोपडीधारकाची झोपडी निष्कासित झालेली असल्यास, अशा झोपडपट्टी पुनर्वसन योजनेच्या संदर्भात संबंधित सक्षम प्राधिकाऱ्याने प्रमाणित केलेल्या परिशिष्ट-२ मध्ये झोपडीधारकाचा समावेश असल्यास असा असंरक्षित झोपडीधारक सशुल्क पुनर्वसनासाठी योग्य राहील.
खालील प्रकारचे असंरक्षित झोपडीधारक सशुल्क पुनर्वसनासाठी योग्य समजण्यात येऊ नयेत.
(अ) एकाच कुटुंबाचा घटक असल्याने व अशा कुटुंबातील अन्य सदस्यास दि. १६ मे, २०१५ च्या शासन निर्णयानुसार पात्र ठरवले असल्याने "अपात्र" ठरणारे झोपडीधारक.
(ब) स्वतंत्र नांवाचा पुरावा असलेला परंतु एकाच झोपडीत राहणारा कुटुंबाचा घटक नसलेला झोपडीधारक.
(क) स्वतंत्र झोपडी अस्तित्वात असल्याचा कोणताही स्वतंत्र पुरावा नसलेला अन्य झोपडीधारक, आणि बंद झोपडी.
पृष्ठ १८ पैकी २
# Page 3
शासन निर्णय क्रमांकः झोपुधो-०८१०/प्र.क्र.९६/२०१८/झोपसु-१
सशुल्क पुनर्वसन योग्य आढळलेल्या झोपडीवासियांची स्वतंत्र यादी संबंधित अधिसूचित सक्षम प्राधिकाऱ्यांनी योग्य पुराव्यांसह प्रमाणित करुन मुख्य कार्यकारी अधिकारी, झोपडपट्टी पुनर्वसन प्राधिकरण यांच्याकडे पाठविणे आवश्यक राहील. अशा झोपडीधारकास मंजूर झोपडपट्टी पुनर्वसन योजनेत सामावून घेणे शक्य आहे किंवा कसे याचा निर्णय मुख्य कार्यकारी अधिकारी, झोपडपट्टी पुनर्वसन प्राधिकरण हे करतील. मंजूर झालेल्या झोपडपट्टी पुनर्वसन योजनेत सशुल्क पुनर्वसन शक्य नसल्यास अशा झोपडीवासियांचे त्यांच्या निष्कासनाच्या दिनांकानुसार प्रतिक्षा यादी मुख्य कार्यकारी अधिकारी, झोपडपट्टी पुनर्वसन प्राधिकरण यांनी क्षेत्रवार तयार करावी व अशा झोपडीधारकाचे पुनर्वसन प्राधिकरणाच्या कार्यक्षेत्रात कोणत्याही ठिकाणी केले जाऊ शकेल.
५. झोपडपट्टीवासियाकडून प्राप्त होणारे परिपूर्ण अर्ज, कागदपत्रे/अभिलेख/ साध्या कागदवरील स्वयंघोषणापत्र व पुराव्याच्या ग्राह्यतेसाठीचे स्वयंसाक्षांकनपत्र प्राप्त झाल्यावर संबंधित अधिसूचित सक्षम प्राधिकारी यांनी त्या पुराव्यांची खालील कार्यपध्दतीनुसार संबंधित जोडपत्राखाली नमूद केल्याप्रमाणे तपासणी करुन योग्य तो निर्णय तातडीने घ्यावा.
(अ) झोपडपट्टी पुनर्वसन योजनेच्या अंमलबजावणीसाठी निष्कासित झालेल्या झोपडीच्या बाबतीत उपरोक्त विहित पुराव्यांची तपासणी/पडताळणी करुन सशुल्क पुनर्वसन योग्यता ठरविताना प्रमाणित परिशिष्ट-२ च्या संदर्भाने संबंधित अधिसूचित सक्षम प्राधिकारी यांनी दक्षता घ्यावी.
(ब) झोपडपट्टीवासियांनी सादर केलेल्या कागदपत्रांच्या आधारे संबंधित अधिसूसचित सक्षम प्राधिकारी कार्यालयाने प्रचलित पध्दतीनुसार झोपडपट्टी पुनर्वसन प्राधिकरणामार्फत झोपडपट्टीचे उपग्रह नकाशा उपलब्ध करुन घेवून त्या नकाशात त्या झोपडीचे ठिकाण दर्शवून त्या नकाशाची प्रत त्यांच्या कार्यालयीन अभिलेख्यात ठेवावी.
(क) झोपडीच्या ठिकाणी सक्षम प्राधिकाऱ्याच्या कार्यालयातील अधिकाऱ्यांनी प्रत्यक्ष जावून स्थळपाहणी करणे आवश्यक राहील.
(ड) झोपडीवासियाकडून वरीलप्रमाणे प्राप्त झालेल्या अर्जावर सक्षम प्राधिकाऱ्यांचा निर्णय झाल्यावर सदरहू अर्जाचे संगणकीकरण करुन अभिलेख्यांचे जतन करणे आवश्यक राहील.
(इ) संबंधित अधिसूचित सक्षम प्राधिकाऱ्यांच्या निर्णया विरुध्द झोपडपट्टीवासिय महाराष्ट्र झोपडपट्टी क्षेत्र (सुधारणा,निर्मूलन व पुनर्वसन) अधिनियम,१९७१ च्या कलम ३५ नुसार संबंधित अधिसूचित अपिलिय प्राधिकाऱ्यांकडे अपिल दाखल करु शकेल. तसेच, झोपडपट्टी पुनर्वसन प्राधिकरण क्षेत्रासाठी संबंधित अधिसूचित तक्रार निवारण समितीकडे द्वितीय अपिल दाखल करु शकेल. अशा प्रकारे प्रथम अपिलात अथवा द्वितीय अपिलात होणारा निर्णय झोपडपट्टीवासियावर व संबंधित अधिसूचित सक्षम प्राधिकाऱ्यावर बंधनकारक राहील.
(फ) अस्तित्वात असलेल्या झोपडीच्या संदर्भात झोपडीचे अस्तित्व दि.१.१.२०११ पूर्वीचे असून त्यात राहणारा झोपडीवासिय दि.१.१.२०११ नंतरचा असल्याचे आढळल्यास व त्याचे हस्तांतरणाचे योग्य ते पुरावे आढळल्यास असा हस्तातरणपात्र झोपडीच्या संदर्भात झोपडीधारकास शासन निर्णय दि.१६ मे, २०१५ मधील तरतुदीनुसार लागू असलेले भोगवटा हस्तांतरण शुल्क संबंधित लेखाशिर्षाखाली जमा करणे आवश्यक राहील अशी रक्कम जमा केल्यानंतरच असा झोपडीधारक सशुल्क पुनर्वसन योग्य समजण्यात येईल.
६. झोपडपट्टीवासियास पुनर्वसन सदनिका दिल्यावर त्यास शासनाच्या त्यापुढील कोणत्याही गृहनिर्मिती/ गृहबांधणी योजनेचा लाभ देणे योग्य/समर्थनीय नसल्यामुळे अशा पुनर्वसन सदनिकेचा ताबा देताना त्या झोपडीवासियाची व त्याचा/तिचा पतीचा/पत्नीच्या फोटोसह माहिती व त्या दोघांच्या आधार कार्डचा क्रमांक याची नोंद झोपडपट्टी पुनर्वसन प्राधिकरणाने त्यांच्या अभिलेख्यात करावी.
पृष्ठ १८ पैकी ३
# Page 4
शासन निर्णय क्रमांकः झोपुधो-०८१०/प्र.क्र.९६/२०१८/झोपसु-१
कोणत्याही परिस्थिती कोणत्याही झोपडीधारकास सशुल्क पुनर्वसन सदनिका वाटपात द्विरुक्ती होणार नाही याची खबरदारी झोपडपट्टी पुनर्वसन प्राधिकरणाने घ्यावी.
७. झोपडपट्टी पुनर्वसन योजनांच्या संदर्भात सशुल्क पुनर्वसन सदनिकेची किंमत प्रकल्पनिहाय संबधित प्रकल्पाचा खर्च विचारात घेऊन सरासरीनुसार मुख्य कार्यकारी अधिकारी, झोपडपट्टी पुनर्वसन प्राधिकरण यांचेकडून निश्चित करण्यात येईल. प्रधानमंत्री आवास योजनेसह इतर योजनांच्या संदर्भात अशा पुनर्वसन सदनिकेची किंमत प्रकल्पनिहाय संबंधित प्रकल्प अंमलबजावणी यंत्रणेकडून निश्चित करण्यात येईल. अशी विहीत रक्कम मुख्य कार्यकारी अधिकारी, झोपडपट्टी पुनर्वसन प्राधिकरण यांनी विहित केलेल्या पध्दतीनुसार सदनिका वाटप झालेल्या संबंधित लाभार्थी झोपडीधारकाने प्रदान करणे आवश्यक राहील.
८. झोपडपट्टी पुनर्वसन योजनेतील सशुल्क पुनर्वसन सदनिकेचे आकारमान झोपडपट्टी पुनर्वसन योजनेच्या नियमावलीच्या निकषांप्रमाणे असेल. त्या व्यतिरिक्त प्रधानमंत्री आवास योजनेतील आर्थिक दृष्ट्या कमकुवत घटकासाठी विहित केलेल्या सदनिकेच्या आकारमानाचे निकष इतर योजनांमधील सशुल्क पुनर्वसन सदनिकांना लागू राहील.
९. झोपडपट्टी पुनर्वसन योजनेसहीत इतर कोणत्याही योजनेतील सशुल्क पुनर्वसन सदनिकेच्या प्रथम नोंदणीचे नोंदणीशुल्क प्रधानमंत्री आवास योजनेतील आर्थिक दृष्ट्या कमकुवत घटकासाठीच्या सदनिकेसाठी विहीत केलेल्या नोंदणी शुल्काएवढे असेल.
१०. सशुल्क पुनर्वसन सदनिकेला महाराष्ट्र झोपडपट्टी क्षेत्र (सुधारणा, निर्मूलन व पुनर्वसन) अधिनियम, १९७१ मधील कलम ३ ई (१) च्या सदनिका हस्तांतरणा विषयीच्या १० वर्षे कालमर्यादेच्या तरतुदी लागू राहणार नाहीत. मात्र एक सदनिका असतांना दुसरी सदनिका प्राप्त करणे, बनावट दस्तऐवज सादर करुन सदनिका प्राप्त करणे अशा प्रकरणात लाभार्थी सदनिकाधारक कलम ३ ई (२) नुसार निष्कासनाच्या कारवाईस पात्र ठरेल. तसेच अशा लाभार्थी झोपडीधारकाने स्वयंघोषणापत्रात नमूद केल्याप्रमाणे त्याने दिलेली माहिती खोटी आढळून आल्यास भारतीय दंड संहिता अन्वये आणि / किंवा संबंधित कायद्यानुसार झोपडीधारकावर खटला भरला जाईल व त्यानुसार असा झोपडीधारक शिक्षेस पात्र राहील. तसेच, सशुल्क पुनर्वसन सदनिका अशा झोपडीधारकाने कुटुंबातील सदस्याव्यतिरिक्त अन्य कोणास हस्तांतरित केल्यास असा झोपडीधारक लाभार्थी या योजनेसह अन्य कोणत्याही पुनर्वसन योजनेत पुन्हा सवलतीच्या दराने सदनिका मिळण्यास भविष्यात पात्र राहणार नाही.
११. सशुल्क पुनर्वसन सदनिकांचे नियमन करण्यासाठी झोपडपट्टी पुनर्वसन प्राधिकरणामध्ये स्वतंत्र कक्ष स्थापन करण्यात यावा.
१२. झोपडपट्टी पुनर्वसन योजनेतील विनाशुल्क पुनर्वसन सदनिका मिळण्यास पात्र ठरलेला झोपडीधारक त्याचा अशा सदनिकेवरील हक्क सोडून देवून सशुल्क पुनर्वसन सदनिकेच्या योजनेत सहभागी होऊ शकेल.
१३. सदर शासन निर्णय राज्यातील महानगरपालिका/नगरपालिका/नगरपरिषद / नगर पंचायत यांच्या अधिनस्त सर्व क्षेत्रासाठी लागू राहील. महाराष्ट्र गृहनिर्माण व क्षेत्रविकास प्राधिकरण, मुंबई व पुणे महानगर प्रदेश विकास प्राधिकरण, शहर व औद्योगिक विकास महामंडळ व राज्य शासनाच्या विधीमंडळाने पारित केलेल्या कायद्याच्या आधारे स्थापन झालेल्या सर्व महामंडळाकडून राबविण्यात येत असलेल्या नागरी सुविधा अथवा पायाभूत प्रकल्पाअंतर्गत बाधित होणाऱ्या झोपडपट्टीवासियांना देखिल लागू राहील.
पृष्ठ १८ पैकी ४
# Page 5
शासन निर्णय क्रमांकः झोपुधो-०८१०/प्र.क्र.९६/२०१८/झोपसु-१
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18