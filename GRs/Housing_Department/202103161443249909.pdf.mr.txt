# Page 1
महाराष्ट्र गृहनिर्माण व क्षेत्र विकास प्राधिकरण (म्हाडा) कडून करण्यात येणाऱ्या रु.१ कोटीपेक्षा जास्त रकमेच्या कामांना प्रशासकीय, वित्तीय व निविदांना शासनाची मान्यता घेण्याबाबत.
महाराष्ट्र शासन
गृहनिर्माण विभाग,
शासन परिपत्रक, क्र.वाटप-२०२१/प्र.क्र.५६/गृनिभू,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक:- १६ मार्च,२०२१
शासन परिपत्रक-: महाराष्ट्र गृहनिर्माण व क्षेत्रविकास प्राधिकरण यांच्या स्तरावरून विविध पुनर्विकास
प्रस्तावांना मान्यता देण्यात येतात. याबाबत शासनस्तरावर कोणत्याही प्रकारची माहिती नसते.
काही प्रस्तावांमध्ये अनियमितता असल्यास त्याबाबतच्या तक्रारी शासनाकडे येतात. परंतू
याबाबत शासनाकडे कोणतीही माहिती नसल्याने शासनस्तरावरुन अशा प्रकरणांमध्ये कोणतीही
माहिती देता येत नाही व तक्रारींचे निराकरण करता येत नाही. त्यामुळे म्हाडा व शासन यांच्या
कामामध्ये सुसूत्रता व एकवाक्यता असावी यासाठी सद्यस्थितीमध्ये म्हाडाकडे असलेल्या
महत्वाच्या बाबी शासन मान्यतेने होणे आवश्यक आहेत.
म्हाडाच्या स्तरावर विविध कामाबाबत निविदा काढल्या जातात. त्यासाठी प्रत्येक
स्तरावरील अधिकाऱ्यांना निविदा काढण्याबाबत वित्तीय अधिकार देण्यात आलेले आहेत. तथापि
प्रशासकीय मान्यता, तांत्रिक मान्यता तसेच इतर अनुषंगिक मान्यता न घेतासुध्दा मोठ्या
रकमेच्या निविदा प्रसिध्द केले असल्याचे शासनाच्या निदर्शनास आले आहे. अशा प्रकरणी
न्यायालयीन प्रकरणेसुध्दा उद्भवलेली आहेत. सबब, यापुढे म्हाडाच्या स्तरावर एखाद्या
कामासाठी रू. १.०० कोटीपेक्षा अधिक खर्च होणार असेल व यासाठी निविदा काढावयाचे
असल्यास अशा प्रकराच्या निविदेवर नियंत्रण ठेवण्याच्या दृष्टिकोनातून शासनाची पूर्व मंजुरी
घेणे आवश्यक वाटते.
# Page 2
शासन परिपत्रक क्रमांकः वाटप-२०२१/प्र.क्र.५६/गृनिभू,
यास्तव, महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ (१)
मधील तरतूदीनुसार शासनास प्राप्त झालेल्या अधिकारानुसार, पुढीलप्रमाणे निदेश/ सूचना
देण्यात येत आहेत :
म्हाड प्राधिकरण व त्यांअतर्गत असलेल्या विविध प्रादेशिक मंडळामार्फत रू. १.००
कोटीपेक्षा जास्त रकमेच्या कामांना प्रशासकीय, वित्तीय व निविदांना मान्यता देण्यापूर्वी
शासनाची पूर्व मान्यता घेणे आवश्यक राहील.