# Page 1
झोपडपट्टी पुनर्वसन योजनेंतर्गत तयार करण्यात येणाऱ्या परिशिष्ट-२ च्या प्रमाणित प्रतींबाबत
महाराष्ट्र शासन
गृहनिर्माण विभाग
शासन परिपत्रक क्रमांक : अपील-२०२३/प्र.क्र.५८/झोपनि-२
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ०९ मार्च, २०२३
शासन परिपत्रक :
झोपडपट्टी पुनर्वसन योजने अंतर्गत झोपडीधारकांची पुनर्विकसित सदनिका मिळण्यासाठी शासन अधिसूचना क्र.संकीर्ण-२०२०/प्र.क्र.१८/झोपनि-२, दि.१२.०८.२०२१ व दि.११.०२.२०२२ अन्वये घोषित करण्यात आलेल्या संबंधित सक्षम प्राधिकारी यांच्याकडून पात्रता/अपात्रता निश्चित केली जाते व त्यासंबंधीची रितसर नोंद परिशिष्ट-२ या अभिलेखांमध्ये करण्यात येते. जे झोपडीधारक अपात्र ठरतात त्यांना महाराष्ट्र झोपडपट्टी (सुधारणा, निर्मूलन व पुनर्वसन) अधिनियम, १९७१ च्या कलम ३५ मधील तरतुदीनुसार उक्त दि.१२.०८.२०२१ व दि.११०२.२०२२ च्या शासन अधिसूचनेन्वये घोषीत केलेल्या अपिलीय अधिकाऱ्यांकडे अपील दाखल करता येते. अपिलीय प्राधिकाऱ्यांना त्यांच्यासमोर दाखल झालेले अपील निकाली काढताना, अर्जदार किंवा अपिलार्थी यांनी सादर केलेले परिशिष्ट-२ वैध / खरे आहे किंवा कसे?
याची खातरजमा करणे आवश्यक असते. त्यासाठी अपिलीय प्राधिकाऱ्यांकडून परिशिष्ट -२ च्या प्रमाणित प्रतीची अपिलार्थीकडे मागणी करण्यात येत असते. परंतु अपिलार्थी यांना सक्षम प्राधिकाऱ्यांकडून परिशिष्ट-२ च्या प्रमाणीत प्रती उपलब्ध करून दिल्या जात नाहीत. त्यामुळे त्यांना परिशिष्ट -२ च्या अपात्रतेसंदर्भात सक्षम अपिलीय प्राधिकाऱ्यांकडे अपील दाखल करताना परिशिष्ट-२ ची प्रमाणित प्रत सादर करण्यात अडचण निर्माण होते. शिवाय, परिशिष्ट-२ च्या प्रमाणित प्रती मिळविण्यात झोपडीधारकांचा बराच कालपव्यय होतो व त्यामुळे त्यांना अपिलीय अधिकारी यांच्याकडे विहित वेळेत अपील दाखल करण्यात अडचण निर्माण होते.
२. परिशिष्ट-२ ची प्रमाणित प्रत उपलब्ध करून घेण्यामधील/देण्यामधील झोपडीधारकांची वरील रास्त अडचण विचारात घेता ती दूर करणे आवश्यक आहे. त्यासाठी झोपडीधारकांच्या पात्र/अपात्रतेचे परिशिष्ट-२ तयार केल्यानंतर, त्याची प्रमाणित प्रत परिशिष्ट –२ निर्गमित केल्यापासून ८ दिवसांच्या आत संबंधित सक्षम प्राधिकारी यांनी त्या- त्या संबंधित अपिलीय प्राधिकाऱ्यांना उपलब्ध करुन द्याव्यात. परिशिष्ट-२ च्या प्रमाणित प्रती सक्षम प्राधिकारी यांनी
# Page 2
शासन परिपत्रक क्रमांकः अपील -२०२३/प्र.क्र.५८/झोपनि-२
संबंधित अपिलीय अधिकारी यांना उपलब्ध करुन द्यावयाच्या असल्याने, परिशिष्ट-२ च्या प्रमाणीत प्रतीची मागणी अपिलीय प्राधिकारी यांनी झोपडीधारकांकडे करू नये.