# Page 1
सार्वजनिक मालकीच्या जमिनीवरील झोपडयांचा पुनर्विकास करतांना खाजगी विकासकांकडून अधिमुल्य (प्रिमियम) आकारणी करण्याबाबत मार्गदर्शक तत्वे.
महाराष्ट्र शासन
गृहनिर्माण विभाग
शासन निर्णय क्र. झोपुयो-२००८/प्र.क्र.२३६/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० .०३२
दिनांक :- १२ जुलै, २०२१
वाचा :- १) शासन निर्णय, गृहनिर्माण विभाग समक्रमांक दि.२६.०५.२००९ २) शासन निर्णय, गृहनिर्माण विभाग समक्रमांक दि.०२.०७.२०१०
३) शासन निर्णय, गृहनिर्माण विभाग समक्रमांक दि.२२.०९.२०२०
प्रस्तावना : झोपडपट्टीमुक्त मुंबई आणि पर्यायाने झोपडपट्टीमुक्त महाराष्ट्र करण्याच्या उदात्त हेतुने शासन झोपडपट्टी पुनर्वसन योजना राबवित आहे. सुरुवातीला नोटबंदी आणि अलिकडील कोरोना सारख्या जागतिक महामारीमुळे खाजगी विकासकांची आर्थिक स्थिती नाजूक झालेली आहे. परिणामी झोपडपट्टी पुनर्वसन योजना राबविणे खाजगी विकासकांना आर्थिकदृष्ट्या अडचणीचे ठरत आहे. किंबहुना पुनर्वसन योजनेच्या अंमलबजावणीत अपेक्षित गती राखणे दिवसेंदिवस अवघड होत चालले आहे. यास्तव, झोपडपट्टी पुनर्वसन प्राधिकरणामार्फत वसूल करावयाच्या अधिमुल्याचे टप्पे व दर निश्चित करुन विकासकांना अधिमूल्य भरण्यास दि.३१ मार्च, २०२१ पर्यंत सवलत देण्याचा निर्णय संदर्भ क्र.३ येथील दि. २२.०९.२०२० च्या शासन निर्णयान्वये घेण्यात आला आहे. दि. ३१ मार्च, २०२१ पर्यंत देण्यात आलेली सदर सवलतीची मुदत वाढविण्याची बाब शासनाच्या विचाराधीन होती.
शासन निर्णय : उपरोक्त संदर्भ क्र.३ येथील दि.२२ सप्टेंबर, २०२० च्या शासन निर्णयान्वये विकासकांना अधिमुल्य (Premium) भरण्यासाठी दि. ३१ मार्च, २०२१ पर्यंत दिलेली सवलत दि. ३० सप्टेंबर, २०२१ पर्यंत वाढविण्यात येत आहे.
# Page 2