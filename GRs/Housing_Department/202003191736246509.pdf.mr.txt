# Page 1
वित्तीय वर्ष २०१९-२०
मुंबई इमारत दुरुस्ती व पुनर्रचना निधीत जमा करण्याकरिता महाराष्ट्र गृहनिर्माण व क्षेत्रविकास प्राधिकरणाला उपकराची रक्कम वितरित करण्याबाबत......
महाराष्ट्र शासन
गृहनिर्माण विभाग
शासन निर्णय क्रमांक: अंशदान-२०२०/प्र.क्र.३४/दुवपु-२
मंत्रालय,मुंबई-४०० ०३२.
तारीख: १९ मार्च, २०२०
वाचा १) वित्त विभागाचे परिपत्रक क्र. अर्थसं-२०१९/प्र.क्र.४४/अर्थ-३, दि. ०१.०४.२०१९.
२) वित्त विभागाचे परिपत्रक क्र. अर्थसं - २०१९/प्र.क्र.९२/अर्थ-३, दि. ०८.०७.२०१९.
३) वित्त विभागाचे परिपत्रक क्र. अर्थसं - २०१९/प्र.क्र.९२/अर्थ-३, दि. २२.०१.२०२०.
प्रस्तावना मुंबई शहर बेटावरील जुन्या व मोडकळीस आलेल्या उपकरप्राप्त इमारतींची दुरुस्ती/पुनर्बांधणी करण्याकरिता महाराष्ट्र गृहनिर्माण व क्षेत्रविकास अधिनियम, १९७६ च्या कलम ८२ अन्वये मुंबई शहर व बेटावरील इमारतींवर दुरुस्ती उपकर आकारला जातो. तसेच कलम ८५ अन्वये तो बृहन्मुंबई महानगर पालिकेकडून वसूल करण्यात येतो व एकूण वसुलीच्या ५ टक्के वटावाची रक्कम वगळून उर्वरित रक्कम राज्याच्या एकत्रित निधीत जमा करण्यात येते. दुरुस्ती उपकराची ही रक्कम विनियोजनान्वये, अर्थसंकल्पित करुन ती कलम ८६ नुसार मुंबई इमारत दुरुस्ती व पुनर्रचना निधीत वर्ग करण्यासाठी राज्य शासनाकडून हस्तांतरित करण्यात येते.
शासन निर्णय मुंबई शहर बेटावरील उपकरप्राप्त इमारतींच्या दुरुस्ती व पुनर्रचना कार्यक्रमासाठी महाराष्ट्र गृहनिर्माण व क्षेत्रविकास प्राधिकरणाच्या अधीनस्त मुंबई इमारत दुरुस्ती व पुनर्रचना निधीत वर्ग करण्याकरिता दुरुस्ती उपकराच्या रकमेपोटी देण्यासाठी सन २०१९-२० च्या गृहनिर्माण विभागाच्या खर्चाच्या विवरणपत्रात मागणी क्र. क्यु-३, २२१६ गृहनिर्माण, ८०, सर्वसाधारण, ८००, इतर खर्च, ( ००) (०५) मुंबई इमारत दुरुस्ती व पुनर्रचना निधीत जमा करण्याकरिता महाराष्ट्र गृहनिर्माण व क्षेत्र विकास प्राधिकरणाला उपकराच्या वसुलीची रक्कम देणे (२२१६ ०६२५) ३२, अंशदाने या लेखाशीर्षाखाली रु. ३४,२०,००,०००/- (रुपये चौतीस कोटी वीस लक्ष फक्त) इतकी तरतूद अर्थसंकल्पित करण्यात आलेली आहे.
वित्त विभागाने दि. ०८.०७.२०१९ च्या परिपत्रकान्वये सन २०१९-२० च्या प्रथम नऊमाहीकरिता (डिसेंबर, २०१९ अखेर) आवश्यक असणारा अनिवार्य व कार्यक्रमावरील खर्चाचा अर्थसंकल्पीत निधी एकूण वार्षिक तरतूदीच्या ८०% च्या मर्यादेत वितरित करण्यास सहमती दर्शविली आहे.
# Page 2
शासन निर्णय क्रमांकः अंशदान-२०२०/प्र.क्र.३४/दुवपु-२
मुंबई इमारत दुरुस्ती व पुनर्रचना मंडळ यांनी मागणी यांनी मागणी केल्यानुसार बृहन्मुंबई महानगर पालिकेद्वारा राज्याच्या एकत्रित निधीत जमा केलेल्या रु. २७,३६,००,००० /- इतक्या रकमेइतकी अर्थसंकल्पित तरतुदीपैकी दुरुस्ती उपकराची रक्कम रुपये २७,३६,००,००० /- (रुपये सत्ताव्वीस कोटी छत्तीस लक्ष फक्त) वित्त नियंत्रक, महाराष्ट्र गृहनिर्माण व क्षेत्रविकास प्राधिकरण यांना वितरित करण्यास या शासन निर्णयाद्वारे मान्यता देण्यात येत आहे.
वित्त नियंत्रक, महाराष्ट्र गृहनिर्माण व क्षेत्रविकास प्राधिकरण यांनी महाराष्ट्र गृहनिर्माण व क्षेत्रविकास अधिनियम, १९७६ च्या कलम ८६ नुसार सदर रक्कम मुंबई इमारत दुरुस्ती व पुनर्रचना मंडळास उपलब्ध करुन द्यावी.
दुरुस्ती उपकराची रक्कम रुपये २७,३६,००,०००/- (रुपये सत्ताव्वीस कोटी छत्तीस लक्ष फक्त) महाराष्ट्र गृहनिर्माण व क्षेत्रविकास प्राधिकरणास शासनाच्या गृहनिर्माण विभागाचे अवर सचिव तथा आहरण व संवितरण अधिकारी यांना प्रतिस्वाक्षरीत केलेले देयक, प्राधिकरणाने सादर केल्यानंतर वितरित करण्यात यावी.
सदर शासन निर्णय वित्त विभागाच्या दि. ०१.०४.२०१९ व दि. ०८.०७.२०१९ च्या परिपत्रकातील दिलेल्या सुचनांनुसार व प्रशासकीय विभागांना प्रदान करण्यात आलेल्या प्राधिकारानुसार निर्गमित करण्यात येत आहे. प्रस्तुत प्रकरणी वित्त विभाग, शासन परिपत्रक दि. ०८.०७.२०१९ मधील परिशिष्टातील क्र. ९ मधील तपासणी सूचीतील अटींची पूर्तता होत आहे, असे प्रमाणित करण्यात येत आहे.
# Page 3