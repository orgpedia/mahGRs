# Page 1
बृहन्मुंबई व उपनगरातील २० एकर किंवा
त्यापेक्षा अधिक क्षेत्रफळाच्या म्हाडा
अभिन्यासांचा संयुक्त पुनर्विकासाचे
धोरण करण्याबाबत.
महाराष्ट्र शासन
गृहनिर्माण विभाग
शासन निर्णय क्र:- संकीर्ण-२०२५/प्र.क्र.१२७/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक : १५ डिसेंबर, २०२५
प्रस्तावना :-
मुंबई शहर व उपनगर क्षेत्रामध्ये परवडणारी घरे निर्माण करण्याकरीता शासनाने महाराष्ट्र
गृहनिर्माण व क्षेत्र विकास प्राधिकरणाच्या (म्हाडा) मुंबई मंडळामार्फत मध्यम उत्पन्न गट (MIG) व
अल्प उत्पन्न गट (LIG) या गटांकरीता सन १९५० ते सन १९६० च्या दरम्यान ५६ वसाहतीची
निर्मिती केलेली होती. या वसाहतीमध्ये अंदाजे ५,००० सहकारी गृहनिर्माण संस्था आहेत. सदर
इमारतींचे बांधकाम ५० ते ६० वर्ष जुने झाले असल्याने, त्यातील काही इमारती जीर्ण व मोडकळीस
आल्यामुळे त्यांचा पुनर्विकास होऊन रहिवाश्यांचे राहणीमान उंचविणे ही तेथील रहिवाश्यांची गरज
आहे.
बृहन्मुंबई विकास नियंत्रण नियमावलीच्या विनियम ३३ (५) व ३३ (९) नुसार
एकत्रित/सामुहिक पुनर्विकास करण्याची तरतूद विहित केलेली आहे. नियोजीत पायाभूत
सुविधांचा विकास व क्षेत्राचे समुचित नियोजन करणे शक्य व्हावे, तसेच म्हाडा वसाहतींचा
पुनर्विकास करताना जागतिक दर्जाच्या इमारती व सोयी सुविधा निर्माण होण्याच्या दृष्ट्टीने
एकत्रित/समुह पुनर्विकास होणे आवश्यक आहे. तसेच यासाठी म्हाडा अभिन्यासातील २० एकर
किंवा त्यापेक्षा अधिक क्षेत्रफळाच्या म्हाडा अभिन्यासांचा एकत्रित/समुह पुनर्विकासासाठी स्वतंत्र
धोरण तयार करण्याची आवश्यकता आहे. त्यामुळे बृहन्मुंबई व उपनगरातील २० एकर किंवा
त्यापेक्षा अधिक क्षेत्र असलेल्या म्हाडा अभिन्यासाचा संयुक्त पुनर्विकास करण्यासाठी धोरण
निश्चित करण्याची बाब शासनाच्या विचाराधीन होती.
शासन निर्णय :-
बृहन्मुंबई व उपनगरातील २० एकर किंवा त्यापेक्षा अधिक क्षेत्रफळाच्या म्हाडा
अभिन्यासांचा एकत्रित/समूह पुनर्विकास करण्यासाठी खालीलप्रमाणे धोरण करण्यात येत आहे :-
१) बृहन्मुंबई व उपनगरातील २० एकर किंवा त्यापेक्षा जास्त क्षेत्रफळ असलेल्या म्हाडा
अभिन्यासाचा विनियम ३३(५) व विनियम ३३(९) नुसार पुर्नविकास करत असतांना, सदर
अभिन्यासाचा पुनर्विकास म्हाडाने निविदा पद्धतीने अंतिम केलेल्या Construction &
Development Agency (C&DA) मार्फत होणार असल्यामुळे व उच्चतम पुनर्वसन चटई क्षेत्रफळ
अनुज्ञेय करत असल्याने, विकास नियंत्रण व प्रोत्साहन नियमावलीतील तरतुदीनुसार अशा
प्रकल्पांकरिता रहिवाशांची संमती पत्रे (consent letters) घेण्याची आवश्यकता असणार नाही.
तथापि विनियम ३३ (५) मधील तरतुदीनुसार, नियुक्त करण्यात येणाऱ्या विकासकास (C & D A)
अभिन्यासातील सहकारी संस्था अधिनियम, १९६० मधील तरतुदीनुसार वैध असलेला गृहनिर्माण
संस्थांचा सहमतीदर्शक ठराव म्हाडास सादर करणे बंधनकारक राहील.
# Page 2
शासन निर्णय क्रमांकः संकीर्ण-२०२५/प्र.क्र.१२७/गृनिप
याप्रमाणे सर्व रहिवाशांची संमतीपत्रे (consent) ची आवश्यकता (Requirement) कमी
करत असल्याने अशा पुर्नविकास प्रकल्पामध्ये अस्तित्वात असलेल्या सर्व पुनर्वसन घटकांस योग्य
पुर्नवसन क्षेत्रफळाचा लाभ प्राप्त होण्याच्या दृष्ट्टीने विकास नियंत्रण व प्रोत्साहन नियमावलीतील
संबंधित तरतुदीनुसार अनुज्ञेय असलेले कमाल/उच्चतम पुनर्वसन चटई क्षेत्रफळाच्या
सदनिकांमध्ये अस्तित्वातील रहिवाश्यांचे पुनर्वसन करण्यात यावे.
२) म्हाडा अभिन्यासातील पुनर्विकास प्रकल्पामध्ये काही सहकारी गृहनिर्माण संस्थांच्या
इमारती या ३० वर्षाचा कालावधी पूर्ण झालेल्या नाहीत परंतु सद्यस्थितीत जीर्ण झाल्या असल्यास
किंवा प्रकल्पाच्या पुर्णत्वाच्या कालावधीत ३० वर्षाचे आयुष्ट्य पूर्ण होणार असल्यास, सदर
अभिन्यासाचा एकत्रित पुनर्विकास होण्याच्या दृष्ट्टीने अशा इमारतींचा पुनर्विकास करण्यासाठी
समावेश करण्याबाबत विनियम ३३(९) मधील कलम १.२ मधील (iii)(b) मधील तरतुदीनुसार म्हाडा
स्तरावर मंजुरी देण्यात यावी.
३) अशाप्रकारे प्रकल्प राबवतांना म्हाडाने उच्चतम गृहसाठा देणाऱ्या विकासकाची निवड
करावी. अशा प्रकारे मिळणारा गृहसाठा हा विनियम ३३(५) प्रमाणे अनुज्ञेय असलेल्या
गृहसाठ्यापेक्षा जास्त असल्यास निविदाकाराची निवड म्हाडास्तरावर अंतिम करण्यात यावी व
त्यास शासनाची मंजूरी घेण्यात यावी.
मिळणारा गृहसाठा हा आधारभूत क्षेत्रफळापेक्षा कमी असल्यास म्हाडा स्तरावर कमीत कमी
एक वेळेस पुर्ननिविदा काढून बाजारभावाप्रमाणे दर मिळत असल्याची म्हाडाने खात्री करावी.
तद्नंतरही मिळणारा गृहसाठा हा आधारभूत क्षेत्रफळापेक्षा कमी असल्यास तसेच म्हाडाला उक्त
गृहसाठा व्यवहार्य वाटत असल्यास अशा प्रस्तावासाठी कारणमीमांसासह शासनाची मंजुरी घेण्यात
यावी.
म्हाडाच्या विविध अभिन्यासांमध्ये समूह पुनर्विकास करतांना विविध मर्यादा (constraints)
उदा. बांधकामाच्या उंचीवरील निबंध, CRZ ने बाधित भूखंड, मोकळ्या भूखंडाची उपलब्धता,
अद्यापपयंत अभिन्यासात झालेला विखुरलेल्या स्वरूपातील पुनर्विकास इत्यादी बाबींमुळे
गृहसाठ्याचा पर्याय अनेकदा नियोजनात्मकदृष्ट्ट्या वर्धनक्षम होत नाही. म्हाडामार्फत राबविण्यास
प्रस्तावित असलेल्या पुनर्विकास प्रकल्पांमध्ये प्रकल्पनिहाय अस्तित्वातील मर्यादा (constraints)
विचारात घेऊन अपवादात्मक परिस्थितीत बांधकाम क्षेत्रफळ वितरणासाठी अधिमुल्याचा पर्याय
विचारात घेणे म्हाडास आवश्यक वाटत असल्यास प्रकल्पानिहाय योग्य कारणमिमांसेसह
शासनाच्या पुर्व परवानगीने निर्णय घेण्यात यावा.
४) ज्या समूह पुनर्विकास प्रकल्पांमध्ये म्हाडाच्या मालकीच्या तसेच खाजगी जमिनीचा
समावेश असेल व त्यापैकी म्हाडाच्या जमिनीचे प्रमाण हे ५०% पेक्षा अधिक असेल असे प्रकल्प
विनियम ३३(५) व विनियम ३३(९) अंतर्गत संयुक्तपणे राबविणे आवश्यक असेल. अशा
प्रकल्पांमधील म्हाडाच्या मालकीच्या जमिनीकरीता विनियम ३३(५) मुख्यत्वे लागू असेल व खाजगी
जमिनीवर विनियम ३३(९) लागू असेल. त्यामुळे अशा पुनर्विकास प्रकल्पाकरिता म्हाडास नियोजन
प्राधिकरणाचे अधिकार असतील.
परंतु ज्या समूह पुनर्विकास प्रकल्पांमध्ये म्हाडाच्या मालकीच्या तसेच खाजगी जमिनीचा
समावेश असेल व त्यापैकी म्हाडाच्या जमिनीचे प्रमाण हे ५०% पेक्षा कमी असेल अशा
प्रकल्पांकरिता वि.नि.प्रो.नि. २०३४ मधील त्या त्या प्रवर्गाकरिता असलेल्या तरतुदीनुसार
पुनर्विकास करण्यात यावा. अशा प्रकल्पांकरिता वि.नि.प्रो.नि. २०३४ मधील त्या त्या प्रवर्गाकरिता
पृ ६ पक] २
# Page 3
शासन निर्णय क्रमांकः संकीर्ण-२०२५/प्र.क्र.१२७/गृनिप
असलेल्या तरतुदीनुसार नियोजन प्राधिकरणाचे अधिकार ज्या प्राधिकरणाकडे विहीत करण्यात
आलेले आहेत त्या प्राधिकरणाकडे राहील. अशा पुनर्विकास प्रकल्पाकरिता म्हाडास
अंमलबजावणी करणारी संस्था (implementing agency) म्हणून काम पाहता येईल.
५) वि.नि.प्रो.नि. २०३४ मधील विनियम ३३(५) व विनियम ३३(९) अंतर्गत संयुक्तपणे
पुनर्विकास प्रकल्प राबवितांना प्रकल्पास असहकार्य करणााऱ्या सभासदांविरुध्द म्हाड कलम ९५-
अ अंतर्गत निष्ट्कासनाची कार्यवाही करण्याची मान्यता असावी.
६) परवडणाऱ्या घरांची निर्मिती करुन ती सर्वसामान्यांना उपलब्ध करुन देणे हा म्हाडाचा
मुख्य उद्देश्य आहे. त्यामुळे या धोरणांतर्गत वि.नि.प्रो.नि. २०३४ मधील विनियम ३३(५) व विनियम
३३(९) अंतर्गत संयुक्तपणे पुनर्विकास प्रकल्प राबवितांना शक्यतो विनियम ३३(५) मधील
तरतुदीनुसारच प्रकल्प राबविण्यास प्राधान्य देण्यात यावे.
परंतु विनियम ३३(५) नुसार काही प्रकल्प हे तांत्रिक/ नियोजनात्मक कारणांमुळे किंवा
आर्थिक दृष्ट्ट्या व्यवहार्य होत नसल्यास अशा संयुक्त प्रकल्पातील म्हाडाच्या जमिनीवर देखील
प्रकल्पनिहाय व्यवहार्यता लक्षात घेऊन सदर प्रकल्प हे विनियम ३३(९) अंतर्गत राबविण्यात यावेत
परंतु किमान आधारभूत क्षेत्रफळ ठरवितांना विनियम ३३(५) नुसार म्हाडास प्राप्त होणारा
गृहसाठा/अधिमुल्य हे विनियम ३३(९) मध्ये ग्राय धरण्यात यावे. तसेच निविदेत एखाद्या
निविदाकाराने गृहसाठा हा पर्याय दिल्यास सदर गृहसाठ्याचे रेडीरेकनर (ASR) दरानुसार मुल्यात
रुपांतरण करुन गृहसाठ्याची रक्कम निश्चित करावी. अधिमुल्य/गृहसाठ्याची किंमत याप्रमाणे
अधिकाधिक मुल्य देणाऱ्या व निविदेच्या आर्थिक व भौतिक अटींची पूर्तता करणाऱ्या
निविदाकाराची निवड करावी.
या धोरणांतर्गत वि.नि.प्रो.नि. २०३४ मधील विनियम ३३(५) व विनियम ३३(९) अंतर्गत
संयुक्तपणे पुनर्विकास प्रकल्प राबवितांना सदर पात्र असलेल्या रहिवाशांना दोन्ही तरतुदीतील
अनुज्ञेय असलेले कमाल/उच्चतम पुनर्वसन चटई क्षेत्रफळाच्या सदनिकांमध्ये पुनर्वसन करण्यात
यावे.
७) निविदा प्रक्रिया राबवताना केंद्रीय दक्षता समितीच्या (CVC) मार्गदर्शन सूचना तसेच
निविदा प्रक्रियेबाबत शासनाने वेळोवेळी निर्गमित केलेल्या शासन निर्णयानुसार कार्यवाही
आवश्यक राहील.
८) अशा प्रकारे मंजुरी देताना अभिन्यासाला एकूण बांधकाम क्षेत्रफळ मंजूर करताना या
अभिन्यासातील काही भूखंडावर वसलेल्या इमारतींच्या पुनर्विकासास म्हाडाने यापूर्वीच मंजुरी
दिलेली असल्यास, त्या पुनर्विकास प्रकल्पास विनियमातील प्रचलित तरतुदीनुसार त्यांना मंजूर
करण्यात आलेले बांधकाम क्षेत्रफळ वजा करून अभिन्यासाच्या एकूण अनुज्ञेय बांधकाम
क्षेत्रफळाची परिगणना करण्यास मंजुरी देण्यात यावी. परंतु हे करत असतांना म्हाडामार्फत सदर
अभिन्यासातील जास्तीत जास्त १०% भूखंडावर वसलेल्या इमारतींच्या पुनर्विकासास मंजुरी
दिलेली असल्यास त्याचा विचार करण्यात यावा व त्याबाबत म्हाडास्तरावर स्वतंत्र नियमावली
तयार करुन त्याप्रमाणे कार्यवाही करावी.
९) म्हाडा स्तरावरून शासनास सादर करण्यात येणारे यापुढील एकत्रित पुनर्विकास प्रकल्प
हे या मंजूर करण्यात आलेल्या धोरणामध्ये बसत असल्यास यापुढील प्रकल्पास गृहनिर्माण
विभागामार्फत शासन मान्यता प्रदान करण्यात यावी. तसेच सदर धोरण हे यापुर्वी शासनाने मंजुरी
प्रदान केलेल्या परंतु अद्याप निविदा न काढण्यात आलेल्या सर्व प्रकल्पांकरिता देखील लागू
पृ ६ पक] ३
# Page 4
शासन निर्णय क्रमांकः संकीर्ण-२०२५/प्र.क्र.१२७/गृनिप
असेल. परंतु धोरणाव्यतिरिक्त काही बदल असल्यास सदर बदलांकरीता मंत्रिमंडळाची मान्यता
घेणे आवश्यक राहील.
१०) शासनाच्या दि.२३.०५.२०१८ रोजीच्या अधिसूचनेनुसार मुंबई मंडळ म्हाडाच्या
अखत्यारीतील ११४ अभिन्यासाकरिता म्हाडास नियोजन प्राधिकरण म्हणुन नियुक्त करण्यात
आलेले आहे. या धोरणांतर्गत पुनर्विकास प्रकल्प राबविण्याकरीता देखील म्हाडा नियोजन
प्राधिकरण राहील. तथापि, २० एकर किंवा त्यापेक्षा जास्त क्षेत्रफळाच्या म्हाडा अभिन्यासाचा
एकत्रित पुनर्विकास करतांना विनियम ३३(५) बरोबर विनिमय ३३(७) किंवा ३३(९) किंवा ३३(११)
अथवा इतर विनियमनाखाली करावयाचा असल्यास निविदा प्रक्रिया अंतिम झाल्यानंतर त्या
विनियमनासाठी जी उच्चाधिकार समिती (HPC) विनिर्दिष्ट्ट केली आहे त्याच उच्चाधिकार समिती
(HPC) ची सदर प्रकल्पाकरिता मान्यता घेण्यात यावी व त्या उच्चाधिकार समितीने केलेल्या
शिफारशींनंतर सदर प्रस्तावास शासनाची मान्यता घेऊन त्याप्रमाणे पुढील कार्यवाही करावी.
११) बृहन्मुंबई व उपनगरातील २० एकर किंवा त्यापेक्षा जास्त क्षेत्रफळाच्या म्हाडा
अभिन्यासाचा एकत्रित पुनर्विकास करावयाचा असल्यास व सदर पुनर्विकास विनिमय ३३(५) ऐवजी
दुसऱ्या विनियमान्वये करावयाचा असल्यास त्यानुषंगाने विकास नियंत्रण व प्रोत्साहन नियमावली
२०३४ मध्ये ज्या तरतुदी आहेत त्या प्राधिकरणाची/विभागाची सदर प्रकल्पास मान्यता घेण्यात
यावी.
१२) विकास नियंत्रण व प्रोत्साहन नियमावली २०३४ मधील तरतुदी, म्हाड कायद्यातील
तरतुदी तसेच शासनाचे वेळोवेळी निर्गमित केलेले शासन निर्णय/आदेश/परिपत्रके यांची
म्हाडामार्फत काटेकोरपणे अंमलबजावणी करण्यात यावी.
१३) सदर प्रकल्प जलदगतीने व योग्य रितीने राबविण्यासाठी त्यावर सुनियंत्रण असणे
आवश्यक आहे. त्यामुळे यासारख्या महत्वाच्या व मोठ्या पुनर्विकास/ पुनर्वसन प्रकल्पांसाठी
मंत्रालय स्तरावर वेगवेगळ्या प्रकल्पांसाठी उच्च स्तरीय समिती गठित करण्यात आलेली आहे.
त्याच धर्तीवर व अशा उच्च स्तरीय समिती गठित करण्यामागील त्या प्रकल्पांच्या पुनर्विकासावर
सनियंत्रण राहण्याची व त्याची गतिमानता टिकवून ठेवण्याची भूमिका विचारात घेता,
अभिन्यासातील इमारतींचा पुनर्विकास करताना C & D Agency च्या नियुक्तीसाठी प्रकल्प
संमत्रक/व्यवस्थापक, प्रकल्प वास्तुविशारद, वित्तीय सल्लागार इ. ची नियुक्ती करणे, प्रकल्प
निविदा मागविणे, निविदा अंतिम करणे, प्रकल्पाच्या नियंत्रणाच्या अनुषंगाने आवश्यक निदेश देणे,
प्रकल्पास येणाऱ्या अडचणी/समस्या सोडविणे, आवश्यक असेल तेथे शासनाचे मार्गदर्शन व मंजूरी
प्राप्त करुन घेणे इत्यादी बाबींसाठी अपर मुख्य सचिव (गृहनिर्माण) यांच्या अध्यक्षतेखाली शक्ती
प्रदत्त समिती गठीत करण्यात येत आहे:-
१) अपर मुख्य सचिव/ प्रधान सचिव, गृहनिर्माण विभाग - अध्यक्ष
२) उपाध्यक्ष तथा मुख्य कार्यकारी अधिकारी, म्हाडा - सदस्य
३) अतिरिक्त आयुक्त, बृहन्मुंबई महानगरपालिका - सदस्य
(विषयाशी संबंधित)
४) गृहनिर्माण विभागातील या विषयाशी संबधित - सदस्य
सह सचिव / उप सचिव
५) मुख्य अधिकारी, मुंबई गृहनिर्माण व क्षेत्रविकास मंडळ - सदस्य सचिव
पृ ६ पक] ४
# Page 5
शासन निर्णय क्रमांकः संकीर्ण-२०२५/प्र.क्र.१२७/गृनिप
१४) अपर मुख्य सचिव/प्रधान सचिव, गृहनिर्माण विभाग यांच्या अध्यक्षतेखाली गठीत
करण्यात आलेल्या उपरोक्त शक्ती प्रदत्त समितीकडून प्राप्त होणाऱ्या शिफारशी शासनाच्या
मान्यतेसाठी सादर करण्यात याव्यात व त्याबाबत शासन मान्यतेने उचित तो निर्णय घेण्यात यावा.
या शक्ती प्रदत्त समितीकडून अभिन्यासांच्या पुनर्विकास प्रकल्पांच्या कामाचा व प्रगतीचा ४
महिन्यातून एकदा आढावा घेण्यात यावा.
१५) विकास नियंत्रण व प्रोत्साहन नियमावली २०३४ मधील तरतुदीनुसार पुनर्विकास
प्रकल्पात अनुज्ञेय बांधकाम क्षेत्रामध्ये पुनर्वसन क्षेत्र तसेच विक्री घटकाच्या क्षेत्राचा समावेश होतो.
नियोजनाच्या दृष्ट्टीकोनातून पुनर्वसन घटक, विक्री घटक जमिनीचा स्वतंत्र हिस्सा, स्वतंत्र
इमारती देण्यास अनुमती देण्यात यावी. तथापि, स्वतंत्र पोटविभाजन प्रस्तावित असल्यास
भूभागनिहाय चटईक्षेत्र निदेशांकामध्ये फरक (Imbalance FSI) होणार नाही, याची नियोजन
प्राधिकरण म्हणून अभिन्यासाला/पुनर्विकासाला मंजूरी देते वेळी म्हाडाने योग्य ती दक्षता घ्यावी.
१६) सदर प्रकल्पांमधील मूळ गाळेधारकांचे/रहिवाश्यांचे पुनर्वसन करणे, त्यांच्या तात्पुरती
निवासाची सोय करणे किंवा तात्पुरत्या निवासासाठी पर्यायी जागेचे भाडे देणे(रांझीट रेंट), कॉर्पस
फंड इत्यादी तसेच अभिन्यासातील सर्व पायाभूत सुविधा विकसित करण्याची जबाबदारी
पुनर्विकास प्रकल्पासाठी नियुक्त करण्यात येणाऱ्या C & D Agency ची राहील.
१७) सदर अभिन्यासाचा पुनर्विकास करतांना अस्तित्वातील सहकारी गृहनिर्माण संस्था
एकत्रित करुन, पुनर्वसन सदनिकेच्या क्षेत्रफळाप्रमाणे नवीन सहकारी संस्था/फेडरेशन
करण्याबाबत आवश्यक ती कार्यवाही सहकारी गृहनिर्माण संस्थांनी करावी. त्यासाठी म्हाडाने
आवश्यक ते सहकार्य करावे.
१८) अभिन्यासातील सध्या अस्तित्वात असलेल्या सहकारी गृहनिर्माण संस्थांकडे जमा
असलेले सिंकिंग फंड (Sinking fund), कॉर्पस (corpus) इत्यादी संस्थेतील सभासदांमध्ये वाटून
टाकण्यात यावी. सदर रक्कम (वाटणी) नव्याने निर्माण करण्यात येणाऱ्या सहकारी गृहनिर्माण
संस्थांना वितरीत करताना ती प्रति चौरस फुट (सध्या वापरण्यात येत असलेले चटई
क्षेत्रफळाप्रमाणे) किती असावी, हे महाराष्ट्र गृहनिर्माण व क्षेत्रविकास प्राधिकरणामार्फत (म्हाडा)
निश्चित करण्यात यावे.
१९) उपरोक्त अभिन्यासामध्ये विविध सहकारी गृहनिर्माण संस्था अस्तित्वात आहेत. या
अभिन्यासाचा एकत्रित/सामुहिक पुनर्विकास करतांना तेथील स्थानिक रहिवाश्यांच्या तसेच,
सहकारी संस्थांच्या काही समस्या असल्यास किंवा त्या उद्भवल्यास त्याचे वेळेत निराकरण व्हावे व
उद्भवणाऱ्या समस्यांचा कोणताही प्रतिकूल परिणाम या अभिन्यासांच्या एकत्रित पुनर्विकासावर
होऊ नये, या दृष्ट्टीने म्हाडाच्या स्तरावर तक्रार निवारण समिती गठित करण्यात यावी.
२०) म्हाडा अभिन्यासातील इमारतींचा एकत्रित/सामुहिक पुनर्विकास करावयाचा आहे.
त्यातील पायाभूत सुविधांचा नियोजित पुनर्विकास होणे देखील तितकेच महत्वाचे असल्याने व
एकत्रित/सामुहिक पुनर्विकासामध्येच ते शक्य असल्याने, अशा एकत्रित/सामुहिक
पुनर्विकासाकरीता विचाराधीन असलेल्या अभिन्यासामधील एकल इमारतीचा पुनर्विकास/
स्वयंपुनर्विकासांचे प्रस्ताव विचारात घेण्यात येऊ नयेत.
२१) विकास नियंत्रण व प्रोत्साहन नियमावली २०३४ मधील तरतुदी, म्हाड कायद्यातील
तरतुदी तसेच शासनाचे वेळोवेळी निर्गमित केलेले शासन निर्णय/आदेश/परिपत्रके यांची
म्हाडामार्फत काटेकोरपणे अंमलबजावणी करण्यात यावी.
पृ ६ पक] ५
# Page 6
शासन निर्णय क्रमांकः संकीर्ण-२०२५/प्र.क्र.१२७/गृनिप
२२) या धोरणाच्या अंमलबजावणी करण्याच्या दृष्ट्टीने काही अनुषंगिक किरकोळ बदल
करावयाचे झाल्यास ते बदल करण्याचे अधिकार गृहनिर्माण विभागास राहतील.
३. सदरचा शासन निर्णय मा. मंत्रिमंडळाच्या दि.१८.११.२०२५ रोजी झालेल्या बैठकीमध्ये
घेतलेल्या निर्णयानुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर