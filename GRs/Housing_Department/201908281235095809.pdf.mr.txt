# Page 1
वित्तीय वर्ष २०१९-२० च्या ऑगस्ट ते डिसेंबर, २०१९ या महिन्यांसाठी आर्थिक तरतुदींचे वाटप.
महाराष्ट्र शासन
गृहनिर्माण विभाग
शासन निर्णय, क्र.कॅशफ्लो-२०१९/प्र.क्र.३७/गृनिधो-१
नविन प्रशासन भवन, ६ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ ऑगस्ट, २०१९.
वाचा : १) शासन परिपत्रक, वित्त विभाग, क्रमांक:- अर्थसं-२०१९/प्र.क्र.९२/अर्थ-३, दिनांक ८ जुलै, २०१९.
२) शासन परिपत्रक, गृहनिर्माण विभाग, क्र.कॅशफ्लो-२०१९/प्र.क्र.१९/अर्थ, दिनांक ३१ जुलै, २०१९.
शासन निर्णय
महाराष्ट्र भाडे नियंत्रण कायद्याखालील सक्षम प्राधिका-यांच्या कार्यालयांचे वेतन, अतिकालिक भत्ता, दुरध्वनी, वीज व पाणी शुल्क, देशातंर्गत प्रवास खर्च, कार्यालयीन खर्च, भाडेपट्टी व कर तसेच संगणक खर्च अदा करण्याकरिता सन २०१९-२० करिता रु.२,७०,८०,०००/- (अक्षरी रुपये दोन कोटी सत्तर लाख ऐंशी हजार फक्त) इतकी अर्थसंकल्पीय तरतूद मंजूर असून, ऑगस्ट ते डिसेंबर २०१९ या पाच महिन्यांसाठी रु.४९,६५,०००/- (रुपये एकोणपन्नास लाख पासष्ट हजार फक्त) इतक्या आर्थिक तरतुदींचे वाटप वरील संदर्भ क्र.२ येथील शासन परिपत्रकान्वये करण्यात आलेले आहे. यापैकी ऑगस्ट ते डिसेंबर २०१९ या पाच महिन्यांसाठी रु.२९,७९,००० (रुपये एकोणतीस लाख एकोणऐंशी हजार फक्त) इतक्या आर्थिक तरतुदींचे वाटप, महाराष्ट्र भाडे नियंत्रण कायद्याखालील सक्षम प्राधिकाऱ्यांच्या कोकण, पुणे, नाशिक व नागपूर या कार्यालयांना सोबत जोडलेल्या विवरणपत्रानुसार करण्यात येत आहे.
२. संबंधित कार्यालयांनी प्राप्त तरतुदींमधून अत्यंत आवश्यक व अनिवार्य खर्च माहे ऑगस्ट २०१९ ते डिसेंबर २०१९ या पाच महिन्यांच्या कालावधीसाठी करावा. सदर खर्च करतांना वरील संदर्भ क्रमांक १ येथे उल्लेखित शासन परिपत्रकातील सूचनांचे काटेकोरपणे पालन करावे. नियंत्रक अधिकाऱ्यांनी मंजूर अनुदानापेक्षा जास्त खर्च होणार नाही, याची खबरदारी घ्यावी. तसेच, प्रत्येक देयकावर अचूक लेखाशीर्ष व १० अंकी संगणक संकेतांक टाकण्याची खबरदारी घ्यावी. प्रत्येक महिन्याचा झालेला खर्च प्रपत्र १० मध्ये पुढील ३ महिन्याच्या ५ तारखेपुर्वी शासनास उपलब्ध करुन द्यावा. आहरण व संवितरण अधिकाऱ्यांनी महालेखापाल कार्यालयाशी संर्पक साधून खर्चाचा ताळमेळ घालावा. कार्यक्रमावरील खर्चाचा तपशील योजना माहिती प्रणालीमध्ये (MP SIMS) मध्ये दर्शविण्यांत यावा.
# Page 2
शासन निर्णय क्रमांकः कॅशफ्लो-२०१९/प्र.क्र.३७/गृनिधो-१
३. या बाबींवर होणारा खर्च मागणी क्रमांक क्यू-२, मुख्य लेखा शिर्ष “२०७०-इतर प्रशासनिक सेवा, उपशिर्ष-८०० इतर खर्च (००), (००) (०२) मुंबई भाडे नियंत्रण अधिनियमाखालील सक्षम प्राधिकाऱ्यांच्या आस्थापनेचे कार्यालय (२०७० ०५१२) (दत्तमत) योजनेतर” या लेखाशिर्षाखाली खर्ची टाकण्यात यावा व तो सन २०१९-२० या आर्थिक वर्षासाठी मंजूर करण्यात आलेल्या तरतुदीतून भागविण्यात यावा.
# Page 3