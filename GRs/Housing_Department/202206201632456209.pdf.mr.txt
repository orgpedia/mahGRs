# Page 1
बृहन्मुंबई मधील म्हाडाच्या वसाहतीमधील राखीव भूखंडाचा विकास / सुशोभिकरण म्हाडाने स्वतः करण्याबाबत.
महाराष्ट्र शासन
गृहनिर्माण विभाग,
शासन परिपत्रक, क्र. :- विकास-२०२२/प्र.क्र.१५२/गृनिप
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दि. ३ जून, २०२२.
वाचा : १) उपाध्यक्ष तथा मुख्य कार्यकारी अधिकारी, महाराष्ट्र गृहनिर्माण व क्षेत्र विकास प्राधिकरण यांचे परिपत्रक क्र.भूव्यवस्थापक/मुं.मं./न.क्र.भूव्य.मुं.मं.१९७/४९३, दि.१८.१०.२०१६ २) शासन अधिसूचना, नगर विकास विभाग, क्र.टीपीबी-४३१५/१६७/प्र.क्र.५१/२०१५/नवि-११, दि.२३.५.२०१८.
शासन परिपत्रक :
म्हाडाच्या मुंबई गृहनिर्माण व क्षेत्रविकास मंडळाच्या कार्यकक्षेत मुंबई शहर व मुंबई उपनगरातील ५६ वसाहतींमधील ११४ अभिन्यास अस्तित्वात आहेत. म्हाडामार्फत सदर वसाहतींमध्ये विविध उत्पन्न गटांतर्गत सदनिकांचे वाटप सुमारे ६०- ७० वर्षापूर्वी केलेले आहे. सदर सदनिकाधारकांनी सहकारी गृहनिर्माण संस्था स्थापन केल्या आहेत. तसेच विकास नियंत्रण व नियमावलीनुसार सदरहू वसाहतीमधील काही भूखंड हे मनोरंजनासाठी तसेच खेळासाठी राखीव ठेवलेले आहेत. (Reserved plot for recreation ground and playground/RG-PG) किंवा काही म्हाडाचे भूखंड मोकळया स्वरुपामध्ये उपलब्ध आहेत.
म्हाडाच्या मंडळांच्या वसाहतीमधील मोकळे भूखंड सुशोभित /देखभालीसाठी खाजगी सामाजिक, व्यापारी संस्था इत्यादींना निव्वळ तात्पुरत्या स्वरुपात म्हणजेच तीन वर्षापर्यंतच्या कालावधीसाठी देण्याचा निर्णय म्हाडा प्राधिकरणाचा ठराव क्र. ५८७९, दि.२०.२.२००३ अन्वये
घेतलेला आहे. तसेच सदरहू ठरावाच्या अनुषंगाने उपाध्यक्ष, प्राधिकरण यांच्या वाचा येथे परिपत्रक, दि.१८.१०.२०१६ अन्वये, उक्त भूखंड निव्वळ तार्पुरत्या स्वरुपात परवानगी देण्याचे (लायसन्स द्यावे परंतु भाडेपट्टा करारनामा करण्यात येऊ नये) तसेच त्यांचे नुतनीकरण करण्याचे अधिकार संबंधित मंडळाच्या मुख्य अधिकारी यांना प्रदान करण्यात आलेले आहेत.
वरीलप्रमाणे जरी म्हाडा प्राधिकरणाने निव्वळ तात्पुरत्या स्वरुपामध्ये भूखंड सुशोभिकरणासाठी व देखभालीसाठी खाजगी अथवा सामाजिक / व्यापारी संस्थांना देण्यास मान्यता दिलेली असली तरी बृहन्मुंबई मधील बऱ्याच भूखंडांवर काही व्यक्ती/ संस्थां यांनी बेकायदेशीररित्या
# Page 2
शासन परिपत्रक क्रमांकः विकास-२०२२/प्र.क्र.१५२/गृनिप
बांधकामे केले आहेत. तसेच म्हाडाने दिलेल्या उक्त परवानगीचे नुतनीकरणही संबंधित
संस्थांनी केलेले नाही. त्यामूळे अशा प्रकारे मनोरंजनासाठी व खेळासाठी म्हाडाच्या राखीव
असलेल्या तसेच मोकळया भूखंडावर अनधिकृत बांधकाम तसेच कब्जा झाल्याचेही निदर्शनास आलेले आहे.
म्हाडाच्या बृहन्मुंबईमधील ५६ वसाहतींतील ११४ अभिन्यासातील क्षेत्रासाठी वाचा येथील
नगर विकास विभागाच्या दि.२३ मे, २०१८ रोजीच्या अधिसूचनेन्वये विशेष नियोजन प्राधिकरणाचे अधिकार म्हाडास देण्यात आले आहेत.
२. सबब, महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ अन्वये शासनास प्राप्त झालेल्या अधिकारांनुसार पुढीलप्रमाणे निर्देश देण्यात येत आहेत:
बृहन्मुंबई मधील म्हाडाच्या वसाहतीमधील महत्वाच्या भूखंडाचा गैरवापर टाळण्यासाठी उक्त
भूखंडाचा विकास/सुशोभिकरण व देखभाल करण्यासाठी यापुढे खाजगी, सामाजिक, व्यापारी
संस्थांना परवानगी/मंजूरी देण्यात येऊ नये. त्याऐवजी बृहन्मुंबई विकास नियंत्रण व प्रोत्साहनात्मक
नियमावली-२०३४ मधील तरतुदीनुसार, सदरहू वसाहतीमधील जे भूखंड हे मनोरंजनासाठी तसेच खेळासाठी राखीव ठेवलेले आहेत किंवा अतिक्रमित आहेत, त्या भूखंडांची देखभाल व सुशोभिकरण म्हाडाने स्वत: करावे.
# Page 3