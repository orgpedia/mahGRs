# Page 1
IPG-२०२४ नुसार मिठागराच्या जमिनी
हस्तांतरीत करण्याबाबत..
महाराष्ट्र शासन
गृहनिर्माण विभाग
शासन निर्णय क्रमांक - धापुप्र-२०२४/प्र.क्र. १२४/झोपसु
मंत्रालय, मुंबई- ४०० ०३२.
दिनांक - ०४ ऑक्टोबर, २०२४.
वाचा :- (१) शासन निर्णय, गृहनिर्माण विभाग, क्रमांक: झोपुयो २००३/प्र.क्र.१८९/ झोपसु-१अ,
दिनांक ४ फेब्रुवारी, २००४
(२) शासन निर्णय, गृहनिर्माण विभाग, क्रमांक - धापुप्र-२०१८/प्र.क्र. ९०/झोपसु,
दिनांक ०५ नोव्हेंबर, २०१८
(३) शासन निर्णय, गृहनिर्माण विभाग, क्रमांक - धापुप्र-२०२२/प्र.क्र. ८७/झोपसु,
दिनांक २८ सप्टेंबर, २०२२.
(४) शासन निर्णय, गृहनिर्माण विभाग, क्रमांक-धापुप्र-२०२२/प्र.क्र.१२३/झोपसु,
दिनांक १३ जुलै, २०२३.
(५) मा. मंत्रिमंडळ बैठक दिनांक ०५/०२/२०२४
(६) मा. मंत्रिमंडळ बैठक दि. ३०/०९/२०२४ च्या बैठकीत झालेला निर्णय.
प्रस्तावना :-
धारावी पुनर्विकास प्रकल्पाकरिता भाडेतत्वावर देण्यात येणाऱ्या घरांच्या बांधकामाकरीता केंद्र
शासनाच्या मालकीच्या मिठागराच्या एकूण २८३.४ एकर जमिनी धारावी पुनर्विकास प्रकल्पामधील
भाडेतत्वावरील घरांच्या बांधकामाकरिता हस्तांतरीत करण्याबाबत केंद्र शासनास विनंती करण्याच्या
प्रस्तावास दिनांक ०५/०२/२०२४ रोजी झालेल्या मा. मंत्रिमंडळाच्या बैठकीत मान्यता देण्यात आली.
त्यानुसार राज्य शासनाने केंद्र शासनास त्यांच्या अंतर्गत धोरण-२०१२ नुसार दिनांक ०६
फेब्रुवारी, २०२४ रोजीच्या पत्रान्वये Arthur Salt Works Land, Jenkins Salt Works Land,
JamaSp Salt Works Land येथील २५५.९ एकर जमीन हस्तांतरीत करण्याबाबत सचिव, उद्योग व
व्यवसाय मंत्रालय, नवी दिल्ली तसेच Agar Sulemansha land येथील २७.५ एकर जमीन
हस्तांतरणाकरिता सचिव, गृहनिर्माण व शहरी कार्य मंत्रालय व सचिव महसुल, नवी दिल्ली यांना विनंती
केली होती.
त्यास अनुसरुन वित्त मंत्रालय राजस्व विभाग, केंद्रीय अप्रत्यक्ष कर एवं सीमा शुल्क, भारत
सरकार यांनी त्यांच्या दिनांक ०१ मे, २०२४ च्या पत्रान्वये Agar Sulemansha land मिठागराची २७.५
एकर जमीन केंद्र शासनाला आवश्यक असल्याने ती धापुप्रा/झोपुप्रा यांना हस्तांतरीत करण्याची विनंती
अमान्य केली आहे.
# Page 2
शासन निर्णय क्रमांकः धापुप्र-२०२४/प्र.क्र. १२४/झोपसु
केंद्र शासनाने भारत सरकारच्या मालकीच्या मिठागराच्या जमिनीच्या हस्तांतरणासाठी
दि.२४.०१.२०१२ च्या अंतर्गत धोरणात बदल करुन दिनांक २३ ऑगस्ट, २०२४ रोजी सुधारित अंतर्गत
धोरण- २०२४ निर्गमित केले आहे. त्यानुसार धारावी पुनर्विकास प्रकल्पाकरिता भाडेतत्वावरील घरांच्या
बांधकामाकरीता आवश्यक असणाऱ्या मिठागराच्या जमिनी केंद्रशासनाकडून ९९ वषांच्या भाडेपट्टा
करारावर घेण्यासाठी सुधारीत अंतर्गत धोरण - २०२४ (IPG-२०२४) विचारात घेऊन सुधारीत प्रस्ताव
राज्यशासनाने केंद्र शासनास सादर करावा, असे केंद्र शासनाने त्यांच्या दिनांक ११ सप्टेंबर, २०२४
रोजीच्या पत्रान्वये राज्य शासनास कळविले आहे. केंद्रशासनाने निर्गमित केलेल्या मिठागराच्या
जमिनीच्या हस्तांतरणाबाबतच्या मार्गदर्शक सूचनांचा विचार करता, उपजिल्हाधिकारी, धापुप्रा/झोपुप्रा,
मुंबई यांनी मुख्य कार्यकारी अधिकारी, धापुप्रा/झोपुप्रा यांच्या मान्यतेने दिनांक १६ सप्टेंबर, २०२४ च्या
पत्रान्वये शासनास प्रस्ताव पाठविला आहे.
सदरील प्रस्तावाच्या अनुषंगाने IPG-२०२४ अन्वये मिठागराच्या जमिनी हस्तांतरीत
करण्याबाबतचा सुधारीत हमीपत्रांसह केंद्र शासनास पाठवावयाच्या प्रस्तावास मा. मुख्यमंत्री यांची
मान्यता घेऊन ते केंद्र शासनास पाठविण्यात यावे व त्यानंतर मा. मंत्रिमंडळाच्या लगतच्या होणाऱ्या
बैठकीत सदर प्रस्ताव सादर करुन मा. मंत्रिमंडळाची कायोत्तर मान्यता घ्यावी, असे मा. मुख्यमंत्री यांनी
मा. अपर मुख्य सचिव (गृहनिर्माण) यांना आदेश दिले. त्यानुसार दिनांक ३० सप्टेंबर, २०२४ रोजी
झोलेल्या बैठकीत मा. मंत्रिमंडळाने सदर प्रस्तावास कायोत्तर मंजूरी दिली आहे. त्याप्रमाणे सदर
प्रस्तावास कायोत्तर मंजूरी देण्याची बाब शासनाच्या विचाराधीन होती.
शासन निर्णय :-
केंद्र शासनाच्या मालकीच्या खालील तक्त्यातील नमूद केलेल्या एकूण २५५.९ एकर
मिठागराच्या जमिनी भाडेपट्टा कराराद्वारे धारावी पुनर्विकास प्रकल्पामधील भाडेतत्वावरील घरांच्या
बांधकामाकरिता राज्य शासनाकडे हस्तांतरीत करण्याबाबत केंद्र शासनाला दिनांक १८ सप्टेंबर,
२०२४ रोजी सादर केलेल्या शासन पत्र, अर्ज व राज्य शासनाने द्यावयाचे ४ हमीपत्र यांस खाली नमूद
केलेल्या अटी व शतींच्या अधीन राहून कायोत्तर मंजूरी देण्यात येत आहे.
------------------------------------------------------------------------------------
| अ.क्र. | जमिनीचे नाव | सि. टी. एस क्रमांक | जमिनीचे क्षेत्रफळ |
| १. | Arthur Salt Works Land | मौजे कांजुर ८५३व ६५७ | १२०.५ एकर |
| २. | Jenkins Salt Works Land | ६५७ (कांजूर) व ७३० (भांडूप) | ७६.९ एकर |
| ३. | JamaSp Salt Works Land | मौजे मुलुंड १३००, १३१३, १३१८, १३१९, १२९१ व १२९९ | ५८.५ एकर |
| एकूण क्षेत्रफळ | २५५.९एकर |
------------------------------------------------------------------------------------
पृष्ट्ठ ४ पैकी २
# Page 3
शासन निर्णय क्रमांकः धापुप्र-२०२४/प्र.क्र. १२४/झोपसु
२. अटी व शर्ती :-
१) अ) हमीपत्रामध्ये नमूद केल्याप्रमाणे सदर जमीन अधिग्रहणाकरीता त्या
जमीनीची येणारी रक्कम विशेष हेतू कंपनीकडून राज्य शासन वसूल करेल व ती
रक्कम केंद्र शासनास अदा करेल .
ब) संबंधीत मिठागराच्या जमीनीवर काम करणारे कामगार यांच्या पूनर्वसनाकरीता
होणारा खर्च आणि सदर जमीनीच्या अधिग्रहणाकरीता लागणारा इतर अनुषंगीक खर्च
विशेष हेतू कंपनी (SPV) करेल.
क) सदर जमिनीबाबत उद्भवणारी न्यायालयीन प्रकरणे व इतर कायदेशीर बाबी या
धारावी पुनर्विकास प्रकल्पामार्फत हाताळण्यात येतील .
ड) सदर जमिनीचा वापर भाडेतत्तवावरील घरांसाठी, झोपडपट्टी पुनर्वसन
प्रकल्पासाठी घरे, परवडणारी घरे व आर्थिकदृष्ट्ट्या कमकुवत घटकांसाठी करण्यात
येईल व त्याची जबाबदारी धारावी पुनर्विकास प्रकल्पाची राहील.
२) मिठागराच्या जमिनी भाडेपट्टा करारान्वये राज्यशासनाकडे हस्तांतरीत करण्यासाठी
केंद्र शासनासोबत भाडेपट्टा करार करण्यास अपर मुख्य सचिव (गृहनिर्माण) यांना प्राधिकृत
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4