# Page 1
प्रधानमंत्री आवास योजनेची प्रभावी अंमलबजावणी करण्यासाठी तसेच शासनाच्या विविध विभागात सुसूत्रता आणि एकवाक्यता आणण्यासाठी मंत्रीमंडळाची शक्तीप्रदत्त समिती (Empowered Committee of the Cabinet) स्थापन करण्याबाबत.……….
महाराष्ट्र शासन
गृहनिर्माण विभाग
शासन निर्णय क्रमांकः प्रआयो.२०१७/प्र.क्र.१८०/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई - ३२.
दिनांक: १५ जानेवारी, २०१८.
वाचा - १) शासन निर्णय, गृहनिर्माण विभाग क्र.प्रआयो-२०१५/प्र.क्र.११०/गृनिधो-२, दि.९/१२/२०१५ २) शासन निर्णय, गृहनिर्माण विभाग क्र.प्रआयो-२०१५/प्र.क्र.११०/गृनिधो-२, दि.३०/५/२०१७ ३) शासन निर्णय, गृहनिर्माण विभाग क्र.प्रआयो-२०१५/प्र.क्र.११०/गृनिधो-२, दि.१३/६/२०१७ ४) शासन निर्णय, गृहनिर्माण विभाग क्र.प्रआयो-२०१५/प्र.क्र.१२७/गृनिधो-२, दि.९/११/२०१७
प्रस्तावना - केंद्र सरकारने जून २०१५ मध्ये 'प्रधानमंत्री आवास योजना-सर्वांसाठी घरे-२०२२' ची घोषणा केलेली आहे. सदर योजनेची राज्यात अंमलबजावणी करण्याच्या अनुषंगाने राज्य शासनाने संदर्भ क्र.१ येथील शासन निर्णय निर्गमित केला आहे. तसेच योजनेची प्रभावीपणे अंमलबजावणी करण्याच्या दृष्टीने सदरच्या शासन निर्णयान्वये मा.मुख्य सचिव यांच्या अध्यक्षतेखाली “राज्यस्तरीय मान्यता व संनियंत्रण समिती” (SLSMC) गठित करण्यात आलेली आहे. याशिवाय सदर प्रकरणी केंद्र सरकारच्या मार्गदर्शक सूचनांच्या अनुषंगाने नागरी स्थानिक स्वराज्य संस्था / अंमलबजावणी यंत्रणा यांनी सादर केलेल्या सविस्तर प्रकल्प अहवालांचे तांत्रिक-आर्थिक मूल्यमापन करण्यासाठी संदर्भ क्र.२ च्या शासन निर्णयान्वये मा. अपर मुख्य सचिव (गृहनिर्माण) यांचे अध्यक्षतेखाली राज्यस्तरीय मूल्यमापन समितीची (SLAC) पुनर्रचना करण्यात आलेली आहे.
तसेच संदर्भ क्र. ३ च्या शासन निर्णयान्वये MHADA ला अभियान संचालनालय म्हणून घोषीत करण्यात आलेले असून उपाध्यक्ष तथा मुख्य कार्यकारी अधिकारी, म्हाडा यांची संचालक, राज्य अभियान संचालनालय म्हणून नियुक्ती करण्यात आलेली आहे. तर संदर्भ क्र.४ च्या शासन निर्णयान्वये, नगरविकास विभागाच्या अधिपत्याखालील नगरपालिका प्रशासन संचालनालय (DMA) यांना MHADA व्यतिरिक्त नागरी स्थानिक स्वराज्य संस्थांशी (नगरपालिका / नगर पंचायती) संबंधित प्रकल्पाच्या अनुषंगाने सुकाणू अभिकरण म्हणून घोषीत करण्यात आलेले असून संचालक, नगरपालिका प्रशासन यांची राज्यस्तरीय मान्यता व संनियंत्रण समिती (SLSMC) आणि राज्यस्तरीय मूल्यमापन समितीमध्ये (SLAC) सदस्य म्हणून नियुक्ती करण्यात आलेली आहे.
# Page 2
शासन निर्णय क्रमांकः प्रआयो.२०१७/प्र.क्र.१८०/गृनिधो-२
राज्यातील नागरी भागात सदर योजनेचे संनियंत्रण गृहनिर्माण विभागाकडून करण्यात येत असून योजनेची प्रत्यक्षात अंमलबजावणी स्थानिक नागरी स्वराज्य संस्थांकडून करण्यात येत आहे. सद्य:स्थितीत राज्यातील ३८२ शहरांत या योजनेची अंमलबजावणी सुरु आहे. प्रधानमंत्री आवास योजनेंतर्गत राज्याने १९.४० लक्ष घरकुलांचे उद्दिष्ट ठरविलेले आहे. सदरची योजना राज्यातील नागरी भागात ४ घटकांमध्ये राबविण्यात येत असून सदर योजनेंतर्गत राज्य शासनाकडून विविध सवलती देण्यात आलेल्या आहेत.
याशिवाय प्रधानमंत्री आवास योजना (नागरी) ची प्रभावी अंमलबजावणी करण्यासाठी महाराष्ट्र गृहनिर्माण विकास महामंडळ स्थापना करणे, प्रधानमंत्री आवास योजनेतील प्रकल्पांना २.५ चटई क्षेत्र निर्देशांक मंजूर करणे, हरीत क्षेत्रात प्रधानमंत्री आवास योजना राबविण्यास मान्यता देणे, इमारत व इतर बांधकाम कामगार कल्याणकारी मंडळाकडील नोंदणीकृत बांधकाम कामगारांकरीता महाराष्ट्र बांधकाम कामगार आवास योजना राबविणे, दिव्यांगांकरीता स्वतंत्र गृहनिर्माण धोरण राबविणे, झोपडपट्टी पुनर्वसन अधिनियम आणि कायदयात सुधारणा सार्वजनिक आणि खाजगी भागीदारीतून खाजगी जमिनीवर प्रधानमंत्री आवास योजना राबविण्याबाबत धोरण बनविणे आदी कल्पक आणि नाविन्यपूर्ण योजना राबविण्याचे प्रस्तावित आहे. या योजना राबविण्यासाठी आंतरविभागीय मान्यता आणि सहमती आवश्यकता असते. सदर प्रक्रिया सुलभ व्हावी म्हणून प्रकरणी सर्व संबंधित विभागांची शक्तीप्रदत्त समिती स्थापन करण्याची बाब शासनाच्या विचाराधीन होती.
शासन निर्णय : प्रस्तावनेत सविस्तर नमूद केलेल्या बाबींच्या अनुषंगाने मा. मुख्यमंत्री महोदयांच्या अध्यक्षतेखाली पुढीलप्रमाणे शक्तीप्रदत्त समिती गठीत/स्थापन करण्यात येत आहे.
मंत्रीमंडळाची शक्तीप्रदत्त समिती (Empowered Committee of the Cabinet) १) मा.मुख्यमंत्री अध्यक्ष २) मा. मंत्री (गृहनिर्माण) सदस्य ३) मा.मंत्री (महसूल) सदस्य ४) मा.मंत्री (सामाजिक न्याय व विशेष सहाय्य) सदस्य ५) मा. मंत्री (कामगार) सदस्य ६) मा.राज्यमंत्री (गृहनिर्माण) विशेष निमंत्रित ७) मा. अपर मुख्य सचिव (गृहनिर्माण) सदस्य सचिव
संबंधित विभागाचे अ.मु.स./प्र.स./सचिव हे शक्तीप्रदत्त समितीच्या बैठकीस उपस्थित राहतील.
शक्तीप्रदत्त समिती प्रामुख्याने आंतरविभागीय मुद्दे ठराविक कालावधीत (साधारणत: प्रत्येक १५ दिवसांनी) बैठका घेऊन सर्व संमतीने निकाली काढेल. तसेच गृहनिर्माण धोरणाशी संबंधित योजनेला गती देऊन योजनेची अंमलबजावणी सुकर करेल.
पृष्ठ ३ पैकी २
# Page 3
शासन निर्णय क्रमांकः प्रआयो.२०१७/प्र.क्र.१८०/गृनिधो-२