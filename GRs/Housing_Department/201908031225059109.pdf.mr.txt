# Page 1
सह अध्यक्ष महाराष्ट्र गृहनिर्माण विकास महामंडळ (MahaHousing) यांची राज्यस्तरीय मूल्यमापन समिती (SLAC) व राज्यस्तरीय मंजूरी व संनियंत्रण समिती (SLSMC) चे सहयोगी सदस्य म्हणून नियुक्ती करण्याबाबत.
महाराष्ट्र शासन
गृहनिर्माण विभाग
शासन निर्णय, क्रमांक : प्रआयो-२०१९/प्र.क्र.८२/गृनिधो-२
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई - ४०० ०३२.
दिनांक :- ०३ ऑगस्ट, २०१९.
वाचा: १) शासन निर्णय, गृहनिर्माण विभाग, प्रआयो.२०१५/प्र.क्र.११०/गृनिधो-२ (सेल) दि.०९.१२.२०१५.
२) शासन निर्णय, गृहनिर्माण विभाग, प्रआयो. २०१५/प्र.क्र.११०/गृनिधो-२ (सेल) दि.३०.०५.२०१७.
३) शासन निर्णय, गृहनिर्माण विभाग, महाहौसिंग.२०१७/प्र.क्र.१६१/गृनिधो-२ दि.११.१२.२०१८.
प्रस्तावना: प्रधानमंत्री आवास योजनेंतर्गत राज्याने सन २०२२ पर्यंत १९.४० लक्ष घरकुल निर्मितीचे उद्दिष्ट निश्चित केले आहे. सदरचे उद्दिष्ट विहित कालावधीत पूर्ण करण्यासाठी सविस्तर प्रकल्प अहवालास (DPR) डिसेंबर, २०१९ पर्यंत केंद्र शासनाची मान्यता प्राप्त करुन घेणे आवश्यक आहे. दरम्यानच्या काळात प्रधानमंत्री आवास योजनेंतर्गत मोठ्या वसाहतींचे प्रकल्प उभारण्याच्या अनुषंगाने राज्यात घरकुलांच्या निर्मितीसाठी “महाराष्ट्र गृहनिर्माण विकास महामंडळ (MahaHousing ) ” ची स्थापना दि.११.१२.२०१८ रोजीच्या शासन निर्णयान्वये करण्यात आलेली आहे.
राज्यस्तरावर कार्यरत असलेल्या राज्यस्तरीय मूल्यमापन समिती (SLAC) व राज्यस्तरीय मंजूरी व संनियंत्रण समिती (SLSMC) च्या बैठकांमध्ये महाराष्ट्र गृहनिर्माण विकास महामंडळ यांना सहभागी करुन घेण्याची बाब शासनाच्या विचाराधीन होती. त्यानुषंगाने शासन पुढील प्रमाणे निर्णय घेत आहे.
# Page 2
शासन निर्णय क्रमांकः प्रआयो-२०१९/प्र.क्र.८२ / गृनिधो-२
शासन निर्णयः
सह अध्यक्ष, महाराष्ट्र गृहनिर्माण विकास महामंडळ यांची राज्यस्तरीय मूल्यमापन समिती (SLAC) व राज्यस्तरीय मंजुरी व संनियंत्रण समिती (SLSMC) चे सहयोगी सदस्य म्हणून नियुक्ती करण्यात येत आहे.