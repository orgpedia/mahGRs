# Page 1
झोपडपट्टी पुनर्वसन योजनेंतर्गत सशुल्क पुनर्वसन सदनिकांच्या वितरणाबाबत मार्गदर्शक सूचना.
महाराष्ट्र शासन
गृहनिर्माण विभाग
शासन निर्णय क्र. संकीर्ण-२०२२/प्र.क्र.५४(भाग-१)/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक :- १४ ऑगस्ट, २०२३.
वाचा : १) गृहनिर्माण विभाग, शासन निर्णय, क्रमांक-झोपुधो-०८१०/प्र.क्र.९६/२०१८/झोपसु-१, दि. १६ मे, २०१८ २) गृहनिर्माण विभाग, शासन निर्णय, क्रमांक- संकीर्ण-२०२२/प्र.क्र.५४(भाग-१)/झोपसु-१, दि.२५.०५.२०२३
प्रस्तावना : झोपडपट्टी पुनर्वसन योजनेंतर्गत दि. ०१.०१.२००० पासून दि. ०१.०१.२०११ पर्यंत अस्तित्वात
असलेल्या झोपडीच्या संदर्भात अशा झोपडीत प्रत्यक्ष राहणाऱ्या झोपडीधारकांचे सशुल्क पुनर्वसन करण्याचे
धोरण शासनाने दि.१६ मे, २०१८ रोजीच्या शासन निर्णयान्वये स्विकारले आहे. तसेच दि.२५.०५.२०२३
रोजीच्या शासन निर्णयान्वये झोपडपट्टी पुनर्वसन योजनेंतर्गत सशुल्क पुनर्वसन सदनिकेचे शुल्क निश्चित
करण्यात आले आहे. या पार्श्वभूमीवर दि. १६.०५.२०१८ रोजीच्या शासन निर्णयातील काही तरतुदींमध्ये
सुधारणा करण्याची तसेच काही तरतुदींचा नव्याने समावेश करुन मार्गदर्शक सूचना निर्गमित करण्याची बाब
शासनाच्या विचाराधीन होती.
शासन निर्णय :
१) गृहनिर्माण विभागाच्या दि. १६.०५.२०१८ रोजीच्या शासन निर्णयातील सशुल्क पुनर्वसनयोग्य
झोपडी/झोपडीधारक यांच्या पात्र/अपात्रतेसंदर्भातील सर्व अटी/शर्ती तसेच शासन निर्णयासोबतची
परिशिष्टे कायम राहतील.
२) सशुल्क पुनर्वसनयोग्य सदनिकेचे शुल्क सरसकट रु.२.५० लक्ष इतके निश्चित करण्यात आलेले असल्याने
त्यासंदर्भात दि.२६.०५.२०१८ रोजीच्या शासन निर्णयातील मुद्दा क्र.७ अन्वये करण्यात आलेली तरतुद
वगळण्यात येत आहे. तसेच कालानुरूप सशुल्क सदनिकांच्या शुल्कात सुधारणा करण्याचे अधिकार
शासनास राहतील.
# Page 2
शासन निर्णय क्रमांकः संकीर्ण-२०२२/प्र.क्र.५४(भाग-१)/झोपसु-१
३) दि.१६/०५/२०१८ च्या शासन निर्णयानुसार सशुल्क पुनर्वसन हे “सर्वांसाठी घरे” या अभियानांतर्गत
असल्यामुळे शासन निर्णयाचा उद्देश विचारात घेता, सशुल्क पुनर्वसन हे फक्त निवासी कारणास्तव राहील.
वाणिज्यीक/औद्योगीक कारणास्तव झोपडीधारकांना सशुल्क पुनर्वसनाचा लाभ देण्यात येणार नाही.
४) दि.२५.०५.२०२३ रोजीच्या शासन निर्णयान्वये निश्चित केलेले सशुल्क पुनर्वसनयोग्य सदनिकेचे रु.२.५०
लक्ष इतके शुल्क अत्यंत माफक असल्याने सदरच्या सदनिकांच्या खरेदी/विक्रीद्वारे हस्तांतरणास महाराष्ट्र
झोपडपट्टी (सु.नि.व पु.) अधिनियम, १९७१ च्या कलम ३ई च्या तरतुदी लागू राहतील.
५) दि.१६/०५/२०१८ रोजीच्या शासन निर्णयातील मुद्दा क्र. १२ मध्ये झोपडपट्टी पुनर्वसन योजनेतील मोफत
पुनर्वसन सदनिका मिळण्यास पात्र ठरलेला झोपडीधारक त्याचा अशा सदनिकेवरील हक्क सोडून देऊन
सशुल्क पुनर्वसन सदनिकेच्या योजनेत सहभागी होऊ शकेल, असे नमूद करण्यात आले आहे. सदरची
तरतूद वगळण्यात येत असून आता मोफत पुनर्वसन सदनिका मिळण्यास पात्र ठरलेला झोपडीधारक सशुल्क पुनर्वसन योजनेत सहभागी होऊ शकणार नाही.
६) झोपडपट्टी पुनर्वसन योजनेतील सशुल्क पुनर्वसन सदनिकेचे क्षेत्रफळ प्रचलित कायदे/नियमांतील
तरतुदींनुसार राहील.
# Page 3