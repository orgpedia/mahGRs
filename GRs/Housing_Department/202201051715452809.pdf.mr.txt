# Page 1
बी.डी.डी. चाळीच्या पुनर्विकासासाठी लाभार्थ्यांची पात्रता निश्चित करण्यासाठीच्या मार्गदर्शक सूचना
महाराष्ट्र शासन
गृहनिर्माण विभाग,
शासन पुरकपत्र, क्रमांक:-संकीर्ण-२०२१/प्र.क्र.१४७/(भाग-१)/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:-२७ डिसेंबर, २०२१.
वाचा : १) गृहनिर्माण विभाग, शासन पुरकपत्र, क्रमांक : संकीर्ण-२०२१/प्र.क्र.१४७/गृनिप, दि.१०.०८.२०२१.
शासन पुरकपत्र :
उपरोक्त विषयावरील वाचा येथील दि. १०.०८.२०२१ च्या शासन पुरकपत्राच्या अनुषंगाने खालीलप्रमाणे अधिक स्पष्टीकरणात्मक सूचना देण्यात येत आहेत:
(अ) दि.१.१.२०२१ रोजी बी.डी.डी. चाळीतील गाळ्यांमध्ये वास्तव्यास असणाऱ्या रहिवाश्यांकडून ते वास्तव्य करीत असलेल्या गाळ्याची भाडेदारी (Tenancy) दि.१३.६.१९९६ पूर्वीची असल्याबाबत, त्या रहिवाश्यांकडे (Tenant) कोणत्याही पुराव्याची कागदपत्र सक्षम प्राधिकारी तथा संचालक, बी. डी. डी. चाळी यांनी मागणी करु नये.
(ब) बी. डी. डी. चाळींतील वरळी, नायगाव, ना.म.जोशी मार्ग व शिवडी येथील २०७ इमारतींमध्ये प्रत्येकी ८० निवासी गाळे आहेत व याची नोंद संचालक, बी. डी. डी. चाळी यांच्याकडे आहे.
यास्तव, उपरोक्त चारही बी. डी. डी. चाळींतील अस्तित्वातील निवासी गाळ्यांमध्ये वास्तव्यास असणाऱ्या भाडेकरुंची नोंदणी करताना प्रत्येक इमारतीत केवळ ८० निवासी गाळ्यांमधील भाडेकरूंचीच नोंदणी करण्यात यावी. प्रत्येक इमारतीतील उक्त नोंदणी करताना ८० पेक्षा जास्त होणार नाही, याची दक्षता संचालक, बी. डी. डी. चाळी यांनी घेणे आवश्यक आहे. सदर संख्या ८० पेक्षा जास्त झाल्यास त्याची सर्वस्वी जबाबदारी संचालक, बी. डी. डी. चाळी यांची राहील.
# Page 2