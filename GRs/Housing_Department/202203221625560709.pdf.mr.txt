# Page 1
सार्वजनिक मालकीच्या जमिनीवरील झोपडयांचा पुनर्विकास करताना खाजगी विकासकांकडून अधिमुल्य (प्रिमियम) आकारणी करण्याबाबत मार्गदर्शक तत्वे.
महाराष्ट्र शासन
गृहनिर्माण विभाग
शासन निर्णय क्र. झोपुयो-२००८/प्र.क्र.२३६/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २२ मार्च, २०२२
वाचा : १) शासन निर्णय, गृहनिर्माण विभाग समक्रमांक दि.२६.०५.२००९ २) शासन निर्णय, गृहनिर्माण विभाग समक्रमांक दि.०२.०७.२०१०
शासन निर्णय, गृहनिर्माण विभाग समक्रमांक दि.२२.०९.२०२०
४) शासन निर्णय, गृहनिर्माण विभाग समक्रमांक दि.१२.०७.२०२१
प्रस्तावना : झोपडपट्टीमुक्त मुंबई आणि पर्यायाने झोपडपट्टीमुक्त महाराष्ट्र करण्याच्या उदात्त हेतुने शासन झोपडपट्टी पुनर्वसन योजना राबवित आहे. सुरुवातीला नोटबंदी आणि अलिकडील कोरोना सारख्या जागतिक महामारीमुळे खाजगी विकासकांची आर्थिक स्थिती नाजूक झालेली आहे. परिणामी झोपडपट्टी पुनर्वसन योजना राबविणे खाजगी विकासकांना आर्थिकदृष्ट्या अडचणीचे ठरत आहे.
किंबहुना पुनर्वसन योजनेच्या अंमलबजावणीत अपेक्षित गती राखणे दिवसेंदिवस अवघड होत चालले आहे. यास्तव, झोपडपट्टी पुनर्वसन प्राधिकरणामार्फत वसूल करावयाच्या जमीन अधिमुल्याचे टप्पे व १०:१०:८० या प्रमाणात दर निश्चित करुन विकासकांना अधिमूल्य भरण्यास दि.३१ मार्च, २०२१ पर्यंत सवलत देण्याचा निर्णय संदर्भ क्र.३ येथील शासन निर्णयान्वये घेण्यात आला आहे. तसेच सदर सवलतीस दि.३० सप्टेंबर, २०२१ पर्यंत मुदतवाढ देण्याचा निर्णय संदर्भ क्र.४ येथील शासन निर्णयान्वये घेण्यात आला आहे. दि. ३० सप्टेंबर, २०२१ पर्यंत देण्यात आलेली सदर सवलतीची मुदत वाढविण्याची बाब शासनाच्या विचाराधीन होती.
शासन निर्णय : झोपडपट्टी पुनर्वसन प्राधिकरणामार्फत वसूल करावयाच्या अधिमुल्याचे टप्पे व १०:१०:८० अशा प्रमाणात निश्चित केलेल्या दरानुसार विकासकांना जमीन अधिमुल्य (Premium) भरण्यासाठी दि.३० सप्टेंबर, २०२१ पर्यंत दिलेली सवलत दि.३० सप्टेंबर, २०२२ पर्यंत वाढविण्यात येत आहे.
# Page 2
शासन निर्णय क्रमांकः झोपुयो-२००८/प्र.क्र.२३६/झोपसु-१