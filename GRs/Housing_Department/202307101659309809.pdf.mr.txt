# Page 1
अतिवृष्टीमुळे आलेल्या पुरामध्ये नाल्यांलगत वसलेल्या झोपडपट्टीवासीयांच्या संरक्षणार्थ संरक्षक भिंतीचे बांधकाम करण्याबाबत.
महाराष्ट्र शासन
गृहनिर्माण विभाग
शासन शुध्दीपत्रक क्रमांक- संकीर्ण - २०२३/प्र.क्र.८२/झोपनि-२, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १० जुलै, २०२३.
संदर्भ :- गृहनिर्माण विभाग, शासन निर्णय क्रमांक पुनर्व-२०१०/प्र.क्र.१६२ (अ)/झोपनि-२, दि. ४ मार्च, २०१५
प्रस्तावना : या विभागाच्या उपरोक्त संदर्भाधीन दिनांक ४ मार्च, २०१५ रोजीच्या शासन निर्णयान्वये बृहन्मुंबईतील डोंगर उतारावरील/धोकादायक दरडीखाली राहणाऱ्या झोपडपट्टीवासीयांच्या संरक्षणार्थ संरक्षक भिंती बांधण्याबाबत मार्गदर्शक सूचना देण्यात आलेल्या आहेत. त्यानुसार केवळ ९ मीटर उंचीपर्यंतच्या संरक्षण भिंती बांधण्याचे काम मुंबई झोपडपट्टी सुधार मंडळाकडून कार्यन्वयीन यंत्रणा म्हणून करण्यात येते व त्यासाठी नियोजन विभागामार्फत परस्पर सुधार मंडळास निधी उपलब्ध करुन दिला जातो. तसेच ९ मीटरपेक्षा जास्त उंचीच्या संरक्षण भिंती बांधण्याचे काम सार्वजनिक बांधकाम विभाग किंवा अन्य सुयोग्य यंत्रणेकडून करुन घेण्यात येते. सदर शासन निर्णयातील मार्गदर्शक सूचना क्रमांक ६ पुढीलप्रमाणे आहे.
“६ ) सदर निधीतून नाला, गटारे व Road Embarkment च्या आधार भिंतीची कामे करण्यात येऊ नयेत.” २. मागील काही कालावधीत मुंबई शहर व मुंबई उपनगर जिल्हयांमध्ये पावसाळयात दाट लोकवस्तीमध्ये अरुंद नाल्यांलगतच्या झोपडपट्टीतील लोकांमध्ये अतिवृष्टीमुळे आलेल्या पुरामध्ये मोठया प्रमाणात जिवित / वित्त हानीच्या दुर्दैवी घटना घडतात. त्यामुळे सदरहू नाल्यांलगत संरक्षक भिंती बांधणे आवश्यक झालेले आहे. यास्तव या विभागाच्या दि. ४ मार्च, २०१५ रोजीच्या शासन निर्णयामध्ये सुधारणा करुन त्यामधील सूचना क्रमांक ६ मध्ये उक्त बाबींचा समावेश करण्याबाबतचा प्रस्ताव शासनाच्या विचाराधीन होता. त्यानुसार या विभागाच्या दि. ४ मार्च, २०१५ रोजीच्या शासन निर्णयामध्ये सुधारणा करुन त्यामधील सूचना क्रमांक ६ मध्ये पुढीलप्रमाणे सुधारणा करण्याचा शासनाने निर्णय घेतला आहे.
शासन शुध्दीपत्रक : या विभागाच्या शासन निर्णय क्रमांक पुनर्व-२०१०/प्र.क्र.१६२ (अ)/झोपनि-२, दि. ४ मार्च, २०१५ मधील मार्गदर्शक सूचना क्रमांक ६ ऐवजी खालीलप्रमाणे मार्गदर्शक सूचना क्रमांक ६ वाचावे.
# Page 2
शासन शुध्दीपत्रक क्रमांकः संकीर्ण-२०२३/प्र.क्र.८२/झोपनि-२
“६) सदर निधीतून नाला, गटारे व Road Embarkment च्या आधार भिंतीची कामे करण्यात येऊ नयेत. तथापि, अतिवृष्टीमुळे नाल्याला येणाऱ्या पुरापासून नाल्यांलगत वसलेल्या झोपडपट्टीवासीयांचे संरक्षण होण्यासाठी संरक्षक भिंतीचे बांधकाम करण्यात यावे.”