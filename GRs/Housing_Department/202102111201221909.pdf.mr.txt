# Page 1
अध्यक्ष, महाराष्ट्र स्थावर संपदा नियामक प्राधिकरण या पदावर नियुक्तीबाबत.
महाराष्ट्र शासन
गृहनिर्माण विभाग
शासन निर्णय क्रमांक: रेरा-२०२०/प्र.क्र.५७ / दुवपु-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
तारीख: ११ फेब्रुवारी, २०२१
वाचा १) स्थावर संपदा (विनियमन व विकास) अधिनियम, २०१६ २) महाराष्ट्र स्थावर संपदा नियामक प्राधिकरण, अध्यक्ष, सदस्य, अधिकारी व इतर कर्मचारी (नियुक्ती व सेवाशर्ती) नियम, २०१७ ३) शासन अधिसूचना क्र.रिईप्रा.२०१७/प्र.क्र.७९/दुवपु-२ दि.०८.०३.२०१७ ४) शासन निर्णय, क्रमांक : स्थासंअ २०१७/प्र.क्र.२२/दुवपु-२ दि.१७.०५.२०१७
प्रस्तावना :
केंद्र शासनाने स्थावर संपदा (विनियमन व विकास) अधिनियम, २०१६, दि.२६.०३.२०१६ रोजी अधिसूचित केला आहे. उक्त अधिनियमाच्या कलम २० नुसार प्राप्त अधिकाराचा वापर करून शासनाने संदर्भ क्र.३ येथील दिनांक ०८ मार्च, २०१७ रोजीच्या अधिसूचनेन्वये महाराष्ट्र राज्यासाठी महाराष्ट्र स्थावर संपदा नियामक प्राधिकरणाची स्थापना केली आहे. सदर प्राधिकरणावरील अध्यक्ष, महाराष्ट्र स्थावर संपदा नियामक प्राधिकरण हे पद सध्या रिक्त असल्याने, या पदावर पात्र व्यक्तीची नियुक्ती करण्याची बाब शासनाच्या विचाराधीन होती :
शासन निर्णय:
स्थावर संपदा (विनियमन व विकास) अधिनियम, २०१६ च्या कलम २२ द्वारे प्रदान करण्यात आलेल्या व त्याबाबतीत त्यास समर्थ करणाऱ्या इतर सर्व अधिकारांचा वापर करून गठित केलेल्या निवड समितीने शिफारस केल्यानुसार शासनाद्वारे, अध्यक्ष, महाराष्ट्र स्थावर संपदा नियामक प्राधिकरण या पदावर श्री. अजोय मेहता यांची नियुक्ती करण्यात येत आहे.
सदर पदाचा कार्यभार स्विकारल्यानंतर त्यांच्या नियुक्तीस स्थावर संपदा (विनियमन व विकास) अधिनियम, २०१६ व महाराष्ट्र स्थावर संपदा नियामक प्राधिकरण, अध्यक्ष, सदस्य, अधिकारी व इतर कर्मचारी (नियुक्ती व सेवाशर्ती) नियम, २०१७ मधील तरतूदी लागू राहतील.
# Page 2
शासन निर्णय क्रमांक: रेरा-२०२०/प्र.क्र.५७/दुवपु-२
# Page 3
# Page 4