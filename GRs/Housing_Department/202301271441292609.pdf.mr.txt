# Page 1
प्रधानमंत्री आवास योजना (शहरी) अंतर्गत केंद्र शासनाकडून प्राप्त झालेला केंद्र हिश्श्याचा निधी (Other than SC/ST Component) वितरीत करण्याबाबत..
महाराष्ट्र शासन
गृहनिर्माण विभाग
शासन निर्णय क्रमांक : प्रआयो-२०२२/प्र.क्र.३६/गृनिधो-२ (शिकाना)
मंत्रालय, मुंबई - ४०० ०३२
दिनांक : २७ जानेवारी, २०२३
वाचा : गृहनिर्माण व शहरी व्यवहार मंत्रालय, केंद्र शासन यांचे मंजूरी आदेश क्रमांक : 1. N-11012/30/2022-HFA-IV-UD (EFS-9126555), Dt. 23th December, 2022.
2. N-11012/60/2022-HFA-IV-UD (EFS-9142243), Dt. 23th December, 2022.
3. N-14011/31/2016-HFA-IV(C.No.-9038315), Dt. 29th December, 2022.
4. Gol, Ministry of Finance, Department of Expenditure Letter No.: F. No.
1(46)/PFMS/2022, Dt. 29th November, 2022.
प्रस्तावना : केंद्र शासनाच्या वाचा येथील आदेशान्वये वित्तीय वर्ष सन २०२२-२३ मध्ये एकूण रूपये ८७५.५८ कोटी इतका केंद्र हिश्श्याचा निधी प्रधानमंत्री आवास योजना (शहरी) साठी विविध घटकांतर्गत मंजूर करण्यात आला आहे.
शासन निर्णय : प्रधानमंत्री आवास योजना (शहरी) अंतर्गत केंद्र शासनाच्या वाचा क्र.१ ते ३ येथील आदेशान्वये मंजूर केल्यानुसार व सदर आदेशात नमुद केलेल्या अंमलबजावणी यंत्रणांना वितरित करण्यासाठी एकूण रूपये ८७५.५८ कोटी (अक्षरी रूपये आठशे पंचाहत्तर कोटी अठ्ठावन्न लक्ष फक्त) इतका निधी महाराष्ट्र गृहनिर्माण व क्षेत्रविकास प्राधिकरणास (म्हाडास) वितरीत करण्यास यान्वये मंजूरी देण्यात येत आहे.
२. प्रधानमंत्री आवास योजना (शहरी) अंतर्गत केवळ राज्य हिश्शाचा निधी महाराष्ट्र निवारा निधीतून (Extra budgetary resources) वितरीत करण्यास शासन मंजूरी देण्यात आली होती. तथापि, सदर निधी PFMS System वर दिसून येत नसल्याने व केंद्र शासनाच्या वाचा येथील क्रमांक ४ च्या पत्रान्वये राज्य हिश्श्याचा निधी राज्याच्या अर्थसंकल्पीय निधीतून वितरित करण्याबाबत कळविले असल्यामुळे केंद्र हिश्श्याच्या समरुप राज्य हिश्श्याचा निधी अर्थसंकल्पीय तरतुदीतून वितरीत करण्यात येणार असल्याने प्रधानमंत्री आवास योजना (शहरी) अंतर्गत यापुढे महाराष्ट्र निवारा निधीतून निधी वितरीत करण्यात येऊ नये.
३. सदर निधी मागणी क्र.क्यू-३, मुख्य लेखाशीर्ष २२१६, गृहनिर्माण, (०८) सर्वांसाठी गृहनिर्माण (०८) (०१) सर्वांसाठी गृहनिर्माण अंमलबजावणी यंत्रणांना अनुदाने (प्र.म.आ.यो.) ( केंद्र हिस्सा ६० टक्के) (कार्यक्रम) ३१, सहायक अनुदाने (वेतनेतर) लेखाशीर्ष २२१६२९९६ अंतर्गत वितरीत करण्यात येत आहे.
# Page 2
शासन निर्णय क्रमांकः प्रआयो-२०२२/प्र.क्र.३६/गृनिधो-२ (शिकाना)
४. सदर निधी वित्त नियंत्रक, महाराष्ट्र गृहनिर्माण व क्षेत्रविकास प्राधिकरण, मुंबई यांच्या स्वाक्षरीने अधिदान व लेखा कार्यालय, मुंबई येथून आहरित करण्यात यावा. तसेच सदर निधी ज्या प्रयोजनाकरीता मंजूर करण्यात आलेला आहे, त्याच प्रयोजनाकरीता खर्च करण्यात यावा.
५. प्रस्तुत प्रकरणी आहरण व संवितरण अधिकारी आणि नियंत्रक अधिकारी, वित्त नियंत्रक, महाराष्ट्र गृहनिर्माण व क्षेत्रविकास प्राधिकरण हे राहतील.
६. हे आदेश वित्त विभागाच्या सहमतीने व त्यांच्या अनौपचारिक संदर्भ क्रमांक ६/२०२३/व्यय-३, दिनांक ०९.१.२०२३ नुसार निर्गमित करण्यात येत आहेत.