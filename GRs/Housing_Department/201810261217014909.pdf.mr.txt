# Page 1
IHSDP व BSUP योजनेंतर्गत बांधण्यात आलेली परंतु वितरीत न केलेली घरकुले प्रधानमंत्री आवास योजनेच्या माध्यमातून उपलब्ध करुन देण्याबाबत.
महाराष्ट्र शासन
गृहनिर्माण विभाग
शासन शुध्दीपत्रक क्रमांकः प्रआयो-२०१८/प्र.क्र.९८/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक:- २६ ऑक्टोबर, २०१८.
वाचा शासन निर्णय क्रमांकः प्रआयो-२०१८/प्र.क्र.९८/गृनिधो-२, दि.२५.९.२०१८.
शुध्दीपत्रक - उपरोक्त संदर्भांन्वये निर्गमित केलेला शासन निर्णय पुढील प्रमाणे वाचण्यात यावा.
जवाहरलाल नेहरु राष्ट्रीय पुनरुत्थान अभियान (JNNURM) अंतर्गत एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) या योजनांतर्गत बांधण्यात आलेली व व विनावापर पडून असलेली घरकुले संबंधित अंमलबजावणी यंत्रणेच्या अखत्यारितील खालील ३ गटातील पात्र लाभार्थ्यांना उपलब्ध करुन देण्यात येतील.
अ) एकात्मिक गृहनिर्माण व झोपडपट्टी विकास कार्यक्रम (IHSDP) आणि शहरी गरीबांना मुलभूत सुविधा पुरविणे (BSUP) या योजनांतर्गत घरकुलांच्या लाभापासून वंचित राहिलेले मूळ पात्र लाभार्थी,
ब) जेथे एकात्मिक गृहनिर्माण व झोपडपट्टी विकास कार्यक्रम (IHSDP) शहरी गरीबांना मुलभूत सुविधा पुरविणे (BSUP) अंतर्गतची घरकुले उपलब्ध आहेत, तेथील नागरी स्थानिक स्वराज्य संस्थाच्या अखत्यारितील प्रधानमंत्री आवास योजनेतील पात्र लाभार्थी आणि
क) राज्यात विविध विकास प्रकल्पामुळे प्रकल्पग्रस्त झालेले लाभार्थी.
परंतू उपरोक्त “क” घटकांतर्गत प्रकल्पग्रस्तांचे पुनर्वसन करण्याची जबाबदारी संबंधित प्रकल्प विकासकाची असल्याने या घटकांतर्गत पात्र कुटुंबांना प्रधानमंत्री आवास योजनेंतर्गत अनुज्ञेय लाभ (केंद्र सरकारचे रु.१.५ लक्ष व राज्य सरकारचे रु.१ लक्ष इतके अनुदान तसेच मुद्रांक शुल्क रु.१०००/- इ.) अनुज्ञेय होणार नाहीत. सदर घरकुलांची किंमत विकास प्रकल्प राबविणा-या यंत्रणेने प्रचलित बाजारमूल्य दर तक्त्यातील दरानुसार सुकाणू अभिकरण म्हाडाकडे जमा करावी.
# Page 2
शासन शुद्धीपत्रक क्रमांक : प्रआयो-२०१८/प्र.क्र.९८/गृनिधो-२
उपरोक्त अ), ब),क) यामध्ये सुसूत्रता राहण्यासाठी, एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) अंतर्गत उपलब्ध रिक्त घरकुलांची अ), ब) आणि क) यांच्याकडून जशी मागणी करण्यात येईल, त्या मागणी प्रमाणे घरकुले लाभार्थ्यांना वितरीत करण्यात यावीत.
एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) या योजनांमधील घरकुले प्रधानमंत्री आवास योजनेंतर्गत पात्र लाभार्थ्यांना वितरीत करताना अनुज्ञेय असलेले केंद्र सरकारचे व राज्य सरकारचे सर्व लाभ देय राहतील.
# Page 3