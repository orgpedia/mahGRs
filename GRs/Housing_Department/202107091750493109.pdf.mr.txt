# Page 1
महाराष्ट्र गृहनिर्माण व क्षेत्रविकास प्राधिकरण (म्हाडा) अंतर्गत विकास नियंत्रण नियमावली अन्वये पुनर्विकास प्रकल्पांना देकारपत्रे देण्यापूर्वी शासनाची पूर्व मंजूरी घेण्याबाबत..
महाराष्ट्र शासन
गृहनिर्माण विभाग,
शासन निर्णय, क्रमांक :- संकीर्ण-२०२०/प्र.क्र.३३८ / गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ९ जुलै, २०२१.
प्रस्तावना : महाराष्ट्र गृहनिर्माण व क्षेत्रविकास प्राधिकरणाच्या (म्हाडा) व त्यांच्या मंडळाच्या स्तरावर विविध पुनर्विकास प्रकल्पांना मान्यता देण्यात येते. या प्रस्तावांना म्हाडाच्या/मंडळांच्या स्तरावरुनच ना-हरकत प्रमाणपत्र व देकार पत्रे दिली जातात. ना-हकरत प्रमाणपत्र व देकार पत्रे दिल्यानंतर अशा प्रकल्पांवर प्रत्यक्षात पुनर्विकास करतांना शासनाचे/म्हाडाचे कोणतेही नियंत्रण रहात नाही. बरेचदा देकारपत्रातील अटी व शर्तींचा भंग होऊन पुनर्विकास प्रकल्पात अनियमितता झाल्याचे निदर्शनास आलेले आहे. अशा अनियमिततेची झळ प्रामुख्याने पुनर्विकास प्रकल्पातील मूळ रहिवाशांना सोसावी लागते. पुनर्विकासाचे प्रकल्प वर्षानुवर्षे रखडतात व रहिवाशांना अनिश्चित कालावधीसाठी त्यांच्या हक्काच्या घरापासून वंचित रहावे लागते. त्यामुळे व्यापक जनहित विचारात घेता, म्हाडाकडून पुनर्विकासाबाबत देकार पत्र देण्याच्या कार्यपध्दतीत सुधारणा करण्याची बाब शासनाच्या विचाराधीन होती. त्या अनुषंगाने आता खालीलप्रमाणे निर्णय घेण्यात आलेला आहे.
शासन निर्णय : म्हाडा वसाहती तसेच म्हाडाच्या मालकीच्या भूखंडावरील सहकारी गृहनिर्माण संस्थांच्या पुनर्विकास प्रकल्पास देकारपत्र देण्यापुर्वी त्या पुनर्विकास प्रकल्पाचा सविस्तर प्रस्ताव शासनास सादर करावा व शासनाच्या पूर्व मान्यतेने देकार पत्र देण्याची कार्यवाही म्हाडाने यापुढे करावी.
२. सदरचा शासन निर्णय दि. २३ जून, २०२१ रोजी झालेल्या मंत्रिमंडळाच्या बैठकीत मा.मं .मंत्रिमंडळाने घेतलेल्या निर्णयास व महाराष्ट्र गृहनिर्माण व क्षेत्रविकास अधिनियम, १९७६ च्या कलम १६४ (१) अन्वये शासनास प्राप्त अधिकारास अनुसरुन, निर्गमित करण्यात येत आहे.
# Page 2
शासन निर्णय क्रमांकः संकीर्ण-२०२०/प्र.क्र.३३८/गृनिप