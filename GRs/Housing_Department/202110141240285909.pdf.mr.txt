# Page 1
बी.डी.डी. चाळीच्या पुनर्विकास प्रकल्पातील गाळेधारकांच्या पात्रतेबाबत.
महाराष्ट्र शासन
गृहनिर्माण विभाग,
शासन पुरकपत्र क्रमांक :- विविचा-२०२१/प्र.क्र.२१०/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १४ ऑक्टोबर, २०२१.
वाचा :- १) शासन निर्णय, गृहनिर्माण विभाग, क्रमांक : विविचा-२०१६/प्र.क्र.२६१/गृनिप, दि.२४.०४.२०१८ २) शासन निर्णय, गृहनिर्माण विभाग, क्रमांक: विविचा- २०१६/ प्र.क्र.२६१/ गृनिप, दि.०९.०३.२०२१ ३) मुंबई गृहनिर्माण व क्षेत्रविकास मंडळ यांचे पत्र क्र. जा.क्र.का.अ./बी.डी.डी./ मुं.मं./ईटी ४९५/२०२१, दि.०६.०८.२०२१
शासन पुरकपत्र :
उपरोक्त वाचा क्र.२ येथील दि.०९.०३.२०२१ च्या शासन निर्णयान्वये बी.डी.डी. चाळीतील भाडेकरुंच्या गाळ्यांच्या हस्तांतरणाबाबतची मुदत दि.०१.०१.२०२१ पर्यंत वाढविण्यात आलेली आहे.
त्यामुळे दि.०१.०१.२०२१ रोजी बी.डी.डी. चाळीतील निवासी / अनिवासी गाळ्यात वास्तव्यास असणाऱ्या ज्या भाडेकरूंवर अनधिकृत भाडेदारी हस्तांतरणाबाबत दि.२४.०४.२०१८ च्या शासन निर्णयानुसार दंडात्मक शुल्क आकारण्यात आलेले आहे, असे निवासी गाळ्यातील भाडेकरु जर दंडात्मक शुल्क भरल्याची पावती सादर करु शकले नाहीत, मात्र ते पात्रतेच्या अन्य अटी पूर्ण करीत असतील तर, अशा निवासी गाळ्यातील भाडेकरूंना तात्पुरत्या स्वरुपात संक्रमण शिबीरातील गाळ्यांसाठी पात्र ठरविण्यात यावे. मात्र, अशा मूळ गाळ्याच्या बदल्यात पुनर्विकसित गाळ्यांबाबत त्यांच्याशी प्रत्यक्षात करारनामा करतांना त्यांनी भाडेदारीच्या अनधिकृत हस्तांतरणाबाबत त्यांच्यावर आकारण्यात आलेल्या दंडात्मक रकमेचा भरणा केल्याची पावती / दंडात्मक रक्कम संचालक, बी. डी. डी. कार्यालयाकडे सादर करणे /भरणा करणे अनिवार्य राहिल. सदरची अट त्यांच्यासोबत संक्रमण शिबीरातील गाळ्याबाबत करावयाच्या करारनाम्यामध्ये स्पष्टपणे अंतर्भूत करण्यात यावी.
२. त्याचप्रमाणे अनिवासी गाळे धारकांच्या अनधिकृत हस्तांतरणाबाबत त्यांच्यावर जर दंडात्मक शुल्काची आकारणी करण्यात आलेली असेल तर, अशा भाडेकरूंसोबत पुनर्विकसित गाळ्याचा करारनामा करण्यापूर्वी त्यांनी सदरची दंडात्मक शुल्काची रक्कम भरल्याबाबतची पावती सादर करणे किंवा दंडात्मक रकमेचा भरणा संचालक, बी. डी. डी. कार्यालयाकडे करणे अनिवार्य राहिल.
# Page 2
शासन पुरकपत्र क्रमांकः विविचा-२०२१/प्र.क्र.२१०/गृनिप