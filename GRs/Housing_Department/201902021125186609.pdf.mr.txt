# Page 1
श्री. नितीन रमेश पाटील, जिल्हा अधीक्षक, भूमी अभिलेख, वर्धा यांची भूव्यवस्थापक, मुंबई गृहनिर्माण व क्षेत्रविकास मंडळ या पदावर प्रतिनियुक्तीने नियुक्ती करण्याबाबत.
महाराष्ट्र शासन
गृहनिर्माण विभाग
शासन आदेश क्रमांक : प्रतिनि-२०१४/प्र.क्र.८४/भाग-१/गृनिभू
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई ४०० ०३२
दिनांक : ३१ जानेवारी, २०१९
संदर्भ:- १) शासन निर्णय, सामान्य प्रशासन विभाग क्र. एसआरव्ही-२०११/प्र.क्र.१३७/कार्यासन-१२, दि.१७.१२.२०१६ २) शासन निर्णय, सामान्य प्रशासन विभाग क्र.एसआरव्ही-२०१६/प्र.क्र.५१०/कार्यासन-१२, दि.१६.०२.२०१८ ३) शासन आदेश, महसूल व वन विभाग क्र. टिआरएफ-०७१८/प्र.क्र.८३/ई-२, दि.२३.०८.२०१८ व दि.२७.०८.२०१८
शासन आदेश:
राज्य शासनाच्या विविध विभाग/विभागाच्या अधिपत्याखालील मंडळे/महामंडळातील पदांवर संबंधित प्रशासकीय विभागाकडून प्रतिनियुक्तीने करावयाच्या नियुक्त्यांबाबतचे नवीन धोरण सामान्य प्रशासन विभागाने दि.१७.१२.२०१६ व दि.१६.०२.२०१८ च्या शासन निर्णयांन्वये जाहीर केलेले आहे.
२. महसूल व वन विभागाच्या संदर्भ क्रमांक ३ च्या आदेशांन्वये या विभागाच्या सहमतीशिवाय श्री. उमेश बिरारी, जिल्हा पुरवठा अधिकारी, पालघर यांची भूव्यवस्थापक, मुंबई गृहनिर्माण व क्षेत्रविकास मंडळ या पदावर प्रथमत: एक वर्षाच्या कालावधीसाठी प्रतिनियुक्तीने नियुक्ती केली आहे.
३. दरम्यानच्या काळात या विभागाच्या नस्तीवर मा. मुख्यमंत्री महोदयांनी दिलेल्या आदेशाच्या अनुषंगाने महसूल व वन विभागाने दिलेल्या अभिप्रायानुसार, मुंबई गृहनिर्माण व क्षेत्रविकास मंडळातील "भुव्यवस्थापक " हे पद गृहनिर्माण विभागाच्या अखत्यारीतील पद असून, जिल्हा अधीक्षक भूमी अभिलेख आणि उपजिल्हाधिकारी या दोन्ही पदांची वेतन श्रेणीसुध्दा त्या पदास समकक्ष आहे.
किंबहुना भूव्यवस्थापक या पदाचे सेवा प्रवेश नियम अद्याप मंजूर झाले नसल्याने सदर पद अद्याप कोणत्याही विशिष्ट संवर्गासाठी (उपजिल्हाधिकारी / जिल्हा अधीक्षक भूमी अभिलेख) राखीव नाही.
त्यामूळे सदर भूव्यवस्थापक या पदावर कोणत्या संवर्गातील अधिकाऱ्यास प्रतिनियुक्तीने नियुक्ती द्यावयाची याबाबतचे अधिकार संबंधीत विभागास म्हणजेच गृहनिर्माण विभागास आहेत, असे अभिप्राय महसूल व वन विभागाने दिलेले आहेत.
# Page 2
शासन आदेश क्रमांकः प्रतिनि-२०१४/प्र.क्र.८४/भाग-१/गृनिभू
४. सबब, या आदेशाद्वारे श्री. नितीन रमेश पाटील, जिल्हा अधीक्षक, भूमी अभिलेख, वर्धा यांची भूव्यवस्थापक, मुंबई गृहनिर्माण व क्षेत्रविकास मंडळ या पदावर प्रतिनियुक्तीने प्रथमत: १ वर्षाच्या कालावधीसाठी नियुक्ती करण्यात येत असून महसूल व वन विभागाने त्यांच्या दि.२७.०८.२०१८ च्या आदेशान्वये श्री. उमेश बिरारी, उपजिल्हाधिकारी यांची केलेली नियुक्ती रद्द करण्यात येत आहे.