# Page 1
अमरावती व औरंगाबाद विभागासाठी नवीन भाडे नियंत्रण कायदा न्यायालयाचे कार्यालय स्थापन करणेबाबत तसेच सदर कार्यालयासाठी नवीन पदांची निर्मिती करणेबाबत.....
महाराष्ट्र शासन
गृहनिर्माण विभाग
शासन निर्णय क्रमांक भानिका-२०१६/प्र.क्र. ४५/ भाग-१/ गृनिधो-१
नविन प्रशासन भवन, ६ वा मजला,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक.-६ एप्रिल, २०१८.
वाचा:- गृहनिर्माण व विशेष सहाय्य विभागाची अधिसुचना क्र. मभाका.२०००/प्र.क्र.१४/भानिका, दि.१९ मे, २०००.
प्रस्तावना : महाराष्ट्र भाडे नियंत्रण अधिनियम, १९९९ अंतर्गत येणा-या घरमालक व भाडेकरू यांच्यातील कोणत्याही वादावर न्यायनिर्णय देण्याकरिता राज्यात कोकण, पुणे, नाशिक व नागपूर या ४ विभागांसाठी स्वतंत्र सक्षम प्राधिकारी, भाडे नियंत्रण कायदा न्यायालयांची कार्यालये निर्माण करण्यात आलेली आहेत तसेच महाराष्ट्र भाडे नियंत्रण अधिनियम, १९९९ अन्वये प्रदान करण्यात
आलेल्या शक्तींचा वापर करून नागपूर, अमरावती व औरंगाबाद विभागातील उपविभागीय अधिका-यांना सक्षम प्राधिकारी या पदाचा कार्यभार दि. १९ मे, २००० रोजीच्या अधिसुचनेन्वये सोपविण्यात आलेला आहे.
२. श्री संजय जगताप यांनी भाडे नियंत्रण कायदा न्यायालयांचे सक्षमीकरण करण्याबाबत मा. उच्च न्यायालय, मुंबई येथे दाखल केलेल्या रिट याचिका क्र. ५१८८/२०१४ च्या अनुषंगाने मा. उच्च न्यायालयाने भाडे नियंत्रण कायद्याची प्रभावी अंमलबजावणी होण्यासाठी कायद्यातील कलम ५७ अंतर्गत नियम बनवणे, राज्यातील सर्व सक्षम प्राधिकारी, भाडे नियंत्रण कायदा
न्यायालयांच्या कार्यालयात पदांच्या नियमित नियुक्त्या होण्याकरीता नियम तयार करणे, किमान कर्मचारी वृंद व कार्यालयात मूलभूत व इतर सुविधा पुरविणे यासाठी शासन स्तरावर कार्यवाही होणे अपेक्षित असल्याचे आदेश पारीत करून प्रत्येक भाडे नियंत्रण कायदा न्यायालयांच्या
कार्यालयात नवीन पदांची निर्मिती करून कर्मचारी वृंद उपलब्ध करून देणेबाबत आदेश दिलेले आहेत. सदर आदेशाच्या अनुषंगाने औरंगाबाद विभागासाठी तसेच अमरावती विभागासाठी स्वतंत्र भाडे नियंत्रण कार्यालय स्थापन करून सदर कार्यालयात नवीन पदे भरण्याची बाब शासनाच्या विचाराधीन होती.
# Page 2
शासन निर्णय क्रमांकः भानिका-२०१६/प्र.क्र. ४५/ भाग -१/ गृनिधो-१
शासन निर्णय :
औरंगाबाद व अमरावती विभागासाठी सक्षम प्राधिकारी, भाडे नियंत्रण कायदा न्यायालय, औरंगाबाद व सक्षम प्राधिकारी, भाडे नियंत्रण कायदा न्यायालय, अमरावती या दोन कार्यालयांची
नव्याने स्थापना करण्यास यानुसार मान्यता देण्यात येत आहे. तसेच त्यानुषंगाने पद मंजुरीस व अन्य अनुषंगिक बाबींस या शासन निर्णयान्वये मान्यता देण्यात येत आहे.
२. भाडे नियंत्रण कायदा न्यायालय, औरंगाबाद विभाग
--------------------------------------------------
| अ.क्र. | पदनाम | वेतनश्रेणी | पद संख्या |
| १ | सक्षम प्राधिकारी | १५६००-३९१००+ग्रेड पे ५४०० | १ |
| २ | अधिक्षक (वर्ग-२) | ९३००-३४८००+ ग्रेड पे ४४०० | १ |
| ३ | निम्नश्रेणी लघुलेखक | ९३००-३४८००+ग्रेड पे ४३०० | १ |
| ४ | प्रोसेस सर्वर | ५२००-२०२००+ ग्रेड पे. २८०० | १ |
| ५ | लिपिक | ५२००-२०२००+ ग्रेड पे. १९०० | २ |
| ६ | शिपाई | ४४४०-७४४०+ ग्रेड पे १३०० | २ |
| एकुण पदे | ८ |
--------------------------------------------------
भाडे नियंत्रण कायदा न्यायालय,अमरावती विभाग
---------------------------------------------------
| अ.क्र. | पदनाम | वेतनश्रेणी | पद संख्या |
| १ | सक्षम प्राधिकारी | १५६००-३९१००+ ग्रेड पे ५४०० | १ |
| २ | अधिक्षक (वर्ग-२) | ९३००-३४८००+ग्रेड पे ४४०० | १ |
| ३ | निम्नश्रेणी लघुलेखक | ९३००-३४८००+ ग्रेड पे ४३०० | १ |
| ४ | प्रोसेस सर्वर | ५२००-२०२००+ ग्रेड पे. २८०० | १ |
| ५ | लिपिक | ५२००-२०२००+ ग्रेड पे. १९०० | २ |
| ६ | शिपाई | ४४४०-७४४०+ ग्रेड पे १३०० | २ |
| एकुण पदे | ८ |
---------------------------------------------------
३. वित्तीय अधिकार नियम पुस्तिका १९७८, नियम क्र. ३ अन्वये मंत्रालयीन विभागांना प्रदान केलेल्या शक्तीनुसार दोन्ही कार्यालयाच्या सक्षम प्राधिका-यांना संबंधीत कार्यालय प्रमुख म्हणून या शासन निर्णयान्वये घोषित करण्यात येत आहे.
४. अधिक्षक, वर्ग-२ यांना या शासन निर्णयान्वये संबंधित कार्यालयांसाठी आहरण व संवितरण अधिकारी म्हणून घोषित करण्यात येत आहे.
५. सदर पदांचा वेतन व भत्यावरील खर्च हा मागणी क्रमांक क्यु - २, लेखा शिर्ष २०७०- इतर प्रशासनिक सेवा, ८०० इतर खर्च (००) (००) (०२) मुंबई भाडे नियंत्रण अधिनियमाखालील सक्षम प्राधिका-यांच्या आस्थापनेचे कार्यालय ( दत्तमत्त ) ( २०७० ०५१२ ) या लेखाशिर्षाखाली खर्ची
टाकण्यात यावा.
पृष्ठ ४ पैकी २
# Page 3
शासन निर्णय क्रमांकः भानिका-२०१६/प्र.क्र.४५/ भाग -१/ गृनिधो-१
६. सदर शासन निर्णय हा उच्चस्तरीय सचिव समितीच्या चक्रीय पद्धतीने दिनांक ३१ मार्च, २०१८ रोजी नवीन पदांना दिलेल्या मान्यतेस अनुसरून तसेच वित्त विभागाच्या अ.नौ.सं.क्र.५४/व्यय-३, दि. १४ फेब्रुवारी, २०१८ अन्वये दिलेल्या मान्यतेस अनुसरून निर्गमित करण्यात येत आहे.
# Page 4