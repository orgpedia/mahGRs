# Page 1
विनियम १३ (२) अंतर्गत पत्रकार या गटासाठी बृहन्मुंबई महानगरपालिकेच्या हद्दीत गृहनिर्माण योजना राबविताना मंत्रालय व विधिमंडळाचे दैनंदिन व नियमित वार्तांकन करणाऱ्या पत्रकारांकरीता ५० टक्केपर्यंत आरक्षण ठेवण्याबाबत.
महाराष्ट्र शासन
गृहनिर्माण विभाग
शासन निर्णय क्र. संकीर्ण-२०१८/प्र.क्र.१८२/गृनिभू
मंत्रालय, मुंबई ४०० ०३२
दिनांक : २३ जानेवारी, २०१९
वाचा :- १) शासन निर्णय, गृहनिर्माण विभाग, क्र.वाटप-११०५/प्र.क्र.१८०/भाग-१/गृनिभू, दि.०८.०२.२००७ २) शासन निर्णय, गृहनिर्माण विभाग, क्र. वाटप-११०५/प्र.क्र.१८०/भाग-१/गृनिभू, दि.२५.०४.२०११ ३) शासन निर्णय, गृहनिर्माण विभाग, क्र.वाटप-२०१५/प्र.क्र.२२३/गृनिप, दि.१२.०८.२०१५
प्रस्तावना :
महाराष्ट्र गृहनिर्माण (मिळकत व्यवस्थापन, विक्री, हस्तांतरण आणि सदनिकांची
अदलाबदल) विनियम, १९८१ च्या विनियम १३ (२) खालील विशिष्ट गटासाठी म्हाडामार्फत
गृहनिर्माण योजना राबविण्याबाबत शासनाच्या संदर्भिय शासन निर्णयांन्वये धोरण ठरविण्यात
आले असून अशा विशिष्ट गटामध्ये पत्रकार हा एक गट आहे. सदर गटासाठी पात्रता सुध्दा सदर
शासन निर्णयांमध्ये नमुद करण्यात आली आहे. विनियम १३ (२) अंतर्गत बृहन्मुंबई
महानगरपालिका हद्दीत पत्रकारांकरीता गृहनिर्माण योजना राबविताना मंत्रालय व विधिमंडळाचे
दैनंदिन व नियमित वार्तांकन करणाऱ्या पत्रकारांकरीता ५० टक्केपर्यंत आरक्षण ठेवण्याची बाब
शासनाच्या विचाराधीन होती.
शासन निर्णय : महाराष्ट्र गृहनिर्माण (मिळकत व्यवस्थापन, विक्री, हस्तांतरण आणि सदनिकांची
अदलाबदल) विनियम, १९८१ च्या विनियम १३ (२) च्या अंतर्गत संदर्भिय शासन निर्णयांतील
तरतुदीनुसार पत्रकारांसाठी बृहन्मुंबई महानगरपालिकेच्या हद्दीत गृहनिर्माण योजना राबविताना
मंत्रालय व विधिमंडळाचे दैनंदिन व नियमित वार्तांकन करणाऱ्या पत्रकारांकरीता ५० टक्केपर्यंत
आरक्षण ठेवण्यात यावे.
# Page 2
शासन निर्णय क्रमांकः संकीर्ण-२०१८/प्र.क्र.१८२ / गृनिभू
उपरोक्त तरतुदी व्यतिरिक्त विनियम १३ (२) अंतर्गत शासनाने वेळोवेळी निर्गमित
केलेल्या शासन निर्णयातील अन्य सर्व निकष / प्रचलित तरतुदी तसेच या विनियमांतर्गत
म्हाडाकडून लागू करण्यात येणार अन्य निकष हे कायम राहतील.
ही तरतुद पूर्वलक्षी प्रभावाने लागू होणार नाही.