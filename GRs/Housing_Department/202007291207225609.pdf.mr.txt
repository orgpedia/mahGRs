# Page 1
म्हाडाच्या गोरेगाव सिध्दार्थ नगर (पत्राचाळ) सहकारी गृहनिर्माण संस्थेच्या प्रलंबित पुनर्विकासाबाबत उपाययोजना सूचविण्यासाठी नेमलेल्या समितीस मुदतवाढ देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक :- बैठक-२०१६/प्र.क.०४/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई:- ४०० ०३२
दिनांक:- २४ जुलै, २०२०.
वाचा:- १) शासन निर्णय, गृहनिर्माण विभाग, क्र.वाटप-२०१८/प्र.क्र.१४३/गृनिप, दि.२८/०३/२०१८.
२) शासन निर्णय, गृहनिर्माण विभाग, क्र. बैठक-२०१६/प्र.क्र.०४/गृनिप, दि.१६/०१/२०२०.
३) शासन निर्णय, गृहनिर्माण विभाग, क्र.बैठक-२०१६/प्र.क्र.०४/गृनिप, दि.१२/०२/२०२०.
प्रस्तावना :
महाराष्ट्र गृहनिर्माण व क्षेत्र विकास प्राधिकरणाच्या (म्हाडा) अखत्यारितील गोरेगाव (पश्चिम), मुंबई येथील सिध्दार्थ नगर सहकारी गृहनिर्माण संस्थेच्या (पत्राचाळ) पुनर्विकासाच्या अनुषंगाने वाचा येथील शासन निर्णय, दिनांक १६/०१/२०२० अन्वये, पुढील १५ दिवसांमध्ये उपाययोजना सुचविण्यासाठी श्री. जॉनी जोसेफ, सेवानिवृत्त मुख्य सचिव यांच्या अध्यक्षतेखाली एक सदस्यीय समिती नियुक्त करण्यात आली आहे. तथापि, सदरहू समितीचा अहवाल अद्यापही अप्राप्त आहे. सदरहू समितीकडे संबंधितांनी त्यांचे म्हणणे सादर करण्यासंदर्भात केलेली मागणी विचारात घेऊन सदरहू समितीस वाचा येथील शासन निर्णय, दिनांक १२/०२/२०२० अन्वये, १५ दिवसांची मुदतवाढ देण्यात आलेली आहे.
दरम्यानच्या काळात राज्यात / संपूर्ण देशात नव्याने उद्भवलेल्या कोरोना साथीमुळे लॉकडाऊन (टाळेबंदी) करण्यात आलेला आहे. अद्यापही संपुर्णत: लॉकडाऊन उठविण्यांत आलेला नाही. त्यामुळे आवश्यक असलेली विधी विषयक माहिती, अभियांत्रिकी अधिका-यांकडून आवश्यक असलेली विविध विश्लेशनात्मक (Technical Analysis) माहिती प्राप्त होण्यास विलंब होत आहे. समितीस कामकाज हाताळण्यामध्ये बऱ्याच
अडचणी येत आहेत. त्यामुळे देशात / राज्यात सुरु असलेले लॉकडाऊन शिथिल करण्यात वा उठविण्यात
आल्यापासून एक सदसीय समितीस किमान ३० दिवसांची मुदतवाढ देण्याची विनंती सदरहू समितीने शासनास केली आहे. सबब, सदरहू समितीस मुदतवाढ देण्याची बाब शासनाच्या विचाराधीन होती.
शासन निर्णयः गोरेगाव, मुंबई येथील पत्राचाळ वसाहतीमधील सिध्दार्थ नगर सहकारी गृहनिर्माण संस्थेच्या पुनर्विकास प्रकल्पासंदर्भात उपाययोजना सुचविण्यासाठी वाचा येथील दिनांक १६/१/२०२० रोजीच्या शासन निर्णयान्वये, श्री. जॉनी जोसेफ, सेवानिवृत्त मुख्य सचिव यांच्या अध्यक्षतेखाली नेमलेल्या एक सदस्यीय समितीस राज्यात सुरु असलेला लॉकडाऊन शिथील केल्याच्या म्हणजेच दि.१.७.२०२० पासून त्यांना अहवाल सादर करण्यास ३० दिवसांची मुदतवाढ देण्यात येत आहे.
# Page 2
शासन निर्णय क्रमांकः बैठक-२०१६/प्र.क.०४/गृनिप