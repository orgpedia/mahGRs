# Page 1
बी. डी. डी. चाळ पुनर्विकास प्रकल्पासाठी तातडीने करावयाच्या उपाययोजनांबाबत नेमलेल्या समितीस मुदतवाढ देण्याबाबत...
महाराष्ट्र शासन
गृहनिर्माण विभाग,
शासन परिपत्रक, क्रमांक:- विविचा -२०२०/प्र.क.३४८/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई:- ४०० ०३२
दिनांक :- १८ जानेवारी, २०२१.
वाचा:- शासन परिपत्रक, गृहनिर्माण विभाग, क्र. विविचा -२०२०/प्र.क्र.३४८/गृनिप, दि.२९ डिसेंबर २०२०.
प्रस्तावना: मुंबई मधील वरळी, नायगांव, ना. म. जोशी मार्ग व शिवडी येथील मुंबई विकास विभाग (बी.डी.डी.) चाळींचा पुनर्विकास जलद गतीने होण्याच्या दृष्टीने वाचा येथील दि.२९.१२.२०२० रोजीच्या शासन परिपत्रकान्वये, उपाध्यक्ष तथा मुख्य कार्यकारी अधिकारी, महाराष्ट्र गृहनिर्माण व क्षेत्रविकास प्राधिकरण, वांद्रे यांच्या अध्यक्षतेखाली, दि. १० जानेवारी, २०२१ पर्यंत अहवाल सादर करण्यासाठी समिती गठीत करण्यात आली आहे. सदरहू समितीने केलेल्या विनंतीनुसार उक्त समितीस शासनास अहवाल सादर करण्यास मुदतवाढ देण्याची बाब शासनाच्या विचाराधीन होती.
शासन परिपत्रक: बी.डी.डी. चाळ पुनर्विकास प्रकल्पासंदर्भात वाचा येथील शासन परिपत्रक, दि.२९.१२.२०२० अन्वये, उपाध्यक्ष तथा मुख्य कार्यकारी अधिकारी, महाराष्ट्र गृहनिर्माण व क्षेत्रविकास प्राधिकरण, वांद्रे (पूर्व), मुंबई यांच्या अध्यक्षतेखाली नेमलेल्या समितीस त्यांचा अहवाल शासनास सादर करण्यास दि.२०.१.२०२१ पर्यंत मुदतवाढ देण्यात येत आहे.
सदरहू समितीने उपाययोजनांबाबतचा अहवाल दि.२०/१/२०२१ पर्यंत सादर करावा.
# Page 2