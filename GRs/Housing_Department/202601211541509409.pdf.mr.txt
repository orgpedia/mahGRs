# Page 1
गोरेगांव, मुंबई येथील सिध्दार्थनगर
(पत्राचाळ) येथील म्हाडा वसाहतीचा
पुनर्विकास करण्याबाबत .
महाराष्ट्र शासन
गृहनिर्माण विभाग
शासन निर्णय क्र:- संकीर्ण-२०२३/प्र.क्र.१४८/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २१ जानेवारी, २०२६
वाचा :- १)शासन निर्णय समक्रमांक दि.०९.०७.२०२१.
२)शासन समक्रमांक दि.२२.०५.२०२४ रोजीचे पत्र.
प्रस्तावना :-
गोरेगांव, मुंबई येथील सिध्दार्थनगर (पत्राचाळ) येथील म्हाडा वसाहतींचा पुनर्विकास
करण्याबाबत श्री.जॉनी जोसेफ, सेवानिवृत्त मुख्य सचिव यांच्या समितीने केलेल्या शिफारशींच्या
अनुषंगाने दि.०९.०७.२०२१ रोजी संदर्भाधीन शासन निर्णय निर्गमित करण्यात आला आहे. तसेच
सदर शासन निर्णयामध्ये निदेशित केल्यानुसार म्हाडा स्तरावर स्थापन करण्यात आलेल्या मा. श्री.
डी.के. देशमुख, न्यायाधीश(सेवानिवृत्त), मुंबई उच्च न्यायालय या समितीच्या शिफारशींच्या
अनुषंगाने संदर्भाधीन शासन पत्र दि.२२.०५.२०२४ अन्वये निदेश देण्यात आलेले आहेत. या
अनुषंगाने प्रस्तुत पुनर्विकास प्रकरणी प्रकरणपरत्वे भूखंडनिहाय घेतलेल्या निर्णयांचे/कार्यवाहीचे
अवलोकन करुन त्यास कायोत्तर मान्यता देण्याची बाब शासनाच्या विचाराधीन होती.
शासन निर्णय :-
गोरेगांव, मुंबई येथील सिध्दार्थनगर (पत्राचाळ) येथील म्हाडा वसाहतींचा पुनर्विकास
करण्याबाबत घेण्यात आलेल्या सर्व निर्णयांचे अवलोकन करुन शासनाने खालीलप्रमाणे निर्णय
घेतला आहे :-
(१) या प्रकरणी मा. उच्च न्यायालयातील प्रलंबित अवमान याचिका विचारात घेता, म्हाडाकडून
मा.उच्च न्यायालयात दाखल केलेल्या समझोता करारामध्ये या प्रकरणी नुकसान भरपाईसाठी
विकासकाने मे. गुरुअशिष कन्स्रक्शन यांच्याविरुध्द दाखल केलेल्या दाव्यात काही नुकसान
भरपाई प्राप्त झाल्यास या नुकसान भरपाईचे संपूर्ण अधिकार म्हाडास असतील या दुरुस्तीच्या
अधीन राहून, भूखंड क्र. आर-७/बी-४, आर-७/ए-५, आर-१२ (पार्ट) या भूखंडांबाबत विषयांकित
प्रकल्प म्हाडाने ताब्यात घेतल्यापासून म्हणजेच दि.०१.०१.२०१८ पासून ९% सरळ व्याजासह
संबंधीत विकासकांनी मे. गुरुआशिष कन्सरक्शन यांना अदा केलेली रक्कम परत देण्याबाबत
म्हाडाने मा. उच्च न्यायालयात सादर केलेल्या समझोता करारांना (Consent Term) कायोत्तर
मान्यता देण्यात येत आहे.
# Page 2
(२) गोरेगांव, मुंबई येथील सिध्दार्थनगर (पत्राचाळ) येथील म्हाडा वसाहतीच्या पुनर्विकास
प्रकरणात आतापयंत करण्यात आलेल्या कार्यवाहीस कायोत्तर मान्यता देण्यात येत आहे.
२. हा शासन निर्णय दि. १७ जानेवारी, २०२६ रोजी झालेल्या मंत्रिमंडळाच्या बैठकीत
मा.मंत्रिमंडळाने घेतलेल्या निर्णयास अनुसरुन निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर