# Page 1
मुंबई महानगर प्रदेशातील झोपडपट्टी पुनर्वसन योजना अन्य महामंडळे/प्राधिकरणे / स्थानिक स्वराज्य संस्था यांच्या मार्फत संयुक्त भागीदारी (Joint Venture) तत्वावर राबविण्याबाबत.
महाराष्ट्र शासन
गृहनिर्माण विभाग
शासन निर्णय क्र. संकीर्ण-२०२३/प्र.क्र.९३/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :-२१ सप्टेंबर, २०२३.
प्रस्तावना :
मुंबई महानगर प्रदेश क्षेत्रातील झोपडपट्टी पुनर्वसन योजनांचे प्रकल्प झोपडपट्टी पुनर्वसन
प्राधिकरणांमार्फत विकसित न करता मुंबई महानगरपालिका, ठाणे महानगरपालिका, मुंबई
महानगर प्रदेश विकास प्राधिकरण, सिडको व म्हाडा इत्यादी अन्य महामंडळे/प्राधिकरणे/स्थानिक
स्वराज्य संस्था यांच्यामार्फत संयुक्त भागीदारी तत्वावर राबविण्यास परवानगी देण्याची बाब
शासनाच्या विचाराधीन होती.
शासन निर्णय :
मुंबई महानगर प्रदेशातील झोपडपट्टी पुनर्वसन योजना राबविताना काही झोपडपट्टी पुनर्वसन योजना या बृहन्मुंबई महानगरपालिका, ठाणे महानगरपालिका, मुंबई महानगर प्रदेश विकास प्राधिकरण, सिडको व म्हाडा इत्यादी अन्य महामंडळे/प्राधिकरणे/स्थानिक स्वराज्य संस्था यांच्या मार्फत संयुक्त भागीदारी तत्वावर Joint Venture (JV) राबविण्यास मान्यता देण्यात येत आहे.
सदरहू संयुक्त भागीदारी तत्वावरील झोपडपट्टी पुनर्वसन योजना राबविण्यासाठीच्या अटी व शर्ती पुढीलप्रमाणे राहतील:
१) मुंबई महानगर प्रदेशातील झोपडपट्टी पुनर्वसन योजना झोपडपट्टी पुनर्वसन प्राधिकरण आणि बृहन्मुंबई महानगरपालिका/ठाणे महानगरपालिका/मुंबई महानगर प्रदेश विकास प्राधिकरण, सिडको/म्हाडा यांच्या संयुक्त भागीदारीमध्ये राबविण्यात येतील. तसेच याव्यतिरिक्त अन्य इच्छुक प्राधिकरण/संस्था प्रस्तुत योजनेत सहभागी होऊ शकतील.
२) रखडलेल्या झोपडपट्टी पुनर्वसन योजना राबविण्यासाठी विकासक असमर्थ ठरल्यास अशा रखडलेल्या योजना सुद्धा संयुक्त भागीदारी तत्वावर राबविण्यात येतील.
# Page 2
शासन निर्णय क्रमांकः संकीर्ण-२०२३/प्र.क्र.९३/झोपसु-१
३) अशा रखडलेल्या योजनांबाबत महाराष्ट्र झोपडपट्टी क्षेत्र (सु.नि.व पु.) अधिनियम, १९७१ च्या कलम १३(२) अन्वये विकासक बदलण्याची कार्यवाही संबंधित झोपडपट्टी पुनर्वसन प्राधिकरणामार्फत करण्यात येईल.
४) संबंधित प्राधिकरण / स्थानिक नागरी स्वराज्य संस्था यांच्या भूखंडावरील झोपडपट्टी पुनर्वसन योजना संबंधित प्राधिकरण/स्थानिक नागरी स्वराज्य संस्था यांना हस्तांतरीत करण्यापूर्वी योजनानिहाय आर्थिक व तांत्रिक व्यवहार्यता तपासणे आवश्यक राहील.
५) सदर पुनर्वसन प्रकल्पाकरिता संबंधित महामंडळ/प्राधिकरण/स्थानिक नागरी स्वराज्य संस्था आणि संबंधित झोपडपट्टी पुनर्वसन प्राधिकरण यांच्यामध्ये द्विपक्षीय करारनामा होणे आवश्यक राहील.
६) सदरहू संयुक्त भागीदारी तत्वावरील झोपडपट्टी पुनर्विकास योजनांसाठी झोपडपट्टी पुनर्वसन प्राधिकरण हेच नियोजन प्राधिकरण असेल.
७) सदरहू योजनांमध्ये पुनर्वसन घटकाचे व विक्री घटकाचे बांधकाम संबंधित प्राधिकरण/स्थानिक नागरी स्वराज्य संस्था यांच्यामार्फत करण्यात येईल व उपलब्ध होणा-या विक्री घटकाचे संबंधित प्राधिकरण / स्थानिक नागरी स्वराज्य संस्था यांच्यामार्फत "सर्वांकरीता परवडणारी घरे" याअंतर्गत खुल्या बाजारात विक्री करून बांधकामाचा व योजनेकरीता लागणारा इतर खर्च भागविला जाईल.
८) मुंबई महानगर प्रदेशातील झोपडपट्टी पुनर्वसन योजना संयुक्त भागीदारी तत्त्वावर राबविताना प्रथमत: पुनर्वसन बांधकाम पूर्ण करावे. विक्री घटकाचे नियोजन, विक्री किंमत इत्यादी सर्व बाबीद्वारे आर्थिक उत्पन्न प्राप्त करण्यास संबंधित प्राधिकरण/स्थानिक नागरी स्वराज्य संस्थाना मुभा देण्यात येईल. त्यामुळे प्रकल्पाच्या खर्चापोटी संबंधित प्राधिकरण/स्थानिक नागरी स्वराज्य संस्थाना झोपडपट्टी पुनर्वसन प्राधिकरण किंवा शासनाकडून कोणतीही रक्कम अनुदान म्हणून देण्यात येणार नाही.
९) संबंधित प्राधिकरण / स्थानिक नागरी स्वराज्य संस्थांना विक्री घटकातून आर्थिक उत्पन्न प्राप्त होणार असल्यामुळे झोपडीधारकांना देय असलेले भाडे/ तात्पुरते संक्रमण शिबीर सदनिका याची व्यवस्था संबंधित प्राधिकरण/स्थानिक नागरी स्वराज्य संस्था करेल.
१०) रखडलेल्या झोपडपट्टी पुनर्वसन योजनांमध्ये जुन्या विकासकांमार्फत केलेल्या बांधकामाचे मुल्यांकन करुन येणारी रक्कम संबंधित विकासकास अदा करणे, संयुक्त भागीदारी तत्वावर योजना राबविणा-या प्राधिकरणास/ स्थानिक नागरी स्वराज्य संस्थेस बंधनकारक राहील.
प्रस्तुत योजनेंतर्गत प्राप्त झालेल्या प्रस्तावांची झोपडपट्टी पुनर्वसन प्राधिकरणाकडून आवश्यक ती तपासणी / छाननी करुन सदरचे प्रस्ताव शासन मान्यतेसाठी सादर करण्यात येतील. शासनास प्राप्त झालेल्या प्रस्तावावर निर्णय घेण्याच्या अनुषंगाने
पृष्ठ ४ पैकी २
# Page 3
शासन निर्णय क्रमांकः संकीर्ण-२०२३/प्र.क्र.९३/झोपसु-१
सचिव/प्रधान सचिव/अपर मुख्य सचिव (गृहनिर्माण) यांच्या अध्यक्षतेखाली पुढीलप्रमाणे समिती गठीत करण्यात येत आहे:
----------------------------------------------------------------------------
| अ.क्र. | अधिका-याचे पदनाम | पद |
| १) | सचिव/प्रधान सचिव/अपर मुख्य सचिव (गृहनिर्माण) , | अध्यक्ष |
| २) | सचिव/प्रधान सचिव / अपर मुख्य सचिव (नवि-१), नगर विकास विभाग | सदस्य |
| ३) | सचिव/प्रधान सचिव / अपर मुख्य सचिव (नवि-२), नगर विकास विभाग | सदस्य |
| ४) | मुख्य कार्यकारी अधिकारी, झोपुप्रा, मुंबई | सदस्य |
| ५) | उप मुख्य अभियंता, झोपुप्रा, मुंबई | सदस्य |
| ६) | वित्त नियंत्रक, झोपुप्रा, मुंबई | सदस्य |
| ७) | उप सचिव (झोपसु-१), गृहनिर्माण विभाग | सदस्य सचिव |
| ८) | संबंधित प्राधिकरण / स्थानिक स्वराज्य संस्थेचे प्रतिनिधी | निमंत्रित सदस्य |
----------------------------------------------------------------------------
# Page 4