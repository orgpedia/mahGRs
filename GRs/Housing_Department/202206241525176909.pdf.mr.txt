# Page 1
क्रिकेटवीर श्री. सुनिल गावस्कर यांना वांद्रे रेक्लेमेशन येथे वितरीत करण्यात आलेल्या २००० चौ.मी. भूखंडाचे वाटप रद्द करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक :- वाटप-२०१८/प्र.क्र.२४६ / गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २३ जून, २०२२.
वाचा :- १) शासन निर्णय, गृहनिर्माण विभाग, क्रमांक: एडीएल-११८३/(१३४४)/का-१०, दि.१०/६/१९८८ २) शासन निर्णय, गृहनिर्माण विभाग, क्रमांक:-एडीएल-११८३/(१३४४)/गृनिभू-१, दि.६/७/१९९९ ३) शासन निर्णय, गृहनिर्माण विभाग, क्रमांक:- एडीएल-११८३/(१३४४)/गृनिभू, दि.२९/११/२००२ ४) शासन निर्णय, गृहनिर्माण विभाग, क्रमांक:- एडीएल-११८३/(१३४४)/गृनिभू, दि.१४/९/२००७ ५) शासन निर्णय, गृहनिर्माण विभाग, क्रमांक :- वाटप-२०१८/प्र.क्र.२४६/गृनिप, दि.१५/९/२०२१ ६) शासन शुध्दीपत्रक, गृहनिर्माण विभाग, क्र:- वाटप-२०१८/प्र.क्र.२४६ / गृनिप, दि.२१/९/२०२१
प्रस्तावना :
क्रिकेटवीर श्री. सुनिल गावस्कर यांना इनडोअर क्रिकेट प्रशिक्षण केंद्र उघडण्यासाठी बांद्रा-कुर्ला संकुलात (वांद्रे रेक्लेमेशन) महाराष्ट्र गृहनिर्माण व क्षेत्रविकास प्राधिकरणाकडे उपलब्ध असलेल्या २००० चौ.मी. आकाराच्या भूखंडाचे वितरण, वाचा क्र. १ येथील दि.१०/६/१९८८ च्या शासन निर्णयान्वये काही अटी व शर्तींच्या अधीन राहून करण्यात आलेले आहे. सदरहू भूखंडाच्या वितरणातील अटी व शर्तींमध्ये वाचा क्र.२ ते ६ येथील शासन निर्णयांन्वये सुधारणा करण्यात आलेल्या आहेत. तथापि, सुनिल गावस्कर क्रिकेट फाऊंडेशन यांनी त्यांच्या दि. ५/४/२०२२ पत्रान्वये केलेल्या विनंतीस अनुसरुन, मल्टी फॅसिलिटीज स्पोर्ट्स सेंटर विथ इनडोअर व आऊटडोअर फॅसिलिटीजसाठी वितरीत करण्यात आलेला बांद्रा-कुर्ला संकुल (वांद्रे रेक्लेमेशन) येथील भूखंडाचे वितरण रद्द करण्याची बाब शासनाच्या विचाराधीन होती.
शासन निर्णय : क्रिकेटवीर श्री. सुनिल गावस्कर यांना बांद्रा-कुर्ला संकुल (वांद्रे रेक्लेमेशन) येथे म्हाडाच्या मालकीचा २००० चौ.मी. भूखंड मल्टी फॅसिलिटीज स्पोर्ट्स सेंटर विथ इनडोअर व आऊटडोअर फॅसिलिटीज साठी वितरीत करण्यात आलेला आहे. श्री. सुनिल गावस्कर, विश्वस्त सुनिल गावस्कर क्रिकेट फाऊंडेशन यांच्या दि.५/४/२०२२ रोजीच्या पत्रान्वये केलेल्या विनंतीस अनुसरुन, सुनिल गावस्कर क्रिकेट फाऊंडेशन यांना दि.१०/६/१९८८ रोजीच्या शासन
# Page 2
शासन निर्णय क्रमांकः वाटप-२०१८/प्र.क्र.२४६/गृनिप
निर्णयान्वये वितरीत करण्यात आलेल्या न.भू.क्र.७९१/ए या मिळकतीवरील २००० चौ.मी.
क्षेत्रफळाच्या सदरहू भूखंडाचे वितरण रद्द करण्यात येत आहे.
तरी म्हाडाने यासंदर्भांत पुढील नियमोचित कार्यवाही करुन केलेल्या कार्यवाहीची माहिती शासनास सादर करावी.
२. सदरहू भूखंडाच्या संदर्भात म्हाडाची व अन्य संबंधित प्राधिकरणाची जी काही प्रलंबित येणी बाकी असतील ती प्रचलित नियमातील तरतुदीनुसार वसूल करण्याची कार्यवाही करण्यात यावी.