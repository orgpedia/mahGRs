# Page 1
प्रधानमंत्री आवास योजना (नागरी) च्या घटक क्र. ४ BLC खालील पात्र लाभार्थ्यांना राज्य हिश्श्याचा निधी रु.१ लाख महाराष्ट्र निवारा निधीतून सरसकट वितरीत करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : बैठक-२०१९/प्र.क्र.१७/गृनिधो-२
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई- ४०० ०३२.
दिनांक:- ०१ ऑगस्ट, २०१९
वाचा:
१) शासन आदेश क्रमांक संकिर्ण-२०१८/प्र.क्र.३६/गृनिधो-२, दि.०२.०८.२०१८.
२) शासन आदेश क्रमांक संकिर्ण- २०१८/प्र.क्र.३६ / गृनिधो-२, दि.०८.०२.२०१९.
प्रस्तावना :
---------------------------------------------------------------------------------------------
| प्रधानमंत्री आवास योजनेंतर्गत “सर्वांसाठी घरे -२०२२" बाबत केंद्र शासनाने सन |
| २०१५ मध्ये धोरण जाहीर केलेले आहे. सदर धोरणाची राज्यात अंमलबजावणी करण्याकरीता |
| राज्य मंत्रिमंडळाने दिनांक १ डिसेंबर, २०१५ च्या बैठकीमध्ये मान्यता दिलेली आहे. त्यानुषंगाने |
| दिनांक ९ डिसेंबर, २०१५ रोजी शासन निर्णय निर्गमित करण्यांत आलेला आहे. सद्य:स्थितीत |
| सदर योजना राज्यातील ३८६ स्थानिक नागरी स्वराज्य संस्था, |
---------------------------------------------------------------------------------------------
नागपूर महानगर प्रादेशिक विकास प्राधिकरणे, शहर व औद्यौगिक विकास महामंडळ (CIDCO), महाराष्ट्र राज्य रस्ते विकास महामंडळ (MSRDC), नवी मुंबई विमानतळ प्रभाव अधिसूचित क्षेत्र
----------------------------------------------------------------------------------------------
| कटक मंडळे |
| (Cantonment Board) इ. च्या नियोजन क्षेत्रांमध्ये राबविण्यात येत आहे. प्रधानमंत्री आवास |
| योजनेंतर्गत राज्याने सन २०२२ पर्यंत १९.४० लक्ष घरकुल निर्मितीचे उद्दिष्ट निश्चित केलेले आहे. |
----------------------------------------------------------------------------------------------
प्रधानमंत्री आवास योजना १ ) ISSR, २) CLSS, ३ ) AHP आणि ४) BLC अशा एकूण
-----------------------------------------------------------------------------------------------
| ४ घटकांतर्गत राबविण्यात येते. सदर घटकांपैकी घटक क्र. १,३ व ४ हे राज्य शासनामार्फत |
| राबविण्यात येत असून घटक क्र.२ हा १००% केंद्र पुरस्कृत घटक म्हणून NHB व HUDCO मार्फत |
|  |
| राबविण्यात येत आहे. घटक क्र.१ साठी केंद्र व राज्य सरकारचे अनुदान प्रती लाभार्थी रु.१.० लक्ष |
| इतके, असून घटक क्र.३ व ४ साठी केंद्र सरकारचे अनुदान प्रती लाभार्थी रु.१.५ लक्ष इतके तर राज्य |
| शासनाचे अनुदान प्रती लाभार्थी रु.१.० लक्ष इतके आहे. घटक क्र.२ साठी विवक्षित बँका / गृहनिर्माण |
|  |
| वित्तीय कंपन्या व इतर संस्था यांच्याकडून रु.६.०० लक्ष पर्यंत ६.५% दराने २० वर्षापर्यंतच्या |
| कालावधीसाठी सवलतीच्या दराने कर्ज उपलब्ध करून देण्यात येते. रु.६.०० लक्ष वरील कर्ज |
| व्याजदर अनुदान विरहित असते. |
-----------------------------------------------------------------------------------------------
# Page 2
शासन निर्णय क्रमांक: बैठक-२०१९/प्र.क्र.१७/गृनिधो-२
-------------------------------------------------------------------------------------
| प्रधानमंत्री आवास योजनेंतर्गत केंद्र शासनाने निर्गमित केलेल्या मागर्दशक |
| सूचनांनुसार केंद्र हिश्श्याचा निधी ४०%, ४०% आणि २०% अशा ३ टप्प्यांत वितरीत करण्याची |
-------------------------------------------------------------------------------------
------------------------------------------------------------------------------------------
| तरतूद आहे. पात्र लाभार्थ्यांना गरजेनुसार राज्य हिश्श्याचा निधी उपलब्ध करुन देता यावा, या |
| हेतूने राज्य शासनाने आपल्या हिश्श्याच्या निधी वितरणाबाबत ठोस धोरण ठरविलेले नाही. |
| प्रधानमंत्री आवास योजनेचे निश्चित केलेले उद्दीष्ट विहीत कालावधीत पूर्ण करण्यासाठी आणि |
------------------------------------------------------------------------------------------
-------------------------------------------------------------------------------------------
| CSMC ने मान्यता दिलेल्या BLC घटकांतर्गतच्या प्रकल्पाला गती देण्यासाठी घटक क्र. ४ - |
| आर्थिकदृष्टया दुर्बल घटकांतील लाभार्थ्यांव्दारे वैयक्तीक स्वरुपातील घरकूल बांधण्यास |
| अनुदान (BLC) खालील लाभार्थ्यांना राज्य हिश्श्याच्या पहिल्या हप्त्याचा निधी प्रती लाभार्थी |
| रु. ४० हजार प्रमाणे सरसकट महाराष्ट्र निवारा निधीतून वितरीत करण्याचे शासन आदेश |
-------------------------------------------------------------------------------------------
--------------------------------------------------------------------------------
| दि.०२ ऑगस्ट, २०१८ रोजी निर्गमित करण्यात आलेले आहेत. |
|  |
| राज्यातील घटक क्र. ४ आर्थिकदृष्टया दुर्बल घटकांतील लाभार्थ्यांव्दारे वैयक्तीक |
| स्वरुपातील घरकूल बांधण्यास अनुदान (BLC) खालील प्रकल्पाची कामे वेगाने चालू असून |
| सदर घटकातील कामाची प्रगती समाधानकारक आहे. तथापि, निधी अभावी राज्यातील प्रस्तुत |
| घटकांतर्गतच्या घरकुलांची कामे मोठया प्रमाणावर खोळंबलेली आहेत. अशातच केंद्र |
| शासनाच्या हिश्श्याचा निधी मिळण्यास विलंब होत आहे. |
| वरिल वस्तुस्थितीच्या पार्श्वभूमीवर शासन आता पुढील प्रमाणे निर्णय घेत आहे. |
--------------------------------------------------------------------------------
शासन निर्णय :
--------------------------------------------------------------------------------------------
| केंद्रीय मान्यता व संनियत्रंण समितीने मंजूर केलेल्या प्रकल्पातील प्रधानमंत्री |
| आवास योजनेच्या घटक क्र. ४ - आर्थिकदृष्ट्या दुर्बल घटकांतील लाभार्थ्यांव्दारे वैयक्तीक |
| स्वरुपातील घरकूल बांधण्यास अनुदान (BLC) खालील पात्र लाभार्थ्यांना राज्य हिश्श्याचा संपूर्ण |
| निधी प्रती लाभार्थी रु.१ लाख याप्रमाणे महाराष्ट्र निवारा निधीतून सरसकट वितरीत करण्याचा |
| निर्णय घेण्यात येत आहे. त्यानुषंगाने म्हाडाने केंद्रीय मान्यता व संनियत्रंण समितीने मंजूर |
| केलेल्या प्रकल्पातील प्रधानमंत्री आवास योजनेच्या घटक क्र. ४-आर्थिकदृष्ट्या दुर्बल |
--------------------------------------------------------------------------------------------
-------------------------------------------------------------------------------------------
| घटकांतील लाभार्थ्यांव्दारे वैयक्तीक स्वरुपातील घरकूल बांधण्यास अनुदान (BLC) खालील |
| ज्या पात्र लाभार्थ्यांना दि. ०२.०८.२०१८ च्या शासन आदेशान्वये राज्य हिश्श्याचा पहिला हप्ता |
| रु. ४० हजार तसेच दि. ०८.०२.२०१९ च्या शासन आदेशान्वये राज्य हिश्श्याचा दुसरा हप्ता |
|  |
| रु. ४० हजार यापूर्वीच वितरीत केला असेल त्यांना उर्वरित निधी, तर ज्या पात्र लाभार्थ्यांना |
| पहिला आणि दुसरा हप्त्याचा निधी काही कारणास्तव वितरीत करण्यात आला नसेल, त्यांना |
| राज्य हिश्श्याचा प्रती लाभार्थी रु. १ लाख याप्रमाणे सरसकट वितरीत करण्याची कार्यवाही |
|  |
| तातडीने करावी. तसेच राज्य हिश्श्याचा सदर निधी खर्च झाल्याबाबत उपयोगिता प्रमाणपत्र |
| सादर करणे अनिवार्य राहील. |
-------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांक: बैठक-२०१९/प्र.क्र.१७/गृनिधो-२
---------------------------------------------------------------------------------------
| प्रकरणानुषंगाने वितरित करण्यात येणाऱ्या राज्य हिश्श्याच्या निधीचा योग्य |
| विनियोग तसेच प्रकल्पाची भौतिक प्रगती याबाबतच्या नियंत्रणाची सर्वस्वी जबाबदारी संबंधित |
---------------------------------------------------------------------------------------
-----------------------------------------------------------------------------------
| अंमलबजावणी यंत्रणेची राहील. तसेच सदर योजनेंतर्गत मंजूर घरकुले बांधुन पूर्ण करुन |
| घेण्याची जबाबदारीही संबंधित अंमलबजावणी यंत्रणेची राहील. किंबहुना, प्रकरणानुषंगाने |
| भविष्यात काही अनियमितता झाल्यास तसेच महालेखापाल कार्यालयाकडून काही परिच्छेद |
-----------------------------------------------------------------------------------
उपस्थित करण्यात आल्यास त्याचेही उत्तरदायित्व संबंधित अंमलबजावणी यंत्रणेचे राहील.