# Page 1
मुंबई विकास विभाग (बी.डी.डी.) चाळींच्या पुनर्विकास प्रकल्पावर नियंत्रण ठेवण्यासाठी व आढावा घेण्यासाठी उच्च स्तरीय समिती गठीत करण्याबाबत....
महाराष्ट्र शासन
गृहनिर्माण विभाग
शासन निर्णय, क्रमांक:-विविचा-२०१९/प्र.क्र.१४२/गृनिप
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक : १९ ऑगस्ट, २०१९
वाचा :- १) शासन निर्णय, गृहनिर्माण विभाग, क्र.विविचा-२००७/प्र.क्र.५१ (भाग-१)/गृनिप, दि.३०.३.२०१६ २) शासन अधिसूचना,नगर विकास विभाग, क्र.:टिपीबी ४३१३/४००/प्र.क्र.१०४/२०१६/नवि-११, दि.२७.१२.२०१६, ३) शासन निर्णय, गृहनिर्माण विभाग, क्र. : विविचा-२०१६/प्र.क्र.२६१/गृनिप,दि.१.३.२०१७, ४) शासन निर्णय, गृहनिर्माण विभाग, क्र. : विविचा-२०१६/प्र.क्र.२६१ (भाग-१)/गृनिप, दि.१४.६.२०१७ व दि.९.१.२०१९, ५) शासन निर्णय, गृहनिर्माण विभाग, क्र.: विविचा-२०१६/प्र.क्र.२६१/गृनिप, दि.२८.६.२०१७ व दिनांक २४.४.२०१८.
प्रस्तावना :
मुंबईमधील वरळी, नायगाव, ना.म.जोशी मार्ग व शिवडी येथील मुंबई विकास विभाग (बी.डी.डी.) चाळींचा पुनर्विकास करण्याचा निर्णय वाचा येथील अ. क्र. १) येथील शासन निर्णयान्वये घेण्यात आलेला आहे. तसेच वाचा येथील अ. क्र.३) ते ५) येथील शासन निर्णयांन्वये, वरळी, नायगाव व ना.म.जोशी मार्ग येथील बी.डी.डी. चाळींच्या पुनर्विकासाकरीता प्राप्त लाभार्थ्यांची पात्रता निश्चित करणे व अन्य अनुषंगिक बाबींसाठी सक्षम प्राधिकारी व अपिलीय प्राधिकारी यांची नियुक्ती करण्यात आली आहे.
मुंबईमधील बी.डी.डी. चाळींचा पुनविकास हा शासनाचा महत्वाकांक्षी प्रकल्प अाहे. या चाळींमधील काही रहिवाशांकडून पात्रतेच्या सर्वेक्षणाला विरोध केला जात असल्याचे तसेच आवश्यक प्रतिसाद दिला जात नसल्याचे निदर्शनास आले आहे. तसेच म्हाडाकडून जागतिक निविदा प्रकियेद्वारे बांधकाम कंत्राटदाराची नियुक्ती करून काही महिने उलटले तरी अद्याप प्रत्यक्ष कामास सुरुवात झालेली नाही.
सबब, सदरहू प्रकल्प ७ वर्षात पूर्ण करण्याचे उदिष्ट पार करण्याच्या अनुषंगाने उक्त प्रकल्पावर नियंत्रण ठेवण्यासाठी व प्रकल्पाचा आढावा घेण्यासाठी उच्च स्तरीय समिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांक: विविचा-२०१९/प्र.क्र.१४२/गृनिप
शासन निर्णय
मुंबईमधील वरळी, नायगाव, ना.म.जोशी मार्ग व शिवडी येथील मुंबई विकास विभाग अर्थात बी.डी.डी. चाळींचा पुनर्विकास जलदगतीने होण्याच्या अनुषंगाने उक्त प्रकल्पावर नियंत्रण ठेवण्यासाठी व प्रकल्पाचा वेळोवेळी आढावा घेण्यासाठी खालीलप्रमाणे उच्च स्तरीय समिती गठीत करण्यात येत आहे :
१) मा. मुख्यमंत्री अध्यक्ष २) मा. मंत्री (गृहनिर्माण) सह अध्यक्ष ३) श्री. सुनील दत्तात्रय राणे, मुंबई कार्यकारी अध्यक्ष ४) अपर मुख्य सचिव (गृहनिर्माण) सदस्य सचिव