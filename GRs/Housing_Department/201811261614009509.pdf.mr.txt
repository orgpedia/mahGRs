# Page 1
प्रधानमंत्री आवास योजनेंतर्गत सार्वजनिक-खाजगी भागीदारी (PPP) तत्वावरील प्रकल्पांसाठी केंद्र सरकारने निर्गमित केलेल्या प्रतिकृतीची (Model) राज्यात अंमलबजावणी करण्याबाबत...
महाराष्ट्र शासन
गृहनिर्माण विभाग
शासन शुध्दीपत्रक क्रमांकः प्रआयो/२०१७/प्र.क्र.१२/गृनिधो-२/शिकाना
मादाम कामा मार्ग, हुतात्मा राजगुरु चौक,
मंत्रालय, मुंबई - ३२.
दिनांक:२६ नोव्हेंबर, २०१८.
वाचा - १) शासन निर्णय, गृहनिर्माण विभाग क्र.प्रआयो/२०१७/प्र.क्र.१२/गृनिधो-२/शिकाना, दि. ११/१/२०१७ २) शासन परिपत्रक, गृहनिर्माण विभाग क्र.प्रआयो/२०१७/प्र.क्र.१२/गृनिधो-२/शिकाना, दि.२४/१/२०१८.
३) शासन शुध्दीपत्रक, गृहनिर्माण विभाग क्र.प्रआयो-२०१७/प्र.क्र.१२/गृनिधो-२, दि. २४/१/२०१८.
४) शासन शुध्दीपत्रक, गृहनिर्माण विभाग क्र.प्रआयो-२०१७/प्र.क्र.१२/गृनिधो-२, दि. ११/६/२०१८.
शुध्दीपत्रक - उपरोक्त संदर्भ क्र.४ अन्वये निर्गमित करण्यात आलेल्या शासन शुध्दीपत्रकातील मुद्दा क्र.२ ऐवजी पुढील प्रमाणे वाचण्यात यावे: अ) राज्यातील ज्या भागामध्ये बाजार मूल्य दर (ASR) व गृहप्रकल्प किंमत यातील फरक ३०% पर्यंत असेल (ASR कमी), सदर ठिकाणच्या गृहप्रकल्पातील ५०% घरकुलांची विक्री दि.११ जून, २०१८ रोजीच्या धोरणानुसार बाजार मूल्य दर (ASR) किंमतीच्या १०% पर्यंत प्रोत्साहनात्मक अधिकची किंमत घेऊन विकण्यास विकासकास परवानगी राहील.
ब) राज्यातील ज्या भागामध्ये बाजार मूल्य दर (ASR) व गृहप्रकल्प किंमत यातील फरक ३०% पेक्षा जास्त असेल (ASR कमी), सदर ठिकाणच्या गृहप्रकल्पातील ५०% घरकुलांची विक्री दि.११ जून, २०१८ रोजीच्या धोरणानुसार बाजार मूल्य दर (ASR) किंमतीच्या २०% पर्यंत प्रोत्साहनात्मक अधिकची किंमत घेऊन विकण्यास विकासकास परवानगी राहील.
तथापि सदर प्रोत्साहनात्मक रक्कम ही २०% पेक्षा जास्त असणार नाही.
# Page 2
शासन शुध्दीपत्रक क्रमांकः प्रआयो/२०१७/प्र.क्र.१२/गृनिधो-२/शिकाना
वरीलप्रमाणे सवलत अनुज्ञेय केल्यानंतरही योजना व्यवहार्य होत नसल्यास संबंधित विकासकाने योजना व्यवहार्य होत नसल्याच्या सविस्तर कारणमिमांसेसह बाजार मूल्य दर (ASR) किंमतीच्या २०% पेक्षा जास्त प्रोत्साहनात्मक किंमत देण्याची विनंती केल्यास त्याबाबत म्हाडा तसेच राज्यस्तरीय मूल्यमापन समिती (SLAC) च्या शिफारशी विचारात घेऊन मा. मुख्य सचिव यांच्या अध्यक्षतेखालील राज्यस्तरीय मंजुरी व संनियंत्रण समिती (SLSMC) अशा प्रकारे २०% पेक्षा जास्त प्रोत्साहनात्मक किंमत देण्याबाबत उचित निर्णय घेईल.
सदरहू तरतुदी पूर्वलक्षी प्रभावाने म्हणजेच दि.११.०६.२०१८ पासून लागू राहतील.