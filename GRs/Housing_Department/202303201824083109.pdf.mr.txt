# Page 1
--------------------------------------
| झोपडपट्टी पुनर्वसन योजनेंतर्गत तयार |
| करण्यात आलेले व येणारे परिशिष्ट-२ |
| (मूळ व सुधारित) सार्वजनिक रुपाने |
| झोपडपट्टी पुनर्वसन प्राधिकरण यांच्या |
| संकेतस्थळावर प्रसिध्द करण्याबाबत. |
--------------------------------------
महाराष्ट्र शासन
गृहनिर्माण विभाग
शासन परिपत्रक क्रमांक : अपील -२०२२/प्र.क्र.१४/झोपनि-२
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : २० मार्च, २०२३
संदर्भ :- १) शासन अधिसुचना, गृहनिर्माण विभाग क्रमांक संकीर्ण-२०२०/प्र.क्र.१८/झोपनि-२, दि. १२/०८/२०२१.
२) शासन अधिसुचना, गृहनिर्माण विभाग क्रमांक संकीर्ण-२०२०/प्र.क्र.१८ (भाग - १) / झोपनि- २, दि. ११/०२.२०२२.
प्रस्तावना :
-----------------------------------------------------------------------------------------
| महाराष्ट्र झोपडपट्टी क्षेत्र (सुधारणा, निर्मूलन व पुनर्विकास) अधिनियम, १९७१ मधील |
| तरतुदीनुसार, मुंबई शहर व उपनगरातील सर्व धारणाधिकार व मालकी हक्काच्या जमिनी, |
| केंद्र शासनाच्या संबंधित विभागाने त्यांच्या मालकीच्या झोपडपट्टीव्याप्त जागेचे सर्वेक्षण |
| करण्यास ना-हरकत दिलेल्या जमिनीवरील झोपडपट्टी क्षेत्रातील झोपडीधारकांची पात्र |
| /अपात्रता निश्चितीसाठी झोपडपट्टी पुनर्वसन प्राधिकरण, मुंबई यांच्या अधिनस्त १० उप |
| जिल्हाधिका-यांना तसेच, बृहन्मुंबई महानगरपालिकेच्या जागेवरील झोपडपट्ट्यांबाबत |
| बृहन्मुंबई महानगरपालिकेच्या अधिनस्त एकूण २४ सहायक आयुक्त (संबंधीत वार्ड) यांना संदर्भ |
| क्र.१ येथील दि.१२.०८.२०२१ रोजीच्या अधिसूचनेन्वये "सक्षम प्राधिकारी” म्हणून घोषित |
| करण्यात आलेले आहे. त्याचप्रमाणे मुंबई शहर व उपनगर जिल्ह्यातील म्हाडाच्या जागेवरील |
| झोपडपट्ट्यांबाबत मुंबई गृहनिर्माण व क्षेत्रविकास मंडळाच्या उप मुख्य अधिकारी (पणन) व भू |
| व्यवस्थापक यांना संदर्भ क्र. २ येथील दि.११.०२.२०२२ रोजीच्या अधिसूचनेन्वये “सक्षम |
| प्राधिकारी” म्हणून घोषित करण्यात आलेले आहे. |
| २. झोपडपट्टी पुनर्वसन योजनेअंतर्गत झोपडीधारकाची पात्रता निश्चित करुन, |
| पात्रतेसंबंधीचे परिशिष्ट-२ प्रसिध्द करण्याची कार्यवाही महाराष्ट्र झोपडपट्टी (सुधारणा, |
| निर्मुलन व पुनर्विकास) अधिनियम, १९७१ च्या कलम ३ मधील तरतुदीनुसार घोषित केलेल्या |
| उपरोक्त नमूद “सक्षम प्राधिकारी यांच्यामार्फत करण्यात येते व त्यांनी प्रमाणित केलेले |
| परिशिष्ट-२ झोपडपट्टी पुनर्वसन प्राधिकरणाकडे पाठविण्यात येते. |
-----------------------------------------------------------------------------------------
# Page 2
शासन परिपत्रक क्रमांकः अपील -2022/प्र.क्र.14/झोपनि-2
--------------------------------------------------------------------------------------------
| ३. परिशिष्ट-२ ही संबंधित झोपडपट्टी क्षेत्रात फलकावर जाहिररित्या प्रसिध्द करण्यात |
| येतात. परंतू, ती सार्वजनिक रुपाने प्रसिध्द व्हावी, यासाठी माहिती अधिकाराखाली अनेक अर्ज |
| प्राप्त होत असतात. मा.राज्य माहिती आयोगाने त्यांच्याकडे दाखल झालेल्या अपील अर्जाच्या |
| अनुषंगाने झोपडपट्टी पुनर्वसन योजनेत तयार करण्यात आलेले झोपडीधारकांच्या पात्रतेचे |
| परिशिष्ट-२ हा अभिलेख अधिक पारदर्शकता आणण्याच्या दृष्टीने सार्वजनिक रुपाने प्रसिध्द |
| करण्याची बाब शासनाच्या विचाराधीन होती. त्यास अनुसरुन खालीलप्रमाणे सुचना निर्गमित |
| करण्यात येत आहेत : |
| शासन परिपत्रक : |
| महाराष्ट्र झोपडपट्टी क्षेत्र (सुधारणा, निर्मूलन व पुनर्विकास) अधिनियम, १९७१ च्या |
| प्रयोजनार्थ, मुंबई शहर व उप नगरातील सर्व धारणाधिकार व मालकी हक्काच्या जमिनी, केंद्र |
| शासनाच्या संबंधित विभागाने त्यांच्या मालकीच्या झोपडपट्टीव्याप्त जागेचे सर्वेक्षण करण्यास |
| ना-हरकत दिलेल्या जमिनीवरील झोपडपट्टी क्षेत्रातील झोपडीधारकांची पात्र/अपात्रता |
| निश्चितीसाठी झोपडपट्टी पुनर्वसन प्राधिकरण, मुंबई कार्यालयातील सक्षम प्राधिकारी, बृहन्मुंबई |
| महानगरपालिकेच्या जागेवरील झोपडपट्ट्यांबाबतचे बृहन्मुंबई महानगरपालिकेतील सर्व |
| संबंधित सहायक आयुक्त (संबंधीत वार्ड) तसेच मुंबई शहर व उपनगर जिल्ह्यातील म्हाडाच्या |
| जागेवरील झोपडपट्ट्यांबाबतचे मुंबई गृहनिर्माण व क्षेत्रविकास मंडळाचे उप मुख्य अधिकारी , |
| (पणन) व भू-व्यवस्थापक या सर्व सक्षम प्राधिकारी यांना निर्देश देण्यात येत आहेत की, |
| त्यांच्याकडे झोपडपट्टी पुनर्वसन योजनेंतर्गत तयार करण्यात आलेले परिशिष्ट-२ (मूळ व |
| सुधारित) सार्वजनिक रुपाने झोपडपट्टी पुनर्वसन प्राधिकरण यांच्या संकेतस्थळावर |
| कायमस्वरुपात प्रकाशित करण्याकरिता मुख्य कार्यकारी अधिकारी, झोपडपट्टी पुनर्वसन |
| प्राधिकरण, मुंबई यांच्या कार्यालयाकडे १५ दिवसांच्या आत उपलब्ध करुन द्यावेत. तसेच यापुढे |
| तयार करण्यात येणारे परिशिष्ट-२ (मूळ व सुधारीत) झोपडपट्टी परिसरात जाहिररित्या |
| फलकावर प्रसिध्द केल्यावर, प्रसिध्द केल्यापासून ७ दिवसांच्या आत ते देखील सार्वजनिक |
| रुपाने कायमस्वरुपात प्रसिध्द करण्यासाठी झोपडपट्टी पुनर्विकास प्राधिकरणास उपलब्ध |
| करुन देण्यात यावेत. तसेच यापुढे नव्याने तयार करण्यात येणाऱ्या मूळ व सुधारीत परिशिष्ट |
| २ मध्ये झोपडीधारकाने सादर केलेल्या विविध वास्तव्याच्या पुराव्यांपैकी विद्युत देयक, |
| निवडणूक ओळखपत्र, आधारकार्ड इ. वास्तव्याच्या पुराव्यांचा उल्लेख करताना, या पुराव्यांचा |
| सविस्तर तपशिल म्हणजे या पुराव्यांचे क्रमांक (विद्युत देयक क्र., निवडणूक ओळखपत्र क्र. व |
| आधारकार्ड क्र.) मात्र प्रसिध्द करण्यात येवू नयेत. अपात्र झोपडीधारकांच्या अपात्रतेचे कारण |
| परिशिष्ट-२ मध्ये स्पष्टपणे नमूद करण्यात यावे. |
| २. मुख्य कार्यकारी अधिकारी, झोपुप्रा, मुंबई यांनी उपरोक्त प्रमाणे प्राप्त होणारे सर्व |
| परिशिष्ट-२ (मूळ व सुधारित) झोपडपट्टी पुनर्वसन प्राधिकरण यांच्या संकेतस्थळावर प्रसिध्द |
| करण्याबाबतची कार्यवाही पुढील दोन महिन्यात पूर्ण करावी. तसेच झोपडपट्टी पुनर्वसन |
--------------------------------------------------------------------------------------------
पृष्ठ ४ पैकी २
# Page 3
शासन परिपत्रक क्रमांकः अपील - 2022/प्र.क्र.14/झोपनि-2
--------------------------------------------------------------------------------------------
| योजनेंतर्गत यापुढे नव्याने तयार होणारे परिशिष्ट-२ (मूळ व सुधारीत) सक्षम प्राधिकारी, झो.पु. |
| प्राधिकरण, मुंबई गृहनिर्माण क्षेत्रविकास मंडळ व बृहन्मुंबई महानगरपालिकेकडून |
| संकेतस्थळावर प्रसिध्दीसाठी प्राप्त झाल्यानंतर, ती प्राप्त झाल्यापासून पुढील ८ दिवसात |
| संकेतस्थळावर कायमस्वरुपात प्रसिध्द करण्यात यावीत. |
| ३. मुंबई गृहनिर्माण व क्षेत्रविकास मंडळ व बृहन्मुंबई महानगरपालिकेमार्फत तयार |
| करण्यात आलेल्या झोपडीधारकांच्या पात्रतेबाबतचे परिशिष्ट-२ (अंतिम व सुधारीत) तसेच |
| यापुढे तयार करण्यात येणारे परिशिष्ट-२ (अंतिम व सुधारीत) झो.पु. प्राधिकरणाच्या |
| संकेतस्थळाबरोबरच त्यांच्याशी संबंधित कार्यालयाच्या अधिकृत संकेतस्थळावर देखील |
| कायमस्वरुपात प्रसिध्द करण्याची दक्षता घ्यावी. |
| ४. झोपडपट्टी पुनर्वसन प्राधिकरणात १० सक्षम प्राधिकाऱ्यांकडून व बृहन्मुंबई |
| महानगरपालिका क्षेत्रात २४ सहायक आयुक्तामार्फत झोपडीधारकांची पात्रता निश्चित केली |
| जात असल्याने, झोपडीधारकांच्या पात्रतेबाबतचे परिशिष्ट-२ उपरोक्त परिच्छेदात सुचित |
| केल्यानुसार सार्वजनिक रुपाने झो. पु. प्राधिकरणाच्या संकेतस्थळावर प्रसिध्द करण्यासाठी ते |
| झो.पु. प्राधिकरणाकडे विहित वेळेत सादर करण्याकरिता झो.पु. प्राधिकरणामार्फत व बृहन्मुंबई |
| महानगरपालिकेमार्फत समन्वय अधिकाऱ्याची नियुक्त करण्यात यावी. |
| ५. झोपडपट्टी पुनर्वसन प्राधिकरण, मुंबई गृहनिर्माण व क्षेत्रविकास मंडळ, बृहन्मुंबई |
| महानगरपालिका यांच्यामार्फत आतापर्यंत करण्यात आलेल्या खाजगी व शासकीय |
| जमिनींवरील झोपडपट्टी सर्वेक्षणामध्ये सर्वेक्षण झालेल्या झोपड्यांची सांख्यिकी माहितीही |
| झोपडपट्टी पुनर्वसन प्राधिकरणाच्या संकेतस्थळावर तसेच त्या-त्या यंत्रणेशी संबंधित |
| कार्यालयाच्या संकेतस्थळावर देखील प्रसिध्द करण्यात यावी. |
--------------------------------------------------------------------------------------------
# Page 4