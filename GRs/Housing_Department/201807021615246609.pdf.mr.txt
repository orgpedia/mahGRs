# Page 1
महाराष्ट्र गृहनिर्माण व क्षेत्रविकास प्राधिकरणामध्ये सुधारणा करण्यासाठी प्रशासकीय उपाययोजनेच्या शिफारशीसाठी समितीची स्थापना करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : संकीर्ण-२०१८/प्र.क्र.६४/गृनिभू
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३० जून, २०१८
प्रस्तावना :
राज्यात सर्वांना घरे उपलब्ध करुन देण्यासाठी गृह निर्मितीचा वेग वाढविण्याकरीता योजनाबध्द कार्यक्रमाची आखणी करणे आवश्यक आहे. तसेच आर्थिकदृष्ट्या दुर्बल घटकांना व इतर घटकांना परवडणारी घरे निर्माण करणे, चाळींचा विकास जलदगतीने करणे त्याचप्रमाणे संक्रमण शिबीरातील घुसखोरांना आळा घालणे गरजेचे असून यासाठी कोणत्या प्रकारच्या प्रभावी प्रशासकीय उपाययोजना करण्यात याव्यात, जेणेकरुन घुसखोरीवर आळा घालता येईल व कमी किंमतीत जादा घरांची निर्मिती कमी कालावधीत करता येईल, अशा प्रकारच्या प्रभावी सुधारित प्रशासकीय उपाययोजनेच्या शिफारशी करण्यासाठी समिती स्थापन करण्याची बाब शासनाच्या विचाराधीन होती.
शासन निर्णय :
महाराष्ट्र गृहनिर्माण व क्षेत्रविकास प्राधिकरणांतर्गत येत असलेल्या कामकाजामध्ये प्रशासकीय अडी-अडचणींचा अभ्यास करुन कामकाजामध्ये गतीमानता येण्यासाठी प्रभावी प्रशासकीय उपाययोजनेच्या शिफारशी शासनास करण्याकरीता श्री. जॉनी जोसेफ (भा.प्र.से.) यांची एकसदस्यीय समिती स्थापन करण्यात येत आहे.
२. सदर समितीचा कार्यकाल ६ महिन्यांचा असून सदर समितीने वरील प्रस्तावनेमधील नमुद बाबी व इतर अनुषंगिक बाबींमधील प्रशासकीय, वित्तीय व कायदेशीर सुधारणेबाबतच्या उपाययोजनाचा अभ्यास करुन अहवाल शासनास ६ महिन्याच्या आत सादर करणे आवश्यक राहील.
३. श्री.जॉनी जोसेफ, भा.प्र.से. यांच्या मानधन व इतर सवलतीबाबतचे आदेश स्वतंत्रपणे निर्गमित करण्यात येतील.
४. सदर समितीची बैठक व्यवस्था व तद्नुषंगिक सोयी सुविधा महाराष्ट्र गृहनिर्माण व क्षेत्रविकास प्राधिकरणाने कराव्यात.
# Page 2
शासन निर्णय क्रमांक: संकीर्ण-२०१८/प्र.क्र.६४/ गृनिभू