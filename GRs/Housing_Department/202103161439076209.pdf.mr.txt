# Page 1
महाराष्ट्र गृहनिर्माण व क्षेत्र विकास प्राधिकरण (म्हाडा) अंतर्गत इमारतींच्या पुनर्विकासाठी म्हाडा संबंधित गृहनिर्माण संस्था व विकासक यांच्यामध्ये त्रिपक्षीय करार करण्याबाबत..
महाराष्ट्र शासन
गृहनिर्माण विभाग,
शासन परिपत्रक, क्र.वाटप-२०२१/प्र.क्र.५४/गृनिभू,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- १६ मार्च, २०२१
शासन परिपत्रक-: महाराष्ट्र गृहनिर्माण व क्षेत्रविकास प्राधिकरण यांच्या स्तरावरून विविध पुनर्विकास प्रस्तावांना मान्यता देण्यात येतात. याबाबत शासनस्तरावर कोणत्याही प्रकारची माहिती नसते.
काही प्रस्तावांमध्ये अनियमितता असल्यास त्याबाबतच्या तक्रारी शासनाकडे येतात. परंतू याबाबत शासनाकडे कोणतीही माहिती नसल्याने शासनस्तरावरुन अशा प्रकरणांमध्ये कोणतीही माहिती देता येत नाही व तक्रारींचे निराकरण करता येत नाही. त्यामुळे म्हाडा व शासन यांच्या कामामध्ये सुसूत्रता व एकवाक्यता असावी यासाठी सद्यस्थितीमध्ये म्हाडाकडे असलेल्या महत्वाच्या बाबी शासन मान्यतेने होणे आवश्यक आहेत.
मुंबईमध्ये म्हाडाच्या ५६ वसाहती आहेत. त्याचप्रमाणे राज्यात अन्यत्रसुध्दा म्हाडाच्या मालकीच्या इमारती आहेत. सदर वसाहतींमधील इमारतींचा पुनर्विकास संबंधित सहकारी गृहनिर्माण संस्था त्यांच्या स्तरावर विकासकाची नियुक्ती करुन करतात. सदर भूखंडाची मालकी म्हाडाची आहे. तथापि, अशा भूखंडावरील सहकारी गृहनिर्माण संस्थांच्या पुनर्विकासाचे प्रस्ताव सहकारी गृहनिर्माण संस्थाकडून/संबंधित विकासकाकडून प्राप्त झाल्यानंतर केवळ ना-हरकत प्रमाणपत्र देण्याबाबतची कार्यवाही म्हाडाकडून करण्यात येते. सदर पुनर्विकास प्रक्रियेवर म्हाडाचे कोणतेही नियंत्रण नसते. पुनर्विकासासंदर्भात केवळ संबंधित गृहनिर्माण संस्था व विकासक यांच्यामध्ये द्विपक्षीय करार झालेला असल्याने त्यामधील अटी व शर्ती यांचे उल्लंघन झाल्यास म्हाडाकडून कोणताही हस्तक्षेप करता येत नाही. म्हाडातील अनेक गृहनिर्माण संस्थांच्या पुनर्विकासाचे प्रकल्प वर्षानुवर्षे रखडतात. त्याचप्रमाणे संबंधित रहिवाशांच्या भाड्यासंदर्भातील तसेच अन्य तक्रारींचे निवारणही योग्यरितीने होत नाही.
यास्तव, महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ (१) मधील तरतूदीनुसार शासनास प्राप्त झालेल्या अधिकारानुसार, पुढीलप्रमाणे निदेश/ सूचना देण्यात येत आहेत:
# Page 2
शासन परिपत्रक क्रमांकः वाटप-२०२१/प्र.क्र.५४/गृनिभू,
म्हाडाअंतर्गत वसाहतीमधील इमारतींच्या पुनर्विकासासाठी म्हाडा, संबंधित गृहनिर्माण संस्था व विकासक यांच्यामध्ये त्रिपक्षीय करार करणे बंधनकारक राहील.