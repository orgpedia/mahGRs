# Page 1
केंद्र शासनाकडून प्रधानमंत्री आवास योजनेंतर्गत AHP (Other than SC and ST Component) प्राप्त झालेला निधी वितरीत करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः प्रआयो-२०१६/प्र.क्र.७८/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक:२६ मार्च, २०१९
वाचा केंद्र शासनाचे पत्र क्र. 14011/15/2016-HFA-4(FTS-12255), दि.२९.९.२०१६
प्रस्तावना : प्रधानमंत्री आवास योजनेंतर्गत केंद्र शासनाने २५ व्या CSMC च्या बैठकीत मान्यता दिल्याप्रमाणे राज्यातील १३ प्रकल्पाकरिता. केंद्र शासनाने संदर्भाधीन पत्रान्वये AHP (SC Component) साठी रु. ३५८,९६,१२,३००/- इतका निधी राज्य शासनास वितरीत केला होता. त्यापैकी राज्य शासनाने रु.२४४,१५,२८,८००/- इतका निधी म्हाडास वितरीत केला आहे. उर्वरित शिल्लक असलेल्या रु. ११४,८०,८३,५००/- इतकी रक्कम सुकाणु अभिकरण म्हाडास वितरीत करण्याची बाब शासनाच्या विचाराधीन होती.
शासन निर्णय -
केंद्र शासनाने सर्वांसाठी घरे - २०२२ या संकल्पनेवर आधारित प्रधानमंत्री आवास योजना (नागरी) सुरु केलेली आहे. सदर योजना राज्यात राबविण्यात येत असून, राज्यातील विविध प्रकल्पांकरिता केंद्र शासनाने उपलब्ध करुन दिलेल्या सोबतच्या विवरणपत्रातील निधी एकूण १३ प्रकल्पातील AHP (Other than SC and ST Component) या घटकांतर्गतच्या रु.११४,८०,८३,५००/ (रु. एकशे चौदा कोटी ऐंशी लक्ष त्र्याऐंशी हजार पाचशे फक्त) इतका निधी उपलब्ध करुन देण्याकरिता सुकाणू अभिकरण, महाराष्ट्र गृहनिर्माण व क्षेत्रविकास प्राधिकरण, मुंबई यांना वितरीत करण्यात येत आहे.
या प्रयोजनावर होणारा खर्च मागणी क्र. क्य-३, मुख्य लेखाशीर्ष २२१६, गृहनिर्माण सर्वसाधारण, १०३ गृहनिर्माण मंडळे इत्यादींना सहाय्य (०८) सर्वांसाठी गृहनिर्माण (०८) (०१) सर्वांसाठी गृहनिर्माण अंमलबजावणी यंत्रणांना अनुदाने (प्र.म.आ.यो.) केंद्र हिस्सा (६०%) (२२१६ २९९६) ३१ सहाय्यक अनुदाने (वेतनेत्तर) या लेखाशीर्षाखाली अर्थसंकल्पित करण्यात आलेल्या तरतुदीतून भागविण्यात यावा.
# Page 2
शासन निर्णय क्रमांकः प्रआयो-२०१६/प्र.क्र.७८/गृनिधो-२
सदर निधी वित्त नियंत्रक, महाराष्ट्र गृहनिर्माण व क्षेत्रविकास प्राधिकरण, मुंबई यांच्या स्वाक्षरीने आणि अधिदान व लेखा कार्यालय, मुंबई येथून आहरित करण्यात यावा. तसेच सदर निधी राज्याच्या ज्या प्रयोजनाकरिता मंजूर करण्यात आलेला आहे. त्या प्रयोजनाकरिता खर्च करणे आवश्यक आहे.
सदर शासन निर्णय वित्त विभाग परिपत्रक क्र. अर्थसं-२०१८/प्र.क्र.६९/अर्थ-३, दि.०२.०४.२०१८
मधील परिच्छेद क्रं.७ (६) व ८ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.
सदर शासन निर्णयाच्या अनुषंगाने कोषागारात सादर होणाऱ्या देयकावर विभागाचे अवर सचिव तथा आहरण व संवितरण अधिकारी प्रतीस्वाक्षरी करतील.
# Page 3
# Page 4