# Page 1
प्रधानमंत्री आवास योजना(शहरी) अंतर्गत
केंद्र शासनाकडून प्राप्त झालेला व PFMS
प्रणालीमध्ये प्रतिबिंबित होत नसलेला केंद्र
हिश्श्याचा निधी (Other than SC/ST
Component) वितरीत करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : प्रआयो-२०२४/प्र.क्र.३६/गृनिधो-२
मंत्रालय, मुंबई-४०० ०३२.
दिनांक : २६ फेब्रुवारी, २०२४
वाचा :- गृहनिर्माण व शहरी व्यवहार मंत्रालय, केंद्र शासन यांचे मंजूरी आदेश क्रमांक : st
१. I-१४०११/३१/२०१६-HFA-IV- (FTS-९०३८३१५). Dt. १ September, २०२३.
th
२. N-११०१२/३०/२०२२-HFA-IV-UD (EFS-९१२६५५५). Dt. २९ September, २०२३.
th
३. N-११०१२/३०/२०२२-HFA-IV-UD (EFS-९१२६५५५). Dt. २९ September, २०२३.
४. गृहनिर्माण विभाग शासन निर्णय क्रमांक : प्रआयो-२०२२/प्र.क्र.३६/गृनिधो-२(शिकाना) ,
दिनांक २०.१०.२०२३.
५. केंद्रीय गृहनिर्माण व शहरी काजकाज मंत्रालय यांच्याकडील दिनांक १३.०२.२०२४ चा
ई-मेल संदेश.
प्रस्तावना :
केंद्र शासनाच्या वाचा येथील अ.क्र.१ ते ३ येथील आदेशान्वये प्रधानमंत्री आवास योजना
(शहरी) अंतर्गत वित्तीय वर्ष सन २०२३-२४ मध्ये एकूण रूपये २०५.४२२ कोटी इतका केंद्र हिश्श्याचा निधी
(Other than SC/ST Component) मंजूर करण्यात आला आहे. सदर निधी अ.क्र. ४ येथील शासन
निर्णयान्वये संबंधित अंमलबजावणी यंत्रणांना वितरित करण्याकरीता महाराष्ट्र गृहनिर्माण व क्षेत्रविकास
प्राधिकरणास (SNA) वितरित करण्यात आला होता. सदर निधी दिनांक ०७.११.२०२३ रोजी SNA खात्यामध्ये
जमा न होता म्हाडा प्राधिकरणाच्या खात्यामध्ये जमा झाला व दुसऱ्या दिवशी म्हणजे दिनांक ०८.११.२०२३
रोजी SNA प्रणालीवर मॅप असलेल्या बँक खात्यात जमा करण्यात आला. तथापि, सदरहू निधी थेट
कोषागारामार्फत SNA खात्यात जमा न झाल्याने PFMS प्रणाली मधील रिअल टाइम फंड स्थितीमध्ये
प्रतिबिंबित होत नव्हता. त्यामुळे PFMS प्रणालीत दिसून येत असलेली केंद्र हिश्श्याच्या निधीची रूपये
२०५.४२२ कोटी इतकी तुट भरुन काढण्यासाठी केंद्र हिश्श्याचा आगाऊ निधी वितरित करुन या वित्तिय
वर्षात समायोजन करण्याची बाब शासनाच्या विचाराधीन होती.
शासन निर्णय :
प्रधानमंत्री आवास योजना (शहरी) अंतर्गत केंद्र शासनाच्या वाचा क्र. १ ते ३ येथील आदेशान्वये, सदर
आदेशात नमूद केलेल्या प्रकल्पांसाठी मंजूर केलेला निधी संबंधित अंमलबजावणी यंत्रणांना वितरित
करण्याकरीता एकूण रूपये २०५.४२२ कोटी (अक्षरी रुपये दोनशे पाच कोटी बेचाळीस लक्ष वीस हजार फक्त)
इतका निधी महाराष्ट्र गृहनिर्माण व क्षेत्रविकास प्राधिकरणास (SNA) वितरीत करण्यात आला आहे. तथापि,
सदरहू निधी कोषागारामार्फत थेट SNA खात्यात जमा न झाल्यामुळे PFMS प्रणालीमध्ये प्रतिबिंबित होत नाही.
त्यामुळे PFMS प्रणालीत दिसून येत असलेली तुट दूर करण्यासाठी प्रधानमंत्री आवास योजना(शहरी) अंतर्गत
केंद्र हिश्श्याचा रुपये २०५.४२२ कोटी (अक्षरी रुपये दोनशे पाच कोटी बेचाळीस लक्ष वीस हजार फक्त) इतका
निधी महाराष्ट्र गृहनिर्माण व क्षेत्रविकास प्राधिकरणास (SNA) वितरित करण्यास यान्वये मंजूरी देण्यात येत
आहे.
# Page 2
शासन निर्णय क्रमांकः प्रआयो-२०२४/प्र.क्र.३६/गृनिधो-२
२. सदर निधी आगाऊ वितरीत करण्यात येत असून त्याचे समायोजन सन २०२३-२०२४ या वित्तीय वर्षात
करण्यात येईल.
३. सदर निधी कोषागारामार्फत थेट SNA खात्यात जमा होईल, याची म्हाडा प्राधिकरणाने खातरजमा
करावी.
४. सदर निधी, मागणी क्र. क्यू-३, मुख्य लेखाशीर्ष २२१६, गृहनिर्माण, (०८) सवांसाठी गृहनिर्माण (०८)
(०१) सर्वासाठी गृहनिर्माण अंमलबजावणी यंत्रणांना अनुदाने (प्र.म.आ.यो.) (केंद्र हिस्सा ६० टक्के) (कार्यक्रम)
३१, सहायक अनुदाने (वेतनेतर) लेखाशीर्ष २२१६२९९६ अंतर्गत वितरीत करण्यात येत आहे.
५. सदर निधी वित्त नियंत्रक, महाराष्ट्र गृहनिर्माण व क्षेत्रविकास प्राधिकरण, मुंबई यांच्या स्वाक्षरीने
अधिदान व लेखा कार्यालय, मुंबई येथून आहरित करण्यात यावा. तसेच सदर निधी ज्या प्रयोजनाकरीता मंजूर
करण्यात आलेला आहे, त्याच प्रयोजनाकरीता खर्च करण्यात यावा.
६. प्रस्तुत प्रकरणी आहरण व संवितरण अधिकारी आणि नियंत्रक अधिकारी, वित्त नियंत्रक, महाराष्ट्र
गृहनिर्माण व क्षेत्रविकास प्राधिकरण हे राहतील.
७. हे आदेश वित्त विभागाच्या सहमतीने व त्यांच्या अनौपचारिक संदर्भ क्रमांक ११०/व्यय-३ दिनांक
२१.०२.२०२४ नुसार निर्गमित करण्यात येत आहेत.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध