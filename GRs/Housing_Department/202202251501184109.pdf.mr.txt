# Page 1
प्रधानमंत्री आवास योजना (नागरी) अंतर्गत केंद्र शासनाकडून प्राप्त झालेला निधी वितरीत करण्याबाबत..
महाराष्ट्र शासन
गृहनिर्माण विभाग
शासन निर्णय क्रमांक : प्रआयो-२०२०/प्र.क्र.१०४/गृनिधो-२
मंत्रालय, मुंबई- ४०० ०३२
दिनांक : २५ फ़ेब्रुवारी, २०२२
वाचा : गृहनिर्माण व शहरी व्यवहार मंत्रालय, केंद्र शासन यांचे मंजूरी आदेश क्रमांक: १. N-11012/48/2018/HFA-IV-UD/EFS-9044101, Dt. 7th December, 2018.
२. गृहनिर्माण व शहरी व्यवहार मंत्रालय, केंद्र शासन क्र. N-11012/48/2018/HFA-IV-UD,
Dt. 6th April, 2021.
प्रस्तावना : केंद्र शासनाच्या, वाचा क्रं.१ येथील मंजूर आदेशान्वये एकूण रुपये ३,५२,३३,३७० इतका निधी प्रधानमंत्री
आवास योजना (शहरी) अंतर्गत केंद्र शासनाचा हिस्सा म्हणून मंजूर झाला आहे. तथापि, सदर निधी सन २०१८-१९
मध्ये केंद्र शासनाने मंजूर केला असल्यामुळे सदर निधी पुनर्जिवित करण्याचा प्रस्ताव केंद्र शासनास सादर करण्यात
आला होता. सदर प्रस्तावास केंद्र शासनाने वाचा क्र. २ येथील पत्रान्वये मंजूरी दिली आहे. त्यानुसार सदर निधी
संबंधित अंमलबजावणी यंत्रणाना प्रदान करण्यासाठी सुकाणू अभिकरण म्हणजे महाराष्ट्र गृहनिर्माण व क्षेत्रविकास
प्राधिकरण (म्हाडा) यांना वितरित करण्याची बाब शासनाच्या विचाराधीन होती.
शासन निर्णय :
प्रधानमंत्री आवास योजना (नागरी) अंतर्गत केंद्र शासनाच्या संदर्भिय क्र. १ येथील आदेशामध्ये नमूद
करण्यात आलेल्या अंमलबजावणी यंत्रणाना सदर आदेशात मंजूर केल्यानुसार एकूण रुपये ३,५२,३३,३७०/- इतका
निधी वितरित करावयाचा आहे. सदर निधी अंमलबजावणी यंत्रणांना वितरित करण्यासाठी महाराष्ट्र गृहनिर्माण व
क्षेत्रविकास प्राधिकरणास (म्हाडा) रुपये ३,५२,३३,३७०/- (अक्षरी तीन कोटी बावन्न लक्ष तेहत्तीस हजार तीनशे सत्तर
फक्त) इतका निधी यान्वये मंजूर करण्यात येत आहे.
२. सदर निधी मागणी क्र. क्यू-३, मुख्य लेखाशीर्ष २२१६, गृहनिर्माण, (०८) सर्वांसाठी गृहनिर्माण (०८) (०१)
सर्वासाठी गृहनिर्माण अंमलबजावणी यंत्रणांना अनुदाने (प्र.म.आ.यो.) (केंद्र हिस्सा ६० टक्के) (कार्यक्रम) ३१, सहायक
अनुदाने (वेतनेतर) लेखाशिर्ष २२१६२९९६ अंतर्गत वितरित करण्यात येत आहे.
३. सदर निधी वित्त नियंत्रक, महाराष्ट्र गृहनिर्माण व क्षेत्रविकास प्राधिकरण, मुंबई यांच्या स्वाक्षरीने अधिदान व
# Page 2
शासन निर्णय क्रमांकः प्रआयो-२०२०/प्र.क्र.१०४/गृनिधो-२
लेखा कार्यालय, मुंबई येथून आहरित करण्यात यावा. तसेच सदर निधी ज्या प्रयोजनाकरिता मंजूर करण्यात आलेला
आहे, त्याच प्रयोजनाकरिता खर्च करण्यात यावा.
४. प्रस्तुत प्रकरणी आहरण व संवितरण अधिकारी आणि नियंत्रक अधिकारी, वित्त नियंत्रक, महाराष्ट्र गृहनिर्माण
व क्षेत्रविकास प्राधिकरण हे राहतील.
५. हे आदेश वित्त विभागाच्या सहमतीने व त्यांच्या अनौपचारिक संदर्भ क्र.०५/व्यय-३, दिनांक०५.१.२०२२ नुसार
निर्गमीत करण्यात येत आहेत.