# Page 1
अतिक्रमण व निष्कासने कार्यालयातील पदे प्रतिनियुक्तीने भरण्याबाबत दि.१८.०२.२०२० रोजी निर्गमीत केलेल्या शासन निर्णयात सुधारणा करण्याबाबत......
महाराष्ट्र शासन
गृहनिर्माण विभाग,
शासन निर्णय क्रमांक : प्रतिनि-२०२१/प्र.क्र. ३२ / झोपनि- २
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ मे, २०२१
संदर्भ :- १. गृहनिर्माण विभाग, शासन निर्णय, क्र. प्रतिनि-२०१९/प्र.क्र. १२८/झोपनि-२, दि.१८.०२.२०२०.
२. उपायुक्त (महसूल), कोकण विभाग, विभागीय आयुक्त कोकण विभाग यांचे कार्यालय यांचे पत्र क्र.
मशा/आस्था/कार्या-४/इएनजी/निवेदन-मुं. उप/२०२०, दि.०२.१२.२०२०.
३. अपर जिल्हाधिकारी (अति/निष्का.), पूर्व उपनगरे यांचे पत्र क्र.अजिप / आस्था / कार्यमुक्त/ कावि ५३९/२१, दि.०५.०१.२०२१.
प्रस्तावना : अतिक्रमण व निष्कासन कार्यालयातील सर्व पदे गृहनिर्माण विभागाच्या अखत्यारीत असून सदर पदांचे
वेतन व भत्ते आणि कार्यालयीन खर्चाबाबतची तरतुद या विभागाकडून करण्यात येते. तसेच सदरची सर्व पदे ही
अस्थायी असून या पदांना दरवर्षी गृहनिर्माण विभागामार्फत मुदतवाढ दिली जाते. ही सर्व पदे गृहनिर्माण विभागाच्या
अखत्यारित असल्यामुळे सदरहू पदांवर अन्य विभागातील अधिका-यांची पदस्थापना करण्यापुर्वी गृहनिर्माण
विभागाची पुर्व मान्यता घेणे आवश्यक आहे. परंतु, महसूल विभाग व इतर विभागाच्या अधिपत्याखालील विविध
संवर्गातील अधिकारी/कर्मचारी यांची सदरहू पदांवर परस्पर नियुक्ती करण्यात येत होती. सदरहू
अधिकारी/कर्मचारी अतिक्रमण-निष्कासन कार्यालयात परस्पर रुजू/कार्यमुक्त होत असल्याने प्रशासकीय विभाग
म्हणून गृहनिर्माण विभागाकडे माहिती उपलब्ध होत नसल्याने सदरहू पदांचे संवर्ग व्यवस्थापन करणे शक्य होत
नव्हते. यास्तव तसेच सामान्य प्रशासन विभागाच्या प्रतिनियुक्तीबाबतच्या दि.१७.१२.२०१६ व दि.१६.०२.२०१८
रोजीच्या शासन निर्णयाचे पालन करण्याकरीता अतिक्रमण / निष्कासन या कार्यालयातील सर्व संवर्गातील पदे
प्रतिनियुक्तीने भरण्याबाबतची कार्यपद्धती संदर्भ क्र. १ येथील दि. १८.०२.२०२० रोजीच्या शासन निर्णयान्वये
निश्चित करण्यात आली आहे.
# Page 2
शासन निर्णय क्रमांकः प्रतिनि-२०२१/प्र.क्र. ३२/झोपनि-२
संदर्भ क्र. २ येथील उपायुक्त (महसूल), कोकण विभाग, विभागीय आयुक्त कोकण विभाग यांचे कार्यालय
यांच्या दि.०२.१२.२०२० रोजीच्या पत्रान्वये अतिक्रमण-निष्कासन कार्यालयातील गट "क" व गट "ड" मधील
पदांबाबत संदर्भ क्र. १ येथील दि. १८.०२.२०२० रोजीच्या शासन निर्णयानुसार प्रतिनियुक्तीची कार्यपद्धती
अनुसरल्यास सदरहू गट "क" व "ड" मधील कर्मचारी वर्गाच्या पदोन्नती, सेवाजेष्ठता, बदली इत्यादी सर्व
सेवाविषयक बाबींवर विपरीत परिणाम होणार असल्याबाबत कळविण्यात आले आहे. त्या अनुषंगाने
अतिक्रमण/निष्कासन कार्यालयातील गट-ब (अराजपत्रित), गट-क व गट-ड या संवर्गासाठीच्या दि.१८.०२.२०२०
रोजीच्या शासन निर्णयातील तरतुदींमध्ये सुधारणा करण्याची बाब शासनाच्या विचाराधिन होती. याबाबत
खालीलप्रमाणे निर्णय घेण्यात येत आहे.
शासन निर्णय :
१. गृहनिर्माण विभागाच्या अखत्यारीतील मुंबई शहर व मुंबई उपनगरातील अतिक्रमण / निष्कासन या
कार्यालयातील सर्व संवर्गातील पदांवरील पदस्थापना ही प्रतिनियुक्ती समजण्यात येईल.
२. संदर्भ क्र. १ येथील दि.१८.०२.२०२० रोजीच्या शासन निर्णयातील निर्णय क्र. २ (४) येथील तरतुदीनुसार
अतिक्रमण/निष्कासन कार्यालयातील गट-ब (अराजपत्रित), गट-क व गट-ड या संवर्गातील पदावर प्रतिनियुक्तीने
निवड करण्याकरीता गठीत करण्यात आलेली त्रिसदस्यीय समिती रद्द करण्यात येत आहे.
३. संदर्भ क्र. १ येथील दि.१८.०२.२०२० रोजीच्या शासन निर्णयातील निर्णय क्र. २ (५) मधील तक्त्यामधील
अ.क्र. ३ येथील तरतुदीनुसार अतिक्रमण / निष्कासन कार्यालयातील गट-ब (अराजपत्रित), गट-क व गट-ड या
संवर्गातील पदावर प्रतिनियुक्तीने निवड करण्याकरीता घोषित केलेले सक्षम प्राधिकारी रद्द करण्यात येत आहेत.
संबंधित अपर जिल्हाधिकारी (अति / निष्का.) यांनी त्यांचे स्तरावरुन, त्यांचे कार्यालय व त्यांच्या अधिनस्त
कार्यालयातील गट-ब (अराजपत्रित), गट-क व गट-ड या संवर्गातील पदावरील संबंधित कर्मचारी यांना कार्यमुक्त
करणे/रुजू करुन घेणे याबाबतची कार्यवाही करावी व याबाबतची अद्ययावत माहिती विभागास दर तीन महिन्यांनी
सादर करावी.
४. संदर्भ क्र. १ येथील दि.१८.०२.२०२० रोजीच्या शासन निर्णयातील गट "अ" व गट "ब" (राजपत्रीत)
संवर्गातील पदांसाठी लागू असलेल्या तरतुदीमध्ये कोणताही बदल करण्यात येत नसून, सदरहू तरतुदी यापुढेही
लागू राहतील.
पृष्ठ ३ पैकी २
# Page 3
शासन निर्णय क्रमांकः प्रतिनि-२०२१/प्र.क्र. ३२/झोपनि-२