# Page 1
दिव्यांग व्यक्ती हक्क अधिनियम, २०१६ मधील तरतूदीनुसार शासनाच्या सामाजिक न्याय व अधिकारीता मंत्रालय, नवी दिल्ली यांच्या धर्तीवर सक्षम प्राधिकारी (शासकीय वास्तू निष्कासन), बृहन्मुंबई यांच्या कार्यालयीन आस्थापनेवरील पदे दिव्यांगांसाठी सुनिश्चित करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः संकीर्ण-२०२०/प्र.क्र.२८९/गृनिप
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
तारीख: २२ फेब्रुवारी, २०२१
वाचा - १) दिव्यांग व्यक्ती हक्क अधिनियम, २०१६ २) केंद्र शासनाच्या सामाजिक न्याय व अधिकारीता, मंत्रालय, नवी दिल्ली यांच्या दि.०४.०१.२०२१ ची अधिसूचना.
३) सामाजिक न्याय व विशेष सहाय्य विभाग, शासन निर्णय क्रमांकः दिव्यांग-२०१९-/प्र.क्र.२५१/ दि-क-२, दि. ०२ फेब्रुवारी, २०२१ ४) गृहनिर्माण विभाग, शासन निर्णय क्र.अअंमू-२००३/प्र.क्र.३०४/प्रशा-३, दि.३१ डिसेंबर, २०१०.
प्रस्तावना – दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी शासन सेवेत पदांची सुनिश्चिती करणे आवश्यक आहे. त्यानुसार केंद्र शासनाने दि.०४.०१.२०२१ च्या अधिसूचनेन्वये दिव्यांगांसाठी सुनिश्चित केलेल्या पदांची यादी केंद्र शासनाच्या www.disabilityaffairs.gov.in या संकेतस्थळावर policy / Acts /Rules - Notification येथे List of Post Identified suitable for Persons with Benchmark Disabilities notified on ०४.०१.२०२१ या शिर्षाखाली प्रसिध्द केली आहे. सदर अधिसूचनेनुसार राज्य शासनाच्या आस्थापनेवरील दिव्यांगांसाठीची पदे सुनिश्चित करण्याबाबत वाचा क्र. ३ येथील सामाजिक न्याय व विशेष सहाय्य विभागाच्या दि.०२.०२.२०२१ च्या शासन निर्णयान्वये सर्व प्रशासकीय विभागांना सूचना देण्यात आलेल्या आहेत. सदर सूचना व वाचा क्र. २ येथील अधिसूचनेनुसार (केंद्र शासनाच्या धर्तीवर) सक्षम प्राधिकारी (शासकीय वास्तु निष्कासन), बृहन्मुंबई यांच्या कार्यालयीन आस्थापनेवरील दिव्यांगांसाठी पदे सुनिश्चित करण्याची बाब शासनाच्या विचाराधीन होती. त्यासंदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांक: संकीर्ण-२०२०/प्र.क्र.२८९ / गृनिप
शासन निर्णय सक्षम प्राधिकारी, (शासकीय वास्तू निष्कासन ) बृहन्मुंबई यांच्या आस्थापनेकरीता वाचा क्र. ४ येथील निर्गमित करण्यात आलेले आदेश यान्वये अधिक्रमित करण्यात येत आहेत.
२. दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी शासन सेवेतील पदांची पदसुनिश्चिती करणे आवश्यक आहे. केंद्र शासनाने वाचा क्र.२ येथील दि.०४.०१.२०२१ च्या अधिसूचनेन्वये दिव्यांगांसाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर policy / Acts / Rules - Notification येथे List of Post Identified suitable for Persons with Benchmark Disabilities notified on ०४.०१.२०२१ या शिर्षाखाली प्रसिध्द केली आहे. त्यामध्ये नमूद केल्यानुसार केंद्र शासनाने पदसुनिश्चिती करुन दिव्यांगांसाठी सुनिश्चित केलेली जी पदे राज्य शासनाच्या आस्थापनेवर आहेत, अशा पदांबाबत केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या कामाचे स्वरुप व प्रचलीत वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगांसाठी सुनिश्चित राहतील अशा सूचना सामाजिक न्याय व विशेष सहाय्य विभागाने दि. ०२.०२.२०२१ च्या शासन निर्णयान्वये दिलेल्या आहेत. त्यास अनुसरुन सक्षम प्राधिकारी, (शासकीय वास्तु निष्कासन) बृहन्मुंबई यांच्या कार्यालयीन आस्थापनेवरील सोबतच्या विवरणपत्र 'अ' मधील पदे दिव्यांगांसाठी सुनिश्चित करण्यात येत आहेत:
# Page 3
# Page 4
# Page 5
# Page 6