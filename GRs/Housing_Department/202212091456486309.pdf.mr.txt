# Page 1
रखडलेल्या झोपडपट्टी पुनर्वसन योजना पूर्ण करण्यासाठी उपाययोजना करण्याबाबत.
महाराष्ट्र शासन
गृहनिर्माण विभाग
शासन शुद्धीपत्रक क्र. संकीर्ण-२०२१/प्र.क्र.१३५/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०९ डिसेंबर, २०२२.
वाचा : गृहनिर्माण विभागाचा शासन निर्णय क्र. संकीर्ण-२०२१/प्र.क्र.१३५/झोपसु-१, दि.२५.०५.२०२२
प्रस्तावना : रखडलेल्या झोपडपट्टी पुनर्वसन योजना पूर्ण करण्यासाठी अभय योजना राबविणे तसेच रखडलेल्या योजनांमध्ये निविदा प्रक्रिया राबवून झोपडपट्टी पुनर्वसन योजना पूर्ण करण्याकरिता नवीन विकासकाची नियुक्ती करणे, अशा उपाययोजना करण्याबाबतचा निर्णय वाचा येथील शासन निर्णयान्वये घेण्यात आला आहे.
त्यानुसार ज्या वित्तीय संस्थांनी (RBI, SEBI, NHB मान्यता प्राप्त) योजनेच्या अंमलबजावणीसाठी निधी उपलब्ध करुन दिला आहे, त्यांची आशयपत्रामध्ये संयुक्त विकासक (Co-Developer) म्हणून नोंद घेण्याचे निश्चित केले आहे. तथापि, काही संस्थांनी योजनांमध्ये संयुक्त विकासक म्हणून काम करण्यास असमर्थता दर्शविली आहे. त्याऐवजी त्यांची अभिलेखात ऋणदाता (Lender) म्हणून नोंद घेऊन त्यांना योजनेच्या प्रत्यक्ष अंमलबजावणीसाठी सक्षम संस्थेची नेमणूक करण्याची परवानगी द्यावी अशी विनंती केली आहे. त्यानुषंगाने उपरोक्त वाचा येथील दि.२५.०५.२०२२ रोजीच्या शासन निर्णयात अंशत: सुधारणा करण्याची बाब शासनाच्या विचाराधीन होती.
शासन शुद्धीपत्रकः उपरोक्त वाचा येथील दि.२५.०५.२०२२ रोजीच्या शासन निर्णयातील अभय योजना (Amnesty Scheme) राबविणे या शिर्षकाखालील परिच्छेद क्र.२ मध्ये, “ज्या वित्तीय संस्थांनी (RBI, SEBI, NHB मान्यता प्राप्त) योजनेच्या अंमलबजावणीसाठी निधी उपलब्ध करुन दिला आहे, त्यांची आशयपत्रामध्ये संयुक्त विकासक (Co-Developer) म्हणून नोंद घेण्यात येईल” याऐवजी “ज्या वित्तीय संस्थांनी (RBI, SEBI, NHB मान्यता प्राप्त) योजनेच्या अंमलबजावणीसाठी निधी उपलब्ध करुन दिला आहे, त्यांची आशयपत्रामध्ये संयुक्त विकासक (Co-Developer)/ऋणदाता (Lender) म्हणून नोंद घेण्यात येईल. तसेच त्यांनी नेमलेल्या/ प्राधिकृत केलेल्या सक्षम संस्थेमार्फत योजनेची अंमलबजावणी करण्यास मान्यता देण्यात येईल”, असे वाचावे.
# Page 2