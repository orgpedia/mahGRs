# Page 1
मुंबई विकास विभाग चाळी परीसरातील अनधिकृत स्टॉल्स नियमित करणेबाबत.
महाराष्ट्र शासन
गृहनिर्माण विभाग
शासन निर्णय क्र :- विविचा-२०२०/प्र.क्र.३०० / गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक – १७ एप्रिल, २०२३
वाचा : १) शासन निर्णय,गृहनिर्माण विभाग, क्र. बैठक-२००९/रा.मं ७७/गृनिप, दि. १०/१/२०११.
२) संचालक, मुंबई विकास विभाग, चाळी यांचे पत्र प्रस्ताव क्र.मुंविविचा/संलि/१९६६/२०२२, दि.६/१०/२०२२.
३) संचालक, मुंबई विकास विभाग, चाळी यांचे पत्र प्रस्ताव क्र.मुंविविचा/संलि/२७८२/२०२२, दि.१४/११/२०२२.
प्रस्तावना : मुंबई विकास विभाग चाळी (बी. डी. डी) वरळी, नायगाव, ना. म. जोशी मार्ग व शिवडी या चाळ परिसरात अनधिकृत स्टॉल्स अस्तित्वात असून, अखिल बी. डी. डी चाळ स्टॉलधारक संघ यांनी सदरचे अनधिकृत स्टॉल्स प्रचलित धोरणानुसार नियमित करावे अशी मागणी केली होती. त्यानुषंगाने उक्त परिसरातील दिनांक १/१/२००० पूर्वीच्या सुमारे ३५९ अनधिकृत स्टॉल्सपैकी शासनाच्या प्रचलित धोरणाप्रमाणे सन १९९५ पूर्वीचे १६० (परिशिष्ट-“अ”) अनधिकृत स्टॉल्स उपरोक्त “वाचा” येथील अनुक्रमांक (१) मधील शासन निर्णय, दि.१०/१/२०११ अन्वये नियमित करण्यात आले आहेत.
तसेच, सदरहू दि. १०/१/२०११ च्या शासन निर्णयान्वये, दि. १.१.१९९५ पूर्वीचे ३८ (परिशिष्ट-“ब”) अनधिकृत स्टॉलधारक तसेच दिनांक १/१/१९९५ नंतरचे तथापि, दि.१/१/२००० पूर्वीचे १६१ (परिशिष्ट-“क”) अनधिकृत स्टॉलधारक, असे एकूण २९९ स्टॉलधारकांनी पुरावे सादर न केल्याने, उक्त अनधिकृत स्टॉलधारकांनी त्यांचेकडे दिनांक १/१/१९९५ पूर्वीचे शासनमान्य पुरावे असल्यास, अंतिम संधी म्हणून एका महिन्याच्या कालावधीत संचालक/व्यवस्थापक यांच्या कार्यालयास सादर करण्यास कळविले होते. तद्नंतर संचालक/व्यवस्थापक, मुंबई विकास विभाग चाळी यांनी उक्त कालावधीत प्राप्त झालेल्या पुराव्याची छाननी करुन, त्याबाबतचा अहवाल शासनास सादर करण्याबाबत निर्देश देण्यात आले होते. त्यानुषंगाने सदरहू अहवाल संचालक, बी.डी.डी. चाळी यांनी “वाचा” येथील अनु.क्र.( २ ) व (३) मधील अनुक्रमे दि.६/१०/२०२२ व दि.१४/११/२०२२ रोजीच्या
# Page 2
शासन निर्णय क्रमांक: विविचा-२०२०/प्र.क्र.३००/गृनिप
पत्रांन्वये शासनास सादर केला आहे. त्यानुसार संचालक कार्यालयाने ज्या अनधिकृत स्टॉल्सची भाडेपावती सुरु केली आहे, त्या अनधिकृत स्टॉल्सना नियमित करण्याची बाब शासनाच्या विचाराधीन होती.
शासन निर्णय : मुंबईतील वरळी, नायगाव, शिवडी व ना.म.जोशी मार्ग या बी. डी. डी चाळ परिसरातील “वाचा” येथील अनु.क्र.(१) येथील दि.१०/१/२०११ रोजीच्या शासन निर्णयासोबतच्या परिशिष्ट-“ब” मधील दिनांक १/१/१९९५ पूर्वीचे २३ अनधिकृत स्टॉल्सधारक तसेच परिशिष्ट-“क” मधील दिनांक १/१/१९९५ नंतरचे व दिनांक १/१/२००० पूर्वीच्या ७४ अनधिकृत स्टॉल्सधारकांनी सन १९९५ पूर्वीचे शासन मान्य पुरावे संचालक, बी. डी. डी. चाळी यांच्याकडे सादर केल्यामुळे अशा एकूण ९७ अनधिकृत स्टॉल्सधारकांची भाडे पावती संचालक, बी.डी.डी चाळी यांनी प्रचलित दरानुसार सुरु केली आहे.
सबब, संचालक, बी.डी.डी. यांनी भाडे पावती सुरु केलेल्या एकूण ९७ अनधिकृत स्टॉल्सना या शासन निर्णयाद्वारे प्रचलित तरतुदीनुसार नियमित करण्यात येत आहे. उक्त ९७ स्टॉल्सची यादी (परिशिष्ट) सोबत जोडली आहे.
# Page 3
# Page 4
# Page 5
# Page 6