# Page 1
म्हाडा प्राधिकरणाच्या आस्थापनेवरील लिपिक संवर्गातील स्वीय सहायक हे पद अतिरिक्त मुख्य कार्यकारी अधिकारी (वर्ग-१ उच्च श्रेणी) च्या वेतनश्रेणीत श्रेणी उन्नत करुन सदरहू पदावर श्री. योगेश महांगडे, अतिरिक्त मुख्य कार्यकारी अधिकारी यांची प्रतिनियुक्तीने नियुक्ती करण्याबाबत.
महाराष्ट्र शासन
गृहनिर्माण विभाग,
शासन निर्णय क्रमांक: नियुक्ती-२०१८/प्र.क्र.११८/गृनिभू
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई - ४०० ०३२.
दिनांक :०४ डिसेंबर, २०१८
वाचा :-१) शासन अधिसूचना, गृहनिर्माण विभाग, क्र.नियुक्ती-२०१८/प्र.क्र.११७/गृनिभू,दि.१२.०९.२०१८ २) शासन निर्णय, गृहनिर्माण विभाग, क्र. नियुक्ती-२०१८/प्र.क्र.११७/गृनिभू, दि.२८.०९.२०१८ ३) शासन निर्णय, वित्त विभाग, क्र.शासाऊ १०.१०/प्र.क्र.९६/१०/सा.उ.,दि.१३.०३.२०१२
प्रस्तावना : महाराष्ट्र गृहनिर्माण व क्षेत्र विकास प्राधिकरणाच्या अंशकालिक अध्यक्ष या पदावर श्री. उदय सामंत, विधानसभा सदस्य यांची नियुक्ती उपरोक्त नमूद वाचा येथील क्रमांक १ च्या शासन अधिसूचनेद्वारे करण्यात आली आहे. श्री. उदय सामंत, अंशकालिक अध्यक्ष, महाराष्ट्र गृहनिर्माण व क्षेत्र विकास प्राधिकरण यांना
शासनाचे पुढील आदेश होईपर्यंत मंत्री पदाचा दर्जा संदर्भाधीन क्रमांक २ येथील शासन निर्णयाद्वारे देण्यात आला आहे. तसेच, त्यांना मंत्री पदाच्या अनुषंगिक सेवा सुविधा वाचा येथील क्रमांक ३ च्या वित्त विभागाचा दि.१३.०३.२०१२ च्या शासन निर्णयामधील तरतूदीनुसार अनुज्ञेय आहेत. तथापि, मा.मुख्यमंत्री महोदयांनी दिलेल्या आदेशानुसार, महाराष्ट्र गृहनिर्माण व क्षेत्र विकास प्राधिकरणाच्या आस्थापनेवरील लिपिक संवर्गातील स्वीय सहायक हे पद अतिरिक्त मुख्य कार्यकारी अधिकारी (वर्ग-१ उच्च श्रेणी) च्या वेतनश्रेणीत श्रेणी उन्नत करुन या पदावर श्री. योगेश महांगडे, अतिरिक्त मुख्य कार्यकारी अधिकारी यांची प्रतिनियुक्तीने नियुक्ती करण्याची बाब विचाराधीन होती.
शासन निर्णय : अध्यक्ष, महाराष्ट्र गृहनिर्माण व क्षेत्र विकास प्राधिकरण यांना अनुज्ञेय असलेल्या स्वीय सहायकाचे पद, खाजगी सचिव म्हणून रु.१५,६००-३९,१००+ग्रेड पे रु.७,६००/- या वेतनश्रेणीत श्रेणी उन्नत करुन या पदावर श्री. योगेश महांगडे, अतिरिक्त मुख्य कार्यकारी अधिकारी (वर्ग-१ उच्चश्रेणी) जिल्हा परिषद (सध्या
सहसंचालक, ग्रामविकास विभाग) यांची श्री. उदय सामंत हे अध्यक्ष, महाराष्ट्र गृहनिर्माण व क्षेत्र विकास प्राधिकरण या पदावर कार्यरत असेपर्यंतच्या कालावधीकरिता त्यांचे खाजगी सचिव म्हणून प्रतिनियुक्तीने पदस्थापना करण्यात येत आहे. यासंदर्भात होणारा खर्च महाराष्ट्र गृहनिर्माण व क्षेत्र विकास प्राधिकरणाकडून करण्यात यावा.
# Page 2
शासन निर्णय क्रमांकः नियुक्ती-२०१८/प्र.क्र.११८/गृनिभू