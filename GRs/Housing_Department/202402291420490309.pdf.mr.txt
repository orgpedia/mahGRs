# Page 1
झोपडपट्टी पुनर्वसन प्राधिकरण मुंबई/पुणे व पिंपरी चिंचवड
आणि नागपूर तसेच मुंबई महानगर प्रदेश झोपडपट्टी पुनर्वसन प्राधिकरण (MMR-SRA) वगळता राज्यातील इतर
क्षेत्राकरिता झोपडपट्टी पुनर्वसन प्राधिकरण स्थापन
करण्यासंदर्भात शासनास शिफारस करण्यासाठी नेमलेल्या
अभ्यास गटास मुदतवाढ देण्याबाबत.
महाराष्ट्र शासन
गृहनिर्माण विभाग,
शासन निर्णय क्रमांक : झोपसू-२०२०/प्र.क्र.६६ (भाग-१)/२०२०/झोपसू
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २९ फेब्रुवारी, २०२४
वाचा :- १) शासन निर्णय, गृहनिर्माण विभाग, क्रमांक : झोपुयो-२०१३/प्र.क्र.१७/झोपसू,
दि.३०/०५/२०१४
२) शासन निर्णय, गृहनिर्माण विभाग, क्रमांक : झोपुयो-२०२०/प्र.क्र.६६/२०२०/झोपसू, दि.१८/०९/२०२०
३) शासन निर्णय, गृहनिर्माण विभाग, क्रमांक: झोपसू-२०२०/प्र.क्र.६६
(भाग- १)/२०२०/झोपसू, दि. २७ ऑगस्ट,२०२१
४) शासन निर्णय, गृहनिर्माण विभाग, क्रमांक : झोपसू-२०२०/प्र.क्र.६६ (भाग- १)/२०२०/झोपसू, दि. ०३ फेब्रुवारी,२०२२
५) शासन निर्णय, गृहनिर्माण विभाग, क्रमांक : झोपसू-२०२०/प्र.क्र.६६
(भाग- १)/२०२०/झोपसू, दि. १८ जुलै,२०२३
प्रस्तावना :- झोपडपट्टी पुनर्वसन प्राधिकरण मुंबई, पुणे व पिंपरी चिंचवड, नागपूर आणि मुंबई महानगर प्रदेश
झोपडपट्टी पुनर्वसन प्राधिकरण वगळता राज्यातील प्रमुख शहरातील झोपडपट्टयांच्या पुनर्वसनाबाबत अभ्यास करुन शासनास अहवाल सादर करण्यासाठी संदर्भ क्रमांक २ येथील दिनांक १८.०९.२०२० रोजीच्या शासन
निर्णयान्वये प्रधान सचिव (गृहनिर्माण) यांच्या समन्वयाखाली अभ्यासगट स्थापन करण्यात आला आहे. सदरहू
अभ्यासगटाची बैठक अपर मुख्य सचिव, गृहनिर्माण यांच्या अध्यक्षतेखाली दि. ०१.०२.२०२३ रोजी ७वी बैठक
आयोजित करण्यात आली होती. सदरहू बैठकीच्या इतिवृत्तानुसार संबंधित कार्यालयांकडून दि. ०९ फेब्रुवारी, २०२३ च्या पत्रान्वये अभिप्राय मागविण्यात आले होते. मुख्य कार्यकारी अधिकारी, झोपुप्रा, पुणे यांचे अभिप्राय
वगळता इतर कोणत्याही कार्यालयाचे अभिप्राय प्राप्त झाले नाही. त्यामुळे बैठकीच्या इतिवृत्ताच्या अनुषंगाने
अभिप्राय तात्काळ पाठविण्याबाबत अपर मुख्य सचिव (गृहनिर्माण) यांच्या स्वाक्षरीने अर्धशासकीय पत्र पाठविण्यात आले आहे. तरी, माहिती प्राप्त न झाल्याने दिनांक २३.०८.२०२३ रोजी अभ्यासगटाची ८वी बैठक
आयोजित करण्यात आली होती. सदरहू बैठकीतील इतिवृत्ताच्या अनुषंगाने सुधारीत अभिप्राय देण्याबाबत
संबंधितांना २२ सप्टेंबर, २०२३ च्या पत्रान्वये कळविण्यात आले होते. सदर पत्राच्या अनुषंगाने अद्यापही सुधारीत
अभिप्राय मुख्य कार्यकारी अधिकारी, झोपुप्रा, पुणे यांचे अभिप्राय वगळता संबंधित कार्यालयाकडून प्राप्त झालेले नाही. त्यामुळे अभ्यासगटाच्या पुढील प्रशासकीय कामकाजाकरिता आणखी काही महिने मुदतवाढ देणे
आवश्यक आहे.
# Page 2
शासन निर्णय क्रमांकः झोपसू-२०२०/प्र.क्र.६६ (भाग-१)/२०२०/झोपसू
सबब,दिनांक १८/०९/२०२० रोजीच्या शासन निर्णयान्वये प्रधान सचिव (गृहनिर्माण) यांच्या
समन्वयाखालील स्थापन केलेल्या अभ्यास गटाच्या समितीस शासनास अहवाल सादर करण्यासाठी जानेवारी,
२०२४ ते जून, २०२४ पयंत मुदतवाढ देण्याची बाब शासनाच्या विचाराधीन आहे.
शासन निर्णय :- झोपडपट्टी पुनर्वसन प्राधिकरण मुंबई/पुणे व पिंपरी क्षेत्र चिंचवड,पुणे आणि नागपूर तसेच मुंबई
महानगर प्रदेश झोपडपट्टी पुनर्वसन प्राधिकरण, ठाणे वगळून राज्यातील इतर क्षेत्राकरिता झोपडपट्टी पुनर्वसन
प्राधिकरण स्थापन करण्यासंदर्भात अभ्यास करुन शासनास शिफारस करण्यासाठी संदर्भ क्रमांक २ येथील
दिनांक १८/०९/२०२० रोजीच्या शासन निर्णयान्वये अपर मुख्य सचिव / प्रधान सचिव (गृहनिर्माण) यांच्या
समन्वयाखालील स्थापन केलेल्या अभ्यास गटाच्या समितीस शासनास अहवाल सादर करण्यासाठी जून, २०२४
पयंत मुदतवाढ देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3