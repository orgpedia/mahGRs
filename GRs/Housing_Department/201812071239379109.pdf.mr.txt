# Page 1
महाराष्ट्र गृहनिर्माण व क्षेत्र विकास प्राधिकरणामधील प्रशासकीय, वित्तीय व कायदेशीर सुधारणाबाबतच्या समितीच्या कालावधीबाबत.
महाराष्ट्र शासन
गृहनिर्माण विभाग
शासन निर्णय क्रमांक :संकीर्ण-२०१८/प्र.क्र.६४/गृनिभू
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०६ डिसेंबर, २०१८
वाचा :- १) शासन निर्णय, गृहनिर्माण विभाग क्रमांक : वाटप-२०१८/प्र.क्र.१४३/गृनिप, दि.२८.०३.२०१८ २) शासन निर्णय, गृहनिर्माण विभाग क्रमांक :संकीर्ण-२०१८/प्र.क्र.६४/गृनिभू, दि.३०.०६.२०१८.
३) शासन पत्र, गृहनिर्माण विभाग क्रमांक :संकीर्ण-२०१८/प्र.क्र.६४/गृनिभू, दि.२६.१०.२०१८.
४) श्री.जॉनी जोसेफ, सेवानिवृत्त मुख्य सचिव तथा अध्यक्ष, सुधारित प्रशासकीय योजना शिफारस समिती, म्हाडा यांचे दि.३०.१०.२०१८ चे पत्र प्रस्तावना :
महाराष्ट्र गृहनिर्माण व क्षेत्र विकास प्राधिकरणांतर्गत येत असलेल्या कामकाजामध्ये प्रशासकीय अडी-अडचणींचा अभ्यास करुन कामकाजामध्ये गतीमानता येण्यासाठी, प्रशासकीय, वित्तीय व कायदेशीर सुधारणेबाबतच्या उपाय योजनांचा अभ्यास करुन अहवाल शासनास सहा महिन्याच्या आत सादर करण्यासाठी वर नमुद वाचा येथील शासन निर्णय दि.३०.०६.२०१८ अन्वये, श्री.जॉनी जोसेफ (भा.प्र.से.), सेवानिवृत्त मुख्य सचिव यांची एकसदस्यीय समिती स्थापन करण्यात आलेली आहे.
तथापि, सिध्दार्थ नगर, गोरेगांव (पत्राचाळ) प्रकरणी शासनाने वर नमुद वाचा येथील दि.२८.०३.२०१८ च्या शासन निर्णयान्वये स्थापन केलेल्या चौकशी समितीचा अंतीम अहवाल दि.२७.०९.२०१८ रोजी गृहनिर्माण विभागामार्फत शासनास सादर करण्यात आला आहे. त्यामुळे दि.३०.०६.२०१८ च्या शासन निर्णयान्वये स्थापन केलेल्या समितीची प्रत्यक्ष कार्यवाही ०१ ऑक्टोबर, २०१८ पासून कार्यान्वित करण्यात आलेली आहे. वर नमुद परिस्थितीत दि.३०.०६.२०१८ च्या शासन निर्णयान्वये स्थापन करण्यात आलेल्या शिफारस समितीचा कार्यकाल दि.०१.१०.२०१८ पासून पुढील सहा महिन्यांकरीता देण्याची विनंती श्री.जॉनी जोसेफ, सेवानिवृत्त मुख्य सचिव तथा समिती अध्यक्ष, सुधारित प्रशासकीय योजना शिफारस समिती, म्हाडा यांनी त्यांचे दि.३०.१०.२०१८ च्या पत्रान्वये शासनास केलेली आहे. त्याअनुषंगाने सदरहू समितीचा कार्यकाल सुधारित करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०१८/प्र.क्र.६४/गृनिभू
शासन निर्णय : महाराष्ट्र गृहनिर्माण व क्षेत्र विकास प्राधिकरणांतर्गत येत असलेल्या कामकाजामध्ये प्रशासकीय अडी-अडचणींचा अभ्यास करुन कामकाजामध्ये गतीमानता येण्यासाठी, प्रशासकीय, वित्तीय व कायदेशीर सुधारणेबाबतच्या उपाययोजनांचा अभ्यास करुन अहवाल शासनास सादर करण्यासाठी वर नमुद वाचा येथील शासन निर्णय दि.३०.०६.२०१८ अन्वये, श्री. जॉनी जोसेफ (भा.प्र.से.), सेवानिवृत्त मुख्य सचिव यांच्या एकसदस्यीय समितीचा कार्यकाल दि.३०.०६.२०१८ ऐवजी दि.०१.१०.२०१८ पासून पुढील सहा महिन्यांकरीता राहील.