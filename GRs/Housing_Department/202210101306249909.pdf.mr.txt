# Page 1
राज्याचे सर्वसमावेशक ज्येष्ठ नागरिक धोरण – २०१३ अंमलबजावणी करणेबाबत.
महाराष्ट्र शासन
गृहनिर्माण विभाग
शासन परिपत्रक क्र. संकीर्ण-२०२२/प्र.क्र.१२१/गृनिभू
मंत्रालय, मुंबई-४०० ०३२.
दिनांक- ०७ ऑक्टोबर, २०२२.
वाचा- सामाजिक न्याय व विशेष सहाय्य विभाग यांचा शासन निर्णय दि. ०९ जुलै, २०१८.
परिपत्रकः भारताच्या संविधानातील राज्य धोरणाची निदेशक तत्वावरील अनुच्छेद ३९ क व ४१ मध्ये ज्येष्ठ नागरिक
सुस्थितीत असावा अशी तरतूद आहे. ज्येष्ठ नागरिकांचे समाजातील स्थान विचारात घेता त्यांना वृध्दापकाळ चांगल्या
तऱ्हेने घालविता यावा, समाजामध्ये त्यांचे जीवन सुसह्य व्हावे, शारिरीक / मानसिक आरोग्य सुस्थितीत रहावे,
वृध्दापकाळामध्ये त्यांच्या आर्थिक क्षमता, कामाचा हक्क, शिक्षणाचा हक्क आणि सार्वजनिक मदत मिळविण्यासाठी राज्य
शासनाने दि. २४.०६.२००४ रोजी राज्याचे ज्येष्ठ नागरिक धोरण, २००४ (भाग-१) जाहिर केले असून त्यामध्ये अखर्चिक
बाबींचा समावेश आहे. त्यानंतर राज्याचे सर्वसमावेशक धोरणास मा. मंत्रीमंडळाने दि. ३०.०९.२०१३ रोजी मान्यता
दिलेली आहे. याबाबत दिनांक १६.०१.२०१८ रोजी मा. मंत्री (सा.न्या.) यांच्या अध्यक्षतेखाली झालेल्या बैठकीत दिलेल्या
सूचनेनूसार तसेच राज्याचे सर्वसमावेशक ज्येष्ठ नागरिक धोरणच्या अंमलबजावणीसाठी स्थापन करण्यात आलेल्या
समितीने दिलेल्या मान्यतेनुसार सामाजिक न्याय व विशेष सहाय्य विभागाने उपरोक्त वाचा येथील दि. ०९ जुलै, २०१८
रोजीच्या शासन परिपत्रकान्वये राज्य शासनाच्या सर्वसमावेशक ज्येष्ठ नागरिकांच्या धोरणाबाबत झालेल्या निर्णयानुसार
करावयाच्या कार्यवाहीच्या अनुषंगाने सूचना दिलेल्या आहेत.
२. उपरोक्त सूचनांच्या अनुषंगाने गृहनिर्माण विभागाच्या अधिनस्त महाराष्ट्र गृहनिर्माण प्राधिकरण व
त्याअंतर्गत विभागीय मंडळांनी राज्य शासनाच्या सर्वसमावेशक ज्येष्ठ नागरिकांच्या धोरणाबाबत झालेल्या निर्णयानुसार
खालीलप्रमाणे कार्यवाही करावी:
१) तयार होत असलेल्या सर्व गृहनिर्माणांमध्ये, वाणिज्य, व्यापारी व इतर संकुले यामध्ये ज्येष्ठ नागरिकांसाठी सोयी
सुविधांची तरतूद करण्यासाठी मार्गदर्शक तत्वे आखण्यात यावीत.
२) म्हाडामार्फत राबविण्यात येणाऱ्या गृहनिर्माण योजनांमध्ये वृध्दांना घर/गाळा देताना तळमजल्यावरील घर/गाळा देण्याचा
प्रयत्न करण्यात यावा.
# Page 2
शासन परिपत्रक क्रमांकः संकीर्ण-२०२२/प्र.क्र.१२१/गृनिभू
३. उापध्यक्ष तथा मुख्य कार्यकारी अधिकारी, म्हाडा यांनी उपरोक्त परिपत्रकातील तरतूदी महाराष्ट्र गृहनिर्माण प्राधिकरण व त्याअंतर्गत विभागीय मंडळांचे विभागप्रमुख, तसेच, सर्व संबंधितांच्या निदर्शनास आणून द्याव्यात व त्यानुसार आवश्यक कार्यवाही करण्याबाबत त्यांना सूचित करण्यात यावे.