# Page 1
महाराष्ट्र गृहनिर्माण व क्षेत्रविकास प्राधिकरणामार्फत राबविण्यात येणाऱ्या विकास कामांच्या अधिकारांचे विकेंद्रीकरण करण्याबाबत....
महाराष्ट्र शासन
गृहनिर्माण विभाग
शासन निर्णय क्र.संकीर्ण-२०२२/प्र.क्र.११३/गृनिभू
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ सप्टेंबर, २०२२
वाचा:- शासन निर्णय क्र. धापुप्र-२०१८/प्र.क्र.९०/झोपसु, दि.०५.११.२०१८
प्रस्तावना : महाराष्ट्र गृहनिर्माण व क्षेत्रविकास प्राधिकरणामार्फत राबविण्यात येणाऱ्या अनेक विकास योजनांच्या मान्यतेचे अधिकार तसेच प्रशासकीय अधिकार सद्य:स्थितीत शासनाकडे आहेत. विकास कामांची गतीने अंमलबजावणी होण्यासाठी या अधिकारांचे विकेंद्रीकरण होण्याची आवश्यकता आहे.
त्याअनुषंगाने म्हाडा प्राधिकरण / क्षेत्रीय स्तरावर अधिकार प्रदान करण्याच्या दृष्टीने व विकासकामांना गती देण्यासाठी शासन खालील निर्णय घेत आहे: शासन निर्णय: धारावी पुनर्विकास प्रकल्पातील सेक्टर १ ते ५ या सर्व सेक्टर्सचा विशेष हेतू कंपनी (SPV) च्या माध्यमातून एकत्रित विकास करणेबाबत व विशेष अधिकार प्रदान करण्याबाबत या विषयावरील क्र.
धापुप्र-२०१८/प्र.क्र.९०/झोपसु, दि.०५.११.२०१८ अन्वये निर्गमित करण्यात आलेला शासन निर्णय यान्वये रद्द करण्यात येत असून, सदरहू शासन निर्णय निर्गमित होण्यापूर्वीची जी परिस्थिती होती ती कायम ठेवण्यात येत आहे.
# Page 2