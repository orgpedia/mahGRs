# Page 1
झोपडपट्टी पुनर्वसन प्राधिकरण, पुणे व पिंपरी-चिंचवड
क्षेत्र, पुणे या कार्यालयाच्या इमारतीच्या बांधकामास
परवानगी देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक - झोपुप्रा-२०२३/प्र.क्र. ८९/झोपसु
मंत्रालय, मुंबई- ४०० ०३२.
दिनांक:- १५ जानेवारी, २०२४.
वाचा :- मुख्य कार्यकारी अधिकारी, झोपडपट्टी पुनर्वसन प्राधिकरण, पुणे व पिंपरी-चिंचवड क्षेत्र पुणे
यांचे क्रमांक : झोपुप्रा/आस्था/२०२३-१९२०, दि. १६ ऑक्टोबर,२०२३
प्रस्तावना :-
झोपडपट्टी पुनर्वसन प्राधिकरण कार्यालय, पुणे हे महानगरपालिकेच्या आणि खाजगी अशा दोन
जागांमध्ये भाड्याने कार्यरत असून त्यापोटी सद्यस्थितीत वार्षिक रु.१३ लाख इतके मासिक भाडे प्रधिकरण
स्तरावर खर्च होत आहेत. त्याशिवाय प्राधिकरणाची कार्यालये निरनिराळया ठिकाणी असल्यामुळे
झोपडीधारकांना /अन्य संबंधितांना पाठपुराव्यासाठी गैरसोयीचे ठरत आहे. त्यानुषंगाने प्राधिकरणाची इमारत
शासकीय निधीशिवाय उभारली जावी या उद्देशाने विकासक/ वास्तुविशारद यांच्याकडून झोपडपट्टी पुनर्वसन
प्राधिकरण स्तरावर जाहीर सूचनेव्दारे इच्छुकता मागविण्यात आली. या संदर्भात ग्रेस व्हेंचर्स या विकासकाने
महानगरपालिकेच्या मालकीचा भूखंड क्र. ९८ येथील झोपडपट्टी पुनर्वसन योजनेमधील पात्र झोपडीधारकाचे
नियमित पुनर्वसन केल्यानंतर खुल्या विक्रीसाठी उपलब्ध असलेल्या जागेत झोपु प्राधिकरणाच्या
कार्यालयासाठी स्वतंत्र भूखंडावर सर्व सोयी सुविधानी युक्त इमारत बांधून देण्यास तयारी दर्शविली आहे.
उपलब्ध होणाऱ्या खुल्या जागेपैकी १३०० चौ. मीटरचा भूखंड व त्यावर ३९०० चौ. मी. चे बांधकाम UDCPRच्या
विनयम ११.२.५ प्रमाणे अनुज्ञेय असलेल्या Transferabal Development Right (TDR) against
construction of amenity TDR व्यतिरिक्त कोणत्याही अतिरिक्त मोबदल्याची मागणी न करता झोपु
कार्यालयासाठी स्वतंत्र इमारत बांधकामास करुन देण्यासंबंधात विकासकाने संमती दिली आहे. मुख्य
कार्यकारी अधिकारी, झोपडपट्टी पुनर्वसन प्राधिकरण, पुणे यांनी संदर्भीय अहवालाद्वारे झोपडपट्टी पुनर्वसन
प्राधिकरणाचे कार्यालय स्वमालकीच्या जागेत व्हावे या अनुषंगाने सर्व पर्यायाची पडताळणी करुन सदर पर्याय
हा सर्वात योग्य असल्याचा अहवाल सादर केला आहे. वरील परिस्थितीत प्रचलित झोपडपट्टी पुनर्वसन
प्राधिकरण, पुणे साठी लागू असलेली नियमावली -२०२२ नुसार सदर प्रकरणी झोपडपट्टी पुनर्वसन योजना
राबविणे व प्राधिकरणाचे कार्यालय शासनाच्या / प्राधिकरणाच्या अर्थसहाय्यशिवाय स्थापित करणे अशी बाब
शासनाच्या विचाराधीन होती.
शासन निर्णय :-
पुणे रेल्वे स्टेशन परिसरातील संगमवाडी टी.पी.एस. क्र.३ मधील फायनल प्लॉट क्र. ९८ या जागेवर
“मे. ग्रेस व्हेन्चर्स” यांचे मार्फत राबविण्यात येत असलेल्या झोपडपट्टी पुनर्वसन योजनेअंतर्गत पात्र
झोपडीधारकांच्या पुनर्वसनानंतर उपलब्ध होणाऱ्या ३९०० चौ. मी.मोकळ्या भूखंडावर झोपडपट्टी पुनर्वसन
प्राधिकरण, पुणे व पिंपरी चिंचवड क्षेत्र, पुणे यांच्या कार्यालयाच्या इमारतीच्या बांधकामाच्या प्रस्तावास नगर
विकास विभागाच्या दिनांक ०२ डिसेंबर, २०२० रोजीच्या UDCPR मधील विनयम ११.२.५ प्रमाणे अनुज्ञेय
# Page 2
शासन निर्णय क्रमांकः झोपुप्रा-२०२३/प्र.क्र. ८९/झोपसु
असलेल्या Transferabal Development Right (TDR) against construction of amenity खालील अटी व
शतींच्या अधीन राहून मान्यता देण्यात येत आहे.
१.सदर प्रकरणी शासनाच्या / झोपडपट्टी पुनर्वसन प्राधिकरणा मार्फत कोणतीही आर्थिक तरतूद
करण्यात येणार नाही.
२.सदर योजना राबविण्यासाठीचा सर्व प्रकारचा खर्च विकासकाने स्वनिधीतून करावा (फर्निचर
संदर्भातील खर्च वगळता).
३.विकासकाने पुनर्वसन घटक व झोपडपट्टी पुनर्वसन प्राधिकरण कार्यालयाची इमारत या
संदर्भातील बांधकाम प्राथम्याने पुर्ण करावे व ते खुल्या विक्री घटकाच्या बांधकामाच्या किमान एक
टप्पा पुढे ठेवावे.
४.सदर कार्यालय इमारतीसंदर्भातील बांधकाम पुर्णत्वाचा दाखला मिळाल्यानंतर उद्वाहन, पाणी
पुरवठा, मलनिस्सारण, जनरेटर बॅकअप व अन्य सर्व सुविधासंदर्भात विकासकाने त्यांच्या खर्चाने
५ वर्षासाठी वार्षिक देखभाल-दुरुस्ती करावी आणि ५ वर्षाचा कालावधी संपल्यानंतर इमारती
संदर्भातील सर्व प्रकारचा देखभाल-दुरुस्ती खर्च प्राधिकरणाने त्यांच्या निधीतून करावा.
५.शासनाला/महानगरपालिकेला/प्राधिकरणाला देय असलेले सर्व प्रकारचे शुल्क विकासकाने
भरावे.
६.सदर जागेमध्ये महानगरपालिकेच्या कर्मचाऱ्यांसाठी वापरात असलेली निवासस्थानाची जागा
त्याच प्रयोजनासाठी वापरण्यात यावी.
७.सदर झोपडपट्टी पुनर्वसन प्राधिकरणाच्या कार्यालयीन इमारतीमध्ये अतिरिक्त बांधकाम
करावयाचे असल्यास त्यास शासनाची अनुमती घ्यावी.
८.सदर प्रकरणी झोपडपट्टी पुनर्वसन प्राधिकरण नियमावली २०२२ व UDCPR मधील सर्व संबंधित
तरतूदींच्या अधिन राहून बांधकाम पूर्ण करण्यात यावे व त्यामध्ये वेळोवेळी मुख्य कार्यकारी
अधिकारी यांना आवश्यक वाटल्यास त्यांनी योग्य ते आदेश / निदेश द्यावेत व ते विकासकावर
बंधनकारक राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3