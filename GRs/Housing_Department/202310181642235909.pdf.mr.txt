# Page 1
प्रधानमंत्री आवास योजना (शहरी) अंतर्गत मौजे कुंभारी ता. दक्षिण सोलापूर, जि. सोलापूर येथील रे नगर हौसिंग को. ऑपरेटीव्ह सोसायटी फ़ेडरेशन यांच्या मंजूर ३०००० घरकुलांकरिता महाराष्ट्र निवारा निधीतून बीज भांडवला पोटी प्रकल्प किंमतीच्या १५% म्हणजे रुपये २७० कोटी इतका निधी उपलब्ध करून देण्याबाबत.
महाराष्ट्र शासन
गृहनिर्माण विभाग
शासन निर्णय क्र.प्रआयो-२०१८/प्र.क्र.७४/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १८ ऑक्टोबर, २०२३
वाचा : १. शासन निर्णय, गृहनिर्माण विभाग क. प्रआयो-२०१५/प्र.क्र. ११०/गृनिधो-२, दिनांक ९.१२.२०१५.
२. शासन निर्णय, गृहनिर्माण विभाग क्र. प्रआयो-२०१७/प्र.क्र.५२/ गृनिधो-२, दिनांक २१.०२.२०१८.
३. शासन निर्णय, गृहनिर्माण विभाग क्र. प्रआयो-२०१८/प्र.क्र.७४/ गृनिधो-२, दिनांक १६.१०.२०१८.
४. जिल्हाधिकारी, सोलापूर यांचे क्र. २०२२ / मशा / कार्या३ / न.भू.२/ प्र.क्र.१८०/आरआर/ ६३०, दिनांक ५.४.२०२२ चे पत्र ५. म्हाडा प्राधिकरण यांचे क्र. जा.क्र./मुअ२/का.अ.१/प्रआयो/प्रा/१५४/२२, दिनांक ६.०४.२०२२ चे पत्र.
६. शासन परिपत्रक, गृहनिर्माण विभाग क्र.वाटप- २०२१/प्र.क्र.५६/ गृनिभू, दिनांक १६.०३.२०२१ व दिनांक २९ जून २०२१.
७. गृहनिर्माण विभाग, शासन निर्णय क्र. प्रआयो-२०१८/प्र.क्र.१०/गृनिधो २, दिनांक ४.३.२०२१.
८. गृहनिर्माण विभाग, शासन निर्णय क्र. प्रआयो-२०१८/प्र.क्र.१०/गृनिधो २, दिनांक २०.४.२०२२ ९. म्हाडा प्राधिकरण यांचे क्र. जा.क्र./मुअ२/का.अ.२/प्रआयो/प्रा/४३० / २३, दिनांक २९.०५.२०२३ चे पत्र.
प्रस्तावना :
"सन २०२२ पर्यंत सर्वांसाठी घरे' या संकल्पनेच्या आधारे केंद्र शासनाने देशभरात प्रधानमंत्री आवास योजना सुरू केली आहे. सदर योजनेची राज्यात अंमलबजावणी वाचा क्र.१ च्या शासन निर्णयान्वये करण्यात येते.
प्रधानमंत्री आवास योजनेंतर्गत मौजे कुभांरी, ता. दक्षिण सोलापूर, जि. सोलापूर येथील रे नगर को. ऑप. हौसिंग सोसायटी फेडरेशनचा ३०,००० घरकुलांचा महत्वाकांक्षी प्रकल्प असून, सदर प्रकल्पातील लाभार्थी असंघटीत क्षेत्रातील विणकर कामगार, वाहक, बिडी कामगार, यंत्रमाग कामगार, घरगुती कामगार, मोटार गॅरेज कामगार, दुकानांमध्ये काम करणारे कामगार, फळ व फुले विक्रेते, घड्याळ, चष्मे दुरुस्ती करणारे कारागीर या सारखे छोटे व्यावसायिक आहेत. सदर प्रकल्पांतर्गत घरकुलांच्या बांधकामास गती देण्यासाठी घरांच्या जोत्यापर्यंतच्या बांधकामाची अट तसेच बँक गॅरेंटी
# Page 2
शासन निर्णय क्रमांकः प्रआयो-२०१८/प्र.क्र.७४/गृनिधो-२
देण्याची अट एक विशेष बाब म्हणून शिथिल करण्यात येऊन सदर प्रकल्पाला राज्य शासनाच्या हिश्श्याचा निधी म्हणून रुपये १२० कोटी इतका निधी महाराष्ट्र निवारा निधीतून सरसकट वितरित करण्यास वाचा क्र.३ च्या शासन निर्णयान्वये मान्यता देण्यात आली आहे.
सदर प्रकल्पाला केंद्रीय मान्यता व संनियंत्रण समितीने (CSMC) त्यांच्या दिनांक २६.०५.२०१६ रोजीच्या ९ व्या बैठकीत मान्यता दिली आहे. सदर प्रकल्पाचा एकूण खर्च रुपये १८११.३३ कोटी इतका असून, त्यापैकी केंद्र शासन व राज्य शासन यांचा हिस्सा अनुक्रमे रुपये ४५० कोटी व रुपये ३०० कोटी इतका असणार आहे. तसेच लाभार्थ्यांचा हिस्सा रुपये २.५० लक्ष प्रति घरकुल इतका असून लाभार्थ्याचा एकूण हिस्सा रुपये ७५० कोटी इतका असणार आहे. त्यानुसार सदर प्रकल्पासाठी आतापर्यंत राज्य हिश्शापोटी एकुण सर्व २१०.७२ कोटी रुपये तसेच केंद्र शासनाच्या हिश्शापोटी रुपये २५२.८६४ कोटी असे एकुण रुपये ४६३.५८४ कोटी इतका निधी प्रधानमंत्री आवास योजनेअंतर्गत अनुदानापोटी वितरीत करण्यात आला आहे. सदर प्रकल्प २ टप्यात पूर्ण करण्यात येणार असून, सदर प्रकल्पाचे महत्त्व लक्षात घेऊन प्रधानमंत्री कार्यालय (PMO) व केंद्रीय गृहनिर्माण व शहरी कामकाज मंत्रालय यांच्याव्दारे प्रकल्पाच्या प्रगतीचा आढावा नियमितपणे घेण्यात येत आहे. तसेच शासनस्तरावर मुख्य सचिव तसेच अपर मुख्य सचिव, गृहनिर्माण यांच्या स्तरावर वेळोवेळी आढावा घेण्यात येतो.
सदर प्रकल्प हा असंघटीत क्षेत्रातील कामगारांसाठी असल्याने या प्रकल्पाच्या बाह्य सुविधेसाठी वाचा क्र.८ येथील दिनांक २०.०४.२०२२ रोजीच्या शासन निर्णयान्वये २२४.९२ कोटी इतका निधी उपलब्ध करुन देण्यात आला आहे.
प्रधानमंत्री आवास योजना (शहरी) अंतर्गत रे-नगर फेडरेशन मार्फत राबविण्यात येणाऱ्या ३०००० घरकुलांच्या प्रकल्पास प्रकल्प किंमतीच्या १५ टक्के बीज भांडवल उपलब्ध करुन देण्याबाबत रे-नगर फेडरेशन मार्फत करण्यात आलेल्या विनंतीस तसेच त्यावरील म्हाडा प्राधिकरणाच्या वाचा क्र.
९ येथील दिनांक २९.०५.२०२३ च्या पत्रान्वये सादर करण्यात आलेला अहवाल विचारात घेता, सदर प्रकल्प विहित वेळेत पूर्ण होण्याची निकड लक्षात घेवून रे-नगर फेडरेशनमार्फत बांधण्यात येणाऱ्या घरांसाठी १५ टक्के बीज भांडवल उपलब्ध करुन देण्याची बाब शासनाच्या विचाराधीन होती.
शासन निर्णय: प्रधानमंत्री आवास योजना (शहरी) अंतर्गत मौजे कुभांरी, ता. दक्षिण सोलापूर, जि. सोलापूर येथील रे-नगर हाऊसिंग को-ऑप सोसायटीज फेडरेशन लि. सोलापूर यांच्या ३०००० घरकुलाच्या प्रकल्पाला प्रकल्प किंमतीच्या १५ टक्के बीज भांडवलापोटी रुपये २७० कोटी (अक्षरी रुपये दोनशे सत्तर कोटी फक्त) इतका निधी महाराष्ट्र निवारा निधीतून वितरीत करण्यास एक विशेष बाब म्हणून यान्वये मंजूरी देण्यात येत आहे.
२. महाराष्ट्र निवारा निधीतून मंजूर करण्यात आलेला बीज भांडवला पोटीचा रुपये २७० कोटी इतका एकत्रित निधी रे-नगर हाऊसिंग को-ऑप सोसायटीज फेडरेशन लि. दक्षिण सोलापूर यांना त्वरीत वितरीत करण्याबाबत म्हाडाने आवश्यक ती कार्यवाही करावी.
३. प्रधानमंत्री आवास योजना (शहरी) अंतर्गत रे-नगर फेडरेशनमार्फत राबविण्यात येणाऱ्या सदर प्रकल्पाला एक विशेष बाब म्हणून सदर प्रकल्प किंमतीच्या १५ टक्के बीज भांडवलापोटी देण्यात आलेल्या रुपये २७० कोटी इतका निधी सदर प्रकल्पातील लाभार्थ्यांना मंजूर होणाऱ्या कर्जाच्या रक्कमेतून / लाभार्थ्यांच्या स्व्हिश्शातून तसेच केंद्र शासनाच्या अंतिम हप्त्यातील रक्कमेतून प्राथ याने वसूल करण्याची सर्वस्वी जबाबदारी रे-नगर फेडरेशन व म्हाडा प्राधिकरणाची राहील.
पृष्ठ ४ पैकी २
# Page 3
शासन निर्णय क्रमांकः प्रआयो-२०१८/प्र.क्र.७४/गृनिधो-२
४. उपरोक्त परिच्छेद क्र. ३ मध्ये नमूद केल्यानुसार रुपये २७० कोटीच्या प्रतिपूर्तीच्या अनुषंगाने रे-नगर फेडरेशनकडून प्राप्त होणाऱ्या निधीचा परतावा महाराष्ट्र निवारा निधीत करण्याची सर्वस्वी जबाबदारी म्हाडा प्राधिकरणाची राहील.
५. सदर प्रकल्पासाठी प्रकल्प किंमतीच्या १५ टक्के बीज भांडवलापोटी महाराष्ट्र निवारा निधीतून देण्यात आलेल्या रुपये २७० कोटी इतक्या रक्कमेची संपूर्ण वसुली होईपर्यंत या प्रकल्पातील रुपये २७० कोटी इतक्या रक्कमे एवढया किंमतीच्या सदनिकांची मालकी ही म्हाडा प्राधिकरणाची राहील.
सदर प्रकरणी रे-नगर फेडरेशन मार्फत प्रधानमंत्री आवास योजना (शहरी) अंतर्गत राबविण्यात येणाऱ्या मौ. कुंभारी येथील प्रकल्पाला एक विशेष बाब म्हणून महाराष्ट्र निवारा निधीतून देण्यात आलेला निधी पूर्व उदाहरण म्हणून ग्राह्य धरण्यात येणार नाही.
# Page 4