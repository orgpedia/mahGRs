# Page 1
सन २०१७-१८ या आर्थिक वर्षासाठी प्रधानमंत्री आवास योजना (नागरी) अंतर्गत AHP (ST Component) घटकांतर्गतच्या प्रकल्पाकरिता केंद्र हिश्यापोटी उपलब्ध करुन दिलेल्या पहिल्या हप्त्याचा निधी सन २०१८-१९ मध्ये वितरीत करुन खर्च करण्यास मान्यता देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः प्रआयो-२०१८/प्र.क्र.३३/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक: ०१ ऑगस्ट, २०१८.
प्रस्तावना - सन २०१७–१८ या आर्थिक वर्षाकरिता प्रधानमंत्री आवास योजना (नागरी) अंतर्गत राज्यातील विविध प्रकल्पांकरिता केंद्र शासनाकडून उपलब्ध करुन देण्यात आलेला निधी संबंधित यंत्रणांना उपलब्ध करुन देण्याकरिता सुकाणू अभिकरण म्हाडास वितरीत करण्याची बाब शासनाच्या विचाराधीन होती.
शासन निर्णय केंद्र शासनाने सर्वांसाठी घरे -२०२२ या संकल्पनेवर आधारीत प्रधानमंत्री आवास योजना (नागरी) सुरु केली आहे. सदर योजना राज्यात राबविण्यात येत असून राज्यातील विविध प्रकल्पांकरिता केंद्र शासनाने सन २०१७-१८ करिता निधी उपलब्ध करुन दिलेला होता. सदरचा निधी सन २०१८-१९ मध्ये वितरीत करुन खर्च करण्याकरिता केंद्र शासनाने पुनर्जिवित (Revalidate) करुन दिलेला आहे. सदरचा निधी वितरीत करण्यास वित्त विभागाने देखील सर्शत मान्यता दिलेली आहे.
यास्तव, केंद्र शासनाने मान्यता दिल्यानुसार AHP (ST Component) घटकांतर्गतच्या सोबतच्या विवरणपत्रातील १३ प्रकल्पातील एकूण ९२९३ घरकुलांच्या प्रकल्पास रुपये-४७,४७,२००/-(रु.सत्तेचाळीस लक्ष सत्तेचाळीस हजार दोनशे फक्त) इतका निधी उपलब्ध करुन देण्याकरिता सुकाणू अभिकरण, महाराष्ट्र गृहनिर्माण व क्षेत्रविकास प्राधिकरण, मुंबई यांना वितरीत करण्यात येत आहे.
तेव्हा सदर प्रकल्पाच्या सद्य:स्थितीचा आढावा घेऊन केंद्र शासनाच्या मार्गदर्शक सूचनांनुसार सदरचा निधी संबंधित यंत्रणेला टप्पानिहाय वितरीत करण्यात यावा. तसेच याबाबतचा कार्यपालन अहवाल शासनास वेळोवेळी सादर करण्यात यावा.
या प्रयोजनावर होणारा खर्च मागणी क्र. क्यु-३, मुख्य लेखाशिर्ष २२१६, गृहनिर्माण, सर्वसाधारण, १०३ गृहनिर्माण मंडळे इत्यादींना सहाय्य (०८) सर्वांसाठी गृहनिर्माण (०८) (०१) सर्वांसाठी गृहनिर्माण
# Page 2
शासन निर्णय क्रमांकः प्रआयो-२०१८/प्र.क्र.३३/गृनिधो-२
अंमलबजावणी यंत्रणांना अनुदाने (प्र.म. आ. यो.) केंद्र हिस्सा (६०% ) (२२१६२९९६) ३१ सहाय्यक अनुदाने (वेतनेत्तर) या लेखा शिर्षाखाली अर्थसंकल्पित करण्यात आलेल्या तरतुदीमधून भागविण्यात यावा.
सदर शासन निर्णय वित्त विभागाच्या परिपत्रक क्र. २०१६/प्र.क्र.८९/अर्थ-३, दि. २०.०४.२०१६ च्या परिच्छेद १८ मधील सुचनानुसार राज्याच्या एकत्रित निधित जमा झाला असल्याचे कार्यासन अर्थोपाय यांनी त्यांच्या अनौपचारिक संदर्भ क्र. १०७५/अर्थोपाय दि. ११.०४.२०१८ अन्वये कळविले आहे.
सदर निधी वित्त नियंत्रक, महाराष्ट्र गृहनिर्माण व क्षेत्रविकास प्राधिकरण, मुंबई यांच्या स्वाक्षरीने आणि अधिदान व लेखा कार्यालय, मुंबई येथून आहरीत करण्यात यावा. तसेच सदर निधी राज्याच्या ज्या प्रयोजनाकरीता मंजूर करण्यात आलेला आहे, त्याच प्रयोजनाकरीता खर्च करणे आवश्यक राहील.
सदर शासन निर्णय वित्त विभागाचे परिपत्रक क्र. अर्थसं-२०१६/प्र.क्र.८९/अर्थ-३, दि. २०.०४.२०१६ मधील परिच्छेद क्र. ६ व १८ अन्वये प्रशासनिक विभागास प्रदान करण्यात आलेल्या प्राधिकारानुसार तसेच वित्त विभागाचे परिपत्रक क्र. अर्थसं-२०१७/प्र.क्र. ७५/अर्थ-३, दि. १८.०४.२०१७ आणि अर्थसं-२०१७/प्र.क्र.९४/अर्थ-३, दि. ३०.०६.२०१७ मध्ये नमूद केलेल्या अटींचे व शर्तींचे पालन करून त्याच प्रमाणे वित्त विभागाच्या अनोपचारीक संदर्भ क्र. १७६/ व्यय-३, दि. २१.०६.२०१८ अन्वये वित्त विभागाने दिलेल्या मान्यतेस अनुसरून निर्गमित करण्यात येत आहे.
प्रस्तुत प्रकरणी वित्त विभाग, शासन परिपत्रक दि. २० एप्रिल २०१६ मधील परिच्छेद क्र. ७ ते १८ मधील अटींची परिशिष्ट ९ मधील तपासणी सुचीतील अटींची पुर्तता होत असल्याचे प्रमाणत करण्यात येत आहे.
# Page 3
# Page 4