# Page 1
IHSDP व BSUP योजनेंतर्गत बांधण्यात आलेली परंतु वितरीत न केलेली घरकुले प्रधानमंत्री आवास योजनेच्या माध्यमातून उपलब्ध करुन देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः प्रआयो-२०१८/प्र.क्र.९८ / गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक:- २५ सप्टेंबर, २०१८.
वाचा १) शासन निर्णय क्रमांकः जनेयो-२००६/प्र.क्र.४६/गृनिधो-२, दि.२५ जून,२००७.
२) शासन निर्णय क्रमांकः जनेयो-२००७/प्र.क्र.५२/गृनिधो-२, दि.२५ जून,२००७.
३) शासन निर्णय क्रमांकः प्रआयो-२०१५/प्र.क्र.११०/गृनिधो- (सेल), दि.९ डिसेंबर,२०१५.
प्रस्तावना - सन २००५ मध्ये केंद्र सरकारकडून जवाहरलाल नेहरु राष्ट्रीय पुनरुत्थान अभियान (JNNURM) अंतर्गत एकात्मिक गृहनिर्माण व झोपडपट्टी विकास कार्यक्रम (IHSDP) आणि शहरी गरीबांना मुलभूत सुविधा पुरविणे (BSUP) या केंद्र पुरस्कृत योजना राज्यात राबविण्यात आलेल्या आहेत. या दोन्ही योजनांतर्गत राज्यामध्ये १,७५,०३२ इतकी घरकुले मंजूर करण्यात आली होती. त्यापैकी १,३९,६३५ इतकी घरकुले पूर्ण झालेली असून २२,७६४ घरकुलांचे बांधकाम सुरु आहे. तर बांधकाम पूर्ण झालेल्या घरकुलांपैकी आजमितीस २९,९५२ इतकी घरकुले लाभार्थ्यांना वितरीत करण्यात आलेली नाहीत. सदर घरकुलांचा लाभार्थ्यांना ताबा देण्याची कार्यवाही संबंधित अंमलबजावणी यंत्रणामार्फत अद्यापही सुरु आहे.
त्यामुळे लाभार्थ्यांना घरकुलांचा ताबा न देण्यात आलेल्या घरकुलांची संख्या भविष्यात कमी होण्याची शक्यता आहे. असे असले तरीही बांधकाम पूर्ण होऊनही घरकुलांचा वापर न झाल्यामुळे सदर घरकुले विनावापर पडून राहिल्यास अयोग्य होण्याची शक्यता आहे. तसेच घरकुले विनावापर पडून राहिल्यामुळे राष्ट्रीय संपत्तीचे नुकसान होत आहे. सदर दोन्ही योजनांचा कालावधी दि.३१.३.२०१७ रोजी संपुष्टात आलेला आहे. परिणामी यापुढे केंद्र तसेच राज्य सरकारकडून सदर योजनांसाठी निधी उपलब्ध होणार नाही. यास्तव, सदरची घरकुले विविध कारणांमुळे बेघर असलेल्या पात्र लोकांना प्रधानमंत्री आवास योजनेच्या माध्यमातून उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांक : प्रआयो-२०१८/प्र.क्र.९८/गृनिधो-२
शासन निर्णय जवाहरलाल नेहरु राष्ट्रीय पुनरुत्थान अभियान (JNNURM) अंतर्गत एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) या योजनात बांधण्यात आलेली व विनावापर पडून असलेली घरकुले संबंधित अंमलबजावणी यंत्रणेच्या अखत्यारितील खालील ३ प्रकारे प्रभावित लोकांची पात्रता तपासून प्रधानमंत्री आवास योजनेच्या माध्यमातून उपलब्ध करुन देता येतील.
अ) एकात्मिक गृहनिर्माण व झोपडपट्टी विकास कार्यक्रम (IHSDP) आणि शहरी गरीबांना मुलभूत सुविधा पुरविणे (BSUP) या योजनांतर्गत घरकुलांच्या लाभापासून वंचित राहिलेल्या मूळ पात्र लाभार्थी,
ब) जेथे एकात्मिक गृहनिर्माण व झोपडपट्टी विकास कार्यक्रम (IHSDP) शहरी गरीबांना मुलभूत सुविधा पुरविणे (BSUP) अंतर्गतची घरकुले उपलब्ध आहेत. तेथील नागरी स्थानिक स्वराज्य संस्थाच्या अखत्यारितील प्रधानमंत्री आवास योजनेतील पात्र लाभार्थी आणि
क) राज्यात विविध विकास प्रकल्पामुळे प्रकल्पग्रस्त झालेल्या कुटुंबांना प्रधानमंत्री आवास योजनेंतर्गत खालील अटींच्या अधीन राहून घरे उपलब्ध करुन देण्याचे प्रस्तावित करण्यात येत आहे.
उपरोक्त अ), ब),क) यामध्ये सुसूत्रता राहण्यासाठी, एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) अंतर्गत उपलब्ध रिक्त घरकुलांची अ),ब) आणि क) यांच्याकडून जशी मागणी करण्यात येईल, त्या मागणी प्रमाणे घरकुले लाभार्थ्यांना वितरीत करण्यात यावीत.
तसेच एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मूलभूत सुविधा पुरविणे (BSUP) मधील अवितरीत घरकुलांच्या वाटपाबाबत खालील बाबींची पूर्तता करणे आवश्यक आहे.
१) केंद्र शासनाने प्रधानमंत्री आवास योजनेकरिता निर्गमित केलेल्या मार्च,२०१६ च्या मार्गदर्शक सूचनांमध्ये अटी व शर्ती (जसे की, देशातील कोणत्याही भागात पक्के घरे नसणे, उत्पन्न मर्यादा या व आदी बाबी) विचारात घेऊन अशा प्रकल्पग्रस्त कुटुंबांची पात्रता संबंधित विकास प्रकल्प राबविणाऱ्या यंत्रणेकडून निश्चित करण्यात यावी, पृष्ठ ४ पैकी २
# Page 3
शासन निर्णय क्रमांक : प्रआयो-२०१८/प्र.क्र.९८/गृनिधो-२
२) सदर प्रकल्पग्रस्त कुटुंबांचे पुनर्वसन संबंधित विकास प्रकल्प राबविणाऱ्या यंत्रणेकडून करण्यात येणार असल्याने अशा पात्र कुटुंबांना देण्यात येणाऱ्या घरकुलांची किंमत/रक्कम या यंत्रणेने प्रचलित बाजारमुल्य दर तक्त्यातील दरानुसार सुकाणू अभिकरण/म्हाडाकडे जमा करण्यात यावे,
एकात्मिक गृहनिर्माण व झोपडपट्टी विकास कार्यक्रम (IHSDP) व शहरी गरीबांना मुलभूत सुविधा पुरविणे (BSUP) या योजनांमधील घरकुले प्रधानमंत्री आवास योजनेंतर्गत पात्र लाभार्थ्यांना वितरीत करताना अनुज्ञेय असलेले केंद्र सरकारचे व राज्य सरकारचे सर्व लाभ देय राहतील.
# Page 4