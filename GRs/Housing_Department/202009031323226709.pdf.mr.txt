# Page 1
श्री. राजेंद्र सुखदेव मिरगणे, सह अध्यक्ष महाराष्ट्र गृहनिर्माण विकास महामंडळ (MahaHousing) यांची नियुक्ती रद्द करण्याबाबत.
महाराष्ट्र शासन
गृहनिर्माण विभाग
शासन निर्णय, क्रमांक : प्रआयो-२०१८/प्र.क्र.१३९/गृनिधो-२
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई-४०० ०३२.
दिनांक :- ०३ सप्टेंबर, २०२०.
वाचा: १) शासन निर्णय, गृहनिर्माण विभाग, महाहौसिंग/२०१७/प्र.क्र१६१/गृनिधो-२, दि.११.१२.२०१८.
२) शासन निर्णय, गृहनिर्माण विभाग, प्रआयो/२०१८/प्र.क्र.१३९/गृनिधो-२, दि.१२.१२.२०१८.
३) शासन निर्णय, गृहनिर्माण विभाग, प्रआयो/२०१८/प्र.क्र.१३९/गृनिधो-२, दि.१३.०८.२०१९.
प्रस्तावना: प्रधानमंत्री आवास योजनेंतर्गत मोठ्या वसाहतींचे प्रकल्प उभारण्याच्या अनुषंगाने राज्यात घरकुलांच्या निर्मितीसाठी MHADA व्यतिरिक्त पूर्णवेळ कार्यरत राहू शकेल, अशा “महाराष्ट्र गृहनिर्माण विकास महामंडळ (MahaHousing)” ची स्थापना दि.११.१२.२०१८ रोजीच्या शासन निर्णयान्वये करण्यात आलेली आहे. तसेच शासन निर्णय दि.१२.१२.२०१८ अन्वये श्री.राजेंद्र मिरगणे यांची सदर महामंडळाच्या सह अध्यक्ष पदावर नियुक्ती करुन शासन निर्णय दि.१३.०८.२०१९ अन्वये त्यांना मंत्री पदाचा दर्जा देण्यात आलेला आहे.
प्रत्येक प्रशासकीय विभागांतर्गत शासकीय/अशासकीय मंडळे व समित्या यावर नियुक्त केलेल्या सदस्यांच्या नियुक्त्या रद्द करुन नव्याने मंडळे व समित्या पुनर्गठित करण्याचा निर्णय मा. मंत्रीमंडळाच्या बैठकीत घेण्यात आलेला आहे. त्यानुषंगाने महाराष्ट्र गृहनिर्माण विकास महामंडळाच्या (MahaHousing) अशासकीय पदावर केलेल्या नियुक्त्या रद्द करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रआयो-२०१८/प्र.क्र.१३९/गृनिधो-२
शासन निर्णयः
महाराष्ट्र गृहनिर्माण विकास महामंडळाच्या सह अध्यक्ष पदावरील श्री. राजेंद्र मिरगणे यांची नियुक्ती तात्काळ प्रभावाने रद्द करण्यात येत आहे.
श्री. राजेंद्र मिरगणे यांची सह अध्यक्ष पदावर करण्यात आलेली नियुक्ती रद्द करण्यात आल्याने त्यांना दिलेला मंत्रीपदाचा दर्जाही यान्वये संपुष्टात येत आहे. त्यामुळे वित्त विभागाच्या शासन निर्णय क्र.शासाऊ १०.१०/प्र.क्र.९६/१०/सा.ऊ, दि.१३.०३.२०१२ अन्वये अनुज्ञेय केलेल्या सेवा सुविधा यापुढे त्यांना अनुज्ञेय राहणार नाहीत.
# Page 3