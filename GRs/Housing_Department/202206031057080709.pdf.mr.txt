# Page 1
वरळी, ना.म. जोशी मार्ग व नायगांव येथील बी.डी.डी. चाळींचे नामकरण करण्याबाबत.
महाराष्ट्र शासन
गृहनिर्माण विभाग,
शासन निर्णय, क्रमांक:-संकीर्ण-२०२२/प्र.क्र.१२६/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:- ३ जून, २०२२
वाचा : शासन निर्णय, गृहनिर्माण विभाग, क्रमांक : विविचा-२००७/प्र.क्र.५१ (भाग-१)/गृनिप, दि.३०.०३.२०१६
प्रस्तावना : तत्कालीन मुंबई विकास विभागाने (बी.डी.डी.) सन १९२१-१९२५ च्या दरम्यान मुंबईतील वरळी, ना.म.जोशी मार्ग, नायगांव व शिवडी येथे एकूण २०७ चाळी बांधलेल्या आहेत. प्रत्येक चाळ ही तळ + ३ मजल्यांची असून, त्यात प्रत्येकी ८० प्रमाणे रहिवाशी गाळे आहेत. तसेच या बी.डी.डी. चाळींच्या परिसरात झोपडपट्टीसदृश्य बांधकामे स्टॉल्स, दुकाने, सामाजिक / शैक्षणिक संस्था देखील आहेत. सदर बी.डी.डी.
चाळी जवळपास ९६ वर्षांपेक्षा जास्त जुन्या झालेल्या असल्याने, त्यांचा पुनर्विकास करण्याचा निर्णय शासनाने मंत्रिमंडळाच्या मान्यतेने घेतलेला आहे व तसे आदेश वाचा येथील दि. ३०.०३.२०१६ च्या शासन निर्णयान्वये निर्गमित करण्यात आलेले आहेत. पुनर्विकास होत असलेल्या बी.डी.डी. चाळींचे नामकरण करण्याची बाब शासनाच्या विचाराधीन होती. त्यास अनुसरुन शासन खालील प्रमाणे निर्णय घेत आहे:
शासन निर्णय : वरळी, ना.म.जोशी मार्ग व नायगांव येथील बी.डी.डी. चाळींच्या पुनर्विकासाची कामे सध्या प्रगतीत आहेत. सन १९२१–१९२५ च्या दरम्यान तत्कालीन मुंबई विकास विभागाने (Bombay Development Department) या चाळी बांधलेल्या असल्याने, त्या बी.डी.डी. चाळी म्हणून ओळखल्या जातात. या चाळींचा पुनर्विकास होत असल्याने या चाळींचे नामकरण करण्याचे मा. मंत्री ( गृहनिर्माण) यांनी सन २०२२ च्या विधीमंडळाच्या अर्थसंकल्पीय अधिवेशनात विधानसभेत जाहीर केलेले आहे. त्यानुसार उपरोक्त बी.डी.डी.
चाळींचे पुढील प्रमाणे नामकरण करण्यात येत आहे : १) बी.डी.डी. बी. डी. डी. चाळ, वरळी स्वर्गीय बाळासाहेब ठाकरे नगर २) बी.डी.डी. चाळ, ना. म. जोशी मार्ग स्वर्गीय राजीव गांधी नगर ३) बीबी.डी.डी. . डी. डी. चाळ, नायगांव श्री.शरद पवार नगर
# Page 2
शासन निर्णय क्रमांकः संकीर्ण-२०२२/प्र.क्र.१२६/गृनिप