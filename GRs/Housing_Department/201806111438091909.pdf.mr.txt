# Page 1
मुंबईतील म्हाडा वसाहतीतील गृहनिर्माण संस्थांमधील रहिवाशांच्या थकीत भूईभाडे, अकृषिकर आणि सेवाकराबाबत गठित केलेल्या मा. विधीमंडळ सदस्यांच्या समितीस मुदतवाढ देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : लवेसू- २०१८/प्र.क्र.१०९/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई -४०००३२
दिनांक : ११ जून, २०१८
वाचा :- शासन निर्णय क्रमांक : लवेसू- २०१८/प्र.क्र.१०९/गृनिप, दि. २७.०३.२०१८
प्रस्तावना
संदर्भाधीन शासननिर्णयान्वये मुंबईतील म्हाडा वसाहतीतील गृहनिर्माण संस्थांमधील
रहिवाशांचे थकीत भूईभाडे, अकृषिकर आणि सेवाकराबाबतच्या प्रलंबित प्रश्नांवर उपाय योजना
सुचविण्यासाठी मा. मंत्री, गृहनिर्माण यांचे अध्यक्षतेखाली दोन्ही सभागृहातील काही सदस्यांची
समिती शासन निर्णय क्रमांक लवेसु-२०१८/प्र.क्र.१०९/गृनिप, दि. २७.०३.२०१८ अन्वये गठीत
करण्यात आलेली आहे. सदर समितीने त्यांचा अहवाल एका महिन्यात सादर करावयाचा होता. सदर
समितीची दि. ११.०४.२०१८ रोजी बैठक झालेली आहे. मात्र त्या बैठकीत अंतीम निर्णय होऊ
शकलेला नसल्याने समितीकडून शासनास अहवाल प्राप्त झालेला नाही. सबब, सदर समितीला
मुदतवाढ देण्याचे शासनाच्या विचाराधीन होते.
शासन निर्णयः
शासनाच्या संदर्भाधीन दि. २७.०३.२०१८ च्या निर्णयान्वये मुंबईमधील म्हाडा वसाहतीतील
गृहनिर्माण संस्थांमधील रहिवाशांकडील थकीत भूईभाडे, अकृषिकर आणि सेवाकराबाबतच्या प्रलंबित
प्रश्नांवर उपाययोजना सुचविण्यासाठी मा.मंत्री, गृहनिर्माण, महाराष्ट्र राज्य यांचे अध्यक्षतेखाली गठीत
करण्यात आलेल्या समितीस दि. २५.०६.२०१८ पर्यंत मुदत वाढ देण्यात येत आहे.
सदर समितीने मुंबईमधील म्हाडा वसाहतीतील गृहनिर्माण संस्थांमधील रहिवाशांच्या थकीत
भूईभाडे, अकृषिकर आणि सेवाकराबाबतच्या प्रलंबित प्रश्नांवर साकल्याने विचारविमर्श करुन त्या
संदर्भातील शिफारशी / अहवाल शासनास दि. २५.०६.२०१८ पर्यंत सादर करावा.
# Page 2
शासन निर्णय क्रमांकः लवेसू- २०१८/प्र.क्र.१०९/गृनिप