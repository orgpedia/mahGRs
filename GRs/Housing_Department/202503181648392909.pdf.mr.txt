# Page 1
झोपडीधारकांची पात्रता/अपात्रता
निश्चित करण्यासाठी स्वयंचलित
परिशिष्ट्ट-२ (Auto Annexure-II)
प्रणालीचा वापर करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक- स्वयंप- २०२४/प्र.क्र.६०/झोपनि-२,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १८ मार्च, २०२५.
संदर्भ - झोपडपट्टी पुनर्वसन प्राधिकरण, मुंबई परिपत्रक क्र. झोपुप्रा/आयटी/कार्या-३/
टे-५/३६५/२०२३, दि. २७.१०.२०२३
प्रस्तावना :-
झोपडीधारकांच्या पात्रता/अपात्रतेबाबत सबंधित सक्षम प्राधिकारी यांचेकडून परिशिष्ट्ट-२
निर्गमित करण्यात येते. परिशिष्ट्ट-२ द्वारे झोपडीधारकांची पात्रता अंतिम करताना प्रथमत: सदर
झोपडपट्टीचे सव्हेक्षण करण्यात येते. सव्हेक्षण पूर्ण झाल्यानंतर वीज देयके, गुमास्ता परवाना,
निवडणूक मतदान ओळखपत्र, झोपडी विक्रीबाबतचा करार, आधार कार्ड, इ. पुराव्यांची पडताळणी
केली जाते. झोपडपट्टीतील रहिवाशांची पात्रता निश्चित करण्यासाठी या पुराव्यांची पडताळणी करणे
अत्यंत महत्वाचे असते. मात्र या पडताळणीमध्ये कालापव्यय होतो व त्यामध्ये मानवी हस्तक्षेप
होण्याची शक्यता असते.
२. झोपडपट्टी पुनर्वसन योजना जलद गतीने राबविण्यासाठी झोपडपट्टी पुनर्वसन प्राधिकरण,
मुंबई यांनी GIS नकाशा वापरुन घरोघरी बायोमेरीक झोपडपट्टी सव्हेक्षण हाती घेतले आहे. तसेच
झोपडपट्टी पुनर्वसन प्राधिकरणाने झोपडीधारकांच्या पात्रता/अपात्रता निश्चित करण्यासाठी
कागदपत्रांची पडताळणी प्रक्रिया ही स्वयंचलित परिशिष्ट्ट-२ (Auto Annexure-II) प्रणालीचा वापर
करुन स्वयंचलित केली आहे. स्वयंचलित परिशिष्ट्ट-२ प्रणालीमुळे झोपडपट्टीतील रहिवाशांची
पात्रता अंतिम करण्यामध्ये पारदर्शकता येणार आहे व कोणत्याही मानवी हस्तक्षेपाशिवाय पुराव्यांची
पडताळणी करणे शक्य होईल व या प्रक्रियेमध्ये होणारा कालापव्यय संपुष्ट्टात येईल. स्वयंचलित
परिशिष्ट्ट-२ प्रणालीद्वारे परिशिष्ट्ट-२ तयार करण्यासंदर्भातील कार्यपध्दतीबाबत झोपडपट्टी
पुनर्वसन प्राधिकरणाने परिपत्रक क्र. झोपुप्रा/आयटी/कार्या-३/टे-५/३६५/२०२३, दि. २७.१०.२०२३
(परिपत्रक क्रमांक २१४) दि. २७.१०.२०२३ रोजी निर्गमित केले आहे. त्यानुसार स्वयंचलित
परिशिष्ट्ट-२ प्रणालीद्वारे झोपडीधारकांचे परिशिष्ट्ट-२ पारित करण्याबाबत सर्व सबंधितांना सूचना
देण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय :-
झोपडीधारकांची पात्रता/अपात्रता निश्चित करण्यासाठी झोपडपट्टी पुनर्वसन प्राधिकरण,
मुंबई, मुंबई गृहनिर्माण व क्षेत्रविकास मंडळ, मुंबई, मुंबई महानगर प्रदेश विकास प्राधिकरण व
बृहन्मुंबई महानगरपालिकेच्या सर्व सबंधित सक्षम प्राधिकारी यांनी यापुढे झोपडपट्टी पुनर्वसन
प्राधिकरण यांच्या संदर्भाधीन दि. २७.१०.२०२३ रोजीच्या परिपत्रक क्रमांक २१४ नुसार व झोपडपट्टी
पुनर्वसन प्राधिकरणाकडून या संदर्भात वेळोवेळी निर्गमित करण्यात येणाऱ्या परिपत्रक तसेच
# Page 2
शासन निर्णय क्रमांकः स्वयंप- २०२४/प्र.क्र.६०/झोपनि-२
देण्यात येणाऱ्या निदेशानुसार स्वयंचलित परिशिष्ट्ट-२ या प्रणालीचा वापर करुनच परिशिष्ट्ट-२
पारित करण्याची कार्यवाही करावी. सर्व सक्षम प्राधिकारी व सबंधित विभाग/प्राधिकरण यांनी सदर
आदेशांचे काटेकोरपणे पालन करावे.
२. स्वयंचलित परिशिष्ट्ट-२ प्रणालीचा वापर करणे अनिवार्य असून सदर स्वयंचलित परिशिष्ट्ट-
२ प्रणालीचा वापर न करणाऱ्या सक्षम प्राधिकारी यांचेविरुध्द शिस्तभंगाची कारवाई करण्यात येईल.
तसेच पूर्वीच्या पध्दतीने परिशिष्ट्ट-२ पारित केल्यास त्याचा खर्च सबंधित सक्षम प्राधिकारी यांच्या
वेतनातून वसूल करण्यात येईल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर