# Page 1
बी.डी.डी. चाळींच्या पुनर्विकासासाठी लाभार्थींची पात्रता निश्चित करण्यासाठीच्या मार्गदर्शक सूचना.
महाराष्ट्र शासन
गृहनिर्माण विभाग
शासन निर्णय क्रमांक : विविचा २०१६/प्र.क्र. २६१ / गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक : २४ एप्रिल, २०१८
वाचा : १) शासन निर्णय विविचा-११९०/(५९४७)/ गृनिप -१, दि.११.१०.१९९४.
२) शासन निर्णय क्रमांक : विविचा २००७/प्र.क्र. ५१ (भाग-१)/गृनिप, दि. ३०.०३.२०१६.
३) शासन निर्णय क्र. विविचा २०१६/प्र.क्र.२६१/गृनिप, दि. २८.०६.२०१७.
प्रस्तावना :
शासनाच्या संदर्भाधिन क्र. २ येथील शासन निर्णयान्वये मुंबईतील वरळी, नायगाव, ना. म. जोशी
मार्ग व शिवडी येथील मुंबई विकास विभाग (बी.डी.डी.) चाळींचा पुनर्विकास करण्याचा निर्णय घेण्यात आला
आहे. शासनाच्या संदर्भ क्र. ३ येथील शासन निर्णयान्वये मुंबई विकास विभाग (बी. डी. डी.) चाळींच्या
पुनर्विकासाकरीता लाभार्थींची पात्रता निश्चित करण्यासाठी मार्गदर्शक सूचना निर्गमित करण्यात आलेल्या
आहेत. संचालक, मुंबई विकास विभाग चाळी यांनी त्यांच्या दि.०२.११.२०१७ च्या पत्रान्वये सदर शासन
निर्णयामध्ये काही सुधारणा / बदल करण्याबाबत शासन स्तरावरुन योग्य तो निर्णय घेण्याची विनंती केली
आहे.
बी. डी. डी. चाळींच्या पुनर्विकासाच्या प्रकल्पास गती येण्याच्या तसेच सदर प्रकल्पास अडथळे येऊ
नयेत या उद्देशाने सदर शासन निर्णयात काही सुधारणा करण्याचे शासनाच्या विचाराधीन होते. त्यानुसार,
संदर्भ क्र. ३ येथील शासन निर्णयामध्ये काही सुधारणा / बदल करण्यात येत आहेत.
शासन निर्णय -
संदर्भ क्र. ३ येथील शासन निर्णयामध्ये, निर्णय क्र. २ च्या नंतर व निर्णय क्र. ३ च्या आधी निर्णय
क्र. २-अ नव्याने अंतर्भूत करण्यात येत आहे
"२-अ. शासन निर्णय दि. ११.१०.१९९४ मध्ये तरतूदी नसताना दि. १२.१२.१९९४ ते
दि. २८.०६.२०१७ या कालावधीत झालेल्या भाडेदारीच्या अनधिकृत हस्तांतरण (Transfer) प्रकरणामध्ये
(वारसा हक्क/नातेवाईक तसेच शासन / मा. न्यायालयाने विशिष्ठ प्रकरणी दिलेल्या निर्देशानुसार झालेली
# Page 2
शासन निर्णय क्रमांकः विविचा २०१६/प्र.क्र. २६१/गृनिप
हस्तांतरण प्रकरणे वगळून अन्य सर्व हस्तांतरण प्रकरणे) संबंधित गाळ्यातील सध्याच्या भाडेकरुकडून,
निवासी गाळा असल्यास रु.२२५००/- प्रती गाळा व अनिवासी गाळा असल्यास रु.४५०००/- प्रती गाळा
इतके दंडात्मक शुल्क संचालक, मुंबई विकास विभाग चाळी यांनी वसुल करून घ्यावे. संबंधित
गाळेधारकांकडुन संचालक/व्यवस्थापक, मुंबई विकास विभाग चाळी यांनी उपरोक्त कालावधीत त्यांच्या
स्तरावर नियमितीकरण/ हस्तांतरण आदेश निर्गमित करतांना संदर्भ क्र. १ मधील शासन निर्णयात अट "ब"
येथे नमूद केलेली निवासी गाळ्याकरीता रु. १०,०००/- प्रती गाळा व अनिवासी गाळ्याकरीता रु. २०,०००/
प्रती गाळा इतके हस्तांतरण शुल्क वसुल केले असल्यास, उपरोक्त दंडात्मक शुल्कातून सदर रक्कम वजा
करून उर्वरित रक्कम म्हणजेच निवासी गाळ्याकरीता रु. १२५००/- प्रती गाळा व अनिवासी गाळ्याकरीता
रु. २५०००/- प्रती गाळा इतकी रक्कम दंडात्मक शुल्क म्हणुन वसूल करण्यात यावी.'
२. संदर्भ क्र. ३ येथील शासन निर्णयामधील निर्णय क्र. ३ ऐवजी खालीलप्रमाणे सुधारित निर्णय क्र. ३
समाविष्ठ करण्यात येत आहे -
"३ . बी.डी.डी. चाळीतील इमारतींमध्ये दि. १३.०६.१९९६ रोजी भाडेदारी अस्तित्वात असलेल्या
व भाडेदारी नियमितीकरण झालेल्या व्यक्तीने अन्य व्यक्तीस भाडेदारीचे हस्तांतरण (विक्री) केलेल्या
दि.२८.०६.२०१७ पर्यंतच्या प्रलंबित प्रकरणामध्ये संचालक, बी.डी.डी. चाळी यांनी भाडेदारी
हस्तांतरणाबाबतची कार्यवाही तात्काळ पूर्ण करावी. ही कार्यवाही करताना, सदर गाळ्यामध्ये संबधित
गाळ्यामध्ये सध्या रहात असलेल्या व्यक्तीकडुन निवासी गाळा असल्यास रु.२२५००/- व अनिवासी गाळा
असल्यास रु.४५०००/- इतके दंडात्मक शुल्क वसुल करण्यात यावे. सदर दंडात्मक रक्कम
भरल्याबाबतची पावती, दि. १३.०६.१९९६ रोजी भाडेदारी अस्तित्वात असल्याबाबतचा विवरणपत्र "अ"
येथील पुरावा तसेच सद्याचे अस्तित्व दर्शविणाऱ्या वैध पुराव्याच्या आधारे हस्तांतरणाबाबतची कार्यवाही
संचालक, मुंबई विकास विभाग चाळी यांनी करावी तसेच नियमानुसार अन्य आवश्यक वसुली करण्यात
यावी."
३. संदर्भ क्र. ३ येथील शासन निर्णयामध्ये, पुढीलप्रमाणे निर्णय क्र. ६ नव्याने अंतर्भूत करण्यात येत
आहे
पृष्ठ ७ पैकी २
# Page 3
शासन निर्णय क्रमांकः विविचा २०१६/प्र.क्र. २६१/गृनिप
" ६. मुंबई विकास विभाग (बी.डी.डी.) चाळींतील मयत भाडेकरूच्या वारसा हस्तांतरण प्रकरणात
संचालक, मुंबई विकास विभाग चाळी यांनी खालीलप्रमाणे कार्यवाही करावी -
अ) वारसाच्या बाबतीत मुळ भाडेकरू मयत झाला असल्यास सदर सदनिका त्यांच्या हयात
असलेल्या पती/पत्नी यांच्या नावे हस्तांतरण करण्याची कार्यवाही करण्यात यावी,
ब) मुळ भाडेकरू व त्यांची पत्नी किंवा तिचा पती असे दोघेही मयत झाले असल्यास व अशा
प्रकरणात एकच कायदेशीर वारस असल्यास त्याच्या नावे सदनिका हस्तांतरण करण्याची
कार्यवाही करण्यात यावी,
क) मूळ भाडेकरु व त्याची पत्नी किंवा तिचा पती असे दोघेही मयत झाले असल्यास व अशा
प्रकरणात त्यांना एकापेक्षा जास्त कायदेशीर वारस असल्यास अशा प्रकरणात इतर कायदेशीर
वारसांचे ना-हरकत प्रमाणपत्र घेऊन कायदेशीर वारसाने नामनिर्देशित केलेल्या एका
वारसाच्या नावे सदनिका हस्तांतरित करण्यात यावी.
ड) मूळ भाडेकरु व त्याची पत्नी किंवा तिचा पती असे दोघेही मयत झाले असल्यास व त्यांना
एकापेक्षा जास्त कायदेशीर वारस असल्यास व वर नमूद केल्याप्रमाणे त्यांच्यात कोणाही एका
वारसाच्या नांवे नामनिर्देश करण्यास सहमती होत नसल्यास, संचालक/ व्यवस्थापक मुंबई
विकास विभाग चाळी यांनी अशा प्रकरणी सहमती पत्र दाखल करण्यासाठी १५ दिवसांची मुदत
द्यावी. या मुदतीत सुध्दा नामनिर्देशनाबाबत सहमती न झाल्यास सदर गाळा संयुक्त नावाने
हस्तांतरित करण्यात यावा.
४. संदर्भ क्र. ३ येथील शासन निर्णयामध्ये पुढीलप्रमाणे निर्णय क्र. ७ नव्याने अंतर्भूत करण्यात येत
आहे
"७. मुंबई विकास विभाग (बी.डी.डी.) चाळींतील पात्रता निश्चितिची कार्यवाही संदर्भ क्र. ३ येथील
शासन निर्णय तसेच या शासन निर्णयाद्वारे केलेल्या सुधारणा विचारात घेउन संबधित सक्षम अधिकारी यांनी
करावी. त्याव्यतिरिक्त चाळीतील इमारतींमधील भाडेकरुंच्या ओळख प्रयोजनार्थ बायोमेट्रिक
सर्वेक्षणाऐवजी छायाचित्र ओळख पुरावा (photo-identity proof) म्हणून ज्याच्या नावे भाडेपावती आहे, अशा
पृष्ठ ७ पैकी ३
# Page 4
शासन निर्णय क्रमांकः विविचा २०१६/प्र.क्र. २६१/गृनिप
व्यक्तीचे आधार कार्ड, मतदार ओळख पत्र (Elector's Photo-Identity Card), पॅन कार्ड, पासपोर्ट किवा
अन्य शासकीय ओळखपत्र यापैकी एका पुराव्याच्या आधारे ओळख निश्चिती करण्यात यावी . "
५. संदर्भ क्र. ३ येथील शासन निर्णयाच्या विवरण पत्र 'अ" व विवरण पत्र 'ब" च्या ऐवजी सुधारित विवरण
पत्र 'अ' व विवरण पत्र 'ब" समाविष्ट करण्यात येत आहेत.
# Page 5
# Page 6
# Page 7