# Page 1
प्रधानमंत्री आवास योजनेंतर्गत सार्वजनिक-खाजगी भागीदारी (PPP) तत्वावरील प्रकल्पांसाठी केंद्र सरकारने निर्गमित केलेल्या प्रतिकृतीची (Model) राज्यात अंमलबजावणी करण्याबाबत...
महाराष्ट्र शासन
गृहनिर्माण विभाग
शासन शुध्दीपत्रक क्रमांकः प्रआयो/२०१७/प्र.क्र. १२/गृनिधो-२/शिकाना
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक: २१ फेब्रुवारी, २०१८.
वाचा - १) शासन निर्णय, गृहनिर्माण विभाग क्र.प्रआयो/२०१७/प्र.क्र.१२/गृनिधो-२/शिकाना, दिनांक ११/१/२०१८ २) शासन परिपत्रक, गृहनिर्माण विभाग क्र.प्रआयो/२०१७/प्र.क्र.१२/गृनिधो-२/शिकाना, दिनांक २४/१/२०१८ शुध्दीपत्रक प्रस्तुत शासन निर्णय आणि त्यानुषंगिक मार्गदर्शक सूचना विचारात घेवून करावयाच्या कार्यवाहीची दिशा निश्चित करणे तसेच धोरणाची अंमलबजावणी करताना उद्भवणा-या समस्यांबाबत चर्चा करण्याकरीता मा.अपर मुख्य सचिव (गृहनिर्माण) यांचेकडे दिनांक ०१/२/२०१८ रोजी सर्व संबंधितांची व्हिडीओ कॉन्फरन्स् आयोजित करण्यात आली होती. प्रत्यक्ष अंमलबजावणी करताना सदर शासन निर्णयातील काही बाबींमुळे अडचणी उद्भवत असल्याचे संबंधितांनी चर्चेदरम्यान सांगितले. त्यानुषंगाने दिनांक ११/१/२०१८ रोजीचा शासन निर्णय आणि दिनांक २४/१/२०१८ रोजीचे परिपत्रक(मार्गदर्शक सूचना) यांमध्ये खालील बाबींचा समावेश/अंतर्भाव/सुधारणा करून शुध्दीपत्रक निर्गमित करण्यात येत आहे.
अ) PPP धोरणांतर्गत प्रकल्पाच्या बांधकामाची गुणवत्ता दर्जेदार राहण्याच्या दृष्टीकोनातून स्थापत्य अभियांत्रिकी तज्ञ, तज्ञ वास्तुरचनाकार आणि बांधकाम तसेच लेखा/लेखापरीक्षण क्षेत्रातील तज्ञांची विभागनिहाय नामिकासूची (Empanelment) शासन स्तरावर तयार करण्यात येईल, ब) प्रकल्प मंजुरीनंतर प्रकल्पाची नोंदणी महारेरा अंतर्गत करण्यात यावी, क) दिनांक ११/१/२०१८ च्या शासन निर्णयातील परि.३(ब) खाजगी जमिनींवरील प्रतिकृतींसाठी अ.क्र.१ येथे योजनेत सहभागी होण्यासाठी उक्त जमिनीवर फक्त आर्थिकदृष्ट्या दुर्बल घटक / अल्प उत्पन्न गटातील लाभार्थ्यांसाठीच घरकुले बांधणे आवश्यक राहील, असे नमूद केले आहे. त्याऐवजी आता, केंद्र सरकारच्या मार्गदर्शक सूचनांनुसार AHP घटकांतर्गत खाजगी जमिनीवरील गृहप्रकल्पांमध्ये किमान ३५% घरकुले ही आर्थिकदृष्टया दुर्बल घटकांसाठी राखीव असणे बंधनकारक राहील, असे वाचण्यात यावे, ड) दिनांक ११/१/२०१८ रोजीच्या शासन निर्णयातील विवरणपत्र क्र.२ मध्ये ५ मिनीटे पायी अंतराऐवजी ०.५ कि.मी., १० मिनीटे पायी अंतराऐवजी १.० कि.मी., २० मिनीटे पायी अंतराऐवजी २.० कि.मी. तर बस/कारने १५ मिनीटे म्हणजे ५.० कि.मी. अंतर असे वाचण्यात यावे,
# Page 2
शासन शुध्दीपत्रक क्रमांकः प्रआयो/२०१७/प्र.क्र. १२/गृनिधो-२/शिकाना
इ) PPP धोरणांतर्गत गृहप्रकल्पांना महारेरा नियमातील तरतुदी लागू होणार असल्याने दिनांक ११/१/२०१८ च्या शासन निर्णयतील Performance Guarantee ची अट रद्द करण्यात येत आहे, ई) दिनांक ११/१/२०१८ च्या शासन निर्णयातील परि. ५ (ब) जमिनीची माहिती अंतर्गत अ.क्र.(१) जमिनीचे शिर्षक मध्ये निविदेच्या तारखेदिवशी जमीन संबंधित निविदाकार खाजगी विकासकाच्या नावे असणे आवश्यक राहील. तर फर्मच्या बाबतीत जमीन फर्मच्या नावावर असावी, असे नमूद केले आहे. त्याऐवजी आता PPP अंतर्गत गृहप्रकल्पांतील जमीन ही फर्म किंवा फर्ममधील किमान एका भागीदाराच्या नावावर असणे आवश्यक आहे, असे वाचण्यात यावे.
उ) दिनांक ११/१/२०१८ च्या शासन निर्णयातील परि. क्र.५(अ)(५) वगळण्यात येत आहे.