# Page 1
प्रधानमंत्री आवास योजनेंतर्गत सार्वजनिक-खाजगी भागीदारी (PPP) तत्वावरील प्रकल्पांसाठी केंद्र सरकारने निर्गमित केलेल्या प्रतिकृतींची (Model) राज्यात अंमलबजावणी करण्याबाबत.
महाराष्ट्र शासन
गृहनिर्माण विभाग
शासन शुध्दीपत्रक क्रमांकः प्रआयो/२०१७/प्र.क्र.१२/गृनिधो-२/शिकाना
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक : ११ जून, २०१८.
वाचा १) शासन निर्णय क्रमांकः प्रआयो/२०१७/प्र.क्र.१२/गृनिधो-२/शिकाना, दिनांक ११/१/२०१८.
२) शासन परिपत्रक, गृहनिर्माण विभाग क्र.प्रआयो/२०१७/प्र.क्र.१२/गृनिधो-२/शिकाना, दिनांक २४/१/२०१८.
३) शासन शुध्दीपत्रक, गृहनिर्माण विभाग क्र. प्रआयो/२०१७/प्र.क्र.१२/गृनिधो-२/शिकाना दिनांक २४/१/२०१८.
शुध्दीपत्रक : प्रधानमंत्री आवास योजनेंतर्गत संदर्भाधीन १ येथील दि. ११.०१.२०१८ च्या शासन निर्णयान्वये सार्वजनिक खाजगी भागीदारी तत्वावर (PPP) प्रकल्प राबविण्याचा शासनाने निर्णय घेतलेला आहे. सदर शासन निर्णयानुसार प्रकल्प राबविण्याकरिता विकासकाची व जमिनीची निवड म्हाडा तसेच नागरी स्थानिक स्वराज्य संस्था/नियोजन प्राधिकरणामार्फत ई-निविदा प्रक्रियेव्दारे करण्याची तरतूद असून विकासकाची व जमिनीची निवड करण्यासाठी त्यांनी निविदा प्रक्रिया राबवावयाची आहे. आता सदर निविदा प्रक्रियेकरिता अंतीम दिनांक निश्चित न करता संबंधित स्थानिक नागरी स्वराज्य संस्था/नियोजन प्राधिकरणाकडील पात्र लाभार्थ्यांच्या घरकुलांची मागणी पुर्ण होईपर्यंत जमीन व विकासकाच्या निवडीची निविदा प्रक्रिया अखंड चालू ठेवण्याचा निर्णय घेण्यात येत आहे. यानुसार इच्छुक जमीन मालक/विकासक त्यांच्या जमिनीबाबतचे प्रस्ताव सोयीनुसार ऑनलाईन अथवा ऑफलाईन पध्दतीने नागरी स्थानिक स्वराज्य संस्था, म्हाडा अथवा राज्य शासनाकडे सादर करतील. अशा प्रकारे यांनी सादर केलेल्या प्रस्तावांची छाननी म्हाडामार्फत करण्यात येऊन ते सदर प्रस्ताव १५ दिवसांच्या आत राज्य स्तरीय मुल्यमापन समितीकडे अभियान संचालक सादर करतील.
२) प्रधानमंत्री आवास योजनेंतर्गत सार्वजनिक खाजगी भागीदारी तत्त्वावरील (PPP) शासन निर्णयानुसार पात्र प्रकल्पातील ५०% घरकुलांची किंमत ही म्हाडाच्या प्रचलीत किंमत धोरणानुसार निश्चित करण्याची दि.११.०१.२०१८ च्या शासन निर्णयात तरतूद आहे. तर उर्वरीत ५०% घरकुलांची किंमत निश्चितीची मुभा संबंधित विकासकास आहे. सदर तरतुदीमध्ये आणखी सुस्पष्टता आणण्याच्या हेतूने आता सदर घरकाच्या किंमत धोरणात सुधारणा प्रस्तावित करण्यात येत आहे. त्यानुसार PPP धोरणांतर्गत पात्र होणाऱ्या प्रकल्पातील ५०% घरकुलांची महत्तम किंमत ही संबंधित भागातील प्रचलीत बाजरमुल्य दर तक्त्यातील (ASR) किंमत किंवा विकासकाने प्रकल्प प्रस्तावात नमूद केलेली किंमत यापैकी जी कमी असेल,
# Page 2
शासन शुध्दीपत्रक क्रमांकः प्रआयो/२०१७/प्र.क्र.१२/गृनिधो-२/शिकाना
त्याप्रमाणे निश्चित करण्यात यावी. तर उर्वरीत ५०% घरकुलांची किंमत निश्चितीची मुभा संबंधित विकासकास राहील.
३) राज्य शासनाने PPP धोरणांतर्गत दि. २४.०१.२०१८ रोजी निर्गमित केलेल्या मार्गदर्शक सूचनांमधील परिच्छेद क्र.२.४ अनुसार ( Model RFP) बयाना रक्कम (EMD) ही संबंधित नागरी स्थानिक स्वराज्य संस्था/नियोजन प्राधिकरणांकडून निश्चित करण्यात येणार होती. आता यामध्ये सुधारणा प्रस्तावित करण्यात येत असून त्यानुसार बयाना रक्कम भरण्याची तरतूद वगळण्यात येत आहे. त्यामुळे परिच्छेद क्र.२.४ ची आवश्यकता नसल्याने तो देखील पुर्णत: वगळण्यात येत आहे.
उपरोक्त सुधारणा हया दि.११.१.२०१८ च्या शासन निर्णयात आणि दि.२४.१.२०१८ च्या शासन परिपत्रकात करण्यात येत असल्याने, सदर शासन निर्णय/शासन परिपत्रक निर्गमित करण्यात आलेल्या दिनांकापासून उक्त सुधारणा लागू राहतील.