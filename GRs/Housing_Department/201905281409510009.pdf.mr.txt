# Page 1
धारावी पुनर्वसन प्रकल्पातील सेक्टर १ ते ५ या सर्व सेक्टर्सचा विशेष हेतू कंपनी (SPV) च्या माध्यमातून एकत्रित विकास - आगाऊ भरणा रक्कम उपलब्ध करुन देण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक-धापुप्र-२०१८/प्र.क्र.९०/झोपसु
मंत्रालय, मुंबई- ४०० ०३२.
दिनांक- २८ मे, २०१९
वाचा :- (१) शासन निर्णय, गृहनिर्माण विभाग, क्रमांक- धापुप्र-२०१८/प्र.क्र ९०/झोपसु, दि.०५.११.२०१८
(२) केंद्रिय रेल्वे मंत्रालय आणि महाराष्ट्र शासन यांच्यात धारावी अधिसूचित क्षेत्रालगत असलेल्या रेल्वेच्या जमिनीच्या वापराबाबत दि.२४.०२.२०१९ रोजी झालेल्या बैठकीचे मान्य इतिवृत्त.
(३) शासन पत्र, गृहनिर्माण विभाग, क्रमांक-संकीर्ण-२०१९/प्र.क्र.२९/गृनिभू, दि. १२ मार्च, २०१९ व दि. १३ मार्च, २०१९.
प्रस्तावना :
धारावी पुनर्वसन प्रकल्पातील सेक्टर १ ते ५ या सर्व सेक्टर्सचा विशेष हेतू कंपनी (Special
Purpose Vehicle-SPV) च्या माध्यमातून एकत्रित विकास करणेबाबत संदर्भाधिन दि.०५.११.२०१८
च्या शासन निर्णयान्वये मंजूरी देण्यात आली असून सदर मंजूरीतील परिच्छेद ८ मध्ये नमूद
केल्याप्रमाणे धारावी अधिसूचित क्षेत्रालगत असलेल्या आणि धारावी अधिसूचित क्षेत्रातील भारतीय
रेल्वेच्या मालकीच्या एकूण अंदाजित ४६ एकर जमिनीच्या उपलब्धतेसंदर्भात रेल्वे मंत्रालयाशी
समन्वय साधण्याचा निर्णय घेण्यात आलेला होता. या अनुषंगाने मा. मुख्यमंत्री व मा.केंद्रिय रेल्वे मंत्री
यांच्या दरम्यान दि.२४.०२.२०१९ रोजी बैठक झाली. सदर बैठकीत रेल्वे मंत्रालयाने विचाराधिन
जमिन धारावी पुनर्वसन प्रकल्पातील सेक्टर १ ते ५ च्या विशेष हेतू कंपनी (SPV) मार्फत एकत्रित
विकासाच्या अनुषंगाने उपलब्ध करुन देण्याची तयारी दर्शविली आहे.
शासन निर्णयः
दि.२४.०२.२०१९ च्या बैठकीत झालेल्या निर्णयानुसार धारावी अधिसूचित क्षेत्रालगतच्या
रेल्वेची सदर जमिन धारावी पुनर्वसन प्रकल्पाच्या एकत्रित विकासाकरीता धारावी पुनर्वसन प्रकल्पाला
रेल्वेने उपलब्ध करुन देण्याच्या अनुषंगाने आगाऊ भरणा (Upfront Amount) रक्कम रु.८०० कोटी
फक्त प्रदान करावयाची आहे. धारावी पुनर्वसन प्रकल्पाला सदर रक्कम खालीलप्रमाणे उपलब्ध
करुन देण्यात येत आहे.
# Page 2
शासन निर्णय क्रमांकः धापुप्र-२०१८/प्र.क्र.९०/झोपसु
अ) रुपये कोटीत
------------------------------------------------------------------------------------------
|  |  | रुपये कोटीत |
| १. | महाराष्ट्र गृहनिर्माण व क्षेत्रविकास प्राधिकरणाने उपलब्ध करावयाची  |  रक्कम | रु.२०० कोटी |
| २. | झोपडपट्टी पुनर्वसन प्राधिकरणाने उपलब्ध करावयाची रक्कम | रु.३०० कोटी |
| ३ | महाराष्ट्र निवारा निधीतून उपलब्ध करावयाची रक्कम | रु.३०० कोर्ट |
------------------------------------------------------------------------------------------
एकूण रु.८०० कोटी
(ब) विशेष हेतू कंपनीची (SPV) स्थापना झाल्यानंतर वरील रक्कम विशेष हेतू कंपनीने धारावी
पुनर्वसन प्रकल्पामार्फत संबंधित अभिकरणांना परत करावी.
वरीलप्रमाणे रक्कम धारावी पुनर्वसन प्रकल्पाला सुपूर्द करणेबाबत संबंधित प्राधिकरणांनी
त्वरित कार्यवाही करावी व कार्यपूर्ती अहवाल गृहनिर्माण विभागास सादर करावा.
# Page 3