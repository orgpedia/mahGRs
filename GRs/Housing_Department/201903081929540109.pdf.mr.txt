# Page 1
श्री. माधव कुसेकर, अपर जिल्हाधिकारी यांची मुख्य अधिकारी, कोंकण गृहनिर्माण व क्षेत्रविकास मंडळ या पदावर प्रतिनियुक्तीने नियुक्ती करण्याबाबत.
महाराष्ट्र शासन
गृहनिर्माण विभाग
शासन आदेश, क्रमांक : प्रतिनि-२०१९/प्र.क्र.२४/गृनिभू
मादाम कामा मार्ग, हुतात्मा राजगुरु चौक,
३ रा मजला, मंत्रालय, मुंबई ४०० ०३२
दिनांक : ८ मार्च, २०१९
संदर्भ:- १) शासन आदेश, सामान्य प्रशासन विभाग, क्र.उसप-१३१४/प्र.क्र.६०/१४/का.१४, दि.०१.०१.२०१५ २) शासन निर्णय, सामान्य प्रशासन विभाग, क्र. एसआरव्ही-२०११/प्र.क्र.१३७/कार्यासन- १२, दि.१७.१२.२०१६ ३) शासन आदेश, सामान्य प्रशासन विभाग, क्र.उसप-१३१४/प्र.क्र.६०/का.१४, दि.११.१२.२०१८ ४) शासन आदेश, महसूल व वन विभाग, क्र. बदली-२६१९/प्र.क्र.२९/ई-१,दि.२०.०२.२०१९ ५) श्री.माधव कुसेकर, अपर जिल्हाधिकारी यांचा दिनांक २१.०२.२०१९ रोजीचा अर्ज.
शासन आदेश:
राज्य शासनाच्या विविध विभाग/विभागाच्या अधिपत्याखालील मंडळे/महामंडळातील पदांवर संबंधित प्रशासकीय विभागाकडून प्रतिनियुक्तीने करावयाच्या नियुक्त्यांबाबतचे नवीन धोरण सामान्य प्रशासन विभागाने दि.१७.१२.२०१६ च्या शासन निर्णयान्वये जाहीर केलेले आहे.
२. श्री.विजय ल.लहाने, उप सचिव, महसूल व वन विभाग यांची मुख्य अधिकारी, कोंकण गृहनिर्माण व क्षेत्रविकास मंडळ या पदावर सामान्य प्रशासन विभागाच्या दि.०१.०१.२०१५ च्या आदेशान्वये चार वर्षाच्या कालावधीसाठी प्रतिनियुक्तीने नियुक्ती केली.
तद्नंतर श्री.विजय लहाने यांच्या प्रतिनियुक्तीची मुदत दि. ३१.१२.२०१८ रोजी संपुष्टात आल्याने श्री.लहाने यांना दि.१.१.२०१९ पासून पुढे सहा महिने म्हणजेच दि.३०.०६.२०१९ पर्यंत अंतिम मुदतवाढ सामान्य प्रशासन विभागाने त्यांच्या दि.११.१२.२०१८ रोजीच्या आदेशान्वये दिली आहे.
3. महसूल व वन विभागाच्या संदर्भ क्रमांक ४ च्या आदेशान्वये श्री. माधव कुसेकर, अपर जिल्हाधिकारी यांची मुख्य अधिकारी, कोंकण गृहनिर्माण व क्षेत्रविकास मंडळ या पदावर महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्य पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) व ४ (५) तरतुदीनुसार तसेच महाराष्ट्र नागरी सेवा (पदग्रहण अवधी, स्वीयत्तर सेवा आणि निलंबन, बडतर्फी, सेवेतून काढून टाकणे यांच्या काळातील प्रदाने) नियम १९८१ च्या परिशिष्ट २ मधील अटी व शर्तीच्या अधिन राहून प्रथमत: एक वर्षाच्या कालावधीसाठी प्रतिनियुक्तीने पदस्थापना केली आहे.
# Page 2
शासन आदेश क्रमांकः प्रतिनि-२०१९/प्र.क्र.२४/गृनिभू
महसूल व वन विभागाच्या दि.२०.०२.२०१९ च्या आदेशास अनुलक्षून श्री. माधव कुसेकर, अपर जिल्हाधिकारी यांनी संदर्भ क्र.५ च्या अर्जान्वये उपरोक्त पदावर रुजू करुन घेण्याबाबत विनंती केली आहे.
४. सबब, या आदेशाद्वारे श्री. विजय ल. लहाने, उप सचिव, महसूल व वन विभाग, मंत्रालय, मुंबई यांना मुख्य अधिकारी, कोंकण गृहनिर्माण व क्षेत्रविकास मंडळ, मुंबई या पदावरुन कार्यमुक्त करुन श्री माधव कुसेकर, अपर जिल्हाधिकारी यांची मुख्य अधिकारी, कोंकण गृहनिर्माण व क्षेत्रविकास मंडळ, मुंबई या पदावर प्रतिनियुक्तीने प्रथमत: १ वर्षाच्या कालावधीसाठी नियुक्ती करण्यात येत आहे.