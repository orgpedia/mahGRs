# Page 1
राज्यातील नोंदणीकृत सहकारी गृहनिर्माण संस्थांच्या स्वयंपुनर्विकासाला चालना देण्याच्या दृष्टीने द्यावयाच्या सवलतीबाबत...
महाराष्ट्र शासन
गृहनिर्माण विभाग,
शासन निर्णय क्रमांक : संकिर्ण-२०१९/प्र.क्र.१०/दुवपु-१
नविन प्रशासकीय भवन, ६ वा मजला,
मंत्रालय, मुंबई - ४०००३२.
दिनांक: २९ ऑगस्ट, २०२३.
वाचा :- १) शासन निर्णय, गृहनिर्माण विभाग, क्रमांक : संकिर्ण २०१९/प्र.क्र.१०/दुवपु-१, दि.०८.०३.२०१९.
२) शासन निर्णय, गृहनिर्माण विभाग, क्रमांक : संकिर्ण २०१९/प्र.क्र.१०/दुवपु-१, दि.१३.०९.२०१९.
प्रस्तावना : राज्यातील जुन्या व जीर्ण झालेल्या इमारतींचा पुनर्विकास संबंधित नियोजन प्राधिकरण/महानगरपालिका/ स्थानिक स्वराज्य संस्थेकडून अनुज्ञेय असलेल्या विकास नियंत्रण नियमावलीतील तरतुदींस अनुसरुन प्रचलित असलेल्या कार्यपध्दतीनुसार संबंधित सहकारी गृहनिर्माण संस्थेकडुन नियुक्त विकासकामार्फत करण्यात येतो. अशा प्रकरणी प्रकल्पातून मिळणारे लाभ हे विकासकास प्राप्त होतात. या पुनर्विकास प्रक्रियेमध्ये प्रकल्प विकासकाच्या मर्जीवर राबविला जातो. त्यामुळे प्रकल्पातील भागधारकांचा सहभाग अत्यल्प असल्याने प्रकल्प अपूर्ण अवस्थेत अडकल्यास त्यांना विविध अडचणींना सामोरे जावे लागते. या सर्व बाबींचा साकल्याने विचार करुन संबंधित सहकारी गृहनिर्माण संस्थांच्या सभासदांनी एकत्रित येवून स्वयंपुनर्विकास केल्यास पुनर्विकास प्रकल्पावर संबंधित सहकारी संस्थेचे नियंत्रण राहिल व प्रकल्प पुनर्विकासातुन प्राप्त होणारे सर्व लाभ सहकारी संस्थेच्या सभासदांना प्राप्त होतील.
यास्तव वाचा क्र.२ येथील शासन निर्णयान्वये राज्यातील नोंदणीकृत सहकारी संस्थांच्या स्वयंपुनर्विकासाला चालना देण्यासाठी सवलती देण्यात आल्या आहेत.
सहकारी गृहनिर्माण संस्थांच्या सहकार परिषदेत मा. उपमुख्यमंत्री तथा तत्का.
मंत्री, गृहनिर्माण यांनी सहकारी गृहनिर्माण संस्थांच्या स्वयंपुनर्विकासामध्ये गतीमानता व पारदर्शकता आणण्याच्या दृष्टीने काही महत्वाच्या घोषणा केल्या आहेत. त्या अनुषंगाने वाचा क्र.२ येथील शासन निर्णयातील देण्यात आलेल्या सवलतींमध्ये सुधारणा करण्याची बाब शासनाच्या विचाराधीन होती.
शासन निर्णय : वाचा क्र.२ येथील शासन निर्णयातील शिफारस क्र. ३ ( योजनेस मंजुरी देण्यासाठीची कालमर्यादा) या शिर्षाखालील तरतूद सुधारीत करुन पुढीलप्रमाणे सुधारीत निर्देश देण्यात येत आहेत : योजनेस मंजुरी देण्यासाठीची कालमर्यादा :- एक खिडकी योजनेच्या माध्यमातून सहकारी गृहनिर्माण संस्थांचा स्वयंपुनर्विकासाच्या योजनेतील सर्व परवानग्या या प्रस्ताव प्राप्त झाल्याच्या दिनांकापासुन ३ महिन्याच्या आत पूर्ण करणे बंधनकारक राहील. स्वयंपुनर्विकासाच्या अनुषंगाने
# Page 2
शासन निर्णय क्रमांकः संकिर्ण - २०१९/प्र.क्र.१०/दुवपु-१
सर्व संबंधित नियोजन प्राधिकरणांनी उक्त तरतुदीनुसार कार्यवाही करुन विहित मुदतीत एक खिडकी योजनेच्या माध्यमातून प्रस्ताव जलदगतीने निकाली काढावेत.
०२. वाचा क्र.२ येथील शासन निर्णयातील शिफारस क्र. १० (नोडल एजन्सी) या शिर्षाखालील तरतूद सुधारीत करुन पुढीलप्रमाणे सुधारीत निर्देश देण्यात येत आहेत : नोडल एजन्सी :- राज्यातील स्वयंपुनर्विकासाचा मार्ग स्विकारणाऱ्या नोंदणीकृत सहकारी गृहनिर्माण संस्थांना वित्तीय पुरवठा करणे व मार्गदर्शन करणे तसेच सदर योजना राबविण्यासाठी वेळोवेळी प्रोत्साहन देणे याकरीता नोडल एजन्सी आवश्यक आहे. त्या दृष्टीकोनातून राज्यातील सहकारी गृहनिर्माण संस्थांच्या स्वयंपुनर्विकासासाठी सहकार क्षेत्रातील शिखर बँक असलेली राज्य सहकारी बँक ही नोडल एजन्सी घोषित करण्यात येत असून सदर नोडल एजन्सी त्या त्या जिल्हयात जिल्हा मध्यवर्ती सहकारी बँकेच्या माध्यमातून काम पाहील तसेच मुंबई व मुंबई उपनगर जिल्हा तसेच मुंबई महानगर प्रदेश क्षेत्राकरीता ( एम. एम. आर. डी. ए. क्षेत्र) मुंबई जिल्हा मध्यवर्ती सहकारी बँक (मुंबई बँक) यांना नोडल एजन्सी म्हणुन घोषित करण्यात येत आहे.
सहकारी गृहनिर्माण संस्थांच्या स्वयंपुनर्विकासास चालना देण्यासाठी सदर नोडल एजन्सींने स्वयंपुनर्विकासाबाबतची संपूर्ण कार्यपध्दती, प्रक्रिया, इत्यादी बाबतची विस्तृत माहिती विविध प्रसिध्दी माध्यमांद्वारे प्रसिध्द करावी. यासमवेत अन्य बँकांनी सहकारी गृहनिर्माण संस्थेच्या स्वयंपुनर्विकासास चालना देण्यासाठी पुढाकार घेतल्यास त्यांना देखील नोडल एजन्सी म्हणून घोषित करण्याची कार्यवाही या विभागामार्फत स्वतंत्रपणे करण्यात येईल.
# Page 3