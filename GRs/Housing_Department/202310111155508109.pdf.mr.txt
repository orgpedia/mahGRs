# Page 1
प्रधानमंत्री आवास योजनेची (शहरी) प्रभावी अंमलबजावणी करण्यासाठी स्थापित राज्यस्तरीय प्रकल्प व्यवस्थापन यंत्रणेला (Project Management Unit (PMU)) प्रशासकीय खर्चासाठी महाराष्ट्र निवारा निधीतून रुपये १० कोटी इतका निधी वितरीत करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : प्रआयो-२०२३ / प्र.क्र. १२१ / गृनिधो - २
मंत्रालय, मुंबई-४०० ०३२
दिनांक : ११ ऑक्टोंबर, २०२३
वाचा : १. शासन निर्णय क्र. प्रआयो-२०१५/प्र.क्र.११०/गृनिधो-२(सेल), दिनांक ०९.१२.२०१५ २. शासन निर्णय क्रमांक प्रआयो-२०२३/प्र.क्र.१८-भाग ८/गृनिधो-२, दिनांक १७.०७.२०२३ ३. शासन निर्णय क्रमांक प्रआयो-२०२३/प्र.क्र.१२१ / गृनिधो-२, दिनांक १४.०८.२०२३
प्रस्तावना:
प्रधानमंत्री आवास योजनेची (शहरी) राज्यात प्रभावी अंमलबजावणी करण्याच्या तसेच योजनेच्या प्रगतीचा वेग वाढवून लाभार्थ्यांना विहित कालमर्यादेत घरे उपलब्ध करुन देण्याच्या अनुषंगाने संदर्भ क्र. ३ येथील दिनांक १४ ऑगस्ट, २०२३ च्या शासन निर्णयाव्दारे राज्यस्तरीय प्रकल्प व्यवस्थापन यंत्रणेची (Project Management Unit (PMU)) स्थापना करण्यात आली आहे. केंद्र शासनाच्या मार्गदर्शक सूचनांनूसार प्रशासकीय खर्चाकरिता १ टक्के निधी केंद्र शासनाकडून प्राप्त होतो. तथापि, केंद्र शासनाकडून सदर निधी प्राप्त होण्यास लागणारा कालावधी विचारात घेता, केंद्र शासनाच्या मार्गदर्शक सूचनांनुसार प्रवासखर्च, प्रणाली समर्थन (सिस्टीम सपोर्ट), जादा खर्च (ओव्हरहेड एक्सपेंसेस) अशा विविध खर्चांकरीता राज्यस्तरीय प्रकल्प व्यवस्थापन यंत्रणेसाठी (PMU) प्रशासकीय व इतर खर्चापोटी महाराष्ट्र निवारा निधीतून निधी वितरित करण्याची बाब शासनाच्या विचाराधीन होती.
शासन निर्णय:
प्रधानमंत्री आवास योजना (शहरी) अंतर्गत राबविण्यात येणाऱ्या प्रकल्पांना गती देण्यासाठी तसेच सदर योजना प्रभावीपणे राबविण्यासाठी वाचा क्र. ३ येथील दिनांक १४.०८.२०२३ च्या शासन निर्णयान्वये राज्यस्तरीय प्रकल्प व्यवस्थापन यंत्रणेची (PMU) ची स्थापना करण्यात आली आहे. केंद्र शासनाच्या मार्गदर्शक सूचनांनुसार प्रवासखर्च, प्रणाली समर्थन (सिस्टीम सपोर्ट), जादा खर्च (ओव्हरहेड एक्सपेंसेस ) अशा विविध
# Page 2
शासन निर्णय क्रमांकः प्रआयो-२०२३/प्र.क्र. १२१/गृनिधो-२
खर्चांकरीता नव्याने स्थापित राज्यस्तरीय प्रकल्प व्यवस्थापन यंत्रणेसाठी (PMU) प्रशासकीय व इतर खर्चापोटी महाराष्ट्र निवारा निधीतून रुपये १० कोटी (अक्षरी रुपये दहा कोटी फक्त) इतका निधी खालील बँक खात्यात म्हाडा प्राधिकरणाने तात्काळ जमा करावा.
बँकेचे नाव व शाखा :- बँक ऑफ महाराष्ट्र, मंत्रालय शाखा, मुंबई - ३२.
खात्याचे नाव :- "STATE PMU PMAY (U) MAHARASHTRA" बचत खाते क्र. :- ६०४६१९८१७९५ IFSC CODE :- MAHB०००१३८८
२. सदर निधी केंद्र शासनाच्या मार्गदर्शक सूचनांनुसार प्रवासखर्च, प्रणाली समर्थन (सिस्टीम सपोर्ट), जादा खर्च (ओव्हरहेड एक्सपेंसेस) अशा विविध प्रशासकीय व इतर कामासाठीच खर्च करण्याची जबाबदारी राज्यस्तरीय प्रकल्प व्यवस्थापन यंत्रणेची (PMU) राहील.
३. सदर निधी हा राज्य शासनाने राज्यस्तरीय प्रकल्प व्यवस्थापन यंत्रणे (PMU) साठी नियुक्त केलेल्या मुख्याधिकारी तसेच गृहनिर्माण विभागातील कार्यासन अधिकारी (गृनिधो-२) या दोन राजपत्रित अधिकाऱ्यांच्या संयुक्त स्वाक्षरीने हाताळण्यात यावा.
४. प्रशासकीय खर्चात कपात करण्याच्या दृष्टीने महाहौसिंगच्या लेखा शाखेतील अधिकारी / कर्मचारी यांचेकडून सदर निधीबाबतच्या सर्व लेखा विषयक नोंदी तसेच अभिलेख हाताळण्यात यावा.
५. राज्यस्तरीय प्रकल्प व्यवस्थापन यंत्रणेमार्फत (PMU) या निधीबाबतच्या लेख्यांचा मासिक ताळमेळ (Reconciliation) घेण्यात येऊन, गृहनिर्माण विभाग तसेच सुकाणू अभिकरण म्हणून म्हाडा प्राधिकरणास सादर करण्यात यावा.
६. महाराष्ट्र निवारा निधीमधून खर्चित करण्यात आलेल्या सदर निधीची प्रतिपूर्ती केंद्र शासनाकडून प्राप्त होणाऱ्या निधीमधून करण्याची जबाबदारी सुकाणू अभिकरण म्हणून म्हाडा प्राधिकरणाची राहील.
# Page 3