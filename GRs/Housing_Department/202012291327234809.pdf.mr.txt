# Page 1
बी.डी.डी. चाळ पुनर्विकास प्रकल्पासाठी तातडीने करावयाच्या उपाययोजनांबाबत...
महाराष्ट्र शासन
गृहनिर्माण विभाग,
शासन परिपत्रक, क्रमांक:- विविचा-२०२०/प्र.क.३४८/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई:-४०० ०३२
दिनांक :- २९ डिसेंबर, २०२०.
प्रस्तावना: मुंबई मधील वरळी, नायगांव, ना.म.जोशी मार्ग, शिवडी येथील मुंबई विकास विभाग (बी.डी.डी.) चाळींचा पुनर्विकास जलद गतीने होण्याच्या दृष्टीने आढावा घेण्यासाठी मा. मुख्यमंत्री यांच्या अध्यक्षतेखाली दि. १८.१२.२०२० रोजी झालेल्या बैठकीतील निर्देशानुसार, बी. डी. डी. पुनर्विकास प्रकल्पासंदर्भात खालील मुद्यांबाबत दि. १० जानेवारी, २०२१ पर्यंत अहवाल सादर करण्यासाठी समिती गठीत करण्याचे निर्देश दिलेले आहेत. त्या अनुषंगाने सदरहू समिती गठीत करण्याची बाब शासनाच्या विचाराधीन होती.
शासन परिपत्रक: बी.डी.डी. चाळ पुनर्विकास प्रकल्पातील,
१) वरळी प्रकल्पातील मोकळ्या जागेवर संक्रमण इमारती ऐवजी पुनर्वसन इमारत बांधणे, २) पुनर्वसन इमारतीतील ३ Basement पार्किंग रद्द करणे व बहुमजली पुनर्वसन इमारत बांधणे तसेच पार्किंगसाठी स्वतंत्र इमारत बांधणे. आणि ३) बी. डी. डी. चाळीतील अनधिकृत गाळे हस्तांतरण करण्यास असलेली प्रचलित कालमर्यादा दि.२८/६/२०१७ ही पुढे वाढविण्यासंदर्भात तसेच इतर अनुषंगिक मुद्दयांबाबत सखोल अभ्यास करुन सविस्तर अहवाल सादर करण्यासाठी खालीलप्रमाणे समिती गठीत करण्यात येत आहे : (१) उपाध्यक्ष तथा मुख्य कार्यकारी अधिकारी, अध्यक्ष महाराष्ट्र गृहनिर्माण व क्षेत्रविकास प्राधिकरण, वांद्रे (पूर्व) (२) सचिव (रस्ते), सार्वजनिक बांधकाम विभाग, मंत्रालय, मुंबई सदस्य (३) मुख्य अधिकारी, मुंबई गृहनिर्माण व क्षेत्रविकास मंडळ, वांद्रे (पूर्व) सदस्य सचिव सदरहू समितीने उपरोक्त मुद्दयांच्या अनुषंगाने करावयाच्या उपाययोजनांबाबतचा अहवाल दि. १० जानेवारी, २०२१ पर्यंत सादर करावा.
# Page 2