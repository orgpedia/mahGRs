# Page 1
बी.डी.डी चाळीच्या पुनर्विकास प्रकल्पातील बी.डी.डी चाळीतील भाडेकरूंची पात्रता निश्चित करण्यासाठी संचालक, मुंबई विकास विभाग चाळी यांची सक्षम प्राधिकारी म्हणून नियुक्ती करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांकः विविचा-२०२०/प्र.क्र.२१/गृनिप
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: २२ सप्टेंबर, २०२१
वाचा - १) गृहनिर्माण विभाग, शासन निर्णय क्र. विविचा-२००७/प्र.क्र.५१(भाग-१)/गृनिप, दि.३० मार्च, २०१६.
२) गृहनिर्माण विभाग, शासन निर्णय क्र. विविचा-२०१६/प्र.क्र.२६१/गृनिप, दि.०१ मार्च,२०१७.
३) गृहनिर्माण विभाग, शासन निर्णय क्र. विविचा-२०१६/प्र.क्र.२६१(भाग-१)/गृनिप, दि. १४ जून, २०१७.
४) गृहनिर्माण विभाग, शासन निर्णय क्र.विविचा-२०१६/प्र.क्र.२६१(भाग-१)/गृनिप, दि.०९ जानेवारी, २०१९.
प्रस्तावना - मुंबईतील वरळी, नायगाव, ना. म. जोशी मार्ग व शिवडी येथील मुंबई विकास विभाग (बी.डी.डी) चाळींचा पुनर्विकास करण्याचा निर्णय वाचा येथील क्र. १) येथील दि.३०.०३.२०१६ च्या शासन निर्णयान्वये घेण्यात आला. त्याअनुषंगाने वाचा येथील क्र.२), ३) व ४) येथील शासन निर्णयांन्वये, ना.म.जोशी मार्ग, नायगाव व वरळी येथील बी.डी.डी. चाळीच्या पुनर्विकासासाठी लाभार्थ्यांची पात्रता निश्चित करणे व इतर अनुषंगिक बाबींसाठी अनुक्रमे उप जिल्हाधिकारी (अति/निष्का), कुलाबा विभाग, उप जिल्हाधिकारी (अति/निष्का), धारावी विभाग आणि उप जिल्हाधिकारी (अति/निष्का), वांद्रे-२ विभाग यांची नियुक्ती केलेली आहे. तसेच पात्रतेसंदर्भात बाधीत झालेल्या व्यक्तीस, ज्यांच्याकडे अपिल करता येईल असा अपिल प्राधिकारी म्हणून अपर जिल्हाधिकारी (अति./निष्का.), मुंबई शहर यांची वाचा येथील क्र.२) वरील दि.०१.०३.२०१७ च्या शासन निर्णयान्वये नियुक्ती करण्यात आली आहे.
उपरोक्त संदर्भ क्र. २, ३ व ४ येथील शासन निर्णयास अनुसरुन सध्या बी.डी.डी. चाळीतील भाडेकरुंची पात्रता उप जिल्हाधिकारी (अति./ निष्का.) कुलाबा, धारावी व वांद्रे-२ (विभाग) यांच्यामार्फत निश्चित केली जाते.
बी.डी.डी. चाळींचे मिळकत व्यवस्थापकीय कामकाज संचालक, बी.डी.डी. चाळी यांच्यामार्फत पाहिले जाते व चाळींतील भाडेकरुंबाबत आवश्यक त्या नोंदी संचालक बी.डी.डी. चाळी यांच्या कार्यालयाकडे उपलब्ध आहेत.
उप जिल्हाधिकारी यांना पात्रता तपासतांना कागदपत्रे उपलब्ध करुन घेण्यात कालपव्यय होतो व त्याचा परिणाम पात्रता निश्चिती व एकूणच प्रकल्पाच्या गतीवरदेखील होतो. बी.डी.डी. चाळींचा पुनर्विकास गतीमान होण्याच्या दृष्टीने पात्रता वेळेत निश्चित करणे हा एक महत्वाचा टप्पा असल्याने, या कार्यवाहीत होणारा कालपव्यय टाळण्याच्या दृष्टीने बी.डी.डी. चाळीतील भाडेकरूंची पात्रता उप जिल्हाधिकारी यांच्या ऐवजी संचालक बी.डी.डी. चाळी यांच्याकडून निश्चित करणे आवश्यक आहे, अशी सविस्तर चर्चा मा. मुख्यमंत्री महोदयांच्या अध्यक्षतेखाली दि.२२.०७.२०२१ रोजी झालेल्या बी. डी. डी. चाळ पुनर्विकास प्रकल्पाशी संबंधीत उच्चाधिकार
# Page 2
शासन निर्णय क्रमांकः विविचा-२०२०/प्र.क्र.२१/गृनिप
समितीच्या बैठकीमध्ये झाली. सदरहू चर्चेच्या अनुषंगाने बी.डी.डी. चाळीतील पुनर्विकासासाठी पात्र लाभार्थींची निश्चिती करण्यासाठी सक्षम प्राधिकारी यांची नियुक्ती करण्याची बाब शासनाच्या विचाराधीन होती. त्यास अनुसरून आता शासनाने खालील प्रमाणे निर्णय घेतला आहे.
शासन निर्णय वरळी, नायगाव व ना.म.जोशी मार्ग येथील बी. डी. डी चाळींतील भाडेकरूंची पात्रता निश्चित करणे व अन्य अनुषंगिक बाबींसाठी वाचा क्र.२), ३) व ४) येथील अनुक्रमे, दि.०१.०३.२०१७, दि.१४.०६.२०१७ व दि.०९.०१.२०१९ रोजीच्या शासन निर्णयान्वये उप जिल्हाधिकारी (अति/निष्का.) यांची सक्षम प्राधिकारी म्हणून करण्यात आलेली नियुक्ती या शासन निर्णयान्वये रद्द करण्यात येत असून, त्याऐवजी मुंबईतील वरळी, नायगाव व ना.म.जोशी मार्ग येथील बी.डी.डी चाळींतील भाडेकरूंची पात्रता निश्चित करणे व अन्य अनुषंगिक बाबींसाठी संचालक, मुंबई विकास विभाग चाळी यांची सक्षम प्राधिकारी म्हणून नियुक्ती करण्यात येत आहे. पात्रतेसंदर्भात संचालक, मुंबई विकास विभाग चाळी यांच्या निर्णयाविरूद्ध अपिलीय प्राधिकारी म्हणून पूर्वीप्रमाणेच अपर जिल्हाधिकारी (अति./निष्का.), मुंबई शहर हेच राहतील.
२. वाचा येथील क्र.२), ३) व ४) येथील शासन निर्णयांन्वये, नियुक्त केलेल्या सर्व संबंधित उप जिल्हाधिकारी (अति/निष्का) यांनी भाडेकरूंची पात्रता निश्चित करण्यासाठी आतापर्यत केलेले अंतिम कामकाज / निर्णय ग्राह्य धरून त्यापुढील उर्वरीत कार्यवाही संचालक, मुंबई विकास विभाग चाळी यांनी करावी.
३. बी. डी. डी चाळ परिसरातील व चाळींबाहेरील बांधकामे जसे की, झोपड्या/ स्टॉल्स / इतर बांधकामे संदर्भात रहिवाशांची पात्रता निश्चित करणे व अनुषंगिक बाबींसाठी सक्षम प्राधिकाऱ्यांची नियुक्ती करण्याबाबतचे आदेश स्वतंत्रपणे निर्गमित करण्यात येतील.
# Page 3