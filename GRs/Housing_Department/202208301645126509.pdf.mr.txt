# Page 1
बी.डी.डी. चाळींमधील पोलीस कर्मचारी/त्यांचे वारसदार यांच्याकडून पुनर्विकसित गाळयाकरीता आकारावयाच्या बांधकाम खर्चाबाबत.
महाराष्ट्र शासन
गृहनिर्माण विभाग
शासन निर्णय क्र :- बैठक-२०२१/प्र.क्र.१४८/ गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३० ऑगस्ट, २०२२.
वाचा :- १) शासन निर्णय, गृहनिर्माण विभाग, क्रमांक : विविचा-२००७/प्र.क्र.५१(भाग-१)/गृनिप, दि.३०.३.२०१६ २) शासन निर्णय, गृहनिर्माण विभाग, क्रमांक: बैठक- २०२१/प्र.क्र.१४८/गृनिप, दि.९.७.२०२१
३) शासन निर्णय, गृहनिर्माण विभाग, क्र: विविचा-२०२१/प्र.क्र.१४८/गृनिप, दि.१८.८.२०२१
४) उपाध्यक्ष तथा मुख्य कार्यकारी अधिकारी, महाराष्ट्र गृहनिर्माण व क्षेत्रविकास प्राधिकरण यांचे पत्र क्र.उपा.प्रा./उमुअ/बीडीडी/मुंमं/११९/२०२२, दि.२७.६.२०२२
प्रस्तावना :
तत्कालीन मुंबई विकास विभागाने सन १९२१-१९२५ च्या दरम्यान मुंबईतील वरळी, नायगांव, व ना. म. जोशी मार्ग येथे बांधलेल्या चाळीमध्ये पोलीस विभागामार्फत पोलीस कर्मचाऱ्यांना उपलब्ध करून दिलेली सेवानिवासस्थाने रिकामी करून देण्याबाबत व सेवानिवृत्त पोलीस कर्मचारी तसेच दिवंगत पोलीस कर्मचाऱ्यांच्या वारसांना सदरहू पुनर्विकास प्रकल्पांतर्गत कायम स्वरूपी निवासस्थाने कशाप्रकारे उपलब्ध करून देता येतील, यावर उपाययोजना सुचविण्यासाठी तसेच, तद्नुषंगीक मुद्यांबाबत सखोल अभ्यास करून सविस्तर अहवाल सादर करण्यासाठी दि.९.७.२०२१ च्या शासन निर्णयान्वये मा. मंत्री (गृहनिर्माण) व मा. मंत्री (गृह) यांच्या सहअध्यक्षतेखाली गठीत करण्यात आलेल्या समितीने त्यांचा अहवाल दि.२०.७.२०२१ च्या पत्रान्वये शासनास सादर केलेला आहे.
मा. मुख्यमंत्री महोदयांच्या अध्यक्षतेखालील उच्चाधिकार समितीच्या दि.२२.७.२०२१ रोजी च्या बैठकीतील निर्णयानुसार निर्गमित केलेल्या दि.१८.८.२०२१ रोजीच्या शासन निर्णयानुसार, बी.
डी. डी. चाळींमध्ये दि.१.१.२०११ पर्यंत जे पोलीस कर्मचारी वास्तव्यास आहेत (सेवेत कार्यरत, सेवानिवृत्त व दिवंगत पोलीस कर्मचाऱ्यांचे कायदेशीर वारस) त्यांना बी. डी. डी. चाळींच्या पुनर्विकासातंर्गत ५०० चौ. फूट क्षेत्रफळाचा पुनर्विकसीत गाळ्याचे वितरण मालकी तत्त्वावर करण्याचा निर्णय घेण्यात आला आहे.
दरम्यानच्या काळात सन २०२२ च्या पावसाळी अधिवेशनातील विधानसभेमधील अंतिम आठवडा प्रस्तावावर दि.२५.८.२०२२ रोजी निवेदन करताना मा.मुख्यमंत्री महोदयांनी सदरहू घरांची
# Page 2
शासन निर्णय क्रमांकः बैठक -२०२१/प्र.क्र.१४८/गृनिप
किंमत घोषित केली. सदरहू पोलीसांकडून/त्यांच्या वारसांकडून पुनर्विकसीत गाळ्याच्या बांधकाम खर्चाची रक्कम (Construction Cost) किती आकारावी, ही बाब शासनाच्या विचाराधीन होती.
शासन निर्णय : बी. डी. डी. चाळींमध्ये पोलीस विभागामार्फत पोलीस कर्मचाऱ्यांना उपलब्ध करून दिलेल्या सेवानिवासस्थानामध्ये दि.१.१.२०११ पर्यंत जे पोलीस कर्मचारी वास्तव्यास आहेत, (सेवेत कार्यरत, सेवानिवृत्त व दिवंगत पोलीस कर्मचाऱ्यांचे कायदेशीर वारस) त्यांना बी. डी. डी. चाळींच्या पुनर्विकासातंर्गत ५०० चौ. फूट क्षेत्रफळाचा पुनर्विकसीत गाळ्याचे वितरण मालकी तत्त्वावर करण्याचा निर्णय घेण्यात आलेला आहे. उक्त पोलीस कर्मचारी / त्यांचे वारसदार यांच्याकडून त्यांना देण्यात येणाऱ्या कायमस्वरुपी पुनर्विकसित गाळयाकरीता रु.१५,००,०००/- (अक्षरी रक्कम रुपये पंधरा लक्ष केवळ) इतकी बांधकाम खर्चाची रक्कम (Construction Cost) आकारण्यात यावी.
२. वरळी, नायगांव, व ना. म. जोशी मार्ग येथील पोलीस सेवानिवासस्थानाच्या बदल्यात कायमस्वरुपी देण्यात येणाऱ्या पुर्नविकसित सदनिकेसाठी आकारण्यात येणाऱ्या वरील बांधकाम खर्चामूळे म्हाडास होणारा तोटा पुर्नविकासानंतर प्राप्त होणाऱ्या शासनाच्या हिश्यामधील ( शासन व म्हाडा ७०:३० टक्के ) नफ्यातून वर्ग करण्यात यावा.
# Page 3