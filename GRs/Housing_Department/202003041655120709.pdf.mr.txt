# Page 1
पायाभूत सोयी सुविधा पुरविण्यासाठी सन २०१९ २०२० या आर्थिक वर्षामध्ये म्हाडा प्राधिकरणास सहाय्यक अनुदान मंजूर करण्याबाबत.
महाराष्ट्र शासन
गृहनिर्माण विभाग,
शासन निर्णय क्रमांक : अर्थसं २०१९/प्र.क्र. २०७/झोपनि- २
मंत्रालय,मुंबई ४०००३२
दिनांक :- ०४ मार्च, २०२०
संदर्भ :- १) गृहनिर्माण विभाग, शासन निर्णय क्र. कॅशफ्लो-२०१९/प्र.क्र.१९/अर्थ, दि.३१.०७.२०१९ २) वित्त विभाग, शासन परिपत्रक क्र. अर्थसं २०१९/प्र.क्र.९२/अर्थ-३, दि.०८.०७.२०१९ ३) मुख्य अधिकारी, मुंबई झोपडपट्टी सुधार मंडळ यांचे पत्र क्र.मु.अ./मुंझोसुमं./६४०/२०१९, दि.१९.०८.२०१९ चे पत्र.
४) मुख्य अधिकारी, मुंबई झोपडपट्टी सुधार मंडळ यांचे पत्र क्र.मु.अ./मुंझोसुमं./३४/२०२०, दि.२७.०१.२०२० चे पत्र.
५) वित्त विभाग, शासन परिपत्रक क्र. अर्थसं २०१९/प्र.क्र.९२/अर्थ-३, दि.२२.०१.२०२०
प्रस्तावना: मुंबई शहर व उपनगर क्षेत्रात विशेषत: झोपडपट्टी भागात नागरी गरीबांना मुलभूत पायाभूत सोयी सुविधा पुरविण्यासाठी सन २०१९-२० या आर्थिक वर्षात म्हाडा प्राधिकरणास मंजूर करण्यात आलेल्या सहायक अनुदान (२२१६०८९५) या लेखाशिर्षाखाली रु.१००.०० कोटी इतक्या निधीची अर्थसंकल्पीय तरतूद मंजूर करण्यात आली आहे.
सन २०१९-२०२० मधील निधी वितरणबाबत वित्त विभागाने दि.०८.०७.२०१९ रोजी परिपत्रक निर्गमित केले आहे. सदर परिपत्रकानुसार डिसेंबर २०१९ अखेर या कालावधीसाठी अनिवार्य व कार्यक्रमांतर्गत खर्चाच्या अर्थसंकल्पीत निधीच्या एकूण वार्षिक तरतूदी पैकी ६०% रक्कम खर्च करण्यास वित्त विभागाने मान्यता दिली आहे. तसेच याबाबत वित्त विभागाने दि.२२.०१.२०२० रोजीच्या परिपत्रकान्वये सूचना निर्गमित केलेल्या आहेत.
मुंबई शहर व उपनगर क्षेत्रात विशेषत: झोपडपट्टी भागात नागरी गरीबांना मुलभूत पायाभूत सोयी सुविधा पुरविण्यासाठी सन २०१९-२० या आर्थिक वर्षात म्हाडा प्राधिकरणास मंजूर करण्यात आलेल्या सहायक अनुदान (२२१६ ०८९५) या लेखाशिर्षाखाली मुंबईतील मतदारसंघातील विधानसभा / विधान परिषद सदस्यांसाठी त्यांच्या मागणीप्रमाणे रक्कम वितरण करुन तेवढयाच रक्कमेची कामे हाती घेण्यात येतात. मुख्य अधिकारी, झोपडपट्टी सुधार मंडळ यांनी संदर्भ क्र. ३ व ४ येथील पत्रासोबत विधानसभा सदस्य/विधानपरिषद सदस्यांची त्यांच्या मतदार संघात करावयाच्या कामांची यादी सोबत जोडली आहे.
सदर दोन्ही पत्रानुसार म्हाडा प्राधिकरणामार्फत प्रशासकीय मंजूरी मिळालेल्या एकुण रु. ११.३४८८/ कोटी इतक्या निधीची प्रशासकीय मंजूरी यादी म्हाडाने सादर केली आहे.
# Page 2
शासन निर्णय क्रमांक: अर्थसं २०१९/प्र.क्र.२०७/झोपनि-२
त्या अनुषंगाने म्हाडा प्राधिकरणामार्फत प्रशासकीय मान्यता मिळालेल्या विधानसभा मतदारसंघ व विधान परिषद मतदार संघासाठी रु. ११.३४८८/- कोटी इतक्या निधीची प्रशासकीय मंजूरी यादी म्हाडाने सादर केली असल्याने रु. ११.३४८८/- कोटी इतका निधी म्हाडास सुपूर्द करण्याची बाब शासनाच्या विचाराधीन होती.
शासन निर्णय : वित्त विभागाच्या संदर्भीय दि.०८.०७.२०१९ च्या परिपत्रकात नमुद केल्यानुसार प्रशासकीय विभागांना दिलेल्या निधी वितरणाच्या अधिकाराच्या विहित मर्यादेच्या अधीन राहून, म्हाडा प्राधिकरणास सन २०१९-२० या आर्थिक वर्षाकरीता विशेषत्वाने झोपडपट्टी भागातील नागरी सुविधांची लोकोपयोगी मुलभूत व पायाभूत सोयी सुविधांची कामे करुन घेण्याच्या प्रयोजनार्थ रु. ११.३४८८/- कोटी (रुपये अकरा कोटी चौतीस लाख अठ्याऐंशी हजार) इतका निधी वितरीत करण्यास खालील अटी व शर्तींच्या अधीन राहून शासन मंजूरी देण्यात येत आहे.
१) सदरच्या निधीचा विनियोग म्हाडाच्या मुंबई झोपडपट्टी सुधार मंडळाचे संदर्भ क्र. ३ व ४ येथील पत्रासोबत जोडलेल्या प्रशासकीय मंजूरीच्या कामांवर तसेच त्यात नमुद रक्कमेच्या मर्यादेत निधी खर्च करण्यात यावा. (मुंबई झोपडपट्टी सुधार मंडळाने संदर्भ क्र. ३ व ४ येथील पत्रासोबत जोडलेल्या प्रशासकीय मंजूरीसंदर्भातील प्रशासकीय मंजूरी आदेशाचे क्रमांक व दिनांक यांची यादी या शासन निर्णयात परिशिष्ट-अ येथे जोडली आहे.) २) प्रमाणित करण्यात येते की, वित्त विभाग, शासन परिपत्रक क्रमांक - अर्थसं-२०१९/प्र.क्र.९२/अर्थ ३, दि.०८.०७.२०१९ मधील परिच्छेद ७ मधील अटी तसेच परिशिष्टातील अ.क्र. ९ मधील प्रत्येक अटींची पूर्तता झाली आहे.
३) झोपडपटटी पुनर्वसन प्राधिकरणाकडून ज्या ठिकाणी झोपडपटटी पुनर्वसन योजना मंजूर झाल्या आहेत, अशा ठिकाणी सदरचा निधी खर्च करु नये.
४) म्हाडा प्राधिकरणाने आहरण व संवितरण अधिकारी, गृहनिर्माण विभाग यांच्या प्रती स्वाक्षरीसह सदर रकमेचे देयक अधिदान व लेखा कार्यालयात विहित प्रपत्रात या आदेशाच्या प्रतीसह सादर करावेत.
५) म्हाडा प्राधिकरणाची संबंधित कागदपत्रे व अनुदानाविषयीचे लेखे प्रधान महालेखापाल (लेखापरिक्षण) कार्यालयाने मागितल्यास ती त्यांचे माहितीकरीता / पाहणीकरीता उपलब्ध करुन देण्यात यावीत.
६) म्हाडा प्राधिकरणास योग्य वाटतील अशा मुंबई येथे कार्यरत घटक मंडळ यांना निधी वितरण त्यासंदर्भात प्रत्यक्ष खर्च, प्रत्यक्षात होणारे काम, प्रशासकीय मान्यता, तांत्रिक मान्यता, खर्चाचे उपयोगिता प्रमाणपत्र याची एकंदरीत पर्यवेक्षणाची जबाबदारी उपाध्यक्ष तथा मुख्य कार्यकारी अधिकारी, म्हाडा यांची राहील.
७) म्हाडा प्राधिकरणाकडून त्याच्या मुंबई येथे कार्यरत घटक मंडळ यांना निधी वितरण केल्यावर त्या घटक मंडळाचे मुख्य अधिकारी यांनी उपलब्ध निधी ज्या कामांसाठी प्राप्त झाला आहे, त्याच कामासाठी वितरीत करण्यात यावा व अशा निधीचे उपयोगिता/विनियोग प्रमाणपत्र विहीत
पृष्ठ ६ पैकी २
# Page 3
शासन निर्णय क्रमांक: अर्थसं २०१९/प्र.क्र.२०७/झोपनि-२
कालावधीत उपाध्यक्ष तथा मुख्य कार्यकारी अधिकारी, म्हाडा यांचेमार्फत शासनास सादर करावेत.
तसेच कामे सुरु करण्यापूर्वी, कामाच्या मध्यान्ह व अंतिम झाल्याबाबतची फोटोकॉपी तसेच दूरचित्रण वेळोवेळी करण्यात यावे.
८) सदरहू निधी खर्च करतांना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने यापुर्वी निर्गमित केलेल्या मार्गदर्शक सूचना व प्रचलित निकष, वित्तीय अधिकारांचे प्रत्यायोजन तसेच वित्त विभागाने वेळोवेळी दिलेल्या सूचनांचे काटेकोरपणे पालन करावे.
मुंबई शहर व उपनगरे क्षेत्रात विशेषत्वाने झोपडपटटी भागात नागरी गरीबांना मुलभूत व पायाभूत सोयी सुविधा पुरविण्यासाठी सन २०१९-२०२० या आर्थिक वर्षामध्ये म्हाडा प्राधिकरण यांना सहाय्यक अनुदान देणे या प्रित्यर्थ होणारा खर्च "२२१६-गृहनिर्माण,८०-सर्वसाधारण, १०३, गृहनिर्माण मंडळे, महामंडळे इत्यादींना सहाय्य योजनेंतर्गंत योजना (०१) (०४) गृहनिर्माण योजना (पायाभूत सुविधा) (२२१६ ०८९५ ) ३१ सहाय्यक अनुदाने, गृहनिर्माण योजना ( पायाभूत सुविधा )" या लेखाशिर्षाखाली खर्ची टाकण्यात येऊन तो चालू वित्तीय वर्षात करण्यात आलेल्या तरतुदीतून भागविण्यात यावा.
प्रस्तुत शासन निर्णय वित्त विभागाचे शासन परिपत्रक क्र. अर्थसं-२०१९/प्र.क्र.९२/अर्थ-३, दि.०८.०७.२०१९ मधील अटी-शर्तीस अनुसरून निर्गमित करण्यात येत आहे.
# Page 4
# Page 5
# Page 6