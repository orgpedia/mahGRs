# Page 1
महाराष्ट्र स्थावर संपदा अपिलीय न्यायाधिकरणावर अध्यक्षांच्या नियुक्तीबाबत.
महाराष्ट्र शासन
गृहनिर्माण विभाग
शासन निर्णय क्रमांक: संकीर्ण-२०२२/प्र.क्र.७१/दुवपु-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: ०५ जानेवारी, २०२३
वाचा १) केंद्र शासनाचा स्थावर संपदा (विनियमन व विकास) अधिनियम, २०१६.
२) महाराष्ट्र स्थावर संपदा अपिलीय न्यायाधिकरण ( अधिकारी व कर्मचारी) (नियुक्ती व सेवाशर्ती) नियम, २०१७.
३) शासन निर्णय, गृहनिर्माण विभाग, क्रमांक : स्थाअ-२०१७/प्र.क्र.१२५ / दुवपु-२, दि.०८ मे २०१८.
४) शासन निर्णय, गृहनिर्माण विभाग, क्रमांक : रेरा-२०१८/प्र.क्र.२०३/दुवपु-२, दि. १३ जून २०१८.
प्रस्तावना :
केंद्र शासनाने स्थावर संपदा (विनियमन व विकास) अधिनियम, २०१६ दि.२६.०३.२०१६ रोजी अधिसूचित केला आहे. उक्त अधिनियमाच्या कलम ४५ नुसार एक अध्यक्ष व कमीत कमी दोन पुर्णवेळ सदस्य अशी अपिलीय न्यायाधिकरणाची रचना असणे आवश्यक आहे. त्यानुषंगाने वाचा क्र.३ येथील शासन निर्णयान्वये महाराष्ट्र स्थावर संपदा अपिलीय न्यायाधिकरणावर श्रीमती इंदीरा जैन (निवृत्त न्यायाधीश) यांची अध्यक्ष या पदावर नियुक्ती करण्यात आली होती. श्रीमती इंदीरा जैन यांचा नियतवयोमानानुसार दि.१९.१२.२०२२ रोजी सेवाकालावधी संपुष्टात आला आहे. यास्तव अध्यक्ष, महाराष्ट्र स्थावर संपदा अपिलीय न्यायाधिकरण या पदावर पात्र व्यक्तीची नियुक्ती करण्याची बाब शासनाच्या विचाराधीन होती.
शासन निर्णय: केंद्र शासनाच्या स्थावर संपदा (विनियमन व विकास) अधिनियम, २०१६ च्या कलम ४५, कलम ४६ (१) व कलम ४६ (२) मधील तरतूदींद्वारे प्राप्त अधिकारांचा वापर करून शासन याद्वारे, अध्यक्ष, महाराष्ट्र स्थावर संपदा अपिलीय न्यायाधिकरण या पदावर श्री. संभाजी एस. शिंदे (से.नि. मुख्य न्यायाधीश, राजस्थान उच्च न्यायालय, राजस्थान) यांची नियुक्ती ते कार्यभार स्विकारतील त्या दिनांकापासून करीत आहे.
# Page 2
शासन निर्णय क्रमांकः संकीर्ण-२०२२/प्र.क्र.७१/दुवपु-२
सदर पदाचा कार्यभार स्विकारल्यानंतर त्यांच्या नियुक्तीस स्थावर संपदा (विनियमन व विकास) अधिनियम, २०१६, महाराष्ट्र स्थावर संपदा अपिलीय न्यायाधिकरण (अधिकारी व कर्मचारी) (नियुक्ती व सेवाशर्ती) नियम, २०१७ व शासन निर्णय, गृहनिर्माण विभाग दि.१३ जून २०१८ मधील तरतूदी लागू राहतील.