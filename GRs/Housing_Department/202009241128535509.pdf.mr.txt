# Page 1
सार्वजनिक मालकीच्या जमिनीवरील झोपडयांचा पुनर्विकास करतांना खाजगी विकासकांकडून अधिमुल्य (प्रिमियम) आकारणी करण्याबाबत मार्गदर्शक तत्वे.
महाराष्ट्र शासन
गृहनिर्माण विभाग
शासन निर्णय क्र. झोपुयो-२००८/प्र.क्र.२३६/२०१७/झोपसु-१
मादाम कामा मार्ग, हुतात्मा राजगुरु चौक,
मंत्रालय,मुंबई-४०००३२ .
दिनांक :- २२ सप्टेंबर, २०२०
संदर्भ :- १) शासन निर्णय, गृहनिर्माण विभाग समक्रमांक दि.२६.०५.२००९ २) शासन निर्णय, गृहनिर्माण विभाग समक्रमांक दि.०२.०७.२०१०
३) मुख्य कार्यकारी अधिकारी, झोपुप्रा यांचे पत्र क्र.झोपुप्रा/मुकाअ/जमिन
अधि/२०२०/१३७३४ दि. १७.०७.२०२०.
प्रस्तावना : झोपडपट्टीमुक्त मुंबई आणि पर्यायाने झोपडपट्टीमुक्त महाराष्ट्र करण्याच्या उदात्त हेतुने शासन झोपडपट्टी पुनर्वसन योजना राबवित आहे. सुरुवातीला नोटबंदी आणि अलिकडील कोरोना सारख्या जागतिक महामारीमुळे खाजगी विकासकांची आर्थिक स्थिती नाजूक झालेली आहे. परिणामी झोपडपट्टी पुनर्वसन योजना राबविण्याकरिता खाजगी विकासक आर्थिक अडचणीत आहेत. त्यामुळे दिवसेंदिवस पुनर्वसन योजनेच्या अंमलबजावणीत अपेक्षित गती राखणे अवघड होत चालले आहे.
विद्यमान तरतुदींनुसार प्रकल्पाच्या सुरुवातीलाच जवळ-जवळ २५ टक्के अधिमुल्य भरणे विकासकांना जड जात आहे. तसेच सदरची रक्कम जमा केल्यानंतर योजना परिणामकारकपणे राबविणे विकासकांना आर्थिकदृष्टया कठीण जात आहे. यास्तव, अधिमुल्य भरण्यास विकासकांना सवलत देण्याची बाब शासनाच्या विचाराधीन होती.
शासन निर्णय : उपरोक्त वस्तुस्थिती लक्षात घेता शासनाने साकल्याने विचार करुन सार्वजनिक मालकीच्या जमिनीवरील झोपडपट्टयांचा पुनर्विकास खाजगी विकासकांकडून करताना अधिमुल्य आकारणी व वसुलीबाबत शासनाने पुढीलप्रमाणे मार्गदर्शक तत्वे तसेच झोपडपट्टी पुनर्वसन प्राधिकरणामार्फत वसूल करावयाच्या अधिमुल्याबाबत दि. ३१ मार्च, २०२१ पर्यंत खालील टप्पे व दर विहित करण्याचा निर्णय घेतला आहे :
# Page 2
शासन निर्णय क्रमांकः झोपुयो-२००८/प्र.क्र.२३६/२०१७ / झोपसु-१
------------------------------------------------------------------------------------------------------
| अ.क्र. | योजनेचा टप्पा | अधिमुल्य आकारणीचा दर |
| १. | योजनेचे आशयपत्र मंजूरीनंतर तथापि निर्गमित करण्यापूर्वी | अधिमूल्य रकमेच्या १०% |
| २. | विक्रीयोग्य इमारतीचे काम सुरु करण्याचे प्रमाणपत्र  |  देण्यापूर्वी | अधिमूल्य रकमेच्या १०% |
| ३. | खुल्या बाजारात विक्रीयोग्य इमारतीचे भोगवटा प्रमाणपत्र निर्गमित करण्यापूर्वी | अधिमूल्य रकमेच्या ८०% |
------------------------------------------------------------------------------------------------------
# Page 3