# Page 1
प्रधानमंत्री आवास योजनेंतर्गत मौजे कुंभारी ता. दक्षिण सोलापूर, जि. सोलापूर येथील रे नगर हौसिंग को.
ऑपरेटीव्ह सोसायटी फ़ेडरेशन यांच्या मंजूर ३०००० घरकुलांकरिता आवश्यक बाह्यसुविधांसाठी महाराष्ट्र निवारा निधीतून निधी उपलब्ध करून देण्याबाबत..
महाराष्ट्र शासन
गृहनिर्माण विभाग
शासन निर्णय क्रमांक: प्रआयो-२०१८/प्र.क्र.७४/गृनिधो-२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २० एप्रिल, २०२२
वाचा : १. शासन निर्णय, गृहनिर्माण विभाग क्र. प्रआयो -२०१५/प्र.क्र.११०/गृनिधो-२, दिनांक ९.१२.२०१५.
२. शासन निर्णय, गृहनिर्माण विभाग क्र. प्रआयो -२०१७/प्र.क्र.५२/गृनिधो-२, दिनांक २१.०२.२०१८.
३. शासन निर्णय, गृहनिर्माण विभाग क्र. प्रआयो -२०१८/प्र.क्र.७४/गृनिधो-२, दिनांक १६.१०.२०१८.
४. जिल्हाधिकारी, सोलापूर यांचे पत्र क्र.जा.क्र.२०२२/मशा/कार्या३/न.भू.२/प्र.क्र.१८०/आरआर/६३०, दिनांक ५.४.२०२२ ५. म्हाडा प्राधिकरण यांचे क्र. जा.क्र./मुअ२/का.अ.१/प्रआयो/प्रा/१५४/२२, दिनांक ६.०४.२०२२ चे पत्र.
६. शासन परिपत्रक, गृहनिर्माण विभाग क्र.वाटप-२०२१/प्र.क्र.५६/गृनिभू, दिनांक १६.०३.२०२१ व दिनांक २९ जून, २०२१.
७. गृहनिर्माण विभाग, शासन निर्णय क्र. प्रआयो-२०१८/प्र.क्र.१०/गृनिधो २, दिनांक ४.३.२०२१
प्रस्तावना : "सन २०२२ पर्यंत सर्वांसाठी घरे" या संकल्पनेच्या आधारे केंद्र शासनाने देशभरात प्रधानमंत्री आवास योजना सुरू केली आहे. सदर योजनेची राज्यात अंमलबजावणी वाचा क्र.१ च्या शासन निर्णयान्वये करण्यात येते. तसेच, या योजनेंतर्गत राज्य हिश्श्यापोटीचा निधी महाराष्ट्र निवारा निधीतून देण्याबाबत वाचा क्र. २ च्या आदेशान्वये मान्यता देण्यात आली आहे.
प्रधानमंत्री आवास योजनेंतर्गत मौजे कुंभारी, ता. दक्षिण सोलापूर, जि. सोलापूर येथील रे नगर को.ऑप. हौसिंग सोसायटी फ़ेडरेशनच्या ३०,००० घरकुलांच्या महत्वकांक्षी प्रकल्पास केंद्र शासनाने मान्यता दिली आहे. सदर प्रकल्पातील लाभार्थी असंघटीत क्षेत्रातील विणकर कामगार, वाहक, बिडी कामगार, यंत्रमाग कामगार, घरगुती कामगार, मोटार गॅरेज कामगार, दुकानांमध्ये काम करणारे कामगार, फळ व फुले विक्रेते, घड्याळ, चष्मे दुरुस्ती करणारे कारागीर या सारखे छोटे व्यावसायिक आहेत. सदर प्रकल्पांतर्गत घरकुलांच्या बांधकामास गती देण्यासाठी घरांच्या जोत्यापर्यंतच्या बांधकामाची अट तसेच बँक गॅरेंटी देण्याची अट एक विशेष बाब म्हणून शिथिल करण्यात येवून सदर प्रकल्पाला राज्य शासनाच्या हिश्श्याचा निधी म्हणून रुपये१२० कोटी इतका निधी महाराष्ट्र निवारा निधीतून सरसकट वितरित करण्यास वाचा क्र.३ च्या शासन निर्णयान्वये मान्यता देण्यात आली आहे.
सदर प्रकल्प तीन टप्प्यात पूर्ण करण्यात येणार असून, प्रथम टप्प्यातील अंदाजे १०,००० घरकुले माहे ऑगस्ट, २०२२मध्ये पूर्ण करण्याचे नियोजित आहे. त्यासाठी आवश्यक असणाऱ्या पायाभूत सुविधा जसे की, रस्ते, पाणी, वीज व मलनिस्सारण इत्यादी वेळेत पूर्ण होणे आवश्यक आहे. सदर पायाभूत सुविधा केंद्र शासनाच्या विविध योजनांतर्गत पूर्ण करण्याचे प्रस्तावित आहे. तथापि, या योजनांतर्गत केंद्र शासनाची मंजूरी मिळण्यास व प्रत्यक्ष निधी उपलब्ध होण्यास काही कालवधी लागणार असल्याने प्रकल्पाची तातडी व निकड लक्षात घेऊन जिल्हाधिकारी, सोलापूर यांनी वाचा क्र.४ च्या पत्रान्वये पिण्याचे पाणी, भूमिगत गटार व एसटीपी,
# Page 2
शासन निर्णय क्रमांकः प्रआयो-२०१८/प्र.क्र.७४/गृनिधो-२
पावसाळी गटार, रेन वॉटर हार्वेस्टींग, घनकचरा व्यवस्थापन व अंतर्गत रस्ते या ६ बाबींसाठी एकूण रुपये २३८.४३ कोटी इतक्या निधीची मागणी केली आहे. प्रस्तुत प्रकरणी मुख्य सचिवांकडे झालेल्या बैठकीतील चर्चेनुसार रेन वॉटर हार्वेस्टिंग इमारतीच्या आराखड्याचाच भाग असल्याने इमारतीच्या आराखड्यातच आवश्यक तांत्रिक सुधारणा करण्याबाबत कळविण्यात आले आहे. तसेच घनकचरा व्यवस्थापनाबाबत नंतर कार्यवाही करण्याचे ठरले. त्यामुळे सुकाणू अभिकरण म्हणून म्हाडा प्राधिकरणाने त्यांच्या दिनांक ६.४.२०२२ च्या प्रस्तावानुसार पिण्याचे पाणी, भूमिगत गटार व एसटीपी, पावसाळी गटार व अंतर्गत रस्ते या ४ बाबींसाठी एकूण रुपये २२४.९२ कोटी इतका निधी तात्पुरत्या स्वरुपात उसनवारी तत्वावर महाराष्ट्र निवारा निधीतून देण्याचे प्रस्तावित केले आहे. त्याआधारे सदर महत्वकांक्षी प्रकल्प वेळेवर पूर्ण होण्याची तातडी लक्षात घेता, एक विशेष बाब म्हणून महाराष्ट्र निवारा निधीतून रुपये २२४.९२ कोटी इतका निधी तात्पुरत्या स्वरुपात प्रतिपुर्तीच्या अधीनतेने रे-नगर प्रकल्पासाठी आवश्यक पायाभूत व बाह्यसुविधा पुरविण्याकरिता वितरीत करण्याची बाब शासनाच्या विचाराधीन होती.
शासन निर्णय: प्रधानमंत्री आवास योजनेंतर्गत मौजे कुंभारी, ता. दक्षिण सोलापूर, जि. सोलापूर येथील रे नगर को. ऑप.
हौसिंग सोसायटी फ़ेडरेशनकडून बांधण्यात येणाऱ्या ३०,००० घरकुलांसाठी पिण्याचे पाणी, भूमिगत गटार व एसटीपी, पावसाळी गटार तसेच अंतर्गत रस्त्यांसाठी एकूण रुपये २२४.९२ कोटी (अक्षरी रुपये दोनशे चौवीस कोटी ब्याण्णव लक्ष फ़क्त) इतका निधी एक विशेष बाब म्हणून महाराष्ट्र निवारा निधीतून तात्पुरत्या स्वरुपात वितरीत करण्यास यान्वये मान्यता देण्यात येत आहे.
२. रे नगर प्रकल्पाच्या सुविधांकरिता महाराष्ट्र निवारा निधीतून निधी उपलब्ध कारून देण्यास मान्यता दिली असली तरी पाणीपुरवठा, एसटीपी इत्यादी सुविधांकरिता लागणा-या निधीचा प्रस्ताव नगर विकास विभागाने केंद्र शासनाच्या अमृत-२ योजनेंतर्गत केंद्र शासनास सादर केला आहे. अमृत-२ योजनेंतर्गत मंजूर प्रकल्पांना केंद्र शासन ५० टक्के, राज्य शासन २५ टक्के व स्थानिक स्वराज्य संस्था २५ टक्के निधी देते.
सद्यस्थितीत विचाराधीन प्रकल्पाच्या ठिकाणी नागरी स्थानिक स्वराज्य संस्था अस्तित्वात नसल्याने, स्थानिक स्वराज्य संस्थेच्या २५ टक्के हिश्श्यापैकी १५ टक्के म्हाडा प्राधिकरणाने व १० टक्के रे-नगर फेडरेशनने खर्च करावयाचा आहे. तुर्त कामाची तातडी लक्षात घेता हा २५ टक्के खर्च म्हाडा प्राधिकरण करणार आहे. उर्वरित ७५ टक्के (केंद्र शासन ५० टक्के व राज्य शासन २५ टक्के) निधीची महाराष्ट्र निवारा निधीत प्रतिपूर्ती करण्याची जबाबदारी नगर विकास विभागाची राहील.
३. उपरोक्त नमूद सुविधांसाठी प्रकल्प व्यवस्थापन सल्लागार (PMC) म्हणून महाराष्ट्र जीवन प्राधिकरण यांची नियुक्ती करण्यात आली अाहे.
४. पावसाळी गटारे ही अंतर्गत रस्त्यासोबतच करावयाची आहेत. मात्र अंतर्गत रस्त्यांसाठी ग्राम विकास विभागाने त्यांच्या मुख्यलेखाशिर्ष ५०५४/ ३०५४/ २५१५ निधी उपलब्ध करुन त्याची प्रतिपूर्ती महाराष्ट्र निवारा निधीत करण्यासाठी प्रयत्नशील राहावे.
५. रे नगर प्रकल्पाच्या आवश्यक पायाभूत व बाह्यसुविधांकरिता निविदा प्रक्रीया राबविण्याची, निधीचा योग्य विनियोग, प्रकल्पाची भौतिक प्रगती व काम पुर्ण करून घेण्याची तसेच वितरीत करण्यात येणा-या संपूर्ण निधीच्या संनियंत्रणाची सर्वस्वी जबाबदारी म्हाडा प्राधिकरणाची राहील.
६. निविदा प्रक्रियेअंती कामांना प्रशासकीय, वित्तीय मान्यता देण्यापूर्वी शासनाच्या वाचा क्र.६ च्या शासन परिपत्रकान्वये व महाराष्ट्र निवारा निधीतून मागणी व कामनिहाय निधी वितरीत करताना वाचा क्र. ७ च्या शासन निर्णयान्वये कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांकः प्रआयो-२०१८/प्र.क्र.७४/गृनिधो-२