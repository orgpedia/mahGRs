# Page 1
वांद्रे रिक्लेमेशन येथील न.भू.क्र. ७९१/ए हा
२०००.०० चौ.मी. क्षेत्रफळाचा भूखंड क्रिकेट
प्रशिक्षण केंद्रासाठी श्री. अजिंक्य मधुकर रहाणे
यांना वितरित करण्याबाबत .
महाराष्ट्र शासन
गृहनिर्माण विभाग
शासन निर्णय क्र:- संकीर्ण-२०२४/प्र.क्र.९९/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक : ७ ऑक्टोबर, २०२४
वाचा :-
उपाध्यक्ष, म्हाडा यांचे जा.क्र.का.अ./वां.वि/उ.वि.-४/मुं.मं./ET-३८०६/२०२४,
दि.२१.०८.२०२४ रोजीचे पत्र.
प्रस्तावना :-
म्हाडा, मुंबई मंडळाच्या वांद्रे रिक्लेमेशन या अभिन्यासातील न.भू.क्र.७९१/ए हा
२०००.००चौ.मी. क्षेत्रफळाचा भूखंड इनडोअर क्रिकेट प्रशिक्षण केंद्र उभारण्यासाठी श्री. सुनिल
गावस्कर यांना सन १९८८ मध्ये देण्यात आला होता. सन १९८८ मध्ये भूखंडाचा ताबा घेऊनही
भाडेपट्टा करार अंमलात न आणल्यामुळे व त्या भूखंडावर कोणतेही काम करण्यात न आल्यामुळे,
सुनिल गावस्कर क्रिकेट फाऊंडेशन यांच्या दि.०५.०४.२०२२ च्या विनंती पत्रानुसार या भूखंडाचे
वाटप शासन निर्णय क्र.वाटप-२०१८/प्र.क्र.२४६/गृनिप, दि.२३.०६.२०२२ अन्वये रद्द करण्यात
आलेले आहे.
२. सदर भूखंड हा सद्यस्थितीत वाईट परिस्थितीत असून आसपासच्या झोपडपट्टीतील
झोपडपट्टीधारक पत्रा टाकणे, शौचास बसणे व अन्य अनावश्यक कामासाठी या भूखंडाचा वापर
करत आहेत. श्री. अजिंक्य मधुकर रहाणे हे मधल्या फळीतील फलंदाज म्हणून खेळतात. ते कसोटी
सामन्यामध्ये भारतीय संघाचे कर्णधार होते. त्यांचेमार्फत सुसज्य क्रिडा सुविधा निर्माण होऊ
शकतील त्यामुळे सदर भूखंड श्री. अंजिक्य मधुकर रहाणे या क्रिकेटपटूस वितरित करण्यात यावा
अशी मागणी स्थानिक लोकप्रतिनिधींच्या माध्यमातून करण्यात आलेली आहे. तसेच सदर भूखंड
क्रिकेट प्रशिक्षण केंद्र उभारण्यासाठी मिळावा अशी मागणी श्री. अजिंक्य मधुकर रहाणे, क्रिकेटपटू
यांनी देखील त्यांच्या दि.१०.१०.२०२२ च्या पत्रान्वये केलेली आहे. ही बाब लक्षात घेता, महाराष्ट्र
गृहनिर्माण व क्षेत्रविकास (जमिनीची विल्हेवाट) नियम, १९८१ च्या नियम ६ मधील तरतुदीस व वाचा
येथील म्हाडाच्या दि.२१.०८.२०२४ च्या पत्रान्वये प्राप्त झालेल्या म्हाडा प्राधिकरण ठराव क्र.७०७२,
दि.१४.०९.२०२३ ला अनुसरुन, उपरोक्त भूखंड श्री. अजिंक्य मधुकर रहाणे, क्रिकेटपटू यांना
भाडेपट्ट्ावर देण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः सकार्ण-२०२४/प्र.क्र.९९/गानप -२०२४/..९९/
शासन निर्णय :-
महाराष्ट्र गृहनिर्माण क्षेत्रविकास (जमिनीची विल्हेवाट) नियम, १९८१ च्या नियम ६ मधील
तरतुदीस अनुसरुन, न.भू.क्र. ७९१/ए, वांद्रे रिक्लेमेशन येथील Convention Complex साठी
राखीव असलेल्या म्हाडाच्या मालकीच्या भूखंडातील २०००.०० चौ.मी. क्षेत्रफळाचा भूखंड क्रिकेट
प्रशिक्षण केंद्रासाठी जाहिरात प्रसिध्द न करता, ३० वर्षाकरीता भाडेपट्याने श्री. अजिंक्य मधूकर
रहाणे या क्रिकेटपटूस खालील अटी व शतींवर थेट वितरित करण्याबाबत निर्णय घेण्यात आला
आहे :-
१)सदर भूखंडासाठी सध्याच्या शिघ्रगणकाप्रमाणे येणारे अधिमूल्य रु.४,८८,९४,०००/- व
भूईभाडे आकारुन ३० वषांकरीता भाडेपट्ट्ाने वितरीत करण्यात यावा.
२) या भुखंडाच्या एकूण क्षेत्राच्या १०% जोते क्षेत्रावर १५% बांधकाम अनुज्ञेय करण्यात यावे.
त्याचप्रमाणे म्हाडा प्राधिकरण ठराव क्र.७०७२, दि.१४.०९.२०२३ मध्ये नमूद असलेल्या
वाणिज्य वापराखालील प्रयोजनार्थ वापर करण्यात येणा-या भूखंडावरील बांधकाम
क्षेत्राकरिता त्या-त्या प्रमाणात अधिमूल्य आकारण्यात यावे.
३)विकास नियंत्रण व प्रोत्साहन नियमावलीच्या तरतुदींच्या अधीन राहून.
४)विषयांकीत भूखंडाची मालकी म्हाडाचीच राहील.
५)सदर भूखंडाचा वापर मंजूर प्रयोजनासाठीच राहील.
६)सदर भूखंडाचा मंजूर प्रयोजनासाठी वापर करण्याचे थांबविल्यास अथवा मंजूर प्रयोजनासाठी
भूखंडाचा वापर होत नसल्याचे निदर्शनास आल्यास सदरहू भूखंड विनामोबदला म्हाडाला
परत करावा लागेल.
७)प्रस्तुत प्रकरणी नियोजन प्राधिकरण तसेच इतर सक्षम प्राधिकाऱ्यांच्या आवश्यक त्या
परवानग्या घेणे अर्जदार/संस्थेवर बंधनकारक राहील.
८)या भूखंडाबाबत म्हाडासोबत भाडेपट्टा करारनामा झाल्यानंतर भूखंडाचा ताबा मिळाल्यापासून
१ वर्षाच्या आत प्रत्यक्षात बांधकामास सुरुवात करावी व २ वर्षाच्या आत बांधकाम पूर्ण करावे.
९)सदर अटी व शर्ती मान्य असल्याबाबत संस्थेकडून हमीपत्र घ्यावे.
१०) या भूखंड वितरणाच्या अन्य अटी व शर्ती म्हाडाने अंतिम कराव्यात.
११) वरील अटी व शतींपैकी तसेच म्हाडाकडून निश्चित करण्यात येणाऱ्या अटी व शतींपैकी
कोणत्याही अटी/शतींचा भंग केल्यास शर्तभंगाबाबत सदर भूखंड विनामोबदला परत घेण्याचे
अधिकार म्हाडास राहतील.
२. सदरचा शासन निर्णय मा. मंत्रिमंडळाच्या दि. २३ सप्टेंबर, २०२४ रोजी झालेल्या
बैठकीमध्ये घेतलेल्या निर्णयास अनुसरुन निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः सकार्ण-२०२४/प्र.क्र.९९/गानप -२०२४/..९९/
३. सदर शासन निर्णय महाराष्ट्र शासनाच्या www.maharashtra.gov.in या