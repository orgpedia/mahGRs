# Page 1
प्रधानमंत्री आवास योजनेंतर्गत केंद्रीय मान्यता व संनियंत्रण समितीने मंजूर केलेल्या प्रकल्पांतील पात्र लाभार्थ्यांना राज्य हिश्श्यापोटी अनुज्ञेय असलेला प्रत्येकी रु. १ लक्ष प्रमाणे अनुदान महाराष्ट्र निवारा निधीतून वितरीत करण्याबाबत...
महाराष्ट्र शासन
गृहनिर्माण विभाग
शासन निर्णय क्रमांकः प्रआयो.२०१७/प्र.क्र.५२ / गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
तारीख: २१ फेब्रुवारी, २०१८.
वाचा शासन निर्णय क्रमांकः प्रआयो.२०१५/प्र.क्र.११०/ गृनिधो-२, दि.०९.१२.२०१५.
प्रस्तावना सन २०२२ पर्यंत देशातील प्रत्येकाला हक्काचे घर उपलब्ध करुन देण्याच्या अनुषंगाने केंद्र शासनाने जून,२०१५ मध्ये प्रधानमंत्री आवास योजना (नागरी) राज्यात राबविण्यासाठी राज्य मंत्रिमंडळाच्या मान्यतेनुसार संदर्भीय शासन निर्णय निर्गमित केला आहे.
प्रधानमंत्री आवास योजना राज्यातील ३८२ शहरांमध्ये राबविण्यास केंद्र शासनाने मान्यता दिलेली आहे. तसेच राज्याने सन २०२२ पर्यंत १९.४० लक्ष घरकुलांच्या बांधणीचे उद्दिष्ट निश्चित केलेले आहे. सदर योजनेंतर्गत केंद्रीय मान्यता व संनियंत्रण समितीने मंजूर केलेल्या प्रकल्पांतील पात्र लाभार्थ्यांना राज्य हिश्श्यापोटी अनुज्ञेय असलेले प्रत्येकी रु.१ लक्ष अनुदान महाराष्ट्र निवारा निधीतून वापरण्याची बाब शासनाच्या विचाराधीन होती.
शासन निर्णय प्रधानमंत्री आवास योजनेंतर्गत केंद्रीय मान्यता व संनियंत्रण समितीने मंजूर केलेल्या प्रकल्पांतील पात्र लाभार्थ्यांना राज्य हिश्श्यापोटी अनुज्ञेय असलेले अनुदान रु.१ लक्ष प्रती लाभार्थी महाराष्ट्र निवारा निधीतून देण्यास मान्यता देण्यात येत आहे.
सदर राज्य हिश्श्यापोटीच्या अनुदानाची रक्कम संबंधित अंमलबजावणी यंत्रणांना शासन मान्यतेने अभियान संचालक यांच्या मार्फत वितरीत करण्यात येईल.
# Page 2
शासन निर्णय क्रमांकः प्रआयो.२०१७/प्र.क्र.५२/ गृनिधो-२