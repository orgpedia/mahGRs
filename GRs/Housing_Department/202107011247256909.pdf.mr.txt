# Page 1
म्हाडाच्या गोरेगाव सिध्दार्थ नगर (पत्राचाळ) सहकारी गृहनिर्माण संस्थेच्या प्रलंबित पुनर्विकासाबाबत उपाययोजना सूचविण्यासाठी नेमलेल्या समितीस मुदतवाढ देण्याबाबत.
महाराष्ट्र शासन
गृहनिर्माण विभाग
शासन निर्णय, क्रमांक :- बैठक-२०१६/प्र.क्र.०४/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १ जुलै, २०२१.
वाचा :- १) शासन निर्णय, गृहनिर्माण विभाग, क्र. वाटप-२०१८/प्र.क्र.१४३/गृनिप, दि.२८/०३/२०१८ २) शासन निर्णय, गृहनिर्माण विभाग, क्र. बैठक-२०१६/प्र.क्र.०४/गृनिप, दि.१६/०१/२०२०, दि.१२/०२/२०२०, दि.२४/०७/२०२०, दि.०२/०९/२०२० व दि.१६/१०/२०२०.
३) शासन निर्णय, गृहनिर्माण विभाग, क्र. संकीर्ण-२०२०/प्र.क्र.३३८/गृनिप, दि.२३/१२/२०२०.
प्रस्तावना :
महाराष्ट्र गृहनिर्माण व क्षेत्र विकास प्राधिकरणाच्या (म्हाडा) अखत्यारीतील गोरेगाव (प.), मुंबई येथील सिध्दार्थ नगर सहकारी गृहनिर्माण संस्थेच्या (पत्राचाळ) प्रलंबीत पुनर्विकासाच्या अनुषंगाने शासनास उपाययोजना सुचविण्यासाठी वाचा क्र. २ येथील शासन निर्णय दि.१६/०१/२०२० अन्वये श्री जॉनी जोसेफ, सेवानिवृत्त मुख्य सचिव यांची नियुक्ती करण्यात आलेली आहे व त्यांना अहवाल सादर करण्यास वेळोवेळी मुदतवाढ देण्यात आलेली आहे. त्यानुसार श्री. जोसेफ यांना दि.३१/०१/२०२१ पर्यंत अहवाल सादर करण्यास मुदतवाढ देण्यात आलेली आहे. श्री. जोसेफ यांनी त्यांचा अंशत: अहवाल भाग-१, दि.१४/१२/२०२० रोजी व उर्वरित अंतिम अहवाल भाग-२, दि.२२/०२/२०२१ रोजीच्या पत्रान्वये शासनास सादर केला आहे. श्री. जोसेफ यांनी दि.२३/०२/२०२१ पर्यंत मुदतवाढ देण्याची विनंती केली आहे. त्यानुषंगाने मुदतवाढ देण्याची बाब शासनाच्या विचाराधीन होती.
शासन निर्णय :
गोरेगाव, मुंबई येथील पत्राचाळ वसाहतीमधील सिध्दार्थ नगर सहकारी गृहनिर्माण संस्थेच्या पुनर्विकास प्रकल्पासंदर्भात उपाययोजना सुचविण्यासाठी वाचा येथील अ.क्र.२ वरील दि.१६/०१/२०२० रोजीच्या शासन निर्णयान्वये नियुक्त केलेल्या श्री. जॉनी जोसेफ, सेवानिवृत्त मुख्य सचिव यांना दि.२३/०२/२०२१ पर्यंत अहवाल सादर करण्यास मुदतवाढ देण्यात येत आहे.
# Page 2
शासन निर्णय क्रमांकः बैठक-२०१६/प्र.क्र.०४/गृनिप