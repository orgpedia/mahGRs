# Page 1
म्हाडाच्या गोरेगाव सिध्दार्थ नगर सहकारी गृहनिर्माण संस्थेच्या पुनर्विकासाच्या अनुषंगाने म्हाडाने जारी केलेल्या दि.२६.०७.२०११ चे ना-हरकत प्रमाणपत्र तसेच दि.०९.११.२०११ च्या संयुक्त करार पत्रान्वये केलेल्या सुधारणा संदर्भात चौकशी करण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक : वाटप-२०१८/प्र.क्र.१४३/गृनिप
मादाम कामा मार्ग, हुतात्मा राजगुरु चौक,
मंत्रालय, मुंबई
दिनांक : :०६ ऑगस्ट, २०१८
वाचा :- १) शासन निर्णय क्रमांक : वाटप- २०१८/प्र.क्र.१४३/गृनिप, दि. २८.०३.२०१८ २) शासन निर्णय क्रमांक : वाटप- २०१८/प्र.क्र.१४३/गृनिप, दि. १८.०४.२०१८ ३) शासन निर्णय क्रमांक : वाटप- २०१८/प्र.क्र.१४३/गृनिप, दि. १२.०६.२०१८
प्रस्तावना
मुंबईतील गोरेगाव मधील पत्राचाळ येथील गोरेगाव सिध्दार्थ नगर सह. गृह. संस्था मर्यादीतच्या संयुक्त पुनर्विकास प्रक्रियेमध्ये म्हाडाने दि. २६.०७.२०११ रोजी जारी केलेले ना-हरकत प्रमाणपत्र व तद्नंतर दि.०९.११.२०११ च्या करारनाम्यान्वये मुळ करारनाम्यान्वये केलेल्या सुधारणा व या संदर्भात श्री. कामदार, ज्येष्ठ विधिज्ञ यांनी दि.०८.०३.२०१८ रोजी म्हाडास दिलेले अभिप्राय विचारात घेऊन या प्रकरणी सखोल चौकशी करुन एका महिन्यात शासनास अहवाल सादर करण्याकरीता श्री. जॉनी जोसेफ, निवृत्त मुख्य सचिव यांची दि. २८.०३.२०१८ च्या शासन निर्णयान्वये नियुक्ती करण्यात आली आहे. तथापि, विहित कालावधीत अहवाल सादर न झाल्यामुळे शासनाच्या दि. १२.०६.२०१८ च्या शासन निर्णयान्वये दि. २७.०५.२०१८ पर्यंत अहवाल सादर करण्यास मुदतवाढ देण्यात आली होती. तथापि, अद्यापही सदर अहवाल सादर न झाल्यामुळे या प्रकरणी अहवाल सादर करण्यास त्यांना दि. ३०.०६.२०१८ पर्यंत मुदतवाढ देण्याचे शासनाच्या विचाराधीन होते.
शासन निर्णय: शासनाच्या संदर्भाधीन दि. २८.०३.२०१८ च्या निर्णयान्वये म्हाडाच्या गोरेगाव सिध्दार्थ नगर सहकारी गृहनिर्माण संस्थेच्या पुनर्विकासाच्या अनुषंगाने म्हाडाने जारी केलेल्या दि.२६.०७.२०११ चे ना-हरकत प्रमाणपत्र तसेच दि.०९.११.२०११ च्या संयुक्त करार पत्रान्वये केलेल्या सुधारणा संदर्भात चौकशी करुन शासनास अहवाल सादर करण्यासाठी श्री. जॉनी जोसेफ, निवृत्त मुख्य सचिव यांची एकसदस्यीय समिती गठित केली आहे. सदरहु समितीला अहवाल सादर करण्यास आणखी
# Page 2
शासन निर्णय क्रमांकः वाटप- २०१८/प्र.क्र.१४३/गृनिप
कालावधी लागणार असल्याने, सदर समितीस अहवाल सादर करण्यास शासन मान्यतेने दि. ३०.०६.२०१८ पर्यंत मुदत वाढ देण्यात आली आहे.