# Page 1
प्रधानमंत्री आवास योजना (शहरी) २.० करिता म्हाडाला “नियोजन प्राधिकारी” म्हणून
प्राधिकृत करण्याबाबत...
महाराष्ट्र शासन
गृहनिर्माण विभाग
शासन निर्णय क्रमांक : प्रआयो २.०/२०२५/प्र.क्र.१०३/गृनिधो-२
मादाम कामा मार्ग, हुतात्मा राजगुरू चौक,
३ रा मजला, मंत्रालय, मुंबई ४०० ०३२.
दिनांक : ४ जुलै, २०२५.
वाचा :- १)शासन निर्णय क्रमांकः प्रआयो-२०२४/प्र.क्र.८७/गृनिधो-२, दिनांक १५.१०.२०२४
२)नगर विकास विभाग अधिसूचना क्रमांक: टिपीबी ४३१५/१६७/प्र.क्र.५१/२०१५, दिनांक २३.०५.२०१८
प्रस्तावना :-
केंद्र शासनाने प्रधानमंत्री आवास योजना (शहरी) २.० ची देशात अंमलबजावणी करण्यासाठी माहे
सप्टेंबर, २०२४ मध्ये मार्गदर्शक सूचना निर्गमित केल्या आहेत. त्यानुषंगाने, प्रधानमंत्री आवास योजना
(शहरी) २.० ची राज्यात अंमलबजावणी करण्याबाबत वाचा येथील क्रमांक १ अन्वये शासन निर्णय निर्गमित करण्यात आला आहे.
२. सदर शासन निर्णयामध्ये प्रधानमंत्री आवास योजना (शहरी) अंतर्गत मुंबई महानगर क्षेत्र (MMR)
तसेच महानगरपालिका हद्दीपासून २ कि.मी. पयंत, नगरपालिका / नगरपरिषदेच्या हद्दीपासून १ कि.मी. पयंत आणि सर्व प्रादेशिक नियोजन प्राधिकरणाच्या अधिसूचित क्षेत्रामध्ये प्रकल्पांना मंजुरी दिली जाते. प्रधानमंत्री
आवास योजना (शहरी) १.० मध्ये या क्षेत्रांतर्गत प्रकल्पांसाठी नियोजन प्राधिकरण म्हणून म्हाडा प्राधिकरणाने
कार्यवाही केली. तथापि, नियोजन प्राधिकरण म्हाडा असले तरी, कचरा उचलणे, सफाई करणे, पाणी
पुरवठा, रस्ते इत्यादी मूलभूत व दैनंदिन सुविधा म्हाडा पुरवू शकत नसल्यामुळे भविष्ट्यात अनेक अडचणींना सामोरे जावे लागते. त्यासाठी याक्षेत्रातील प्रकल्पांकरिता नजीकच्या महानगरपालिका, नगरपालिका/
नगरपरिषद, प्रादेशिक नियोजन प्राधिकरण हे नियोजन प्राधिकारी राहतील, असे नमूद आहे. तथापि, सदर
शासन निर्णयात प्रधानमंत्री आवास योजना (शहरी) २.० या योजनेकरिता म्हाडा प्राधिकरणाला “नियोजन प्राधिकारी”म्हणून प्राधिकृत करण्यात आल्याचे विविक्षितपणे नमूद करण्यात आले नव्हते.
३. प्रधानमंत्री आवास योजना (शहरी) २.० अंतर्गत म्हाडाचेही भागीदारी तत्तवावर परवडणारी घरे (AHP)
घटकाअंतर्गत प्रकल्प आहेत. तसेच प्रधानमंत्री आवास योजना (शहरी) अंतर्गत आवश्यक त्या सर्व प्रक्रिया पूर्ण झालेले प्रकल्पही प्रधानमंत्री आवास योजना (शहरी) २.० अंतर्गत घेण्याचे प्रस्तावित आहे. त्याचप्रमाणे,
प्रधानमंत्री आवास योजना (शहरी) अंतर्गत पहिल्या टप्प्याचे काम झालेल्या प्रकल्पांमधील दुसऱ्या टप्प्याचे
काम प्रधानमंत्री आवास योजना (शहरी) २.० अंतर्गत घेण्याचे प्रस्तावित आहे. तसेच, काही तांत्रिक
कारणास्तव प्रधानमंत्री आवास योजना (शहरी) अंतर्गत जे प्रकल्प कार्यान्वित होऊ शकले नाही, असेही प्रकल्प प्रधानमंत्री आवास योजना (शहरी) २.० अंतर्गत करण्याचे प्रस्तावित आहे. त्यामुळे प्रधानमंत्री आवास
योजना (शहरी) २.० अंतर्गत म्हाडा प्राधिकरणास प्रधानमंत्री आवास योजना (शहरी) प्रमाणेच “नियोजन
प्राधिकारी” म्हणून प्राधिकृत करण्याची बाब शासनाच्या विचाराधीन होती.
शासन निर्णय:-
प्रधानमंत्री आवास योजना (शहरी) २.० या योजनेंतर्गत मंजूर प्रकल्पांसाठी प्रधानमंत्री आवास
योजना (शहरी) प्रमाणेच महाराष्ट्र गृहनिर्माण व क्षेत्रविकास प्राधिकरण (म्हाडा) “नियोजन प्राधिकारी” राहिल.
# Page 2
शासन निर्णय क्रमांकः प्रआयो २.०/२०२५/प्र.क्र.१०३/गृनिधो-२
२. एकात्मिक विकास नियंत्रण व प्रोत्साहन नियमावली-२०३४ (UDCPR-२०३४) मध्ये प्रधानमंत्री
आवास योजना (शहरी) अंतर्गत असलेल्या तरतूदी व सुधारणा प्रधानमंत्री आवास योजना (शहरी) २.० ला
लागू राहतील.
३. सदरचा शासन निर्णय महाराष्ट्र शासनाच्या www.maharashtra.gov.in या संकेत स्थळावर