# Page 1
राज्यातील विविध गृहनिर्माण प्रकल्पांच्या बांधकामासाठी बिल्डिंग मटेरियल्स अॅण्ड टेक्नोलॉजी प्रमोशन कौन्सिलने (BMTPC) प्रसिध्द केलेल्या १६ नवीन तंत्रज्ञानांच्या वापरास परवानगी देण्याबाबत.
महाराष्ट्र शासन
गृहनिर्माण विभाग,
शासन निर्णय क्र. प्रआयो-२०१८/प्र.क्र. ८/गृनिधो-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक - ०१ ऑगस्ट, २०१८
संदर्भ:- शासनपत्र समक्रमांक दिनांक २८/६/२०१८
प्रस्तावना -
सन २०२२ पर्यंत देशातील प्रत्येकाला हक्काचे घर उपलब्ध करुन देण्याच्या अनुषंगाने केंद्र सरकारने २५ जून, २०१५ रोजी “प्रधानमंत्री आवास योजना - सर्वांसाठी घरे” सुरु केलेली आहे.
दिनांक ९/१२/२०१५ पासून सदर योजनेची राज्यात अंमलबजवणी करण्यात येत आहे. सदर योजनेंतर्गत सन २०२२ पर्यंत एकूण १९.४० लक्ष घरकुलांच्या निर्मितीचा राज्याने संकल्प सोडला आहे. मात्र अपुरे व परंपरागत तंत्रज्ञान आणि अल्प प्रमाणातील कुशल मनुष्यबळ व अनुषांगिक कारणांमुळे विहित कालावधीत इतक्या मोठया प्रमाणावरील घरकुलांची निर्मिती करणे जिकीरीचे आहे.
त्यामुळे प्रधानमंत्री आवास योजनेंतर्गत प्रकल्पांना गती देण्याच्या हेतूने तसेच या महत्वाकांक्षी उपक्रमाच्या उद्दिष्टपूर्तीसाठी परंपरागत तंत्रज्ञानाचा वापर कमी करुन, वेगवान आणि पाणी व बांधकाम साहित्याचा अल्प वापर असलेले, टिकाऊ, शाश्वत आणि पर्यावरणपूरक अशा बांधकाम तंत्रज्ञानाचा अवलंब करण्याची बाब शासनाच्या विचाराधीन होती.
शासन निर्णय
सद्य:स्थितीत प्रधानमंत्री आवास योजना राज्यातील ३८२ स्थानिक नागरी स्वराज्य संस्था, मुंबई/पुणे/नाशिक/औरंगाबाद / नागपूर महानगर प्रादेशिक विकास प्राधिकरणे, CIDCO, NAINA, MSRDC, NIT आदी ठिकाणी राबविण्यात येत आहे. सदर योजनेकरीता MHADA अभियान संचालनालय तथा सुकाणू अभिकरण म्हणून घोषीत करण्यात आलेले आहे. याशिवाय MHADA चे स्वतंत्रपणे गृहनिर्माण प्रकल्प प्रस्तावित आहेत. अशा सर्व प्रकल्पांसाठी गृहनिर्माण व नागरी व्यवहार मंत्रालय, भारत सरकार यांच्या अधिपत्याखालील बिल्डींग मटेरियल्स अँड टेक्नोलॉजी कौन्सिलने (BMTPC) शिफारस केलेल्या पुढील १६ प्रकारच्या तंत्रज्ञानाच्या नामिकासूचीस मान्यता देण्यात येत आहे.
# Page 2
शासन निर्णय क्रमांकः प्रआयो-२०१८/प्र.क्र. ८/गृनिधो-२
A) Formwork Systems 1) Monolithic Concrete Construction System a) Using Plastic-Aluminum Formwork; b) Using Aluminum Formwork 2) Modular Tunnel form, 3) Sismo building Technology.
B) Precast Sandwich Panel Systems 4) Advanced Building System-EMMEDUE, 5) Rapid Panels, 6) Reinforced EPS Core Panel System, 7) Quick Build 3D Panels, 8) Concrete Wall Panel System, 9) Glass Fibre Reinforced Gypsum (GFRG) Panel System,
C) Light Gauge Steel Structural Systems
10) Light Gauge Steel Framed Structure (LGSFS),
11) Light Gauge Steel Framed Structure with Infill Concrete Panels (LGSFS-ICP),
D) Steel Structural Systems
12) Factory made Fast Track Building System,
13) Speed Floor System,
E) Precast Concrete Construction Systems
14) Waffle-Crete Building System,
15) Precast Large Concrete Panel System,
16) Industrialized 3-S System using RCC precast with or without Shear walls, columns, Beams, Cellular Light weight Concrete Slabs / Semi-Precast Solid Slab.
२. प्रधानमंत्री आवास योजना राबविण्यात येत असलेल्या सर्व ठिकाणांची स्थानिक/भौगोलिक परिस्थिती भिन्न आहे. केंद्रीय सार्वजनिक बांधकाम विभाग, भारत सरकार यांना वरील १६ प्रकारच्या बांधकाम तंत्रज्ञानांपैकी Monolithic Concrete Construction, Expanded Polystyrene core Panel system & Light Lgauge Steel Frame System या ३ बांधकाम तंत्रज्ञानाचे दर निश्चित करुन प्रसिध्द केले आहेत. त्यामुळे या ३ तंत्राज्ञानांसाठी मर्यादीत ई-निविदा प्रक्रिया राबवून सदर निविदेद्वारे दर निश्चित करुन संबंधित पात्र निविदाकारांस बांधकाम आदेश देण्यात यावेत. तर
उर्वरित १३ प्रकारच्या तंत्रज्ञानाचे दर केंद्रीय सार्वजनिक बांधकाम विभाग, भारत सरकार यांनी
निश्चित करुन प्रसिध्द केल्यानंतर त्या दरांचा आधार घेण्यात यावा. सद्य:स्थितीत या १३ प्रकारच्या
तंत्रज्ञानाचा वापर करुन बांधकाम करण्यासाठी विशिष्ट परिमाणांचा (Parameters) आधार घेऊन खुल्या ई-निविदा प्रक्रियेद्वारे दर निश्चित करुन बांधकाम आदेश देण्यात यावेत.
३. राज्यातील ३८२ स्थानिक नागरी स्वराज्य संस्था, मुंबई / पुणे / नाशिक / औरंगाबाद / नागपूर महानगर प्रादेशिक विकास प्राधिकरणे, CIDCO, NAINA, MSRDC, NIT आदी ठिकाणी प्रधानमंत्री
आवास योजनेंतर्गत घरकुलांचे बांधकाम करणाऱ्या यंत्रणांनी तसेच MHADA ने त्यांच्या सर्वच
पृष्ठ ३ पैकी २
# Page 3
शासन निर्णय क्रमांकः प्रआयो-२०१८/प्र.क्र. ८/गृनिधो-२
गृहनिर्माण प्रकल्पांकरीता संबंधित ठिकाणींची स्थानिक/भौगोलिक परिस्थिती आणि बांधकामाचे निकष विचारात घेऊन उपरोक्त बांधकाम तंत्रज्ञानाचा वापर करावा. सदर तंत्रज्ञानाचा वापर करीत असताना संबंधित अंमलबजवाणी यंत्रणांनी केंद्रीय सतर्कता आयोगाच्या (Central Vigilance Commission) दिनांक १७/१२/२००२ रोजीच्या कार्यालयीन आदेशातील तरतूदी, राज्य शासनाचे प्रचलित स्थायी आदेश, नियम इ. बाबींच्या अनुषंगाने ई-निविदा प्रसिध्द करुन सदर संस्थेने उपरोक्त तंत्रज्ञानाबाबत वेळोवेळी निश्चित केलेले दर याचा आधार घऊन ई-निविदा प्रक्रियेद्वारे पात्र ठरलेल्या संस्थेस प्रकल्पाच्या बांधकामाचे आदेश देण्यात यावेत.