# Page 1
शासकीय गृहनिर्माण योजनेतील घर धारण करित असलेल्या व्यक्तीस त्या किंवा अन्य कोणत्याही शासकीय गृहनिर्माण योजनेत दुसरे घर अनुज्ञेय न करण्याबाबतचे धोरण.
महाराष्ट्र शासन
गृहनिर्माण विभाग
शासन निर्णय क्र. याचिक-२०१९/प्र.क्र.६६/ गृनिप
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक :- ११ सप्टेंबर, २०१९
प्रस्तावना मा. मुंबई उच्च न्यायालयामध्ये दाखल करण्यात आलेल्या फौजदारी जनहित याचिका क्र. ३८/
२०१८ मध्ये झालेल्या सुनावणीच्या वेळी शासनाचे मा. महा अधिवक्ता यांनी संपूर्ण राज्यात एका व्यक्तीस
फक्त एकच शासकीय घर / सदनिका अनुज्ञेय करणारे धोरण आणण्यास शासन ईच्छुक असल्याचे निवेदन दि.४ मे, २०१८ रोजी मा. उच्च न्यायालयात केले होते. सदर याचिकेत, मा. उच्च न्यायालयाने दि.
१९-१०-२०१८ रोजी पारित केलेल्या न्यायनिर्णयाला / आदेशांना अनुसरुन संपुर्ण राज्यामध्ये एखाद्या
व्यक्तीच्या किंवा त्यांच्या कुटूंबियाच्या नावे कोणत्याही शासकीय योजनेतील मालकी हक्काचे घर/
सदनिका असल्यास त्याला अथवा त्याच्या कुटूंबियाना शासनाच्या त्या किंवा अन्य कोणत्याही योजनेत घर/सदनिका वाटप / वितरीत करण्यास प्रतिबंध करण्याबाबतचे धोरण आणण्याचे शासनाच्या विचाराधिन
होते.
शासन निर्णय :
उपरोक्त पार्श्वभूमीवर, शासनाने खालीलप्रमाणे निर्णय घेतले आहेत :
१. या धोरणामध्ये जेथे "कुटुंब" असा उल्लेख आलेला असेल तेथे "कुटुंब" म्हणजे संबधित व्यक्तीची पत्नी/पती तसेच त्याची/तिची अज्ञान मुलगा/मुलगी असे अभिप्रेत आहे.
२. राज्यातील एखादी व्यक्ती किंवा त्याचे किंवा तिचे कुटुंबातील कोणतीही व्यक्ती, राज्यातील कोणत्याही भागात महाराष्ट्र शासनाच्या किंवा शासन अधिनस्त कोणत्याही प्राधिकरण/स्थानिक स्वराज्य
संस्थेच्या कोणत्याही शासकीय गृहनिर्माण योजनेत त्याला मालकी तत्वावर वाटप झालेले / वितरित
झालेले घर/ सदनिका धारण करत असेल तर यापुढे, अशा व्यक्तीस किंवा त्याच्या/ तिच्या कुटुंबियांना
# Page 2
शासन निर्णय क्रमांकः याचिक-२०१९/ प्र.क्र.६६/ गृनिप
राज्यामध्ये कोठेही राज्य शासनाच्या/ शासन अधिनस्त प्राधिकरण/ स्थानिक स्वराज्य संस्थेच्या, त्या किंवा
अन्य कोणत्याही गृहनिर्माण योजनेत शासकीय योजनेतील दुसरे घर / सदनिका, वाटप / वितरीत करता येणार नाही.
३. खालील शासकीय योजना उपरोक्त प्रयोजनार्थ शासकीय गृहनिर्माण योजना समजण्यात येतील तसेच सदर योजनेत मुळ लाभार्थ्यास मिळालेली घरे / सदनिका / निवासी गाळे शासकीय योजनेतील घरे समजण्यात येतील.
अ) शासनाकडुन किंवा अधिनस्त प्राधिकरण / स्थानिक स्वराज्य संस्थाकडुन राबविण्यात येणा-या सर्वसाधारण / विशेष गृहनिर्माण योजना (ज्यामध्ये सोडतीद्वारे किंवा सोडत न काढता राबविलेल्या सर्व योजनांचा समावेश राहील.) ब) शासनाकडुन किंवा शासन अधिनस्त प्राधिकरण/ स्थानिक स्वराज्य संस्थाकडुन संस्थेला किंवा वैयक्तिक स्वरुपात सवलतीच्या दरात मालकी स्वरुपात किंवा भाडे पट्ट्याने वितरित केलेल्या जमिनीवर बांधण्यात आलेली घरे/ सदनिका
क) केंद्र शासन/ राज्य शासनाकडुन अनुदान प्राप्त गृहनिर्माण / आवास योजना ड) शासनाच्या स्वेच्छाधिकार कोट्यातील (२%, ५% इत्यादि.) घरे/ सदनिका
ई) झोपडपट्टी पुनर्वसन योजना ४. एखाद्या व्यक्ती किंवा त्याच्या/ तिच्या कुटुंबियाच्या नावे मालकी अथवा भाडेदारी तत्वावर एक किंवा अधिक घरे/सदनिका असल्यास व शासनाकडून किंवा शासन अधिनस्त प्राधिकरण / स्थानिक स्वराज्य
संस्थेकडुन सदर घर/ सदनिका असलेल्या वसाहती/ इमारती/चाळींचा पुनर्विकास करण्यात येऊन संबधित व्यक्तीस अथवा कुटुंबियास पुनर्वसित इमारतीत मोफत किंवा सवलतीच्या दरात एक किंवा अनेक
घरे/सदनिका मिळत असल्यास त्यासाठी या धोरणामुळे प्रतिबंध होणार नाही.
परंतू, अशा पुनर्वसन योजनेमुळे मोफत किंवा सवलतीच्या दरात घर /सदनिका प्राप्त झाल्यामूळे, त्यानंतर शासनाच्या किवा शासन अधिनस्त प्राधिकरण/ स्थानिक स्वराज्य संस्थेच्या अन्य कोणत्याही
शासकीय योजनेत सदर व्यक्ती वा त्याच्या कुटुंबियास घर अथवा सदनिका अनुज्ञेय होणार नाही.
५. तथापि, शासनाच्या / शासन अधिनस्त प्राधिकरण/ स्थानिक स्वराज्य संस्थाच्या गृहनिर्माण योजनेत मालकी हक्काने स्वत:च्या किंवा त्याच्या/ तिच्या कुटुंबियाच्या नांवे घर/ सदनिका धारण केलेल्या
व्यक्तीस अथवा त्याच्या/ तिच्या कुटुंबियाना, शासनाच्या / शासन अधिनस्त प्राधिकरण/ स्थानिक स्वराज्य संस्थाच्या आणखी चांगल्या गृहनिर्माण योजनेत घर / सदनिका घ्यावयाची असल्यास (up-gradation to better tenement), त्याचे किंवा त्याच्या कुटूंबियाचे नावे असलेले शासकीय योजनेतील आधीचे घर /
पृष्ठ ६ पैकी २
# Page 3
शासन निर्णय क्रमांकः याचिक-२०१९/ प्र.क्र.६६/ गृनिप
सदनिका शासन किंवा संबंधित प्राधिकरण/स्थानिक स्वराज्य संस्था निश्चित करेल त्या किंमतीस शासनास/
शासनाच्या संबधित प्राधिकरण/स्थानिक स्वराज्य संस्थेस परत करणे अनिवार्य राहील.
६. त्याचप्रमाणे स्वत:च्या किंवा त्याच्या/ तिच्या कुटुंबियाच्या नांवे शासकीय योजनेतील घर/ सदनिका धारण करणा-या व्यक्तीस, सध्या धारण करत असलेल्या घर/ सदनिकेपेक्षा मोठे घर / सदनिका
शासनाच्या कोणत्याही गृहनिर्माण योजनेत घ्यावयाची असल्यास सुद्धा त्याचे किंवा त्याच्या कुटूंबियाचे नावे असलेले शासकीय योजनेतील आधीचे घर / सदनिका शासन किंवा संबंधित प्राधिकरण निश्चित करेल त्या
किंमतीस शासनास / शासनाच्या संबंधित प्राधिकरण/ स्थानिक स्वराज्य संस्थेस परत करणे अनिवार्य
राहील.
७. वरील अ. क्र. ५ व ६ येथील प्रकरणात शासनास / शासनाच्या संबंधित प्राधिकरणास / स्थानिक स्वराज्य संस्थेस परत करावयाच्या घराचे/ सदनिकेचे संबंधित व्यक्तीस अदा करावयाचे मुल्य, शासकीय योजनेतील संबंधित घर/सदनिका ज्या प्राधिकरण / स्थानिक स्वराज्य संस्थेकडून वितरित केले होते, त्या
प्राधिकरण / स्थानिक स्वराज्य संस्थेकडून निश्चित करण्यात यावे. तथापि, अशा रितीने परिगणित केलेले
मुल्य सदनिकेच्या / घराच्या मुळ किंमतीपेक्षा (ज्या किंमतीस मुळ सदनिकाधारकास शासन किंवा
प्राधिकरण/ स्थानिक स्वराज्य संस्थेकडून सदर घर / सदनिका वितरित करण्यात आली असेल ती किंमत)
कमी असता कामा नये. परंतु सध्याच्या बाजार भावापेक्षा कमी असणे आवश्यक आहे.
८. वरील अ.क्र. ५ व ६ येथील प्रकरणात शासकीय योजनेत व्यक्ती अथवा कूटुंबियांच्या नावे
आधीपासून घर असलेल्या / धारण करत असलेल्या व्यक्ती अथवा त्यांच्या कुटुंबियाने प्रकरणपरत्वे अधिक चांगल्या योजनेतील घरासाठी किंवा मोठ्या आकाराच्या घरासाठी अर्ज करताना स्वत:च्या अथवा
कूटुंबियाच्या नावे असलेल्या शासकीय योजनेतील घर / सदनिकांचा उल्लेख करणे आवश्यक आहे. या बाबतची अट शासनाने / संबंधित प्राधिकरण / स्थानिक स्वराज्य संस्थेने योजनेच्या अटी/ शर्तीमध्ये तसेच
अर्ज नमुन्यामध्ये अंतर्भूत करणे अनिवार्य आहे. तसेच या अनुषंगाने अर्जासोबत किंवा पात्रता निश्चितीच्यावेळी
अर्जदार किंवा त्यांचे कुटूंबियाकडे शासकीय घर/ सदनिका असल्या/नसल्याबाबतचे शपथपत्र घेण्यात
यावे. त्याचप्रमाणे संबंधित अर्जदाराकडून त्याचा व त्याच्या कुटुंबियांचा आधारकार्डाचे क्रमांक घेण्यात यावे.
९. वरील अ.क्र. ५ व ६ येथील प्रकरणात, संबंधित व्यक्ती नविन योजनेकरिता घर / सदनिका मिळण्यास अन्यथा पात्र ठरल्यास उपरोक्त अ.क्र. ५ व ६ येथे नमूद केल्याप्रमाणे सदर व्यक्ती/कूटुंबियाच्या नावे असलेले शासकीय योजनेतील घर/ सदनिका त्यांनी शासनास / शासनाच्या संबंधित प्राधिकरणास/
स्थानिक स्वराज्य संस्थेस परत करणे आवश्यक राहील. अन्यथा शासकीय योजनेतील नविन घराचा/
पृष्ठ ६ पैकी ३
# Page 4
शासन निर्णय क्रमांकः याचिक-२०१९/ प्र.क्र.६६/ गृनिप
सदनिकेचा ताबा संबंधित व्यक्तीस देण्यात येणार नाही. या प्रयोजनार्थ संबधित व्यक्तीस पुरेसा कालावधी देणे आवश्यक आहे. सदर कालावधी खालीलप्रमाणे असावा :
अ) अर्जदार अन्यथा पात्र असल्यास ज्या योजनेत त्याला नविन घर / सदनिका मिळणार आहे, त्या
योजनेशी संबधित प्राधिकरणाने/स्थानिक स्वराज्य संस्थेने, संबधित अर्जदारास त्याचे सध्या धारण
करित असलेले शासकीय योजनेतील घर / सदनिका ज्या प्रधिकरण / स्थानिक स्वराज्य
संस्थेकडून घेतले असेल त्यांना परत करण्याची कार्यवाही करण्याकरिता २ महिन्याचा कालावधी देणे आवश्यक आहे. सदर कालावधीस मुदतवाढ देण्याबाबत संबधित प्राधिकरण / स्थानिक स्वराज्य संस्था त्यांच्या स्तरावर निर्णय घेऊ शकेल.
ब) संबधित व्यक्तीने सध्या ताब्यात असलेले घर/ सदनिका परत घेण्याची विनती केल्यानंतर
संबधित शासन/प्राधिकरण / स्थानिक स्वराज्य संस्थेने सदर घराची मुल्य निश्चिती करुन ती
संबधित व्यक्तीस अदा करणे व घर ताब्यात घेण्याची कार्यवाही १ महिन्यात पुर्ण करणे अनिवार्य
राहील. यासाठी वेळ लागत असल्यास, सदर प्राधिकरणाने/ स्थानिक स्वराज्य संस्थेने तसे लेखी
स्वरुपात अर्जदारास तसेच नविन घर/ सदनिका वितरित करणा-या प्राधिकरणास कळविणे
आवश्यक आहे व नविन घर/ सदनिका वितरीत करणा-या प्राधिकरणाने/ स्थानिक स्वराज्य संस्थेने
त्याप्रमाणे उचित मुदत वाढ देणे आवश्यक आहे.
१०. वरील अ.क्र. ५ व ६ येथील प्रकरणात, शासकीय योजनेत व्यक्ती अथवा कूटुंबियाच्या नावे
आधीपासून घर असलेल्या/ धारण करत असलेल्या व्यक्ती अथवा त्यांच्या कुटुंबियाने प्रकरणपरत्वे शासकीय योजनेतील अधिक चांगल्या योजनेतील घरासाठी किंवा मोठ्या आकाराच्या घरासाठी अर्ज
केल्यानंतर त्याचे पहिले घर / सदनिका शासनास / संबंधित प्राधिकरणास / स्थानिक स्वराज्य संस्थेस परत
करण्याऐवजी बाजार भावाने विकल्यास/नातेवाईकांच्या वा इतर व्यक्तीच्या नावे बक्षीस म्हणून किंवा अन्य
कोणत्याही मार्गाने हस्तांतरित केल्याचे शासनाच्या/ संबंधित प्राधिकरणाच्या/ स्थानिक स्वराज्य संस्थेच्या
निदर्शनास आल्यास संबंधित व्यक्ती त्यानंतर, शासकीय योजनेतील नविन घर/ सदनिकेचे वाटप करण्यास
अपात्र ठरेल. तसेच नविन घराचा/ सदनिकेचा ताबा संबधित व्यक्तीस देण्यात येणार नाही.
११. हे धोरण पुर्वलक्षी प्रभावाने लागू होणार नाही. तथापी, हे धोरण अंमलात येण्यापुर्वीच्या ज्या
प्रकरणात शासन/ प्राधिकरण/ स्थानिक स्वराज्य संस्था यांच्याकडून मंजुर करण्यात आलेल्या/ राबविण्यात
आलेल्या एखाद्या शासकीय गृहनिर्माण योजनेत सदस्यांची पात्रता निश्चित करण्यात आलेली असेल व
अद्याप प्रत्यक्ष ताबा दिलेला नसेल अशा प्रकरणातही या धोरणाच्या तरतूदी लागू होतील. अशा प्रकरणी
संबधित शासन/ प्राधिकरण / स्थानिक स्वराज्य संस्थेने अर्जदाराकडुन सदर घराच्या किमतीपोटी किंवा
पृष्ठ ६ पैकी ४
# Page 5
शासन निर्णय क्रमांकः याचिक-२०१९/ प्र.क्र.६६/ गृनिप
अन्य कारणास्तव आधीच काही रक्कम स्विकारली असल्यास सदर रक्कम सदर अर्जदारास परत करणे आवश्यक आहे.
१२. एखाद्या व्यक्तीच्या किंवा कूटुंबियाच्या नावे आधीपासुन शासकीय योजनेतील घर/ सदनिका असताना, सदर व्यक्ती अथवा त्यांच्या कुटुंबियाने ही बाब शासन/ शासनाचे संबधित प्राधिकरण/ स्थनिक स्वराज्य संस्था यांच्यापासून लपवून/ चुकीची माहिती देऊन, हे धोरण अंमलात आल्याच्या दिनांकानंतर त्या अथवा अन्य कोणत्याही शासकीय योजनेत नविन घर / सदनिका मिळवून त्याचा ताबा घेतला, असे
शासनाच्या/शासनाचे संबधित प्राधिकरण/ स्थनिक स्वराज्य संस्था यांच्या निदर्शनास आल्यास, त्या व्यक्तीच्या नावे वाटप/वितरित करण्यात आलेले नविन घर / सदनिकेचे वितरण रद्द करण्यात येईल व त्या
व्यक्तीकडुन शासन किंवा संबधित शासकीय प्राधिकरण / स्थानिक स्वराज्य संस्था सदर नविन घर / सदनिका परत घेईल.
१३. शासनाच्या या धोरणातील तरतूदी विचारात घेउन शासनाच्या संबंधित विभागानी/ संबधित प्राधिकरण / स्थानिक स्वराज्य संस्थानी त्यांच्या कायदा/नियम/धोरणामध्ये, आवश्यकतेनुसार, सुधारणा / बदल करण्याची कार्यवाही तातडीने करावी.
१४. सदरहू धोरणाची अंमलबजावणी करताना येणाऱ्या अडचणीबाबत स्पष्टीकरण/मार्गदर्शन करण्याचे
अधिकार शासनाच्या गृहनिर्माण विभागास राहतील.
१५. हा शासन निर्णय राज्य शासनाच्या गृहनिर्माण योजनांशी संबंधित विविध प्रशासकीय विभाग, वित्त विभाग, विधी व न्याय विभाग यांनी दिलेले अभिप्राय विचारात घेऊन राज्य मंत्रीमंडळाने दि. ०९.०९.२०१९ रोजीच्या मंत्रीमंडळ बैठकीत घेतलेल्या निर्णयास अनुसरुन, निर्गमित करण्यात येत आहे.
# Page 6