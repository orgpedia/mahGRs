# Page 1
महाराष्ट्र गृहनिर्माण व क्षेत्रविकास प्राधिकरणामार्फत फुटकळ भूखंडांचे वाटप करण्यापूर्वी शासनाची मान्यता घेण्याबाबत.
महाराष्ट्र शासन
गृहनिर्माण विभाग
शासन निर्णय क्रमांक: वाटप-२०१७/प्र.क्र.६५/ गृनिभू (शिकाना),
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- २९ डिसेंबर, २०२२
वाचा:- १) गृहनिर्माण विभाग, शासन परिपत्रक क्रमांक:वाटप-२०१७/प्र.क्र.६५/गृनिभू, दिनांक ३०.०५.२०१९.
२) गृहनिर्माण विभाग, शासन परिपत्रक क्रमांक: संकीर्ण-२०२२/प्र.क्र.११३/गृनिभू, दिनांक १५.०९.२०२२
३) गृहनिर्माण विभाग, शासन निर्णय क्र. सुविधा-२०११/प्र.क्र २४२/पुनर्बाधणी-३ / गृनिभू, दिनांक १६.११.२०२२.
प्रस्तावना: म्हाडामार्फ़त जुन्या वसाहतींमधील सहकारी गृहनिर्माण संस्थांना पुनर्बांधणीसाठी विक्री करावयाचे उर्वरित चटईक्षेत्र, फुटकळ भूखंड, ना फुटकळ ना स्वतंत्रपणे विकास योग्य भूखंड, करमणूकीचे मैदान इत्यादींच्या वाटप व किंमतीचे सुधारित धोरण म्हाडा प्राधिकरणाने त्यांचा ठराव क्र.६२६०, दिनांक ४.६.२००७ अन्वये जाहीर केले आहे. सदरहू धोरणानुसार अशा प्रकारचे फुटकळ भूखंड, ना फुटकळ ना स्वतंत्रपणे विकास योग्य भूखंड आणि करमणुकीची मैदाने इत्यांदींचे वाटप म्हाडाच्या स्तरावर परस्पर करण्यात येत होते. तद्नंतर म्हाडाच्या अभिन्यासामधील मूळ भूखंडाचे क्षेत्र ४००० चौ.मी. पेक्षा जास्त असल्यास, त्यालगतच्या फ़ुटकळ भूखंडाचे वितरण करण्याचे अधिकार म्हाडा अधिनियम, १९८२ मधील विनियम १६ अन्वये गठीत मंत्रिमंडळ उप समितीस प्रदान करण्यात आले होते.
बृहन्मुंबई महानगरपालिकेच्या हद्दीमध्ये म्हाडाच्या अभिन्यासामधील मूळ भूखंडाचे क्षेत्र ४००० चौ.मी. पेक्षा जास्त असल्याचे फ़ारसे आढळून येत नसल्याने, सदरचे प्रस्ताव मंत्रिमंडळ उप समिती समोर ठेवण्याऐवजी महाराष्ट्र गृहनिर्माण व क्षेत्रविकास प्राधिकरणाच्या अभिन्यासातील मूळ भुखंडाचे क्षेत्र ४००० चौ.मी. पेक्षा जास्त असल्यास त्यालगतच्या फ़ुटकळ भूखंडाचे वितरण करण्याचे अधिकार वाचा येथील दिनांक ३०.०५.२०१९ च्या आदेशान्वये शासनास प्रदान करण्यात आले होते.
महाराष्ट्र गृहनिर्माण व क्षेत्रविकास प्राधिकरणामार्फत राबविण्यात येणा-या विकास कामांच्या अधिकारांचे विकेंद्रीकरण करण्याच्या दृष्टीने १३ प्रकरणी शासन स्तरावर असलेले अधिकार म्हाडा प्राधिकरणास परत करण्यात आले. त्यावेळी वाचा येथील दिनांक १५.०९.२०२२ च्या आदेशान्वये दिनांक ३०.०५.२०१९ चे शासन परिपत्रक रद्द करण्यात आले. परिणामस्वरूप, महाराष्ट्र गृहनिर्माण व क्षेत्रविकास प्राधिकरणाच्या अभिन्यासातील मूळ भुखंडाचे क्षेत्र ४००० चौ. मी पेक्षा जास्त असल्यास त्यालगतच्या फ़ुटकळ भूखंडाचे वितरण करण्याचे अधिकार पुन्हा मंत्रिमंडळ उप समितीस प्राप्त झाले व वाचा येथील दिनांक १६.११.२०२२ च्या आदेशान्वये, नव्याने मंत्रिमंडळ उप समिती गठीत करण्यात आली. तथापि, बृहन्मुंबई महानगरपालिकेच्या हद्दीमध्ये म्हाडाच्या अभिन्यासातील मूळ भुखंडाचे क्षेत्र ४००० चौ.मी पेक्षा मोठे असलेले अभिन्यास फ़ारच कमी असल्यामुळे अशा प्रकारच्या प्रस्तावास मंत्रिमंडळ उप समितीच्या ऐवजी पुन्हा शासन स्तरावर मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः वाटप-२०१७/प्र.क्र.६५/ गृनिभू (शिकाना )
शासन निर्णय: वाचा येथील दिनांक १५.०९.२०२२ चे फुटकळ भूखंडाच्या वितरणासंबंधीत शासन परिपत्रक यान्वये रद्द करण्यात येत आहे.
२. महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ मधील तरतुदीनुसार, महाराष्ट्र गृहनिर्माण व क्षेत्रविकास प्राधिकरणाच्या अभिन्यासातील मूळ भूखंडाचे क्षेत्र ४००० चौ.मी.
क्षेत्राहून अधिक असल्यास, त्यालगतच्या फुटकळ भूखंडाचे वितरण करण्याचे अधिकार मंत्रिमंडळ उप समितीच्या ऐवजी पुर्वीप्रमाणेच शासनास राहतील.