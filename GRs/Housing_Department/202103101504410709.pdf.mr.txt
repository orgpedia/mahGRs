# Page 1
महाराष्ट्र गृहनिर्माण व क्षेत्र विकास प्राधिकरणाच्या (म्हाडा) ठरावास शासनाची मान्यता घेण्याबाबत..
महाराष्ट्र शासन
गृहनिर्माण विभाग,
शासन परिपत्रक क्र. वाटप-२०२१/प्र.क्र.५५/गृनिभू,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०९ मार्च, २०२१
शासन परिपत्रक-: महाराष्ट्र गृहनिर्माण व क्षेत्रविकास प्राधिकरण यांच्या स्तरावरुन विविध पुनर्विकास
प्रस्तावांना मान्यता देण्यात येतात. याबाबत शासनस्तरावर कोणत्याही प्रकारची माहिती नसते.
काही प्रस्तावांमध्ये अनियमितता असल्यास त्याबाबतच्या तक्रारी शासनाकडे येतात. परंतू
याबाबत शासनाकडे कोणतीही माहिती नसल्याने शासनस्तरावरुन अशा प्रकरणांमध्ये कोणतीही
माहिती देता येत नाही व तक्रारींचे निराकरण करता येत नाही. त्यामुळे म्हाडा व शासन यांच्या
कामामध्ये सुसूत्रता व एकवाक्यता असावी यासाठी सद्यस्थितीमध्ये म्हाडाकडे असलेल्या
महत्वाच्या बाबी शासन मान्यतेने होणे आवश्यक आहेत.
म्हाडा प्रधिकरणामार्फत विविध विषयाबाबत ठराव घेण्यात येतात. अशा प्रकारचे ठराव हे
ब-याच वेळेस शासनाच्या ध्येय धोरणाविरूध्द असल्याचे आढळून आलेले आहेत. त्यामुळे
जनमानसात शासनाची प्रतीमा मलीन होते व त्याचबरोबर अशा प्रकरणी ब-याच वेळेस
विधीमंडळात तारांकित प्रश्न / लक्षवेधी सूचना उपस्थित होतात. शासन हे विधीमंडळास
उत्तरदायी असल्यामुळे अशा चुकीच्या प्रकरणी शासनास विधीमंडळास उत्तर देणे अवघड होते.
यास्तव, महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ (१)
मधील तरतूदीनुसार शासनास प्राप्त झालेल्या अधिकारानुसार, पुढीलप्रमाणे निदेश/ सूचना
देण्यात येत आहेत:
म्हाड प्राधिकरणामार्फत घेण्यात येणारे यापुढील सर्व ठराव शासनाच्या मान्यतेसाठी
सादर करण्यात यावेत. तसेच, शासनस्तरावरुन सदर ठरावांना मान्यता मिळाल्यानंतरच सदर
ठरावाची अंमलबजावणी करण्यात यावी.
# Page 2
शासन परिपत्रक क्रमांकः वाटप-२०२१/प्र.क्र.५५/गृनिभू,