# Page 1
झोपडपट्टी पुनर्वसन योजनेंतर्गत सशुल्क पुनर्वसन सदनिकांचे शुल्क निश्चित करण्याबाबत.
महाराष्ट्र शासन
गृहनिर्माण विभाग
शासन निर्णय क्र. संकीर्ण-२०२२/प्र.क्र.५४(भाग-१)/झोपसु-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २५ मे, २०२३.
वाचा : गृहनिर्माण विभाग, शासन निर्णय, क्रमांक-झोपुधो-०८१०/प्र.क्र.९६/२०१८/झोपसु-१, दि. १६ मे, २०१८
प्रस्तावना : झोपडपट्टी पुनर्वसन योजनेंतर्गत दि.०१.०१.२००० पासून दि.०१.०१.२०११ पर्यंत
अस्तित्वात असलेल्या झोपडीच्या संदर्भात अशा झोपडीत प्रत्यक्ष राहणाऱ्या झोपडीधारकांचे सशुल्क
पुनर्वसन करण्याचे धोरण शासनाने दि.१६ मे, २०१८ रोजीच्या शासन निर्णयान्वये स्विकारले आहे.
त्यानुषंगाने सशुल्क पुनर्वसन योग्य झोपडीधारकांच्या पुनर्वसन सदनिकेचे शुल्क निश्चित
करण्यासाठी मा.मंत्री (गृहनिर्माण) यांच्या अध्यक्षतेखाली मंत्रिमंडळ उपसमिती गठीत करण्यात
आली होती. सदर समितीने केलेल्या शिफारसीस मा.मंत्रिमंडळाने दिलेल्या मान्यतेनुसार झोपडपट्टी
पुनर्वसन योजनेंतर्गत सशुल्क पुनर्वसन सदनिकेचे शुल्क निश्चित करण्याची बाब शासनाच्या
विचाराधीन होती.
शासन निर्णय :
गृहनिर्माण विभागाच्या दि. १६ मे, २०१८ रोजीच्या शासन निर्णयातील तरतुदींनुसार
झोपडपट्टी पुनर्वसन योजनेंतर्गत सशुल्क पुनर्वसन योग्य झोपडीधारकांच्या पुनर्वसन सदनिकेची
किंमत रु.२.५ लाख इतकी निश्चित करण्यात येत आहे.
यासंदर्भात आवश्यक अटी व शर्ती मुख्य कार्यकारी अधिकारी, झोपडपट्टी पुनर्वसन
प्राधिकरण, मुंबई यांनी शासनाच्या पूर्वमान्यतेने निश्चित कराव्यात.
# Page 2
शासन निर्णय क्रमांकः संकीर्ण-२०२२/प्र.क्र.५४(भाग-१)/झोपसु-१