# Page 1
महाराष्ट्र गृहनिर्माण व क्षेत्रविकास प्राधिकरणामार्फत फुटकळ भूखंडांचे वाटप करण्यापूर्वी शासनाची मान्यता घेण्याबाबत.
महाराष्ट्र शासन
गृहनिर्माण विभाग
शासन परिपत्रक क्रमांक : वाटप-२०१७/प्र.क्र.६५/गृनिभू,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ३० मे, २०१९
वाचा:- १) शासन निर्णय, गृहनिर्माण विभाग, क्र.सुविधा-२०११/प्र.क्र.२४२/पुनर्बांधणी-३/गृनिभू, दि.०१.०४.२०१७, २) शासन परिपत्रक, गृहनिर्माण विभाग, क्रमांक:वाटप-२०१७/प्र.क्र.६५/गृनिभू, दि.१४.०७.२०१७ ३) शासन परिपत्रक, गृहनिर्माण विभाग, क्रमांक:वाटप-२०१७/प्र.क्र.६५/गृनिभू, दि.२३.०५.२०१८
प्रस्तावना : महाराष्ट्र गृहनिर्माण व क्षेत्रविकास (जमिनीचे वाटप) विनियम, १९८२ मधील विनिमय १६ अंतर्गत शासन स्तरावरुन, म्हाडाच्या निवासी / अनिवासी भूखंडाच्या वितरणाकरीता शासनास प्राप्त झालेल्या अधिकाराचा वापर करण्यासाठी मा.मंत्री, गृहनिर्माण यांच्या अध्यक्षतेखाली मंत्रिमंडळाची उप समिती शासन निर्णय, दि. १ एप्रिल, २०१७ अन्वये गठीत करण्यात आली आहे.
म्हाडाच्या सध्या अस्तित्वात असलेल्या जुन्या वसाहतींमधील सहकारी गृहनिर्माण संस्थांना पुनर्बांधणीसाठी विक्री करावयाचे उर्वरित चटईक्षेत्र, फुटकळ भूखंड, ना फुटकळ ना स्वतंत्रपणे विकास योग्य भूखंड, करमणूकीचे मैदान इत्यादींच्या वाटप व किंमतीचे सुधारित धोरण म्हाडा प्राधिकरणाचा ठराव क्र.६२६०, दि.४.६.२००७ अन्वये जाहीर केले आहे.
सदरहू ठरावानुसार याबाबतच्या भूखंडाचे वितरण करण्याचे अधिकार मंत्रिमंडळ उपसमितीस संदर्भाधीन दि.२३.०५.२०१८ रोजीच्या शासन निर्णयान्वये दिलेले आहेत. उक्त दि.२३.५. २०१८ रोजीचा शासन निर्णय पारीत केल्यानंतर, राज्यातून म्हाडाच्या अभिन्यासातील फुटकळ भूखंड वितरीत करण्याचा एक प्रस्ताव शासनास प्राप्त झाला आहे. तसेच बृहन्मुंबई महानगरपालिकेच्या हद्दीमध्ये म्हाडाच्या अभिन्यासामधील मूळ भूखंडाचे क्षेत्र ४००० चौ. मी. पेक्षा मोठे असलेले अभिन्यास (Lay Out) फारच कमी आहेत. त्यामूळे शासनाकडे अशा प्रकारचे भूखंड मंजूरीला येण्याचे प्रमाणही अतिशय कमी आहे. त्यामूळे अशा स्वरुपाचे म्हाडा प्राधिकरणाकडून अतिशय कमी प्रमाणात प्राप्त होणारे प्रस्ताव असल्याने सदरचे प्रस्ताव मंत्रिमंडळ उप समितीसमोर ठेवण्याऐवजी शासन स्तरावरुनच मंजूर करण्याची बाब शासनाच्या विचाराधीन होती.
# Page 2
शासन परिपत्रक क्रमांकः वाटप-२०१७/प्र.क्र.६५/गृनिभू,
शासन निर्णय : महाराष्ट्र गृहनिर्माण व क्षेत्र विकास अधिनियम, १९७६ च्या कलम १६४ मधील तरतुदीनुसार, महाराष्ट्र गृहनिर्माण व क्षेत्रविकास प्राधिकरणाच्या अभिन्यासातील मूळ भूखंडाचे क्षेत्र ४००० चौ.मी. क्षेत्राहून अधिक असल्यास त्यालगतच्या फुटकळ भूखंडाचे वितरण करण्याचे अधिकार शासनास राहतील.