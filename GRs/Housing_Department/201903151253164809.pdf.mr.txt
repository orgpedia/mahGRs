# Page 1
गृहनिर्माण (खुद्द) विभागाची नवीन वेबसाईट तयार करणेबाबत.
महाराष्ट्र शासन
गृहनिर्माण विभाग
शासन निर्णय क्रमांक: संकिर्ण-२०१६/प्र.क्र.५५/प्रशा-१
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: १५ मार्च, २०१९.
वाचा : १) वित्त विभाग शासन निर्णय क्र.विअप्र-२०१३/प्र.क्र.३०/२०१३/विनियम, दिनांक १७ एप्रिल २०१५.
२) सामान्य प्रशासन (माहिती तंत्रज्ञान) विभाग, शासन निर्णय क्र. मातंसं-१७१६/ प्र.क्र.२८६/३९, दि. ०९ ऑगस्ट, २०१६.
३) ऊर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/ उद्योग-४, दि. ०१ डिसेंबर २०१६.
४) वित्त विभाग शासन परिपत्रक क्र. अर्थसं-२०१८/प्र.क्र.६९/अर्थ-३, दि. ०२ एप्रिल, २०१८.
५) सामान्य प्रशासन (माहिती तंत्रज्ञान) विभाग, शासन परिपत्रक क्र. मातंसं-२०१८/ प्र.क्र.१०२/से-४/३९, दि. १८ सप्टेंबर, २०१८.
६) वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि. २५ जानेवारी, २०१९.
प्रस्तावना : गृहनिर्माण विभागाची ( https://housing.maharashtra.gov.in/) अस्तित्वात असलेली वेबसाईट अद्ययावत व केंद्र शासनाच्या मार्गदर्शक सूचनानुसार नाही. शासनाच्या अखत्यारितील सर्व विभाग / कार्यालये / मंडळे / महामंडळे यांची अद्ययावत माहिती त्यांच्या वेबसाईटवर असणे आणि तयार केलेल्या वेबसाईट प्रमाणकानुसार असणे अनिवार्य आहे.
२. उपरोक्त संदर्भाधीन शासन निर्णय क्र. २ अन्वये महाराष्ट्र माहिती व तंत्रज्ञान महामंडळाची स्थापना करण्यात आली आहे. विविध विभाग तसेच राज्य व केंद्राच्या अधिनियमांतर्गत स्थापन केलेल्या संस्था
यांच्याकरीता सदरहू शासन निर्णयाच्या परिच्छेद क्र. ३.३ नुसार विभागाची वेबसाईट महाराष्ट्र माहिती तंत्रज्ञान महामंडळाकडून अद्ययावत करणे बंधनकारक केले आहे. तसेच परिच्छेद क्र. ३.७ नुसार केंद्र शासनाच्या / राज्य शासनाच्या दर करारानुसार किंवा इतर कुठल्याही यंत्रणे व्दारे माहिती तंत्रज्ञान विषयक संयंत्रे, साधनसामुग्री, सेवा, मनुष्यबळ उपलब्ध करून घेण्यावर प्रतिबंध घालण्यात आलेले आहेत. त्यामुळे विभागाची नवीन वेबसाईट बनविण्याचे काम महाराष्ट्र माहिती तंत्रज्ञान महामंडळाकडून करून घेणे बंधनकारक करण्यात आले आहे.
त्यानुसार गृहनिर्माण विभागाची नविन वेबसाईट तयार करण्यासाठी रू. २९,९४,५१७ /– (GST करांसहित ) (अक्षरी रूपये एकोणतीस लाख चौऱ्यांन्नव हजार पाचशे सतरा फक्त) इतक्या रक्कमेचे प्रस्तावित अंदाजपत्रक (Proforma Invoice No.MahalT/PRJ/००१/३१/२०१८) दि.२१ डिसेंबर,२०१८ रोजी महाराष्ट्र माहिती तंत्रज्ञान महामंडळाने या विभागास सादर केले आहे. त्यानुसार सदरहु प्रस्तावित अंदाजपत्रकातील (Proforma Invoice) अटी व शर्तीनुसार रू. २९,९४,५१७ /- (GST करांसहित ) इतकी रक्कम महाराष्ट्र माहिती तंत्रज्ञान महामंडळ यांना आगाऊ प्रदान करणे आवश्यक आहे.
# Page 2
शासन निर्णय क्रमांक: संकिर्ण २०१६/प्र.क्र.५५/प्रशा-१
३ मा.उच्च न्यायालय, मुंबई येथे दाखल करण्यात आलेल्या जनहित याचिका क्र. १२६/२०१२, Disability Rights Inititative National Information Centre & Others नुसार विभागाची वेबसाईट ( https://housing.maharashtra.gov.in/ ) ही केंद्र शासनाच्या मार्गदर्शक तत्वानूसार व तसेच उपरोक्त संदर्भाधीन शासन निर्णय क्रमांक ५ अन्वये शासनाच्या संकेतस्थळ / प्रणालींचे विकसन करतांना दिव्यांग जनांसाठी निश्चीत करण्यात आलेल्या भारत सरकारच्या मार्गदर्शक तत्वांचे व विनिर्देशांचे (W३C Web Content Accessibility Guidelines २.०) नुसार काटेकोर पालन करण्याबाबत निर्देश दिले आहेत. उपरोक्त नमूद शासन निर्णयान्वये वेबसाईट अपंगासाठी सुगम असण्याच्या दृष्टीने योग्य ती कार्यवाही तात्काळ करून त्याबाबतचे प्रतिज्ञापत्र मा.उच्च न्यायालय, मुंबई येथे दाखल करण्याबाबत अतिरिक्त सरकारी वकील, मा. उच्च न्यायालय, मुंबई यांनी पत्रान्वये या विभागास कळविले आहे.
४. उपरोक्त संदर्भाधीन शासन निर्णय क्र. ६ अन्वये विभागांना सन २०१८-१९ या आर्थिक वर्षातील उर्वरीत कालावधीकरीता कार्यक्रम खर्चाच्या बाबीवर ८० % निधी अर्थसंकल्पीय अंदाज, वाटप आणि संनियंत्रण प्रणालीवर (बीम्स) वितरीत करण्यास सहमती देण्यात आली आहे. विभागाच्या सन २०१८-१९ या आर्थिक वर्षात ई गव्हर्नन्स प्रकल्पाची अंमजबजावणी बाबतच्या ३४५१ २७४६ (३१) सहायक अनुदाने ( वेतनेतर )” या लेखाशिर्षाखाली रु. ३९,९७,०००/- अर्थसंकल्पीय तरतुद करण्यात आली होती. तथापि, सन २०१८-१९ च्या सुधारीत अंदाजानूसार रु.३१,९७,०००/- (अक्षरी रुपये एकतीस लाख सत्त्यान्नव हजार फक्त ) एवढी तरतुद करण्यात आली आहे. त्यापैकी सन २०१८-१९ मध्ये नवीन संगणक व प्रिंटर खरेदीसाठी रु.६,४८,२००/ ( अक्षरी रुपये सहा लाख अठ्ठेचाळीस हजार दोनशे फक्त ) एवढा निधी खर्च झाल्यामुळे उर्वरीत शिल्लक निधी रू. २५,४८,८००/- (अक्षरी रूपये पंचवीस लाख अठ्ठेचाळीस हजार आठशे फक्त) महाराष्ट्र माहिती तंत्रज्ञान महामंडळ मर्यादीत यांना या आर्थिक वर्षात अग्रीम म्हणून उपलब्ध करून देता येईल. तसेच विभागाची नवीन वेबसाईट बनविण्याकरीता शिल्लक रक्कम रु.४,४५,७१७/- (अक्षरी रूपये चार लाख पंचेचाळीस हजार सातशे सतरा) (२९,९४,५१७ - २५,४८,८०० = ४,४५,७१७/- ) इतकी रक्कम पुढील आर्थिक वर्षात प्रदान करण्याची बाब शासनाच्या विचाराधीन राहील.
शासन निर्णय :
गृहनिर्माण विभागाची (https://housing.maharashtra.gov.in) अस्तित्वात असलेली वेबसाईट अद्ययावत व केंद्र शासनाच्या मार्गदर्शक सूचनानुसार नवीन तयार करण्यासाठी महाराष्ट्र माहिती तंत्रज्ञान महामंडळ मर्यादीत यांनी विभागास सादर केलेल्या प्रस्तावित अंदाजपत्रक रू. २९,९४,५१७/- इतक्या एकूण रक्कमेपैकी (Proforma Invoice No. MahalT /PRJ/००१/३१/२०१८, दि. २१ डिसेंबर, २०१८ ) अग्रीम म्हणून रू. २५,४८,८००/- (अक्षरी रूपये पंचवीस लाख अठ्ठेचाळीस हजार आठशे फक्त) इतकी रक्कम अदा करण्यास शासन मंजूरी देण्यात येत आहे.
२. यावर होणारा खर्च “( मागणी क्र.क्यू-४ ) ३४५१ सचिवालय-आर्थिक सेवा (०९०) सचिवालय (००) (०२) ई - गव्हर्नन्स प्रकल्पाची अंमजबजावणी ३४५१ २७४६ (३१) सहायक अनुदाने ( वेतनेतर )” या लेखाशिर्षाखाली सन २०१८-२०१९ या वित्तीय वर्षात मंजूर करण्यात आलेल्या तरतुदीमधून भागविण्यात यावा.
३. सदर रक्कम आहरीत करून अदा करण्यासाठी अवर सचिव, गृहनिर्माण विभाग, मंत्रालय, मुंबई यांना आहरण व संवितरण अधिकारी म्हणून व उप सचिव, गृहनिर्माण विभाग यांना नियंत्रण अधिकारी म्हणून घोषित करण्यात येत आहे.
# Page 3
शासन निर्णय क्रमांक: संकिर्ण २०१६/प्र.क्र.५५/प्रशा-१
४. सामान्य प्रशासन विभागाच्या शासन निर्णय सीओएम-१००१/प्र.क्र.१७४/०१/३९, दिनांक २९.१०.२००१ व सामान्य प्रशासन विभाग शासन निर्णय क्रमांक, मातंस-२०११/प्र.क्र.१२५/३९, दिनांक २३.०९.२०११ या आदेशांच्या अधीन राहुन तसेच शासन निर्णय, उद्योग, ऊर्जा व कामगार विभाग, क्रमांक-भाखंस-२०१४/प्र.क्र.८२ भाग III/ उद्योग-४, दि.१/१२/२०१६ नुसार सदर अनुदानाचा विनियोग केल्यानंतर उपयोगिता प्रमाणपत्र सादर करण्यात येईल.
५. महाराष्ट्र माहिती तंत्रज्ञान महामंडळ मर्यादीत यांचेकडून सदर रक्कम प्राप्त झाल्याची पोच प्राप्त करून घेऊन ३० दिवसाच्या आत तपशीलवार देयक सादर करण्यात येईल व पूढील रक्कम प्राप्त करण्यापूर्वी सदर रक्कम ज्या प्रयोजनार्थ अदा करण्यात आली आहे, ती रक्कम त्याच प्रयोजनार्थ वापरण्यात आली असल्याबाबतचे उपयोगिता प्रमाणपत्र सादर करण्यात येईल.
६. उपरोक्त संदर्भाधीन शासन निर्णय क्र. ४ मधील अटीनूसार ई - गव्हर्नन्स प्रकल्पाची अंमजबजावणी ३४५१ २७४६ (३१) सहायक अनुदाने ( वेतनेतर ) ” या लेखाशिर्षाखाली जुनी तपशीलवार देयके प्रलंबित नसल्याबाबत प्रमाणित करण्यात येत आहे. सदर शासन निर्णयासोबतच्या परिशिष्टामधील अ.क्र.८ मधील लागू होणाऱ्या अटींची पूर्तता करून सदर खर्चास मंजुरी देण्यात येत आहे.
६. उपरोक्त संदर्भाधीन शासन निर्णय क्र. ६ अन्वये विभागांना सन २०१८-१९ या आर्थिक वर्षातील उर्वरीत कालावधीकरीता कार्यक्रम खर्चाच्या बाबीवर वितरीत केलेला ८०% निधी एवढी मर्यादा विहीत करण्यात आली आहे.त्यास अधीन राहून सदर खर्चास मंजुरी देण्यात येत आहे ७. वित्त विभाग शासन निर्णय क्र.विअप्र-२०१३/प्र.क्र.३०/२०१३/विनियम, दिनांक १७ एप्रिल २०१५ मधील वित्तीय अधिकार नियम पुस्तिका - १९७८ (भाग पहिला) उप विभाग-दोन मधील अनुक्रमांक २७- अ नियम क्र.७६ मधील अटींचे पालन करून ई-गव्हर्नन्स यंत्रणेबाबत विभागास प्रदान करण्यात आलेल्या वित्तीय अधिकारान्वये रु.
२०.०० लाख इतक्या निश्चीत केलेल्या मर्यादेपेक्षा जास्त रक्कम असल्याने वित्त विभागाच्या अनौपचारीक संदर्भ क्र. ५६/२०१९/व्यय-३, दि. २१ फेब्रुवारी, २०१९ रोजीच्या मान्यतेनुसार सदरहु आदेश निर्गमित करण्यात येत आहे.