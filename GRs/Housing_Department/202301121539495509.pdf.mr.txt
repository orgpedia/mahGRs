# Page 1
म्हाडाच्या सर्व प्रकल्पांना / विकासकामांना प्रशासकीय मान्यता, तांत्रिक मान्यता व निविदा स्विकृती संदर्भातील मार्गदर्शक सूचना.
महाराष्ट्र शासन
गृहनिर्माण विभाग
शासन आदेश क्र.ठराव-२०२२/प्र.क्र.५९/गृनिभू
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १२ जानेवारी, २०२३
वाचा:- शासन पत्र क्र. संकीर्ण-२०२२/प्र.क्र.११३/गृनिभू, दि.१५.०९.२०२२
प्रस्तावना: उपरोक्त संदर्भाधिन पत्रान्वये, महाराष्ट्र गृहनिर्माण व क्षेत्रविकास प्राधिकरणामार्फत राबविण्यात येणाऱ्या अनेक विकास कामांची गतीने अंमलबजावणी होण्यासाठी या अधिकारांचे विकेंद्रीकरण होण्याच्या दृष्टीने म्हाडा प्राधिकरण /क्षेत्रीय स्तरावर अधिकार प्रदान करण्यात आले आहेत. तथापि, म्हाड प्राधिकरणात निविदा प्रकीया राबवितांना The Maharashtra Housing and Areal Development (Execution of Contract ) Regulations, १९७९ मधील तरतुदींचे पालन करण्यात येत नसल्याची बाब शासनाच्या निदर्शनास आली आहे. त्याअनुषंगाने म्हाडा प्राधिकरणात निविदा प्रकीया संबंधित मार्गदर्शक सूचना निर्गमित करण्याची बाब शासनाच्या विचाराधीन होती.
शासन आदेश: म्हाडा प्राधिकरण व त्याअंतर्गत असलेल्या विविध प्रादेशिक मंडळामार्फत राबविण्यात येणाऱ्या सर्व प्रकल्पांना / विकासकामांना प्रशासकीय मान्यता, तांत्रिक मान्यता देतांना निविदा प्रकियेसंदर्भात खालील मार्गदर्शक सूचनांची अंमलबजावणी करण्यात यावी: १. The Maharashtra Housing and Areal Development (Execution of Contract) Regulations, १९७९ मधील नियम ३ (२) नुसार “No contract shall be
executed unless the administrative approval and technical sanction have been obtained as provided in statement A (Delegation of Powers).” अशी स्पष्ट तरतूद करण्यात आली आहे. त्यानुसार म्हाडा प्राधिकरणांतर्गत कोणतीही निविदा प्रसिध्द करताना, प्रशासकीय मान्यतेचे व तांत्रिक मान्यतेचे आदेश सक्षम प्राधिकारी स्तरावर निर्गमित होणे आवश्यक आहे व सदर आदेशांमध्ये विकास कामे/प्रकल्पांच्या अंदाजित किंमतीचा / खर्चाचा सविस्तर उल्लेख (Detail Estimate) असणे क्रमप्राप्त आहे.
२. प्रकल्प विकासकामांची आवश्यक ती गती राखून विहित वेळेत विकासकामे पूर्ण होणे अत्यावश्यक आहे. तथापि, कंत्राटदाराकडून विहित वेळेत काम पूर्ण होत नसल्यास अथवा कामास वारंवार मुदतवाढ द्यावी लागत असल्यास प्रकल्पांचा खर्च वाढून शासनास/प्राधिकरणास अधिकच्या खर्चाचा भूर्दंड सोसावा लागतो. त्यामुळे प्रकल्प/
# Page 2
शासन आदेश क्रमांकः ठराव-२०२२/प्र.क्र.५९/गृनिभू
विकास कामांची आवश्यक गती राखण्याबाबत तसेच, कामाच्या दर्जाच्या अनुषंगाने दोष दायित्व कालावधी (Defect Liability Period) चा स्पष्ट उल्लेख निविदेतील अटी व शर्तींमध्ये करण्यात यावा.
३. कोणतेही विकास कामे / प्रकल्प हाती घेताना, त्यामध्ये संबंधित विकास कामे / प्रकल्पाच्या वर्धनक्षमतेबाबतचा तपशीलही सादर करणे आवश्यक राहिल.
४. विकास कामांचा/प्रकल्पांचा खर्च हा त्या कामांच्या प्रशासकीय मान्यतेच्या आदेशांमध्ये नमूद केलेल्या अंदाजित खर्चापेक्षा १०% पेक्षा अधिक असल्यास, त्यास सुधारित प्रशासकीय मान्यता घेणे क्रमप्राप्त राहिल.
५. निविदा प्रकिया राबंवितांना केंद्रीय दक्षता समितीच्या (CVC) मार्गदर्शक सूचना तसेच, निविदेप्रकियेबाबत शासनाने वेळोवेळी निर्गमित केलेल्या शासन निर्णयानुसार कार्यवाही करण्यात यावी. त्याचप्रमाणे निविदेमध्ये Escalation Formula स्पष्टपणे नमूद करण्यात यावा.
६. म्हाडा प्राधिकरण व त्याअंतर्गत असलेल्या विविध प्रादेशिक मंडळामार्फत रु.५०.०० कोटीपेक्षा जास्त रकमेच्या कामांना प्रशासकीय, वित्तीय व निविदांना मान्यता देण्यापूर्वी शासनाची पूर्वमान्यता घेणे आवश्यक राहिल.