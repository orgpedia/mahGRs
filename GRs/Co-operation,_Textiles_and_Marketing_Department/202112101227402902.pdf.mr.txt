# Page 1
सन २०२१-२२ मधील अर्थसंकल्पित तरतूदीचे वितरण करणेबाबत.
राज्यातील अल्पमुदत सहकारी पतसंरचनेअंतर्गत (STCCS) प्राथमिक कृषीपतपुरवठा सहकारी संस्थांचे सक्षमीकरण करण्यासाठी अर्थसहाय्य (लेखाशिर्ष २४२५२५१५)
महाराष्ट्र शासन
सहकार पणन व वस्त्रोद्योग विभाग
शासन निर्णय क्र. अर्थसं- ०६२१ / प्र.क्र. ६९/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १० डिसेंबर, २०२१
वाचा : १. सहकार, पणन व वस्त्रोद्योग विभाग, शासन निर्णय, क्रमांक सीसीआर ०३१३/प्र.क्र.१४४/२-स, दिनांक ०६/०९/२०१४ व दिनांक ०२/०८/२०१७ २. वित्त विभाग, शासन परिपत्रक क्र. संकीर्ण-२०१६/प्र.क्र.३१/कोषा-प्रशा-५, दिनांक १०/०५/२०१६ ३. वित्त विभाग, शासन निर्णय क्र. अर्थसं-२०२१/प्र.क्र.४८/अर्थ-३, दिनांक १४/१०/२०२१ ४. सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र जा.क्र.३-सआ/अंवनि/नमुना A प्रस्ताव/२०२१, दिनांक १६/०६/२०२१ व जा.क्र.
३-सआ/भुविकास/अर्थसंकल्पीय २०२१-२२/७३५/२०२१, दिनांक ०२/१२/२०२१.
प्रस्तावना :
संदर्भाधीन शासन निर्णय क्रमांक १ अन्वये राज्य शासनाने राज्यातील शेतकऱ्यांना पीककर्ज पुरवठा होण्यासाठी प्राथमिक कृषि पतपुरवठा संस्थांचे सक्षमीकरण करण्यासाठी शासनामार्फत पीक कर्ज पुरवठ्याच्या प्रमाणात अर्थसहाय्य करण्याचा निर्णय घेतलेला आहे. या संस्थांनी प्रत्येक आर्थिक वर्षात केलेल्या कर्ज वाटपाच्या प्रमाणात ०.५% ते १.५% अर्थसहाय्य देण्याचा निर्णय शासनाने घेतलेला आहे. अर्थसहाय्य देण्यात येणाऱ्या प्राथमिक कृषी पतपुरवठा सहकारी संस्थांनी शासन निर्णयात नमूद केलेल्या अटी/निकषांची पूर्तता करणे बंधनकारक आहे.
राज्य शासनाच्या धोरणास अनुसरून, राज्यातील अल्पमुदत सहकारी पतसंरचनेअंतर्गत (STCCS) प्राथमिक कृषीपतपुरवठा सहकारी संस्थांचे सक्षमीकरण करण्यासाठी अर्थसहाय्य (लेखाशिर्ष २४२५२५१५) या योजनेअंतर्गत रु.४०००.०० लाख एवढी अर्थसंकल्पीय तरतूद सन २०२१-२२ या आर्थिक वर्षासाठी मंजूर आहे. त्यामुळे सदर योजनेसाठी निधी उपलब्ध करून देण्याची बाब शासनाच्या विचाराधीन होती.
# Page 2
शासन निर्णय क्रमांक: अर्थसं- ०६२१ / प्र.क्र. ६९/१८-स
शासन निर्णय : सन २०२१-२२ या वर्षात राज्यातील अल्पमुदत सहकारी पतसंरचनेअंतर्गत (STCCS) प्राथमिक कृषीपतपुरवठा सहकारी संस्थांचे सक्षमीकरण करण्यासाठी (लेखाशिर्ष २४२५२५१५)-३३ अर्थसहाय्य या लेखाशिर्षाखाली रू. ४०००.०० लाख इतकी तरतूद करण्यात आलेली आहे. त्यापैकी संदर्भ क्र. ३ च्या शासन निर्णयान्वये रूपये २०००.०० लाख ( रुपये वीस कोटी फक्त ) इतक्या निधीचे वितरण करण्यास या शासन निर्णयान्वये मान्यता देण्यात येत आहे.
२. वरीलप्रमाणे मंजूर करण्यात आलेला निधी संबंधित बँका / संस्थांस वितरीत करताना आहरण व संवितरण अधिकारी यांनी सदर रकमेबाबत उपयोगिता प्रमाणपत्र प्राप्त करून घ्यावे व त्याची प्रत शासनास सादर करावी.
३. वित्त विभाग, शासन परिपत्रक क्र. संकीर्ण-२०१६/प्र.क्र.३१ / कोषा-प्रशा ५, दिनांक १०/०५/२०१६ अन्वयेच्या परिच्छेद "अ" नुसार या प्रकरणीची माहिती खालीलप्रमाणे आहे :
१) विभागास प्रदान वित्तीय अधिकार :- वित्त विभागाने विभागास प्रदान केलेल्या वित्तीय अधिकारानुसार सादर करण्यात येत आहे.
२) मंजूर निधी :- वित्त विभागाने या योजनेच्या लेखाशिर्षाखाली सन २०२१-२२ या वित्तीय वर्षासाठी रूपये ४०००.०० लाख इतका निधी उपलब्ध करून दिलेला आहे.
३) मागील ३ महिन्यापूर्वी निधी वाटप करण्यात आलेले नाही. यास्तव दिलेल्या अनुदानापैकी ७५% किंवा अधिक निधी खर्च झाला नाही.
४) ज्या लेखाशिर्षाखाली अनुदान वितरीत करण्यात येत आहे त्या लेखाशिर्षांतर्गत १ वर्षापासूनचे संक्षिप्त देयक प्रलंबित नाही. :- या योजनेखाली देयकांची संक्षिप्त देयके पारीत होत नाहीत.
५) स्थानिक स्वराज्य संस्थांना अनुदान देताना त्यांचेकडून राज्य शासनास येणे नाही किंवा येणे रक्कम समायोजित करण्यात आली आहे :- लागू नाही.
६) वैयक्तिक लाभार्थीचे देयक सादर करताना यादीसह व शक्यतो आधार क्रमांकासह सादर करावे :- या योजनेअंतर्गत वैयक्तिक लाभार्थी नाहीत.
प्राथमिक कृषी पतपुरवठा संस्था ह्या लाभार्थी आहेत.
७) बांधकाम विषयक प्रस्तावांना प्रशासकीय मान्यता देताना सक्षम अधिकाऱ्याची मान्यता घेतल्याचा उल्लेख आदेशात करावा. :- लागू नाही.
८) खरेदीविषयक प्रक्रिया अद्ययावत संबंधित शासन आदेशानुसार करावी व तसा उल्लेख प्रशासकीय मान्यतेत असावा :- लागू नाही.
९) साहित्य खरेदीची रक्कम पुरवठादाराच्या नावे ECS द्वारे आहरित करावी :- लागू नाही.
पृष्ठ ३ पैकी २
# Page 3
शासन निर्णय क्रमांकः अर्थसं- ०६२१ / प्र.क्र. ६९/१८-स
४. सदर तरतूद संबंधित संस्थांना अदा करण्यासाठी V0004-सहायक निबंधक (अर्थसंकल्प आणि नियोजन) आयुक्त, सहकार, पुणे यांना नियंत्रक अधिकारी म्हणून घोषित करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करून हा खर्च किती वेळेत होईल हे सहकार आयुक्त व निबंधक, सहकारी संस्था, महाराष्ट्र राज्य, पुणे यांनी पहावे. तसेच याबाबतचा अहवाल व विकास मंडळनिहाय खर्चाची माहिती वेळो वेळी शासनास पाठवावी.
५. सदरहू रक्कम मागणी क्र. व्ही - २ मुख्यलेखाशिर्ष " २४२५ सहकार (१९५), सहकारी पत संस्थांना सहाय्य (०१) व्याजात सवलत (०१) (०२) राज्यातील अल्पमुदत सहकारी पतसंरचनेअंतर्गत (STCCS) प्राथमिक कृषीपतपुरवठा सहकारी संस्थांचे सक्षमीकरणा साठी सहाय्य (लेखाशिर्ष २४२५२५१५) - ३३ अर्थसहाय्य", या लेखाशिर्षाखालील सन २०२१-२२ या वर्षासाठी उपलब्ध असलेल्या तरतूदीमधून सदर रक्कम खर्च करण्यात यावी.
६. सदर शासन निर्णय, वित्त विभाग, शासन निर्णय क्र. अर्थसं - २०२१/प्र.क्र.४८/ अर्थ-३, दिनांक १४/१०/२०२१ अन्वये दिलेल्या निदेशानुसार निर्गमित करण्यात येत आहे.