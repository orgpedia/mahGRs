# Page 1
सन २०२०-२१ या वर्षात दिलेल्या पीक कर्जाच्या परतफेडीस मुदतवाढ देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. संकिर्ण-०६२१/प्र.क्र. ७५/१८-स,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :०१ जुलै, २०२१
वाचा :- १) सहकार आयुक्त व निबंधक, सहकारी संस्था, पुणे यांचे पत्र क्र. कृषीपत०९/सातारा जि.म.स. बँक/वसुली हंगाम मुदतवाढ/२०२१, दि.२५/०६/२०२१
प्रस्तावना :
राज्यातील जिल्हा मध्यवर्ती सहकारी बँका व व्यापारी बँकामार्फत शेतकऱ्यांना पीक कर्ज पुरवठा करण्यात येतो. राज्यातील जे शेतकरी बँकेकडून घेतलेल्या कर्जाची परतफेड दि. ३० जूनपर्यंत करतात अशा शेतकऱ्यांना पीक कर्जाची विहित मुदतीत परतफेड करण्यासाठी व्याजामध्ये प्रोत्साहनपर सवलत देण्यासाठी शासनामार्फत डॉ. पंजाबराव देशमुख व्याज सवलत योजना राबविण्यात येत आहे. या योजनेमुळे राज्यातील बहुतांश शेतकरी त्यांच्या पीक कर्जाची परतफेड विहित मुदतीत करीत आहेत. त्यामुळे बँकांची पीक कर्जाची वसुली होण्यास मदत होत आहे.
राज्यात एप्रिल व मे २०२१ मध्ये उद्भवलेल्या कोविड- १९ परिस्थितीमुळे लागू केलेल्या टाळेबंदीच्या कालावधीत शेतकऱ्यांना शेतमालाच्या विक्री व्यवस्थेत निर्माण झालेल्या अडी-अडचणी व साखर कारखान्यांकडून शेतकऱ्यांना अद्याप देय असलेली FRP विचारात घेता राज्यातील जिल्हा मध्यवर्ती सहकारी बँका व व्यापारी बँकांनी शेतकऱ्यांना सन २०२०-२१ या वर्षात दिलेल्या पीक
कर्जाच्या वसुलीस दि. ३१/०७/२०२१ पर्यंत मुदतवाढ देण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेली विशिष्ट परिस्थिती विचारात घेता राज्यातील जिल्हा मध्यवर्ती सहकारी बँका व व्यापारी बँकांनी शेतकऱ्यांना सन २०२०-२१ या वर्षात दिलेल्या पीक कर्जाच्या वसुलीस दि. ३१/०७/२०२१ पर्यंत मुदतवाढ देण्यात येत आहे. या वाढीव मुदतीत पीक कर्जाची परतफेड करणारे शेतकरी शासनाच्या डॉ. पंजाबराव देशमुख व्याज सवलत योजनाचा लाभ मिळण्यास पात्र असतील.
# Page 2
शासन निर्णय क्रमांक: संकिर्ण-०६२१/प्र.क्र.७५/१८-स
# Page 3