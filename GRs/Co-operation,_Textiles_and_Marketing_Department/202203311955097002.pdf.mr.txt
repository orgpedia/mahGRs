# Page 1
संजीवनी अन्नधान्य प्रक्रिया सहकारी संस्था मर्या.नागपूर , या संस्थेस दुसऱ्या हप्त्यापोटी देय असलेले शासकीय भागभांडवल (कोल्हे समिती) मंजूर करण्याबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्रमांक : प्रक्रिया-१११२/प्र.क्र.१६४/१-स
मंत्रालय विस्तार, मुंबई-४०० ०३२.
दि. ३१ मार्च, २०२२.
वाचा: १) शासन निर्णय सहकार, पणन व वस्त्रोदयोग विभाग क्र: प्रक्रिया-११२००४/प्र.क्र.१६२(अ)/९-स, दि. १२.१०.२००७.
२) शासन परिपत्रक, सहकार, पणन व वस्त्रोद्योग विभाग, क्र.प्रक्रिया-११०९/प्र.क्र.१०५/९-स, दि.०९.१०.२००९.
३) शासन निर्णय सहकार, पणन व वस्त्रोदयोग विभाग क्रः प्रक्रिया-१११२/प्र.क्र.१०५/९-स, दि. २४.०८.२०१७.
४) शासन निर्णय क्र.प्रक्रिया-१११२/प्र.क्र.१६४/१-स, दि.१४.०२.२०१९ ५) पणन संचालक, पणन संचालनालय, पुणे यांचे पत्र क्र. पणन-२/कृउप्र / संजीवनी अ.धा./उर्वरीत अर्थसहाय्य/शाभाभां/१५६०/२०२१, दि.२५.०३.२०२१.
६) पणन संचालक, पणन संचालनालय, पुणे यांचे पत्र क्र. पणन-२/कृउप्र / संजीवनी अन्नधान्य /नागपूर / उअप्र / २०२२/६८०, दि.२१.०२.२०२२.
प्रस्तावना: राज्यातील शेतकऱ्यांनी उत्पादित केलेल्या शेतमालाला योग्य व रास्त भाव मिळावा तसेच, स्थानिक स्तरावर रोजगार निर्मिती व्हावी या उद्देशाने वाचा क्र.१ च्या शासन निर्णयातील तरतूदीनुसार राज्यातील कृषि प्रक्रिया सहकारी संस्थांना प्रकल्प किंमत रु.५००.०० लक्ष कमाल मर्यादेत १:९ या प्रमाणात अर्थसहाय्य मंजूर करण्यात येते. त्यानुसार, संदर्भ क्र.३ अन्वये संजीवनी अन्नधान्य प्रक्रिया सहकारी संस्था मर्या.,नागपूर या संस्थेच्या "डाळ प्रक्रिया" प्रकल्पास राज्य शासनाचे भागभांडवल (कोल्हे समिती) रु.१८०.०० लक्ष मंजूर करण्यास प्रशासकीय मान्यता देण्यात आलेली आहे. संस्थेचा प्रकल्प किंमतीचा आकृतीबंध खालीलप्रमाणे आहे.
(रु. लाखात)
-----------------------------------------------------
| अ.क्र. | तपशिल | टक्केवारी | आर्थिक आकृतिबंध |
| १ | बँक कर्ज (शासन हमीशिवाय) | ६०% | ३००.०० |
| २ | राज्य शासनाचे भागभांडवल (कोल्हे समिती) | ३६% | १८०.०० |
| ३ | संस्थेचे स्वभागभांडवल | ०४% | २०.०० |
| एकूण: | १००% | ५००.०० |
-----------------------------------------------------
उक्त आकृत्तीबंधाच्या अधीनतेने संदर्भाधीन क्र.४ येथील दि. १४.०२.२०१९ च्या शासन निर्णयान्वये राज्य शासनाचे भागभांडवल रु. १३९.१८ लक्ष वितरित करण्यात आले असून, सद्यस्थितीत रु.४०.८२ लक्ष इतकी रक्कम/अर्थसहाय्य शासकीय भागभांडवलापोटी मंजुर करणे शिल्लक आहे. त्यास अनुसरून पणन संचालक, महाराष्ट्र राज्य, पुणे यांनी दि.२१.०२.२०२२ च्या पत्रान्वये सदर संस्थेस उर्वरित देय असलेले राज्य शासनाचे भागभांडवल (कोल्हे समिती) रु.४०.८२ लक्ष एवढे अर्थसहाय्य मंजूर करण्याबाबत कळविले आहे. परंतु सुधारीत अंदाजान्वये प्राप्त तरतूदीच्या अधीनतेने प्रस्तुत संस्थेस
# Page 2
शासन निर्णय क्रमांकः प्रक्रिया-१११२/प्र.क्र.१६४/१-स
उर्वरीत रु.४०.८२ लक्ष एवढया उर्वरीत शासकीय भागभांडवलापैकी रू.३४.५३ लक्ष एवढे अर्थसहाय्य पुढील हप्त्यापोटी मंजुर करण्याची बाब शासनाच्या विचाराधीन होती. याबाबत शासन खालीलप्रमाणे निर्णय घेत आहे.
शासन निर्णय:
या शासन निर्णयाद्वारे संजीवनी अन्नधान्य प्रक्रिया सहकारी संस्था मर्या., नागपूर या संस्थेच्या "डाळ प्रक्रिया" प्रकल्पासाठी राज्य शासनाचे भाग भांडवल (कोल्हे समिती) (४४२५ ०७५९) या लेखाशिर्षाखाली रु.३४,५३,०००/- (रु. चौत्तीस लक्ष त्रेपन्न हजार फक्त) वितरित करण्यास मंजूरी देण्यात येत आहे.
०२. सदर संस्थेस शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७, संदर्भ क्र.२ येथील दि.०९.१०.२००९ च्या परिपत्रकातील तरतूदी तसेच संदर्भ क्र.३ येथील दि.२४.०८.२०१७ च्या शासन निर्णयातील अटी व शर्ती लागू राहतील. तसेच संस्थेस सदर शासन निर्णयानुसार मंजूर झालेल्या रकमेएवढया किंमतीच्या संस्थेची मालमत्ता तारण ठेवण्याबाबतचे करारपत्र संस्थेकडून करुन घेणे आणि संस्थेस वितरीत करण्यात येत असलेल्या रक्कमेच्या २० टक्के इतक्या रक्कमेची संचालकाकडून वैयक्तिक मालमत्तेचा तारण गहाण लिहून घेणे बंधनकारक राहिल. सदर प्रकल्प ६ महिन्याच्या आत कार्यन्वित करावा व ६ महिन्यानंतर शासनाचे अर्थसहाय्याची परतफेड संस्थेने करावी याबाबतचे हमीपत्र संस्थेकडून स्टॅम्प पेपरवर आवश्यक त्या उचित प्राधिकाऱ्यामार्फत AFFIRM व SWEAR करुन घेण्यात यावे. त्याशिवाय सदर मंजूर अर्थसहाय्य वितरित करण्यात येऊ नये. या अटीची पूर्तता झाली किंवा कसे याबाबतची खात्री संचालक (पणन) यांनी करावी व मगच निधी वितरीत करण्यात यावा. त्याशिवाय सदर मंजूर अर्थसहाय्य वितरित करण्यात येऊ नये.
०३. या शासन निर्णयाद्वारे मंजूर करण्यात आलेल्या उक्त रकमांचे आहरण करुन वरील परिच्छेद ०२ वरील अटींची पूर्तता करुन संजीवनी अन्नधान्य प्रक्रिया सहकारी संस्था मर्या., नागपूर या संस्थेला अर्थसहाय्य वितरित करण्याकरिता लेखाधिकारी, पणन संचालक कार्यालय, पणन संचालनालय, महाराष्ट्र राज्य, पुणे यांना “आहरण व संवितरण अधिकारी” व पणन संचालक, महाराष्ट्र राज्य, पुणे यांना “नियंत्रण अधिकारी” म्हणून घोषित करण्यात येत आहे. या शासन निर्णयाद्वारे मंजूर करण्यात आलेल्या स्वतंत्र लेखाशीर्षाखालील रकमा जिल्हा कोषागार अधिकार, पुणे येथून आहरित करुन संस्थेस वितरित करण्याची कार्यवाही आहरण व संवितरण अधिकारी तसेच नियंत्रण अधिकारी यांनी करावी. त्यास अनुसरुन राज्य शासनाचे भागभांडवल (कोल्हे समिती) (४४२५ ०७५९) या लेखाशिर्षाखाली रु.३४,५३,०००/- (रु. चौत्तीस लक्ष त्रेपन्न हजार फक्त) इतक्या रक्कमेचा स्वतंत्र धनादेश, “संजीवनी अन्नधान्य प्रक्रिया सहकारी संस्था मर्या., नागपूर" "SANJIVANI ANNADHANYA PARAKRIYA SAHAKARI SANSTHA MARYADIT., NAGPUR.” च्या नांवाने वितरित करण्यात यावा.
०४. संजीवनी अन्नधान्य प्रक्रिया सहकारी संस्था मर्या., नागपूर या संस्थेस राज्य शासनाच्या भागभांडवलाच्या नेहमीच्या अटी व शर्ती (त्यात काही सुधारणा /बदल असल्यास त्यासह) बंधनकारक राहतील.
०५. वरीलप्रमाणे मंजूर केलेला खर्च,
पृष्ठ ५ पैकी २
# Page 3
शासन निर्णय क्रमांकः प्रक्रिया-१११२/प्र.क्र.१६४/१-स
क) राज्य शासनाचे भागभांडवल (कोल्हे कमिटी) (४४२५ ०७५९) या लेखाशिर्षाखाली रु.३४,५३,०००/- (रु. चौत्तीस लक्ष त्रेपन्न हजार फक्त) चा खर्च “मागणी क्र. व्ही-३, ४४२५- सहकारावरील भांडवली खर्च, (००) (१०८) इतर सहकारी संस्थांमधील गुंतवणूका, (०२) सहकारी संस्करण संस्था पंचवार्षिक योजनांतर्गत- योजना, राज्य योजनांतर्गत योजना (०२)(०८) कृषि प्रक्रिया संस्थांना भागभांडवली अंशदान (कोल्हे कमिटी) (राज्य योजना) (४४२५०७५९) ३२, अंशदाने" या लेखाशीर्षाखाली सन २०२१-२२ च्या मंजूर अनुदानातून भागविण्यात यावा.
०६. सदरच्या रकमेचा विनियोग संस्था आवश्यक त्याच बाबींकरिता करीत आहे. याबाबतचे नियंत्रण पणन संचालक, महाराष्ट्र राज्य, पुणे यांनी ठेवावे व याबाबतचा अहवाल शासनास वेळोवेळी सादर करण्यात यावा. त्याचप्रमाणे पणन संचालक, महाराष्ट्र राज्य, पुणे व जिल्हा उपनिबंधक, सहकारी संस्था, नागपूर यांनी संस्थेच्या कामकाजावर आणि प्रकल्प उभारणीवर लक्ष ठेवावयाचे आहे. संस्थेच्या कामाच्या प्रगतीचा तिमाही अहवाल जिल्हा उपनिबंधक, सहकारी संस्था, नागपूर यांनी पणन संचालक, महाराष्ट्र राज्य, पुणे यांना सादर करावा. पणन संचालक यांनी सदर अहवाल शासनास न चुकता दर तीन महिन्यानंतर सादर करावा. जर या कामी संस्थेकडून कुचराई झाल्यास मंजूर अर्थसहाय्याची एकरकमी वसुली करण्याचे अधिकार शासनाकडे राहतील. संस्थेचा प्रकल्प विहित मुदतीत पूर्ण करण्याबाबत संस्थेने योग्य ती काळजी घ्यावी.
०७. संस्थेस यापूर्वी देण्यात आलेल्या अर्थसहाय्यातून संस्थेने प्रकल्प उभारणीच्या अनुषंगाने केलेले बांधकाम व इतर कामे अर्धवट असल्यास, आता मंजूर करण्यात येत असलेल्या अर्थसहाय्यातून ६ महिन्यांच्या आत पूर्ण करावीत व प्रकल्प कार्यान्वित करावा. शासन निर्णय दि.१२.१०.२००७ च्या तरतूदीनुसार प्रकल्प कार्यान्वित होऊन उत्पादनाखाली आल्यानंतर ६ महिन्यांनी शासनाने दिलेल्या अर्थसहाय्याची तिमाही वसुली संबंधित जिल्हा उपनिबंधक, सहकारी संस्था व सहसंचालक (पणन), पणन संचालनालय, पुणे यांनी सुरु करावी. याची संपूर्ण जबाबदारी त्यांची राहील. वसुलीचा वार्षिक अहवाल शासनास सादर करावा. त्यानुसार वेळेचे बंधन पाळण्यात यावे. त्याची जबाबदारी जिल्हा उपनिबंधक, सहकारी संस्था, नागपूर व सहसंचालक (पणन), पणन संचालनालय, पुणे यांची राहील व सदर कामावरील नियंत्रण पणन संचालकांचे राहील.
०८. या प्रकल्प खर्चामध्ये वाढ झाल्यास सदर वाढीव किंमत संस्थेने स्वबळावर उभी करावयाची आहे.
वाढीव प्रकल्प किंमतीमध्ये शासनाच्या कोणताही अर्थसहाय्याचा सहभाग असणार नाही, याची संस्थेने नोंद घ्यावी.
०९. प्रस्तुत संस्थेच्या संचालक मंडळाची जेंव्हा जेंव्हा निवडणुक होईल तेंव्हा तेव्हा नवीन संचालक मंडळास ३ महिन्याच्या आत संस्थेस मंजुर करण्यात आलेल्या कर्ज व शासकीय भाग भांडवलाच्या अनुषंगाने २० टक्के स्व- मालमत्ता शासनाकडे तारण म्हणुन ठेवावी लागेल तसेच नव्याने नियुक्त संचालक मंडळाने / संचालकांने असे तारण दिल्यानंतर पूर्वीच्या वैयक्तिक तारण दिलेल्या संचालक मंडळास / संचालकांस तारणमुक्त करता येईल, अशी सुधारणा संस्थेच्या Bye Laws मध्ये करण्याबाबत संचालक (पणन), पणन संचालनालय, पुणे यांनी आवश्यक ती कार्यवाही करावी.
पृष्ठ ५ पैकी ३
# Page 4
शासन निर्णय क्रमांकः प्रक्रिया-१११२/प्र.क्र.१६४/१-स
१०. सदर संस्थेस बांधकाम व यंत्रसामुग्रीकरिता ई-टेंडरींग प्रक्रीयांचे अवलंबन करणे बंधनकारक राहील. तसेच विविध खरेदीच्या अनुषंगाने विहीत खरेदी पध्दतीचा अवलंब करणे बंधनकारक राहील व खरेदीची रक्कम पुरवठादाराच्या नांवे ECS बँक प्रणालीद्वारे अदा करावी, याबाबतचे नियंत्रण संचालक (पणन), पणन संचालनालय, पुणे यांनी ठेवावे. तसेच प्रकल्पाची यंत्रसामुग्री शासन तारण/ गहाण करुन घेण्याची जबाबदारी संचालक (पणन), पणन संचालनालय, पुणे यांची राहील.
११. यामधून खरेदी होणार असल्यास प्रत्यक्ष वस्तू प्राप्त झाल्यानंतरच संबंधितांना देयक अदा केले जावे व खरेदी केलेल्या वस्तुंची नोंद जड वस्तू संग्रह नोंदवहीमध्ये( Dead Stock) करण्यात यावी व त्यांचा योग्य वापर होत असल्याची खातरजमा करण्यात यावी याबाबतचे नियंत्रण पणन संचालनालय/संबधीत जिल्हा उपनिबंधक यांनी ठेवावे.
१२. महाराष्ट्र अर्थसंकल्प नियमपुस्तिका, नियम १४८ व १५३ अन्वये शासनाने दिलेली कर्जे व त्यावरील व्याजाची वेळचेवेळी वसुली नियमितपणे केली जात आहे व त्या सरकारी लेख्यात यथोचितरित्या जमा केल्या जात आहेत. यावर संनियंत्रण ठेवण्याची जबाबदारी विभागीय नियंत्रक अधिकाऱ्याची आहे. तसेच, दिलेल्या कर्जासंबंधीचे अभिलेख संकलित करणे, लेखे अद्यावत ठेवणे आणि त्या संदर्भातील इतर आवश्यक कार्यवाही करणे ही जबाबदारी देखील संबंधित नियंत्रक अधिकाऱ्याची
आहे. या संदर्भातील सूचना वित्त विभागामार्फत यापूर्वीच देण्यात आल्या आहेत.
१३. प्रस्तुत आदेश नियोजन विभागाचा अनौपचारिक संदर्भ क्र.१२४/१४३१, दि. १६.०३.२०२२ व वित्त विभागाचा अनौपचारीक संदर्भ क्र. २४०/२०२२/व्यय-२, दि.३१.०३.२०२२ अन्वये मान्यता दिल्यानुसार निर्गमित करण्यात येत आहे.
# Page 5