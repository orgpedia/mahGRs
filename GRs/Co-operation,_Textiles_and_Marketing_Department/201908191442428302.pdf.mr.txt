# Page 1
नागपूर विणकर सहकारी सूतगिरणी मर्या., नागपूर (नोंदणी रद्द) उमरोड रोड, जि. नागपूर या सूतगिरणीच्या ११२४ कामगारांना रु.१०.०० कोटी इतके सानुग्रह अनुदान मंजूर करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: बैठक-१५१५/प्र.क्र.५६/टेक्स-१ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख : १९ ऑगस्ट, २०१९
वाचा : १. शासन निर्णय समक्रमांक दि.२२.०६.२०१८.
२. शासन पत्र समक्रमांक दि.२३.०८.२०१८.
३. संचालक, वस्त्रोद्योग, नागपूर यांचे पत्र जा.क्र. कार्या-६(२)/सूतगि/११२२७/१८, दि.३०.११.२०१८.
४. शासन निर्णय समक्रमांक दि.०५.०३.२०१९.
प्रस्तावना :
वाचा क्र.४ येथील शासन निर्णयान्वये नागपूर विणकर सहकारी सूतगिरणी मर्या., नागपूर (नोंदणी रद्द)
या सूतगिरणीच्या २०.२० एकर जमिन रेडी रेकनर दराने म्हाडाला विक्री करून या विक्रीतून येणा-या
रक्कमेमधून नागपूर विणकर सहकारी सूतगिरणी मर्या, नागपूर (नोंदणी रद्द) या सूतगिरणीच्या एकूण ११२४
कामगारांना प्रति कामगार रु.८८९६८/- (अक्षरी रुपये अठ्याअंशी हजार नऊशे अडुसष्ट फक्त) इतके असे
एकूण रु.१०.०० कोटी इतकी रक्कम सानुग्रह अनुदान म्हणून देण्यास शासन मान्यता देण्यात आली आहे.
सदरील सानुग्रह अनुदान हे पुढील अटींच्या अधीन राहून मंजूर करण्यात आले होते -
“नागपूर विणकर सहकारी सूतगिरणी मर्या, नागपूर (नोंदणी रद्द) या सूतगिरणीच्या ११२४ कामगारांना
सदरील सानुग्रह अनुदान देण्यापूर्वी यापुढे कामगार व कामगार संघटना कोणत्याही रक्कमेची मागणी कारणार
नाही किंवा याबाबत मा. न्यायालयात कोणतीही याचिका / अर्ज दाखल करणार नाही, अशाप्रकारचे बंधपत्र
संबंधित कामगारांकडून घेण्यात यावे. तसेच याबाबत वेगवेगळ्या मा.न्यायालयात प्रकरणे दाखल / प्रलंबित
असल्यास ती कामगारांनी तथा कामगार संघटनांनी प्रथम मागे घ्यावीत व नंतरच रक्कम अदा करण्यात यावी"
दि.०५.०३.२०१९ रोजीच्या शासन निर्णयातील उपरोक्त नमूद अट क्र. २ रद्द करण्याची बाब शासनाच्या
विचाराधीन होती. त्यानुसार शासन खालीलप्रमाणे निर्णय घेत आहे.
# Page 2
शासन निर्णय क्रमांकः बैठक-१५१५/प्र.क्र.५६/टेक्स-१ (अ)
शासन निर्णय :
दि.०५.०३.२०१९ रोजीच्या शासन निर्णयातील अट क्र. २ रद्द करण्यास शासन मान्यता देण्यात येत
असून वरील दि.०५.०३.२०१९ रोजीच्या शासन निर्णयामधील नमूद रु.१०.०० कोटी इतकी रक्कम नागपूर
विणकर सहकारी सूतगिरणी मर्या., नागपूर (नोंदणी रद्द) या सूतगिरणीच्या ११२४ कामगारांना सानुग्रह अनुदान
म्हणून देण्यास शासन मान्यता प्रदान करण्यात येत आहे. मात्र, यानंतर ह्या ११२४ कामगारांना कोणतेही
न्यायालयीन प्रकरण दाखल करता येणार नाही व सदरील कालावधीच्या वेतन, भत्ते, व्याज, इ. ची मागणी
करता येणार नाही. तसेच ह्या ११२४ कामगारांनी सदरचे सानुग्रह अनुदान स्वीकारल्यानंतर कोणतेही वेतन/
भत्ते देय राहणार नाही.