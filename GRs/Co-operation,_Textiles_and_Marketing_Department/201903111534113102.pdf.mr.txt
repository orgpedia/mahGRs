# Page 1
गरिबी निर्मुलनासाठी जपानचा निधी सहाय्यित “महाराष्ट्रातील लहान शेतकऱ्यांना बाजारपेठेशी जोडणे" या प्रकल्पावरील सन २०१८-१९ मधील निधी दि. ३१.०३.२०१९ पर्यंत खर्च करण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः बासप्र-०११९/प्र.क्र.३/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ११ मार्च, २०१९
वाचा : १) प्रकल्प संचालक, आशियाई विकास बँक सहाय्यीत कृषिव्यापार विषयक पायाभूत सुविधा विकास गुंतवणूक कार्यक्रम (AIDIP) प्रकल्प यांचे पत्र क्र.जेएफपीआर/जीआययु/१२५०/१८, दि.२९.१२.२०१८ २) प्रकल्प संचालक, आशियाई विकास बँक सहाय्यीत कृषिव्यापार विषयक पायाभूत सुविधा विकास गुंतवणूक कार्यक्रम (AIDIP) प्रकल्प यांचे पत्र क्र. एआयडीआयपी / पीएमयु/ १२६०/२०१८, दि.०५.०१.२०१९
प्रस्तावना : गरिबी निर्मुलनासाठी जपानचा निधी सहाय्यित “महाराष्ट्रातील लहान शेतकऱ्यांना बाजारपेठेशी जोडणे” हा १०० टक्के अनुदानीत प्रकल्प असून सदर प्रकल्पाची मुदत ३१ डिसेंबर २०१८ रोजी संपुष्टात आली आहे. तथापि, जेएफपीआर प्रकल्प अंतिमत: बंद करण्याची प्रक्रिया पुर्ण करण्यासाठी वेतनावरील बाबींसाठी खर्च भागविण्यासाठी सन २०१८-१९ मधील वितरीत केलेला निधी दि. ३१.०३.२०१९ पर्यंत खर्च करण्यास मान्यता देण्याची बाब शासनाच्या विचाराधीन होती.
शासन निर्णय: गरिबी निर्मुलनासाठी जपानचा निधी सहाय्यित “महाराष्ट्रातील लहान शेतकऱ्यांना बाजारपेठेशी जोडणे" हा प्रकल्प अंतिमत: बंद करण्याची प्रक्रिया पुर्ण करण्यासाठी सन २०१८-१९ या आर्थिक वर्षात वितरीत केलेल्या निधीपैकी रु.१७.१९ लाख एवढी रक्कम वेतनावरील बाबींकरीता खर्च करण्यासाठी खालील अटींच्या अधिन राहून शासन मान्यता देण्यात येत आहे.
अ) सदर प्रकल्पाकडील शिल्लक रक्कम रु. १७.१९ लाख ही वेतनावरील बाबीकरिता पुरेशी नसल्यास प्रकल्पावरील प्रस्तावित कार्यालयीन खर्च कमी करण्यात यावा. शिल्लक रक्कमेपेक्षा जास्त खर्च कोणत्याही परिस्थितीत करण्यात येऊ नये.
ब) प्रकल्पामधील अपूर्ण कामे विहीत मुदतीत पूर्ण करुन प्रकल्प दि. ३१/०३/२०१९ रोजी अंतिमत: बंद करण्याची कार्यवाही करण्याची दक्षता प्रकल्प संचालक यांनी घ्यावी.
# Page 2
शासन निर्णय क्रमांक. बासप्र-०११९/प्र.क्र.३ /२१-स दिनांक ११ मार्च, २०१९ ३. सदर शासन निर्णय नियोजन विभागाचे अनौसं क्र. ३१६ / १४३१ दि ३१.०१.२०१९ व वित्त विभागाच्या अनौसं क्र. १५७/२०१९/व्यय-२ दिनांक ०१.०३.२०१९ अन्वये प्राप्त झालेल्या सहमतीने निर्गमित करण्यात येत आहे.