# Page 1
महाराष्ट्र राज्य सहकारी कृषि ग्रामीण बहुउद्देशीय विकास बँक म., मुंबई (मुख्यालय) आणि जिल्हा बँकांची सतत व समवर्ती लेखापरीक्षण योजनेअंतर्गत निर्माण केलेली अस्थाई पदे चालू ठेवण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : एलडीबी-१००९/प्र.क्र.२९८(भाग-२)/७ स,
मंत्रालय, मुंबई-४०० ०३२.
दिनांक :- २५ फेब्रुवारी, २०२२.
संदर्भ : १) शासन निर्णय समक्रमांक दिनांक २२.०९.२०२१ २) शासन निर्णय वित्त विभाग क्रमांक पदनि २०१६/प्र.क्र.८/१६/आ.पु.क. दि. २२ फेब्रुवारी, २०२२
शासन निर्णय :
उपरोक्त संदर्भ क्रमांक १ येथील समक्रमांकाच्या शासन निर्णयान्वये महाराष्ट्र राज्य सहकारी कृषि
ग्रामीण बहुद्देशिय विकास बँक मर्या., मुंबई या शिखर बँकेच्या लेखापरीक्षणासाठी असलेली ९ पदे व जिल्हा
बँकांच्या लेखापरीक्षणासाठी असलेली ४१ पदे अशा एकूण ५० पदांना दि. २८.०२.२०२२ पर्यंत पुढे चालू ठेवण्यास
शासनाने मंजूरी दिलेली आहे.
२. सहकार खात्यांतर्गत लेखापरीक्षण विभागातील पदांच्या आढाव्याबाबतच्या आकृतीबंधामध्ये महाराष्ट्र
राज्य सहकारी कृषि ग्रामीण बहुद्देशिय विकास बँक मर्या., मुंबई (मुख्यालय) (९ पदे) आणि जिल्हा बँकांच्या
(४१ पदे) लेखापरीक्षणासाठी असलेल्या ५० पदांचा समावेश आहे.
३. विभागाअंतर्गत मंजूर स्थायी / अस्थायी पदांचा सुधारित आकृतीबंध निश्चित करण्याच्या कार्यवाही अंतर्गत
महाराष्ट्र राज्य सहकारी कृषि ग्रामीण बहुउद्देशिय बँक मर्या., मुंबई (मुख्यालय) व जिल्हा बँकांच्या सतत व
समवर्ती लेखापरिक्षणाच्या पदांच्या सुधारित आकृतीबंधास उच्चस्तर सचिव समितीची मान्यता मिळाली असून,
त्या संबंधीचा शासन निर्णय क्र. राजस-१००८/प्र.क्र.५३८/५स दिनांक ०५.०५.२०११ रोजी निर्गमीत करण्यात
आलेला आहे.
४. ९७ व्या घटना दुरुस्तीच्या अनुषंगाने महाराष्ट्र राज्यातील सहकारी संस्थांच्या लेखापरीक्षणासाठी सनदी
लेखापाल फर्म / सनदी लेखापाल / प्रमाणित लेखापरिक्षक व खात्यांच्या लेखापरिक्षकांची नामतालिका प्रसिध्द
करण्यात आलेली आहे. त्यात बहुतांश कर्मचाऱ्यांचा समावेश आहे व जे कर्मचारी पॅनलवर येण्यासाठी पॅनेलच्या
अटीनुसार अपात्र ठरलेले आहेत ते कर्मचारी पॅनेलवर आलेल्या अधिकारी / कर्मचारी यांना मदत करणार
आहेत. तसेच सदर घटना दुरुस्तीच्या अनुषंगाने महाराष्ट्र सहकारी संस्था अधिनियम, १९६० मध्ये झालेले बदल
# Page 2
शासन निर्णय क्रमांकः एलडीबी-१००९/प्र.क्र.२९८(भाग-२)/७ स
पाहता आकृतीबंधातील मंजुरीनुसार लेखापरिक्षण विभागातील एकुण ३९९५ पदांच्या पुर्नरचनेच्या प्रस्तावाची
छाननी करण्याचे काम चालु असुन या छाननीस अवधी लागणार असल्याचे नमुद करुन सहकार आयुक्त व
निबंधक, सहकारी संस्था, महाराष्ट्र राज्य, पुणे यांनी महाराष्ट्र राज्य सहकारी कृषि ग्रामीण बहुद्देशिय विकास
बँक मर्या., मुंबई या शिखर बँकेच्या लेखापरीक्षणासाठी असलेली ९ पदे आणि जिल्हा बँकांच्या
लेखापरीक्षणासाठी असलेली ४१ पदे अशा एकूण ५० पदांना सन २०२२-२०२३ मध्ये चालू ठेवण्याबाबतचा प्रस्ताव
सादर केलेला आहे. वित्त विभागाच्या दि. २२.०२.२०२२ च्या शासन निर्णयानुसार प्रशासकिय
विभागांना प्रदान करण्यात आलेल्या अधिकारानुसार लेखापरिक्षणासाठी असलेल्या विवरण पत्र -अ॰ मधील ५०
अस्थायी पदांना दि. ०१.०३.२०२२ पासून दि. ३१.०८.२०२२ पर्यंत चालू ठेवण्यास याद्वारे शासन मंजुरी देत आहे.
५. संपूर्ण लेखापरीक्षण शुल्काची (ऑडिट फी) वसुली करण्याची पूर्णत: दक्षता सहकार आयुक्त व निबंधक,
सहकारी संस्था, महाराष्ट्र राज्य, पुणे यांनी घ्यावी. तसेच लेखापरीक्षणासाठीच्या कर्मचाऱ्यांच्या किमान
वेतनाइतके लेखापरीक्षण शुल्क वसुलीची कार्यवाही प्रथम तात्काळ करावी व पुढील मुदतवाढीचा प्रस्ताव सादर
करताना लेखापरीक्षण शुल्काची एकूण संचित थकबाकी पुर्णपणे वसूल झालेली असावी.
६. वर नमूद केलेल्या जिल्हा बँकांसंदर्भात पदांचे जिल्हावार वाटप सोबतच्या विवरण पत्र "अ" मध्ये
दर्शविलेले आहे. सदरहू पदांच्या आहरण व संवितरण अधिकारी निहाय वाटपाबाबतचा तपशिल सहकार
आयुक्त व निबंधक सहकारी संस्था, महाराष्ट्र राज्य, पुणे यांनी महालेखापाल, महाराष्ट्र-१, महालेखापाल,
महाराष्ट्र-२, अधिदान व लेखा अधिकारी, मुंबई व संबंधित जिल्हा कोषागार अधिकारी यांना थेट पाठवावा व
त्यांची एक प्रत माहितीसाठी शासनास पाठवावी.
७. सदर कर्मचा-यांवर होणारा खर्च (ज्यात रजावेतन व निवृत्ती वेतन वर्गणी इत्यादीचा समावेश होतो) दि
महाराष्ट्र राज्य सहकारी कृषि ग्रामीण बहुद्देशिय विकास बँक मर्या., मुंबई या बँकेकडून आणि सर्व जिल्हा
बँकांकडून लेखा परीक्षा फी च्या स्वरुपात वसूल करण्यात यावा.
८. या साठी होणारा खर्च हा सहकार, पणन व वस्त्रोद्योग विभाग, मागणी क्रमांक - व्ही-२, मधील
अर्थसंकल्पीय लेखाशिर्ष "२४२५-सहकार, (००) १०१ सहकारी संस्थाची लेखापरीक्षा, (०१) (०१) लेखापरीक्षेसाठी
कर्मचारी वर्ग- (२४२५ ०२२ ७)" या लेखाशिर्षाखाली सन २०२२-२०२३ या आर्थिक वर्षासाठी केलेल्या
तरतूदीमधून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः एलडीबी-१००९/प्र.क्र.२९८(भाग-२)/७ स
९. हा शासन निर्णय वित्त विभागाच्या पहा क्र. २ येथील शासन निर्णयान्वये प्रशासकीय विभागांना प्रदान
केलेल्या अधिकारात निर्गमित करण्यात येत आहे.
# Page 4