# Page 1
विकास गारमेंट औद्योगिक सहकारी संस्था मर्या., कामठी, ता. कामठी, जि. नागपुर, या संस्थेस नव्याने खरेदी केलेल्या जमीनीवर प्रकल्प उभारणीस मंजुरी देणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र.यंत्रमाग-२००९/प्र.क्र.९० / टेक्स-२
१६ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक: ११ फेब्रुवारी, २०२२
वाचा : १) सहकार, पणन व वस्त्रोद्योग विभाग शासन निर्णय क्रमांक. यंत्रमाग १३९८/प्र.क्र.१५८/ टेक्स-२, दिनांक २४ फेब्रुवारी, १९९९.
२) सहकार, पणन व वस्त्रोद्योग विभाग शासन निर्णय क्रमांक. यंत्रमाग १३०६/प्र.क्र.१४१/टेक्स-२, दिनांक २२ जानेवारी, २००९.
३) राष्ट्रीय सहकारी विकास निगम यांचे पत्र क्रमांक एनसीडीसी ५-१४/२०१३ एचएलएम (पीएल)/ २६८/एसए ३०१८७, दिनांक ०३.०२.२०१४.
४) सहकार, पणन व वस्त्रोद्योग विभाग शासन निर्णय क्र. यंत्रमाग -२००९/प्र.क्र.९०/ टेक्स -२, दि.२९.०३.२०१७.
५ ) आयुक्त ( वस्त्रोद्योग ), वस्त्रोद्योग आयुक्तालय, नागपूर यांचे पत्र क्रमांक कार्या ४/ यंत्रमाग / ब -१८ / ४३५५/२०१९, दिनांक ३१.०५.२०१९
६) आयुक्त ( वस्त्रोद्योग), वस्त्रोद्योग आयुक्तालय, नागपूर यांचे पत्र क्रमांक कार्या ४/ यंत्रमाग / ब -१८ / ७७१७ / २०१९, दिनांक २७.०९.२०१९
७) आयुक्त ( वस्त्रोद्योग), वस्त्रोद्योग आयुक्तालय, नागपूर यांचे पत्र क्रमांक कार्या ४/ यंत्रमाग / ब -१८ / १८९८ / २०२१, दिनांक ०७.०४.२०२१
प्रस्तावना : उपरोक्त वाचा क्र. ४ येथील शासन निर्णयान्वये विकास गारमेंट औद्योगिक सहकारी संस्था मर्या., कामठी, ता. कामठी, जि. नागपुर, या संस्थेस प्रथम हप्त्यापोटी शासकीय भागभांडवल व रा.स.वि.नि. कर्जाची रक्कम वितरीत करण्यात आलेली आहे. आता वाचा क्र. ५,६ व ७ अन्वये आयुक्त ( वस्रोद्योग) यांनी सदर संस्थेस प्रकल्प उभारणीच्या दृष्टीकोनातून आवश्यक सोई सुविधा, बाजारपेठ, कामगार इ. सोयीनीयुक्त मौजा गादा प.ह.नं. १९, ग्राम पंचायत गादा, तह. कामठी, जि. नागपूर येथील खसरा नं. ३७१/२, आराजी ०.७३ हे. आर. पैकी ०.१५ हे.आर या नव्याने खरेदी केलेल्या जमीनीवर प्रकल्प उभारणीस परवानगी देण्याबाबत विनंती केलेली आहे . त्यास अनुसरून विकास गारमेंट औद्योगिक सहकारी संस्था मर्या., कामठी, ता. कामठी, जि. नागपुर, या संस्थेने नव्याने खरेदी केलेल्या जमीनीवर प्रकल्प उभारणीस मंजुरी देण्याची बाब शासनाच्या विचाराधीन होती.
# Page 2
शासन निर्णय क्रमांकः यंत्रमाग-२००९/प्र.क्र.९०/टेक्स-२
शासन निर्णय: विकास गारमेंट औद्योगिक सहकारी संस्था मर्या., कामठी, ता. कामठी, जि. नागपुर, या संस्थेस मौजा गादा प.ह.नं. १९, ग्राम पंचायत गादा, तह. कामठी, जि. नागपूर येथील खसरा नं.
३७१/२, आराजी ०.७३ हे. आर. पैकी ०.१५ हे. आर या नव्याने खरेदी केलेल्या जमीनीवर प्रकल्प उभारणीस खालील अटींच्या अधिन राहुन मंजुरी देण्यात येत आहे.
१ ) रा.स.वि.नि. ने जमीन व जमीन विकासाकरीता मंजूर केलेल्या तरतूदीपेक्षा जादा होणारा खर्च संस्थेने स्वनिधीतुन भागविण्यात यावा.
२) संस्थेने यापुर्वी खरेदी केलेली जमिन विहित पध्दतीने ( ई - टेंडरिंग इ.) विक्री करुन येणारी रक्कम संस्थेच्या Designated Account मध्ये जमा करण्यात यावी.
३) जमीन विक्री करुन येणारी रक्कम प्रकल्प खर्चा करीताच वापरण्यात यावी .
४) सदर संस्थेचा गारमेंट मॅन्युफॅक्चरिंग प्रकल्प प्रकल्प नव्याने खरेदी केलेल्या जमिनीवर उभारणीकरिता लागणारी सर्व प्रमाणपत्रे व परवानग्या याबाबतची पूतर्ता आयुक्त (वस्त्रोद्योग) नागपूर यांनी करुन घ्यावी.
५) या प्रकरणी वाचा क्र.१,२,३ व ४ मधील अटींची व इतर विहीत अटींची पूर्तता करून घेण्याची जबाबदारी आयुक्त (वस्त्रोद्योग) नागपूर यांची राहील.