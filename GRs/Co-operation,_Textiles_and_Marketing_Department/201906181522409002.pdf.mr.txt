# Page 1
राज्य सहकारी निवडणुक प्राधिकरण, पुणे यांच्या आस्थापनेवर बाह्यस्त्रोताद्वारे कंत्राटी पध्दतीने नियुक्त करावयाच्या शिपाई पदाच्या वेतनावरील खर्चास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः आपना-१३१९/प्र.क्र.२१/१३-स
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
तारीख: १७ जून, २०१९.
वाचा : १. सहकार, पणन व वस्त्रोद्योग विभाग, शासन निर्णय क्र. सववि ३११३/प्र.क्र. ७२/आस्था दि. ३१.१०.२०१३ २. वित्त विभागाचा शासन निर्णय क्र. पदनि २०१३/प्र.क्र.११/१३/विसु-१ दि. २ फेब्रुवारी, २०१३.
३. सचिव, राज्य सहकारी निवडणुक प्राधिकरण, महाराष्ट्र राज्य, पुणे यांचे पत्र क्र. रासनिप्रा/ कक्ष -१६/आस्था/शिपाई भरती/बा.स्त्रो.कं.भ./१७६७/२०१९ दि. १.०२.२०१९.
प्रस्तावना :
महाराष्ट्र सहकारी संस्था अधिनियम १९६० चे कलम ७३कब नुसार राज्यातील सर्व सहकारी
संस्थांच्या निवडणूका घेण्यासाठी व त्यावर देखरेख / नियंत्रण ठेवण्यासाठी दिनांक ३०/०३/२०१३ च्या
अधिसूचनेद्वारे राज्य सहकारी निवडणुक प्राधिकरणाची स्थापना झाली. त्यानुसार प्राधिकरणाच्या
आस्थापनेवर दि. ३१.१०.२०१३ रोजीच्या शासन निर्णयान्वये ४४ पदांची निर्मिती करण्यात आली. त्यापैकी ३
शिपाई संवर्गाची पदे बाह्यस्त्रोताद्वारे भरण्याबाबतचा निर्णय घेण्यात आला. उक्त निर्णयाच्या अनुषंगाने राज्य
सहकारी निवडणूक प्राधिकरणाने ३ शिपाई पदांच्या सेवा बाहयस्त्रोताद्वारे पुरविणा-या एजन्सीची निवड
करण्याकरिता ई-निविदा mahatenders.gov.in या शासनाच्या वेबसाईटवर व वृत्तपत्रात प्रसिध्द करण्यात
आली. सदर जाहीरातीच्या अनुषंगाने न्युनतम दर असणा-या एजन्सीची नियुक्ती करण्यात आली. उक्त
एजन्सीमार्फत नियुक्त करावयाच्या ३ शिपाई पदांच्या वेतनासाठी होणा-या खर्चास वित्तीय खर्चास मान्यता
देण्याची बाब शासनाच्या विचाराधीन होती.
शासन निर्णय :
उपरोक्त संदर्भाधीन क्र. ३ येथील पत्रान्वये प्राप्त झालेल्या प्रस्तावाच्या अनुषंगाने राज्य सहकारी
निवडणूक प्राधिकरणाने नियुक्त केलेल्या एजन्सीमार्फत नेमणुक करावयाच्या ३ शिपाई संवर्गातील पदांच्या
वेतनासाठी दरमहा रु. १४१८२/- इतक्या होणा-या वित्तीय खर्चास “ वित्तीय अधिकार नियम पुस्तिका,
# Page 2
शासन निर्णय क्रमांकः आपना-१३१९/प्र.क्र.२१/१३-स
१९७८, भाग-१, उपविभाग ४, अ.क्र. ११ अन्वये बाह्ययंत्रणेकडून करण्यात येणा-या कामाचा खर्च मंजूर
करण्याचे विभागास दिलेले अधिकारानुसार" मान्यता देण्यात येत आहे.
२. सदर शासन निर्णय वित्त विभागाचा अनौपचारिक संदर्भ क्र. अनौसं १९९/२०१९/व्यय-२
दि. २७/३/२०१९ अन्वये दिलेल्या अभिप्रायानुसार निर्गमित करण्यात येत आहे.
३. सदर नियुक्ती देतांना वित्त विभागाचा दि. २.०२.२०१३ रोजीचा शासन निर्णय तसेच बाह्यस्रोताद्वारे
पदे भरण्याबाबत शासनाकडून वेळोवेळी निर्गमित झालेले शासन निर्णय तसेच परिपत्रकातील तरतूदी
विचारात घेण्यात याव्यात.