# Page 1
विधानमंडळाच्या डिसेंबर, २०२३ च्या (हिवाळी) अधिवेशनात सादर केलेले सन २०२३-२४ चे
खर्चाचे पूरक विवरणपत्र
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः पूरक-१९२३/प्र.क्र.१०२/२०२३/१७स
दालन क्रमांक-६,तळमजला (विस्तार), मादाम कामा मार्ग,
हुतात्मा राजगुरु चौक, मंत्रालय, मुंबई - ४०००३२.
तारीख: २८ डिसेंबर, २०२३
वाचा - १) शासन परिपत्रक क्रमांकः वित्त विभाग, शासन परिपत्रक क्र.पूरक-२०२३/प्र.क्र.९४/ अर्थ-३, दि. १९.१२.२०२३
शासन निर्णय - सन २०२३-२४ या वर्षाचे खर्चाचे पूरक विवरणपत्र दिनांक ०७ डिसेंबर, २०२३ रोजी विधानमंडळास सादर करण्यात आले. सदर पुरवणी खर्चास आता विधानसभेने मान्यता दिली आहे.
दि. ३१ मार्च, २०२४ रोजी संपणा-या वित्तीय वर्षाच्या विनियोजनामध्ये समाविष्ट करण्यासाठी, पुरवणी विनियोजन विधेयकास मा.राज्यपालांनी संमती दिली आहे आणि ते महाराष्ट्र (तृतीय पुरवणी) विनियोजन अधिनियम, २०२३ (सन २०२३ चा महाराष्ट्र अधिनियम क्रमांक ४७) म्हणून महाराष्ट्र शासन राजपत्र असाधारण, भाग-४ दिनांक १८ डिसेंबर, २०२३ यामध्ये प्रसिध्द करण्यात आले आहे.
२. पुरवणी विनियोजन अधिनियमानुसार सोबत जोडलेल्या विवरणपत्रात दर्शविल्याप्रमाणे पूरक मागणीव्दारे एकूण रु. ११७६,९६,४२,०००-/- (अक्षरी रुपये एक हजार एकशे शहात्तर कोटी शहाण्णव लाख बेचाळीस हजार मात्र ) ( कार्यक्रमांतर्गत) (अनिवार्य) (दत्तमत) इतक्या तरतूदी मंजूर करण्यात आलेल्या आहेत. या तरतूदींना नियोजन व वित्त विभागाची मान्यता प्राप्त झाल्यानंतर पुरक मागणीच्या खर्चासंदर्भात संबंधीत योजनांबाबतचे वित्तिय मान्यतेचे आदेश स्वतंत्ररित्या संबंधीत योजना अंमलबजावणी कार्यासनांमार्फत निर्गमित करण्यात आल्यानंतर त्याप्रमाणे तरतूदी सोबतच्या विवरणपत्राच्या स्तंभ ५ मधील संबंधित कार्यान्वयन/नियंत्रक अधिका-यांच्या स्वाधीन करण्यात येतील.
३. तसेच कार्यक्रमांतर्गत मंजूर पुरवणी मागण्यांचे निधी वितरणाचे प्रस्ताव (मुळ धारिकेवर) यथास्थिती नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाची आणि अनिवार्य खर्चाच्या पूरक मागणीस (मुळ धारिकेवर) वित्त विभागाची मान्यता घ्यावी. मूळ तरतूद अखर्चित असल्यास पुरवणी मागणी वितरित करण्यासाठी विवक्षित कारणे असल्याशिवाय सरसकट प्रस्ताव नियोजन विभाग, सामाजिक न्याय व विशेष सहाय्य विभाग, आदिवासी विकास विभाग व वित्त विभागाला पाठवू नयेत.
# Page 2
शासन निर्णय क्रमांकः पूरक-१९२३/प्र.क्र.१०२/२०२३/१७स
# Page 3
# Page 4