# Page 1
अल्पमुदत पीक कर्ज व अल्पमुदत पीक कर्जाचे केलेले पुनर्गठीत / फेर पुनर्गठित कर्ज यांची रु.२.०० लाखापेक्षा जास्त थकबाकीची रक्कम असलेल्या
खातेदारांना तसेच अल्पमुदतीच्या पीक कर्जाची नियमितपणे परतफेड करणा-या खातेदारांना योग्य समर्पक योजनेद्वारे दिलासा देण्यासंदर्भात अभ्यास करुन शिफारशी करण्यासाठी मंत्रीमंडळ उपसमिती गठीत करण्याबाबत.
महाराष्ट्र शासन
सहकार, पणन व वस्त्रोदयोग विभाग,
शासन निर्णय क्र. कृकमा ०१२०/प्र.क्र.५/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०००३२
दिनांक : १५ जानेवारी, २०२०
प्रस्तावना : राज्यात एकूण १५३ लाख शेतकरी आहेत. हे शेतकरी शेती आणि शेतीशी निगडीत कामांकरिता व्यापारी बँका आणि जिल्हा मध्यवर्ती सहकारी बँकांकडून कर्ज घेतात. सन २०१५-१६ ते २०१८-१९ या सलग चार वर्षात राज्यातील विविध भागात दुष्काळसदृश परिस्थती निर्माण झाल्यामुळे मोठया प्रमाणात ५० पैसेपेक्षा कमी पैसेवारी जाहिर करण्यात आली होती. तसेच, राज्याच्या काही भागात अवेळी पाऊस झाल्यामुळे शेतकऱ्यांचे मोठया प्रमाणात नुकसान झाले होते.
२. या नैसर्गिक आपत्तीच्या पार्श्वभूमीवर शेतकऱ्यांचे नुकसान झाल्यामुळे मागील काही वर्षात शेती निगडीत कर्जाची मुदतीत परतफेड होवू शकली नाही. त्यामुळे शेतकरी थकबाकीदार झाल्यामुळे कर्जाच्या दृष्टचक्रात अडकलेला आहे आणि त्यांना शेती कामांकरिता नव्याने पीक कर्ज घेण्यास अडचणी निर्माण झाल्या आहेत. परिणामी, सन २०१९-२० मध्ये पीक कर्ज वाटप अत्यंत असमाधानकारक आहे. या पार्श्वभूमीवर हिवाळी अधिवेशन २०१९ मध्ये मा. मुख्यमंत्री महोदय यांनी महात्मा जोतीराव फुले शेतकरी कर्जमुक्ती योजनेची घोषणा केली. वरील वस्तुस्थिती विचारात घेता दि.१.४.२०१५ ते ३१.३.२०१९ पर्यंतच्या कालावधीसाठी अल्पमुदतीचे पीक कर्ज घेतलेल्या, तसेच, या कालावधीत अल्पमुदतीच्या पीक कर्जाचे पुनर्गठन / फेरपुनर्गठन केलेल्या शेतक-यांना दिलासा देण्यासाठी “महात्मा जोतीराव फुले शेतकरी कर्जमुक्ती योजना २०१९” या कर्जमुक्ती योजनेस दि.२४.१२.२०१९ रोजी झालेल्या मंत्रीमंडळ बैठकीत मान्यता देण्यात आली आहे. त्यानुसार “महात्मा जोतिराव फुले शेतकरी कर्जमुक्ती योजना २०१९" ही कर्जमुक्ती योजना दि.२७.१२.२०१९ च्या शासन निर्णयान्वये जाहीर करण्यात आली आहे.
३. दि.२४.१२.२०१९ रोजी झालेल्या मंत्रीमंडळ बैठकीतील निर्णयानुसार रु.२.०० लाखापेक्षा जास्त पीक कर्जाच्या थकबाकीची रक्कम असलेल्या खातेदारांना तसेच अल्पमुदतीच्या पीक कर्जाची नियमितपणे परतफेड करणा-या खातेदारांना योग्य समर्पक योजनेद्वारे दिलासा देण्यासंदर्भात अभ्यास करुन शिफारशी करण्यासाठी मंत्रीमंडळ उपसमिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः कृकमा ०१२०/प्र.क्र.५/२-स
शासन निर्णय :
उपरोक्त पार्श्वभूमीवर खालीलप्रमाणे मंत्रीमंडळ उपसमिती गठीत करण्याचा निर्णय शासनाने घेतलेला आहे.
-----------------------------------------------------
| १ | श्री. अजित पवार, उपमुख्यमंत्री (वित्त) | अध्यक्ष |
| २ | श्री.एकनाथ शिंदे, मंत्री, नगरविकास | सदस्य |
| ३ | श्री. बाळासाहेब थोरात, मंत्री, महसूल | सदस्य |
| ४ | श्री.अशोक चव्हाण, मंत्री, सार्वजनिक बांधकाम | सदस्य |
| ५ | श्री.दादाजी भुसे, मंत्री, कृषी | सदस्य |
| ६ | श्री. बाळासाहेब पाटील, मंत्री, सहकार | सदस्य |
|  | प्रधान सचिव (सहकार) | सदस्य सचिव |
-----------------------------------------------------
समितीची कार्यकक्षा : १) अल्पमुदत पीक कर्ज व अल्पमुदत पीक कर्जाचे केलेले पुनर्गठीत / फेर पुनर्गठित कर्ज यांची रु.२.०० लाखापेक्षा जास्त थकबाकीची रक्कम असलेल्या कर्जखात्यांच्या माहितीच्या आधारे अशा खातेदारांना योग्य समर्पक योजनेद्वारे दिलासा देण्यासंदर्भात अभ्यास करुन शिफारशी करणे.
२) अल्पमुदतीच्या पीक कर्जाची नियमितपणे परतफेड करणा-या शेतक-यांच्या कर्जखात्यांच्या माहितीच्या आधारे अशा खातेदारांना सुध्दा योग्य समर्पक योजनेद्वारे दिलासा देण्यासंदर्भात अभ्यास करुन शिफारशी करणे.
३) सदरहू समितीने आपला अहवाल एक महिन्यात सादर करावा.
# Page 3