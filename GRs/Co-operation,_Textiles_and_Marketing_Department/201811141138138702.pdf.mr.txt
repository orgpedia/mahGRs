# Page 1
बंद व आजारी सहकारी साखर कारखान्यांना काही निकषाच्या अधिन राहून मदत करण्याबाबत शासनास शिफारस करण्यासाठी समिती नियुक्त करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक : ससाका-२०१८/प्र.क्र.१९४/३-स,
मंत्रालय, सहावा मजला, विस्तार इमारत,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : १४ नोव्हेंबर २०१८.
प्रस्तावना: राज्यातील आर्थिकदृष्ट्या अडचणीत असलेल्या साखर उद्योगास मदत करण्यासाठी केंद्र शासनाने
दि.०१.०४.२००५ रोजी राज्यातील संबंधीत कारखान्याकडे देयबाकी असलेल्या मुदत कर्जाची पुर्नरचना करण्यासाठी धोरण जाहीर केले होते. तथापि त्यानंतरही आर्थिक अडचणीमुळे पात्र कारखाने मुदत कर्जाचा प्रथम हप्ता भरू शकले नाहीत. यास्तव या पॅकेजचा फेरआढावा घेण्यासाठी श्री. मित्रा, कार्यकारी संचालक,
नाबार्ड यांच्या अध्यक्षतेखाली समितीची नियुक्ती करण्यात आली होती. तथापि सदर कमिटीने शिफारस केलेल्या मित्रा पॅकेजची अंमलबजावणी होवू शकलेली नाही. मित्रा कमिटीच्या शिफारशीमधील निकष व निवेदनात मांडण्यात आलेले निकष यामधील ताळमेळाची सर्वकष तपासणी करून घेण्यासाठी तसेच बंद
व आजारी सहकारी साखर कारखान्यांना काही निकषाच्या अधिन राहून मदत करण्याबाबत शासनास शिफारस करण्यासाठी समिती नियुक्त करण्याची बाब शासन स्तरावर विचाराधीन होती.
शासन निर्णय:
०१. राज्यातील बंद व आजारी सहकारी साखर कारखान्यांना खालील निकष लावून आर्थिक मदत करण्यासाठी अभ्यास करून शिफारस करण्यासाठी समिती नियुक्त करण्यात येत आहे. सदर समितीने मित्रा समितीनी सुचविलेले निकष आणि निवेदनात प्रस्तावीत केलेले निकष यांचा तुलनात्मक अभ्यास करून अहवाल सादर करावा. तसेच खालील देण्यात आलेल्या निकषांच्या आधारावर साखर कारखान्याची अर्थसहाय्यासाठी पात्रतेबाबत छाननी करावी.
१. मागील तीन आर्थिक वर्षात तोटयात असणारे कारखाने.
२. मागील तीन आर्थिक वर्षात कारखान्याच्या क्षमतेच्या ६०% पेक्षा कमी गाळप झालेले कारखाने.
३. मागील तीनपैकी किमान १ हंगाम बंद असणारे कारखाने.
समितीची कार्यकक्षा
]. केंद्र शासनाच्या पूर्वी जाहीर केलेल्या व अंमलबजावणी झालेल्या मित्रा पॅकेज" च्या धर्तीवर कारखान्यांच्या कर्जाचे पुर्नगठन करून दोन विलंबावधी आणि ७ ते ११ वर्षांची कर्जफेडीची मुदत देणेबाबत सविस्तर छाननी करणे.
II. "मित्रा पॅकेज" मध्ये राज्य शासनाने मान्य करून परंतु अंमलबजावणी न झालेली शिफारशी राज्य शासनानी सदर कारखान्यांची देणी भाग भांडवलामध्ये रूपांतरीत करणे बद्दल सर्वकष तपासणी करणे.
# Page 2
शासन निर्णय क्रमांकः ससाका-२०१८/प्र.क्र.१९४/३-स,
०२. उपरोक्त निकषास अनुसरून किती कारखाने आर्थिक मदतीस पात्र आहेत, सदर सहकारी साखर कारखान्यांना किती रक्कम द्यावी लागेल तसेच त्याचा शासनावर किती आर्थिक भार पडणार आहे.
याबाबतचा सखोल अभ्यास करून शासनास शिफारस करण्यासाठी खालीलप्रमाणे समिती नियुक्त करण्यात येत आहे.
१. श्री. राजगोपाल देवरा (प्रधान सचिव, वित्त) अध्यक्ष.
२. श्रीमती आभा शुक्ला (प्रधान सचिव, सहकार) सचिव.
३. श्री. संभाजी कडू पाटील (साखर आयुक्त) सदस्य सचिव.