# Page 1
राष्ट्रीय सहकारी विकास निगम योजनेअंतर्गत सर्वोदय को-ऑपरेटीव्ह टेक्सटाईल प्रोसेसर्स लि. इचलकरंजी, ता. हातकणंगले जि.
कोल्हापूर या यंत्रमाग सहकारी संस्थेस दुस-या (अंतिम) हप्त्यापोटी भागभांडवल व कर्ज वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. यंत्रमाग- २००९/प्र.क्र.३३४/टेक्स-२
१६ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ३० मे, २०१९.
वाचा : १) शासन निर्णय, सहकार, पणन व वस्त्रोद्योग विभाग क्रमांक:- यंत्रमाग १३९८/प्र.क्र.१५८/ टेक्स- २, दिनांक २४ फेब्रुवारी, १९९९.
२) शासन निर्णय, सहकार, पणन व वस्त्रोद्योग विभाग क्रमांक:- यंत्रमाग
१३०६/प्र.क्र.१४१/टेक्स-२, दिनांक २२ जानेवारी, २००९.
३) संचालक (वस्त्रोद्योग), वस्त्रोद्योग संचालनालय, नागपूर यांचे पत्र क्रमांक:- कार्या-४/ रासविनि/प्रो./४५७१/२००९, दिनांक २१ ऑगस्ट, २००९.
४) राष्ट्रीय सहकारी विकास निगम यांचे पत्र क्रमांक:- एनसीडीसी ५-२९/२०१३ एचएलएम (पीएल)/३७५/एसए ३०२६८, दिनांक १ एप्रिल, २०१४.
५) शासन निर्णय सहकार, पणन व वस्त्रोद्योग विभाग क्र.यंत्रमाग-२००९/प्र.क्र.३३४/ टेक्स-२, दिनांक ३१ मार्च, २०१७.
६) शासन निर्णय सहकार, पणन व वस्त्रोद्योग विभाग क्र.यंत्रमाग-२००९/प्र.क्र.३३४/ टेक्स-२, दिनांक १३ मार्च, २०१९.
७) संचालक (वस्त्रोद्योग), वस्त्रोद्योग संचालनालय, नागपूर यांचे पत्र क्रमांक:
कार्या ४/यंत्रमाग/ब-४८/२४००/२०१९, दिनांक २८ मार्च, २०१९.
८) राष्ट्रीय सहकारी विकास निगम यांचे पत्र क्रमांक:- एनसीडीसी ५-१/२००७ एचएलएम(पीएल), दिनांक २८ मार्च, २०१९.
९) वित्त विभाग शासन परिपत्रक क्रमांक:- अर्थसं-२०१९/प्र.क्र.४४/अर्थ-३,
दिनांक १ एप्रिल, २०१९.
प्रस्तावना : यंत्रमाग सहकारी संस्थांच्या विकासासाठी अर्थसहाय्य करण्याच्या दृष्टीकोनातून राष्ट्रीय सहकारी विकास निगम योजनेअंतर्गत सर्वोदय को-ऑपरेटीव्ह टेक्सटाईल प्रोसेसर्स लि. इचलकरंजी, ता.
हातकणंगले जि. कोल्हापूर या संस्थेच्या यार्न प्रोसेसिंग प्रकल्पासाठी रुपये १४१५.०० लाख (रुपये चौदा कोटी पंधरा लाख फक्त) इतक्या खर्चाच्या प्रकल्पास राष्ट्रीय सहकारी विकास निगम, नवी दिल्ली यांनी त्यांच्या वाचा क्रमांक ४ येथील पत्रान्वये पुढील आकृतीबंधानुसार अर्थसहाय्य करण्यास मंजूरी दिलेली आहे.
१) सभासद वर्गणी १०% रु.१४१.५० लाख २) शासकीय भागभांडवल ४०% रु.५६६.०० लाख ३) राष्ट्रीय सहकारी विकास निगमकडून कर्ज ५०% रु. ७०७.५० लाख एकूण १००% रु.१४१५.०० लाख
# Page 2
शासन निर्णय क्रमांकः यंत्रमाग- २००९/प्र.क्र.३३४/टेक्स-२
राष्ट्रीय सहकारी विकास निगमच्या वरील मान्यतेनुसार सदर संस्थेच्या यार्न प्रोसेसिंग प्रकल्पासाठी वाचा क्र. ५ येथील शासन निर्णयान्वये प्रथम हप्त्यापोटी शासकीय भागभांडवल रु.२८३.०० लाख (रुपये दोन कोटी त्र्याऐंशी लाख फक्त) व रासविनी कर्जापोटी रु.१७६.८७५ लाख (रुपये एक कोटी शहात्तर लाख सत्त्याऐंशी हजार पाचशे फक्त) असे एकूण रुपये ४५९.८७५ लाख (रुपये चार कोटी एकोणसाठ लाख सत्त्याऐंशी हजार पाचशे फक्त) इतकी रक्कम मंजूर करण्यात आलेली आहे.
सदर संस्थेने वाचा क्र. ५ येथिल शासन निर्णयान्वये पहिल्या हप्त्यापोटी वितरित केलेल्या रु. ४५९.८७५ लाख इतक्या अर्थसहाय्याच्या ४४ % रक्कमेचा विनियोग केला आहे. येथे नमूद करण्यात येते की, सदर संस्थेस यंत्रसामुग्री खरेदी करणेकरिता एकमुस्त रु.९२४.७८ लाख इतक्या रक्कमेची आवश्यकता असल्याकारणाने संस्था यापूर्वी वितरित करण्यात आलेली रक्कम पूर्णत: खर्च करु शकलेली नाही.
राष्ट्रीय सहकारी विकास निगमने दिलेल्या मान्यतेनुसार आता सदर संस्थेस प्रकल्प उभारणीकरीता दुस-या (अंतिम) हप्त्यास मंजुरी देण्याचा प्रस्ताव शासनाच्या विचाराधीन होता.
शासन निर्णय : सर्वोदय को-ऑपरेटीव्ह टेक्सटाईल प्रोसेसर्स लि. इचलकरंजी, ता. हातकणंगले जि. कोल्हापूर या संस्थेच्या प्रकल्पाची उभारणी करण्यासाठी राष्ट्रीय सहकारी विकास निगमने मंजूरी दिल्यानुसार दुस-या (अंतिम) हप्त्यापोटी शासकीय भागभांडवल रु रु.२८३.०० लाख (रुपये दोन कोटी त्र्याऐंशी लाख फक्त) व रासविनी कर्जापोटी अनुज्ञेय असलेल्या रु.५३०.६२५ (रुपये पाच कोटी तीस लाख बासष्ट हजार पाचशे फक्त) इतक्या रक्कमेपैकी रु.२१२.२६५ लाख (रुपये दोन कोटी बारा लाख सव्वीस हजार पाचशे फक्त) असे एकूण रुपये ४९५.२६५ लाख (रुपये चार कोटी पंच्याण्णव लाख सव्वीस हजार पाचशे फक्त) इतकी रक्कम खालील अटींच्या अधीन राहुन मंजूर करण्यास याव्दारे मान्यता देण्यात येत आहे.
२. याद्वारे वितरीत करण्यात येणा-या रक्कमेचा योग्य विनियोग केल्यासंबंधीचे उपयोगिता प्रमाणपत्र संस्थेने, वस्त्रोद्योग आयुक्तालयामार्फत तीन महिन्याच्या आत शासनास सादर करावे, किंबहुना ही जबाबदारी संबंधीत प्रादेशिक उपआयुक्त (वस्त्रोद्योग), सोलापूर यांची राहील.
३. सदर संस्थेने आयुक्तालयास प्रस्ताव सादर करतांना सादर केलेला संस्थेचा वार्षिक लेखापरीक्षण अहवाल व त्यानंतर सध्याचे आर्थिक वर्ष समाप्त होण्याचा कालावधी या दरम्यानच्या कालावधीचे वार्षिक लेखापरिक्षण अहवाल प्राप्त करुन घेण्याची जबाबदारी आयुक्त (वस्त्रोद्योग), नागपूर यांची राहील. त्याप्रमाणे आयुक्त (वस्त्रोद्योग), नागपूर यांनी पुर्तता करुन घेवून अहवालासह वस्तुस्थिती शासनास सादर करावी.
४. प्रकल्प किंमतीमध्ये कालांतराने वाढ झाली तर वाढीव किंमतीची रक्कम संस्थेने स्वबळावर उभी करणे आवश्यक आहे. त्याचप्रमाणे संस्थेने प्रकल्प ठरलेल्या वेळी पूर्ण करण्यासाठी प्रादेशिक उपआयुक्त (वस्त्रोद्योग), सोलापूर यांनी सातत्याने पाठपुरावा करावा. निधीचा दुरुपयोग होणार नाही याची दक्षता घ्यावी.
दर तिमाहीस कामाचा आढावा घेण्याची जबाबदारी प्रादेशिक उपआयुक्त (वस्त्रोद्योग), सोलापूर यांची राहील.
संस्थेचा प्रस्ताव दाखल करतेवेळी असलेली प्रकल्प किंमत व सध्याच्या किंमतीमध्ये झालेली वाढ यातील वाढीव किंमतीची रक्कम संस्थेने स्वबळावर उभी करणे आवश्यक आहे. प्रकल्प प्रस्तावात नमुद केल्याप्रमाणे बांधकाम/मशिनरीचे काम पुर्ण करुन घेण्याची दक्षता आयुक्त (वस्त्रोद्योग) नागपूर यांनी घ्यावी.
५. सदर संस्थेस यापूर्वी शासनाकडून वितरित करण्यात आलेल्या कर्जावरील व्याजापोटी देय/ अनुज्ञेय असलेली रक्कम संस्थेने भरणा केल्यानंतरच या आदेशान्वये वितरित करण्यात आलेल्या निधीची उचल संस्थेस करता येईल. सदर बाबीची पूर्तता करुन घेण्याची जबाबदारी आयुक्त ( वस्त्रोद्योग), नागपूर यांची राहील.
६. संस्थेने जमीन व जमीन विकास यावर जादाचा केलेला खर्च स्वनिधीतुन भागविण्यात यावा.
७. वाचा क्रमांक १ व २ येथील शासन निर्णयातील अटी व शर्ती तसेच नव्याने लागू करण्यात आलेल्या/ येणा-या सुधारीत अटी व शर्ती संस्थेवर बंधनकारक राहतील. त्याचप्रमाणे सदरील अटी व शर्तीन्वये पृष्ठ ५ पैकी २
# Page 3
शासन निर्णय क्रमांक: यंत्रमाग - २००९/प्र.क्र.३३४/टेक्स-२
आवश्यक कागदपत्रांची पूर्तता ३ महिन्यांत करुन घेण्याची कार्यवाही आयुक्त (वस्त्रोद्योग), नागपूर यांनी करावी.
अ) संस्थेची चल अचल संपुर्ण मालमत्ता (Assets) शासनास तारण (Hypothecation) म्हणून ठेवण्यात यावी.
ब) सदर संस्थेची नोंदणी ७/१२ उताऱ्यावर/ प्रापर्टी कार्ड तथा संबंधित कागदपत्रावर करुन घेऊन त्याचे मा. राज्यपाल यांचे नांवे गहाणखत करुन तशी नोंद घेण्याची जबाबदारी प्रादेशिक उपआयुक्त (वस्त्रोद्योग), सोलापूर यांची राहील.
क) संस्थेस देण्यात आलेल्या कर्ज व शासकीय भागभांडवल रक्कमेच्या २० टक्के इतकी संस्थेच्या संचालकांची स्व-मालमत्ता शासनाकडे तारण ठेवणे आवश्यक आहे. जोपर्यंत असे तारण प्राप्त होत नाही तोपर्यंत या आदेशाव्दारे संस्थेस मंजूर केलेल्या रक्कमेची संस्थेस उचल करता येणार नाही किंवा त्या रक्कमेवर संबंधित संस्थेस अधिकर्ष (Overdraft) काढून रक्कम खर्च करता येणार नाही. याबाबत संस्थेवर व बँकेवर आयुक्त (वस्त्रोद्योग), नागपूर यांनी बंधन आणावे.
ड) प्रस्तुत संस्थेच्या संचालक मंडळाची जेंव्हा जेव्हा निवडणूक होईल तेंव्हा तेंव्हा नवीन संचालक मंडळास ३ महिन्यांच्या आत संस्थेस मंजूर करण्यात आलेल्या कर्ज व शासकीय भागभांडवलाच्या रक्कमेच्या २० टक्के स्व-मालमत्ता शासनाकडे तारण म्हणून ठेवावी लागेल तसेच नव्याने नियुक्त संचालक मंडळाने असे तारण दिल्यानंतर पुर्वीच्या संचालक मंडळास तारणमुक्त करता येईल, तसेच नव्याने नियुक्त संचालक मंडळाने वरीलप्रमाणे तारण दिल्यानंतरच नविन संचालक मंडळ अस्तित्वात येईल अशी सुधारणा संस्थेच्या Bye Laws मध्ये करण्याबाबत आयुक्त (वस्त्रोद्योग), नागपूर यांनी आवश्यक ती कार्यवाही करावी.
इ) आयुक्त (वस्त्रोद्योग), नागपूर व प्रादेशिक उपआयुक्त (वस्त्रोद्योग), सोलापूर यांनी राष्ट्रीय सहकारी विकास निगमने विहित केलेल्या अटी व शर्तीनुसार योजना राबवावी. त्यासाठी संस्थेच्या कामकाजावर व प्रकल्प उभारणीवर लक्ष ठेवून त्याबाबतच्या प्रगतीचा विहित विवरणपत्रातील तिमाही प्रगती अहवाल राष्ट्रीय सहकारी विकास निगमला तसेच शासनास वेळोवेळी सादर करावा, त्याचा आढावा आयुक्त (वस्त्रोद्योग), नागपूर यांनी घ्यावा.
फ) सदर संस्थेस दिनांक २६ एप्रिल, २०१८ च्या शासन निर्णयास अनुसरुन बांधकाम व यंत्रसामुग्रीकरिता ई-टेंडरींग प्रक्रीयांचे अवलंबन करणे बंधनकारक राहील तसेच विविध खरेदीच्या अनुषंगाने विहीत खरेदी पध्दतीचा अवलंब करणे बंधनकारक राहील व खरेदीची रक्कम पुरवठादाराच्या नांवे ECS व्दारे अदा करावी, याबाबतचे नियंत्रण आयुक्त (वस्त्रोद्योग), नागपूर यांनी ठेवावे.
ग) आयुक्त (वस्त्रोद्योग) नागपूर यांनी शासनास सादर केलेल्या अहवालातील अटींची पुर्तता आयुक्त (वस्त्रोद्योग), नागपूर यांनी करुन घ्यावी.
८. संस्थेस या योजनेअंतर्गत अर्थसहाय्य मंजूर केल्यानंतर भागभांडवल, कर्ज रुपाने मंजूर करण्यात आलेले अर्थसहाय्य व कर्जावरील व्याज खाली नमूद केल्याप्रमाणे शासनास परत करणे संस्थेवर बंधनकारक आहे: अ) या योजनेअंतर्गत मंजूर करण्यात आलेल्या भागभांडवलाची रक्कम प्रकल्प पूर्ण झाल्याच्या दिनांकापासून आठ समान हप्त्यात आठ वर्षात शासनास परत करणे आवश्यक आहे. ही रक्कम संबंधित संस्थेने मागणी शिर्ष क्रमांक ०४२५, सहकार, ८०० इतर जमा रक्कमा, ०३ रा.स.वि.नि.
कडील जमा (०४२५ ००३६) या लेखाशिर्षाखाली जमा करण्यात यावी.
पृष्ठ ५ पैकी ३
# Page 4
शासन निर्णय क्रमांकः यंत्रमाग- २००९/प्र.क्र.३३४/टेक्स-२
ब) या योजनेअंतर्गत मंजूर केल्या जाणा-या कर्जाची रक्कम, प्रकल्प पूर्ण झाल्याच्या दिनांकापासून किंवा १ वर्षाचा Moratorium Period पूर्ण झाल्यानंतर यातील जे अगोदर घडेल तद्नंतर आठ समान हप्त्यात, आठ वर्षात परत करणे बंधनकारक असेल. कर्जाची रक्कम मागणी शिर्ष क्रमांक ६८५१, ग्रामीण व लघुउद्योग कर्जे, १०९ संयुक्त ग्रामीण व लघुउद्योग सहकारी संस्था, हातमाग व यंत्रमाग सहकारी संस्थांना कर्जे (६८५१ ५१०९) या लेखाशिर्षाखाली जमा करण्यात यावी.
क) या योजनेअंतर्गत मंजूर केल्या जाणा-या कर्जावरील व्याज कर्ज दिल्याचे दिनांकानंतर त्या आर्थिक वर्षाचे अखेरपर्यत दिनांक ३१ मार्च पर्यंत देय असलेल्या व्याजाची राष्ट्रीय सहकारी विकास निगमने वेळोवेळी / प्रतिवर्षी मंजूर केलेल्या दरानुसार परिगणना करुन येणारी रक्कम दिनांक ३० सप्टेंबर पूर्वी भरणे संस्थेवर बंधनकारक आहे. सदर व्याजाची रक्कम प्रधान शीर्ष ००४९ व्याजाची जमा रक्कम ०४ राज्य/संघराज्य क्षेत्र शासनाच्या व्याजाच्या जमा रकमा, १९५ सहकारी संस्थांकडून व्याज, (०१) सहकारी संस्थांकडून व्याज (०१) (११) सहकारी औद्योगिक संस्था (००४९ १२२८) या लेखाशिर्षाखाली जमा करण्यात यावी.
ड) वरीलप्रमाणे भागभांडवल, कर्ज व व्याजाची रक्कम विहित मुदतीत न भरल्यास संबंधित संस्थेवर वरील व्याजाच्या रक्कमेव्यतिरिक्त वार्षिक २.५% दराने दंडनीय व्याजाची आकारणी करण्यात येईल.
९. वित्त विभागाच्या दि. १ एप्रिल, २०१९ च्या परिपत्रकातील परिच्छेद क्र. ५,७,८,९,१०,११ व १२ या प्रकरणी लागू नाहीत. परिच्छेद क्र.६,१३,१४ व १५ मधील तरतूदी या प्रकरणी लागू असून त्या अटींची पूर्तता सदर प्रकरणी होत आहे.
१०. वरीलप्रमाणे मंजूर करण्यात आलेल्या भाग भांडवल व कर्जाची रक्कम आहरीत करुन संस्थेस वितरीत करण्याकरीता श्री. र. ग. बोडडू, कार्यासन अधिकारी (रोखशाखा) सहकार, पणन व वस्त्रोद्योग विभाग, मंत्रालय, मुंबई - ३२ यांना आहरण व संवितरण अधिकारी म्हणून व श्री. ब. बा. सह सचिव (वस्त्रोद्योग) सहकार, पणन व वस्त्रोद्योग विभाग, मंत्रालय मुंबई -३२ यांना नियंत्रण अधिकारी म्हणून घोषित करण्यात येत आहे. त्यांनी या शासन निर्णयानुसार मंजूर करण्यात आलेल्या भाग भांडवल व कर्जाची रक्कम अधिदान व लेखा कार्यालय, मुंबई येथून काढून सर्वोदय को-ऑपरेटीव्ह टेक्सटाईल प्रोसेसर्स लि.
इचलकरंजी, ता. हातकणंगले जि. कोल्हापूर (SARVODAY CO-OP. TEXTILE PROCESS LTD., ICHALKARANJI, TAL-HATKANGALE, DIST. KOLHAPUR) या संस्थेच्या लक्ष्मी विष्णु सहकारी बँक लिमिटेड, इचलकरंजी ता. हातकणंगले जि. कोल्हापूर येथील खाते क्रमांक 100210065003370, MICR CODE-416887201, IFSC CODE-HDFC0CLVSB1, या खात्यावर RTGS व्दारे वितरीत करण्याची कार्यवाही करावी.
११. यावर होणारा खर्च पुढील लेखाशिर्षाखाली खर्ची टाकण्यात यावा व चालू आर्थिक वर्षी (सन २०१९ २०) करीता उपलब्ध असलेल्या अर्थसंकल्पिय तरतूदीतून भागविण्यांत यावा.
अ) भागभांडवल रुपये २,८३,००,०००/- (रुपये दोन कोटी त्र्याऐंशी लाख फक्त) मागणी क्रमांक व्ही-३ ४८५१-ग्रामोद्योग व लघुउद्योग यावरील भांडवली खर्च (००)(१०९) संमिश्र ग्रामोद्योग व लघुउद्योग सहकारी संस्था,
(०२) पंचवार्षिक योजनांतर्गत योजना-राज्य योजनांतर्गत योजना
(००)(०४) यंत्रमाग सहकारी संस्थांना भागभांडवली अंशदान
(एनसीडीसी) (४८५१०५४२) ३२, अंशदाने.
ब) रासविनी कर्ज रुपये २,१२,२६,५००/- (रुपये दोन कोटी बारा लाख सव्वीस हजार पाचशे फक्त)
पृष्ठ ५ पैकी ४
# Page 5
शासन निर्णय क्रमांकः यंत्रमाग- २००९/प्र.क्र.३३४/टेक्स-२
मागणी क्रमांक व्ही ५ ६८५१, ग्रामोद्योग व लघुउद्योग यासाठी कर्जे, (००) (१०९), संमिश्र ग्रामोद्योग व लघुउद्योग सहकारी संस्था,
पंचवार्षिक योजनांतर्गत योजना (राज्य योजनांतर्गत योजना)
(००) (२०) यंत्रमाग सहकारी संस्थांना कर्जे (रा.स.वि.म.),
(६८५१ ०३५९) ५५, कर्जे व आगाऊ रकमा
१२. हा शासन निर्णय वित्त विभाग परिपत्रक क्रमांक अर्थसं-२०१९/प्र.क्र.४४/अर्थ-३, दिनांक १ एप्रिल, २०१९ अन्वये प्रशासकीय विभागास प्राप्त झालेल्या अधिकारान्वये निर्गमित करण्यात येत आहे.