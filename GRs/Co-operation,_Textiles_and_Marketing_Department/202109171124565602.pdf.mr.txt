# Page 1
सन २०१८-२०१९ मधील कांदा अनुदान आयसीआयसीआय बँकेकडून प्राप्त झालेल्या व्याजाच्या रकमेमधून वितरीत करण्यास मान्यता देण्याबाबत.
महाराष्ट्र शासन
सहकार पणन व वस्त्रोद्योग विभाग
शासन निर्णय, क्रमांक:- सपस २०२०/प्र.क.७१/२४ स
मंत्रालय, मुंबई ३२
दिनांक : १७ सप्टेंबर, २०२१
संदर्भ :- १) शासन निर्णय, सहकार, पणन व वस्त्रोद्योग विभाग, क्रमांक:- सपस-२०१८/प्र.क्र.३६७/२४ स.दिनांक २६ डिसेंबर, २०१८ २) शासन निर्णय, सहकार, पणन व वस्त्रोद्योग विभाग,
क्रमांक:- सपस-२०१८/प्र.क्र.३६७/२४ स. दिनांक ३१ जानेवारी, २०१९ व दिनांक १५ फेब्रुवारी, २०१६,
३) शासन निर्णय, सहकार, पणन व वस्त्रोद्योग विभाग,
क्रमांक:- सपस २०१८/प्र.क्र.३६७/२४ रा. दिनांक १६ फेब्रुवारी २०१९ ४) शासन निर्णय, सहकार, पणन व वस्त्रोद्योग विभाग,
क्रमांक:- सपस-२०१८/प्र.क्र.३६७/२४ स. दिनांक ८ मार्च, २०१९
५) शासन निर्णय, सहकार, पणन व वस्त्रोद्योग विभाग,
क्रमांक:- पुरक २०१९/प्र.क्र.२९/१७ स. दिनांक १० जुलै, २०१९
६) शासन निर्णय, सहकार, पणन व वस्त्रोद्योग विभाग,
क्रमांक:-पूरक-२०१९/प्र.क्र.७१/२४ स. दिनांक ७ ऑगस्ट, २०१९ ७) शासन निर्णय, सहकार, पणन व वस्त्रोद्योग विभाग,
क्रमांक:- सपस २०१९/प्र.क्र.१२६/२४ स. दिनांक १९ ऑगस्ट, २०१९ ८) शासन निर्णय, सहकार, पणन व वस्त्रोद्योग विभाग,
क्रमांक:- पुरक-२०१९/प्र.क्र.१०८/१७ स. दिनांक ०४ जानेवारी, २०२० ९) शासन निर्णय, सहकार पणन व वस्त्रोद्योग विभाग
क्रमांक:- सपस २०२०/प्र.क.७१/२४ स, दिनांक १६ जून, २०२०
१०) पणन संचालक, महाराष्ट्र राज्य, पुणे यांचे पत्र
क्रमांक :- पणन- १३ / कां. अ. २०१८-१९/वाशिम/व्याज
रक्कम/खमं/२०२१/२४६९, दिनांक २२ जुलै, २०२१
११) पणन संचालक, महाराष्ट्र राज्य, पुणे यांचे पत्र
क्रमांक :- पणन- १३ / कांदा अ. २०१८-१९/पु.मा./सांगली/२०२१/२८४४, दिनांक १७ ऑगस्ट, २०२१
प्रस्तावना: शासन निर्णय, दिनांक २६ डिसेंबर २०१८ अन्वये सुरुवातीस राज्यातील कृषी उत्पन्न बाजार समिती व प्रसन्ना कृषी मार्केट, पाडळीआळे, जि. अहमदनगर या खाजगी बाजार समितीमध्ये
# Page 2
शासन निर्णय क्रमांक: सपस २०२०/प्र.क.७१/२४ स
१ नोव्हेंबर, २०१८ ते १५ डिसेंबर, २०१८ या कालावधीत कांदा विक्री केलेल्या पात्र शेतकऱ्यांना रुपये २०० प्रति क्विंटल व जास्तीत जास्त २०० क्विंटल प्रति शेतकरी या प्रमाणात अनुदान मंजूर करण्यात आले आहे. या योजनेंतर्गत कांदा अनुदानाचा कालावधी वेळोवेळी वाढविण्यात आला असून, सुधारित अंतिम कालावधी दिनांक १ नोव्हेंबर, २०१८ ते २८ फेब्रुवारी, २०१९ असा निश्चित करण्यात आला आहे.
पहिल्या टप्प्यातील कांदा अनुदान वितरित करण्यासाठी आकस्मिक निधीतून रुपये ११४.८० कोटी इतका निधी शासन निर्णय, दिनांक १६/२/२०१९ अन्वये उपलब्ध करून दिला होता. तद्नंतर दुसऱ्या टप्प्यातील अनुदानासाठी रुपये ३८७. ३०३१ कोटी निधी पुरवणी मागणीद्वारे मंजूर करून शासन निर्णय, दिनांक ७/८/२०१९ अन्वये उपलब्ध करून दिला आहे. पहिल्या टप्प्यातील कांदा अनुदान वितरित करण्यासाठी होणारा विलंब विचारात घेऊन दुसऱ्या टप्प्यातील कांदा अनुदान आयसीआयसीआय बँकेमार्फत करण्यास दिनांक १९/८/२०१९ च्या शासन निर्णयान्वये मान्यता दिली असून कांदा अनुदान वितरणाचे काम अंतिम टप्प्यात आले आहे. आतापर्यंत एकूण ५,५३,२०४ शेतकऱ्यांना रुपये ५०३.५५ कोटी अनुदान वितरित झाले आहे.
शासन निर्णय, दिनांक १९/८/२०१९ अन्वये आयसीआयसीआय बँकेमार्फत कांदा अनुदान वितरित करण्यास मान्यता देताना वित्त विभागाने नमुद केलेल्या अटी व शर्तीमध्ये अट क्रमांक ॥ पुढीलप्रमाणे आहे:
अट क्रमांक॥ “सदर बचत खात्यातून प्राप्त होणाऱ्या व्याजाचा वापर सदर योजनेच्या अंमलबजावणी करिताच करण्यात यावा."
आयसीआयसीआय बँकेमध्ये जमा केलेल्या निधीतून जून, २०२१ अखेर रुपये ४९.४८ लाख इतके व्याज पणन संचालनालयाच्या खात्यात जमा झालेले आहे.
पणन संचालनालयाने दिनांक २२/७/२०२१ च्या पत्रान्वये वाशिम जिल्ह्यातील २० पात्र लाभार्थ्यांसाठी रुपये ६,३९,२००/- तसेच दिनांक १७/८/२०२१ च्या पत्रान्वये सांगली जिल्ह्यातील १३६ पात्र लाभार्थ्यांसाठी रुपये २२,२५,२८०/- असा एकूण रुपये २८,६४,४८०/- इतका निधी उपलब्ध करुन देण्याची मागणी केली आहे.
राज्यातील कोरोनामुळे निर्माण झालेली परिस्थिती विचारात घेता, कांदा अनुदानासाठी नव्याने पुरवणी मागणी सादर करून निधी उपलब्ध करुन घेण्यास पुष्कळ कालावधी लागणार आहे.
वित्त विभागाने व्याजाची रक्कम योजनेच्या अंमलबजावणीकरिता वापरण्यास परवानगी दिलेली आहे.
यास्तव पणन संचालनालयाच्या आयसीआयसीआय बँक खात्यात असलेली व्याजाची रक्कम वाशिम व सांगली या जिल्ह्यातील पात्र लाभार्थ्यांच्या कांदा अनुदानासाठी वितरीत करण्यास मान्यता देण्याची बाब शासनाच्या विचाराधीन होती.
पृष्ठ ४ पैकी २
# Page 3
शासन निर्णय क्रमांक: सपस २०२०/प्र.क.७१/२४ स
शासन निर्णय:
आयसीआयसीआय बँकेकडून प्राप्त झालेल्या व्याजाचा विनियोग कांदा अनुदानासाठी करणे आवश्यक असल्याने तसेच राज्यात कोविड १९ मुळे निर्माण झालेली परिस्थिती विचारात घेऊन वाशिम व सांगली जिल्ह्यातील पात्र लाभार्थ्यांचे प्रलंबित कांदा अनुदान आयसीआयसीआय बँकेकडून प्राप्त झालेल्या व्याजातून वितरित करण्यास मान्यता देण्यात येत आहे.
२. सदर अनुदान आयसीआयसीआय बँकेमार्फत अदा करण्यात यावे.
३. जिल्हानिहाय कांदा अनुदान वितरित करण्याचा तपशिल पुढीलपमाणे आहे:
------------------------------------------------------
| अ.क्र. | जिल्हा | लाभार्थी संख्या | वितरीत करावयाचे अनुदान |
| १ | वाशिम | २० | ६,३९,२०० |
| २ | सांगली | १३६ | २२,२५,२८० |
| एकूण | १५६ | २८,६४,४८० |
------------------------------------------------------
४. सदर अनुदान वितरित केल्याचा अहवाल पणन संचालक, महाराष्ट्र राज्य, पुणे यांनी १ महिन्यात शासनास सादर करावा.
# Page 4