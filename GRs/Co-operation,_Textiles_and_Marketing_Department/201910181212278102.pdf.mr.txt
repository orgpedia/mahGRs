# Page 1
महाराष्ट्र राज्यातील सर्व जिल्हा मध्यवर्ती सहकारी बँका यांच्या सतत व समवर्ती लेखापरिक्षणासाठी निर्माण केलेली अस्थायी पदे दिनांक ०१/१०/२०१९ ते २९/०२/२०२० पर्यंत चालू ठेवण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक : जिमस ०२१९/प्र.क्र.३६/१८-स,
मादाम कामा रोड, हुतात्मा राजगुरू चौक
मंत्रालय, मुंबई-३२.
दिनांक : १८ ऑक्टोबर, २०१९
वाचा:- १) शासन निर्णय, सहकार, पणन व वस्त्रोद्योग विभाग, क्र राजस १००८/प्र.क्र.५३८/५-स,दि. ५/५/२०११ २) सहकार आयुक्त व निबंधक, सहकारी संस्था, महाराष्ट्र राज्य, पुणे कार्यालय यांचे पत्र.
जा.क्र. आस्थापना/कक्ष-४/जिमस बँक/मुदतवाढ/१०८२/२०१९, दि. १४/१०/२०१९.
३) शासन निर्णय, सहकार, पणन व वस्त्रोद्योग विभाग, क्र. राजस २०१७/प्र.क्र.६६/५-स, दि. २५/०४/२०१७.
४) शासन शुध्दीपत्रक, सहकार, पणन व वस्त्रोद्योग विभाग, क्र. राजस २०१७/प्र.क्र.६६/५-स, दि. २६/०४/२०१७.
५) शासन निर्णय, सहकार, पणन व वस्त्रोद्योग विभाग, क्र. जिमस ०२१९/प्र.क्र.३६/१८-स, दि. १३/०३/२०१९.
६) शासन निर्णय, वित्त विभाग, पदनि-२०१६/प्र.क्र.८/१६/आ.पु.क. दिनांक ११/०९/२०१९
प्रस्तावना : संदर्भाधीन शासन निर्णय क्र. १ अन्वये सहकार, पणन व वस्त्रोद्योग विभागातील स्थायी / अस्थायी पदांच्या आढाव्यानुसार सहकार विभागाचा सुधारीत आकृतीबंध निश्चित करण्यात आला असून सदर आकृतीबंधामध्ये प्रस्तुत ४९० पदांचा समावेश आहे. तसेच उपरोक्त संदर्भ क्र. ५ अन्वये सर्व जिल्हा मध्यवर्ती सहकारी बँकांच्या सतत व समवर्ती लेखापरिक्षणासाठी निर्माण करण्यात आलेल्या ४९० पैकी २८ कार्यरत व ४६२ रिक्त अस्थायी पदांना दि.
३०/०९/२०१९ पर्यंत पुढे चालू ठेवण्यास शासनाने मंजूरी दिलेली होती. सदरची मुदतवाढ संपुष्टात येत असल्याने वर नमूद क्र. २ मधील पत्रान्वये ४९० पैकी गट “ड” संवर्गातील ३० पदे उपरोक्त संदर्भ क्र.३ व ४ च्या आधारे निरसित केल्यामुळे ४६० अस्थायी पदांना सन २०१९-२० या कालावधीसाठी पुढे चालू ठेवण्याबाबत ९७ व्या घटनादुरुस्तीच्या अनुषंगाने लेखापरीक्षण विभागास आवश्यकतेनुसार काम करण्यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे कार्यालयामार्फत प्रस्ताव शासनास सादर केला आहे. सदर बाब शासनाच्या विचाराधीन होती.
शासन निर्णय :
सहकार आयुक्त व निबंधक, सहकारी संस्था, महाराष्ट्र राज्य, पुणे, यांच्या उपरोक्त वाचा क्र. २ मधील प्रस्तावानुसार सर्व जिल्हा मध्यवर्ती सहकारी बँकांच्या सतत व समवर्ती लेखापरिक्षणासाठी निर्माण करण्यात आलेल्या ४६० अस्थायी पदांना दि.०१/१०/२०१९ पासून दि. २९/०२/२०२० पर्यंत या शासन निर्णयाव्दारे मुदतवाढीस मंजूरी देण्यात येत आहे.
--------------------------------------------------
| अ.क्र. | पदनाम | वेतनश्रेणी | पदसंख्या |
| १ | विशेष लेखापरिक्षक वर्ग-१ | एस-२०-५६१००-१७७५०० | २१ |
| २ | विशेष लेखापरिक्षक वर्ग-२ | एस-१५-४१८००-१३२३०० | ०६ |
| ३ | लेखापरिक्षक, श्रेणी-१ | एस-१४-३८६००-१२२८०० | १४ |
| ४ | लेखापरिक्षक, श्रेणी-२ | एस-१३-३५४००-११२४०० | १५५ |
| ५ | उपलेखापरिक्षक | एस-०८-२५५००-८११०० | ६८ |
| ६ | कनिष्ठ लिपिक | एस-०६-१९९००-६३२०० | १९६ |
| एकूण पदे | ४६० |
--------------------------------------------------
# Page 2
शासन निर्णय क्रमांक: जिमस ०२१९/प्र.क्र.३६/१८-स,
उपरोक्त एकूण ४६० अस्थायी पदांचा होणारा खर्च हा सहकार, पणन व वस्त्रोद्योग विभाग, मागणी क्र.व्ही-२ मधील अर्थसंकल्पीय लेखाशीर्ष २४२५- सहकार (००) १०१ - सहकारी संस्थांची लेखा परीक्षण- (एक)(ए) लेखापरीक्षणासाठी कर्मचारी वर्ग (२४२५ ०२२७)” या लेखाशीर्षाखाली सन २०१९-२० या आर्थिक वर्षासाठी केलेल्या तरतूदीतून भागविण्यात यावा. परंतू ही अस्थायी पदे विहीत पध्दतीने भरली आहेत या अटीच्या अधीन राहून ही मंजूरी देण्यात येत आहे.
हा शासन निर्णय वित्त विभागाच्या शासन निर्णय क्र. पदनि २०१६/प्र.क्र.८/१६/आपुक, दि. ११/०९/२०१९ अन्वये संबंधित प्रशासकीय विभागांना प्रदान केलेल्या मुदतवाढीच्या अधिकारांतर्गत निर्गमित करण्यात येत आहे.