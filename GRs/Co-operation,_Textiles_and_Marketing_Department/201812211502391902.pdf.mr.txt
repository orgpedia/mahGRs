# Page 1
वस्त्रोद्योग धोरण २०१८-२३ अंतर्गत वस्त्रोद्योग प्रकल्पांना वीजदरात सवलत देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक: धोरण २०१८/प्र.क्र.१६४९/टेक्स-५
मंत्रालय, मुंबई- ४०० ०३२
दिनांक - २१ डिसेंबर, २०१८.
वाचा- १) शासन निर्णय, सहकार, पणन व वस्त्रोद्योग विभाग, क्रमांक: धोरण २०१७/प्र.क्र.६/ टेक्स-५, दि. १५ फेब्रुवारी, २०१८.
२) शासन निर्णय, उद्योग, उर्जा व कामगार विभाग, क्रमांक: संकिर्ण २०१५/प्र.क्र.१७५/उर्जा-५ दि. ७ नोव्हेंबर, २०१५.
३) दिनांक ३०.१०.२०१८ रोजी अपर मुख्य सचिव, मुख्यमंत्री सचिवालय यांच्यासोबत झालेल्या बैठकीचे इतिवृत्त.
प्रस्तावना :
संदर्भांकित क्रमांक १ येथील शासन निर्णयान्वये राज्याचे वस्त्रोद्योग धोरण जाहीर करण्यात आले आहे. या धोरणा अंतर्गत वस्त्रोद्योग प्रकल्पांना वीजदरात सवलत जाहीर करण्यात आली आहे. धोरणात जाहीर
केलेल्या उद्देशानुसार वस्रोद्योगांना वीजदरात सवलत लागू करण्याची बाब शासनाच्या विचाराधीन होती.
शासन निर्णय
वस्रोद्योग धोरण २०१८-२३ अंतर्गत वस्त्रोद्योगांना खालील विहित अटींच्या अधिन राहून शासन निर्णयाच्या दिनांकापासून वीजदरात सवलत मंजूर करण्यात येत आहे.
१) (अ) राज्यातील सहकारी सूतगिरण्यांना प्रति युनिट रु.३/- इतकी वीजदर सवलत लागू करण्यात येत आहे. सदरची सवलत फक्त वस्त्रोद्योग संबंधित प्रक्रिया उद्योगापुरतीच मर्यादित राहील.
त्याकरिता सदर सहकारी सूतगिरणी आवारात निवासस्थान किंवा इतर वापराकरिता स्वतंत्र वीजमीटर असल्याची खात्री महावितरण कंपनीने करावी. या योजनेअंतर्गत देण्यात येणाऱ्या वीजदर
सवलतीचा संचालक (वस्त्रोद्योग) यांचेकडून दरवर्षी आढावा घेण्यात येऊन शासनास अहवाल सादर करण्यात येईल.
(ब) नेटमिटरींगची सूट व अपारंपारिक उर्जा अनुदान योजना या दोन्ही बाबी अंमलात आल्यानंतर सहकारी सूतगिरणीने पुढील तीन वर्षांच्या आत अपारंपारीक उर्जा स्रोत निर्माण न केल्यास उपरोक्त वीजदर सवलत बंद करण्यात येईल.
(क) ओपन ॲक्सेसकरिता ही प्रतियुनिट रुपये ३/- ची वीजदर सवलत लागू राहणार नाही.
२) २०१ व त्यापेक्षा जास्त अश्वशक्ती पेक्षा अधिक दाबाच्या यंत्रमाग ग्राहकांना रु.२/- प्रती युनिट वीज दर सवलत लागू करण्यात येत आहे.
३) २७ अश्वशक्तीपेक्षा कमी व २७ अश्वशक्ती व त्यापेक्षा जास्त जोडभार असलेल्या यंत्रमाग ग्राहकांच्या वीज दरातील विसंगती दूर करण्याच्या दृष्टीने २७ अश्वशक्तीपेक्षा कमी दाबाच्या यंत्रमाग घटकांना रु.३.७७ प्रति युनिट वीजदर सवलत व २७ अश्वशक्ती व त्यापेक्षा जास्त परंतु २०१ अश्वशक्तीपेक्षा कमी दाबाच्या यंत्रमाग घटकांना रु. ३.०० प्रति युनिट वीज दर सवलत लागू करण्यात येत आहे.
# Page 2
शासन निर्णय क्रमांकः धोरण २०१८/प्र.क्र.१६४९/टेक्स-५
४) निटींग, होजीअरी आणि गारमेंटीग या वस्त्रोद्योग घटकांना २७ अश्वशक्तीपेक्षा कमी, २७ अश्वशक्ती व त्यापेक्षा जास्त परंतु २०१ अश्वशक्तीपेक्षा कमी व २०१ व त्यापेक्षा जास्त अश्वशक्तीच्या दाबाच्या यंत्रमाग घटकांना जे लाभ मिळतात तेच लाभ त्या त्या घटकांच्या वीज वापर क्षमतेनुसार लागू करण्यात येत आहेत.
५) सहकारी सूतगिरणी वगळता सूतगिरणी, प्रक्रिया उद्योग व अन्य सर्व वस्त्रोद्योग घटक जे १०७ अश्वशक्तीपेक्षा अधिक दाबाचा वापर करतात त्यांना रुपये २/- प्रति युनिट वीज दर सवलत लागू करण्यात येत आहे.
२. उपरोक्त योजनेच्या अंमलबजावणीसाठी अटी व शर्ती खालील प्रमाणे राहतील
१) वरीलप्रमाणे वीजदरात वीज सवलत मिळण्यासाठी संबंधित वस्त्रोद्योग घटकाने संचालक (वस्त्रोद्योग), यांच्या वेबसाईटवर ऑनलाइन अर्ज सादर करणे आवश्यक राहील.
२) सहकारी वस्त्रोद्योग प्रकल्प सहकार कायद्या अंतर्गत नोंदणीकृत असणे आवश्यक आहे.
३) प्रकल्प उत्पादनात असला पाहिजे.
४) अवसायनात गेलेले प्रकल्प या सवलतीस पात्र ठरणार नाहीत.
५) सदर योजनेत सवलतीने मिळणाऱ्या वीजेचा गैरवापर झाल्याचे निदर्शनास आल्यास यापूर्वी दिलेल्या सवलतीची रक्कम दंडनीय व्याजासह वसूल करण्यात येईल. तसे हमीपत्र संबंधित वस्रोद्योग घटकाने सादर करणे बंधनकारक राहील.
३. वीजदर सवलत वितरीत करण्याची कार्यपध्दती -
(१) वस्रोद्योग धोरण २०१८-२३ अंतर्गत वीजदर सवलतीस पात्र ठरणाऱ्या वस्त्रोद्योग घटकाने परिच्छेद क्र. २ येथे दिलेल्या प्रमाणपत्रांसह संचालक (वस्त्रोद्योग) यांच्या वेबसाईटवर ऑनलाइन अर्ज सादर करावा.
(२) वीजदर सवलतीसाठी अर्जदारांची पात्रता निश्चित करण्यासाठी संचालक (वस्त्रोद्योग) यांनी त्यांच्या अध्यक्षतेखाली त्यांचे प्रतिनिधी तसेच महावितरण कंपनीचे मुख्य अभियंता दर्जाचे प्रतिनिधी यांची समिती गठित करावी. सदर समितीने प्राप्त अर्जाची छाननी करुन अर्जदाराची पात्रता निश्चित करुन त्यानुसार महावितरण कंपनीस कळवावे.
(३) महावितरण कंपनीने पात्र अर्जदारास वीजदरात सवलत देण्यासाठी आवश्यक ती पुढील कार्यवाही करावी व त्याचा स्वतंत्र तपशील ठेवावा.
(४) सदर वीजदरात सवलत देण्याप्रित्यर्थ होणाऱ्या खर्चाची प्रतिपूर्ती करण्यासाठी ऊर्जा विभागाकडून महावितरण कंपनीस अर्थसहाय्य देण्यात येईल. त्याकरिता महावितरण कंपनीने रीतसर प्रस्ताव शासनास सादर करावा.
(५) विद्युत अधिनियम, २००३ मधील कलम ६५ अनुसार वीजदरात सवलत द्यावयाची झाल्यास त्याची भरपाई वीज वितरण कंपनीस आगाऊ अर्थसहाय्याच्या स्वरुपात करणे आवश्यक आहे. त्यामुळे उपरोक्त योजनेतंर्गत वीजदरात सवलत देण्यासाठी होणारा अंदाजित खर्च निश्चित करुन महावितरण कंपनीने अगोदरच्या महिन्यात अर्थसहाय्याची मागणी ऊर्जा विभागाकडे करावी. सदरची
पृष्ठ ४ पैकी २
# Page 3
शासन निर्णय क्रमांकः धोरण २०१८/प्र.क्र.१६४९/टेक्स-५
मागणी तपासून अर्थसहाय्याच्या निधीवाटपाचे आदेश ऊर्जा विभागाच्या ऊर्जा-३ कार्यासनाकडून काढण्यात येतील.
(६) व्यवसाय सुलभता (Ease of doing business) दृष्टीने व्यवसाय नोंदणी प्रमाणपत्र व स्वसत्यापन जोडून वस्रोद्योग घटकांनी प्रकल्प उत्पादनाखाली आल्यानंतर आवेदन करावे. वेळोवेळी उर्जा विभाग व वस्रोद्योग संचालनालय यांच्या संयुक्त चमूद्वारे तपासणी मोहीम राबविण्यात यावी.
(७) वीजदरात सवलत दिल्यानंतर त्यासंबंधीची योग्य अंमलबजावणी होते किंवा कसे, यासाठी संचालक (वस्त्रोद्योग) यांच्यामार्फत अशा वस्त्रोद्योगांची दरवर्षी रँडम तपासणी करण्यासाठी संचालक (वस्त्रोद्योग) यांनी निकष निश्चित करावेत व त्यानूसार तपासणी करावी.
(८) वस्त्रोद्योगाअंतर्गत यंत्रमाग व सहकारी सूतगिरणी यासह अन्य सर्व प्रक्रिया उद्योगात वापरली जाणारी वीज व त्याची उत्पादने याबाबतचा तपशील संकलित करण्यासाठी संचालक (वस्त्रोद्योग) यांनी GPS व अन्य साधनांचा उपयोग करुन तसेच अन्य शासकिय यंत्रणाकडे उपलब्ध असलेल्या माहितीच्या
आधारे परिपूर्ण माहिती संकलित करण्याची कार्यवाही तातडीने पूर्ण करावी.
(९) वस्त्रोद्योग धोरणाअंतर्गत देण्यात येणारी वीजदर सवलत व अनुदान या बाबतची पडताळणी दरवर्षी करण्यासाठी उन्नत महाराष्ट्र या योजना अंतर्गत IIT, मुंबई यांचे को-ऑर्डीनेटर यांच्याशी संपर्क साधून तपासणी करण्याची कार्यवाही संचालक (वस्त्रोद्योग) यांनी करावी.
४. सदर योजनेवरील होणारा खर्च भागविण्यासाठी उर्जा विभागाकडून २८०१२६१५ या लेखाशिर्षाखाली सन २०१८-१९ यावर्षाकरिता आवश्यक अर्थसंकल्पिय तरतूद करण्यात येईल. सन २०१९-२० पासून वस्त्रोद्योग धोरणांशी निगडीत वीजदर सवलतीची प्रतिपूर्ती करण्यासाठी महावितरण कंपनीस अर्थसहाय्य देण्यासाठी स्वतंत्र उपलेखाशीर्ष उघडण्याची कार्यवाही ऊर्जा विभागाने करावी.
५. सदरचा शासन निर्णय ऊर्जा विभागाच्या तसेच वित्त विभागाच्या सहमतीने तसेच त्यांच्या अनौपचारिक संदर्भ क्र.२४९/व्यय-१६ दिनांक १२.१२.२०१८ अन्वये निर्गमित करण्यात येत आहे.
# Page 4