# Page 1
सहकार, पणन व वस्त्रोद्योग विभाग (खुद्द) मार्फत खरेदी करण्यात आलेल्या व निर्लेखित केलेल्या शासकीय वाहन क्रमांक एमएच-०१-एसए-४०४० (Ford Fusion) च्या विक्रीबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. वाहन २०१५/प्र.क्र.१५०/आस्था-२
मंत्रालय, मुंबई ४०० ०३२
दिनांक :- ३१ डिसेंबर, २०२०
संदर्भ : (१) नियंत्रक, शासकीय परिवहन सेवा, वरळी, मुंबई यांचे पत्र क्र.शापसे/वा.त./२०१९/१८१८, दि.६.७.२०१९
(२) शासन निर्णय सहकार, पणन व वस्त्रोद्योग विभाग क्र.वाहन(सपववि)२०१५/प्र.क्र.१५०/आस्था-२ दि.१६.७.२०१९
(३) वित्त विभाग परिपत्रक क्र. डीएफपी१०९१/प्र.क्र.४/विनियम दि.१८.६.१९९१.
(४) वित्त विभाग परिपत्रक क्र.विअप्र१०००/प्र.क्र.३१/२००१/विनियम दि.१५.६.२००१
(५) सामान्य प्रशासन विभाग, माहिती तंत्रज्ञान संचालनालय शासन निनर्णय क्र.मातंसं०८०/६/२०१३ DIR-DIT (MH)/३९ दि.३.१२.२०१४
(६) वित्त विभाग, शासन परिपत्रक क्रमांक डीएफपी१०१६/प्र.क्र.०७/१६/विनियम दिनांक २२.६.२०१६ (७) सहकार, पणन व वस्त्रोद्योग विभागाचा समक्रमांकाचा दिनांक २५.२.२०२० चा शासन निर्णय
प्रस्तावना: सहकार, पणन व वस्त्रोद्योग विभागामार्फत माहे जुलै २००७ मध्ये रु.६.०० लक्ष किंमतीस खरेदी करण्यात आलेल्या आणि दिनांक १६.७.२०२० च्या शासन निर्णयान्वये निर्लेखित करण्यात आलेल्या शासकीय वाहन क्रमांक MH-०१- SA–४०४० (फोर्ड फ्युजन) या वाहनाच्या विक्रीसाठी शासनाच्या धोरणानुसार विहीत कार्यपध्दती अवलंबिण्यात आलेली असून त्यास अनुसरून विभागाकडे सदर वाहन विकत घेण्याकरिता एकूण ६ निविदा प्राप्त झाल्या. या प्राप्त झालेल्या ६ निविदांपैकी श्री. नसीबउल्लाह ए. खान या निविदाकाराची रु.३२,८००/- इतक्या रकमेची निविदा सर्वात जास्त किंमतीची असल्यामुळे संदर्भीय अनुक्रमांक ७ येथील समक्रमांकाच्या दिनांक २५.२.२०२० च्या शासन निर्णयान्वये सदर वाहनाची विक्री श्री. नसीबउल्लाह ए. खान यांना रु.३२,८००/ इतक्या किंमतीस करण्याबाबत निर्णय घेण्यात आला आणि त्यास अनुसरून श्री. नसीबउल्लाह ए. खान यांना समक्रमांकाच्या दिनांक २५.२.२०२० च्या पत्रान्वये सदरहू विक्रीच्या रकमेचा भरणा विभागाच्या रोखशाखेमध्ये करून वाहन घेऊन जाण्यासाठी पुढील प्रक्रिया करण्याबाबत कळविण्यात आले. तथापि, Covid २०१९ च्या कालावधीत खालावलेल्या आर्थिक स्थितीमुळे निविदाकार, श्री. नसीबउल्लाह ए. खान यांनी विक्रीच्या रकमेचा भरणा या विभागाच्या रोखशाखेमध्ये करता आला नाही.
२. वाहन बंद अवस्थेत सन २०१७ पासून नवीन प्रशासकीय इमारतीच्या आवारात एकाच जागी ३ वर्षांहून अधिक कालावधीकरिता उभे असल्यामुळे, तसेच, Covid २०१९ लॉकडाऊनच्या परिस्थितीत व मुंबईत माहे ऑगस्ट, २०२० मध्ये झालेल्या अतिवृष्टीमुळे वाहनाची अधिक प्रमाणात दुर्दशा झालेली असून वाहनाच्या काचा फुटलेल्या असून वाहनास मोठया प्रमाणात गंज चढलेला आहे.
३. महाराष्ट्र विधानमंडळाच्या सन २०१६ च्या पहिल्या अधिवेशनातील आश्वासन क्रमांक ३०४ “मंत्रालयाच्या आवारात आणि तेथील पार्कीगमध्ये बंद अवस्थेतील वाहने काढून टाकण्यासंदर्भात ” याबाबत प्रधान सचिव व मुख्य राजशिष्टाचार अधिकारी यांचेकडे दिनांक २८.६.२०१९ रोजी झालेल्या बैठकीमध्ये मंत्रालयील विभागांची विना वापर व बंद अवस्थेतील वाहने मंत्रालय व नवीन प्रशासकीय भवन इमारतीच्या आवारातून तातडीने हटविण्यासंदर्भात आवश्यक ती कार्यवाही करण्याचे निर्देश प्रधान सचिव व मुख्य राजशिष्टाचार अधिकारी यांनी दिले आहेत.
# Page 2
शासन निर्णय क्रमांकः वाहन २०१५/प्र.क्र.१५०/आस्था-२
४. सदर वाहनाच्या विक्री प्रक्रियेमध्ये वित्त विभागाची दिनांक १८.६.१९९१, दिनांक १५.६.२००१ आणि दिनांक २२.६.२०१६ ची संदर्भीय परिपत्रके, सामान्य प्रशासन विभाग, माहिती तंत्रज्ञान संचालनालय यांचा संदर्भीय दिनांक ३.१२.२०१४ चा शासन निर्णय यातील मार्गदर्शक सूचनांच्या अधीन राहून वेळोवेळी वित्त विभागाच्या सल्ल्याने विहीत कार्यपध्दती अवलंबिण्यात आली असून वृत्तपत्रामध्ये जाहिरात देऊन अंतीमत: शासनाच्या संकेतस्थळावर २ वेळा जाहिरात देऊन निविदेची / लिलावाची पुन:प्रक्रियाही करण्यात आलेली आहे.
५. निविदा सादर करावयाच्या कालावधीत विहीत पध्दतीने मोहोरबंद लिफाफ्यांमधून खालील ४ निविदा या विभागाकडे प्राप्त झालेल्या आहेत :
निविदा क्र.१ श्री. खान मोहमंद अली अफजल, अहमदनगर - रु.२२,२२०/ निविदा क्र.२ श्री. इब्राहीम जे. मन्सुरी, मुंबई - रु.२३,०००/ निविदा क्र.३ श्री.अब्दुल लतीफ पटेल, मुंबई - रु.१५,०००/ निविदा क्र.४ श्री.तबरेज के. मंसुरी, मुंबई - रु.२३,२००/ निविदा क्र.५ श्री. नसीबउल्लाह ए. खान, मुंबई - रु.३२,८००/ निविदा क्र.६ श्री. शाहीद शौकत खान, मुंबई - रु.२५,७००/
६. वित्त विभागाच्या संदर्भीय शासन परिपत्रक दिनांक २२.६.२०१६ मधील परि. ३ मध्ये नमूद केल्यानुसार, विभागाच्या ताब्यातील निर्लेखित केलेल्या शासकीय वाहनाच्या विक्रीबाबत प्रशासकीय विभागास प्रदान करण्यात आलेल्या वाहन क्रमांक MH-०१-SA-४०४० (फोर्ड फ्युजन) ची विक्री करण्यासंदर्भात शासनाकडून आता खालीप्रमाणे निर्णय घेण्यात येत आहे :
शासन निर्णय :
या शासन निर्णयाद्वारे सहकार पणन व वस्त्रोद्योग विभागाचा संदर्भीय अनुक्रमांक ७ येथील शासन निर्णय क्रमांक वाहन२०१५/प्र.क्र.१५०/आस्था- २ दिनांक २५.२.२०२० अधिक्रमित करण्यात येत आहे.
२. सहकार, पणन व वस्त्रोद्योग विभागामार्फत खरेदी करण्यात आलेले आणि संदर्भीय अनुक्रमांक २ येथील दिनांक १६.७.२०१९ च्या शासन निर्णयान्वये निर्लेखित करण्यात आलेल्या शासकीय वाहन क्रमांक एमएच -०१-एसए ४०४० (फोर्ड फ्युजन) ची विक्री करण्यास खालीलप्रमाणे मंजूरी देण्यात येत आहे :
अ. वित्त विभागाची संदर्भीय अनुक्रमांक ३,४ आणि ६ येथील शासन परिपत्रकांमधील मार्गदर्शक सूचनांनुसार विहीत कार्यपध्दती अवलंबून वाहन विक्रीसाठी आलेली निविदेची किंमत हातच्या किंमतीपेक्षा कमी येत असल्यास निविदा स्विकारण्याचे अधिकार प्रशासकीय विभागास प्रदान करण्यात आलेले असून या प्रक्रियेमध्ये सहकार, पणन व वस्त्रोद्योग विभाग (खुद्द) हाच प्रशासकीय विभाग आहे. विभागाकडे प्राप्त झालेल्या ६ निविदांपैकी अधिकतम किंमतीची निविदा सादर केलेले श्री. नसीबउल्लाह ए. खान, मुंबई यांची Covid २०१९ च्या कालावधीत आर्थिक स्थिती खालावल्यामुळे श्री. नसीबउल्लाह ए. खान, मुंबई हे विक्रीच्या रकमेचा भरणा विभागाच्या रोखशाखेमध्ये करून शकले नाहीत.
निविदाकार, श्री. नसीबउल्लाह ए. खान यांनी नमूद केलेल्या वाहन विक्री किंमतीच्या रु.३२,८००/ खालोखाल किंमत नमूद केलेले निविदाकार श्री. शाहीद शौकत खान, मुंबई यांची रु.२५,७००/- इतक्या रकमेची निविदा स्विकारण्यास आणि त्यास अनुसरून शासकीय वाहन क्रमांक एमएच -०१-एसए-४०४० (फोर्ड फ्युजन) या वाहनाची "वाहन जसे आहे त्या स्थितीत" रु.२५,७००/- (रुपये पंचवीस हजार सातशे फक्त) इतक्या किंमतीस विक्री करण्यास याअन्वये मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांक: वाहन २०१५/प्र.क्र.१५०/आस्था-२
ब. निविदा सादर केलेल्या ६ निविदाकारांपैकी यापूर्वी रकमेचा भरणा करून न शकलेले श्री. नसीबउल्लाह ए. खान हे निविदाकार वगळून अन्य निविदाकार, श्री. खान मोहमंद अली अफजल, अहमदनगर; श्री. इब्राहीम जे. मन्सुरी, मुंबई; श्री. अब्दुल लतिफ पटेल, मुंबई व श्री. तबरेज के. मन्सुरी, मुंबई यांनी निविदेसाठी भरणा केलेली इसाऱ्याची प्रत्येकी रु.५००/- इतकी रक्कम त्यांना परत करण्यास याअन्वये मंजूरी देण्यात येत आहे.
क. श्री. शाहीद शौकत खान, मुंबई यांनी निविदा सादर करताना भरलेली इसाऱ्याची रक्कम रु.५००/ ही निविदेच्या रु.२५,७००/- इतक्या रकमेमधून वजा करून उर्वरित रु.२५,२००/- (रुपये पंचवीस हजार दोनशे फक्त) रकमेचा भरणा विभागाच्या रोखशाखेमध्ये करण्यास निविदाकार श्री. शाहीद शौकत खान, मुंबई यांना मंजूरी देण्यात येत आहे. सदर रकमेचा भरणा रोखशाखेमार्फत शासन कोषागारात करण्यात यावा.
ङ सदरहू वाहनाची विक्री scrap मध्ये करण्यात येणार असल्यामुळे RTO च्या नियमानुसार वाहनाची इंजिन/चेसीस प्लेट आणि वाहन क्रमांक च्या मागील व पुढील अशा २ प्लेटस RTO च्या कार्यालयात जमा करण्यासाठी निविदाकर श्री. शाहिद शौकत खान यांनी वाहन ताब्यात घेण्यापूर्वी विभागास परत करणे आणि वाहन विभागाकडून Scrap मध्ये खरेदी करत असल्याबाबतचे व या वाहनाचा कोठेही दुरुपयोग करण्यात येणार नसल्याबाबतचे पत्र विभागास सादर करणे आवश्यक राहील.
ई. सदरहू सर्व प्रक्रिया पूर्ण केल्यानंतर शासकीय नवीन प्रशासकीय इमारतीच्या आवारात ठेवण्यात आलेले वाहन जसे आहे त्या स्थितीत घेऊन जाण्यासाठी श्री. शाहिद शौकत खान यांना मान्यतेचे प्राधिकारपत्र सुपूर्द करण्यास आणि त्यानंतर वाहन श्री. शाहिद शौकत खान, मुंबई यांचे ताब्यात देण्यास याअन्वये मंजूरी देण्यात येत आहे.
प. त्यानंतर वाहनाची इंजिन / चेसीस प्लेट आणि वाहन क्रमांक च्या मागील व पुढील अशा २ प्लेटस आणि वाहनाचे मूळ RC Book हे, RTO कार्यालयामध्ये जमा करून सदर वाहनाची विभागाच्या नावे असलेली नोंदणी रद्द करून घेण्यात येईल.
३. सदर शासन निर्णय वित्त विभाग, शासन परिपत्रक क्रमांक डीएफपी१०१६/प्र.क्र.०७/१६/विनियम दिनांक २२.६.२०१६ मधील परि. ३ अनुसार प्रशासकीय विभागास प्रदान करण्यात आलेल्या अधिकारांच्या अधीन राहून निर्गमित करण्यात येत आहे.
# Page 4