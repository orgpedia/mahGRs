# Page 1
आठव्या पंचवार्षिक योजनेच्या कालावधीत उभारावयाच्या सहकारी सूतगिरण्यांना शासकीय भागभांडवल मंजूर करण्याबाबत.
चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. शाभाभा-१११७/प्र.क्र.४/टेक्स-१ (ब)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक :- २१ ऑगस्ट, २०१९.
वाचा : १. शासन निर्णय,स.,प. व व. विभाग, क्र. सूतगि-२१९३/प्र.क्र.१८३/टेक्स-१,दि. ११.८.१९९३ .
२. शासन निर्णय, स.,प. व व. विभाग, क्र. सूतगि- ११९७/प्र.क्र.१९३/टेक्स-१,दि. २४.३.१९९९ .
३. शासन निर्णय, स.,प. व व. विभाग, क्र. प्रकल्प-१२१३/प्र.क्र.८२/टेक्स-१(ब),दि. २५.११.२०१३.
४.वित्त विभाग, परिपत्रक क्र. संकीर्ण २०१६/प्र.क्र.३१/कोषा.प्रशा.५, दि. १० मे, २०१६ ५. शासन निर्णय, स.,प. व व. विभाग, क्र. सूतगि-३३१६/प्र.क्र.८१/टेक्स-१(अ),दि. १०.७.२०१७.
६. शासन निर्णय, स.,प. व व. विभाग, क्र. बैठक-१५१६/प्र.क्र.६०/टेक्स-१(अ), दि. २०.७.२०१८ ७. आयुक्त वस्त्रोद्योग, नागपूर यांचे पत्र क्र. कार्या ६(१)/सूतगि/३७५५/२०१९,दि. ९.५.२०१९.
८. वित्त विभाग, परिपत्रक क्र. अर्थसं - २०१९/प्र.क्र.९२/अर्थ-३, दि. ८.७.२०१९.
प्रस्तावना :
आठव्या पंचवार्षिक योजनेच्या कालावधीत उभारावयाच्या व शासकीय अर्थसहाय्यासाठी निवडलेल्या सहकारी सूतगिरण्यांनी शासनाकडे सादर केलेल्या प्रकल्पांना अर्थसहाय्य करण्यासाठी कर्जे व भागभांडवलाचे प्रमाण १:१ ठेवून सभासद भागभांडवलाच्या १:९ प्रमाणात शासकीय भागभांडवल देण्यासाठी शासनाने मान्यता दिलेली आहे. या सूतगिरण्यांनी शासनास सादर केलेल्या प्रकल्प अहवालाच्या अनुषंगाने प्रकल्प उभारणीच्या कामात केलेली प्रगती लक्षात घेऊन तसेच आतापर्यंत सभासदांकडून जमा केलेले भाग भांडवल लक्षात घेऊन, चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव या सूतगिरणीस सन २०१९-२०२० या आर्थिक वर्षात शासकीय भागभांडवल उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय :
चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव या सूतगिरणीचा आठव्या पंचवार्षिक योजनेत समावेश करण्यात आला असून शासकीय अर्थसहाय्यासाठी निवड केली आहे. या सूतगिरणीची प्रकल्प अहवाल किंमत रु.६१००.०० लाख इतकी आहे. प्रकल्प अहवालानुसार गिरणीने रु. ३०५.०० लाख इतके सभासद भागभांडवल जमा करणे आवश्यक आहे. त्यानुसार गिरणीने रु. ३०५.०० लाख इतके सभासद भागभांडवल जमा केले आहे. त्यानुसार गिरणीला रु. २७४५.०० लाख इतके शासकीय भागभांडवल गिरणीस अनुज्ञेय ठरते.
त्यापैकी आतापर्यंत सदर सूतगिरणीस रु. २६२४.६७ लाख इतके शासकीय भागभांडवल ८ हप्त्यांमध्ये यापूर्वीच वितरीत केलेले आहे. त्याबाबतचे विवरणपत्र “अ” सोबत जोडले आहे.
# Page 2
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
२. खुल्या प्रवर्गातील सहकारी सूतगिरण्यांना शासकीय भाग भांडवल मंजूर करण्यासाठी सन २०१९-२०२० या वर्षासाठी रु.३६,९९,८५,०००/- इतका निधी अर्थसंकल्पित असून त्यापैकी ६०% म्हणजे रु.२१,१९,९१,०००/- इतका निधी डिसेंबर, २०१९ अखेरपर्यंत खर्च करण्यासाठी उपलब्ध आहे. हा संपूर्ण निधी अद्याप अखर्चित आहे. सदर उपलब्ध निधीतून रु.१,२०,३३,००० /- (अक्षरी रुपये एक कोटी वीस लाख तेहत्तीस हजार फक्त) इतकी रक्कम चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव या सूतगिरणीस प्रकल्प पूर्ण करण्यासाठी, प्रकल्प अहवालातील अनुज्ञेय तरतुदीपेक्षा त्या त्या बाबीवर होणारा जास्तीचा खर्च गिरणी स्वभागभांडवलातून करील या अटीच्या अधीन राहून मंजूर करण्यास शासन मान्यता देण्यात येत आहे. सदर रक्कम मंजूर केल्यानंतर शासनाचे गिरणीप्रती असलेले दायित्व संपुष्टात येऊन गिरणी परतफेडीस पात्र होईल.
३. सदर शासकीय भागभांडवल शासन निर्णय, सहकार व वस्त्रोद्योग विभाग, क्र. सूतगि २१९३/प्र.क्र. १८३/टेक्स-१, दिनांक ११.८.१९९३ व सूतगि-११९७/ प्र.क्र.१९३/ टेक्स-१, दि.
२४.३.१९९९ मध्ये नमूद केलेल्या अटी व शर्ती (अ.क्र. ५ वगळून) तसेच शासकीय भागभांडवलासंदर्भात शासनाने भविष्यात आणखी काही अटी व शर्ती निश्चित केल्यास अशा अतिरिक्त अटी व शर्ती सदर सूतगिरणीस लागू राहतील या मुद्दयाच्या अधीन राहून तसेच खाली नमूद केलेल्या अतिरिक्त अटींच्या अधीन राहून मंजूर करण्यात येत आहे : १) प्रस्तुत सूतगिरणीकडून, शासन निर्णय, स., प. व व. विभाग, क्र. सूतगि २१९३/प्र.क्र.१८३/ टेक्स-१, दिनांक ११.८.१९९३ व दिनांक २४.३.१९९९ मधील अटी व शर्तींचे (अ.क्र.५ वगळून) पालन होत आहे याबाबत संचालक वस्त्रोद्योग यांनी खात्री करावी.
२) शासकीय भागभांडवलाच्या वसुलीबाबतच्या दि. २४.३.१९९९ मधील अ. क्र. ५ येथील अटीमध्ये शा. नि., क्र. सूतगि-३३१६/प्र.क्र.८१/टेक्स-१अ, दि. १०.७.२०१७ अन्वये पुढीलप्रमाणे सुधारणा करण्यात आली आहे -- सूतगिरणीने भागभांडवलाचा पहिला हप्ता स्विकारल्यानंतर ५ वर्षांनी किंवा सूतगिरणी सुरु झाल्यानंतर ३ वर्षांनी यापैकी जे आधी घडेल तेव्हापासून उचल केलेल्या भागभांडवलाची परतफेड १/१५ प्रमाणे सुरु करण्यात येईल आणि असे न केल्यास त्यावर दरसाल दर शेकडा १२% प्रमाणे व्याज आकारण्यात येईल. सदर अटीच्या अनुषंगाने प्रस्तुत सूतगिरणीकडून, परतफेडीस पात्र ठरलेल्या शासकीय भागभांडवलाची काटेकोरपणे वसुली करण्याच्या सूचना आयुक्त वस्त्रोद्योग, नागपूर यांना देण्यात येत आहेत. तसेच परतफेडीस पात्र ठरलेल्या शासकीय भागभांडवलाच्या वसुलीचा वार्षिक हप्ता भरणा केल्याशिवाय प्रस्तुत सूतगिरणीस कोणताही व्यवहार करता येणार नाही याबाबत आयुक्त वस्त्रोद्योग यांनी नियंत्रण ठेवून तशा सूचना संबंधित बँकेस द्याव्यात.
३) सदर सूतगिरणीच्या कामकाजावर व प्रकल्प उभारणीवर लक्ष देऊन त्याबाबतच्या प्रगतीचा तिमाही अहवाल आयुक्त वस्त्रोद्योग यांनी विहित विवरणपत्रात शासनास सादर करावा.
४) प्रस्तुत गिरणीसंदर्भात शासन निर्णयामधील तरतुदीनुसार वसुलीबाबत काटेकोरपणे कार्यवाही संचालक वस्त्रोद्योग यांनी करावी.
५) आयुक्त वस्त्रोद्योग यांनी पुढील ३ महिन्यांत सदर सूतगिरणीच्या विद्यमान संचालक मंडळाकडून, प्रस्तुत शासन निर्णयाद्वारे वितरीत होणा-या रु. १२०.३३ लाख इतक्या रकमेच्या १०% इतक्या वैयक्तिक मत्तेचे तारण मिळवावे. जोपर्यंत असे वैयक्तिक तारण प्राप्त होणार नाही, तोपर्यंत
पृष्ठ ८ पैकी २
# Page 3
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
प्रस्तुत वितरीत रक्कम गिरणीस खर्च करता येणार नाही. तसेच तोपर्यंत या आदेशाद्वारे मंजूर केलेल्या रकमेवर सूतगिरणीस अधिकर्ष (overdraft) काढून रक्कम खर्च करता येणार नाही असे बंधन आयुक्त वस्त्रोद्योग यांनी संबंधित बँकेवर घालावे. याबाबत आयुक्त वस्त्रोद्योग यांनी काटेकोरपणे व तातडीने कार्यवाही करावी.
६) प्रस्तुत सूतगिरणीच्या संचालक मंडळाची निवडणूक झाल्यास, नवनियुक्त संचालक मंडळास तातडीने शासकीय भागभांडवलाच्या १०% वैयक्तिक मालमत्तेचे तारण द्यावे लागेल.
नवनियुक्त संचालक मंडळाने असे तारण दिल्यानंतरच ते संचालक मंडळ अस्तित्वात येईल आणि पूर्वीच्या संचालक मंडळाने काही गैरव्यवहार केला नसल्यास त्यांचे वैयक्तिक तारण मुक्त करण्यात येईल अशी सुधारणा संस्थेच्या Bye-Laws मध्ये करण्याची कार्यवाही संचालक वस्त्रोद्योग यांनी करावी.
७) सूतगिरणीच्या प्रकल्पास मान्यता दिल्यानंतर प्रकल्पाच्या Financial Closer चा पुरावा शासनास सादर केल्याशिवाय शासनाचा हिस्सा देता येणार नाही. त्यामुळे त्याबाबतची खात्री आयुक्त वस्त्रोद्योग यांनी करुन घेऊन त्यानुसार कार्यवाही करावी.
८) प्रस्तुत सूतगिरणी बँकेत जमा असलेल्या निधीचे नियोजन करुन कार्यक्षमतेने विनियोग करीत असल्याची खात्री संचालक वस्त्रोद्योग यांनी करावी.
९) प्रस्तुत सूतगिरणीने कर्जाची उचल करुन त्याचा विनियोग प्रकल्प उभारणीसाठी करुन लवकर प्रकल्प पूर्ण करावा. याबाबत संचालक वस्त्रोद्योग यांनी नियंत्रण ठेवावे.
१०) प्रकल्प अहवालातील अनुज्ञेय तरतुदीपेक्षा त्या त्या बाबीवर होणारा जास्तीचा खर्च गिरणी स्वभागभांडवलातून करील या अटीवर शासकीय भागभांडवल मंजूर करण्यात येत आहे याबाबत आयुक्त वस्त्रोद्योग यांनी काटेकोरपणे कार्यवाही करावी.
११) सदर सहकारी सूतगिरणीच्या खरेदीबाबत खरेदीची रक्कम पुरवठादाराच्या नावे ECS द्वारे अदा करावी. निविदेमध्ये विवक्षित तरतूद असल्याशिवाय पुरवठादारास अग्रीम अदा करण्यात येऊ नये याबबात आयुक्त वस्त्रोद्योग यांनी खात्री करावी.
१२) गिरणीस प्राप्त झालेल्या भागभांडवलाचा तसेच गिरणीकडे शिल्लक असलेल्या रकमेचा गिरणी योग्य प्रकारे विनियोग करते किंवा नाही याबाबत आयुक्त वस्त्रोद्योग यांनी नियंत्रण ठेवावे.
१३) सूतगिरणीने भांडवली वस्तू खरेदी करण्यापूर्वी यापूर्वी खरेदी केलेल्या अशा वस्तुंची यथास्थित नोंद Dead Stock रजिस्टर मध्ये घेण्यात यावी. याबाबत आयुक्त वस्त्रोद्योग यांनी नियंत्रण करावे.
१४) प्रस्तुत गिरणीने खरेदी केलेल्या वस्तू प्रत्यक्ष प्राप्त झाल्यानंतरच संबंधितांना देयक अदा करावे. याबाबत आयुक्त वस्त्रोद्योग यांनी नियंत्रण करावे.
१५) खरेदी विषयक प्रक्रिया उद्योग, ऊर्जा व कामगार विभागाच्या शासन निर्णय क्र.
भांखस- २०१४/प्र.क्र.८२/भाग-III/उद्योग-४, दिनांक १ डिसेंबर, २०१६ मधील तरतुदीनुसार करण्यात यावी.
१६) सूतगिरणीला उभारणीसाठी ५:४५:५० या आकृतीबंधाप्रमाणे अर्थसहाय्य देण्यात येते.
त्यानुसार सूतगिरणीने ५% सभासद भागभांडवल उभारणे बंधनकारक असून सदर सभासद भागभांडवलाची रक्कम सूतगिरणीच्या प्रयोजनाव्यतिरिक्त अन्य कोणत्याही प्रयोजनासाठी खर्च करता येणार नाही. तसचे शासनाकडून सूतगिरणीला मंजूर करण्यात येणाऱ्या ४५% शासकीय
पृष्ठ ८ पैकी ३
# Page 4
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
भागभांडवलाच्या रक्कमेचा विनियोग करताना सूतगिरणीने ५०% रक्कम वित्तीस संस्थेकडून कर्ज म्हणून मंजूर करून घेतलेले असणे आवश्यक आहे. शासकीय भागभांडवलापोटी प्राप्त रक्कमेचा विनियोग करताना वित्तीय संस्थेकडून घेतलेल्या कर्जाचाही विनियोग त्याच प्रमाणात करणे गिरणीवर बंधनकारक राहील.
१७) गिरणीने प्रकल्प पूर्ण करण्यासाठी कराव्या लागणाऱ्या खर्चासंदर्भात, शासन निर्णय, क्रमांक सूतगि-१२००/११७१३/प्र.क्र.४२६/ टेक्स-१(अ), दि. १५.६.२००६ अन्वये स्थापन करण्यात आलेल्या राज्यस्तरीय समितीची मान्यता घ्यावी.
१८) गिरणीने प्रकल्पाची उभारणी विहित वेळेत करावी.
१९) सदर सूतगिरणीच्या सर्व सभासदांनी त्यांचे आधार कार्ड नंबर लिंक करणे बंधनकारक राहील.
४. या शासन निर्णयाद्वारे मंजूर केलेल्या शासकीय भागभांडवलाची रक्कम रु. १,२०,३३,०००/ (अक्षरी रुपये एक कोटी वीस लाख तेहत्तीस हजार फक्त ) इतकी रक्कम चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव या सहकारी सूतगिरणीच्या आय.डी.बी.आय. बँक, सहकार समृद्धी, प्लॉट नं. ४११८/ए (बी), एस. टी. स्टॅण्डजवळ, चोपडा, जि.
जळगांव या बॅकेच्या खाते क्र. ४९९१०२००००००७९० मध्ये RTGS द्वारे जमा करावी. गिरणीने प्रकल्प पूर्ण करण्यासाठी कराव्या लागणाऱ्या खर्चासंदर्भात, शासन निर्णय, क्रमांक सूतगि १२००/११७१३/प्र.क्र.४२६/ टेक्स-१ (अ), दि.१५.६.२००६ अन्वये स्थापन करण्यात आलेल्या राज्यस्तरीय समितीची मान्यता घ्यावी.
५. या सूतगिरणीस मिळालेले अर्थसहाय्य हे गिरणीचा प्रकल्प पूर्ण करण्यासाठीच उपयोगात आणणे संस्थेवर बंधनकारक राहील. या अर्थसहाय्याचा दुरुपयोग केल्यास, संस्थेच्या संचालक मंडळावर कायदेशीर कारवाई करण्यात येईल व संस्थेला दिलेले अर्थसहाय्य एकरकमी वसूल करण्यात येईल. तसेच अशा प्रकरणी संबंधित संचालक मंडळास व्यक्तिश: जबाबदार धरण्यात येईल. त्यामुळे गिरणीच्या संचालक मंडळाने गिरणीच्या खर्चावर कडक नियंत्रण ठेवावे व अनावश्यक खर्च टाळावा.
६. वित्त विभाग, परिपत्रक क्र. अर्थसं - २०१९ / प्र.क्र.९२/अर्थ-३, दिनांक ८.७.२०१९ अन्वये, “३२-अंशदाने” या बाबीखालील खर्च करण्यास विभागास अधिकार प्राप्त झाले असून सदर परिपत्रकातील परिच्छेद ४,१४,१५ मधील तरतुदी सदर प्रकरणी लागू असून परिच्छेद ५,६,७,८,९,१०,११,१२,१३ व १६ मधील तरतूदी या प्रकरणी लागू नाहीत. तसेच वित्त विभागाच्या दिनांक ८.७.२०१९ च्या शासन निर्णयातील तपासणी सूचीतील अ.क्र.९ मध्ये नमूद केलेल्या अटींची पूर्तता सदर प्रकरणी होत आहे.
७. वित्त विभाग, परिपत्रक क्र. संकीर्ण - २०१६/प्र.क्र.३१/कोषा.प्रशा.५, दिनांक १० मे, २०१६ मधील परिच्छेद- ब मधील ३) नुसार, वित्त विभाग परिपत्रक क्र. अर्थसं- २०१९/प्र.क्र.९२/अर्थ-३, दि.८.७.२०१९ सोबतच्या परिशिष्टातील अनु. क्र. २ मधील तरतुदी विचारात घेता योजनेच्या स्वरुपात अथवा व्याप्तीमध्ये बदल होत नसल्याने नियोजन व वित्त विभागाच्या सहमतीची आवश्यकता नाही.
पृष्ठ ८ पैकी ४
# Page 5
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
८. वित्त विभाग, परिपत्रक क्र. संकीर्ण २०१६/प्र.क्र.३१/कोषा.प्रशा.५, दिनांक १० मे, २०१६ मधील परिच्छेद- अ) नुसार प्रस्तुत प्रकरणाची माहिती खालीलप्रमाणे आहे: १) विभागास प्रदान वित्तीय अधिकार :- वित्त विभाग, परिपत्रक क्र.अर्थसं- २०१९/ प्र.क्र.९२/अर्थ-३, दि. ८.७.२०१९ अन्वये “३२ अंशदाने” या बाबीखालील खर्च करण्यास विभागास अधिकार प्राप्त झाले असून सदर परिपत्रकातील तपासणी सूचीप्रमाणे सर्व बाबींची सदर प्रकरणी पूर्तता होत आहे.
२) मंजूर निधी :- "मागणी क्रमांक व्ही-३, ४४२५, सहकारावरील भांडवली खर्च,१९० सार्वजनिक क्षेत्रातील व इतर उपक्रमांतील १९० (००) (०७) सहकारी सूतकताई गिरण्यांना भाग भांडवली अंशदान (४४२५ ०३३८), ३२ अंशदाने" या लेखाशिर्षाखाली सन २०१९-२०२० या आर्थिक वर्षासाठी रुपये ३६,९९,८५,०००/- इतका निधी अर्थसंकल्पित करण्यात आला असून त्यापैकी ६०% म्हणजे रु.२१,१९,९१,०००/- इतका निधी डिसेंबर, २०१९ अखेरपर्यंत खर्च करण्यासाठी उपलब्ध आहे. हा संपूर्ण निधी अद्याप अखर्चित आहे.
३) मागील ३ महिन्यांपूर्वी दिलेल्या अनुदानापैकी ७५% किंवा अधिक निधी खर्च झाला आहे : चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव या सुतगिरणीस सन २०१७-१८ नंतर निधी देण्यात आलेला नाही. या सुतगिरणीने प्रकल्पावर रु.८१८८.६२ लाख इतका खर्च केला असल्याचा विनियोग दाखला विशेष लेखा परिक्षक, वर्ग-१, सहकारी संस्था (सूतगि), अमरावती यांनी दिला आहे.
४) ज्या लेखाशीर्षाखाली अनुदान वितरीत करण्यांत येत आहे, त्या लेखाशीर्षांतर्गत १ वर्षापूर्वीचे संक्षिप्त देयक प्रलंबित नाही :- या योजनेखाली नमूद केलेल्या लेखाशिर्षाखाली १ वर्ष जुने संक्षिप्त देयक प्रलंबित नाही.
५) स्थानिक स्वराज्य संस्थांना अनुदान देतांना त्यांचेकडून राज्य शासनास येणे नाही किंवा येणे रक्कम समायोजित करण्यांत आली आहे :- लागू नाही.
६) वैयक्तिक लाभार्थीचे देयक सादर करतांना यादीसह व शक्यतो आधार क्रमांकासह सादर करावे :- लागू नाही.
७) बांधकाम विषयक प्रस्तावांना प्रशासकीय मान्यता देतांना सक्षम अधिकाऱ्याची मान्यता घेतल्याचा उल्लेख आदेशात असावा :- सूतगिरणीच्या स्थापत्य बांधकामाच्या निविदांना मंजूरी देण्यासाठी राज्यस्तरीय समितीची स्थापना करण्यात आली आहे. सदर समितीची मान्यता घेऊनच सूतगिरणीने बांधकाम व यंत्रसामुग्री खरेदी करणे बंधनकारक आहे.
८) अधिनस्त कार्यालयांना खरेदी करण्यासाठी प्राधिकृत करण्याचा शासन निर्णय निर्गमित करण्यापूर्वी अशा खरेदीसाठी रीतसर प्रशासकीय मान्यतेचे आदेश काढावेत :- सहकारी सूतगिरण्यांच्या यंत्रसामुग्री खरेदीबाबत राज्यस्तरीय समितीची मान्यता घेण्यात येते.
९) खरेदी विषयक प्रक्रिया संबंधित अद्यावत शासन आदेशानुसार करावी व तसा उल्लेख प्रशासकीय मान्यतेत असावा:- खरेदी विषयक प्रक्रिया उद्योग, ऊर्जा व कामगार विभाग, शासन निर्णय क्र. भांखस- २०१४/प्र.क्र.८२ / भाग-III/ उद्योग-४, दिनांक १ डिसेंबर, २०१६ मधील तरतुदीनुसार करण्यात यावी.
पृष्ठ ८ पैकी ५
# Page 6
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
१०) साहित्य खरेदीची रक्कम पुरवठादाराच्या नावे ECS द्वारे आहरीत करावी :- याबाबतचा उल्लेख शासन निर्णयात करण्यात आला आहे.
९. वित्त विभाग, परिपत्रक क्र. संकीर्ण २०१६/प्र.क्र.३१/कोषा.प्रशा. ५, दिनांक १० मे, २०१६ मधील परिच्छेद- ब मधील ३ नुसार, वित्त विभाग परिपत्रक क्र.अर्थसं-२०१८/ प्र.क्र.६९/अर्थ-३, दि.
८.७.२०१९ सोबतच्या परिशिष्टातील अनु. क्र. ९ संदर्भातील तपासणी सुचीमधील या प्रकरणी लागू असलेल्या मुद्दयांची पूर्तता होत आहे.
१०. या शासन निर्णयाद्वारे मंजूर करण्यात आलेल्या रु. १,२०,३३,०००/- (अक्षरी रुपये एक कोटी वीस लाख तेहत्तीस हजार फक्त) इतक्या शासकीय भागभांडवलाची रक्कम "मागणी क्रमांक व्ही-३ प्रधान लेखाशिर्ष ४४२५, सहकारावरील भांडवली खर्च, १९० सार्वजनिक क्षेत्रातील व इतर उपक्रमांतील १९०(००) (०७) सहकारी सूतकताई गिरण्यांना भाग भांडवली अंशदान (४४२५ ०३३८), ३२ अंशदाने" या लेखाशिर्षाखाली खर्ची टाकण्यात यावा व तो सन २०१९-२०२० या आर्थिक वर्षातील उपलब्ध तरतूदीमधून भागविण्यात यावा.
११. या शासन निर्णयाद्वारे मंजूर करण्यात आलेली रु.१,२०,३३,००० /- (अक्षरी रुपये एक कोटी वीस लाख तेहत्तीस हजार फक्त) इतकी रक्कम चोपडा तालुका शेतकरी सहकारी सूतगिरणी मर्या., तालुका चोपडा, जिल्हा जळगांव (CHOPDA TALUKA SHETKARI SAHAKARI SUTGIRANI MARYADIT, CHOPDA, DIST. JALGAON) या सूतगिरणीच्या नावाने अधिदान व लेखा अधिकारी, मुंबई येथून आहरीत करुन सूतगिरणीच्या आय.डी.बी.आय. बँक, सहकार समृद्धी, प्लॉट नं. ४११८/ए (बी), एस. टी. स्टॅण्डजवळ, चोपडा, जि. जळगांव या बँकेच्या खाते क्र.४९९१०२००००००७९० मध्ये RTGS द्वारे वितरीत करण्याची कार्यवाही करण्याकरीता श्री. र. गं.
बोड्डू, कार्यासन अधिकारी (रोखशाखा), सहकार, पणन व वस्त्रोद्योग विभाग, मंत्रालय विस्तार, मुंबई ४०० ०३२ यांना “आहरण व संवितरण अधिकारी” म्हणून घोषित करण्यात येत आहे. तसेच, श्री. ब. बा. चव्हाण, सहसचिव (सूतगिरणी), सहकार, पणन व वस्त्रोद्योग विभाग, मंत्रालय विस्तार, मुंबई-४०० ०३२ यांना “नियंत्रण अधिकारी” म्हणून घोषित करण्यात येत आहे. बँकेचा तपशील खालीलप्रमाणे आहे.
--------------------------------------------------------------------------------------------------
| बँकेचे नाव व शाखा | खाते क्रमांक | आय.एफ.एस.सी. क्रमांक |
| IDBI Bank, Plot No. 4118/A(B), Near ST stand, Chopda, Dist. Jalgaon. | 499102000000790 | IBKL0000499 |
--------------------------------------------------------------------------------------------------
१२. हा शासन निर्णय, वित्त विभागाचे परिपत्रक क्र.अर्थसं-२०१९/प्र.क्र.९२/ अर्थ-३, दि. ८.७.२०१९ अन्वये विभागास प्राप्त झालेल्या अधिकारानुसार निर्गमित करण्यात येत आहे.
पृष्ठ ८ पैकी ६
# Page 7
शासन निर्णय क्रमांकः शाभाभा-१११७/प्र.क्र.४/टेक्स-१ (ब)
# Page 8