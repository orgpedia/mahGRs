# Page 1
साखर आयुक्त, पुणे यांच्या अधिपत्याखाली सोलापूर येथे प्रादेशिक सह संचालक (साखर) या नवीन कार्यालयाची निर्मिती करण्याबाबत.
महाराष्ट्र शासन,
सहकार, पणन व वस्त्रोद्योग विभाग
शासन निर्णय क्रमांकः ससाका-२०१६/प्र.क्र.२०५/२५स,
मंत्रालय, मुंबई ४०० ०३२,
दिनांक:२४.०१.२०१९
वाचा:-१. शासन निर्णय,सहकार, पणन व वस्त्रोद्योग विभाग,क्रमांक:-राजस-१००८/प्र.क्र.५३८/५-स, दि.५/५/२०११.
२. सहकार आयुक्त व निबंधक, पुणे यांचे पत्र क्र. आस्था / कक्ष-१ / सुधा. आकृतीबंध / पदेवाटप / २०११, दि. २८/१२/२०११.
३. वित्त विभाग पृष्ठांकन क्र. पदानि २०१८/ प्र.क्र.११८/१८/ आपुक दि.१.१.२०१९
प्रस्तावना : साखर आयुक्त यांच्या अधिपत्याखाली राज्यात सद्यस्थितीत पुणे, कोल्हापूर, नांदेड, अमरावती, औरंगाबाद, अहमदनगर आणि नागपूर असे ७ प्रादेशिक विभाग कार्यरत आहेत. पुणे प्रादेशिक विभागात एकूण सहकारी व खाजगी ६८ साखर कारखाने आहेत. त्यापैकी फक्त सोलापूर जिल्ह्यात ३७ साखर कारखाने आहेत. याशिवाय खाजगी तत्त्वावर ८ साखर कारखान्यांचे काम प्रगतीपथावर आहे. ह्या सर्व कारखान्यांच्या प्रतिनिधीना वेळोवेळी कार्यालयीन कामासाठी प्रादेशिक सह संचालक (साखर), पुणे येथे जावे लागते. महाराष्ट्राच्या एकूण ऊस गाळपापैकी २०.५९% गाळप सोलापूर जिल्ह्यात होते. पुणे प्रादेशिक विभागात मोठ्या प्रमाणातील साखर कारखान्याची संख्या असल्यामुळे प्रादेशिक सह संचालक (साखर), पुणे ह्या कार्यालयातील कामाचा व्याप वाढत आहे. त्यामानाने सदर कार्यालयातील मंजूर कर्मचारी वर्ग अत्यंत अपुरा आहे. सबब एकट्या सोलापूर जिल्ह्यातील साखर कारखान्याची संख्या आणि उस गाळपाचे प्रमाण विचारात घेवून सोलापूर येथे स्वतंत्र प्रादेशिक सह संचालक (साखर), सोलापूर हे प्रादेशिक कार्यालय सुरु करण्याची बाब शासनाच्या विचाराधीन होती.
शासन निर्णय : सोलापूर जिल्ह्यातील साखर कारखान्यांची संख्या आणि ऊस गाळपाचे प्रमाण विचारात घेवून सहकार पणन व वस्त्रोद्योग विभागाच्या पदांच्या आढाव्याअंतर्गत विचाराधीन ३८६ पदे समर्पित करण्याच्या अटीच्या अधीन राहून आणि त्यामुळे होणारी आर्थिक बचत लक्षात घेवून सोलापूर येथे स्वतंत्र प्रादेशिक सह संचालक (साखर), सोलापूर हे नविन प्रादेशिक कार्यालय सुरु करण्यास शासनाची मान्यता देण्यात येत आहे. विभागाच्या पदांच्या आढाव्याअंतर्गत विचाराधीन ३८६ पदे समर्पित करण्याची आस्थापना (५-स) कार्यासनाने दक्षता घ्यावी. नवनिर्मित प्रादेशिक सह संचालक (साखर), सोलापूर या प्रादेशिक कार्यालयासाठी उच्चस्तर सचिव समितीच्या मान्यतेने वर नमूद केलेल्या अटीच्या अधीन राहून खालीलप्रमाणे ८ पदे मंजूर करण्यात येत आहेत.
# Page 2
शासन निर्णय क्रमांकः ससाका-२०१६/प्र.क्र.२०५/२५स,
-----------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | पदनाम | मंजूर पदे | वेतनश्रेणी | पदभरतीचा मार्ग |
| १ | २ | ३ | ४ | ५. |
| १ | सह संचालक | १ | १५६००-३९१०० + ग्रेड पे ६६०० | नवीन पदनिर्मिती |
| २ | उप संचालक |  | १५६००-३९१०० + ग्रेड पे ५४०० | लाभक्षेत्र विकास प्राधिकरण, पुणे या कार्यालयातील उप निबंधक, सहकारी संस्था हे पद कायम स्वरूपी समावेशनाने उपलब्ध करून देण्यात येत आहे. |
|  | सहकार अधिकारी श्रेणी-२ | १ | ९३००-३४८०० + ग्रेड पे ४२०० | हे पद लेखा अधिकारी (Audit) किंवा तत्सम पद कायमस्वरूपी वर्ग करून भरण्याचे आदेश सहकार आयुक्त तथा निबंधक, पुणे यांनी यांनी तात्काळ निर्गमित करावेत. |
|  | वरिष्ठ लिपिक |  | ५२००-२०२०० + ग्रेड पे २४०० | लेखा परीक्षण विभागाकडील उप लेखा परीक्षक संवर्गात रिक्त कायमस्वरूपी पदामधून समावेशनाने उपलब्ध करून देण्याचे आदेश सहकार आयुक्त तथा निबंधक, सहकारी संस्था, पुणे यांनी तात्काळ निर्गमित करावेत. |
| ५ | कनिष्ठ लिपिक | १ | ५२००-२०२०० + ग्रेड पे १९०० | प्रशासनाकडील सध्या मंजूर रिक्त असलेल्या कनिष्ठ लिपिक, लघु टंकलेखक, वाहनचालक आणि शिपाई पदामधून कायमस्वरूपी सदर ४ पदे वर्गीकरणाने उपलब्ध करून देण्याचे आदेश सहकार आयुक्त तथा निबंधक, सहकारी संस्था, पुणे यांनी तात्काळ निर्गमित करावेत. |
| ६ | लघु टंकलेखक | १ | ५२००-२०२०० + ग्रेड पे २४०० |
| ७ | वाहनचालक | १ | ५२००-२०२०० + ग्रेड पे १९०० |
| ८ | शिपाई |  | ४४४०-७४४० + ग्रेड पे १३०० |
|  | एकूण | ८ |  |  |
-----------------------------------------------------------------------------------------------------------------------------------------------------------------------------------------------------------------------------------------------------------------------------------
२. नवनिर्मित प्रादेशिक सह संचालक (साखर) या कार्यालयाअंतर्गत सोलापूर आणि उस्मानाबाद (धाराशिव) जिल्ह्यातील सर्व साखर कारखान्यांचे नियंत्रण राहील. शासन अधिसूचना सहकार, पणन व वस्त्रोद्योग विभाग क्र. सी एस सी१०९२/८७०/३३/१५-सी, दि.२५.११.१९९२ आणि साखर
पृष्ठ ४ पैकी २
# Page 3
शासन निर्णय क्रमांकः ससाका-२०१६/प्र.क्र.२०५/२५स,
आयुक्तालयाचे आदेश क्र. साआ/प्रशा/जॉब चार्ट/१९९१, दि.६.१०.१९९३ मधील निर्देशाप्रमाणे प्रादेशिक सह संचालक (साखर) सोलापूर यांनी कार्यालय प्रमुख व विभागीय प्रमुख म्हणून कामे पहावीत.
३. नवनिर्मित प्रादेशिक सह संचालक (साखर) या कार्यालयासाठी जी मंजूर पदे समावेशनाने आणि वर्गीकरणाने कायम स्वरुपात उपलब्ध करून देण्याचे आदेश सहकार आयुक्त आणि निबंधक, सहकार संस्था, पुणे यांनी तत्काळ निगमित करावेत. तसेच मंजूर ८ पदे प्रचलित नियमानुसार भरण्याबाबत सहकार आयुक्त आणि निबंधक, सहकारी संस्था, पुणे यांनी आवश्यक कार्यवाही तात्काळ करावी. त्याचप्रमाणे सदर कार्यालय प्रत्यक्ष कार्यान्वित झाल्यावर प्रादेशिक सह संचालक (साखर), पुणे यांनी सोलापूर आणि उस्मानाबाद (धाराशिव) जिल्ह्यातील सर्व साखर कारखान्यांशी संबंधित कागदपत्र आवश्यक पुढील कार्यवाहीसाठी प्रादेशिक सह संचालक (साखर), सोलापूर यांच्याकडे हस्तांतरित करावीत.
४. नवनिर्मित प्रादेशिक सह संचालक (साखर), सोलापूर हे कार्यालय सुरु करण्यासाठी येणारा खर्च आणि मंजूर पदांच्या वेतन भत्त्यावरील व वेतनेतर खर्च " मागणी क्र. व्ही-२, २४२५ - सहकार ००१ संचालन व प्रशासन (०१) संचालन व प्रशासन (०१) (०८) साखर आयुक्तालयाचे बळकटीकरण (२४२५ १०५४) अनिवार्य " ह्या लेखाशीर्षाखाली सन २०१८-१९ या आर्थिक वर्षापासून उपलब्ध तरतुदीमधून करण्यात यावा. त्यासाठी प्रादेशिक सह संचालक (साखर), सोलापूर यांना " नियंत्रण अधिकारी " आणि उप संचालक (साखर ) सोलापूर यांना " आहरण व संवितरण अधिकारी " म्हणून घोषित करण्यात येत आहे. साखर आयुक्त, पुणे यांनी सदर कार्यालयासाठी जागा भाड्याने घेण्याबाबत व सदर नवीन प्रादेशिक सह संचालक (साखर) या कार्यालयासाठी आवर्ती व अनावर्ती खर्चासाठी आवश्यक असणारी जादा तरतूद मंजूर करून घेण्यासाठी व कार्यालय तातडीने कार्यान्वित होण्यासाठी आवश्यक कार्यवाही करावी.
५. प्रस्तुत शासन निर्णय उच्चस्तर सचिव समितीच्या दि.१५.१२.२०१८ च्या बैठकीत विषय क्र.४/१८ बाबत समितीने घेतलेल्या निर्णयानुसार आणि वित्त विभागाच्या अनौपचारिक संदर्भ क्र.२७/आपुक, दि.१०.१.२०१९ अन्वये दिलेल्या मान्यतेनुसार निर्गमित करण्यात येत आहेत.
# Page 4