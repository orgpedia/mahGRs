# Page 1
विधानमंडळाच्या डिसेंबर, २०२२ च्या (हिवाळी) अधिवेशनात सादर केलेले सन २०२२-२३ चे खर्चाचे पूरक विवरणपत्र.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः पुरक-१९२२/प्र.क्र.(११२/२०२२)/१७स
दालन क्रमांक-६, तळमजला (विस्तार), मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
तारीख: ३० डिसेंबर, २०२२
वाचा : वित्त विभाग,शासन परिपत्रक क्र.पूरक-२०२२/प्र.क्र.९६/अर्थसंकल्प-३, दि. २३ डिसेंबर, २०२२
शासन निर्णय: सन २०२२-२३ या वर्षाचे खर्चाचे पूरक विवरणपत्र दिनांक १९ डिसेंबर, २०२२ रोजी विधानमंडळास सादर करण्यात आले होते, त्यास अनुसरुन सदर पुरवणी खर्चास आता विधानसभेने मान्यता दिली आहे. दि.३१ मार्च, २०२३ रोजी संपणा-या वित्तीय वर्षाच्या विनियोजनांमध्ये समाविष्ट करण्यासाठी, पुरवणी विनियोजन विधेयकास मा.राज्यपाल महोदयांनी संमती दिली आहे आणि ते, महाराष्ट्र (तृतीय पुरवणी) विनियोजन अधिनियम, २०२२ (सन २०२२ चा महाराष्ट्र अधिनियम क्रमांक -४९) म्हणून महाराष्ट्र शासन राजपत्र असाधारण, भाग-४, दिनांक २३ डिसेंबर, २०२२ यामध्ये प्रसिध्द करण्यात आले आहे.
२. सोबत जोडलेल्या विवरणपत्रात अनु.१ ते ७ मध्ये दर्शविल्याप्रमाणे पूरक मागणीव्दारे एकूण रु.१२१,१२,६२,०००/- (अक्षरी रुपये एकशे एकवीस कोटी बारा लाख बासष्ठ हजार मात्र) (अनिवार्य )/कार्यक्रम (दत्तमत) इतक्या तरतूदी मंजूर करण्यात आलेल्या आहेत. या तरतुदी वितरीत करण्यास नियोजन/अल्पसंख्याक वित्त विभागाची मान्यता प्राप्त झाल्यानंतर संबंधित पुरक मागणीच्या खर्चासंदर्भात संबंधीत योजनांबाबतचे वित्तिय /खर्चास मान्यता बाबतचे आदेश स्वतंत्ररित्या संबंधीत कार्यासनांमार्फत निर्गमित करण्यात आल्यानंतर त्याप्रमाणात तरतूदी सोबतच्या विवरणपत्राच्या स्तंभ पाच मधील संबंधीत कार्यान्वयन / नियंत्रक अधिकाऱ्याच्या स्वाधीन करण्यात येतील.
३. कार्यक्रमांतर्गत खर्चाच्या पूरक मागण्या :- कार्यक्रमांतर्गत मंजूर पुरवणी मागण्यांचे निधी वितरणाचे प्रस्ताव (मुळ धारिकेवर) यथास्थिती नियोजन विभाग,अल्पसंख्यांक विभाग व वित्त विभागास मान्यतेसाठी सादर करण्यात यावेत. अनिवार्य खर्चाच्या पुरवणी मागण्या :- अनिवार्य खर्चाच्या मंजूर पुरवणी मागण्यांचे निधी वितरणाचे प्रस्ताव (मुळ धारिकेवर ) यथास्थिती वित्त विभागास मान्यतेसाठी सादर करण्यात यावेत.
वरील दोन्ही पूरक मागण्यांबाबत मूळ तरतूद अखर्चित असल्यास पुरवणी मागणी वितरीत करण्यासाठी विवक्षित कारणे असल्याशिवाय सरसकट प्रस्ताव नियोजन विभाग, अल्पसंख्यांक विभाग व वित्त विभागाला पाठवू नयेत.
# Page 2
# Page 3