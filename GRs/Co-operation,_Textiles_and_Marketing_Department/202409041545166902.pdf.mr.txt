# Page 1
सन २०२४-२५ मधील प्राप्त तरतूदीचे
वितरण करणेबाबत.
राज्यातील अल्पमुदत सहकारी
पतसंरचनेअंतर्गत (STCCS) जिल्हा मध्यवर्ती सहकारी बँकांचे सक्षमीकरण
करण्यासाठी अर्थसहाय्य (२४२५ २५२४).
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.संकिर्ण०४२४/प्र.क्र.३९/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ४ सप्टेंबर २०२४
संदर्भ :- १) सहकार, पणन व वस्त्रोद्योग विभाग- शासन निर्णय क्र.सीसीआर १४०६/प्र.क्र.२४७ /२-स
दि. १७.०५.२००६.
२) सहकार,पणन व वस्त्रोद्योग विभाग- शासन निर्णय क्र. सीसीआर ०३१३/प्र. क्र.१४४/२-स,
दि. ०५.०९.२०१४.
३) वित्त विभाग- शासन परिपत्रक, क्र. अर्थसं-२०२४/प्र.क्र.३४ /अर्थ-३,दि.०१.०४.२०२४
४) सहकार आयुक्त व निबंधक, सहकारी संस्था यांचे पत्र क्र. कृषीपत- ८ / निधी मागणी
/२०२४- २५ /११९०. दि.२५.०४.२०२४
प्रस्तावना -:
राज्यातील अल्पमुदत सहकारी पतसंरचनेअंतर्गत (STCCS) जिल्हा मध्यवर्ती सहकारी बँकांचे
सक्षमीकरण करण्यासाठी सहाय्य (२४२५ २५२४) या योजनेअंतर्गत जिल्हा मध्यवर्ती सहकारी बँकांमार्फत
शेतकऱ्यांना ६ टक्के व्याजदराने पीककर्ज उपलब्ध होण्यासाठी राज्य शासनाकडून २.५ टक्के व्याज
परताव्याची रक्कम जिल्हा मध्यवर्ती सहकारी बँकांना मंजूर करण्यात येते. सन २०२४-२५ या आर्थिक
वर्षातील माहे एप्रिल २०२४ ते माहे जुलै २०२४ या कालावधीकरीता मंजूर केलेल्या महाराष्ट्र विनियोजन
लेखानुदान विधेयक- २०२४ नुसार, सदर योजनेसाठी रु. ३६०.३८ कोटीची अर्थसंकल्पीय तरतूद उपलब्ध
करुन देण्यात आली आहे. त्याअनुषंगाने सहकार आयुक्त व निबंधक, सहकारी संस्था, पुणे यांनी संदर्भ क्र.४
च्या पत्रान्वये सदर योजनेसाठी रु. ३६०.३८ कोटी निधी वितरीत करण्याचा प्रस्ताव सादर केला आहे.
त्यानुसार निधी वितरणाचा प्रस्ताव शासनाच्या विचाराधीन होता.
शासन निर्णय :-
सन २०२४-२५ या आर्थिक वर्षात महाराष्ट्र विनियोजन लेखानुदान विधेयक- २०२४ नुसार,
राज्यातील अल्पमुदत सहकारी पतसंरचनेअंतर्गत (STCCS) जिल्हा मध्यवर्ती सहकारी बँकांचे सक्षमीकरण
करण्यासाठी सहाय्य या योजनेसाठी रु. ३६०.३८ कोटी इतका निधी उपलब्ध करुन देण्यात आला आहे.
त्यापैकी रु. २००.०० कोटी (रु. दोनशे कोटी फक्त) इतका निधी राज्यातील अल्पमुदत सहकारी
पतसंरचनेअंतर्गत (STCCS) जिल्हा मध्यवर्ती सहकारी बँकांचे सक्षमीकरण करण्यासाठी सहाय्य (राज्यस्तर)
(कार्यक्रम), (२४२५ २५२४) ३३ अर्थसहाय्य या लेखाशिर्षाअंतर्गत वितरीत करण्यास शासन मान्यता देण्यात
येत आहे.
# Page 2
शासन निर्णय क्रमांकः संकिर्ण०४२४/प्र.क्र.३९/२-स
२. सदर तरतूद खर्च करण्यासाठी (V०००४) सहकार आयुक्त व निबंधक, सहकारी संस्था, महाराष्ट्र
राज्य, पुणे यांचे अधिनस्त सहाय्यक निबंधक (अंदाज व नियोजन), सहकारी संस्था, महाराष्ट्र राज्य, पुणे
यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व
निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात
येत आहे. सदर निधी आहरण करुन वेळेत खर्च होईल याची दक्षता सहकार आयुक्त व निबंधक, सहकारी
संस्था, महाराष्ट्र राज्य, पुणे यांनी घ्यावी. तसेच या बाबतचा अहवाल व खर्चाची माहिती वेळोवेळी शासनास
पाठवावी.
३. सदर खर्च मागणी क्रमांक व्ही-०२, २४२५-सहकार (००) (१०७) सहकारी पतसंस्थांना सहाय्य
(०१)(१६) राज्यातील अल्पमुदत सहकारी पतसंरचने अंतर्गत जिल्हा मध्यवर्ती सहकारी बँकांचे
सक्षमीकरणासाठी अर्थसहाय्य (२४२५ २५२४), ३३ अर्थसहाय्य या लेखाशिर्षाखालील सन २०२४-२५ या
आर्थिक वर्षासाठी उपलब्ध असलेल्या तरतूदीमधून करण्यात यावा.
४. सदर शासन निर्णय, नियोजन विभाग अनौपचारीक संदर्भ क्रमांक ३७६/का.१४३१, दिनांक
१८.०७.२०२४ अन्वये व वित्त विभाग अनौपचारीक संदर्भ क्रमांक ४९४ /२०२४/व्यय-२, दिनांक ०१.०८.२०२४
अन्वये दिलेल्या सहमतीनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध