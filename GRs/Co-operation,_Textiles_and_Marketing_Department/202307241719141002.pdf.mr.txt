# Page 1
नैसर्गिक आपत्तीमुळे बाधीत शेतकऱ्यांना कर्जमाफी (राज्यस्तर) योजनेसाठी निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.संकिर्ण०६२३/प्र.क्र.५०/२-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २४ जुलै २०२३
संदर्भ : :- १) शासन निर्णय, सहकार, पणन व वस्त्रोद्योग विभाग क्र. कृकमा ०८१९/प्र.क्र.११/२-स, दि २३.०८.२०१९.
२) शासन निर्णय, सहकार, पणन व वस्त्रोद्योग विभाग क्र. कृकमा ०८१९/प्र.क्र.११/२-स, दि २७.०८.२०१९.
३) वित्त विभाग, शासन परिपत्रक, क्र. अर्थसं-२०२३/प्र.क्र.४०/अर्थ-३,दि. १२.०४.२०२३ ४) सहकार आयुक्त व निबंधक, सहकारी संस्था यांचे पत्र क्र. कृषीपत-०२/जुलै व ऑगस्ट, २०१९ अतिवृष्टी/निधी मागणी/२०२३/११०६. दि.२३.०६.२०२३.
प्रस्तावना -: राज्यात जुलै, २०१९ ते ऑगस्ट, २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या जिल्हयातील बाधित शेतकऱ्यांचे पीक कर्ज माफ करण्याच्या योजनेअंतर्गत आतापर्यंत रु.
५२५१२.०० लाख इतकी रक्कम वितरीत करण्यात आली आहे. सदर योजनेसाठी सन २०२३-२४ साठी रु.
५०.०० लाख इतका निधी उपलब्ध आहे.
त्याअनुषंगाने सहकार आयुक्त, पुणे यांनी संदर्भ क्र.४, दि.२३.०६.२०२३ च्या पत्रान्वये सदर योजनेसाठी रु.५०.०० लाख निधी वितरीत करण्याचा प्रस्ताव सादर केला आहे. त्यानुसार निधी वितरणाचा प्रस्ताव शासनाच्या विचाराधीन होता.
शासन निर्णय : सन २०२३-२४ या आर्थिक वर्षात सहकार, पणन व वस्त्रोद्योग विभागाकडील कार्यक्रम खर्चाच्या योजनेअंतर्गत मंजूर निधीपैकी रु. ५०.०० लाख (रु. पन्नास लाख फक्त) एवढा निधी राज्यात जुलै, २०१९ ते ऑगस्ट, २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या जिल्हयातील बाधित शेतकऱ्यांचे पीक कर्ज माफ करण्यासाठी सहाय्य (राज्यस्तर) (कार्यक्रम), (२४२५०१३३) ३३ अर्थसहाय्य या लेखाशिर्षाअंतर्गत वितरीत करण्यास शासन मान्यता देण्यात येत आहे.
२. सदर तरतूद खर्च करण्यासाठी (V०००४) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त उपनिबंधक (अंदाज व नियोजन), सहकारी संस्था, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात येत आहे. सदर निधी आहरण करुन वेळेत खर्च होईल याची दक्षता सहकार आयुक्त व निबंधक, सहकारी संस्था, महाराष्ट्र राज्य, पुणे यांनी घ्यावी. तसेच या बाबतचा अहवाल व खर्चाची माहिती वेळोवेळी शासनास पाठवावी.
# Page 2
शासन निर्णय क्रमांक: संकिर्ण०६२३/प्र.क्र.५०/२-स
३. सदर खर्च मागणी क्रमांक व्ही - ०२, २४३५- इतर कृषीविषयक कार्यक्रम, ६० - इतर, (००) (१०१ ) शेतकऱ्यांसाठी कर्जमाफी योजना (००) (०२) नैसर्गिक आपत्तीमुळे बाधित शेतकऱ्यांना कर्जमाफी (राज्यस्तर) (२४३५०१३३), ३३ अर्थसहाय्य या लेखाशिर्षाखालील सन २०२३-२४ या आर्थिक वर्षासाठी उपलब्ध असलेल्या तरतूदीमधून करण्यात यावा.
४. सदर शासन निर्णय, नियोजन विभाग अनौपचारीक संदर्भ क्रमांक २९५/का.१४३१, दिनांक २७.०६.२०२३ अन्वये व वित्त विभाग अनौपचारीक संदर्भ क्रमांक ४६१/२०२३/व्यय-२, दिनांक २८.०६.२०२३ अन्वये दिलेल्या सहमतीनुसार निर्गमित करण्यात येत आहे.