# Page 1
राज्याचे एकात्मिक व शाश्वत वस्त्रोद्योग
धोरण, २०२३-२८ अंतर्गत केंद्र पुरस्कृत
कच्चा माल पुरवठा योजनेतील
(आर.एम.एस.एस.) धाग्यावर पात्र
हातमाग विणकरांना अतिरिक्त अनुदान
देण्यासाठी निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः हातमाग-२०२५/प्र.क्र.११२/टेक्स-३
नवीन प्रशासन भवन, १४ वा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: १२ फेब्रुवारी, २०२६
वाचा :-
१)शासन निर्णय, सहकार, पणन व वस्त्रोद्योग विभाग, क्रमांक धोरण-२०२३/प्र.क्र.८१/टेक्स-५,
दिनांक ०२ जून, २०२३
२)शासन निर्णय, सहकार, पणन व वस्त्रोद्योग विभाग, क्रमांक हातमाग-२०२३/प्र.क्र.९४/टेक्स-३,
दिनांक १० नोव्हेंबर, २०२३
३)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०७ एप्रिल,
२०२५
४)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०८ ऑक्टोबर,
२०२५
५)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक २९ जानेवारी,
२०२६
६)आयुक्त (वस्त्रोद्योग), वस्त्रोद्योग आयुक्तालय, नागपूर यांचे पत्र क्र.कार्या-२(१)/हातमाग/कच्चा
माल पुरवठा/५५८८/२०२५, दिनांक ०६ नोव्हेंबर, २०२५
प्रस्तावना :-
राज्याचे एकात्मिक व शाश्वत वस्त्रोद्योग धोरण, २०२३-२८ अंतर्गत केंद्र पुरस्कृत कच्चा माल
पुरवठा योजनेतील (आर.एम.एस.एस.) धाग्यावर हातमाग विणकरांना अतिरिक्त अनुदान देण्याची
योजना संदर्भ क्र.२ येथील शासन निर्णयान्वये लागू करण्यात आलेली आहे. सदर योजनेनुसार केंद्र
शासनाच्या कच्चा माल पुरवठा योजनेंतर्गत पात्र लाभाथींना १५ टक्के अनुदान मिळणारा विणकर राज्य
योजनेंतर्गत १५ टक्के अनुदान मिळणेसाठी पात्र आहे. या योजनेनुसार केंद्र शासनाची रक्कम प्राप्त
झाल्यानंतर त्याप्रमाणे राज्य शासनाचा हिस्सा अदा करण्यात येतो. सदर योजनेंतर्गत सन २०२४-२५
# Page 2
करिता पात्र लाभार्थ्यांसाठी देय रक्कम ₹६७.०२ लाख व सन २०२५-२६ करिता पात्र लाभार्थ्यांसाठी
देय रक्कम ₹१५८.४३ लाख असे एकूण ₹२२५.४५ लाख इतका निधी अर्थसंकल्प वितरण प्रणालीवर
उपलब्ध करुन देण्याची विनंती आयुक्त (वस्त्रोद्योग) यांनी संदर्भ क्र.६ येथील पत्रान्वये केली होती.
तथापि, सन २०२५-२६ या आर्थिक वर्षाकरिता कच्चा माल पुरवठा योजनेचा लाभ मिळण्याकरीता
₹१५०.०० लाख इतका अर्थसंकल्पीय निधी असून संपूर्ण अर्थसंकल्पीय निधी वितरीत करण्यास वित्त
विभागाने मान्यता दिली आहे. सदर निधी वितरीत करण्याची बाब शासनाच्या विचाराधीन होती.
शासन निर्णय:-
राज्याचे एकात्मिक व शाश्वत वस्त्रोद्योग धोरण, २०२३-२८ अंतर्गत केंद्र पुरस्कृत कच्चा माल
पुरवठा योजनेतील (आर.एम.एस.एस.) धाग्यावर पात्र हातमाग विणकरांना अतिरिक्त अनुदान
देण्यासाठी ₹१,५०,००,०००/- (अक्षरी रुपये एक कोटी पन्नास लाख फक्त) इतका निधी वितरीत व खर्च
करण्यास याद्वारे शासन मान्यता देण्यात येत आहे.
२. सदर रक्कम ज्या प्रयोजनासाठी वितरीत करण्यात येत आहे, त्याच प्रयोजनासाठी खर्च
करण्यात यावी. तसेच, शासनाचे प्रचलित नियम व विहित कार्यपद्धतीचा अवलंब करण्याची दक्षता
घेण्यात यावी.
३. वैयक्तिक लाभार्थ्यांची देयके आहरित करताना लाभार्थ्यांची यादी निश्चित करुन योग्य त्या
तपशीलासह देयकासोबत जोडल्याशिवाय वैयक्तिक लाभार्थ्यांची अनुदाने आहरित करण्यात येऊ
नयेत.
४. सदर योजनेंतर्गत प्रमाणित व नोंदणीकृत पारंपारिक वस्त्रोद्योग विणकरांना देण्यात येणारा
उत्सव भत्ता डीबीटी प्रणालीद्वारे अदा करण्यात यावा.
५. उक्त खर्च हा सन २०२५-२६ या आर्थिक वर्षाकरिता कच्चा माल पुरवठा योजनेचा लाभ
मिळण्याकरीता "मागणी क्रमांक व्ही-२, २८५१, ग्रामोद्योग व लघुउद्योग, ११० संमिश्र ग्रामोद्योग व
लघुउद्योग आणि सहकारी संस्था, (०३)(०२) एकात्मिक व शाश्वत वस्त्रोद्योग धोरण २०२३-२८ अंतर्गत
कच्चा माल पुरवठा योजनेतील (आरएमएसएस) राज्य घटक कार्यक्रम (२८५१७४७२), ३३ अर्थसहाय्य"
या लेखाशीषांतर्गत मंजूर अर्थसंकल्पीय तरतूदीतून भागविण्यात यावा.
६. उक्त निधी आहरण करुन संबंधितांना संवितरीत करण्यासाठी सहायक संचालक (लेखा),
वस्त्रोद्योग आयुक्तालय, महाराष्ट्र राज्य, नागपूर यांना आहरण व संवितरण अधिकारी तसेच, आयुक्त
(वस्त्रोद्योग), वस्त्रोद्योग आयुक्तालय, महाराष्ट्र राज्य, नागपूर यांना नियंत्रण अधिकारी म्हणून घोषित
करण्यात येत आहे. उक्त निधी अर्थसंकल्प वितरण प्रणालीवर आयुक्त (वस्त्रोद्योग), वस्त्रोद्योग
आयुक्तालय, महाराष्ट्र राज्य, नागपूर यांचे अधिनस्त सुपूर्द करण्यात येत आहे.
# Page 3
७. आयुक्त (वस्त्रोद्योग) यांनी उक्त निधीचे उपयोगिता प्रमाणपत्र महालेखापाल कार्यालयास व
शासनास सादर करावे.
८. सदर शासन निर्णय हा वित्त विभागाने अनौपचारिक संदर्भ क्र.६५/२०२६/व्यय-२,
दि.०५.०२.२०२६ अन्वये दिलेल्या मान्यतेनुसार निर्गमित करण्यात येत आहे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर