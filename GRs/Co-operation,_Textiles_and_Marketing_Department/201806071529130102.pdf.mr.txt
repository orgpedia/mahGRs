# Page 1
सहकारी सूतगिरणी व सहकारी यंत्रमाग संस्था यांना एक वेळची निर्गमन योजना (One time exit policy) लागू करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सूतगि ३३१८/प्र.क्र.२८ / टेक्स १ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख: ०७ जून, २०१८.
वाचा : १) शासन निर्णय, सहकार, पणन व वस्त्रोद्योग विभाग क्रमांक: धोरण २०१७/प्र.क्र.६/टेक्स-५, दिनांक १५ फेब्रुवारी, २०१८.
प्रस्तावना : राज्याचे वस्त्रोद्योग धोरण २०१८-२३ दि.१५ फेब्रुवारी, २०१८ रोजीच्या शासन निर्णयानुसार जाहिर करण्यात आले आहे. सदर धोरणात सहकारी सूतगिरण्यांसाठी अर्थसहाय्याचा १०:३०:६० असा आकृतीबंध निश्चित करण्यात आला आहे. नवीन वस्त्रोद्योग धोरणामध्ये सहकारी यंत्रमाग संस्था व सहकारी सूतगिरण्यांसाठी एक वेळची निर्गमन योजना स्विकारण्यात आली आहे. एक वेळची निर्गमन योजना (One time exit policy) बाबत निर्णय घेण्याची बाब शासनाच्या विचाराधीन होती, त्यानुसार पुढील प्रमाणे निर्णय घेण्यात येत आहे :
शासन निर्णय : वस्त्रोद्योग धोरण २०१८-२३ नुसार राज्यातील सहकारी यंत्रमाग संस्था व सहकारी सूतगिरण्यांसाठी “एक वेळची निर्गमन योजना” (One time exit policy) लागू करण्यात येत आहे. “एक वेळची निर्गमन योजना” (One time exit policy) याचा लाभ घेण्यासाठी खालील अटींची पूर्तता करणे बंधनकारक असेल.
सदर अटी खालील प्रमाणे आहेत : १) राज्य शासनाने सहकारी यंत्रमाग संस्था व सहकारी सूतगिरण्यांसाठी लागू केलेल्या एक वेळच्या निर्गमन योजनेचा सदर संस्थांना लाभ घ्यावायाचा झाल्यास सदर संस्थांनी त्यांना शासनाने दिलेले भागभांडवल, शासकीय कर्ज / रा. स.वि.नि. कर्ज, कर्जावरील व्याजाची रक्कम, शासनाने प्रदान केलेल्या बिनव्याजी कर्जाची रक्कम इत्यादी परत केल्यास अशा संस्थांना शासनाकडून निर्गमनाची (exit) ची परवानगी देण्यात येईल, त्यानुसार अशा संस्थेचे शासनाप्रती असलेले दायित्व संपुष्टात येईल व अशी संस्था खाजगी संस्था म्हणून काम करु शकेल.
२) सहकारी सूतगिरण्यां संस्था / सहकारी यंत्रमाग यांचेकडे उपलब्ध असलेल्या जमिनीच्या औद्योगिक वापरात बदल करावयाचा झाल्यास त्यासाठी शासनाच्या प्रचलित नियमानुसार देय होणारी रक्कम शासनास अदा करणे बंधनकारक असेल, रक्कम अदा केल्यानंतरच अशा प्रस्तावांना शासनाकडून परवानगी देण्यात येईल.
# Page 2
शासन निर्णय क्रमांकः सूतगि ३३१८/प्र.क्र.२८/टेक्स १ (अ)
३) सहकारी सूतगिरण्यां / यंत्रमाग संस्था यांना एक वेळची निर्गमन योजनेचा लाभ घेण्यासाठी इतर वित्तीय संस्था/ बँकेकडून कर्ज घेतलेले असल्यास अशा वित्तीय संस्था / बँकेचे ना-हरकत प्रमाणपत्र (NOC) सादर करणे बंधनकारक असेल.