# Page 1
सहकारी संस्थांसाठी अटल अर्थसहाय्य योजनेस" सन २०२०-२१ ते २०२२-२३ पर्यंत पूर्वलक्षी प्रभावाने तसेच सन २०२३-२४ करीता मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. बैठक-१२२२/प्र.क्र.१९९/१८-स,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २३ जानेवारी, २०२३
वाचा :- १) शासन निर्णय, सहकार, पणन व वस्त्रोद्योग विभाग, क्र. संकीर्ण- १०१८/प्र.क्र.१२६/१८-स, दिनांक ०२/०१/२०१९.
२) शासन शुध्दिपत्रक, सहकार, पणन व वस्त्रोद्योग विभाग, क्र. संकीर्ण- १११८/प्र.क्र.१२६/१८-स, दिनांक २३/०१/२०१९.
३) शासन निर्णय, सहकार, पणन व वस्त्रोद्योग विभाग, क्र. संकीर्ण-०५१९/प्र.क्र.६६/१८-स, दिनांक १७/०६/२०१९.
प्रस्तावना :
राज्यातील सहकारी संस्थांच्या व्यवसाय / प्रकल्पांना अर्थसहाय्य देण्यासाठी " सहकारी संस्थांसाठी अटल अर्थसहाय्य योजना " या योजनेस वाचा येथील क्रमांक (१) व (२) अन्वये मान्यता देण्यात आलेली होती. सदर योजनेची अंमलबजावणी महाराष्ट्र सहकार विकास महामंडळामार्फत सन २०१८-१९ मध्ये सुरू होती.
सदर योजनेस मंत्रीमंडळाच्या दिनांक ०४.०६.२०१९ रोजी झालेल्या बैठकीत घेतलेल्या
निर्णयानुसार वाचा येथील क्रमांक (३) अन्वये सन २०१९-२० या कालावधीसाठी मुदतवाढ देण्यात आली होती.
दरम्यान राज्यात कोव्हीड-१९ च्या साथीमुळे विषयाधीन योजनेस मुदतवाढ देण्यात आलेली नव्हती. सद्यस्थितीत सदर योजनेची अंमलबजावणी सन २०२०-२१, सन २०२१-२२ व सन २०२२-२३ साठी पूर्वलक्षी प्रभावाने आणि सन २०२३-२४ मध्ये पुढे सुरू ठेवण्यासाठी मुदतवाढ देण्याची बाब शासनाच्या विचाराधीन होती.
२. शासन निर्णय :
अ) सहकारी संस्थांसाठी अटल अर्थसहाय्य योजना ही योजना सन २०१८-१९ मध्ये शासन निर्णय, दिनांक ०२.०१.२०१९ व शुद्धीपत्रक दि. २३.०१.२०१९ आणि सन २०१९-२० मध्ये शासन निर्णय, दिनांक १७.०६.२०१९ नुसार लागु करण्यात आली होती. ही योजना ज्या
# Page 2
शासन निर्णय क्रमांक: बैठक-१२२२/प्र.क्र.१९९/१८-स
स्वरूपात अंमलात होती त्याच स्वरूपात या योजनेची अंमलबजावणी सन २०२०-२१, सन
२०२१-२२ व सन २०२२-२३ साठी पूर्वलक्षी प्रभावाने व सन २०२३-२४ मध्ये पुढे सुरू ठेवण्यास शासन मंजूरी देण्यात येत आहे.
ब) सदर योजना महाराष्ट्र सहकार विकास महामंडळामार्फत राबविण्यास शासनाची मान्यता
देण्यात येत आहे.
क) सदर योजनेंतर्गत पात्र संस्थांसाठी रु. ७२.४२ कोटी निधी पुरवणी मागणीद्वारे महाराष्ट्र सहकार विकास महामंडळास उपलब्ध करुन देण्यात येतील.
ड) महाराष्ट्र सहकार विकास महामंडळाकडे वर्ग करावयाच्या निधी वितरणाचे आदेश स्वतंत्रपणे निर्गमीत करण्यात येतील.
सदरचा शासन निर्णय वित्त विभागाच्या अनौपचारीक संदर्भ क्र. अनौस क्र.२९/ २०२३/
व्यय-२, दिनांक १६.१.२०२३ अन्वये मिळालेल्या मान्यतेनुसार निर्गमीत करण्यात येत आहे.
# Page 3