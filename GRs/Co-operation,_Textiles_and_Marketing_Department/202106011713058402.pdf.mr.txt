# Page 1
राज्य शासकीय/जिल्हा परिषद कर्मचाऱ्यांच्या गृहनिर्माण संस्थांना गट विमा योजने अंतर्गत अर्थसहाय्य योजना....
सेवेत कार्यरत असतांना मृत पावलेल्या कर्मचाऱ्यांची घरबांधणी कर्जाची शिल्लक रक्कम क्षमापित करतांना अवलंबिण्याची कार्यपध्दती....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. घबांक २०२१/प्र.क्र. ९०६/१९-स,
न्यु इंडीया ॲश्युरन्स बिल्डींग, ३ रा मजला,
बॅक ऑफ इंडीया समोर, एम. जी. रोड, फोर्ट, मुंबई ४०० ००१
दिनांक : ११ जुन, २०२१
वाचा - १) शासन निर्णय कृषी व सहकार विभाग क्र. एचएसजी- १०८१/सीआर.४०३/८१ / १८-सी, दि. १८/०१/१९८२,
शासन परिपत्रक सहकार व वस्त्रोद्योग विभाग क्र. एचएसजी-११८५/प्र.क्र.६४/ १९-सी, दि. २६/०७/१९९३,
३) शासन निर्णय वित्त विभाग क्र. घबांअ २०१९/प्र.क्र.१४/२०१९/विनियम, दि ०२/०२/२०२१.
प्रस्तावना: शासन निर्णय, कृषी व सहकार विभाग क्र. एचएसजी-१०८१/प्र.क्र.४०३/८१/१८-सी, दि. १८ जानेवारी १९८२ अन्वये सहकारी गृहनिर्माण संस्थेमार्फत घरबांधणीसाठी कर्ज घेतलेल्या एखादा कर्मचारी शासकीय सेवेत असतांना मृत पावल्यास कल्याणकारी योजना म्हणून त्यांच्या घरबांधणी कर्जावरील व्याज पुर्णत: माफ करण्यात यावे. तसेच, त्यांचे घरबांधणी कर्जापैकी (मुद्दलापैकी) काही रक्कम येणे बाकी असल्यास ती त्यांचे मृत्यू-नि-सेवा निवृत्ती उपदानातून वळती करून घेण्यात यावी व तरीही काही बाकी रहात असल्यास रूपये २५०००/- पर्यंतची रक्कम या विभागाने क्षमापित करावी. मात्र त्याहीपेक्षा जास्त रक्कम असेल तर वित्त विभागाशी सल्लामसलत करून सदर रक्कम माफ करावी किंवा कसे याबाबत प्रत्येक प्रकरणात गुणवत्तेनुसार निर्णय घेण्यात यावा असे शासनाचे आदेश होते.
आता शासन निर्णय वित्त विभाग क्र. घबांअ २०१९/प्र.क्र.१४/२०१९ / विनियम, दि ०२/०२/२०२१ मधील अनुक्रंमाक ७ मधील अट क्र. १० व अट क्र. १२ मध्ये शासन सेवेत असतांना अग्रिम धारकाचा मृत्यु झाल्यास अनुसरावयाच्या कार्यपध्दतीत सुधारणा करण्यात आली असुन, सदर सुधारणा राज्य शासकीय कर्मचारी /जिल्हा परिषद कर्मचारी यांना गट विमा योजनेंतर्गत घरबांधणीकरिता कर्ज घेतलेल्यांना लागू करण्याची बाब शासनाच्या विचाराधीन होती. वित्त विभागाच्या सदर सुधारणेस अनुसरुन खालीलप्रमाणे निर्णय घेण्यात येत आहे :
शासन निर्णय : वित्त विभागाने संदर्भाधीन दि. ०२/०२/२०२१ च्या शासन निर्णयान्वये घरबांधणी अग्रिमाच्या बाबतीत अनुक्रमांक ७ मधील अट क्र. १० नुसार शासन सेवेत असतांना अग्रिम धारकाचा मुत्यू झाल्यास, त्यांच्या मृत्युच्या दिनांकास शिल्लक असलेली व्याज रक्कमेची वसूली प्रशासकीय विभागाने सोडून द्यावी. मृत्युच्या दिनांकाला शिल्लक असलेल्या मुद्दलाची पूर्ण रक्कम अग्रिम धारकाच्या मृत्यु-नि-सेवा उपदान/परिभाषित अशंदायी निवृत्ती वेतन योजनेच्या रक्कमेतून समायोजीत करण्यात यावी. समायोजनानंतरही मुद्दल शिल्लक राहिल्यास रु १.०० लक्ष पर्यंतचीच रक्कम या विभागाने क्षमापित करावी. त्यानंतर देखील शासकीय कर्मचाऱ्याकडून घरबांधणी अग्रिम मुद्दलाची रक्कम वसूल करावयाची शिल्लक राहील्यास, संबंधित कर्मचाऱ्याच्या वारसदाराकडून अथवा अनुकंपा
# Page 2
शासन निर्णय क्रमांक: घबांक २०२१/प्र.क्र. ९०६/१९-स
तत्वावर शासन सेवेत नियुक्त केलेल्या वारसदाराकडून अश्या शिल्लक रक्कमेची वसूली करावी. अन्यथा अशा कर्मचाऱ्यांचे घर/सदनिका शासनाकडे गहाण असल्याने सक्षम प्राधिका-याने सदर घर / सदनिका लिलाव करून
त्या रक्कमेतून शिल्लक मुद्दलाची वसूली करावी.
तसेच अनुक्रमांक ७ मधील अट क्र. १२ नुसार घरबांधणी अग्रिम रक्कमेच्या नियमित व योग्य वसूलीसाठी अर्जदार स्वत: जबाबदार राहील. या अटीचा समावेश करण्यात आला आहे.
सदर अटी हया राज्य शासकीय कर्मचारी / जिल्हा परिषद कर्मचारी यांना गट विमा योजनेंतर्गत उपलब्ध करुन दिलेल्या घरबांधणी अग्रिम लाभार्थ्यासाठी सद्यस्थितीतील प्रलंबीत प्रकरणे व नव्याने दाखल होणाऱ्या सर्व
प्रकरणास लागू राहतील.