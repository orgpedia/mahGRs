# Page 1
महाराष्ट्र राज्य यंत्रमाग महामंडळ मर्या. या उपक्रमाचे ५ व्या व ६ व्या वेतन आयोगाच्या शिफारशींस कार्योत्तर मंजुरी देणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक संकीर्ण-२०१७/प्र.क्र.२१६/टेक्स-२
१६ वा माळा, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- २६ ऑगस्ट, २०१९
वाचा : १) शासन निर्णय, वित्त विभाग क्र. शासाउ -१०.०९/प्र.क्र.१२१/साउ, दि. १९ डिसेंबर, २००९ २) शासन परिपत्रक, वित्त विभाग क्र. शासाउ -१०१४/प्र.क्र.६/साउ, दि. १५ एप्रिल, २०१४
प्रस्तावना :
वाचा क्र.१ येथील शासन निर्णयान्वये राज्यातील सार्वजनिक उपक्रमांमधील कर्मचा-यांना ६ व्या वेतन आयोगाच्या शिफारशीनुसार सुधारीत वेतनश्रेणी लागु करण्यासंदर्भात निकष लावण्यात आलेले आहेत. सदर शासन निर्णयातील निकषांची पूर्तता करीत असल्याने महामंडळाच्या संचालक मंडळाने संचालक मंडळाचा ठराव क्रमांक ६६९, दिनांक २६ मार्च, २०१२ अन्वये महामंडळातील अधिकारी व कर्मचारी यांना दिनांक १ जानेवारी, २००६ पासुन ६ व्या वेतन आयोगाच्या शिफारशीवर आधारीत वेतनश्रेणी लागू केलेल्या आहेत.
तसेच, यंत्रमाग महामंडळाच्या कर्मचाऱ्यांना ५ वा वेतन आयोग दि. ०१ जानेवारी, १९९६ पासून लागू करण्याबाबत संचालक मंडळाच्या दि.२५ जानेवारी, २००८ च्या बैठकीमध्ये मंजूरी देण्यात आलेली आहे.
वरील प्रस्तावांस प्रशासकीय विभाग व वित्त विभागाची सहमती घेण्यात आलेली नसल्याने महाराष्ट्र राज्य यंत्रमाग महामंडळाने त्यांच्या अधिकारी/ कर्मचारी यांना संचालक मंडळाच्या ठरावान्वये लागू करण्यात आलेल्या ५ व्या व ६ व्या वेतन आयोगाच्या शिफारशींस कार्योत्तर मंजूरी देण्याची बाब शासनाच्या विचाराधीन होती.
शासन निर्णय :
महाराष्ट्र राज्य यंत्रमाग महामंडळाने त्यांच्या अधिकारी / कर्मचा-यांना ५ वा व ६ वा वेतन आयोग परस्पर लागू केला असल्याने या सार्वजनिक उपक्रमातील कर्मचा-यांना पाचव्या व सहाव्या वेतन आयोगाच्या शिफारशीनुसार सुधारित वेतनश्रेणी लागू करण्यास खालील अटी व शर्तीच्या अधिन राहून कार्योत्तर मंजुरी देण्यात येत आहे.
१) प्रस्तुत वेतनश्रेणी लागू केल्याने शासनाकडून महामंडळास कोणत्याही प्रकारचे वेतन भत्त्यासाठी आर्थिक अनुदान आता वा भविष्यात देण्यात येणार नाही.
# Page 2
शासन निर्णय क्रमांकः संकीर्ण-२०१७/प्र.क्र.२१६/टेक्स-२
२) महामंडळातील अधिकारी / कर्मचाऱ्यांना देय असलेले भत्ते शासकीय कर्मचाऱ्यांना देय आणि लागू असलेल्या भत्त्याएवढे मर्यादित ठेवण्यात यावेत.
३) यापुढे महामंडळातील अधिकारी/ कर्मचारी यांना सुधारित वेतनश्रेणी वित्त विभागाकडून वेळोवेळी देण्यात येणाऱ्या निदेशांनुसार शासन मान्यतेशिवाय लागू करण्यात येऊ नयेत.
२. सदर शासन निर्णय मा. मंत्रिपरिषदेने दिनांक १३ ऑगस्ट, २०१९ च्या बैठकीत दिलेल्या मान्यतेस अनुसरुन निर्गमित करण्यात येत आहे.