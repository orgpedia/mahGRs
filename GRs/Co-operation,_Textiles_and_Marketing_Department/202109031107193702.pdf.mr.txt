# Page 1
महाराष्ट्र शासन
क्रमांक :- संकीर्ण ०८२१/प्र.क्र.९८/१३स,
सहकार, पणन व वस्त्रोद्योग विभाग, मंत्रालय, विस्तार इमारत, मादाम कामा मार्ग, हुतात्मा राजगुरू चौक, मुंबई - ४०० ०३२.
दिनांक :- ०२ सप्टेंबर, २०२१.
वाचा :- १. विभागाचे क्रमांक संकिर्ण ०१२०/प्र.क्र.७०/१३-स दि. १८ मार्च, २०२०, १७ जुन, २०२०, २८ सप्टेंबर, २०२०, १६ जानेवारी, २०२१, दि. ६ एप्रिल, २०२१ रोजीचे आदेश.
२. विभागाचे क्रमांक सनिनि ०८२१/प्र.क्र.८५/१३-स दि. ९ ऑगस्ट, २०२१ रोजीचे आदेश.
आदेश
ज्याअर्थी, जागतिक आरोग्य संघटनेने जगभर पसरलेला साथीचा रोग (Pandemic) म्हणून घोषित
केलेला कोव्हीड–१९(कोरोना विषाणु) देशात तसेच, महाराष्ट्रातही संक्रमित झालेला असल्याने,
सार्वजनिक आरोग्य विभागाने राज्यात कोरोना विषाणुमुळे उद्भवणाऱ्या संसर्गजन्य आजारामुळे
आरोग्यविषयक आपत्कालिन परिस्थिती नमूद करून, दिनांक १३.०३.२०२० च्या अधिसूचनेन्वये साथरोग
अधिनियम-१८८७ च्या खंड २,३ व ४ ची अंमलबजावणी राज्यात सुरू केल्याने, महाराष्ट्र सहकारी संस्था
अधिनियम १९६० चे कलम ७३ कक मधील “राज्य शासनाला कोणत्याही नैसर्गिक आपत्तीमध्ये
जनहिताच्या दृष्टीने सहकारी संस्थांच्या निवडणूका पुढे ढकलण्याचा अधिकार असणे,” या तरतूदीनुसार
जागतिक आरोग्य संघटनेने जगभर पसरलेला साथीचा रोग म्हणून घोषित केलेला कोरोना विषाणू
(कोव्हीड-१९) आणि त्यामुळे, उद्भवलेल्या गंभीर परिस्थितीमुळे राज्यावर आलेली नैसर्गिक आपत्ती
विचारात घेता, विषाणूचा संसर्ग टाळण्यासाठी राज्यातील सर्व सहकारी संस्थांच्या निवडणूका वेळोवेळी
दिनांक १८ मार्च, २०२०, दिनांक १७ जून, २०२० व दिनांक २८ सप्टेंबर, २०२० रोजीच्या आदेशान्वये
दिनांक ३१ डिसेंबर, २०२० पर्यंत तर, दिनांक १६ जानेवारी, २०२१, दिनांक २४ फेब्रुवारी, २०२१ व दिनांक
०६ एप्रिल, २०२१ रोजीच्या आदेशान्वये दिनांक ३१ ऑगस्ट, २०२१ पर्यंत पुढे ढकलण्यात आलेल्या होत्या;
ज्याअर्थी, वाचा १ येथील आदेशान्वये राज्यातील जिल्हा मध्यवर्ती सहकारी बँकांच्या
निवडणुकांबरोबरच इतर सहकारी संस्थांच्या निवडणूका दि. ३१ ऑगस्ट, २०२१ पर्यंत स्थगित करण्यात
आल्या होत्या. परंतु, सदर स्थगितीस १५ महिन्यांच्या कालावधी उलटला असल्याने तसेच अंतिम मतदार
यादी तयार करण्यास काही कालावधी लागणार असल्याने जिल्हा मध्यवर्ती बँकांची निवडणूक प्रक्रिया
लवकरात लवकर पूर्ण करण्याच्या दृष्टीने वाचा क्र. २ येथील आदेशान्वये निवडणुकीस पात्र असणा-या
# Page 2
शासन आदेश क्रमांक: संकीर्ण ०८२१/प्र.क्र.९८/१३स
राज्यातील जिल्हा मध्यवर्ती सहकारी बँकांची निवडणूक प्रक्रिया ज्या टप्प्यावर स्थगित करण्यात आल्या
होत्या, त्या टप्प्यापासून पुढे सुरु करण्याची कार्यवाही करण्याच्या सुचना देण्यात आल्या आहेत.
ज्याअर्थी, उस्मानाबाद जिल्हा मध्यवर्ती सहकारी बँकेने तेरणा सहकारी साखर कारखाना व
तुळजाभवानी शेतकरी सहकारी साखर कारखान्यास बँकेने दिलेली कर्जे थकीत झाल्याने बँकेची आर्थिक
स्थिती अत्यंत अडचणीची झालेली आहे. जिल्ह्यातील ऊस उत्पादक शेतकऱ्यांचे हीत विचारात घेऊन
उक्त नमूद दोन्ही सहकारी साखर कारखाने भाडेतत्वावर देण्याची कार्यवाही बँकेच्या स्तरावर चालू
झालेली आहे. सदरचे साखर कारखाने भाडेतत्वावर देण्याची प्रक्रिया पूर्ण होण्यासाठी किमान तीन
महिन्याचा कालावधी लागणार आहे.
त्याअर्थी, उस्मानाबाद जिल्हा मध्यवर्ती सहकारी बँकेमार्फत तेरणा सहकारी साखर कारखाना व
तुळजाभवानी शेतकरी सहकारी साखर कारखाना भाडे तत्वावर देण्याबाबतची प्रक्रिया पुर्ण होण्यासाठी
तीन महिन्यांचा कालावधी लागणार असल्यामुळे सदर बँकेची निवडणुक प्रक्रिया दिनांक ३० नोव्हेंबर
२०२१ नंतर सुरू करणे उचित होईल. ही वस्तुस्थिती विचारात घेऊन विशेष बाब म्हणून उस्मानाबाद
जिल्हा मध्यवर्ती सहकारी बँकेची निवडणुक ज्या टप्प्यावर असेल त्या टप्प्यावर या आदेशाच्या
दिनांकापासून दि. ३० नोव्हेंबर, २०२१ पर्यंत पुढे ढकलण्यात येत आहे.