# Page 1
महाराष्ट्र शासन
क्रमांक : संकीर्ण०१२०/प्र.क्र.७०/१३-स सहकार, पणन व वस्त्रोद्योग विभाग,
मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०००३२.
दिनांक :०६ एप्रिल, २०२१.
वाचा:- १. या विभागाचे आदेश क्र.ससंनि०८१८/प्र.क्र.८३/१३स, दि.०७/०९/२०१९.
२. या विभागाचे आदेश क्र.ससंनि०८१८/प्र.क्र.८३/१३स, दि.१४/०१/२०२० ३. समक्रमांकाचे दिनांक ३१ जानेवारी २०२० रोजीचे आदेश.
४. राज्य निवडणूक आयोग, यांचे क्रमांक - रानिआ/मनपा २०२०/प्र.क्र.७/का- दिनांक १७.०३.२०२० रोजीचे पत्र.
५. समक्रमांकाचे दिनांक १८ मार्च, २०२० रोजीचे आदेश.
६. महसुल व वन विभाग, दिनांक ३१ मे, २०२० रोजीचे आदेश.
७. समक्रमांकाचे दिनांक, १७ जून, २०२० रोजीचे आदेश.
८. महसुल व वन विभाग, दिनांक ३१ ऑगस्ट,२०२० रोजीचे आदेश.
९. समक्रमांकाचे दि. २८ सप्टेंबर २०२० रोजीचे आदेश.
१०. महसुल व वन विभागाचे दि. २७ नोव्हेंबर, २०२० रोजीचे आदेश.
११.. राज्य सहकारी निवडणुक प्राधिकरण, पुणे यांचे दि. १२ जानेवारी, २०२१ रोजीचे आदेश.
१२. समक्रमांकाचे दि. १६ जानेवारी, २०२१ रोजीचे आदेश.
१३. समक्रमांकाचे दि. ०२ फेब्रुवारी, २०२१ रोजीचे आदेश.
१४. समक्रमांकाचे दि. २४ फेब्रुवारी, २०२१ रोजीचे आदेश.
१५. महसुल व वन विभाग, दिनांक ०४ मार्च,२०२१ रोजीचे आदेश.
आदेश
ज्याअर्थी, जागतिक आरोग्य संघटनेने जगभर पसरलेला साथीचा रोग (Pandemic) म्हणून घोषित
केलेला कोव्हीड-१९ (कोरोना विषाणु) देशात तसेच, महाराष्ट्रातही संक्रमित झालेला असल्याने, सार्वजनिक
आरोग्य विभागाने राज्यात कोरोना विषाणुमुळे उद्भवणाऱ्या संसर्गजन्य आजारामुळे आरोग्यविषयक
आपत्कालिन परिस्थिती नमूद करून, दिनांक १३.०३.२०२० च्या अधिसूचनेन्वये साथरोग अधिनियम-१८८७
च्या खंड २,३ व ४ ची अंमलबजावणी राज्यात सुरू केल्याने, महाराष्ट्र सहकारी संस्था अधिनियम १९६० चे
कलम ७३ कक मधील “राज्य शासनाला कोणत्याही नैसर्गिक आपत्तीमध्ये जनहिताच्या दृष्टीने सहकारी
संस्थांच्या निवडणूका पुढे ढकलण्याचा अधिकार असणे,” या तरतूदीनुसार जागतिक आरोग्य संघटनेने
जगभर पसरलेला साथीचा रोग म्हणून घोषित केलेला कोरोना विषाणू (कोव्हीड- १९) आणि त्यामुळे,
उद्भवलेल्या गंभीर परिस्थितीमुळे राज्यावर आलेली नैसर्गिक आपत्ती विचारात घेता, विषाणूचा संसर्ग
टाळण्यासाठी राज्यातील सर्व सहकारी संस्थांच्या निवडणूका वेळोवेळी दिनांक १८ मार्च, २०२०, दिनांक १७
जून, २०२० व दि.२८ सप्टेंबर २०२० रोजीच्या आदेशान्वये दि. ३१ डिसेंबर, २०२० पर्यंत तर, दिनांक १६
# Page 2
शासन आदेश क्रमांक: संकीर्ण०१२०/प्र.क्र.७०/१३-स
जानेवारी, २०२१ रोजीच्या व दि. २४ फेब्रुवारी, २०२१ रोजीच्या आदेशान्वये दिनांक ३१ मार्च,२०२१ पर्यंत पुढे
ढकलण्यात आलेल्या होत्या;
ज्याअर्थी, मार्च, २०२१ मध्ये राज्यात कोव्हीड-१९ चा वाढत असलेला प्रादुर्भाव आणि त्यामुळे,
रुग्णांची मोठ्या प्रमाणात वाढत असलेली संख्या विचारात घेता कोव्हीड -१९ चा प्रभाव कमी करण्यासाठी
वाचा क्रमांक १५ येथील आदेशान्वये राज्यात काही अंशी लॉकडाऊन प्रक्रिया सुरु करण्यात आली आहे. अशा
परिस्थितीत राज्यातील सहकारी संस्थांच्या निवडणूका सद्य:स्थितीत घेणे उचित होणार नाही अशी शासनाची
खात्री झाली आहे,
त्याअर्थी, महाराष्ट्र सहकारी संस्था अधिनियम १९६० चे कलम ७३कक मधील तरतूदीनुसार सहकारी
संस्थांच्या निवडणूका एका वर्षापेक्षा जास्त कालावधीपर्यंत पुढे ढकलण्याची तरतूद नसल्याने, तसेच
सद्य:परिस्थितीत कोरोना-१९ चा वाढता प्रादूर्भाव विचारा घेता निवडणूका पुढे ढकलण्याची तात्काळ
आवश्यकता आहे. शासनास प्राप्त असलेल्या नैसर्गिक अंतर्भूत सार्वभौम अधिकार (Inherent Natural
Sovereign Authority) चा वापर करून महाराष्ट्र सहकारी संस्था अधिनियम १९६० चे कलम १५७ मधील
तसेच, कलम ७३ कक मधील तरतूदीला सुट देवून, ज्याप्रकरणी मा. उच्च / मा.सर्वोच्च न्यायालयाने
निवडणूक घेण्याचे आदेशीत केले आहे, अशा सहकारी संस्था वगळून, राज्यातील सर्व सहकारी संस्थांच्या
निवडणूका या आदेशाच्या दिनांकापासून ज्या टप्प्यावर असतील त्या टप्प्यावर दिनांक ३१ ऑगस्ट,२०२१
पर्यंत पुढे ढकलण्यात येत आहेत. ज्या सहकारी संस्थांच्या निवडणुका या आदेशान्वये पुढे ढकलण्यात
आलेल्या नाहीत त्यांच्या निवडणुका घेण्याबाबत शासनाच्या कोव्हीड- १९ संदर्भातील मार्गदर्शक सुचनांचे
काटेकोरपणे पालन करुन निवडणूका घेण्याबाबतची कार्यवाही करण्यात यावी.