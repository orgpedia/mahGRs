# Page 1
सहकारी सूतगिरण्यांवर प्रतिनियुक्तीने शासकीय अधिकाऱ्याची नियुक्ती करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सूतगि ३३१८/प्र.क्र.२६ / टेक्स १ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख: ५ जून, २०१८.
वाचा : १) शासन निर्णय, सहकार, पणन व वस्त्रोद्योग विभाग क्रमांक: धोरण २०१७/प्र.क्र.६/टेक्स-५, दिनांक १५ फेब्रुवारी, २०१८.
प्रस्तावना : राज्याचे वस्त्रोद्योग धोरण २०१८-२३ दि. १५ फेब्रुवारी, २०१८ रोजीच्या शासन निर्णयानुसार जाहिर करण्यात आले आहे. सदर धोरणात सहकारी सूतगिरण्यांना उर्जितावस्था आणण्याच्या दृष्टीकोणातून तरतूदी करण्यात आल्या आहेत, यामध्ये मानव संसाधन विकासाच्या दृष्टीने सहकारी सूतगिरण्यांना व्यवस्थापकीय संचालक पदावर शासकीय अधिकारी प्रतिनियुक्तीने घेता येईल अशी तरतूद करण्यात आली आहे. वस्त्रोद्योग धोरणात नमूद करण्यात आलेल्या सदर बाबीस अनुसरुन सहकारी सूतगिरणीवर शासकीय अधिकाऱ्याची नियुक्ती प्रतिनियुक्तीने करण्याबाबतची बाब शासनाच्या विचाराधीन होती त्यानुसार शासन पुढील प्रमाणे निर्णय घेत आहे.
शासन निर्णय : वस्त्रोद्योग धोरण २०१८-२३ नुसार राज्यातील सहकारी सूतगिरण्यांना सूतगिरणीवर व्यवस्थापकीय संचालक म्हणून राज्य शासनाच्या सेवेतील गट-अ शासकीय अधिकाऱ्याची नियुक्ती प्रतिनियुक्तीने करता येईल.
प्रतिनुिक्तीने शासकीय अधिकाऱ्याची नियुक्ती करण्याबाबत अटी व शर्ती तसेच कार्यपध्दती खालील प्रमाणे असेल :
१. प्रतिनियुक्तीने नियुक्तीसाठी अटी व शर्ती : १) शासन अर्थसहाय्यासाठी निवड करण्यात आलेल्या सूतगिरणीवर राज्य शासनाच्या सेवेतील गट-अ दर्जाच्या अधिकाऱ्याची नियुक्ती करण्यात येईल.
२) सहकारी सूतगिरणीवर प्रतिनियुक्तीने अधिकाऱ्याची नियुक्ती करताना सामान्य प्रशासन विभागाच्या दि.१७/१२/२०१६ व दि.१६/२/२०१८ रोजीच्या शासन निर्णयातील संपूर्ण अटी व शर्ती तसेच सदर शासन निर्णयात नमूद करण्यात आलेली कार्यपध्दती तसेच याबाबतीत भविष्यात वेळोवेळी होणाऱ्या सुधारणा बंधनकारक राहतील.
३) सहकारी सूतगिरण्यांवर प्रतिनियुक्तीने नियुक्त करण्यात आलेला शासकीय अधिकारी सहकारी सूतगिरणीचा व्यवस्थापकीय संचालक म्हणून काम करेल.
# Page 2
शासन निर्णय क्रमांकः सूतगि ३३१८/प्र.क्र.२६/टेक्स १ (अ)
४) सूतगिरणीचे प्रशासन महाराष्ट्र सहकारी संस्था अधिनियम १९६० व नियम १९६१ आणि सहकारी सूतगिरणीचे पोटनियमातील तरतूदी नूसार चालविण्याची जबाबदारी व्यवस्थापकीय संचालक यांची असेल.
५) सहकारी सूतगिरणीवर प्रतिनियुक्तीने नियुक्त करण्यात आलेल्या शासकीय अधिकाऱ्याचे गोपनीय अहवाल लिहिण्याची जबाबदारी संचालक वस्त्रोद्योग नागपूर यांची असेल.
६) सहकारी सूतगिरणीवर प्रतिनियुक्तीने शासकीय अधिकारी घेण्याचा अधिकार सहकारी सूतगिरणीच्या संचालक मंडळाचा असेल.
२. वेतन व भत्ते :
१) सहकारी सूतगिरणीवर प्रतिनियुक्तीने नियुक्त करावयाच्या अधिकाऱ्याचे वेतन व भत्ते संबंधीत सूतगिरणी अदा करेल. वेतन व भत्ते अदा करताना शासनाच्या सामान्य प्रशासन विभाग व वित्त विभाग यांच्या प्रचलित धोरणाचे पालन करावे लागेल.
# Page 3