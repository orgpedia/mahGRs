# Page 1
राज्यातील एकात्मिक वस्त्रोद्योग संकुंलांना अर्थसहाय्य मंजुर करणेबाबत.
(सत्यराज इंटिग्रेटेड टेक्सटाईल्स पार्क.प्रा.लि. इचलकरंजी, जि कोल्हापूर)
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: टेक्सपा २०१५/प्र.क्र.६३/टेक्स-४
मादाम कामा मार्ग, हुतात्मा राजगुरु चौक,
मंत्रालय, नवीन प्रशासन भवन, मुंबई-४०० ०३२.
तारीख: ३० मार्च, २०२२.
वाचा : १) सहकार, पणन व वस्त्रोद्योग विभाग शासन निर्णय क्रमांकः टेक्सपा-२०११/प्र.क्र.९८/टेक्स-४, दिनांक २५ मे, २०१२.
२) सहकार, पणन व वस्त्रोद्योग विभाग शासन निर्णय क्रमांक: टेक्सपा २०१५/प्र.क्र.६३/टेक्स-४, दिनांक ०४.०३.२०१६.
३) सहकार, पणन व वस्त्रोद्योग विभाग शासन निर्णय क्रमांकः टेक्सपा २०१५/प्र.क्र.६३/टेक्स-४, दिनांक २८.०३.२०१९.
४) सहकार, पणन व वस्त्रोद्योग विभाग शासन निर्णय क्रमांकः टेक्सपा २०१५/प्र.क्र.६३/टेक्स-४, दिनांक ३१.०३.२०२१.
५) आयुक्त, वस्त्रोद्योग आयुक्तालय, नागपूर यांचे पत्र क्रमांकःकार्या-४/सत्यराज टेक्सटाईल / अनुदान /९४७/२०२१ दि.०७.०१.२०२२ ६) आयुक्त, वस्त्रोद्योग आयुक्तालय, नागपूर यांचे पत्र क्रमांकः कार्या-४ / सत्यराज टेक्सटाईल / अनुदान/८००/२०२२ दि.०९.०२.२०२२.
प्रस्तावना : केंद्र पुरस्कृत एकात्मिक वस्त्रोद्योग संकुल योजना सन २००५-०६ या वर्षापासून अंमलात आली आहे. सदर योजनेंतर्गत एकात्मिक वस्त्रोद्योग संकुलांना प्रकल्प किंमतीच्या ४०% किंवा रु.४०.०० कोटी यापैकी जी रक्कम कमी असेल तेवढे अर्थसहाय्य ४ टप्प्यात मंजूर करण्यात येते. या योजनेंतर्गत राज्यात मंजूर झालेल्या व भविष्यात मंजूर होणा-या एकात्मिक वस्त्रोद्योग संकूलांना प्रकल्प किंमतीच्या ९% किंवा रु.९.०० कोटी यापैकी जी रक्कम कमी असेल तेवढे अनुदान देण्याची योजना संदर्भीय दि.२५ मे, २०१२ च्या शासन निर्णयान्वये सुरु करण्यात आली आहे.
केंद्र शासन त्यांच्या हिश्याच्या अर्थसहाय्याची रक्कम ज्या प्रमाणात मंजूर करेल त्या प्रमाणात राज्य शासनाच्या हिश्याच्या अर्थसहाय्याची रक्कम मंजूर करण्यात येईल, अशी उपरोक्त शासन निर्णयात तरतूद आहे. केंद्र पुरस्कृत योजनेअंतर्गत सत्यराज इंटिग्रेटेड टेक्सटाईल्स पार्क.प्रा.लि.इचलकरंजी, जि कोल्हापूर या वस्त्रोद्योग संकुलास केंद्र शासनाचे आतापर्यंत एकुण रु.३०.०० कोटी अर्थसहाय्य प्राप्त झाले आहे. त्याप्रमाणात राज्य शासनाकडून देय असलेल्या रु.६७५.०० लाख अर्थसहाय्यामधून आतापर्यंत रु.४१२.०१ लाख अर्थसहाय्य वितरीत करण्यात आले आहे. उर्वरित देय असलेले रु.२६२.९९ लाख इतके अर्थसहाय्य मंजूर करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः टेक्सपा २०१५/प्र.क्र.६३/टेक्स-४
शासन निर्णय : केंद्र शासनाने दि. २० ऑक्टोबर, २०१५ रोजीच्या पत्रान्वये सत्यराज इंटिग्रेटेड टेक्सटाईल्स पार्क.प्रा.लि.इचलकरंजी, जि कोल्हापूर या वस्त्रोद्योग संकुलाच्या रु.१०४.०० कोटी इतक्या प्रकल्प अहवालास मान्यता दिलेली आहे. केंद्र पुरस्कृत एकात्मिक वस्त्रोद्योग संकुल योजनेंतर्गत अनुदान देण्याची योजना संदर्भीय क्र.१ येथे नमूद दि.२५ मे, २०१२ च्या शासन निर्णयान्वये सुरु करण्यात आली आहे. सदर वस्त्रोद्योग संकुलास केंद्र शासनाच्या हिश्यापोटीचे आतापर्यंत एकूण रु.३०.०० कोटी अर्थसहाय्य प्राप्त झाले आहे. त्याप्रमाणात राज्य शासनाच्या हिश्यापोटीचे एकूण रु.६७५.०० लाख देय आहे. त्यापैकी संदर्भीय क्र.२ येथे नमूद दि.०४.०३.२०१६ रोजीच्या शासन निर्णयान्वये रु.९०.०० लाख,संदर्भीय क्र.३ येथे नमूद दि.२८.०३.२००९ रोजीच्या शासन निर्णयान्वये रु.१३५.०० लाख व संदर्भीय क्र.४ येथे नमूद दि.३१.०३.२०२१ रोजीच्या शासन निर्णयान्वये रु.१८७.०१ लाख असे एकूण रु.४१२.०१ लाख इतके अर्थसहाय्य वितरीत करण्यात आले आहे.
केंद्र पुरस्कृत एकात्मिक वस्त्रोद्योग संकुल योजनेंतर्गत अनुदान मंजूर करण्यासाठी २८५१ ५२६४ या लेखाशिर्षाखाली सन २०२१-२२ या आर्थिक वर्षाकरीता रु. ८१३.३३ लाख इतका निधी अर्थसंकल्पीत असुन सन २०२१-२२ च्या सुधारित अंदाजामध्ये सदर तरतुद रु. ४८८.०० लाख इतका निधी वितरणास उपलब्ध आहे. सदर लेखाशीर्षाखाली आतापर्यंत ११४.३३ लाख इतका खर्च झाला आहे. शासन निर्णय दि. २५ मे, २०१२ मध्ये नमूद सर्व अटी व तरतूदी यांचे तंतोतंत पालन सदर वस्त्रोद्योग संकुलाने केले आहे याची शहानिशा आयुक्त, वस्त्रोद्योग, नागपूर यांनी करण्याच्या अटीवर सत्यराज इंटिग्रेटेड टेक्सटाईल्स पार्क.प्रा.लि. इचलकरंजी, जि कोल्हापूर या वस्त्रोद्योग संकुलास रु.२६२.९९ लाख (रुपये दोन कोटी बासष्ट लाख नव्यान्नव हजार फक्त.)इतके अर्थसहाय्य मंजूर करण्यास शासन मान्यता देण्यात येत आहे.
२. सदर अर्थसहाय्य शासनाने भविष्यात आणखी काही अटी व शर्ती निश्चित केल्यास अशा अतिरिक्त अटी व शर्ती सदर वस्त्रोद्योग संकुलास लागू राहतील या मुद्दयाच्या अधीन राहून तसेच खाली नमूद केलेल्या अतिरिक्त अटींच्या अधीन राहून मंजूर करण्यात येत आहे:
अटी व शर्ती :
अ) राज्य शासनाकडून मंजूर होणारा निधी संबंधीत वस्त्रोद्योगाच्या नावे एक दुय्यम खाते (Subsidiary Account) उघडून त्यामध्ये जमा करण्यात यावा.
ब) केंद्र शासनाने त्यांच्या एकात्मिक वस्त्रोद्योग संकुल योजनेंतर्गत प्रकल्प उभारणी व निधीवरील नियंत्रणासाठी स्पेशल परपज व्हेइकल (SPV) प्रकल्प व्यवस्थापन सल्लागार (PMC) यांची जी जबाबदारी निश्चित केली आहे ती जबाबदारी राज्य शासनाने वितरीत केलेल्या निधी संदर्भातही राहील. याशिवाय राज्य शासनाने मंजूर केलेल्या निधीच्या वापराबाबत SPV व PMC यांचेबरोबर संचालक वस्त्रोद्योग यांचीदेखील जबाबदारी राहील.
क) केंद्र शासनाने एकात्मिक वस्त्रोद्योग संकुल योजनेच्या अंमलबजावणीसाठी निर्धारीत केलेल्या मार्गदर्शक तत्वानुसार निधीचे विनियोजन करण्यासंदर्भात बंधपत्र लिहून देण्याची अट घालण्यात आली आहे. त्याप्रामणे राज्य पृष्ठ ५ पैकी २
# Page 3
शासन निर्णय क्रमांकः टेक्सपा २०१५/प्र.क्र.६३/टेक्स-४
शासनाच्या हिश्याच्या निधी विनियोजनाबाबत बंधपत्र लिहून देण्याची जबाबदारी संकुलाच्या स्पेशल परपज व्हेइकल (SPV) ची राहील, तसेच बंधपत्र लिहून घेण्याची संचालक वस्त्रोद्योग महाराष्ट्र शासन यांची राहील.
ड) संकुलांना राज्य शासनामार्फत वितरीत केलेल्या अर्थसहाय्याचा योग्य विनियोग होत आहे किंवा कसे याबाबत महालेखापाल यांचेकडून लेखापरिक्षण करण्यात येईल. सदर लेखापरिक्षणासाठी आवश्यक दस्तऐवज महालेखापालांना उपलब्ध करुन देणे प्रर्वतकावर बंधनकारक राहील
३. वित्त विभाग, परिपत्रक क्र. अर्थसं-२०२०/प्र.क्र.६४/अर्थ-३, दि.१६.०४.२०२० सोबतच्या परिशिष्ठातील अ.क्र. ९ येथील “३३-अर्थसहाय्य” या बाबीखालील खर्च करण्यासs विभागास अधिकार प्राप्त झाले आहेत. सदर अ.क्र.९ मधील तपासणी सूचीतील क्र.६, ७, १० मधील तरतूदी या प्रकरणी लागू होत नाहीत. तर क्र. १, २, ३, ४, ५, ८, ९ मधील तरतूदी या प्रकरणी लागू असून सदर तरतुदींची पूर्तता या प्रकरणी होत आहे.
४. वित्त विभाग, परिपत्रक क्र. संकीर्ण २०१६/प्र.क्र.३१/कोषा.प्रशा.५, दि.१० मे, २०१६ मधील परिच्छेद- अ नुसार ५, ६, ८, ९, १० मधील तरतूदी या प्रकरणी लागू होत नाहीत. तर क्र.१, २, ३, ४, ७, मधील बाबींची पूर्तता खालीलप्रमाणे करण्यात आली आहे :
१) विभागास प्रदान वित्तीय अधिकार :- वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३, दि.१४ ऑक्टो, २०२१ नुसार “३३- अर्थसहाय्य” या बाबीखालील ५०% निधी खर्च करण्यास विभागास अधिकार प्राप्त झाले आहेत, तथापि सन २०२१-२२ च्य सुधारित अर्थसंकल्पामध्ये सदर तरतुद रु.४८८.०० लाख इतकी उपलब्ध करण्यात आली आहे. सदर परिपत्रकातील तपासणी सूचीप्रमाणे सर्व बाबींची सदर प्रकरणी पूर्तता होत आहे.
२) मंजूर निधी :- “मागणी क्र. व्ही- २, २८५१ - ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था (०२) (६०) वस्त्रोद्योग संकुल उभारणे (केंद्र योजना) (कार्यक्रम) ३३, अर्थसहाय्य (२८५१ ५२६४)” या लेखाशिर्षाखाली सन २०२१-२२ या आर्थिक वर्षात अर्थसंकल्पिय अंदाजान्वये प्राप्त तरतूद रु.८१३.३३ लाख इतका निधी अर्थसंकल्पित असून त्यापैकी सुधारीत अंदाजामध्ये रु.४८८.०० लाख इतका निधी उपलब्ध करून देण्यात आला आहे.
३) मागील ३ महिन्यांपूर्वी दिलेल्या अनुदानापैकी ७५% किंवा अधिक निधी खर्च झाला आहे :- मागील ३ महिन्यापूर्वी कोणतेही अनुदान वितरीत करण्यात आलेले नाही.
४) ज्या लेखाशीर्षाखाली अनुदान वितरीत करण्यात येत आहे, त्या लेखाशीर्षांतर्गत एक वर्षापूर्वीचे संक्षिप्त देयक प्रलंबित नाही :- सदर लेखाशीर्षाखाली एक वर्षापूर्वीचे संक्षिप्त देयक प्रलंबित नाही.
५) स्थानिक स्वराज्य संस्थांना अनुदान देताना त्यांचेकडून राज्य शासनास येणे नाही किंवा येणे रक्कम समायोजित करण्यात आली आहे :- लागू नाही.
६) वैयक्तिक लाभार्थीचे देयक सादर करताना यादीसह व शक्यतो आधार क्रमांकासह सादर करावे :- लागू नाही.
पृष्ठ ५ पैकी ३
# Page 4
शासन निर्णय क्रमांकः टेक्सपा २०१५/प्र.क्र.६३/टेक्स-४
७) बांधकाम विषयक प्रस्तावांना प्रशासकीय मान्यता देताना सक्षम अधिका-याची मान्यता घेतल्याचा उल्लेख आदेशात असावा :- केंद्र शासनाच्या मार्गदर्शक तत्वानुसार वस्त्रोद्योग संकुल योजना राबविण्यात येते.
८) अधिनस्त कार्यालयांना खरेदी करण्यासाठी प्राधिकृत करण्याचा शासन निर्णय निर्गमित करण्यापूर्वी अशा खरेदीसाठी रीतसर प्रशासकीय मान्यतेचे आदेश काढावेत :- लागू नाही.
९) खरेदी विषयक प्रक्रिया अद्ययावत संबंधित शासन आदेशानुसार करावी व तसा उल्लेख प्रशासकीय मान्यतेत असावा : लागू नाही.
१०) साहित्य खरेदीची रक्कम पुरवठादाराच्या नावे ECS द्वारे आहरित करावी :- लागू नाही.
५. या शासन निर्णयाद्वारे मंजूर करण्यात आलेल्या रु.२६२.९९ लाख ( रुपये दोन कोटी बासष्ट लाख नव्यान्नव हजार फक्त.) इतक्या अनुदानाचा खर्च “मागणी क्र.व्ही-२, २८५१- ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था (०२) (६०) वस्त्रोद्योग संकुल उभारणे ( केंद्र पुरुस्कृत योजना)(राज्य हिस्सा) (कार्यक्रम) ३३, अर्थसहाय्य (२८५१ ५२६४)” लेखाशिर्षाखाली खर्ची टाकण्यात यावा व तो सन २०२१-२२ या आर्थिक वर्षात उपलब्ध झालेल्या तरतूदीमधून भागविण्यात यावा.
६. या शासन निर्णयाद्वारे मंजूर करण्यात आलेली रु रु.२६२.९९ लाख ( रुपये दोन कोटी बासष्ट लाख नव्यान्नव हजार फक्त.) इतकी रक्कम सत्यराज इंटिग्रेटेड टेक्सटाईल्स पार्क.प्रा.लि.इचलकरंजी, जि कोल्हापूर (SATYARAJ INTEGRATED TEXTILE PARK PVT.LTD.ICHALKARANJI. DIST KOLHAPUR) या वस्त्रोद्योग संकुलाच्या नावाने अधिदान व लेखा अधिकारी, मुंबई येथून आहरीत करुन वस्त्रोद्योग संकुलाच्या INDIAN OVERSEAS BANK, ICHALKARANJI BRANCH या बँकेतील खाते क्र.
२७४३०२००००००१७३, IFSC code- IOBA०००२७४३ मध्ये RTGS द्वारे वितरीत करण्याची कार्यवाही करण्याकरीता श्री. सु.पु. पांगारकर, कार्यासन अधिकारी (रोखशाखा), सहकार, पणन व वस्त्रोद्योग विभाग, मंत्रालय विस्तार, मुंबई - ४०० ०३२ यांना “आहरण व संवितरण अधिकारी” म्हणून घोषित करण्यात येत आहे. तसेच, श्री. स. दि. खरात, उप सचिव (वस्त्रोद्योग), सहकार, पणन व वस्त्रोद्योग विभाग, मंत्रालय विस्तार, मुंबई-४०० ०३२ (V०००८)यांना “नियंत्रण अधिकारी” म्हणून घोषित करण्यात येत आहे.
७. सदर शासन निर्णय, वित्त विभागाच्या दि. १४ ऑक्टोबर, २०२१ रोजीच्या शासन निर्णयान्वये विभागास दिलेल्या अधिकारानुसार तसेच नियोजन विभाग व वित्त विभागाच्या सहमतीने तसेच वित्त विभागाच्या अनौपचारीक संदर्भ १७६/२०२२/व्यय२ दि.२४.०३.२०२२ अन्वये मिळालेल्या मान्यतेनुसार निर्गमित करण्यात येत आहे.
पृष्ठ ५ पैकी ४
# Page 5
शासन निर्णय क्रमांकः टेक्सपा २०१५/प्र.क्र.६३/टेक्स-४