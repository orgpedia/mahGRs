# Page 1
आशियाई विकास बँक (ADB) अर्थसहाय्यित महाराष्ट्र ॲग्रीबिझनेस नेटवर्क (मॅग्नेट) प्रकल्पास निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: मॅग्नेट-०५२२/प्र.क्र.२६१/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २९ जुलै २०२२
वाचा:- १) शासन निर्णय सहकार, पणन व वस्त्रोद्योग विभाग क्रमांक कृपमं-०११८/प्र.क्र.१३/ २१-स, दिनांक ३०.९.२०२०.
२) शासन निर्णय सहकार, पणन व वस्त्रोद्योग विभाग क्रमांक योजना-१०२०/प्र.क्र.१८३/२१-स, दिनांक ०९.१०.२०२०.
३) शासन निर्णय सहकार, पणन व वस्त्रोद्योग विभाग क्रमांक पूरक-०६२१/प्र.क्र.१०६/२१-स, दिनांक ०४.०१.२०२२ ४) शासन परिपत्रक वित्त विभाग क्र. अर्थसं - २०२२/प्र.क्र.४३/अर्थ-३, दिनांक ०४.०४.२०२२
प्रस्तावना : आशियाई विकास बँक (ADB) अर्थसहाय्यित महाराष्ट्र अॅग्रीबिझनेस नेटवर्क प्रकल्प (Maharashtra Agribusiness Network-MAGNET) राज्यातील सर्व जिल्हयांमध्ये ६ वर्षासाठी राबविण्यास शासन निर्णय सहकार, पणन व वस्त्रोद्योग विभाग क्रमांक कृपमं-०११८/प्र.क्र.१३/२१-स, दिनांक ३०.९.२०२० अन्वये मान्यता देण्यात आलेली आहे. मॅग्नेट प्रकल्पासाठी सन २०२२-२३ या आर्थिक वर्षासाठी राज्य हिश्श्याकरिता रु.१००.७४ कोटी व बाह्य हिश्श्याकरिता रु.१५५.२५ कोटी असे एकूण रु.२५५.९९ कोटी निधी अर्थसंकल्पीत करण्यात आला आहे. सदर निधीपैकी २०% निधी वितरीत करण्याची बाब शासनाच्या विचाराधीन होती.
शासन निर्णय : महाराष्ट्र ॲग्रीबिझनेस नेटवर्क (MAGNET) प्रकल्पासाठी सन २०२१-२२ या अर्थिक वर्षात वितरीत केलेल्या रक्कमेपैकी अखर्चीत असलेली रक्कम रु.१२,०२,९०,०००/- (रुपये बारा कोटी दोन लाख नव्वद हजार फक्त) व्याजासह शासन खाती जमा करण्याच्या अटीच्या अधिन राहून सन २०२२-२३ या आर्थिक वर्षाकरिता करण्यात आलेल्या अर्थसंकल्पीय तरतूदीतून राज्य हिस्सा (४४३५ ००४८) या लेखाशिर्षातून रु.२०,१४,००,०००/-(रुपये वीस कोटी चौदा लाख फक्त) व बाह्य हिस्सा (४४३५ ००५७) या लेखाशिर्षातून रु.३१,०५,००,०००/ (रुपये एकतीस कोटी पाच लाख फक्त) असे एकूण रु.५१,१९,००,०००/- (रुपये एक्कावन्न कोटी एकोणीस लाख फक्त) इतकी रक्कम महाराष्ट्र अॅग्रीबिझनेस नेटवर्क (MAGNET) प्रकल्पास वितरीत करण्यास शासन मान्यता देण्यात येत आहे.
# Page 2
शासन निर्णय क्रमांक: मॅग्नेट-०५२२/प्र.क्र.२६१/२१-स
२. सदर खर्च खालील लेखाशिर्षाखाली सन २०२२-२३ च्या मंजूर असलेल्या तरतुदीतून भागविण्यात यावा:
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र | लेखाशिर्ष | मंजूर निधी (रुपये कोटीत) |
| १ | मागणी क्र व्ही - ३ ४४३५ - इतर कृषीविषयक कार्यक्रमांवरील भांडवली खर्च (०१), पणन व गुणवत्ता नियंत्रण (१९०) सार्वजनिक क्षेत्रातील व इतर उपक्रमांतील गुंतवणूका (०१)(०१) आशियाई विकास बँक सहाय्यित महाराष्ट्र अॅग्रीबिझनेस नेटवर्क (मॅग्नेट) (राज्य हिस्सा ३० टक्के) (४४३५००४८) ५४-गुंतवणूका | रु.२०,१४,००,०००/ (रुपये वीस कोटी चौदा लाख फक्त) |
|  | मागणी क्र व्ही -३ ४४३५ - इतर कृषीविषयक कार्यक्रमांवरील भांडवली खर्च (०१), पणन व गुणवत्ता नियंत्रण (१९०) सार्वजनिक क्षेत्रातील व इतर उपक्रमांतील गुंतवणूका (०१)(०२) आशियाई विकास बँक सहाय्यित महाराष्ट्र अॅग्रीबिझनेस नेटवर्क (मॅग्नेट) (बाह्य हिस्सा ७० टक्के) (४४३५००५७) ५४- गुंतवणूका | रु.३१,०५,००,०००/ (रुपये एकत्तीस कोटी पाच लाख फक्त) |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. उपरोल्लिखित निधी अधिदान व लेखा अधिकारी, मुंबई यांचेकडून आहरण करुन त्याचे वितरण करण्यासाठी श्री. सु.सं. धपाटे, सह सचिव (पणन), सहकार, पणन व वस्त्रोद्योग विभाग, मंत्रालय, मुंबई (V००१०) यांना नियंत्रण अधिकारी व श्री. सु.पु. पांगारकर, कार्यासन अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे. या शासन निर्णयान्वये मंजूर केलेली रक्कम अधिदान व लेखा अधिकारी कार्यालय, मुंबई येथून आहरीत करुन संबंधितांना वितरीत करण्याची कार्यवाही आहरण व संवितरण अधिकारी तसेच नियंत्रक अधिकारी यांनी करावी.
४. या प्रकल्पाकरीता उपलब्ध करुन देण्यात आलेला निधी RTGS सुविधेद्वारे प्रकल्पाच्या बँक खात्यावर जमा करावयाचा असून त्याबाबतचा तपशिल खालीलप्रमाणे आहे :
--------------------------------------------------
| बँकेचे नाव | बँक ऑफ इंडिया, स्वारगेट शाखा, पुणे-०९ |
| खात्याचे वर्णन | MAGNET SOCIETY PMU |
| खाते क्रमांक | 050820110000820 |
| IFSC CODE | BKID0000508 |
--------------------------------------------------
पृष्ठ ३ पैकी २
# Page 3
शासन निर्णय क्रमांक: मॅग्नेट-०५२२/प्र.क्र.२६१/२१-स
५. या शासन निर्णयान्वये उपलब्ध करुन देण्यात आलेला निधी ज्या कारणास्तव मंजुर केलेला आहे त्याच कारणासाठी विनियोग करण्याबाबत प्रकल्प संचालक, मॅग्नेट संस्था यांनी खात्री करावी आणि
यासंदर्भातील अनुपालन अहवाल व निधीचे उपयोगिता प्रमाणपत्र शासनास तत्परतेने सादर करावे.
६. प्रकल्प संचालक यांनी सदर प्रकल्पांतर्गत खर्ची पडणाऱ्या निधीची आशियाई विकास बँकेकडून सत्वर प्रतिपूर्ती मिळवावी व मिळालेल्या प्रतिपूर्तीबाबत शासनास वेळोवेळी अहवाल पाठवावा.
७. वित्त विभागाचे शासन परिपत्रक क्र. अर्थसं - २०२२/प्र.क्र.४३/अर्थ-३ दिनांक ०४.०४.२०२२ नुसार विहीत केलेल्या अटींची पूर्तता होत असल्याने सदर परिपत्रकान्वये या विभागास प्रदान केलेल्या अधिकारानुसार हा शासन निर्णय निर्गमित करण्यात येत आहे.
८. सदर शासन निर्णय नियोजन विभागाच्या अनौपचारीक संदर्भ क्र.२१५/१४३१, दि. ३०.०५.२०२२ व वित्त विभागाच्या अनौपचारीक संदर्भ क्र. ३७७/२०२२ / व्यय-२, दि.११.०७.२०२२ अन्वये प्राप्त सहमतीने निर्गमित करण्यात येत आहे.