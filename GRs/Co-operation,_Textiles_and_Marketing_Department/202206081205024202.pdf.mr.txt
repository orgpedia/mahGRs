# Page 1
जयकिसान भाजीपाला व फळे उत्पादक शेतकरी सहकारी संस्था मर्या., गट नं. ३६ हर्सुल सावंगी, ता. जि. औरंगाबाद या अवसायनातील संस्थेची मालमत्ता विक्री करण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपस-२०२२/प्र.क्र.५४/२४ स
मंत्रालय, विस्तार, मुंबई - ३२
दिनांक:- ०८ जून, २०२२
संदर्भ:- १) पणन संचालक, महाराष्ट्र राज्य, पुणे यांचे क्रमांक:-पणन-१३/ फवभा/जयकिसान भा व फ. उ. शेत/मा. विक्री/२०२२/१३२८, दिनांक ३० मार्च,२०२२ व दिनांक २९ एप्रिल,२०२२ ची पत्रे २) शासन निर्णय, सहकार, पणन व वस्त्रोद्योग विभाग,
क्रमांक एलडीबी-१०१३/प्र.क्र. ६९९/७स, दिनांक २४ जुलै,२०१५ ३) सहकार आयुक्त व निबंधक, सहकारी संस्था पुणे यांचे क्रमांक:-१ सआ/प्रशा/नोरससं/कस्टोडीयन कामकाज/२०२०/८६, दिनांक ८ जून, २०२० चे परिपत्रक
४) सहकार आयुक्त व निबंधक, सहकारी संस्था पुणे यांचे क्रमांक: सावभुविवँ- २ / भुविकास बँक/मालमत्ता विक्री/१९,
दिनांक २७ सप्टेंबर, २०१९ चे परिपत्रक
प्रस्तावना: जयकिसान भाजीपाला व फळे उत्पादक शेतकरी सहकारी संस्था मर्या. हर्सुल सावंगी, ता.जि.औरंगाबाद या संस्थेची नोंदणी दिनांक २.११.१९८७ रोजी झाली असून, संस्थेचा नोंदणी क्रमांक - ओजीडी/आरएसआर/एसआर/३०१/८७ असा आहे. संस्थेचे कार्यक्षेत्र औरंगाबाद, खुलताबाद, कन्नड व सिल्लोड या तालुक्यांपुरते मर्यादित आहे. संस्थेला राष्ट्रीय सहकारी विकास निगमच्या योजनेंतर्गत १० मे.टन क्षमतेचे प्री कुलींग युनिट व ५० मे. टन क्षमतेचे शीतगृह बांधण्यासाठी राष्ट्रीय सहकारी विकास निगम, नवी दिल्ली यांचेकडून रुपये ११.३६ लाख व सहकार, पणन व वस्त्रोद्योग विभाग (कार्यासन २४ स) यांचेकडून रुपये ७३.५८ लाख असे एकूण रुपये ८४.९४ लाख मंजूर केलेले आहेत. जयकिसान भाजीपाला व व फळे उत्पादक शेतकरी सहकारी संस्था मर्या. औरंगाबाद या संस्थेचे सर्व व्यवहार बंद झाल्याने, सदर संस्था १९.१०.२००६ रोजी अवसायनात घेऊन, संस्थेवर श्री. एस. एन. बारगजे, तत्का.
सहकार अधिकारी, श्रेणी-२, संलग्न सहाय्यक निबंधक, सहकारी संस्था, खुलताबाद यांची नियुक्ती करण्यात आली होती. तद्नंतर २५.६.२००८ रोजी श्री. श्रीराम ए. सोन्ने, तत्का. सहाय्यक निबंधक, सहकारी संस्था, पैठण यांची अवसायक म्हणून नियुक्ती केली होती.
महाराष्ट्र सहकारी संस्था अधिनियम १९६० चे कलम १०९ (१) नुसार अवसायनाचा कालावधी ६ वर्षाच्या आत पूर्ण करणे आवश्यक आहे. तथापि, अवसायकीय कामकाज पूर्ण करण्यासाठी १३ वर्षाचा कालावधी उलटूनही संस्थेच्या अवसायनाचे कामकाज पूर्ण झालेले नाही.
# Page 2
शासन निर्णय क्रमांकः सपस-२०२२/प्र.क्र.५४/२४ स
सहकार आयुक्त व निबंधक, सहकारी संस्था, पुणे यांनी सहकारी संस्थेच्या आढावा बैठकीत १० वर्षापेक्षा जास्त कालावधी अवसायनात असलेल्या सहकारी संस्थांचे अवसायनाचे कामकाज पूर्ण करण्याबाबत सूचित केले होते. त्यानुसार जयकिसान भाजीपाला व फळे उत्पादक शेतकरी सहकारी संस्था मर्या. हर्सुल सावंगी, औरंगाबाद या संस्थेचे सावंगी येथील मालमत्तेचे मूल्यांकन करण्यात आले आहे. विविध मूल्यांकारांनी संस्थेचे केलेले मूल्यांकन पुढीलप्रमाणे आहे:
---------------------------------------------------------------------------------
| अ.क्र. | मूल्यांकनकाराचे नाव | मूल्यांकन (रुपयामध्ये) |
| १ | कार्यकारी अभियंता, सार्वजनिक बांधकाम विभाग, औरंगाबाद | ५,२५,४५,००० |
| २ | श्री.श्रीकांत कोनडो, (कोल्डस्टोरेज मधील मशीनरी) | ६,५०,००० |
|  | श्री. अव्हाड विकासराव देशपांडे, संस्थेच्या मालकीची जागा (८०.०० आर) | ३,८६,००,६८३ |
| ४ | श्री. प्रमोद सावंत (८०.०० आर) | ३,८०,००६८३ |
| ५ | सह दुय्यम निबंधक वर्ग-२, औरंगाबाद शहर | ३,०७,३५,००० |
---------------------------------------------------------------------------------
संस्थेचे लेखापरिक्षण अहवाल आणि आर्थिक पत्रकाचे ताळेबंदानुसार संस्थेच्या येणे व देणे रकमेचा तपशील पुढीलप्रमाणे आहे:
-----------------------------------------------------------------------
| अ.क्र. | तपशिल | दिनांक २५/९/२०२२ अखेर संभाव्य देणी |
| १ | शासकीय भागभांडवल | रुपये २४.५२ लाख |
| २ | शासकीय कर्ज एन.सी.डी.सी. | रुपये ३९.०६ लाख |
| ३ | एन.सी.डी.सी.(व्याज) | रुपये १०.१५ लाख |
| ४ | एन.एच.बी.कर्ज (मुद्दल) | रुपये ४.६५ लाख |
| ५ | एन.एच.बी. कर्ज (व्याज) | रुपये ११.५२ लाख |
| ६ us | महाराष्ट्र राज्य कृषी पणन मंडळ पुणे (कर्ज मुद्दल) | रुपये ५.०० लाख |
| ७ | महाराष्ट्र राज्य कृषी पणन मंडळ पुणे (व्याज) | रुपये २.११ लाख |
|  | एकूण : | रुपये ९७.०१ लाख |
-----------------------------------------------------------------------
जयकिसान भाजीपाला व फळे उत्पादक शेतकरी सहकारी संस्था मर्या. औरंगाबाद या संस्थेचे कोणतेही न्यायालयीन प्रकरण प्रलंबित नाही.
पृष्ठ ४ पैकी २
# Page 3
शासन निर्णय क्रमांकः सपस-२०२२/प्र.क्र.५४/२४ स
उपरोक्त नमूद वस्तुस्थिती, महाराष्ट्र सहकारी संस्था नियम १९६१ प्रकरण क्र. ९ मध्ये संस्थेच्या समापनाबाबतचे नियम व कार्यवाही तसेच सहकार आयुक्त व निबंधक, सहकारी संस्था यांनी वेळोवेळी निर्गमित केलेली परिपत्रके आणि संस्थेचा अवसायनाचा कालावधी विचारात घेता, जयकिसान भाजीपाला व फळे उत्पादक शेतकरी सहकारी संस्था मर्या. औरंगाबाद या संस्थेची जमीन, केलेले बांधकाम व मशीनरी यांची भूविकास बँकेच्या मालमत्ता विक्री करण्यासाठी निश्चित केलेल्या कार्यपध्दतीप्रमाणे विक्री करण्यास मान्यता देण्याची बाब शासनाच्या विचाराधीन होती.
शासन निर्णय:
महाराष्ट्र सहकारी संस्था नियम १९६१ प्रकरण क्र. ९ मध्ये संस्थेच्या समापनाबाबतचे नियम व कार्यवाही तसेच सहकार आयुक्त व निबंधक, सहकारी संस्था यांनी वेळोवेळी निर्गमित केलेली परिपत्रकानुसार, जयकिसान भाजीपाला व फळे उत्पादक शेतकरी सहकारी संस्था मर्या. औरंगाबाद या संस्थेची जमीन, केलेले बांधकाम व मशीनरी यांची भूविकास बँकेच्या मालमत्ता विक्री करण्यासाठी निश्चित केलेल्या कार्यपध्दतीप्रमाणे विक्री करण्यास खालील अटींच्या अधीन राहून या शासन निर्णयान्वये मान्यता देण्यात येत आहे:
]. अवसायनातील राज्य / जिल्हा सहकारी कृषी व ग्रामीण बहुउद्देशीय विकास बँकेची (शिखर / जिल्हा भूविकास बँकांचे) मालमत्ता विक्री कायम करण्यासाठी दिनांक २७.९.२०१९ च्या परिपत्रकान्वये सहकार आयुक्तालयाने निर्गमित केलेल्या सूचनांचे पालन करण्यात यावे.
Il. नोंदणी रद्द झालेल्या सहकारी संस्थेवर नेमणूक करण्यात आलेल्या कस्टोडीयन/ परिरक्षक यांचे कामकाजाबाबत दिनांक ८.६.२०२० च्या परिपत्रकान्वये नोंदणी रद्द झालेल्या सहकारी संस्थेवर कस्टोडियन / रिसीव्हर यांची नेमणूक व त्यांनी अनुसरावयाची कार्यपद्धतीप्रमाणे कार्यवाही करण्यात यावी.
III. संस्थेच्या दिनांक २५/९/२०२२ अखेर निश्चित केलेल्या देणे रकमेमध्ये काही प्रमाणात बदल झाल्यास, त्याबाबत पणन संचालक, महाराष्ट्र राज्य, पुणे यांच्या स्तरावर कार्यवाही करावी. मात्र याबाबत शासनास कळविण्यात यावे.
IV. जयकिसान भाजीपाला व फळे उत्पादक शेतकरी सहकारी संस्था मर्या. औरंगाबाद या संस्थेची जमीन, केलेले बांधकाम व मशीनरी यांचे मूल्यांकन करुन आलेली एकत्रित रक्कम रुपये ५,३१,९५,०००/- इतकी आहे. ऑनलाइन निविदेद्वारे (e-Tendering) संस्थेच्या मालमत्तेची विक्री करताना upset price रुपये ५,३१,९५,०००/- इतकी ठेवण्यात यावी.
V. संस्थेच्या मालमततेची विक्री केल्यानंतर संस्थेकडून शासनास येणे असलेल्या रकमा प्रथमत: समायोजित करण्यात याव्यात. तद्नंतर अन्य संस्थांचा देय निधी देण्यात यावा.
पृष्ठ ४ पैकी ३
# Page 4
शासन निर्णय क्रमांकः सपस-२०२२/प्र.क्र.५४/२४ स
२. संस्थेच्या मालमत्तेची विक्री व देय रकमा इ. सर्व बाबींचे संनियंत्रण करण्यासाठी पणन संचालक, महाराष्ट्र राज्य, पुणे यांना प्राधिकृत करण्यात येत आहे.
३. सदर शासन निर्णयाची अंमलबजावणी करण्यासाठी क्षेत्रीय कार्यालयांना अधिक मार्गदर्शक सूचना देण्याची आवश्यकता असल्यास त्याबाबत पणन संचालक, महाराष्ट्र राज्य, पुणे यांनी त्यांच्यास्तरावरुन परिपत्रकाद्वारे मार्गदर्शक सूचना निर्गमित कराव्यात.