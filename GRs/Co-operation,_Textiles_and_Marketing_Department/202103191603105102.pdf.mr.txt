# Page 1
किमान आधारभूत किंमत योजनेंतर्गत हमीभावाने केल्या जाणाऱ्या कडधान्ये व तेलबिया खरेदीसाठी वाहतूकीचे दर निश्चित करण्याबाबत (हंगाम २०१९-२० )...
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक:- सपस-२०२१/प्र.क्र.२७/२४-स
मंत्रालय विस्तार, मुंबई -४०००३२
दिनांक :- १९ मार्च, २०२१
संदर्भ :-१) शासन आदेश, सहकार, पणन व वस्त्रोद्योग विभाग क्रमांक:- सपस-२०१९/प्र.क्र.१३६/२४-स, दिनांक ३ सप्टेंबर, २०१९ २) प्रधान सचिव (पणन) यांच्या अध्यक्षतेखाली झालेल्या बैठकीतील निर्णय, दिनांक ४/९/२०२० ३) शासन आदेश, सहकार, पणन व वस्त्रोद्योग विभाग क्रमांक :- सपस-२०१९/प्र.क्र.१३६/२४-स, दिनांक ९ सप्टेंबर, २०१९.
४) शासन आदेश, सहकार, पणन व वस्त्रोद्योग विभाग क्रमांक:- सपस-२०२०/प्र.क्र.१२७/२४-स, दिनांक १४ सप्टेंबर, २०२० ५) पणन महासंघ, मुंबई व नाफेड, मुंबई यांचा क्रमांक:- नाफेड खरेदी / वाहतूक दावे/२०२०-२१/६७१, दिनांक ५/३/२०२१ चा संयुक्त प्रस्ताव
प्रस्तावना:
संदर्भाधीन शासन आदेश, दिनांक ३/९/२०१९ अन्वये किमान आधारभूत किंमत योजनेंतर्गत हमीभावाने केल्या जाणाऱ्या खरेदीसाठी अनुषंगिक खर्चाचे दर निश्चित करण्यासाठी प्रधान सचिव (पणन) यांचे अध्यक्षतेखाली गठित केलेल्या समितीच्या शुक्रवार, दिनांक ४.९.२०२० रोजी आयोजित बैठकीमध्ये खरीप हंगाम २०२० व रब्बी हंगाम २०२१ साठी रु.४०/- प्रति क्विंटल दर लागू राहतील, तसेच वाहतूक दराची निश्चिती करण्यासाठी नाफेडने संबंधितांशी चर्चा करुन शासनास प्रस्ताव सादर करावा, असे निर्णय घेण्यात आले होते. त्यानुषंगाने निर्गमित केलेल्या शासन आदेशामध्ये हमीभावाने खरेदीसाठी येणारा वाहतूक खर्च हा संबंधित जिल्ह्याकरिता सार्वजनिक वितरण व्यवस्थेंतर्गत निश्चित केलेल्या दराप्रमाणेच राहील असे सूचित करण्यात आले होते.
तथापि, अन्न, नागरी पुरवठा व ग्राहक संरक्षण विभागाने दिनांक ४ एप्रिल २०१७ च्या शासन निर्णयान्वये नवीन वाहतूक पध्दतीनुसार आणि दिनांक १५ जानेवारी, २०२१ अन्वये महानगरपालिका क्षेत्रासाठी थेट वाहतूक थेट वाहतूक व जिल्हास्तरावरील सर्व महानगरपालिका, नगरपालिका / परिषदा व ग्रामीण भागातील वाहतूक दोन टप्प्यात निश्चित केली असून त्याप्रमाणे आधारभूत दर निश्चित केले आहेत.
किमान आधारभूत किंमत योजनेंतर्गत खरेदी केलेला शेतमाल खरेदी केंद्रावरुन वखार महामंडळाच्या गोदामापर्यत नेऊन साठवणूक केला जातो. त्यामुळे सार्वजनिक वितरण व्यवस्थेंतर्गत
# Page 2
शासन निर्णय क्रमांकः सपस-२०२१/प्र.क्र.२७/२४-स
अन्नधान्य व इतर जीवनावश्यक वस्तुची वाहतूक करण्यासाठी अन्न, नागरी पुरवठा व ग्राहक संरक्षण विभागाने निश्चित केलेले पहिल्या व दुसऱ्या टप्प्यातील वाहतूकीच्या दराने वाहतूकीची देयके निश्चित करणे उचित होत नाही. यासाठी त्याच धर्तीवर पणन विभागाकडून किमान आधारभूत किंमत योजनेतर्गत खरेदी केलेल्या शेतमालाच्या वाहतूकीचे दर निश्चित करणे आवश्यक आहे.
यासाठी वाहतूक खर्चाच्या निश्चितीबाबत व्यवस्थापकीय संचालक, महाराष्ट्र राज्य सहकारी पणन महासंघ, मुंबई यांचे अध्यक्षतेखाली प्राथमिक चर्चा तसेच शासनास संयुक्तिक प्रस्ताव सादर करण्यासाठी दिनांक ५.२.२०२१ व दिनांक ४.३.२०२१ रोजी आयोजित केलेल्या बैठकीत झालेल्या चर्चेनुसार हंगाम २०१६-१७ पासून सार्वजनिक वितरण व्यवस्थेंतर्गत प्रति किलोमीटर प्रमाणे उपलब्ध दर किंवा नजिकच्या वर्षातील किलोमीटरनिहाय दर व ज्याठिकाणी दोन्ही दर उपलब्ध नसतील त्या ठिकाणी नजिकच्या जिल्हयातील दर तसेच नाफेडने मंजूर केलेले वाहतूक दर आणि भारतीय रिजर्व बँककडून प्राप्त ग्राहक किंमत निर्देशांकमधील वाहतूक व दळणवळण या शिर्षाखालील सन २०१६ ते २०१९ मधील प्रत्येक वर्षाचा सरासरी निर्देशांक घेऊन त्यानुसार जिल्हानिहाय हंगाम २०१९-२० साठीचे एकूण २२ जिल्हयांतील प्रति किलोमीटरचे दर पणन महासंघाने इतर स्टेट नोडल एजन्सीच्या मान्यतेने तयार केलेले आहेत. सदर वाहतूक दरास नाफेड,मुंबई या कार्यालयानेही मंजूरी दिलेली आहे.
नाफेड, मुंबई व पणन महासंघ, मुंबई यांनी संयुक्तरित्या सादर केलेल्या वाहतूक दराच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय :
किमान आधारभूत किंमत योजनेंतर्गत हमीभावाने खरेदी केल्या जाणाऱ्या कडधान्ये व तेलबियांची वाहतूक खरेदी केंद्रावरुन वखार महामंडळाच्या गोदामापर्यत करण्यासाठी येणाऱ्या वाहतूकीचे दर निश्चित करण्यासाठी पुढीलप्रमाणे कार्यवाही करण्यात यावी: i) नाफेड, मुंबई व पणन महासंघमुंबई, संयुक्तरित्या हंगाम २०१९-२० साठी सादर केलेले प्रस्तावित वाहतूक दरास मान्यता देण्यात येत आहे. सदरचे वाहतूक दर सोबतच्या “परिशिष्ट-अ” प्रमाणे राहतील.
ii) किमान आधारभूत किंमत योजनेच्या मार्गदर्शक सूचनांनुसार विहित केलेल्या ५० किलोमीटर व त्यापेक्षा जास्त अंतरावरील वाहतूकीचे दरही परिच्छेद २ मध्ये नमूद केलेल्या सूत्रानुसार निश्चित करण्यात यावेत.
iii) वाहतूक दर मान्य केलेल्या २२ जिल्ह्याव्यतिरिक्त अन्य जिल्ह्यामध्ये खरेदी झाल्यास वाहतूकीचे दर परिच्छेद २ मध्ये नमूद केलेल्या सूत्रानुसार निश्चित करण्यात यावेत.
iv) सदर वाहतूकीचे दर राज्यातील सर्व सेंट्रल नोडल एजन्सीला लागू राहतील.
२. ग्राहक किंमत निर्देशांकानुसार वाहतूक दराची निश्चिती पुढीलप्रमाणे परिगणीत करण्यात यावी: उदा. अहमदनगर जिल्ह्यासाठी सार्वजनिक वितरण व्यवस्थेंतर्गत हंगाम २०१६-१७ करिता प्रति किलोमीटरचे दर रुपये ५.५० निश्चित करण्यात आलेले होते. त्यानुसार हंगाम २०१६-१७ पासून पृष्ठ ४ पैकी २
# Page 3
शासन निर्णय क्रमांकः सपस-२०२१/प्र.क्र.२७/२४-स
हंगाम २०१८-१९ पर्यंत भारतीय रिझर्व्ह बँकेकडून प्राप्त ग्राहक किंमत निर्देशांकामधील मधील वाहतूक व दळणवळण या शीर्षाखालील प्रत्येक आर्थिक वर्षाचा सरासरी निर्देशांक घेऊन येणारा वाहतूक दर पुढीलप्रमाणे:
।) हंगाम २०१६-१७ मधील निश्चित दर रुपये ५.५० प्रति किमी.
॥) सन २०१७-१८ मधील ग्राहक किंमत निर्देशांक ३.५० % सन २०१७-१८ मध्ये दरात होणारी वाढ ५.५० X ३.५० ०.१९
१००
सन २०१७-१८ मध्ये येणारा वाहतूक दर रुपये ५.६९ प्रति कि.मी.
III) सन २०१८-१९ मधील ग्राहक किंमत निर्देशांक ५.०४% सन २०१८-१९ मध्ये दरात होणारी वाढ ५.६९X ५.०४ ०.२८
१००
सन २०१८-१९ मध्ये येणारा वाहतूक दर रुपये ५.९८ प्रति कि.मी.
IV) सन २०१९-२० मधील ग्राहक किंमत निर्देशांक १.८८% सन २०१९-२० मध्ये दरात होणारी वाढ ५.९८ × १.८८ ०.११
१००
सन २०१९-२० मध्ये येणारा वाहतूक दर रुपये ६.०९ प्रति कि.मी.
३. वाहतूक खर्चाबाबत निर्णय घेण्याचे सर्व अधिकार प्रधान सचिव (पणन) यांचे अध्यक्षतेखाली गठित केलेल्या समितीस राहतील.
४. आगामी हंगामापासून वाहतूक दराबाबतचा प्रस्ताव पणन महासंघ, मुंबई ने नाफेड व अन्य स्टेट नोडल एजन्सींच्या मान्यतेने सादर करावा.
# Page 4
# Page 5
# Page 6
# Page 7