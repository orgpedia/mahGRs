# Page 1
रेशीम उद्योगाचा प्रचार व प्रसिध्दी कार्यक्रमांतर्गत सन २०२०-२१ या आर्थिक वर्षासाठी निधी वितरीत करण्याबाबत.....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः लेखानू १०२०/प्र.क्र.४४/ रेशीम कक्ष
मादाम कामा रोड, हुतात्मा राजगुरू चौक
मंत्रालय, मुंबई -४०००३२
दिनांक : ०८ डिसेंबर, २०२०
वाचा : १) सहकार, पणन व वस्त्रोद्योग विभाग, शासन निर्णय क्रमांक, प्रावियो-१०१८/प्र.क्र.१९/ रेशीम कक्ष, दि. १८ एप्रिल, २०१८.
२) सहकार, पणन व वस्त्रोद्योग विभाग, शासन निर्णय क्रमांक, लेखानू-२०१९/प्र.क्र.७१/ रेशीम कक्ष, दि. २२ ऑगस्ट, २०१९.
३) शासन निर्णय, वित्त विभाग, क्रमांक अर्थसं-२०२०/प्र.क्र.६५/अर्थ-३, दि. ०४ मे, २०२०.
४) संचालक ( रेशीम) यांचे पत्र क्र. रे / कार्या-१० / प्रचार व प्रसिध्दी/प्र./निधी मागणी/२० २१/२५८१, दि. ३० सप्टेंबर, २०२०.
५) संचालक (रेशीम) यांचे पत्र क्र.रे/कार्या-१०/ प्रचार व प्रसिध्दी/प्र.दे/निधी मागणी/२० २१/२५८२, दि. ३० सप्टेंबर, २०२०.
प्रस्तावना : रेशीम उद्योगाचा प्रचार व प्रसिध्दी कार्यक्रमांतर्गत सन २०१९-२० या वित्तीय वर्षात संदर्भाधिन दि. २२ ऑगस्ट, २०१९ रोजीच्या शासन निर्णयान्वये रु.१९२.८३ लक्ष इतका निधी वितरीत व खर्च करण्यास मान्यता देण्यात आली होती. तथापि, राज्यातील कोव्हीड-१९ च्या प्रादुर्भावामुळे सन २०१९-२० या वित्तीय वर्षातील रु.४४,७४,२३१/- इतक्या रकमेची देयके प्रलंबित राहील्याने सदर निधी सन २०२०-२१ या आर्थिक वर्षासाठी अर्थसंकल्पित केलेल्या रु.१००.०० लक्ष इतक्या तरतूदीतून उपलब्ध करून देण्याबाबतचा प्रस्ताव संचालक (रेशीम) यांच्या संदर्भाधिन दि. ३० सप्टेंबर, २०२० रोजीच्या पत्रांन्वये प्राप्त झाला आहे. त्या अनुषंगाने सदर निधी रेशीम उद्योगाच्या प्रचार व प्रसिध्दीसाठी सन २०२०-२१ या वित्तीय वर्षाकरिता अर्थसंकल्पित केलेल्या रु.१००.०० लक्ष इतक्या तरतूदीतून भागविण्यासाठी मान्यता देण्याची तसेच, सदर निधी अर्थसंकल्प वितरण प्रणालीवर उपलब्ध करून देण्याची विनंती वित्त विभागास करण्यात आली
होती. त्यास अनुसरून वित्त विभागाने प्रलंबित दायित्वासाठी अर्थसंकल्पित तरतूदीच्या २० टक्के इतका निधी वितरीत करण्यास मान्यता दिलेली आहे. सबब, रेशीम उद्योगाच्या प्रचार व प्रसिध्दी कार्यक्रमांतर्गत सन २०१९-२० या वित्तीय वर्षातील प्रलंबित देयकांचा खर्च भागविण्यासाठी निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः लेखानू १०२०/प्र.क्र.४४/ रेशीम कक्ष
शासन निर्णयः रेशीम उद्योगाच्या प्रचार व प्रसिध्दी कार्यक्रमांतर्गत सन २०१९-२० या वित्तीय वर्षातील खालील तक्त्यात नमूद प्रलंबित देयके अदा करण्यासाठी रु.१९,९६,२९०/- (अक्षरी रुपये एकोणीस लक्ष शहान्नव हजार दोनशे नव्वद फक्त ) इतका निधी वितरीत व खर्च करण्यास याद्वारे मान्यता देण्यात येत आहे :
---------------------------------------------------------------------------------------------------
| अ.क्र. | तपशिल | रक्कम रूपये |
| १ | रेशीम दिन-२०१९ अंतर्गत मंडप देयकाचा उर्वरित निधी | १५,०१,३९७/ |
| २ | रेशीम दिन २०१९ कार्यक्रमांतर्गत महाराष्ट्र राज्य हातमाग महामंडळामार्फत आयोजित फॅशन शो | १,४७,५००/ |
| ३ | आकाशवाणी बातम्यामधील जाहीरात | ३,०९,३६२/ |
| ४ | रेडीओ धमाल, अहमदनगर वरील जाहिरात | ११,२९३/ |
| ५ | रेडीओ धमाल, जळगाव वरील जाहिरात | १२,७२०/ |
| ६ | रेडीओ धमाल, धुळे वरील जाहिरात | १४,०१८/ |
| एकूण रूपये | १९,९६,२९०/ |
---------------------------------------------------------------------------------------------------
३. सदर निधी खर्च करताना वित्त विभागाने वेळोवेळी घालून दिलेल्या अटी व शर्तीचे पालन करावे. सदर निधीचे विनियोग प्रमाणपत्र महालेखापाल व शासनास विहीत मुदतीत सादर करण्याची दक्षता घेण्यात यावी.
४. उक्त निधी कोषागारातून आहरण व संवितरण करण्यासाठी लेखाधिकारी, रेशीम संचालनालय, नागपूर यांना आहरण व संवितरण अधिकारी तसेच, संचालक, रेशीम संचालनालय, नागपूर यांना नियंत्रण अधिकारी म्हणून प्राधिकृत करण्यात येत आहे. उक्त निधी अर्थसंकल्प वितरण प्रणालीवर संचालक (रेशीम) यांच्या अधिनस्त सुपूर्द करण्यात येत आहे.
4. उक्त खर्च हा “मागणी क्र. व्ही-२, १०७, रेशीम उद्योग, (०१) विविध सहकारी संस्थांना सहाय्य, (०१)(०१) राज्याचे वस्त्रोद्योग धोरण २०१८-२३ अंतर्गत रेशीम उद्योगाचा प्रचार व प्रसिध्दी (कार्यक्रम) (२८५१६५७४ ), २६, जाहिराती व प्रसिध्दी” अंतर्गत सन २०२०-२१ या आर्थिक वर्षासाठी उपलब्ध असलेल्या अनुदानातून भागविण्यात यावा.
६. हा शासन निर्णय वित्त विभागाचा शासन निर्णय क्र.विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्टातील वित्तीय अधिकार नियमपुस्तिका, १९७८, भाग पहिला, उपविभाग-१, अ.क्र.६, नियम क्रमांक ४० अन्वये प्रशासनिक विभागास प्रदान केलेल्या अधिकारानुसार तसेच, वित्त विभागाचा अनौपचारिक संदर्भ क्र.३२१/ व्यय-२, दि.०९.११.२०२० अन्वये दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः लेखानू १०२०/प्र.क्र.४४/ रेशीम कक्ष