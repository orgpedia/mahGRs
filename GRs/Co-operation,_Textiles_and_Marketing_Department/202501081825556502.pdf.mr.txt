# Page 1
महारेशीम अभियान -२०२५
तुती / टसर क्षेत्र नोंदणी कार्यक्रम
दि. ९ जानेवारी २०२५ पासून ते दि.९ फेब्रुवारी
२०२५ पयंत या कालावधीत राबविणेबाबत.....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः केंपुयो १०२४ प्र.क्र.१२३/ रेशीम कक्ष
मादाम कामा रोड, हुतात्मा राजगुरु चौक,
मंत्रालय, मुंबई -३२
दिनांक : ८ जानेवारी, २०२५.
वाचा :-
१)शासन निर्णय, सहकार, पणन व वस्त्रोद्योग विभाग, क्रमांक :- धोरण २०१७/ प्र.क्र.६/
टेक्स-५, दि.१५.०२.२०१८
२)शासन निर्णय, सहकार, पणन व वस्त्रोद्योग विभाग, क्रमांक :- प्रावियो-१०१८/ प्र.क्र.११८/
रेशीम कक्ष, दि.१२.१२.२०१८
३)शासन निर्णय, सहकार, पणन व वस्त्रोद्योग विभाग, क्रमांक :- धोरण २०२३/ प्र.क्र.८१/
टेक्स-५, दि.०२.०६.२०२३.
४)संचालक (रेशीम) यांचे पत्र क्रमांक, रे/कार्या-८/महारेशीम अभियान-२०२५/
राबविणे/मान्यता/२०२४-२५/१४९६, दि.२१.१२.२०२४.
प्रस्तावना :-
राज्याचे एकात्मिक व शाश्वत वस्त्रोद्योग धोरण, २०२३-२८ हे संदर्भाधीन दि.०२ जून, २०२३
रोजीच्या शासन निर्णयाद्वारे जाहीर करण्यात आले आहे. रेशीम उद्योग हा कृषि व वन संपत्तीवर
आधारित रोजगाराची प्रचंड क्षमता असलेला उद्योग आहे. महाराष्ट्रातील हवामान या उद्योगास पोषक
असल्यामुळे रेशीम उत्पादन करण्यास राज्यात भरपूर वाव आहे. राज्याचा कृषि विकास दर वृध्दीबरोबर
ग्रामीण भागातील जनतेचा आर्थिकस्तर व जीवनमान उंचावण्यास मदत करणारा हा उद्योग आहे. रेशीम
शेतीतून मिळणारे हमखास व नियमीत उत्पन्न पाहता क्षेत्रीय पातळीवर मोठ्या प्रमाणात मागणी आहे. ही
बाब लक्षात घेऊन एकात्मिक व शाश्वत वस्त्रोद्योग धोरण २०२३-२८ या वस्त्रोद्योग धोरण कालावधीत
रेशीम उद्योगाला राज्याच्या अर्थव्यवस्थेत केंद्रस्थानी आणण्यासाठी अनेक उपाययोजना हाती घेण्याचे
उद्दिष्ट्ट ठेवण्यात आले आहे. त्यास अनुसरून नवीन तुती लागवड व टसर उद्योग करण्यासाठी
शेतकऱ्यांची नोंदणी करण्याकरिता दरवर्षी डॉ.बाबासाहेब आंबेडकर संशोधन व प्रशिक्षण संस्था (बार्टी),
पुणे व इतर संस्थेच्या सहकार्याने महारेशीम अभियान राबविण्यात येईल असे वस्त्रोद्योग धोरणात नमूद
आहे. तसेच, क्षेत्रीय स्तरावरून प्राप्त मागणीच्या अनुषंगाने महात्मा गांधी राष्ट्रीय ग्रामिण रोजगार हमी
योजनेंतर्गत रेशीम विकास योजना रेशीम संचालनालयासह, कृषी विभाग व ग्रामविकास विभाग
यांच्यामार्फत राबविण्याबाबत नियोजन विभाग शासन निर्णय दि. ६ सप्टेंबर, २०२३ अन्वये मान्यता
देण्यात आली आहे. त्यामुळे रेशीम शेती उद्योग व योजनेची माहिती शेतकरी व उद्योजकांपर्यत
पोहचविण्यासाठी व जनजागृती करण्यासाठी सन २०१७ पासून महारेशीम अभियान राज्यात राबविण्यात
येत आहे. महारेशीम अभियानास शेतकऱ्यांचा उत्स्फुर्त प्रतिसाद मिळाला असून रेशीम शेतीचा प्रचार व
प्रसिध्दी होवून रेशीम उद्योग लोकाभिमुख होण्यास मदत मिळाली आहे. त्या अनुषंगाने संचालक (रेशीम)
# Page 2
शासन निर्णय क्रमांकः केंपुयो १०२४ प्र.क्र.१२३/ रेशीम कक्ष
यांनी सादर केलेल्या प्रस्तावानुसार "महारेशीम अभियान-२०२५" राबविण्याचे शासनाच्या विचाराधीन
होते.
शासन निर्णय :-
राज्यातील रेशीम शेतीचे महत्व व त्यातून मिळणाऱ्या हमखास व शाश्वत उत्पन्नाची
शेतकऱ्यांना माहिती व्हावी याकरिता प्रचार व प्रसिध्दी करण्यासाठी तसेच, सन २०२५ मध्ये तुती
लागवड व टसर रेशीम लाभार्थ्यांची नाव नोंदणी करण्यासाठी दि. ९ जानेवारी २०२५ पासून ते दि.९
फेब्रुवारी २०२५ पयंत या कालावधीत राज्यात “महारेशीम अभियान-२०२५” राबविण्यास याद्वारे शासन
मान्यता देण्यात येत आहे.
२. “महारेशीम अभियान-२०२५” राबविण्यासाठी संदर्भाधीन दि.१२ डिसेंबर, २०१८ रोजीच्या
शासन निर्णयाद्वारे गठीत केलेल्या समित्या, अभियान राबविण्यासाठीच्या मार्गदर्शक सुचना व
कार्यपध्दती जशास तशा लागू राहतील.
३. महाराष्ट्र लोकसेवा हक्क अधिनियम २०१५ अंतर्गत रेशीम संचालनालयामार्फत पुरविण्यात
येणाऱ्या सेवा आपले सरकार पोर्टलवर जनतेकरिता उपलब्ध करुन देण्यात आल्या आहेत. त्यास
अभियान कालावधीत व्यापक प्रमाणात प्रसिध्दी व जनजागृती करण्यात यावी. तसेच, नवीन शेतकरी/
उद्योजक नोंदणी आपले सरकार पोर्टलवर करण्याबाबत सर्व संबधित क्षेत्रिय कार्यालयास अवगत
करण्यात यावे.
४. राज्यात ग्रामपंचायत / स्थानिकस्वराज्य संस्थाच्या सार्वत्रिक निवडणूका असल्यास महारेशीम
अभियान-२०२५ राबविताना आचारसंहितेचे उल्लंघन होणार नाही यांची दक्षता क्षेत्रीय अधिकारी व
अंमलबजावणी यंत्रणांनी घ्यावी.
५. सदर महारेशीम अभियानाकरिता आवश्यक निधी विविध मंजूर योजनामधील प्रशिक्षण, मेळावे,
प्रचार व प्रसिध्दी या बाबींकरिता उपलब्ध असलेल्या निधीतून विहीत मर्यादेच्या व वित्तीय अधिकार
नियमाच्या अधिन राहून खर्च करण्याची जबाबदारी संचालक (रेशीम) यांची राहील.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3