# Page 1
प्रादेशिक रेशीम कार्यालय, औरंगाबाद या कार्यालयासाठी प्रादेशिक कार्यालय प्रमुख तसेच, आहरण व संवितरण अधिकारी घोषित करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक आस्था-१९२०/प्र.क्र.२९ / रेशीम कक्ष
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक :- १३ जुलै, २०२०
वाचा : १. शासन निर्णय, सहकार, पणन व वस्त्रोद्योग विभाग, क्र. रेशीम-१३१२/प्र.क्र.१२६/ रेशीम कक्ष, दि. ०९ जानेवारी, २०१३.
२. शासन निर्णय, वित्त विभाग, क्र. विअप्र-२०१३/प्र.क्र.३० / २०१३ / विनिमय, भाग-२, दि. १७ एप्रिल,२०१५.
३. शासन निर्णय, सहकार, पणन व वस्त्रोद्योग विभाग, क्र. आस्था-२०१९/प्र.क्र.५०/ रेशीम कक्ष, दि.१८ सप्टेंबर, २०१९.
प्रस्तावना : रेशीम संचालनालयांतर्गंत नव्याने निर्माण करण्यात आलेल्या प्रादेशिक रेशीम कार्यालय, औरंगाबाद या कार्यालयासाठी संदर्भाधीन दि.०९.०१.२०१३ रोजीच्या शासन निर्णयाद्वारे सहायक संचालक (गट अ) यांना कार्यालय प्रमुख व आहरण व संवितरण अधिकारी म्हणून घोषित करण्यात आले आहे. तथापि, औरंगाबाद विभागात रेशीम शेतीला शेतकऱ्यांकडून मिळणारा प्रतिसाद व त्यानुषंगाने औरंगाबाद विभागात रेशीम शेती व उद्योगासाठी प्रामुख्याने उभारण्यात येणाऱ्या विविध पायाभुत सुविधा लक्षात घेता औरंगाबाद येथील प्रादेशिक रेशीम कार्यालयाचे मजबुतीकरण करण्यासाठी संदर्भाधीन दि. १८.०९.२०१९ रोजीच्या शासन निर्णयाद्वारे नागपूर येथील मुख्यालयातील उप संचालक (तुती) हे पद प्रादेशिक रेशीम कार्यालय, औरंगाबाद येथे स्थलांतरीत करण्यात आले असून सदर कार्यालयाच्या कार्यालय प्रमुखाचे पदनाम उपसंचालक, औरंगाबाद असे करण्यात आले आहे. तसेच, सहायक संचालक, प्रादेशिक रेशीम कार्यालय, औरंगाबाद हे पद रेशीम संचालनालय, नागपूर येथे स्थलांतरीत करण्यात आले असून रेशीम संचालनालयातील हे पदनाम सहायक संचालक (तुती) असे करण्यात आले आहे. सबब, उपसंचालक (गट-अ), प्रादेशिक रेशीम कार्यालय, औरंगाबाद यांना प्रादेशिक रेशीम कार्यालय, औरंगाबाद या कार्यालयाचे “प्रादेशिक कार्यालय प्रमुख” तसेच, “आहरण व संवितरण अधिकारी” म्हणून घोषित करण्याची बाब शासनाच्या विचाराधीन होती.
# Page 2
शासन निर्णय क्रमांकः आस्था-१९२०/प्र.क्र.२९/ रेशीम कक्ष
शासन निर्णय : उपसंचालक (गट- अ), प्रादेशिक रेशीम कार्यालय, औरंगाबाद यांना प्रादेशिक रेशीम कार्यालय, औरंगाबाद या कार्यालयाचे “प्रादेशिक कार्यालय प्रमुख” तसेच, “आहरण व संवितरण अधिकारी” म्हणून याद्वारे घोषित करण्यात येत आहे.
२. सदर शासन निर्णय, हा शासन निर्णय, वित्त विभाग, क्र. विअप्र-२०१३/ प्र.क्र.३०/२०१३/ विनिमय, भाग-२, दि.१७.०४.२०१५ मधील भाग १, उपविभाग-१, अ.क्र.३, नियम क्र.२ अन्वये प्रशासनिक विभागास दिलेल्या अधिकारान्वये निर्गमित करण्यात येत आहे.
# Page 3