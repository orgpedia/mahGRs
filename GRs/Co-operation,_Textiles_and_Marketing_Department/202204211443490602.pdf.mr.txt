# Page 1
कृषि उत्पन्न बाजार समिती, बारामती, जिल्हा पुणे येथे रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोई सुविधा उभारण्यासाठी येणाऱ्या खर्चाच्या अंदाजपत्रकास प्रशासकीय मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः केपुयो-२०२१/प्र.क्र.३०/रेशीम कक्ष
मादाम कामा मार्ग, हुतात्मा राजगुरू चौक, मंत्रालय, मुंबई - ४०००३२
दिनांक : २१ एप्रिल, २०२२.
वाचा : १) शासन निर्णय, सहकार, पणन व वस्त्रोद्योग विभाग, क्र.धोरण-२०१७/प्र.क्र.६/टेक्स-५, दि.१५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग, क्र. प्रावियो-१०१८/प्र.क्र.४५ / रेशीम कक्ष, दि.३ मे, २०१८.
३) शासन निर्णय, वित्त विभाग, क्र.विअप्र-२०१३/प्र.क्र.३०/२०१३/विनियम (भाग-२), दि.२० सप्टेंबर, २०१९.
४) शासन निर्णय, वित्त विभाग, क्र. अर्थसं-२०२०/प्र.क्र.६२/कोषा प्रशा-५, दि. ४ मे, २०२०.
५) संचालक (रेशीम), रेशीम संचालक, नागपूर यांचे पत्र क्र. रेशीम / कार्या-८/बारामती मार्केट व प्रशिक्षण केंद्र/सुविधा उभा/२०-२१/३०१, दि.२६ फेब्रुवारी, २०२१.
प्रस्तावना :
राज्यातील शेतकऱ्यांनी उत्पादीत केलेल्या तुती रेशीम कोषांना बाजारपेठ उपलब्ध व्हावी तसेच, कोषोत्तर प्रक्रियेला चालना मिळावी म्हणून कृषि उत्पन्न बाजार समिती, बारामती, जिल्हा पुणे येथील १.०० एकर जागेवर रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी पायाभूत सुविधा उभारणी करण्यासंदर्भातील प्रस्ताव संचालक ( रेशीम) यांनी संदर्भाधीन दि.२६ फेब्रुवारी, २०२१ रोजीच्या पत्रान्वये सादर केला आहे. या प्रकल्पांतर्गत रेशीम कोष खरेदी-विक्री बाजारपेठसह रिलींग, ट्विस्टींग, डाईंग, रेशीम कापड निर्मिती, वेस्टेज कोष तसेच, प्युपापासून मूल्यवर्धीत उद्योगाचे प्रशिक्षण देण्यात येणार आहे. सदर प्रकल्पासाठी इमारत बांधकाम व अनुषंगिक सोईसुविधा उभारण्यासाठी ₹९५६.६२ लक्ष इतक्या खर्चाचे ढोबळ अंदाजपत्रक सार्वजनिक बांधकाम विभाग, पुणे यांचेकडून प्राप्त झाले आहे. तसेच, या प्रकल्पाकरिता मशिनरी व साहित्यासाठी केंद्रीय रेशीम मंडळाच्या युनिट कॉस्टनुसार व प्रचलित बाजारपेठेतील दरानुसार ₹१८०.५० लक्ष इतका अंदाजे खर्च अपेक्षित आहे. सद्य:स्थितीत इमारतीच्या बांधकामासाठी आवश्यक खर्चास मान्यता
# Page 2
शासन निर्णय क्रमांकः केपुयो-२०२१/प्र.क्र.३०रेशीम / कक्ष
देण्यात यावी आणि इमारतीचे बांधकाम पूर्ण झाल्यानंतर आवश्यकतेनुसार आधुनिक मशिनरी, साहित्य व अद्ययावत तांत्रिक बाबी विचारात घेऊन मशिनरी व साहित्य खरेदीसाठी स्वतंत्र मागणी करण्यात येईल, असे संचालक (रेशीम) यांनी कळविले आहे.
२. सदर प्रकल्पासाठी इमारत बांधकाम व अनुषंगिक सोईसुविधा उभारण्यासाठी ₹९५६.६२ लक्ष इतक्या खर्चाचे अंदाजपत्रक सहायक अभियंता, श्रेणी-१, सार्वजनिक बांधकाम उपविभाग, बारामती यांनी तयार केले असून कार्यकारी अभियंता, सार्वजनिक बांधकाम (पूर्व) विभाग, पुणे-१, अधीक्षक अभियंता, सार्वजनिक बांधकाम मंडळ, पुणे तसेच, संचालक, रेशीम संचालनालय, नागपूर यांनी साक्षांकित केले आहेत. सदर अंदाजपत्रकास मुख्य अभियंता, सार्वजनिक बांधकाम प्रादेशिक विभाग, पुणे यांनी तांत्रिक सहमती दिली असून प्रशासकीय मान्यतेसाठी शिफारस केली आहे. वित्तीय अधिकारात सुधारणा करण्यासंदर्भातील वित्त विभागाचा शासन निर्णय, दि.२०.०९.२०१९ नुसार महाराष्ट्र सार्वजनिक बांधकाम नियमपुस्तिकेतील परिच्छेद क्र. १३४ (१), १३४ (२) आणि १३४ (३) मध्ये सुधारणा करण्यात आली आहे. त्यानुसार ₹१५ कोटीपेक्षा कमी किंमत असलेल्या कामांच्या ढोबळ अंदाजपत्रकास सार्वजनिक बांधकाम विभागाच्या क्षेत्रीय स्तरावरील संबंधित मुख्य अभियंता यांनी तांत्रिक मान्यता दिल्यानंतर त्यांचेकडून शिफारशीसह प्राप्त अंदाजपत्रकानुसार प्रशासकीय मान्यता देण्याबाबतचे अधिकार विभागास आहेत. तथापि, शासन निर्णय, वित्त विभाग, दि.४ मे, २०२० अन्वये “सर्व विभागांनी पुढील आदेशापर्यंत कोणतेही बांधकाम हाती घेऊ नये (तांत्रिक मान्यता, प्रशासकीय मान्यता, निविदा, कार्यारंभ आदेश देऊ नयेत)” असे निर्देश दिले असल्यामुळे उक्त प्रस्तावास मान्यता देण्याची विनंती नियोजन व वित्त विभागास करण्यात आली होती. त्यास अनुसरून वित्त विभागाने रेशीम उद्योगाला चालना देण्यासाठी वस्त्रोद्योग धोरणांतर्गत पायाभूत सुविधा निर्माण करणे आवश्यक असल्याचे नमूद करुन प्रकल्पाची विस्तृत माहिती घेण्यासाठी मा. उपमुख्यमंत्री यांचे स्तरावर बैठक घेवून अंतिम निर्णय देता येईल, असे कळविले होते. त्या अनुषंगाने सदर प्रकल्पाबाबत मा. उपमुख्यमंत्री यांचे अध्यक्षतेखाली दि. १२ मे, २०२१ रोजी बैठक घेऊन सविस्तर चर्चा करण्यात आली. चर्चेअंती बारामती जि. पुणे येथे कृषि उत्पन्न बाजार समितीच्या आवारात रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोई सुविधा उभारण्यासाठी येणाऱ्या ₹९५६.६२ लक्ष इतक्या खर्चाच्या अंदाजपत्रकास तत्वत: मान्यता देण्याचा निर्णय घेण्यात आला. त्यानुसार सदर प्रकल्पासाठी येणाऱ्या खर्चाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
पृष्ठ ७ पैकी २
# Page 3
शासन निर्णय क्रमांकः केपुयो-२०२१/प्र.क्र.३०रेशीम / कक्ष
शासन निर्णय : राज्यातील शेतकऱ्यांनी उत्पादीत केलेल्या रेशीम कोषांना बाजारपेठ उपलब्ध व्हावी तसेच, कोषोत्तर प्रक्रिया उद्योगाला चालना मिळावी म्हणून बारामती जि. पुणे येथे कृषि उत्पन्न बाजार समितीच्या मुख्य आवारातील १.०० एकर जागेवर रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोईसुविधा उभारण्यासाठी येणाऱ्या ₹९५६.६२ लक्ष (रुपये नऊ कोटी छपन्न लक्ष बासष्ट हजार फक्त) इतक्या खर्चाच्या अंदाजपत्रकास सोबत जोडलेल्या “परिशिष्ट- अ” मधील Recapitulation Sheet प्रमाणे खालील अटी व शर्तींच्या अधीन राहून याद्वारे तत्वत: प्रशासकीय मान्यता देण्यात येत आहे : १) प्रत्यक्ष काम सुरु करण्यापूर्वी कृषि उत्पन्न बाजार समितीकडील जागा प्रचलित शासन धोरणानुसार प्रथम २९ वर्षांचा करारनामा करुन लिजवर घेण्यात यावी व कराराची मुदत संपल्यानंतर प्रचलित नियमाप्रमाणे कराराचे नूतनीकरण करण्यात यावे.
२) काम सुरु करण्यापूर्वी नमुना नकाशा, मांडणी नकाशा तसेच, विस्तृत नकाशा यास वास्तुविशारदांकडून मंजुरी घेऊनच काम सुरु करावे.
३) ढोबळ स्वरुपात धरण्यात आलेल्या तरतूदींबाबत काम करतेवेळी त्याचे सविस्तर विस्तृत अंदाजपत्रक तयार करुनच काम हाती घ्यावे.
४) प्रत्यक्ष काम करतेवेळी शासन निर्णय, पर्यावरण विभाग, क्र.इएनव्ही-२०१३/प्र.क्र.१७७/तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्त्वांनुसार कार्यवाही करण्यात यावी.
५) प्रकल्पस्थळी बांधकाम सुरु करण्यापुर्वी स्थानिक संस्थाकडून आवश्यक त्या वैधानिक परवानग्या घेण्यात याव्यात.
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिद्ध करण्यात याव्यात.
७) शासन निर्णय, सार्वजनिक बांधकाम विभाग, क्र. बीडीजी-२०१७/प्र.क्र.६०/इमारती -२, दिनांक ०७ जुलै, २०१७ मधील सूचनांनुसार प्रकल्प उभारणीची कार्यवाही करण्यात यावी.
८) स्थापत्य कामाच्या कालावधीतच विद्युतीकरणबाबतचे तसेच, इतर अनुषंगीक कामाचे योग्य नियोजन करुन सदर कामे पूर्ण करावीत.
९) इमारतीमध्ये दिव्यांगाकरिता उपलब्ध करुन द्यावयाच्या विशेष सोयीबाबत शासनाने वेळोवेळी दिलेल्या सुचनांच्या अनुषंगाने कार्यवाही करण्यात यावी.
१०) विषयांकित कामाकरिता सुधारीत प्रशासकीय मान्यतेची आवश्यकता लागणार नाही यादृष्टीने विशेष दक्षता घेऊन काम करण्यात यावे.
११)फर्निचरच्या बाबी तसेच, मांडणीबाबत उपभोक्ता विभागाच्या वतीने संचालक ( रेशीम) यांची मान्यता घेतल्यानंतरच निविदा कार्यवाही करावी.
१२) रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र व अनुषंगिक सोई सुविधांच्या उभारणीनंतर व्यवस्थापन व त्या अनुषंगाने येणाऱ्या खर्चाची तरतूद योग्य त्या योजनेखाली करण्याची जबाबदारी संचालक (रेशीम) यांची राहील.
पृष्ठ ७ पैकी ३
# Page 4
शासन निर्णय क्रमांकः केपुयो-२०२१/प्र.क्र.३०/रेशीम कक्ष
१३)रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र व अनुषंगिक सोई सुविधा उभारण्यासंदर्भातील केंद्रीय रेशीम मंडळ, बंगळूरु यांचेकडील मार्गदर्शक सुचनेनुसार संचालक (रेशीम) यांनी कार्यवाही करावी.
१४) या कामकाजाकरिता उपलब्ध करुन दिलेल्या निधीचा विनियोग त्याच कामासाठी करण्याची तसेच, निधीचे विनियोग प्रमाणपत्र शासनास सादर करण्याची दक्षता संचालक (रेशीम) यांनी घ्यावी.
१५)रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र व अनुषंगीक कामे विहीत मुदतीत पूर्ण करण्याची जबाबदारी संचालक (रेशीम) यांची राहील.
२. उक्त खर्च हा, “मागणी क्र. व्ही-२, २८५१, ग्रामोद्योग व लघुउद्योग, १०७, रेशीम उद्योग, (०१) विविध सहकारी संस्थांना सहाय्य, (०१) (०२) राज्याचे वस्त्रोद्योग धोरण २०१८-२३ अंतर्गत रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण (कार्यक्रम) (२८५१६५८३), ३३, अर्थसहाय्य” याखाली उपलब्ध असलेल्या अनुदानातून भागविण्यात येईल.
३. सदर शासन निर्णय हा वित्त विभागाच्या संदर्भाधीन दिनांक २० सप्टेंबर, २०१९ रोजीच्या शासन निर्णयान्वये वित्तीय अधिकार नियम पुस्तिका, १९७८ भाग पहिला, उपविभाग-पाच, महाराष्ट्र सार्वजनिक बांधकाम नियमपुस्तीका अंतर्गत परिच्छेदांखालील प्रदान करण्यात आलेल्या वित्तीय अधिकारांमधील परिच्छेद क्र. १३४ मध्ये केलेल्या सुधारणांनुसार प्रशासकीय विभागांना प्रदान केलेल्या अधिकारान्वये तसेच, मा. उपमुख्यमंत्री यांच्या अध्यक्षतेखालील दि.१२ मे, २०२१ रोजीच्या बैठकीत दिलेली तत्वत: मान्यता व वित्त विभागाने अनौ. संदर्भ क्र.२०६/२०२१/व्यय-२, दि.२६.०३.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 5
# Page 6
# Page 7