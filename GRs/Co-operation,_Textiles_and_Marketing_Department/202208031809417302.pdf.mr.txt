# Page 1
मा. उच्च न्यायालयाच्या आदेशानुसार नागपूर जिल्हा मध्यवर्ती सहकारी बँकेची महाराष्ट्र सहकारी संस्था अधिनियम १९६० च्या कलम ८८ अंतर्गत चौकशीसाठी प्राधिकृत अधिकारी म्हणून सेवानिवृत्त मुख्य न्यायाधीश श्री. जे.एन. पटेल यांना मानधन व इतर भत्ते अदा करण्यास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : जिमस ०६१७/प्र.क्र.१२६/२-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०३ ऑगस्ट, २०२२
संदर्भ :- १) स.प.व व.वि.शा.नि.क्र.जिमस०६१७/प्र.क्र.१२६/२-स, दि.१३ जुलै,२०१७.
२) जनहित याचिका क्र.२५/२०१४ याचिकेअंतर्गत दाखल सिव्हील अर्ज क्र.२०२१/४६५ बाबत मा.उच्च न्यायालयाचे निर्देश दि.१३.०७.२०२२ ३) विभागीय सहनिबंधक, सहकारी संस्था, नागपूर यांचे पत्र क्र.
जा.क्र./विसनि/अवरि/२५/२०१४/नगापूर जिमस/क.८८ चौकशी/२७५३/२०२२, दि.०१.०८.२०२२ प्रस्तावना : जनहित याचिका क्र.२५/२०१४ बाबत मा. उच्च न्यायालय, मुंबई, खंडपीठ नागपूर यांनी दिलेल्या दि.०५.०५.२०१७ रोजीच्या निर्देशानुसार नागपूर जिल्हा मध्यवर्ती सहकारी बँकेची महाराष्ट्र सहकारी संस्था अधिनियम १९६० च्या कलम ८८ अंतर्गत चौकशीसाठी श्री. एस. डी. मोहोड, सेवानिवृत्त प्रधान जिल्हा न्यायाधीश यांची प्राधिकृत अधिकारी म्हणून संदर्भ क्र.१ च्या शासन निर्णयान्वये नियुक्ती करण्यात आली होती.
तथापि, सदर याचिकेअंतर्गत दाखल सिव्हील अर्ज क्र.२०२१/४६५ बाबत मा. उच्च न्यायालयाने दि.१३.०७.२०२२ रोजी पारीत केलेल्या आदेशानुसार विभागीय सहनिबंधक, नागपूर यांनी नागपूर जिल्हा मध्यवर्ती सहकारी बँक लि. नागपूर या बँकेतील आर्थिक गैरव्यवहारा संदर्भात कलम ८८ अंतर्गत चौकशी जलद गतीने करण्याकरीता श्री. एस.डी. मोहोड, सेवानिवृत्त प्रधान जिल्हा न्यायाधीश यांचे ऐवजी मा.उच्च न्यायालय (प.बंगाल) चे सेवानिवृत्त मुख्य न्यायाधीश श्री. जे.एन.पटेल यांची नियुक्ती केली आहे.
त्यानूसार विभागीय सहनिबंधक, सहकारी संस्था, नागपूर यांनी संदर्भ क्र.३ दि.०१.०८.२०२२ च्या पत्रान्वये सेवानिवृत्त मुख्य न्यायाधीश श्री. जे. एन. पटेल यांना चौकशीच्या कामकाजासंबंधी प्राधिकृत अधिकारी म्हणून मानधन व इतर भत्ते अदा करण्याबाबत प्रस्ताव सादर केलेला आहे. त्यानूसार चौकशीच्या कामकाजासंबंधी मानधन व इतर भत्ते अदा करण्याबाबतच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय : जनहित याचिका क्र.२५/२०१४ अंतर्गत दाखल सिव्हील अर्ज क्र.२०२१/४६५ मध्ये मा. उच्च न्यायालयाने दिलेल्या दि.१३.०७.२०२२ रोजीच्या आदेशानुसार नागपूर जिल्हा मध्यवर्ती सहकारी बँकेची महाराष्ट्र सहकारी संस्था अधिनियम १९६० च्या कलम ८८ अंतर्गत चौकशीसाठी मा. उच्च न्यायालयाचे सेवानिवृत्त मुख्य न्यायाधीश श्री. जे.एन. पटेल यांची प्राधिकृत अधिकारी म्हणून नियुक्ती करण्यात आलेली आहे.
# Page 2
शासन निर्णय क्रमांक: जिमस ०६१७/प्र.क्र.१२६/२-स
२. श्री. जे. एन. पटेल यांची प्राधिकृत अधिकारी म्हणून नियुक्ती व त्यासंदर्भातील मानधन व इतर भत्त्यांच्या खर्चाबाबत खालील प्रमाणे मान्यता देण्यात येत आहे : i) प्राधिकृत अधिकारी यांना चौकशीच्या कामकाजासाठी रुपये १,००,०००/- (अक्षरी रुपये एक लाख फक्त) प्रती दिवस इतके मानधन अनुज्ञेय राहील.
ii) प्राधिकृत अधिकारी यांना मुंबई ते नागपूर व नागपूर ते मुंबई विमान प्रवास भाडे अनुज्ञेय राहील.
iii) चौकशीच्या कामकाजाकरीता प्राधिकृत अधिकारी यांना वाहन व्यवस्था अनुज्ञेय राहील.
iv) प्राधिकृत अधिकारी यांना निवासाची व्यवस्था अनुज्ञेय राहील. याबाबत प्राधिकृत अधिकारी यांच्या सोईनूसार निवास व्यवस्था करण्यात यावी.
v) प्राधिकृत अधिकारी यांच्या मागणी प्रमाणे आवश्यक लेखन सामग्री, इंटरनेट सुविधेसह संगणक, प्रिंटर्स, स्कॅनर, दुरध्वनी व अनुषंगिक व्यवस्था बँकेमार्फत करण्यात यावी.
vi) सद्यस्थितीत नागपूर जिल्हा मध्यवर्ती सहकारी बँकेने चौकशीच्या कामकाजासाठी लागणारा निधी वेळोवेळी उपलब्ध करुन द्यावा व चौकशी पूर्ण झाल्यानंतर चौकशीअंती महाराष्ट्र सहकारी संस्था अधिनियम १९६० चे कलम ८८ (२) अन्वये चौकशी खर्च वसूल करण्यात यावा व बँकेने केलेल्या खर्चापोटी बँकेत जमा करावा.
vii) प्राधिकृत अधिकारी यांना चौकशीमध्ये सहाय्य करण्यासाठी श्रीमती ज्योती वजानी, अधिवक्ता यांची सहायक म्हणून नेमणूक करण्यात यावी. त्यांच्या कामकाजाच्या अटी/शर्ती व मानधनाबाबत स्वतंत्र आदेश निर्गमित करण्यात येईल.