# Page 1
रेशीम उद्योगाचा प्रचार व प्रसिध्दी कार्यक्रमांतर्गत सन २०२२-२३ मधील प्रलंबित देयके अदा करण्यासाठी निधी वितरीत करण्याबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपववि ४००२२/९/२०२३ Sericulture Desk CMTD
मादाम कामा मार्ग, हुतात्मा राजगुरु चौक, मंत्रालय, मुंबई-४०००३२
दिनांक :- ०७ नोव्हेंबर, २०२३.
वाचा : १) शासन निर्णय, सहकार, पणन व वस्त्रोद्योग विभाग, क्रमांक प्रावियो-१०१८/प्र.क्र.१९/ रेशीम कक्ष, दिनांक १८ एप्रिल, २०१८.
२) वित्त विभाग परिपत्रक अर्थसं-१०२३/ प्र.क्र.४०/ अर्थबळ-३, दि. १२ एप्रिल, २०२३.
३) संचालक (रेशीम) यांचे पत्र क्रमांक रेशीम / कार्या-८/ॲग्रोवन/अॅगोएक्सपो/ प्रदर्शनी/तरतूद/मागणी/२०२२/५७, दिनांक ११ जानेवारी, २०२३.
४) संचालक (रेशीम) यांचे पत्र क्रमांक रेशीम/कार्या-१०/प्रचार व प्रसिध्दी/निधी मागणी/प्रस्ताव/२०२३-२४/९७८, दिनांक ०२ ऑगस्ट, २०२३.
प्रस्तावना : रेशीम उद्योगाच्या प्रचार व प्रसिद्धी कार्यक्रमांतर्गत दिनांक २५ नोव्हेंबर, २०२२ ते २८ नोव्हेंबर, २०२२ या कालावधीत नागपूर येथे आयोजित ॲग्रोव्हिजन कृषी प्रदर्शनी - २०२२ मध्ये रेशीम संचालनालयाचा स्टॉल उभारण्यासाठी झालेला खर्च ₹२,२२,३३४/- इतका निधी उपलब्ध करुन देण्याची विनंती संचालक (रेशीम) यांनी संदर्भाधीन दिनांक ११ जानेवारी, २०२३ च्या पत्रान्वये केली होती. याबाबत अॅग्रोव्हिजन कृषी प्रदर्शन २०२२ मध्ये रेशीम स्टॉल उभारणीच्या प्रत्यक्ष खर्चाचे देयक व आवश्यक कागदपत्रासह माहिती संचालक (रेशीम) यांनी दिनांक ०२ ऑगस्ट, २०२३ रोजीच्या पत्रान्वये सादर केली असून निधी उपलब्ध करुन देण्याची विनंती केली आहे. वित्त विभागाच्या दि. १२ एप्रिल, २०२३ रोजीच्या परिपत्रकान्वये सन २०२३-२४ मध्ये पहील्या नऊमाहीकरिता (डिसेंबर, २०२३ अखेर) आवश्यक असणारा अनिवार्य व कार्यक्रमांतर्गत खर्चाच्या एकूण वार्षिक तरतूदीच्या ७० टक्केच्या मर्यादेत अर्थसंकल्पिय वितरण प्रणालीवर निधी वितरीत केला जाईल अशी तरतूद आहे. बीम्स प्रणालीनूसार विभागास एकूण तरतूदीच्या २० टक्केच्या मर्यादेत म्हणजेच ₹१५.०० लाख इतका निधी उपलब्ध आहे.
सबब, बीम्स प्रणालीवर विभागास उपलब्ध असलेल्या निधीतून रेशीम उद्योगाच्या प्रचार व प्रसिध्दी कार्यक्रमांतर्गत सन २०२२-२३ या वित्तीय वर्षातील प्रलंबित देयकांचा खर्च भागविण्यासाठी निधी वितरीत करण्याची बाब शासनाच्या विचाराधीन होती.
शासन निर्णय :
रेशीम उद्योगाच्या प्रचार व प्रसिद्धी कार्यक्रमांतर्गत ॲग्रोव्हिजन कृषी प्रदर्शनी - २०२२ मध्ये रेशीम स्टॉल उभारणीच्या खर्चाची सन २०२२-२३ या वित्तीय वर्षातील प्रलंबित देयके अदा करण्यासाठी ₹२,२२,३३४/- (अक्षरी रुपये दोन लक्ष बावीस हजार तीनशे चौतीस फक्त) इतका निधी वितरीत व खर्च करण्यास याद्वारे मान्यता देण्यात येत आहे.
२. सदर निधी खर्च करताना वित्तीय नियम व वित्त विभागाने वेळोवेळी घालून दिलेल्या अटी व शर्तींचे पालन करावे. सदर निधीचे विनियोग प्रमाणपत्र महालेखापाल व शासनास विहित मुदतीत सादर करण्याची दक्षता घेण्यात यावी.
# Page 2
शासन निर्णय क्रमांक: सपववि ४००२२/९/२०२३ Sericulture Desk CMTD
३. उक्त निधी कोषागारातून आहरण व संवितरण करण्यासाठी लेखाधिकारी, रेशीम संचालनालय, नागपूर यांना आहरण व संवितरण अधिकारी तसेच, संचालक, रेशीम संचालनालय, नागपूर यांना नियंत्रण अधिकारी (V003) म्हणून प्राधिकृत करण्यात येत आहे. उक्त निधी अर्थसंकल्प वितरण प्रणालीवर संचालक (रेशीम) यांच्या अधिनस्त सुपूर्द करण्यात येत आहे.
४. उक्त खर्च हा “मागणी क्र.व्ही-२, २८५१, ग्रामोद्योग व लघुउद्योग, ००, १०७, रेशीम उद्योग, (०१) विविध सहकारी संस्थांना सहाय्य, (०१) (०१) राज्याचे वस्त्रोद्योग धोरण २०१८-२३ अंतर्गत रेशीम उद्योगाचा प्रचार व प्रसिद्धी (कार्यक्रम) (२८५१६५७४), २६, जाहिरात व प्रसिद्धी” अंतर्गत सन २०२३-२४ या आर्थिक वर्षासाठी उपलब्ध असलेल्या अनुदानातून भागविण्यात यावा.
५. हा शासन निर्णय वित्त विभागाचा शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दि.१७.०४.२०१५ सोबतच्या परिशिष्टातील वित्तीय अधिकार नियमपुस्तिका, १९७८, भाग पहिला, उपविभाग-१, अ.क्र.६, नियमक्रमांक ४० अन्वये प्रशासकिय विभागास प्रदान केलेल्या अधिकारानुसार तसेच, वित्त विभाग शासन परिपत्रक क्र. अर्थसं २०२३/प्र.क्र.४० / अर्थ -३, दिनांक १२.०४.२०२३ अन्वये दिलेल्या मान्यतेनुसार निर्गमित करण्यात येत आहे.