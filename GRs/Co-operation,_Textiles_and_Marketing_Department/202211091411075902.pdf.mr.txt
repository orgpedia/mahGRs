# Page 1
महाराष्ट्र राज्य सहकारी कृषी ग्रामीण बहुउद्देशीय विकास बँक मर्या., मुंबई (शिखर भूविकास बँक) व जिल्हा सहकारी कृषी ग्रामीण बहुउद्देशीय विकास बँकांचे (जिल्हा भूविकास बँका) कर्ज घेतलेल्या शेतकऱ्यांना संपूर्ण कर्जमाफी करणे तसेच या बँकांच्या मालमत्ता शासनाकडे हस्तांतरीत करुन घेण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- एलडीबी-१०१५/प्र.क्र. २८ (शिकाना)/७-स
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक :- ०९ नोव्हेंबर, २०२२
संदर्भ:- स.प.व व.वि. शा. नि. क्र. एलडीबी-१०१३/प्र.क्र.६९९/७–स, दिनांक २४.७.२०१५
प्रस्तावना: महाराष्ट्र राज्य सहकारी कृषी ग्रामीण बहुउद्देशीय विकास बँक मर्या., मुंबई (शिखर भुविकास बँक) व जिल्हा सहकारी कृषी ग्रामीण बहुउद्देशीय विकास बँकांचे कामकाज अनेक वर्षापासून ठप्प असल्यामुळे या बँकांबाबत अभ्यास करुन शासनास शिफारस करण्यासाठी दि. १७/१२/२०१४ च्या शासन निर्णयान्वये मा. मंत्री (वित्त, नियोजन व वने) यांच्या अध्यक्षतेखाली मंत्रीमंडळ उपसमिती नेमण्यात आली होती. मा. मंत्री (वित्त, नियोजन व वने) यांच्या अध्यक्षतेखालील मंत्रीमंडळ उपसमितीने शासनास सादर केलेल्या अहवालाच्या अनुषंगाने मा. मंत्रीमंडळाच्या मान्यतेने शासनाने दि. २४.०७.२०१५ च्या शा. नि. अन्वये महाराष्ट्र राज्य सहकारी कृषी ग्रामीण बहुउद्देशीय विकास बँक मर्या., मुंबई व जिल्हा सहकारी कृषी ग्रामीण बहुउद्देशीय विकास बँकांबाबत धोरणात्मक निर्णय घेतलेला आहे. सदर शासन निर्णयानुसार शिखर भुविकास बँक व सर्व जिल्हा भुविकास बँका अवसायनात घेण्यात आल्या आहेत. तसेच थकीत कर्ज वसूली व बँकांच्या मालमत्ता विक्रीमधून बँकांच्या कर्मचाऱ्यांची थकीत देणी अदा करण्याचे निर्देश देण्यात आले आहेत. त्यानुसार कार्यवाही सुरु आहे.
२. सदर बँका सद्यस्थितीत अवसायनात असल्यामुळे कर्ज वसूलीचे प्रमाण अगदीच नगण्य आहे.
थकबाकीदार शेतकऱ्यांनी कर्जाचा भरणा केला नसल्याने त्यांच्या जमिनींवर कर्जाचे बोजे नोंदविण्यात आले आहेत. सदर बोजा नोंदीमुळे संबंधीतांना त्यांच्या जमिनींची विक्री करता येत नाही अथवा राष्ट्रीयकृत बँका, जि.म.स. बँका अथवा तत्सम पतसंरचनेमधून शेतीसाठी कर्जदेखील उपलब्ध होऊ शकत नाही. अशा परिस्थितीमुळे कर्जदार शेतकरी दुहेरी संकटात सापडला आहे. तसेच भुविकास बँकांची कर्ज वसूलीदेखील नगण्य स्वरुपाची असल्याने शासन निर्णयानुसार कर्ज वसूलीतून कर्मचाऱ्यांची देणीसुद्धा देता येत नाहीत.
त्यामुळे हक्काची देणी न मिळाल्याने कर्मचारी देखील अडचणीत आहेत. सदर वस्तुस्थिती विचारात घेता, भुविकास बँकांच्या थकबाकीदार कर्जदारांची कर्जमाफी करणे, बँकांच्या कर्मचाऱ्यांची थकीत देणी आणि बँकांच्या मालमत्तांबाबत निर्णय घेण्याचा प्रस्ताव शासनाच्या विचाराधीन होता.
शासन निर्णयः महाराष्ट्र राज्य सहकारी कृषी ग्रामीण बहुउद्देशीय विकास बँक मर्या., मुंबई (शिखर भूविकास बँक) व जिल्हा सहकारी कृषी ग्रामीण बहुउद्देशीय विकास बँकांबाबत खालील प्रमाणे निर्णय घेण्यास शासन मान्यता देण्यात येत आहे.
अ) कर्जमाफी : ।) सद्यस्थितीत राज्यातील २९ जिल्हा भूविकास बँकांकडील ३४७८८ कर्जदारांची थकीत कर्जाची रक्कम (व्याजासह) सुमारे रु. ९६४.१५ कोटी इतकी आहे. सदर संपूर्ण कर्जाची रक्कम
# Page 2
शासन निर्णय क्रमांकः एलडीबी-१०१५/प्र.क्र.२८(शिकाना)/७-स
(व्याजासह) माफ करण्यात येत आहे. त्यानुसार सर्व जिल्हा भुविकास बँकांनी त्यांच्याकडील कर्जाच्या रकमा या बँकांकडून शासनास येणे असलेल्या रक्कमेत समायोजीत कराव्यात.
II) सदर कर्जाचे बोजे ज्या थकबाकीदार शेतकऱ्यांच्या जमीनींवर आहेत त्या जमिनींवरील सदर बोजे कमी करण्याबाबत महसूल विभागाशी समन्वय साधून पुढील कार्यवाही संबंधीत जिल्हा भुविकास बँकांच्या अवसायकांनी तातडीने करावी.
ब) कर्मचाऱ्यांची थकीत देणी : सदर शा. नि. अन्वये भूविकास बँकांच्या सेवानिवृत्त / कार्यरत / कंत्राटी कर्मचाऱ्यांची एकूण थकीत देणी (उपदान व इतर वैधानिक देणी) अंदाजे रु. २७५.४० कोटी इतकी रक्कम सहकार आयुक्त व निबंधक, सहकारी संस्था, पुणे यांना उपलब्ध करुन देण्यात येत आहेत.
त्यानुषंगाने सहकार आयुक्त यांनी भुविकास बँकेच्या संबंधीत कर्मचाऱ्यांना त्यांची थकीत देणी अदा करणेबाबत पुढील आवश्यक ती कार्यवाही करावी.
क) भुविकास बँकांच्या मालमत्ता : ।) शिखर भुविकास बँक व जिल्हा भुविकास बँकांच्या एकूण ५५ मालमत्तांपैकी सोबतच्या परिशिष्ट –अ॰ मध्ये नमूद केलेल्या ४० मालमत्ता संबंधीत अवसायकांनी सहकार आयुक्तांकडे हस्तांतरीत कराव्यात.
II) भुविकास बँकांच्या परिशिष्ट -ब ० मध्ये नमूद ४ मालमत्तांची विक्री प्रक्रीया न्यायप्रविष्ट आहे त्याप्रकरणी न्यायालयाच्या निर्णयानुसार पुढील कार्यवाही संबंधीत अवसायकांनी करावी.
III) परिशिष्ट -क॰ मध्ये नमूद उर्वरीत ७ मालमत्ता संबंधीत अवसायकांनी संबंधीत जिल्हाधिकारी यांचेकडे हस्तांतरीत कराव्यात. त्यानुसार सहकार आयुक्त तसेच संबंधीत अवसायक यांनी आवश्यक ती कार्यवाही करावी.
IV) सांगली भुविकास बँकेच्या अवसायनाच्या आदेशास मा. उच्च न्यायालयाने स्थगिती दिलेली आहे. यास्तव सांगली भुविकास बँकेच्या ४ मालमत्तांबाबत मा. उच्च न्यायालयाच्या आदेशानुसार अवसायकांनी पुढील आवश्यक ती कार्यवाही करावी.
ड) शिखर भुविकास बँकेची गुंतवणूक: शिखर भूविकास बँकेने शासकीय कर्जरोखे व महाराष्ट्र राज्य सहकारी बँकेमध्ये मुदत ठेवींमध्ये गुंतवणूक केलेली आहे. सदर शासकीय कर्जरोखे व महाराष्ट्र राज्य सहकारी बँकेमधील मुदतठेवींची संपूर्ण रक्कम (व्याजासह) सहकार आयुक्तांकडे हस्तांतरीत करावी. त्यानुषंगाने अवसायक, शिखर भुविकास बँक यांनी पुढील आवश्यक ती कार्यवाही करावी.
तसेच इतर जिल्हा भुविकास बँकांकडील शिल्लक निधी देखील संबंधीत बँकांच्या अवसायकांनी सहकार आयुक्तांकडे हस्तांतरीत करावा.
भुविकास बँकेच्या कर्मचाऱ्यांची संपुर्ण देणी अदा केल्यानंतर सहकार आयुक्तांनी त्यांच्याकडे शिल्लक असणारी रक्कम शासनास जमा करावी.
२. शासन निर्णयातील वरील बाबींचे सनियंत्रण करण्यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे यांना प्राधिकृत करण्यात येत आहे. सदर शासन निर्णयाची अंमलबजावणी करण्यासाठी क्षेत्रीय अधिकाऱ्यांना अधिक मार्गदर्शक सूचना देण्याची आवश्यकता असल्यास त्याबाबत सहकार आयुक्त व निबंधक, सहकारी संस्था, महाराष्ट्र राज्य, पुणे यांनी त्यांच्या स्तरावरुन परिपत्रकान्वये मार्गदर्शक सूचना निर्गमीत कराव्यात.
३. सदरचा शासन निर्णय वित्त विभागाच्या अनौपचारीक संदर्भ क्र. ५३२/२०२२/व्यय-२, दिनांक ०७.११.२०२२ अन्वये मिळालेल्या मान्यतेनुसार निर्गमीत करण्यात येत आहे.
पृष्ठ १२ पैकी २
# Page 3
शासन निर्णय क्रमांकः एलडीबी-१०१५/प्र.क्र.२८(शिकाना)/७-स
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12