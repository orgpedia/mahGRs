# Page 1
रेशीम संचालनालय व संचालनालयाच्या अधिनस्त कार्यालयांमधील नामनिर्देशनाच्या कोट्यातील गट ब (अराजपत्रित) व गट-क संवर्गातील पदे सरळसेवेने भरण्यासाठी राज्यस्तरीय निवड समिती गठीत करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: आस्था- १०२०/प्र.क्र. १७ / रेशीम कक्ष
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक:- १६ मार्च, २०२०
वाचा: १. शासन निर्णय, सहकार, पणन व वस्त्रोद्योग विभाग, क्र. रेशीम-१३०८/ प्र.क्र.३३/ रेशीम कक्ष, दिनांक २९ जून, २०११.
२. शासन निर्णय, सामान्य प्रशासन विभाग, क्र. प्रानिमं-१२१६ / (प्र.क्र.६५ / १६) / १३-अ, दिनांक १३ जून, २०१८.
प्रस्तावना: नामनिर्देशनाच्या कोट्यातील गट-ब (अराजपत्रित) व गट-क संवर्गातील पदे सरळसेवेने भरण्याच्या कामात एकसुत्रता, नि:पक्षपातीपणा व समान दर्जा राखणे आणि उमेदवारांना समान संधी उपलब्ध करुन देणे आवश्यक असल्याने पदभरतीच्या कार्यपद्धतीसंदर्भात सामान्य प्रशासन विभागाने संदर्भाधीन दिनांक १३.०६.२०१८ च्या शासन निर्णयाद्वारे एकत्रित आदेश निर्गमित केले आहेत. सदर आदेशास अनुसरुन रेशीम संचालनालय व संचालनालयाच्या अधिनस्त कार्यालयांमधील नामनिर्देशनाच्या कोट्यातील गट- ब (अराजपत्रित) व गट-क संवर्गातील पदे सरळसेवेने भरण्यासाठी राज्यस्तरीय निवड समिती स्थापन करण्याची बाब शासनाच्या विचाराधीन होती.
शासन निर्णय : सामान्य प्रशासन विभागाच्या संदर्भाधीन दिनांक १३.०६.२०१८ च्या शासन निर्णयाद्वारे भूतपूर्व दुय्यम सेवा निवड मंडळाच्या कक्षेतील नामनिर्देशनाच्या कोट्यातील गट-ब (अराजपत्रित) व गट-क संवर्गातील पदे सरळसेवेने भरताना अनुसरावयाची कार्यपद्धती निश्चित केली आहे. त्यानुसार विभागाने भूतपूर्व दुय्यम सेवा निवड मंडळाच्या कक्षेतील नामनिर्देशनाच्या कोट्यातील गट-ब (अराजपत्रित ) व गट-क संवर्गातील पदे सरळसेवेने भरण्यासाठी (अ) जिल्हा निवड समिती व (ब) प्रादेशिक व राज्यस्तरीय निवड समित्या स्थापन करण्याच्या सूचना दिलेल्या असून निवड समित्यांसाठी कालबद्ध कार्यक्रम, निवड प्रक्रियेची पद्धती निश्चित केली आहे. त्यास अनुसरून रेशीम संचालनालय व संचालनालयाच्या अधिनस्त कार्यालयांमधील गट-ब (अराजपत्रित) व गट-क मधील नामनिर्देशनाच्या कोट्यातील पदे सरळसेवेने भरण्यासाठी खालीलप्रमाणे राज्यस्तरीय निवड समिती स्थापन करण्यात येत आहे:
# Page 2
शासन निर्णय क्रमांकः आस्था-१०२०/प्र.क्र.१७/रेशीम कक्ष
राज्यस्तरीय निवड समिती
---------------------------------------------------------------------------------------------------------------------
| १ | संचालक (रेशीम), रेशीम संचालनालय, नागपूर | अध्यक्ष |
| २ | अनु. जाती/ अनु. जमाती/ इ.मा.व. प्रतिनिधी (गट-अ अधिकारी) | सदस्य |
|  | अल्पसंख्याक प्रतिनिधी (गट-अ अधिकारी) तथापि, गट-अ मधील अधिकारी उपलब्ध होत नसल्यास गट-ब मधील राजपत्रित अधिकारी | सदस्य |
| ४ | वरील १ ते ३ पैकी एकही सदस्य महिला नसल्यास अध्यक्षांनी निवडलेला गट-अ मधील महिला अधिकारी | सदस्य |
| ५ | उपसंचालक, रेशीम संचालनालय, नागपूर | सदस्य-सचिव |
---------------------------------------------------------------------------------------------------------------------
२. उपरोक्त राज्यस्तरीय समिती ही रेशीम संचालनालय व संचालनालयाच्या अधिनस्त कार्यालयांमधील नामनिर्देशनाच्या कोट्यातील गट-ब (अराजपत्रित) व गट-क संवर्गातील पदे सरळसेवेने भरण्यासाठी सामान्य प्रशासन विभागाने संदर्भाधीन दिनांक १३.०६.२०१८ रोजीच्या शासन निर्णयान्वये विहीत केलेल्या कार्यपद्धतीचे तसेच, अटी व शर्तीचे पालन करुन भरती प्रक्रिया पार पाडण्यासाठी जबाबदार राहील.
३. सदर आदेशाच्या परिणामी संदर्भाधीन क्र.१ येथील शासन निर्णयान्वये स्थापित करण्यात आलेली राज्यस्तरीय निवड समिती या आदेशाच्या दिनांकापासून बरखास्त करण्यात येत आहे.
# Page 3