# Page 1
गळीत हंगाम २०२१-२०२२ मध्ये उत्पादीत होणाऱ्या अतिरिक्त ऊसाचे गाळप करण्यासाठी ऊस वाहतूक अनुदान व ऊस गाळप अनुदान मंजूर करणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- ससाका-०४२२/प्र.क्र.११२/२५-स,
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक :- २५/०५/२०२२.
वाचा:
---------------------------------------------------------------------------------------------------
|  | १. शासन निर्णय, सहकार पणन व वस्त्रोद्योग विभाग, क्र. ससाका १००७/प्र.क्र.१९४/२५-स, दि.१३/०४/२००७, |
| २.शासन निर्णय, सहकार पणन व वस्त्रोद्योग विभाग, क्र. ससाका २०१०/प्र.क्र.३२७/२५-स, दि.१४/०३/२०११ |
| ३. शासन निर्णय, सहकार पणन व वस्त्रोद्योग विभाग, क्र. ससाका २०२१/प्र.क्र.१०१/२५-स, दि.२१/०२/२०२२ |
| ४. साखर आयुक्त, पुणे यांचे पत्र क्र.सा.आ./विकास/वाह.अनुदान/२६०/२०२२, दि.२२.०४.२०२२. |
|  |
---------------------------------------------------------------------------------------------------
प्रस्तावना : राज्यात गाळप हंगाम सन २०२१-२२ मध्ये ऊसाचे क्षेत्र आणि उत्पादनात वाढ झाल्यामुळे साखर कारखान्यांच्या गाळप क्षमतेपेक्षा अतिरिक्त ऊस उपलब्ध आहे. विशेषत: मराठवाड्यातील साखर कारखान्यांच्या कार्यक्षेत्रात गाळप क्षमतेपेक्षा जास्त ऊस उपलब्ध आहे. अशा कारखान्यांच्या कार्यक्षेत्रातील अतिरिक्त ऊस इतर कारखान्यांकडून गाळप करण्यासाठी ऊस वितरणाचे आदेश देणे आवश्यक आहे. या पार्श्वभूमीवर शेतक-यांचे व साखर कारखान्यांचे आर्थिक नुकसान होऊ नये म्हणून अतिरिक्त ऊसासाठी ऊस वाहतुक अनुदान व ऊस गाळप अनुदान मंजूर करण्याची बाब शासनाच्या विचाराधीन होती.
शासन निर्णय: दि. १.५.२०२२ पासुन गाळप होणाऱ्या व साखर आयुक्तालयाने अनिवार्य वितरित केलेल्या ऊसासाठी ५० किमी अंतर वगळून वाहतूक खर्च प्रति टन प्रति किमी दर रु. ५/- प्रमाणे ऊस वाहतूक अनुदान या शासन निर्णयान्वये मंजूर करण्यात येत आहे.
२. प्रस्तूत शासन निर्णयाची अंमलबजावणी करण्याच्या अनुषंगाने अतिरिक्त ऊसाचे नजिकच्या साखर कारखान्यांना वितरण करण्यासाठी साखर आयुक्त यांनी अतिरिक्त ऊसाचे कार्यक्षेत्र व कारखान्याची नजिकता लक्षात घेऊन त्यांचे स्तरावर अनिवार्य ऊस वितरण आदेश
निर्गमित करावेत व वाहतूक अनुदानासाठीच्या प्रस्तावात कारखान्यांनी ऊस उत्पादक शेतकऱ्यांचे नांव, गावाचे नांव, ऊसाचे क्षेत्र, ऊस ज्या कारखान्याच्या कार्यक्षेत्रामध्ये आहे त्या कारखान्यांचे नाव व वाहतुकीचे अंतर याचा समावेश करावा. सर्व साखर कारखाने ठरवून दिलेल्या निर्देशांनुसारच ऊसाची वाहतूक करुन गाळप करतील याची खबरदारी साखर आयुक्त कार्यालयाने घ्यावी. सदर अटीनुसार ज्या साखर कारखान्यांनी दि. १ मे, २०२२ नंतर शिल्लक
# Page 2
शासन निर्णय क्रमांकः ससाका-०४२२/प्र.क्र.११२/२५-स
राहिलेला ऊस ५० कि.मी. पेक्षा जास्त अंतरावरुन वाहतूक करुन आणला आहे त्या साखर कारखान्यांबाबत साखर आयुक्त यांनी साखर कारखाना ते ऊस उत्पादक शेतकऱ्याचे क्षेत्र यामधील अंतराची खात्री करुन शासनास प्रस्ताव सादर केल्यानंतरच वाहतुक अनुदान मंजूर करण्यात येईल.
३. महाराष्ट्रातील चालू वर्षी ऊसाची उपलब्धता पाहता, सुमारे ५२ लाख टन ऊस गाळप होणे शिल्लक आहे. साखर कारखाने बंद झाल्यास शेतकऱ्यांचा ऊस शिल्लक राहिल आणि शासनापुढे नुकसान भरपाई देण्याचा प्रश्न उद्भवू शकेल. ही बाब लक्षात घेता शेतकऱ्यांचा शिल्लक ऊस गाळप होण्यासाठी दि. १.५.२०२२ नंतर गाळप होणाऱ्या शेतकऱ्यांच्या उर्वरित सर्व ऊसाला ऊस गाळप अनुदान म्हणून रु. २००/- प्रतिटन प्रमाणे संबंधित कारखान्यांना अनुदान देण्याचा निर्णय घेण्यात आला आहे.
४. प्रस्तूत शासन निर्णय राज्य मंत्रीमंडळाच्या दि. २८.४.२०२२ च्या बैठकीत झालेल्या निर्णयानुसार व वित्त विभागाच्या अनौपचारिक संदर्भ क्र.३०४/२०२२ / व्यय-२, दि. २५.५.२०२२ अन्वये प्राप्त सहमतीस अनुसरून निर्गमित करण्यात येत आहे.
# Page 3