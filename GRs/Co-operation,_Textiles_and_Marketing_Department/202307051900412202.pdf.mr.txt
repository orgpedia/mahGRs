# Page 1
महाराष्ट्र शासन
क्रमांक :- सनित- १६२३/प्र.क्र.१३९/१३स, सहकार, पणन व वस्त्रोद्योग विभाग, मंत्रालय, विस्तार इमारत,
मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक :- ०५ जुलै, २०२३.
संदर्भ :- १. शासनाचा क्रमाकं :- संकीर्ण- १२२३ / प्र.क्र.१३२/१३स, दिनांक २८ जून, २०२३ रोजीचा आदेश.
२. जिल्हा उप निबंधक सहकारी संस्था, यवतमाळ यांचे जा.क्र. जिउनि-यवत/ निवडणूक/३०००/२०२३, दिनांक ०४ जुलै, २०२३ रोजीचे पत्र.
३. राज्य सहकारी निवडणूक प्राधिकरण, महाराष्ट्र राज्य, पुणे यांचे जा.क्र.
रासनिप्रा/ कक्ष-९/ यवतमाळ/ पुसद बँक/४९३८/२०२३, दिनांक ०४ जुलै, २०२३ रोजीचे पत्र.
आदेश
ज्याअर्थी, राज्यात ३० जून नंतर पर्जन्यमानाचे स्वरूप जास्त असल्याने, उद्भवणारी नैसर्गिक
आपत्ती, पावसामुळे जनजीवन व वाहतूक व्यवस्था विस्कळीत होण्याची शक्यता, तसेच, सदर
परिस्थिती पूर्वपदावर येण्यास लागणारा कालावधी विचारात घेता, जास्तीत जास्त मतदारांना
निवडणूकीमध्ये सहभाग नोंदवता यावा यासाठी, महाराष्ट्र सहकारी संस्था अधिनियम, १९६० मधील
कलम १५७ अन्वये शासनास प्राप्त असलेल्या अधिकारात कलम ७३कक मधील तरतूदीला सुट
देवून २५० किंवा त्यापेक्षा कमी सदस्य संख्या असलेल्या सहकारी गृहनिर्माण संस्था तसेच,
ज्याप्रकरणी मा.सर्वोच्च / मा.उच्च न्यायालयाने निवडणूक घेण्याचे आदेशीत केले आहे, अशा
सहकारी संस्था वगळून तसेच, ज्या संस्थांची निवडणूक प्रक्रिया पुर्ण झाली आहे परंतु, अध्यक्ष व
उपाध्यक्ष यांची निवड होणे बाकी आहे अशा संस्था वगळून, राज्यातील सर्व सहकारी संस्थांच्या
निवडणूका या आदेशाच्या दिनांकापासून ज्या टप्प्यावर असतील त्या टप्प्यावर दिनांक ३० सप्टेंबर,
२०२३ पर्यंत पुढे ढकलण्यात आल्या आहेत,
ज्याअर्थी, दि.पुसद अर्बन को-ऑप बँक लि., पुसद या बँकेच्या संचालक मंडळाच्या १५
जागांसाठी निवडणूकीसाठी १५ च उमेदवारी अर्ज असल्यामुळे बँकेची निवडणूक ही बिनविरोध
होणार आहे. त्याचप्रमाणे, दि. पुसद अर्बन को-ऑप बँक लि., पुसद या बँकेचा सभासद हा व्यापारी,
छोटे उद्योजक व कर्मचारी असल्याने अशा सभासदांचा शेतीच्या कामाशी प्रत्यक्ष संबंध येत नाही.
# Page 2
शासन आदेश क्रमांक: सनित- १६२३ / प्र.क्र.१३९/१३स
त्यामुळे, संस्थेचे सभासद शेतीच्या खरीप हंगामात व्यस्त राहत नसल्याने ते मतदानाच्या
हक्कापासून वंचीत राहण्याचा प्रश्न उद्भवत नाही. या बाबी विचारात घेता, सदर संस्थेचे मतदान
दिनांक १६ जुलै,२०२३ रोजी असल्याने सदर संस्थेची निवडणूक प्रक्रिया नियोजित दिवशी पुर्ण
करणे यथोचित होईल.
त्याअर्थी, उपरोक्त सर्व बाबी विचारात घेता दि. पुसद अर्बन को-ऑप बँक लि., पुसद जि.
यवतमाळ या बँकेचा पुर्व नियोजित निवडणूक कार्यक्रम घेण्यास या आदेशान्वये शासनाची मान्यता
देण्यात येत आहे.