# Page 1
राष्ट्रीय सहकार विकास निगम
यांचेकडून महाराष्ट्र शासनामार्फत
खेळत्या भागभांडवलासाठी सहकारी
साखर कारखान्यांना मार्जिन मनी
लोन मंजूर करण्यासाठी मंत्रीमंडळ
उपसमिती पुनर्गठीत करण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. ससाका ०१२५/प्र.क्र.०२/३ स
मंत्रालय, सहावा मजला, विस्तार इमारत,
मादाम कामा मार्ग, हुतात्मा राजगुरु चौक, मुंबई - ४०० ०३२
दि.३० जानेवारी, २०२५.
संदर्भ -१) शासन निर्णय, सहकार, पणन व वस्त्रोद्योग विभाग, क्र. ससाका-२०२३/प्र.क्र.२३/३ स
दि. ०४.०५.२०२३.
२) शासन निर्णय, सहकार, पणन व वस्त्रोद्योग विभाग, क्र. ससाका-२०२४/प्र.क्र.२६/३ स
दि. ०१.०३.२०२४.
प्रस्तावना :
राज्यातील सहकारी साखर संस्थांना (NCDC) मार्फत थेट कर्ज पुरवठा करण्यात येतो. मात्र
जे कारखाने निकषात बसत नाहीत त्यांना राष्ट्रीय सहकार विकास निगम थेट कर्जपुरवठा न
करता राज्य शासनामार्फत प्रस्ताव आल्यास (Routed Through State Government) राष्ट्रीय
सहकार विकास निगम (NCDC) मार्फत कर्ज पुरवठा करण्यात येतो. अशा सहकारी साखर
कारखान्यांना यापूर्वीही राज्य शासनाने राष्ट्रीय सहकार विकास निगमकडे प्रस्ताव पाठविलेले
आहेत. राष्ट्रीय सहकार विकास निगम (NCDC) यांच्यामार्फत राज्य शासनाकडून खेळत्या
भागभांडवलासाठी सहकारी साखर कारखान्यांना मार्जिन मनी लोन उपलब्ध करुन देण्यासाठी
संदर्भ क्र. १ येथील शासन निर्णयान्वये सुधारीत कार्यपद्धतीचा अवलंब करण्यात आलेला आहे. त्या
अन्वये खेळत्या भांडवलासाठी सहकारी साखर कारखान्यांना मार्जिन मनी लोन उपलब्ध करुन
देण्याबाबत शासन निर्णयामध्ये नमुद करण्यात आलेल्या अटी व शर्तीच्यास अधीन राहून
कर्जपुरवठा करण्याचे धोरण निश्चित करण्यात आले होते.
साखर आयुक्त, महाराष्ट्र राज्य, पुणे यांनी दि. ०४.०५.२०२३ रोजीच्या शासन निर्णयातील
अटी व शर्तीनुसार प्रस्तावांची छाननी व तपासणी करुन शासनास प्रस्ताव प्राप्त झाल्यावर सदर
प्रस्ताव मंत्री (सहकार) यांचे अध्यक्षतेखाली मंत्रीमंडळ उपसमिती समोर निर्णयार्थ ठेवण्यास संदर्भ
क्र. २ येथील शासन निर्णयान्वये मान्यता देण्यात आली होती. आता मा. मंत्रीमंडळाने
दि.०२.०१.२०२५ रोजी झालेल्या बैठकीमध्ये मंत्रीमंडळ उपसमिती पुनर्गठीत करण्यास मान्यता
दिली असून, त्यानुसार राष्ट्रीय सहकार विकास निगम (NCDC) यांचेकडून खेळत्या
भागभांडवलासाठी मार्जिन मनी लोन मंजूर करण्यासाठी मंत्रीमंडळ उपसमिती पुनर्गठीत करण्याची
बाब शासनाच्या विचाराधीन आहे.
# Page 2
शासन निर्णय क्रमांकः ससाका ०१२५/प्र.क्र.०२/३ स
शासन निर्णय :
राष्ट्रीय सहकार विकास निगम (NCDC) यांचेकडून महाराष्ट्र शासनामार्फत (Routed
through State Government) खेळत्या भागभांडवलासाठी सहकारी साखर कारखान्यांना
मार्जिन मनी लोन उपलब्ध करुन देण्याबाबत शासन निर्णय दि. ०४.०५.२०२३ रोजीच्या शासन
निर्णयातील अटी व शर्तीनुसार प्रस्तावांची छाननी करुन साखर आयुक्त, महाराष्ट्र राज्य, पुणे
यांच्याकडून प्रस्ताव मान्यतेसाठी सादर करण्यात आल्यानंतर सदर प्रस्तावांवर निर्णय
घेण्यासाठी मा. मंत्री (सहकार) यांचे अध्यक्षतेखाली पुढीलप्रमाणे समिती पुनर्गठीत करण्यास
याद्वारे मान्यता देण्यात येत आहे.
मा.मंत्री, सहकार - अध्यक्ष
मा.मंत्री, जलसंपदा (गोदावरी व कृष्ट्णा खोरे विकास महामंडळ) - सदस्य
मा.मंत्री, शालेय शिक्षण - सदस्य
मा.मंत्री, क्रिडा व युवक कल्याण, अल्पसंख्यांक विकास - सदस्य
मा.मंत्री,ग्राम विकास व पंचायत राज - सदस्य
अपर मुख्य सचिव - सहकार व पणन
साखर आयुक्त, महाराष्ट्र राज्य, पुणे - सदस्य सचिव
०२. मंत्रीमंडळ उप समितीने निर्णय घेतलेले प्रस्ताव वित्त विभागाच्या सहमतीने तसेच
मा.उपमुख्यमंत्री वित्त, नियोजन व राज्य उत्पादन शुल्क; मा. उपमुख्यमंत्री,नगर विकास, गृह
निर्माण सार्वजनिक बांधकाम (सार्वजनिक उपक्रम) व मा. मुख्यमंत्री यांच्या मान्यतेने राष्ट्रीय
सहकार विकास निगम (NCDC) यांचेकडे सादर करण्यास याव्दारे मान्यता देण्यात येत आहे.
०३. सदर शासन निर्णय मा. मंत्रीमंडळाच्या दि. ०२.०१.२०२५ रोजी झालेल्या बैठकीतील
निर्णयानुसार तसेच, शासन निर्णय, सहकार, पणन व वस्त्रोद्योग विभाग, क्र. ससाका-
२०२३/प्र.क्र.२३/३ स, दि. ०४.०५.२०२३ रोजीच्या शासन निर्णयात नमूद अटी व शर्तीच्या अधिन
राहून निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3