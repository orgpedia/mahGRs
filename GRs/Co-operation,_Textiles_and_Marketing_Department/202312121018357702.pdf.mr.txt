# Page 1
एकात्मिक व शाश्वत वस्त्रोद्योग धोरण २०२३-२८ मध्ये सुधारणा करणेबाबत.
महाराष्ट्र शासन
सहकार,पणन व वस्त्रोद्योग विभाग,
शासन निर्णय क्र. धोरण २०२३/प्र.क्र.८१-अ/टेक्स-५
मंत्रालय, मुंबई - ४०००३२.
दिनांक : १२ डिसेंबर, २०२३
वाचा:- शासन निर्णय,सहकार, पणन व वस्त्रोद्योग विभाग क्र: धोरण२०२३/प्र.क्र.८१/टेक्स-५, दि. २ जून, २०२३.
प्रस्तावना : दि.३०.०५.२०२३ रोजी झालेल्या मंत्रिमंडळ बैठकीमध्ये विभागाने सादर केलेल्या एकात्मिक व शाश्वत वस्त्रोद्योग
धोरण २०२३-२८ ला मान्यता देण्यात आली आहे. त्या अनुषंगाने संदर्भीय दि. ०२.०६.२०२३ रोजी एकात्मिक व शाश्वत
वस्त्रोद्योग धोरणाचा शासन निर्णय निर्गमित करण्यात आला आहे. सदर धोरण जाहीर झाल्यानंतर या धोरणाचे
वेगवेगळ्या वस्त्रोद्योग घटकांनी तसेच वस्त्रोद्योग संघटनांनी स्वागत केले असून सदर जाहीर झालेल्या वस्त्रोद्योग
धोरणामध्ये काही सुधारणा करण्याबाबत शासनास निवेदने सादर केलेली आहेत. शासनास प्राप्त झालेल्या निवेदनांच्या
अनुषंगाने दि.०२.०६.२०२३ रोजी जाहीर झालेल्या एकात्मिक य शाश्वत वस्त्रोद्योग धोरण २०२३-२८ मधील काही
बाबींमध्ये सुधारणा करणे आवश्यक असल्याने सदर धोरणामध्ये सुधारणा करण्याबाबतचा प्रस्ताव दि.०८.११.२०२३
रोजीच्या मंत्रिमंडळ बैठकीत सादर करण्यात आला होता. सदर बैठकीमध्ये सदर विषयाबाबत झालेल्या निर्णयाच्या
अनुषंगाने एकात्मिक व शाश्वत वस्त्रोद्योग धोरण २०२३-२८ मध्ये सुधारणा करण्याबाबतचा प्रस्ताव शासनाच्या विचाराधीन
होता.
शासन निर्णय: वरील प्रस्तावनेमध्ये नमूद केल्यानुसार राज्याच्या एकात्मिक व शाश्वत वस्त्रोद्योग धोरण २०२३- २८ मध्ये
खालीलप्रमाणे सुधारणा करण्यास या शासन निर्णयान्वये मान्यता देण्यात येत आहे :
१. नंदुरबार या जिल्ह्याचा झोन ३ मधून धुळे व जळगाव जिल्ह्यांसोबत झोन २ मध्ये समावेश करण्यात
येत आहे.
२. एकात्मिक व शाश्वत वस्त्रोद्योग धोरण २०२३-२८ च्या शासन निर्णयामधील परिच्छेद क्र.६ मध्ये अ.क्र.
१२ खालीलप्रमाणे अंतर्भूत करण्यात येत आहे :
"मेगा (विशाल) वस्त्रोद्योग प्रकल्पांना (नवीन किंवा विस्तारीकरण करणाऱ्या) उद्योग विभागाकडून
राबविण्यात येणाऱ्या सामुहिक प्रोत्साहन योजनेंतर्गत अनुज्ञेय प्रोत्साहने देण्यात येतील."
# Page 2
शासन निर्णय क्रमांकः धोरण २०२३/प्र.क्र.८१-अ/टेक्स-५
३. सदर शासन निर्णय दि.०८.११.२०२३ रोजीच्या मंत्रिमंडळाच्या बैठकीत घेण्यात आलेल्या
निर्णयाच्या अनुषंगाने व वित्त विभागाने अनौपचारिक संदर्भ क्रमांक अनौसंक्र६९७/२०२३/व्यय-२
दि.०४.१२.२०२३ अन्वये दिलेल्या मान्यतेस अनुसरून निर्गमित करण्यात येत आहे.