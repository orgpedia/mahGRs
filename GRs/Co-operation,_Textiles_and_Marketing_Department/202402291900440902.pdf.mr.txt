# Page 1
सयाद्री सहकारी साखर कारखाना
लि. इंदूमतीनगर, धामोड, ता.
राधानगरी, जि. कोल्हापुर हा सहकारी
साखर कारखाना बांधा-वापरा-
हस्तांतरित करा (BOT) तत्वावर
चालविण्यास देण्यास मान्यता
देण्याबाबत ..
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. ससाका १२२३/प्र क्र १४३/३ स
मंत्रालय, सहावा मजला, विस्तार इमारत,
मादाम कामा मार्ग, हुतात्मा राजगुरु चौक, मुंबई - ४०० ०३२
दि. २९ फेब्रुवारी, २०२४
संदर्भ - १) साखर आयुक्त, महाराष्ट्र राज्य, पुणे यांचे पत्र क्र. साआ/प्रशा-३/भाडेतत्व/सयाद्री
BOT/१३७२/२०२३, दि. २७.१२.२०२३.
२) साखर आयुक्त, महाराष्ट्र राज्य, पुणे यांचे पत्र क्र. साआ/प्रशा-३/भाडेतत्व/सयाद्री
BOT/१४०/२०२३, दि. ०२.०२.२०२४.
प्रस्तावना :
सहकार, पणन व वस्त्रोद्योग विभाग, शासन निर्णय दि. ०४.०९.२०२० व ०८.०९.२०२० अन्वये
सहकारी साखर कारखाने व त्याची उपांगे भागीदारी/सहयोगी/भाडेतत्वावर चालविण्यास
देण्याबाबतचे धोरण ठरविण्यात आले आहे. तसेच, राज्यातील सहकारी साखर कारखाने,
कारखान्याकडील सहवीज निर्मिती प्रकल्प, आसवणी प्रकल्प आणि अन्य उपपदार्थ प्रकल्प
भाडेतत्वावर / भागिदारी तत्वावर/सहयोगी तत्वावर/ बांधा-वापरा-हस्तांतरीत करा (BOT) तत्वावर
देण्याबाबत साखर आयुक्त कार्यालयाने त्यांच्या दि.१३.०५.२०१३ रोजीच्या परिपत्रकान्वये सूचना
निर्गमित केल्या आहेत. परंतु सहकारी साखर कारखाने बांधा-वापरा-हस्तांतरीत करा (BOT)
तत्वावरती देण्याबाबतचे शासनाचे धोरण नाही. त्यामुळे सयाद्री साखर कारखान्याने बांधा-वापरा-
हस्तांतरीत करा (BOT) या तत्वावर २५०० मे. टन प्रतिदिन गाळप क्षमतेचा नवीन साखर कारखाना
धामोड येथे उभारणी करणेबाबतचा प्रस्ताव संदर्भीय पत्रान्वये साखर आयुक्त कार्यालयाने शासनास
सादर केला आहे. त्यानुसार सयाद्री साखर कारखाना बांधा-वापरा-हस्तांतरीत करा (BOT) या
तत्वावर चालविण्यास देण्याची बाब शासनाची विचाराधीन होती.
# Page 2
शासन निर्णय क्रमांकः ससाका १२२३/प्र क्र १४३/३ स
शासन निर्णय :
सयाद्री सहकारी साखर कारखाना लि. इंदूमतीनगर, धामोड,ता. राधानगरी, जि.
कोल्हापुर हा कारखाना २५ वर्षासाठी बांधा-वापरा-हस्तांतरीत करा (BOT) तत्वावर उभारणी करुन
चालविण्यास देण्याबाबत या व्दारे मान्यता देण्यात येत आहे.
०२. सयाद्री सहकारी साखर कारखाना लि. इंदूमतीनगर, धामोड, ता. राधानगरी, जि. कोल्हापुर
ही स्वायत्त संस्था म्हणून BOT तत्वावर उभारणी करुन चालविण्यास देण्याबाबत विहीत पध्दतीने
खालीलप्रमाणे नमूद अटी व शतींचा उल्लेख करुन निविदा प्रक्रिया कारखान्याच्या स्तरावर
राबविण्यात यावी. साखर आयुक्त, महाराष्ट्र राज्य, पुणे यांनी सदर कारखाना BOT तत्वावर
देणेबाबतच्या कार्यवाहीचे सनियंत्रण करावे.
१.सयाद्री साखर कारखान्याकडील औद्योगिक वीज पुरवठा, औद्योगिक पाणी उपसा योजना,
औद्योगिक पाणी उपसा वीज पुरवठा, लाईम सल्फर गोडावून आणि जनरल स्टोअर इमारत
या आस्थापना निवड झालेल्या कंपनीस वापरण्यास देण्यात येणार आहेत.
२.सभासद व शासन भागभांडवलापोटी जमा असणारी रु.१५ कोटी रक्कम सयाद्री साखर
कारखाना निवड झालेल्या कंपनीस कारखाना उभारणी कामाकरिता देईल. कारखाना सुरु
झाल्यानंतर त्यापैकी शासकीय भाग भांडवलाची रु.१२ कोटीची परतफेड ८ वार्षिक समान
हप्त्यात करणे दोन्ही पक्षकारावर बंधनकारक राहील. तसेच, उर्वरित रु. ३ कोटीची
परतफेड बांधा-वापरा-हस्तांतरीत करा (BOT) कालावधी समाप्तीवेळी निवड झालेली कंपनी
सयाद्री साखर कारखान्याकडे हस्तांतरीत करेल.
३.निवड झालेली कंपनी २५०० मे. टन क्षमतेचा साखर कारखाना धामोड येथे १ वर्षात बांधून
पूर्ण करेल.
४.सयाद्री साखर कारखान्याकडे आवश्यक वैध इरादापत्र (LOI) आहे आणि सर्व आवश्यक
इतर परवानग्या आणि परवाने याची व्यवस्था आणि ते साध्य करणेची जबाबदारी संयुक्तपणे
सयाद्री साखर कारखाना आणि निवड झालेल्या कंपनीची आहे. हे फक्त BOT करारापुरतेच
नाही तर साखर कारखाना कार्यरत होणेसाठी आणि BOT करार कालावधीमध्ये सर्व इतर
परवाणग्या ज्याची आवश्यकता आहे त्यासाठी लागू राहील. इरादापत्राची वेळोवेळी मुदत
वाढ घेणे यालाच मर्यादित न राहता सर्व शासकीय व अशासकीय परवानग्या घेणेची
जबाबदारी निवड झालेली कंपनी आणि सयाद्री साखर कारखान्याची संयुक्तपणे राहील,
सदर कामासाठीच्या संपूर्ण खर्चाची जबाबदारी निवड झालेल्या कंपनीची राहील.
५.निवड झालेली कंपनी रु. ६० लाख प्रति वर्षाकरिता मानधन म्हणून सयाद्री साखर
कारखान्यास पहिल्या गळीत हंगामापासून BOT कालावधी संपेपयंत देईल. मानधनाच्या
रक्कमेमध्ये पहिल्या पेमेंट ला अनुसरून दर पाच वषांनी १० टक्के वाढ करण्यात येईल.
कारखान्यास मानधनाची निश्चित झालेली रक्कम वेळेत न दिल्यास करार रद्द होईल.
पृष्ट्ठ ५ पैकी २
# Page 3
शासन निर्णय क्रमांकः ससाका १२२३/प्र क्र १४३/३ स
६.निवड झालेल्या कंपनीचा BOT चा कालावधी संपल्यानंतर २५०० मे. टन प्रतिदिन गाळप
क्षमतेचा साखर कारखाना कोणत्याही कर्जाशिवाय सयाद्री सहकारी साखर कारखान्यास
हस्तांतरित करील. तथापि, २५०० मे. टन क्षमतेचा साखर कारखान्याशिवाय नमूद
जमिनीवरती ज्या किंवा इतर सर्व नवीन अतिरिक्त म्हणजे सर्व भांडवली मालमत्ता प्रकल्प
यांची हस्तांतरित तारखेदिवशी घसारा वजा जाता प्रचलित असणाऱ्या मुल्यांकनानुसारची
रक्कम सयाद्री साखर कारखान्याकडून निवड झालेल्या कंपनीला अदा केली जाईल.
७.किंवा, २५०० मे. टन प्रतिदिन गाळप क्षमतेचा साखर कारखान्याशिवाय निवड झालेल्या
कंपनीने उभारलेले नवीन अतिरिक्त मालमत्ता प्रकल्प हे निवड झालेली कंपनी BOT
कालावधी समाप्तीवेळी घेवून जाईल.
८.किंवा, BOT कालावधी समाप्ती वेळी २५०० मे. टन साखर कारखान्याशिवाय निर्माण
केलेल्या इतर भांडवली मालमत्तेकरिता सयाद्री सहकारी साखर कारखाना व निवड
झालेली कंपनी भागीदारीमध्ये सहभागी होतील. सदर भागीदारी ही BOT कालावधी समाप्ती
वेळी संबंधित अतिरिक्त मालमत्ता / प्रकल्प आणि सयाद्री साखर कारखान्याच्या मालकीच्या
झालेल्या मालमत्तेच्या बाजारभावानुसार घसारा वजा जाता होणाऱ्या किमतीच्या प्रमाणात
राहील.
९.उपरोक्त मुद्दा क्र.८ यावरती निर्णय सयादी साखर कारखान्याच्या संचालक मंडळाच्या ठराव
व साखर आयुक्त, महाराष्ट्र राज्य, पुणे यांच्या मान्यतेने घेण्यात येईल.
१०. सयाद्री सहकारी साखर कारखाना व निवड झालेली कंपनी यांचे मध्ये भविष्ट्यात काही वाद
निर्माण झाल्यास, ऊस उत्पादक शेतक-यांच्या हिताच्या दृष्ट्टीने शासनाने घेतलेला निर्णय
सयाद्री साखर कारखाना तसेच निवड झालेली कंपनी यांचेवर बंधनकारक राहिल.
११.कारखान्याच्या कार्यक्षेत्रातील सभासद व बिगर सभासद शेतकऱ्यांनी पिकविलेला सर्व ऊस
गळिताकरीता नेणेसाठी निवड झालेली कंपनी यांनी प्राधान्य क्रम देण्याचा आहे.
१२.कारखान्यामध्ये पात्रतेनुसार कारखान्याच्या कार्यक्षेत्रातील ऊस उत्पादक सभासदांना
कर्मचारी भरती वेळी सयाद्री साखर कारखान्याच्या सहमतीने प्राधान्य देण्यात येईल.
१३. सयाद्री सहकारी साखर कारखाना बांधा-वापरा-हस्तांतरीत करा (BOT) तत्वावर निवड
झालेल्या कंपनीस चालविण्यास दिल्यावरही सदर कालावधीत साखर कारखान्याच्या
सभासद शेतक-यांचा मालकी हक्क कायम राहील.
१४. सयाद्री सहकारी साखर कारखाना बांधा-वापरा-हस्तांतरीत करा (BOT) तत्वावर निवड
झालेल्या कंपनीस चालविण्यास दिल्यावरही, सयाद्री साखर कारखान्याने दिलेली ९४
एकर जमीन कारखान्याच्याच मालकीची राहील. करार कालावधीत जमीन व मालमत्तेवरती
निर्माण केलेल्या कर्जाचा बोजा करार संपुष्ट्टात येते वेळी निरंक/कमी करण्याची जबाबदारी
निवड झालेल्या कंपनीची असेल.
पृष्ट्ठ ५ पैकी ३
# Page 4
शासन निर्णय क्रमांकः ससाका १२२३/प्र क्र १४३/३ स
१५.सयाद्री साखर कारखान्याच्या कामकाजासाठी व व्यवस्थापनासाठी असलेल्या कर्मचाऱ्यांचा
पगार बांधा-वापरा-हस्तांतरीत करा (BOT) कालावधी अखेर नियमानुसार नियमितपणे
निवड झालेल्या कंपनीकडून अदा केला जाईल.
१६. साधारण सभेच्या ठरावाची प्रत, तसेच वेळोवेळी आवश्यक असणारी कागदपत्रे निवड
झालेल्या कंपनीस पुरविण्याची जबाबदारी सयाद्री सहकारी साखर कारखाना लि., धामोड
ता. राधानगरी जि. कोल्हापूर यांची राहिल.
१७.सयाद्री साखर कारखाना BOT तत्वावर चालविण्याचा कालावधी संपेपयंत सयाद्री
कारखान्याची शासकीय देणी प्राधान्याने अदा करण्याची जबाबदारी दोन्ही पक्षकाराची
राहील.
१८.विषयांकित प्रकरणी काही न्यायालयीन वाद उपस्थित झाल्यास त्याचे निराकरण
करण्याची सर्वस्वी जबाबदारी दोन्ही पक्षकारांची राहील. तथापि अटी शतींची पुर्तता होत
नसल्यास त्यामध्ये हस्तक्षेप करण्याचा अधिकार साखर आयुक्त, महाराष्ट्र राज्य, पुणे यांना
असेल.
१९.विषयांकित प्रकरणी उभय पक्षांमध्ये वाद निर्माण झाल्यास त्यांनी योग्य त्या प्राधिकरणासमोर
दाद मागणे बाबत करारामध्ये स्पष्ट्ट उल्लेख असणे आवश्यक आहे.
२०.सहकार, पणन व वस्त्रोद्योग विभाग, मंत्रालय, मुंबई यांचेकडील दि.०८/०३/२०१९ नुसार
सदर कारखाना उभारणीसाठी शासन आता व भविष्ट्यात कोणत्याही प्रकरणी शासकीय
भागभांडवल, कर्ज, थकहमीवरील कर्ज व कोणत्याही प्रकारचे आर्थिक सहाय्य देणार नाही.
०३. सदर शासन निर्णय मा. मंत्रीमंडळाच्या दि. २५.०२.२०२४ रोजी झालेल्या बैठकीतील
निर्णयानुसार तसेच, वित्त विभागाच्या अनौपचारिक संदर्भ क्र.१८२/२०२४/व्यय-२,दि.२७.०२.२०२४
अन्वये दिलेल्या अभिप्रायानुसार निर्गमित करण्यात येत आहे.
०४. सदर शासन निर्णय महाराष्ट्र शासनाच्या संकेतस्थळावर उपलब्ध करण्यात आला असून
त्याचा संकेतांक २०२४०२२९१९००४४०९०२ असा आहे.
महाराष्ट्र राज्यपाल यांच्या आदेशानुसार व नावाने,
( अं. पां. शिंगाडे )
उप सचिव, महाराष्ट्र शासन
प्रत:
१.मा.राज्यपाल महोदय यांचे खाजगी सचिव
२.मा.मुख्य सचिव, महाराष्ट्र राज्य, मंत्रालय, मुंबई.
३.मा.मुख्यमंत्री महोदय यांचे अपर मुख्य सचिव, मंत्रालय, मुंबई
पृष्ट्ठ ५ पैकी ४
# Page 5
शासन निर्णय क्रमांकः ससाका १२२३/प्र क्र १४३/३ स
४.मा.उपमुख्यमंत्री (वित्त व नियोजन) यांचे प्रधान सचिव, मंत्रालय, मुंबई
५.मा.उपमुख्यमंत्री (गृह, विधि व न्याय, जलसंपदा व लाभक्षेत्र विकास, उर्जा, राजशिष्ट्टाचार)
यांचे प्रधान सचिव, मंत्रालय, मुंब
६.अपर मुख्य सचिव, वित्त विभाग, मंत्रालय, मुंबई
७.अपर मुख्य सचिव, (सहकार व पणन), सहकार, पणन व वस्त्रोद्योग विभाग, मंत्रालय, मुंबई
८.मा.मंत्री (सहकार) यांचे खाजगी सचिव, मंत्रालय, मुंबई.
९.महालेखापाल, महाराष्ट्र (लेखा व अनुज्ञेयता) मुंबई .
१०.महालेखापाल, महाराष्ट्र (लेखा परीक्षा) मुंबई.
११.साखर आयुक्त, महाराष्ट्र राज्य, पुणे
१२.प्रादेशिक सहसंचालक (साखर), कोल्हापूर.
१३.अध्यक्ष, सयाद्री सहकारी साखर कारखाना लि., इंदुमतीनगर, धामोड, ता. राधानगरी,
जि. कोल्हापूर.
१४. निवड नस्ती (३-स).
पृष्ट्ठ ५ पैकी ५