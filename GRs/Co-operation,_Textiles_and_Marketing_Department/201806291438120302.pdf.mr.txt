# Page 1
विशेष लेखापरीक्षक सहकारी संस्था गट-अ या संवर्गातून सहनिंधक सहकारी संस्था, (लेखापरीक्षण) गट-अ या संवर्गात तदर्थ पदोन्नती व पदस्थापना देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: राजस १०१३/प्र.क्र.३७०/५-स
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २९ जून, २०१८
वाचा : १) सहकार आयुक्त व निबंधक, सहकारी संस्था, महाराष्ट्र राज्य,पुणे यांचे पत्र क्र.आस्था/कक्ष-१/ सहनि (लेप)-पदो/६६४/१३, दि.२७/०६/२०१३, क्र.४९२/१५, दि.१८/०५/२०१५, क्र.७८५/१५, दि.२७/०७/२०१५ व क्र.१०५४/१५, दि.२१/०९/२०१५, क्र.१३८१/१७ दि.०५/१२/२०१७ २) सामान्य प्रशासन विभाग अधिसूचना दि.२८/०४/२०१५,दि.१६/०७/२०१५, दि. १५/०६/२०१७, ३) सम क्रमांक शासन निर्णय दि.३०/०५/२०१६
प्रस्तावना
विशेष लेखापरीक्षक वर्ग-१ या संवर्गातून सहनिबंधक, सहकारी संस्था गट-अ (लेखापरीक्षण) या संवर्गात तदर्थ पदोन्नती देण्याची बाब शासनाच्या विचाराधीन होती त्यास अनुसरुन शासनाने पुढील प्रमाणे निर्णय घेतला आहे.
शासन निर्णय - सहकार, पणन व वस्त्रोद्योग विभागातील विशेष लेखापरीक्षक सहकारी संस्था गट-अ या संवर्गातून सहनिबंधक सहकारी संस्था गट-अ (लेखापरीक्षण) या संवर्गात एकुण ०६ अधिका-यांना श्री.एस.एस.चौधरी, विशेष लेखापरीक्षक,वर्ग-१ यांचे प्रकरण खुले ठेवून संदर्भाधिन क्र.३ येथील शासन निर्णयान्वये पदोन्नती देण्यात आली होती. श्री. एस. एस. चौधरी, विशेष लेखापरीक्षक, वर्ग-१ सहकारी संस्था यांचे प्रकरणी विभागीय पदोन्नती समितीने जाणिवपुर्वक निर्णय घेण्याची शिफारस केल्याने श्री. एस. एस. चौधरी यांना सहनिबंधक सहकारी संस्था, (लेखापरीक्षण) या संवर्गात तदर्थ पदोन्नती देण्यास व संदर्भाधिन क्र. २ येथील नमूद अधिसूचनेतील तरतूदीनुसार विभाग वाटप करण्यास शासनाने मान्यता दिली आहे. त्यानुसार श्री.एस.एस. चौधरी विशेष लेखापरीक्षक, वर्ग-१ यांना सहनिबंधक सहकारी संस्था, (लेखापरीक्षण ) गट-अ या संवर्गात रु.१५६००-३९१००/-, ग्रेड पे रु.६६००/- या वेतन श्रेणीत तदर्थ स्वरुपात पदोन्नती देण्यात येत असून महसूली विभाग वाटप नियमावली २०१५, नुसार वाटप केलेल्या महसूली विभाग व पदस्थापनचे ठिकाण दर्शविण्यात येत आहे.
----------------------------------------------------------------------------------------------------------------------------------------------
| क्र. | नाव व पदनाम | जेष्ठता  |  क्रमांक | प्रवर्ग | वाटप केलेला महसुली विभाग | पदोन्नतीने पदस्थापना |
|  | श्री.एस.एस.चौधरी विशेष लेखापरीक्षक, वर्ग-१,(पदुम-२) मुख्यालय,मुंबई | ०६ | खुला | औरंगाबाद | विभागीय सहनिबंधक सहकारी संस्था, औरंगाबाद विभाग औरंगाबाद |
----------------------------------------------------------------------------------------------------------------------------------------------
सदर पदोन्नती ही पुर्णपणे तात्पुरत्या स्वरुपात असून मा. सर्वोच्च न्यायालयात प्रलंबित असलेल्या याचिकेच्या निर्णयाच्या अधिन व लोकसेवा आयोगाच्या मान्यतेच्या अधिन राहून देण्यात येत आहे. सदरची पदोन्नती ही सपुर्णपणे तदर्थ स्वरुपात असून सबंधित अधिका-यांचा सदर पदावर कायमस्वरुपी धारणाधिकार राहणार नाही.
# Page 2
शासन निर्णय क्रमांक: राजस १०१३/प्र.क्र.३७०/५-स
पदोन्नती अधिका-यांनी पदोन्नतीच्या पदावरील त्यांच्या वेतननिश्चिती सबंधिचा विकल्प पदोन्नतीच्या दिनांकापासून एक माहिन्याच्या आत दयावा अशा प्रकारचा विकल्प न दिल्यास त्यांची वेतननिश्चिती महाराष्ट्र नागरी सेवा (वेतन) नियम १९८१, मधील नियम (११) (०१) (ए) खाली पदोन्नतीचा दिनांक विचारात घेवून करावी.
सदर अधिकारी पदोन्नतीच्या पदावर रुजू होण्यापूर्वी संबंधित अधिका-यांकडून त्यांना तात्पुरत्या स्वरुपात देण्यात आलेल्या पदावर पदोन्नतीचा हक्क राहणार नसल्याचे लेखी बंधपत्र सहकार आयुक्त व निबंधक सहकारी संस्था महाराष्ट्र राज्य, पुणे यांनी घेवून तदनंतर रितसर कार्यमुक्तीचे आदेश निर्गमित करण्यात यावेत.
सहकार आयुक्त व निबंधक सहकारी संस्था महाराष्ट्र राज्य, पुणे यांनी सदरचे आदेश तात्काळ अंमलात येतील असे पहावे व सदर अधिकारी विहित मुदतीत पदस्थापनेच्या जागी रुजू होतील याची दक्षता घ्यावी.