# Page 1
सन २०२१-२०२२ करिता राज्य सहकारी निवडणूक प्राधिकरणांतर्गत लेखाशीर्ष (२०७० ०८८२) १० - कंत्राटी सेवांतर्गत एकूण रुपये ८,७२,५००/ इतका निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- अर्थसं - ११२१/प्र.क्र.१३०/१३-स
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०९ फेब्रुवारी, २०२२
वाचा :- १.राज्य सहकारी निवडणुक प्राधिकरण, महाराष्ट्र राज्य, पुणे, क्रमांक:- जा.क्र.
रासनिप्रा/निवडणुक/लेखा १- कक्ष/५/ हिवाळी पुरक मागणी /३५९६/२०२१, यांचे दिनांक ०३ नोव्हेंबर, २०२१ रोजीचे पत्र.
२. वित्त विभाग, शासन परिपत्रक क्रमांक: पूरक -२०२१/प्र.क्र.१०६/अर्थ-३, दिनांक ०३ जानेवारी, २०२२.
३. सहकार,पणन व वस्त्रोद्योग विभाग, शासन निर्णय क्रमांक: पुरक -१९२१/ प्र.क्र.(११६/२०२१)/१७स, दिनांक ०४.०१.२०२२.
प्रस्तावना : राज्य सहकारी निवडणूक प्राधिकरण, महाराष्ट्र राज्य, पुणे यांचे वाचा १ येथील प्रस्तावाच्या अनुषंगाने प्राधिकरणाच्या आस्थापनेवर बाह्यस्त्रोताद्वारे कंत्राटी लिपिक-टंकलेखक, कंत्राटी शिपाई, सेवानिवृत्त कंत्राटी अधिकारी व कर्मचारी यांचे दरमहा थकीत व नियमित परिश्रमिक यांची देयके अदा करण्यासाठी प्राधिकरणाने हिवाळी अधिवेशन डिसेंबर, २०२१ च्या पुरक मागणीच्या अनुषंगाने कंत्राटी सेवा या बाबीसाठी रुपये १९,११,१८९/- (अक्षरी रुपये एकोणीस लाख अकरा हजार एकशे एकोणनव्वद फक्त) इतक्या रकमेचा पुरक मागणीचा प्रस्ताव विधानमंडळास सादर करण्यात आला होता. त्यापैकी, मागणी क्र.व्ही-२, २०७० इतर प्रशासनीक सेवा (००) (८००)- इतर खर्च (००)(०१) राज्य सहकारी निवडणूक प्राधिकरण (अनिवार्य) (२०७० ०८८२) १०- कंत्राटी सेवा करिता रूपये १९,११,०००/- (अक्षरी रुपये एकोणीस लाख अकरा हजार फक्त) इतका निधी पूरक मागणीद्वारे मंजूर करण्यात आलेला आहे.
वित्त विभागाच्या शासन निर्णय दिनांक १४.१०.२०२१ अन्वये डिसेंबर,२०२१ पर्यंतच्या अनिवार्य खर्चासाठी अर्थसंकल्पित तरतूदीच्या ७५% निधी वितरणास सहमती देण्यात आली आहे. राज्य सहकारी निवडणूक प्राधिकरणाच्या आस्थापनेवर कार्यरत कंत्राटी अधिकारी / कर्मचारी यांच्या माहे ऑगस्ट २०२१ ते फेब्रुवारी २०२२ या कालावधीच्या मानधनासाठी २०७००८८२, १० - कंत्राटी सेवा या लेखाशिर्षातील एकूण अर्थसंकल्पित (मुळ+ पुरवणी) तरतूद रुपये ४१.५८ लक्ष पैकी ७५% निधी वितरीत करण्याची बाब शासनाच्या विचाराधिन होती.
शासन निर्णय : राज्य सहकारी निवडणूक प्राधिकरणाच्या आस्थापनेवर कार्यरत कंत्राटी लिपिक टंकलेखक, कंत्राटी शिपाई व सेवानिवृत्त कंत्राटी अधिकारी व कर्मचारी यांचे देयके अदा करण्यासाठी लेखाशिर्ष (२०७० ०८८२) (अनिवार्य), १० - कंत्राटी सेवा या उद्दीष्टांतर्गत रुपये १०००/- ची मुळ
# Page 2
शासन निर्णय क्रमांक: अर्थसं - ११२१/प्र.क्र.१३०/१३-स
अर्थसंकल्पित तरतूद करण्यात आली. तसेच, जुलै २०२१ च्या अधिवेशनात रुपये २२.४६ लक्ष इतकी पुरवणी मागणी मंजूर करण्यात आली व डिसेंबर, २०२१ च्या अधिवेशनात १९.११ लक्ष इतक्या रकमेची पुरवणी मागणी मंजूर करण्यात आली आहे. लेखाशिर्ष (२०७० ०८८२) (अनिवार्य), १०-कंत्राटी सेवा या उद्दीष्टांतर्गत (मुळ + पुरवणी) तरतूद रुपये ४१.५८ लक्ष पैकी ७५% निधी वितरीत करावयाचा आहे.
सदर निधी पैकी रुपये २२.४६ लक्ष इतका निधी दिनांक ०६ सप्टेंबर,२०२१ रोजीच्या शासन निर्णयान्वये वितरीत करण्यात आला आहे. त्यामुळे रुपये ८,७२,५००/ (अक्षरी रुपये आठ लक्ष बाहत्तर हजार पाचशे फक्त) इतका निधी वितरणास या शासन निर्णयान्वये मान्यता दर्शविण्यात येत आहे.
२. १०- कंत्राटी सेवा अंतर्गत निधी वितरणासाठी वित्त विभागाच्या दिनांक ०३ जानेवारी,२०२२ रोजीच्या शासन परिपत्रकान्वये कंत्राटी सेवेतील कर्मचाऱ्यांचे परिश्रमिक/मानधनाचा खर्च १०- कंत्राटी सेवा या उद्दीष्टांतर्गत करण्यात यावा.
३. या शासन निर्णयान्वये मंजूर करण्यात आलेला रुपये ८, ७२,५००/- (अक्षरी रुपये आठ लक्ष बाहत्तर हजार पाचशे फक्त) इतका निधी वितरीत करण्यासाठी सहाय्यक निबंधक (अंदाज व नियोजन) सहकार आयुक्त व निबंधक सहकारी संस्था, महाराष्ट्र राज्य, पुणे यांना नियंत्रक अधिकारी (V0004) म्हणून व सह सहकारी निवडणुक आयुक्त, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. निवडणूक प्राधिकरणांतर्गत कंत्राटी सेवा या बाबींकरीता वितरीत करण्यात येणारी रक्कम, राज्य सहकारी निवडणूक प्राधिकरण, २०७० ०८८२ अंतर्गत, १०- कंत्राटी सेवा या लेखाशिर्षाखाली खर्ची पडेल.
४. सदर शासन निर्णय वित्त विभागाच्या अनौसं.क्र.१३/२०२२/व्यय-२, दिनांक ११.०१.२०२२ अन्वये दिलेल्या मान्यतेच्या अनुषंगाने निर्गमित करण्यात येत आहे.