# Page 1
राज्यातील काजू फळ पिकाच्या विकासाकरिता महाराष्ट्र राज्य काजू मंडळ स्थापन करणेबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृपमं-०५२३/प्र.क्र.१८०/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: १३ ऑक्टोबर, २०२३
संदर्भ :- सहकार, पणन व वस्त्रोद्योग विभाग, शासन निर्णय दिनांक: कृपमं-०५२३ /प्र.क्र.१८०/२१ स, दिनांक १६ मे, २०२३
प्रस्तावना :
राज्यातील काजू फळ पिकाच्या विकासासाठी महाराष्ट्र राज्य काजू मंडळाची स्थापना संदर्भाधीन दि.१६ मे, २०२३ च्या शासन निर्णयान्वये करण्यात आली आहे. सदर शासन निर्णयामध्ये काजू मंडळाच्या कामकाजाच्या दृष्टीने विविध निर्णय घेणे व त्याची अंमलबजावणी करणे यासाठी काजू मंडळाचे मुख्यालय, वाशी नवी मुंबई येथे तर विभागीय कार्यालय, रत्नागिरी व सिंधुदुर्ग येथे राहील असे नमूद करण्यात आले आहे.
कोल्हापूर जिल्हयातील चंदगड आणि आजरा तालुक्यातील काजू फळ पिकाचे उत्पादन विचारात घेता महाराष्ट्र राज्य काजू मंडळाचे विभागीय कार्यालय रत्नागिरी व सिंधुदुर्ग सोबतच कोल्हापूर जिल्हयातील चंदगड येथेही स्थापन करण्याची बाब शासनाच्या विचाराधीन होती.
शासन निर्णय:
महाराष्ट्रातील काजू फळ पिकाच्या विकासाकरिता संदर्भाधीन दि. १६ मे, २०२३ च्या शासन निर्णयान्वये स्थापन करण्यात आलेल्या “महाराष्ट्र राज्य काजू मंडळा” चे विभागीय कार्यालय रत्नागिरी व सिंधुदुर्ग सोबतच कोल्हापूर जिल्हयातील चंदगड येथे स्थापन करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः कृपमं-०५२३/प्र.क्र.१८०/२१ स,