# Page 1
अध्यक्ष व संचालक, महाराष्ट्र राज्य हातमाग महामंडळ मर्या., नागपूर या पदावरील नियुक्त्या रद्द करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : संकीर्ण-२०२०/प्र.क्र.०४/टेक्स-३
१४ वा मजला, नविन प्रशासन भवन,
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक:- १९ नोव्हेंबर, २०२०
वाचा: १) सहकार,पणन व वस्त्रोद्योग विभाग,शासन निर्णय क्रमांक हातमाग २०१८/प्र.क्र.११९/टेक्स-३ दिनांक ०७ डिसेंबर, २०१८.
२) सहकार, पणन व वस्त्रोद्योग विभाग,शासन निर्णय क्रमांक हातमाग-२०१८/प्र.क्र.५३/टेक्स-३ दिनांक ३० ऑगस्ट, २०१९.
शासन निर्णय वस्त्रोद्योग विभागाच्या अखत्यारीतील महाराष्ट्र राज्य हातमाग महामंडळ मर्या., नागपूर येथील “अध्यक्ष” व “संचालक” पदांच्या नेमणुकीसाठी विहित करण्यात आलेल्या संस्थापन नियमावलीच्या (Article of Association) कलम ७२ व ८५ अन्वये मा. राज्यपाल महोदयांना प्रदान केलेल्या अधिकारान्वये मा. राज्यपाल महोदयांनी दिलेल्या मान्यतेस अनुसरुन वाचा क्र. १ येथील दिनांक ०७ डिसेंबर, २०१८ रोजीच्या शासन निर्णयान्वये श्री. प्रकाश नकुल पाटील यांची संचालक पदासह, अध्यक्ष, महाराष्ट्र राज्य हातमाग महामंडळ मर्या., नागपूर या पदी करण्यात आलेली नियुक्ती या शासन निर्णयान्वये रद्द करण्यात येत आहे. तसेच वाचा क्र. २ येथील दिनांक ३० ऑगस्ट, २०१९ रोजीच्या शासन निर्णयान्वये खालील व्यक्तींची महाराष्ट्र राज्य हातमाग महामंडळाच्या संचालक पदावर करण्यात आलेली नियुक्ती या शासन निर्णया अन्वये रद्द करण्यात येत आहे.
(१) श्री. कल्पक सदाशिव भानारकर (नागपूर) (२) श्री गजानन रोडबाजी सेलुकर (नागपूर) (३) श्री. श्यामसुंदर भालचंद्र दलाल (भंडारा) (४) श्री. मुरलीधर रघुनाथ जाधव (हातकणंगले) (५) ॲङ संजय दत्तात्रय दुसाने (मालेगांव नाशिक ) (६) श्री. संजय बाबासाहेब भगत (सातारा)
# Page 2