# Page 1
श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता. शिरोळ, जि. कोल्हापूर या संस्थेस राष्ट्रीय सहकारी विकास निगम योजनेअंतर्गत रा.स.वि.नि. भागभांडवल मंजूर करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: प्रक्रिया-११११/प्र.क्र.१७०/१-स
मंत्रालय विस्तार, मुंबई-४०० ०३२.
दि. ०१ मार्च, २०१९.
वाचा: १) शासन निर्णय सहकार, पणन व वस्त्रोद्योग विभाग क्र: प्रक्रिया-११२००४/प्र.क्र.
१६२(अ)/९-स, दि. १२.१०.२००७.
२) रा.स.वि.नि. नवी दिल्ली यांचे पत्र क्र.NCDC:३-२८/२०१२-FG/१९४/SA२००८९, दि. १८.०७.२०१२
३) शासन निर्णय क्र. प्रक्रिया-११२०१४/प्र.क्र.४६/९-स, दि.०१.०७.२०१४ ४) शासन निर्णय समक्रमांक दि.३१.०३.२०१७ व दि.३१.०३.२०१८.
५) वित्त विभागाचे परिपत्रक क्रमांक:- अर्थसं:-२०१८/प्र.क्र.६९/अर्थ-३, दि.०२.०४.२०१८
६) पणन संचालक, पणन संचालनालय, पुणे यांचे पत्र दि. ०७.०५.२०१८
प्रस्तावना: श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता. शिरोळ, जि. कोल्हापूर या संस्थेमार्फत भात या पीकावर प्रक्रिया करण्याचा प्रकल्प उभारण्यात येत असून, राज्यातील शेतकऱ्यांनी उत्पादित केलेल्या शेतमालाला योग्य भाव मिळावा म्हणून सहकारी संस्थांना १:९ या प्रमाणात शासकिय भागभांडवल देण्याबाबत मंत्रिमंडळाने घेतलेल्या निर्णयाच्या अनुषंगाने या प्रकल्पाची वित्तीय सहाय्यासाठी राष्ट्रीय सहकारी विकास निगमाकडे शिफारस करण्यात आलेली होती. राष्ट्रीय सहकारी विकास निगमाने त्यांच्या दि. १८.०७.२०१२ च्या पत्रान्वये सदर प्रकल्पाच्या खालील आकृतीबंधानुसार किंमत रु.३९८.०० लाख इतके अर्थसहाय्य मंजूर केले आहे.
(रु. लाखात)
----------------------------------------------------------------------------------
| अ.क्र. | तपशिल | टक्केवारी | आर्थिक आकृतिबंध |
| १ | राज्य शासनाच्या हमीवर रा.स.वि.नि. किंवा इतर वित्तीय संस्थेकडून कर्ज | ६०% | २३८.८० |
| २ | रा.स.वि.नि. भागभांडवल | ३०% | ११९.४० |
| ३ | राज्य शासनाचे भागभांडवल | ०६% | २३.८८ |
| एकूण: | ९६% | ३८२.०८ |
| ४ | संस्थेचे स्वभागभांडवल | ०४% | १५.९२ |
| एकूण: | १००% | ३९८.०० |
----------------------------------------------------------------------------------
वरील आकृतीबंधानुसार संस्थेने जमा करावयाची आपल्या हिश्याची रक्कम रु.१५.९२ लाख पूर्णपणे जमा केली आहे. श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता.शिरोळ, जि.कोल्हापूर या संस्थेमार्फत भात प्रक्रिया प्रकल्पाच्या रु.३९८.०० लाखाच्या प्रकल्पास राष्ट्रीय सहकारी विकास निगमाने संदर्भाधीन २ येथील पत्राद्वारे अर्थसहाय्य मंजूर केलेले आहे.
# Page 2
शासन निर्णय क्रमांकः प्रक्रिया-११११/प्र.क्र.१७०/१-स
संस्थेस वाचा मधील संदर्भ क्र.३ व ४ च्या शासन निर्णयांद्वारे रा.स.वि.नि. कर्ज रु.२१४.०५५ लाख, रा.स.वि.नि. भागभांडवल रु.४७.८६ लाख, शासकिय भागभांडवल रु.२३.८८ लाख असे एकूण रु.२८५.७९५ लाख इतके अर्थसहाय्य वितरित करण्यात आलेले आहे. संस्थेस संदर्भाधीन क्र.४ मधील दि.३१.०३.२०१८ रोजीच्या शासन निर्णयाद्वारे मंजूर करण्यात आलेले रा.स.वि.नि. भागभांडवल रु.७१.५४ लाख बीडीएस प्रणालीवर उद्भवलेल्या तांत्रिक अडचणीमुळे पणन संचालनालयाकडून सदर संस्थेस वितरित झालेले नाही.
तद्नुषंगाने संस्थेस मंजूर करण्यात आलेले रा.स.वि.नि. भागभांडवल रु.७१.५४ लाख चालू आर्थक वर्षातील तरतूदीमधुन वितरित करण्याबाबत पणन संचालनालयाकडून संदर्भाधीन क्र.६ च्या पत्रान्वये प्रस्ताव सादर करण्यात आलेला आहे. त्यानुसार सदर संस्थेस रा.स.वि.नि. भागभांडवलाची रक्कम वितरित करण्याची बाब शासनाच्या विचाराधीन होती. याबाबत शासन खालीलप्रमाणे आदेश देत आहे.
शासन निर्णयः या शासन निर्णयाद्वारे श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता.शिरोळ, जि.कोल्हापूर या संस्थेस उपरोक्त आकृतीबंधात दर्शविण्यात आल्यानुसार रा.स.वि.नि.
भागभांडवल (४४२५०२९४) रू. ७१,५४,०००/- (रु. एकाहत्तर लाख चौपन्न हजार फक्त) वितरित करण्यास मंजूरी देण्यात येत आहे.
०२. कर्जाच्या परतफेडीच्या अटी व शर्ती राष्ट्रीय सहकारी विकास निगमाच्या दि. ०५.०६.२०१२ रोजीच्या मंजूरी आदेशाप्रमाणे राहतील. शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७ नुसार राहतील. तसेच संस्थेस आतापर्यंत मंजूर झालेल्या रकमेएवढ्या किंमतीच्या संस्थेची मालमत्ता तारण ठेवण्याबाबतचे करारपत्र संस्थेकडून करुन घेणे आणि संस्थेस वितरीत करण्यात येत असलेल्या रक्कमेच्या २० टक्के इतक्या रक्कमेची संचालकाकडून वैयक्तिक मालमत्तेचा तारण गहाण लिहून घेणे बंधनकारक राहिल.
०३. या शासन निर्णयाद्वारे मंजूर करण्यात आलेल्या उक्त रकमांचे आहरण करुन वरील परिच्छेद ०२ वरील अटींची पूर्तता करुन श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता.शिरोळ, जि.कोल्हापूर या संस्थेला अर्थसहाय्य वितरित करण्याकरिता लेखाधिकारी, पणन संचालक कार्यालय, महाराष्ट्र राज्य, पुणे यांना “आहरण व संवितरण अधिकारी” व पणन संचालक, महाराष्ट्र राज्य, पुणे यांना “नियंत्रण अधिकारी” म्हणून घोषित करण्यात येत आहे. या शासन निर्णयाद्वारे मंजूर करण्यात आलेल्या स्वतंत्र लेखाशीर्षाखालील रकमा जिल्हा कोषागार अधिकार, पुणे येथून आहरित करुन संस्थेस वितरित करण्याची कार्यवाही आहरण व संवितरण अधिकारी तसेच नियंत्रण अधिकारी यांनी करावी. त्यास अनुसरुन रा.स.वि.नि.
भागभांडवल (४४२५०२९४) रू.७१,५४,०००/- (रु. एकाहत्तर लाख चौपन्न हजार फक्त) इतक्या रकमेचे स्वतंत्र धनादेश,
“श्री. मंगलमूर्ती सहकारी शेतीमाल संस्करण संस्था मर्या., निमशिरगांव, ता. शिरोळ, जि. कोल्हापूर" "SHREE MANGALMURTI SAHAKARI SHETIMAL SANSKARAN SANSTHA LTD., NIMSHIRGAON, TALUKA SHIROL, DISTRICT KOLHAPUR.” च्या नावाने वितरित करण्यात यावा.
०४. श्री. मंगलमूर्ती सहकारी शेतीमाल संस्करण संस्था मर्या., निमशिरगांव-जयसिंगपूर, ता.शिरोळ, जि. कोल्हापूर या संस्थेस शासनाच्या व निगमाच्या भागभांडवलाच्या/कर्जाच्या नेहमीच्या अटी व शर्ती (त्यात काही सुधारणा/बदल असल्यास त्यासह) बंधनकारक राहतील.
पृष्ठ' ४ पैकी २
# Page 3
शासन निर्णय क्रमांकः प्रक्रिया-११११/प्र.क्र.१७०/१-स
०५. वरीलप्रमाणे मंजूर केलेला खर्च अ) रा.स.वि.नि. भागभांडवल (४४२५०२९४) रू.७१,५४,०००/- (रु. एकाहत्तर लाख चौपन्न हजार फक्त) चा खर्च “मागणी क्र. व्ही.-३,४४२५- सहकारावरील भांडवली खर्च, (००) (१०८) इतर सहकारी संस्थांमधील गुंतवणूका, (०२) सहकारी संस्करण संस्था पंचवार्षिक योजनांतर्गत योजना, राज्य योजनांतर्गत योजना (००)(०२) कृषि संस्करण संस्थेला (राष्ट्रीय सहकार विकास महामंडळ) (४४२५०२९४)-३२- अंशदाने” या लेखाशीर्षाखाली सन २०१८-१९ च्या मंजूर अनुदानातून भागविण्यात यावा.
०६. सदरच्या रकमेचा विनियोग संस्था आवश्यक त्याच बाबींकरिता करीत आहे. याबाबतचे नियंत्रण पणन संचालक, महाराष्ट्र राज्य, पुणे यांनी ठेवावे व याबाबतचा अहवाल शासनास वेळोवेळी सादर करण्यात यावा.
त्याचप्रमाणे पणन संचालक, महाराष्ट्र राज्य, पुणे व जिल्हा उपनिबंधक, सहकारी संस्था, कोल्हापूर यांनी संस्थेच्या कामकाजावर आणि प्रकल्प उभारणीवर लक्ष ठेवावयाचे आहे. संस्थेच्या कामाच्या प्रगतीचा तिमाही अहवाल जिल्हा उपनिबंधक, सहकारी संस्था, कोल्हापूर यांनी पणन संचालक, महाराष्ट्र राज्य, पुणे यांना सादर करावा. पणन संचालक यांनी सदर अहवाल तपासून परस्पर राष्ट्रीय सहकारी विकास निगम, नवी दिल्ली व क्षेत्रीय कार्यालय, पुणे यांना न चुकता दर तीन महिन्यानंतर सादर करावा. जेणेकरुन निगमाकडून शासनास रक्कमेची प्रतिपूर्ती लवकरात लवकर होऊ शकेल. जर या कामी संस्थेकडून कुचराई झाल्यास एकरकमी अर्थसहाय्याची रक्कम वसूल करण्याचे अधिकार शासनाकडे राहतील. संस्थेचा प्रकल्प विहित मुदतीत पूर्ण करण्याबाबत संस्थेने योग्य ती काळजी घ्यावी.
०७. या प्रकल्प खर्चामध्ये वाढ झाल्यास सदर वाढीव किंमत संस्थेने स्वबळावर उभी करावयाची आहे.
वाढीव प्रकल्प किंमतीमध्ये शासनाच्या कोणताही अर्थसहाय्याचा सहभाग असणार नाही, याची संस्थेने नोंद घ्यावी.
०८. राज्य शासनामार्फत संस्थेस दिल्या जाणा-या भाग-भांडवलाची परतफेड योग्य प्रकारे होण्याचे दृष्टीने संबंधित संस्थेची मालमत्ता व संचालक मंडळाच्या सदस्याची सदर हप्त्याच्या २०% रकमेची वैयक्तिक मालमत्ता संस्थेने शासनाकडे तारण ठेवणे बंधनकारक असून, त्याशिवाय संस्थेस मंजूर प्रकल्पांतर्गत अर्थसहाय्य वितरित करण्यात येऊ नये. या अटीची पूर्तता झाली किंवा नाही याची खात्री पणन संचालक यांनी केल्यानंतर निधी वितरित करण्यात यावा.
०९. महाराष्ट्र अर्थसंकल्प नियमपुस्तिका, नियम १४८ व १५३ अन्वये शासनाने दिलेली कर्जे व त्यावरील व्याजाची वेळचेवेळी वसुली नियमितपणे केली जात आहे व त्या सरकारी लेख्यात यथोचितरित्या जमा केल्या जात आहेत. यावर संनियंत्रण ठेवण्याची जबाबदारी विभागीय नियंत्रक अधिका-याची आहे. तसेच दिलेल्या कर्जासंबंधीचे अभिलेख संकलित करणे, लेखे अद्ययावत ठेवणे आणि त्या संदर्भातील इतर आवश्यक कार्यवाही करणे ही जबाबदारी देखील संबंधित नियंत्रक अधिका-याची आहे. या संदर्भातील सुचना वित्त विभागामार्फत यापूर्वीच देण्यात आल्या आहेत.
१०. हे आदेश वित्त विभागाचे वाचामधील क्रमांक ५ मध्ये उल्लेख केलेल्या शासन परिपत्रकाव्दारे प्रशासकीय विभागास दिलेल्या अधिकारानुसार निर्गमित करण्यात येत आहेत.
पृष्ठ ४ पैकी ३
# Page 4
शासन निर्णय क्रमांकः प्रक्रिया-११११/प्र.क्र.१७०/१-स