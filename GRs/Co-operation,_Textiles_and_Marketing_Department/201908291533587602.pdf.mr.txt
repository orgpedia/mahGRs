# Page 1
सन २०१८ च्या खरीप हंगामात दुष्काळ जाहीर झालेल्या गावांमध्ये पीक कर्जाचे पुनर्गठन व शेतीशी निगडीत कर्जाच्या वसुलीस स्थगिती देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्र. संकीर्ण-०८१-० ९/प्र.क्र.९१/१८-स,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :२९ ऑगस्ट, २०१९
वाचा १) शासन निर्णय, महसूल व वन विभाग, क्र. एससीवाय २०१८/प्र.क्र.८९/म-७, दि.२३.१०.२०१८ २) शासन निर्णय, महसूल व वन विभाग, क्र. एससीवाय २०१८/प्र.क्र.८९/म-७, दि.३१.१०.२०१८ ३) भारतीय रिझर्व्ह बँक, परिपत्रक, दिनांक २०/०३/२०१९ ४) शासन निर्णय, महसूल व वन विभाग, क्र. एससीवाय २०१८/प्र.क्र.८९/म-७, दि.०६.११.२०१८ ५) शासन परिपत्रक, सहकार, पणन व वस्त्रोद्योग विभाग, क्र. संकीर्ण १११८/प्र.क्र.१४१/१८-स, दि.१९.१२.२०१८
६) शासन निर्णय, महसूल व वन विभाग, क्र. एससीवाय २०१८/प्र.क्र.२१६/म-७, दि.०८.०१.२०१९ ७) शासन निर्णय, महसूल व वन विभाग, क्र. एससीवाय २०१८/प्र.क्र.२१६/म-७, दि.२१.०२.२०१९ ८) शासन परिपत्रक, सहकार, पणन व वस्त्रोद्योग विभाग, क्र. संकीर्ण १११८/प्र.क्र.१४१/१८-स, दि.०७.०३.२०१९
९) शासन शुध्दिपत्रक, सहकार, पणन व वस्त्रोद्योग विभाग, क्र. संकीर्ण १११८/प्र.क्र.१४१/१८-स, दि.१४.०६.२०१९
प्रस्तावना :
वर नमूद वाचा येथील अ.क्र.१,२,४,६ व ७ येथील शासन निर्णयान्वये त्या सोबतच्या परिशिष्टात नमूद केलेल्या गावांत तालुक्यांत दुष्काळ जाहीर करून सवलती जाहीर करून सवलती लागू करण्याबाबत निर्देश दिले आहेत. सदर शासन निर्णयांमध्ये जाहीर केलेल्या सवलती उपाययोजनांमध्ये १) सहकारी कर्जाचे पुनर्गठन व २) शेतीशी निगडित कर्जाच्या वसुलीस स्थगिती अशा सहकारी विभागाशी संबंधित सवलती / उपाययोजनांचा समावेश आहे.
२. महसूल व वन विभागाच्या वरील अ.क्र.१,२,४,६ व ७ या शासन निर्णयांच्या अनुषंगाने व भारतीय रिझर्व्ह बँकेच्या दिनांक २०.०३.२०१९ च्या सूचनांच्या आधारे सहकार, पणन व वस्त्रोद्योग विभाग, शासन परिपत्रक दि.१९.१२.२०१९ व दि.०७.०३.२०१९ तसेच शासन शुध्दिपत्रक दि.१४.०६.२०१९ अन्वये खरीप -२०१८ मधील कर्जाच्या वसुलीस दि. ३१.१०.२०१९ पर्यंत स्थगिती देण्याबाबत तसेच अल्पमुदत पीक कर्जाचे मध्यम मुदत कर्जात (कालावधी ५ वर्षे) पुनर्गठन करण्यास मान्यता देण्यात आली आहे व या अनुषंगाने कार्यवाही करण्याबाबत राष्ट्रीयकृत बँका, व्यापारी बँका व महाराष्ट्र राज्य सहकारी बँक व संबंधित जिल्हा मध्यवर्ती सहकारी बँकांना आवश्यक कार्यवाही करण्याबाबत सूचित केले आहे.
वाचा येथील अ.क्र.७ अन्वये अल्पमुदत पीक कर्जाचे मध्यत मुदत कर्जात पुनर्गठन करण्याची मुदत दि.३१.०७.२०१९ अशी आहे. सदरची मुदत दि. ३१ जुलै, २०१९ रोजी संपुष्टात येत असल्याने त्यामध्ये वाढ करण्याची बाब शासनाच्या विचाराधीन होती.
शासन परिपत्रक :
खरीप – २०१८ मधील पीक कर्जाच्या पुनर्गठनाची कार्यवाही करण्याचा कालावधी दिनांक १ ऑगस्ट, २०१९ ते ३० सप्टेंबर, २०१९ पर्यंत वाढविण्यात येत आहे.
# Page 2
शासन परिपत्रक क्रमांकः संकीर्ण-०८१९/प्र.क्र.९१/१८-स या अनुषंगाने खरीप २०१८ मधील पीक कर्जाच्या पुनर्गठनाची कार्यवाही सर्व बँकांनी दि. ३० सप्टेंबर, २०१९ पर्यंत पूर्ण करावी व अशा शेतकऱ्यांना पुढील हंगामासाठी पीक कर्ज उपलब्ध करुन देण्यात यावे. या शासन परिपत्रकाची अंमलबजावणी कटाक्षाने करण्यात येईल, याची सहकार आयुक्त व निबंधक, सहकारी संस्था, महाराष्ट्र राज्य, पुणे तसेच समन्वयक, राज्यस्तरीय बँकर्स समिती (SLBC) बँक ऑफ महाराष्ट्र, पुणे यांनी दक्षता घ्यावी.