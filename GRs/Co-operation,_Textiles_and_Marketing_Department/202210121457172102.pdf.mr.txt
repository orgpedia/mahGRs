# Page 1
ऊस तोडणी यंत्राने ऊस तोडणी केल्यास पाचटाचे वजन वजावटीचे प्रमाण निश्चित करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- ससाका-०७२२/प्र.क्र.२१४/२५-स,
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक :- १२/१०/२०२२.
वाचा:
-----------------------------------------------------------------------------------
|  | १. साखर आयुक्त यांचे पत्र क्र.विकास/मशीन ऊस तोड पाचट वजन/१४९२०२१ दि. २५/०२/२०२१ |  |
| २. शासन पत्र समक्रमांक दि.२२/०७/२०२२ (बैठकीचे इतिवृत्त) |
|  |
-----------------------------------------------------------------------------------
प्रस्तावना : साखर आयुक्तालयाने दिनांक २५ फेब्रुवारी, २०२१ रोजी ऊस तोडणी यंत्राने तोडणी केल्यास येणाऱ्या पाचटाचे वजन निश्चित करण्याकरिता अभ्यास गट नेमून शासनास सादर केलेल्या अहवालावर चर्चा करण्यासाठी अपर मुख्य सचिव (सहकार व पणन) महोदयांच्या अध्यक्षतेखाली दिनांक २२/०७/२०२२ रोजी व्हिडिओ कॉन्फरन्सिंगद्वारे बैठक आयोजित करण्यात आली होती.
साखर आयुक्तालय पुणे यांनी अभ्यास गटाने सादर केलेल्या अहवालावर सादरीकरण केले. त्यामध्ये अभ्यास गट स्थापन करण्याचा उद्देश, निरिक्षण नोंदविलेले कारखाने, अभ्यास गटाने नोंदवलेली निरीक्षणे, निरीक्षणावर आधारित विश्लेषण व त्या आधारित शासनास केलेल्या शिफारशी यांची सविस्तर माहिती सादर केली. सदर बाबींचा साकल्याने विचार करुन ऊस तोडणी यंत्राने तोडणी केल्यास येणाऱ्या पाचट वजावटीचे प्रमाण निश्चित करण्याबाबतची बाब शासनाच्या
विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय: ऊस नियंत्रण (आदेश), १९६६ मधील खंड ३ (A) (iv) मध्ये अशी तरतुद आहे की, केंद्र सरकार किंवा राज्य सरकार किंवा कृषी संचालक किंवा ऊस आयुक्त किंवा जिल्हा दंडाधिकारी, संबंधित अधिकार क्षेत्रात ऊस पुरवठा करताना, यथास्थिती, किमान किमतीत किंवा मान्य किमतीत योग्य सूट जी "तोडणी आणि वाहतूक" वरील अंदाजे खर्चापेक्षा जास्त असणार नाही तेवढी देऊ शकतात. सदर तरतुदीस अधीन राहून ऊस तोडणी यंत्राने (हार्वेस्टरने) ऊस तोड केलेल्या ऊसाच्या वजनातून सरसकट ४.५ टक्के पाचटाचे वजन वजावट करण्यास या शासन निर्णयान्वये मान्यता देण्यात येत आहे.
२. सदर शासन निर्णयाची अंमलबजावणी शासन निर्णय निर्गमित झाल्याच्या दिनांकापासून करण्यात यावी.
# Page 2
शासन निर्णय क्रमांक: ससाका-०७२२/प्र.क्र.२१४/२५-स
३. प्रस्तूत शासन निर्णयाची अंमलबजावणी योग्य रितीने होण्याच्या अनुषंगाने साखर आयुक्त पुणे यांनी ऊस तोडणी यंत्राशी संबंधित बाबींसंदर्भात सर्व साखर कारखान्यांना आवश्यक त्या सूचना दयाव्यात.
४. भविष्यात ऊस तोडणी यंत्राच्या तंत्रज्ञानामध्ये सुधारणा झाली आणि जर पाचट येण्याचे प्रमाण कमी येण्याची शक्यता असेल तर पुढील तीन वर्षांनी पुन्हा अभ्यास करुन शासनास अहवाल सादर करण्याची दक्षता साखर आयुक्तालयाकडून घेण्यात यावी.
# Page 3