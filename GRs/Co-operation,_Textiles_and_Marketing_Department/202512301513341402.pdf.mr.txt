# Page 1
केंद्र पुरस्कृत एकात्मिक वस्रोद्योग
संकुल योजना (Scheme for Integrated Textile Park-SITP)
अंतर्गत बारामती हायटेक टेक्सटाईल
पार्क प्रा.लि. बारामती, जि.पुणे या
वस्त्रोद्योग संकुलास अर्थसहाय्य मंजूर
करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः टेक्सपा-२०१३/प्र.क्र.२०/टेक्स-४
नवीन प्रशासन भवन, १४ वा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: ३० डिसेंबर, २०२५
वाचा :-
१)शासन निर्णय, सहकार, पणन व वस्त्रोद्योग विभाग, क्रमांक टेक्सपा-२०११/प्र.क्र.९८/टेक्स-४,
दिनांक २५ मे, २०१२
२)शासन निर्णय, सहकार, पणन व वस्त्रोद्योग विभाग, क्रमांक टेक्सपा-२०१३/प्र.क्र.२०/टेक्स-४,
दिनांक २० फेब्रुवारी, २०१३
३)शासन निर्णय, सहकार, पणन व वस्त्रोद्योग विभाग, क्रमांक टेक्सपा-२०१३/प्र.क्र.२०/टेक्स-४,
दिनांक ३० मार्च, २०१४
४)आयुक्त (वस्त्रोद्योग), वस्त्रोद्योग आयुक्तालय, नागपूर यांचे पत्र क्र.कार्य-४/यंत्रमाग/बारामती
पार्क/उर्वरित हप्ता/१२४७/२०२५, दिनांक १३ मार्च, २०२५
५)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०७ एप्रिल,
२०२५
६)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०८ ऑक्टोबर,
२०२५
प्रस्तावना :-
केंद्र पुरस्कृत एकात्मिक वस्त्रोद्योग संकुल (Scheme for integrated Textile Park-SITP)
योजनेंतर्गत राज्यात मंजूर झालेल्या व भविष्ट्यात मंजूर होणाऱ्या एकात्मिक वस्त्रोद्योग संकुलांना राज्य
शासनाकडून प्रकल्प किंमतीच्या ९ टक्के किंवा रुपये ९.०० कोटी यापैकी जी रक्कम कमी असेल तेवढे
अनुदान देण्याची योजना संदर्भ क्र.१ येथील शासन निर्णयान्वये सुरु करण्यात आलेली आहे. केंद्र
शासनाकडून वस्त्रोद्योग संकुल उभारणीकरिता प्रकल्प किंमतीच्या ४० टक्के किंवा ४० कोटी यापैकी जे
# Page 2
कमी असेल तेवढे अनुदान देण्याची तरतूद आहे. या योजनेंतर्गत केंद्र शासनाने मंजूर केलेल्या
अनुदानाचे प्रमाणात राज्य शासन अनुदान मंजूर करते. बारामती हायटेक टेक्सटाईल पार्क प्रा.लि.
बारामती, जि.पुणे या वस्त्रोद्योग संकुलास केंद्र शासनाकडून रुपये ४०.०० कोटी इतके पूर्ण अर्थसहाय्य
प्राप्त झालेले आहे. त्याप्रमाणात राज्य शासनाकडून देय असलेल्या ₹९००.०० लाख अर्थसहाय्यापैकी
संदर्भ क्र.२ येथील शासन निर्णयान्वये ₹७८३.२७ लाख व संदर्भ क्र.३ येथील शासन निर्णयान्वये
₹१०६.७३ लाख असे एकूण ₹८९०.०० लाख इतके अर्थसहाय्य सदर संकुलास वितरीत करण्यात आले
आहे. उर्वरित देय असलेले ₹१०.०० लाख इतके अर्थसहाय्य बारामती हायटेक टेक्सटाईल पार्क
प्रा.लि. बारामती, जि.पुणे या वस्त्रोद्योग संकुलास मंजूर करण्याबाबतचा प्रस्ताव आयुक्त (वस्त्रोद्योग),
वस्त्रोद्योग आयुक्तालय, नागपूर यांनी संदर्भ क्र.४ येथील पत्रान्वये सादर केला आहे. त्यानुषंगाने
बारामती हायटेक टेक्सटाईल पार्क प्रा.लि. बारामती, जि.पुणे या वस्त्रोद्योग संकुलास उर्वरित देय
असलेले ₹१०.०० लाख इतके अर्थसहाय्य मंजूर करण्याची बाब शासनाच्या विचाराधीन होती.
शासन निर्णय:- केंद्र पुरस्कृत एकात्मिक वस्त्रोद्योग संकुल (Scheme for integrated Textile Park-SITP)
योजनेंतर्गत बारामती हायटेक टेक्सटाईल पार्क प्रा.लि. बारामती, जि.पुणे या वस्त्रोद्योग संकुलास
उर्वरित देय असलेले ₹१०.०० लाख (रुपये दहा लाख फक्त) इतके अर्थसहाय्य पुढील अटी व शतींच्या
अधीन राहून मंजूर करण्यास शासन मान्यता देण्यात येत आहे-
१)संदर्भ क्र.१ येथील दिनांक २५ मे, २०१२ रोजीच्या शासन निर्णयामधील सर्व अटी व तरतूदी
यांचे तंतोतंत पालन सदर वस्त्रोद्योग संकुलाने केले आहे, याची शहानिशा आयुक्त (वस्त्रोद्योग),
वस्त्रोद्योग आयुक्तालय, नागपूर यांनी करावी.
२)शासनाने भविष्ट्यात आणखी काही अटी व शर्ती निश्चित केल्यास अशा अतिरिक्त अटी व शर्ती
सदर वस्त्रोद्योग संकुलास लागू राहतील.
३)राज्य शासनाकडून मंजूर होणारा निधी संबंधीत वस्त्रोद्योगाच्या नावे एक दुय्यम खाते (Subsidiary Account) उघडून त्यामध्ये जमा करण्यात यावा.
४)केंद्र शासनाने त्यांच्या एकात्मिक वस्त्रोद्योग संकुल योजनेंतर्गत प्रकल्प उभारणी व निधीवरील नियंत्रणासाठी स्पेशल परपज व्हेइकल (SPV)(PMC) प्रकल्प व्यवस्थापन सल्लागार यांची जी
जबाबदारी निश्चित केली आहे ती जबाबदारी राज्य शासनाने वितरीत केलेल्या निधी संदर्भातही राहील. याशिवाय राज्य शासनाने मंजूर केलेल्या निधीच्या वापराबाबत SPVPMC व
यांचेबरोबर आयुक्त (वस्त्रोद्योग) यांची देखील जबाबदारी राहील.
५)केंद्र शासनाने एकात्मिक वस्त्रोद्योग संकुल योजनेच्या अंमलबजावणीसाठी निर्धारीत केलेल्या
मार्गदर्शक तत्वानुसार निधीचे विनियोजन करण्यासंदर्भात बंधपत्र लिहून देण्याची अट
घालण्यात आली आहे. त्याप्रमाणे राज्य शासनाच्या हिश्याच्या निधी विनियोजनाबाबत बंधपत्र
# Page 3
लिहून देण्याची जबाबदारी संकुलाच्या स्पेशल परपज व्हेइकल (SPV) ची राहील, तसेच
बंधपत्र लिहून घेण्याची जबाबदारी आयुक्त (वस्त्रोद्योग) यांची राहील.
६)संकुलांना राज्य शासनामार्फत वितरीत केलेल्या अर्थसहाय्याचा योग्य विनियोग होत आहे किंवा
कसे याबाबत महालेखापाल यांचेकडून लेखापरिक्षण करण्यात येईल. सदर लेखापरिक्षणासाठी
आवश्यक दस्तऐवज महालेखापालांना उपलब्ध करुन देणे प्रवर्तकावर बंधनकारक राहील.
२. वित्त विभाग, परिपत्रक क्र.अर्थसं-२०२५/प्र.क्र.४४/अर्थ-३, दिनांक ०७ एप्रिल, २०२५ सोबतच्या
परिशिष्ट्टातील अ.क्र. ९ येथील "३३-अर्थसहाय्य" या बाबीखालील खर्च करण्यास विभागास अधिकार
प्राप्त झाले आहेत. सदर अ.क्र.९ मधील तपासणी सूचीतील क्र.६, ७, १० मधील तरतूदी या प्रकरणी
लागू होत नाहीत, तर क्र. १, २, ३, ४, ५, ८, ९ मधील तरतूदी या प्रकरणी लागू असून सदर तरतूदींची
पूर्तता या प्रकरणी होत आहे.
३. वित्त विभाग, परिपत्रक क्र.संकीर्ण २०१६/प्र.क्र.३१/कोषा.प्रशा-५, दिनांक १० मे, २०१६ मधील
परिच्छेद-अ मधील बाबींची पूर्तता खालीलप्रमाणे करण्यात आली आहे :-
१)विभागास प्रदान वित्तीय अधिकार :- वित्त विभाग, परिपत्रक क्र.अर्थसं-२०२५/प्र.क्र.४४/अर्थ-३,
दिनांक ०७ एप्रिल, २०२५ सोबतच्या परिशिष्ट्टातील अ.क्र. ९ येथील "३३-अर्थसहाय्य" या
बाबीखालील खर्च करण्यास विभागास अधिकार प्राप्त झाले असून सदर परिपत्रकातील
तपासणी सूचीप्रमाणे सर्व बाबींची पूर्तता होत आहे.
२)मंजूर निधी :- "मागणी क्र. व्ही-२, २८५१ ग्रामोद्योग व लघुउद्योग, ११०, संमिश्र ग्रामोद्योग व
लघुउद्योग आणि सहकारी संस्था, (०२)(६०) वस्त्रोद्योग संकुल उभारणे (केंद्र योजना)(कार्यक्रम)
(२८५१५२६४), ३३, अर्थसहाय्य" या लेखाशीर्षाखाली सन २०२५-२६ या आर्थिक वर्षात
₹५००.०० लाख इतका निधी अर्थसंकल्पित करण्यात आला आहे.
३)मागील ३ महिन्यांपूर्वी दिलेल्या अनुदानापैकी ७५% किंवा अधिक निधी खर्च झाला आहे :-
मागील ३ महिन्यापूर्वी कोणतेही अनुदान वितरीत करण्यात आलेले नाही.
४)ज्या लेखाशीर्षाखाली अनुदान वितरीत करण्यात येत आहे, त्या लेखाशीषांतर्गत एक वर्षापूर्वीचे
संक्षिप्त देयक प्रलंबित नाही :- सदर लेखाशीर्षाखाली एक वर्षापूर्वीचे संक्षिप्त देयक प्रलंबित
नाही.
५)स्थानिक स्वराज्य संस्थांना अनुदान देताना त्यांचेकडून राज्य शासनास येणे नाही किंवा येणे
रक्कम समायोजित करण्यात आली आहे :- लागू नाही.
६)वैयक्तिक लाभार्थीचे देयक सादर करताना यादीसह व शक्यतो आधार क्रमांकासह सादर
करावे :- लागू नाही.
७)बांधकाम विषयक प्रस्तावांना प्रशासकीय मान्यता देताना सक्षम अधिकाऱ्याची मान्यता
घेतल्याचा उल्लेख आदेशात असावा :- केंद्र शासनाच्या मार्गदर्शक तत्वानुसार वस्त्रोद्योग संकुल
योजना राबविण्यात येते.
# Page 4
८)खरेदी विषयक प्रक्रिया अद्ययावत उद्योग, ऊर्जा व कामगार विभागाच्या शासन आदेशानुसार
करावी व तसा उल्लेख प्रशासकीय मान्यतेत असावा :- लागू नाही.
९)साहित्य खरेदीची रक्कम पुरवठादाराच्या नावे ECS द्वारे आहरित करावीः- लागू नाही.
४. यासाठी होणारा खर्च सन २०२५-२६ या आर्थिक वर्षाकरिता एकात्मिक वस्त्रोद्योग संकुल (Scheme for integrated Textile Park-SITP) योजनेंतर्गत वस्त्रोद्योग संकुल उभारण्याकरिता "मागणी
क्र. व्ही-२, २८५१ ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था,
(०२)(६०) वस्त्रोद्योग संकुल उभारणे (केंद्र योजना)(कार्यक्रम) (२८५१५२६४), ३३, अर्थसहाय्य" या
लेखाशीर्षाखाली मंजूर केलेल्या तरतूदीमधून भागविण्यात यावा.
५. उक्त निधी आहरण करुन संबंधितांना संवितरीत करण्यासाठी सहायक संचालक (लेखा),
वस्त्रोद्योग आयुक्तालय, महाराष्ट्र राज्य, नागपूर यांना आहरण व संवितरण अधिकारी तसेच, आयुक्त
(वस्त्रोद्योग), वस्त्रोद्योग आयुक्तालय, महाराष्ट्र राज्य, नागपूर यांना नियंत्रण अधिकारी म्हणून घोषित
करण्यात येत आहे.
६. आयुक्त (वस्त्रोद्योग) यांनी उक्त निधीचे उपयोगिता प्रमाणपत्र महालेखापाल कार्यालयास व
शासनास सादर करावे.
७. सदर शासन निर्णय वित्त विभागाच्या दि.०७.०४.२०२५ रोजीच्या शासन परिपत्रकान्वये
विभागास प्रदान केलेल्या अधिकारानुसार तसेच, वित्त विभागाने अनौपचारिक संदर्भ
क्र.५६७/२०२५/व्यय-२, दि.०६.११.२०२५ अन्वये दिलेल्या मान्यतेनुसार निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5