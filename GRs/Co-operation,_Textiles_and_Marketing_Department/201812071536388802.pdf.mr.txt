# Page 1
काजू बोंडूपासून इथेनॉल व सी.एन.जी. चे उत्पादन करण्यासाठी रत्नागिरी, सिंधुदुर्ग व कोल्हापूर या जिल्ह्यात पथदर्शी प्रकल्प उभारणी करण्याच्या दृष्टीने या विषयाबाबत अभ्यास करणेसाठी समितीचे गठन करण्याबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्रमांक: प्रक्रिया-१११७/प्र.क्र.१७४/१-स
मंत्रालय विस्तार, मुंबई-४०००३२.
दि. ०७ डिसेंबर, २०१८.
प्रस्तावना: राज्यातील सिंधुदुर्ग, रत्नागिरी व कोल्हापूर या जिल्ह्यात काजूची मोठ्या प्रमाणात लागवड असून काजू बी वर प्रक्रिया करणारे उद्योग सदर जिल्ह्यात कार्यरत आहेत. काजू पीकाच्या बाबतीत काजू बी व्यतिरिक्त काजू बोंडूचे अंदाजे सुमारे २२ लाख मे.टन उत्पादन होत असून त्यावर कोणतीही प्रक्रिया केली जात नाही. काजू बोंडूच्या रसांपासून फेणी, वाईन, इथेनॉल, सी. एन. जी., व्हाईट स्पिरीट इ. उपपदार्थांची निर्मिती करता येते. तसेच काजू बोंडूच्या चोथ्यापासून फायबर, पोल्ट्रीसाठी खाद्य व पशुखाद्य निर्माण करणे शक्य असल्याचे संशोधनात दिसून आले आहे. त्यामुळे काजू बोंडूपासून इथेनॉल व सी.एन.जी. चे उत्पादन करण्यासाठी रत्नागिरी, सिंधुदुर्ग व कोल्हापूर या जिल्ह्यात पथदर्शी प्रकल्प उभारणी करण्याच्या दृष्टीने या विषयाबाबत अभ्यास करणेसाठी एका समितीचे गठन करण्याची बाब शासनाच्या विचाराधीन होती.
शासन निर्णय: या शासन निर्णयाद्वारे काजू बोंडूपासून इथेनॉल व सी.एन. जी. चे उत्पादन करण्यासाठी रत्नागिरी, सिंधुदुर्ग व कोल्हापूर या जिल्ह्यात पथदर्शी प्रकल्प उभारणी करण्याच्या दृष्टीने या विषयाबाबत अभ्यास करणेसाठी खालीलप्रमाणे समिती गठीत करण्यात येत आहे.
----------------------------------------------------------------------------------------------
| अ.क्र. | पदनाम व कार्यालय | समितीमधील पदनाम |
| १. | पणन संचालक, महाराष्ट्र राज्य, पुणे. | अध्यक्ष |
| २. | संचालक (फलोत्पादन), पुणे | सदस्य |
| ३. | सह संचालक, (उप पदार्थ), साखर आयुक्त कार्यालय, पुणे | सदस्य |
| ४. | बाळासाहेब सावंत कोकण कृषि विद्यापीठचे प्रतिनिधी | सदस्य |
| ५. | श्री.उदय कुलकर्णी, प्राझ इंडस्ट्रीज प्रा.लि.,पुणे | सदस्य |
| ६. | श्री.संतोष गोंधळेकर, प्रायमोव्ह इंजनिअरिंग प्रा.लि., पुणे | सदस्य |
| ७. | श्री.अतुल काळसेकर, संचालक, जिल्हा मध्य. सह. बँक लि., सिंधुदुर्ग | सदस्य |
| ८. | हरिष कांबळे, स्वामी समर्थ सह.काजू कारखाना, दापोली | सदस्य |
| ९. | श्री.सुनिल उकीडवे (डॉ. हेगडेवार प्रकल्प, मानगांव), मानगांव, ता. कुडा ज. सिंधुदुर्ग. | सदस्य |
| १०. | विभागीय कृषि सह संचालक, कोकण विभाग, ठाणे, जि.ठाणे. | सदस्य सचिव |
----------------------------------------------------------------------------------------------
# Page 2
शासन निर्णय क्रमांकः प्रक्रिया-१११७/प्र.क्र.१७४/१-स
०२. समितीस आवश्यक असणारे कागदपत्रे पणन संचालनालय, महाराष्ट्र राज्य, पुणे यांच्या कार्यालयामार्फत पुरविण्यांत येतील. समितीने सर्वंकष अभ्यास करुन आपला अहवाल ६० दिवसांत शासनांस सादर करावा.