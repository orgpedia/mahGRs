# Page 1
वस्रोद्योग धोरण २०१८-२३ अंतर्गत वस्त्रोद्योग प्रकल्पांना वीजदरात सवलत देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण २०१८/प्र.क्र.१६४९/टेक्स-५
मंत्रालय, मुंबई- ४०० ०३२
दिनांक – १३ ऑगस्ट, २०२१.
संदर्भ १) शासन निर्णय, उद्योग, उर्जा व कामगार विभाग, क्रमांक: संकिर्ण २०१५/प्र.क्र.१७५/उर्जा-५ दि. ७ नोव्हेंबर, २०१५.
२) शासन निर्णय, सहकार, पणन व वस्त्रोद्योग विभाग, क्रमांक: धोरण २०१७/प्र.क्र.६/ टेक्स-५, दि. १५ फेब्रुवारी, २०१८.
३) दिनांक ३०.१०.२०१८ रोजी अपर मुख्य सचिव, मुख्यमंत्री सचिवालय यांच्यासोबत
झालेल्या बैठकीचे इतिवृत्त.
४) शासन निर्णय, सहकार, पणन व वस्त्रोद्योग विभाग, क्रमांक: धोरण २०१८/प्र.क्र.१६४९/टेक्स-५ दि. २१ डिसेंबर, २०१८.
५) शासन निर्णय, सहकार, पणन व वस्त्रोद्योग विभाग, क्रमांक: धोरण २०१८/प्र.क्र.१६४९/टेक्स-५ दि. १३ सप्टेबर, २०१९.
६) शासन निर्णय, सहकार, पणन व वस्त्रोद्योग विभाग, क्रमांक: धोरण २०१८/प्र.क्र.१६४९/टेक्स-५ दि. २५ फेब्रुवारी, २०२१.
७) आयुक्त वस्रोद्योग यांचे दि.३० जुलै २०२१ रोजीचे पत्र
प्रस्तावना :
संदर्भांकित क्रमांक १ येथील शासन निर्णयान्वये राज्याचे वस्त्रोद्योग धोरण जाहीर करण्यात आले आहे. या धोरणा अंतर्गत वस्त्रोद्योग प्रकल्पांना वीजदरात सवलत जाहीर करण्यात आली आहे. त्यानुसार संदर्भ क्रमांक ४ येथील शासन निर्णयांन्वये वस्रोद्योग प्रकल्पांना वीज सवलत लागू करण्यात आली आहे.याबाबत आयुक्त (वस्रोद्योग), यांच्या संदर्भ क्रमांक ७ येथील पत्राद्वारे प्राप्त पत्राद्वारे केलेल्या विनंतीस अनुसरून वीजदर सवलत लागू करण्याची कार्यपध्दतीत सुधारणा करण्याची बाब शासनाच्या विचाराधीन होती.
शासन निर्णय :
संदर्भ क्रमांक ४ च्या शासन निर्णयानुसार वस्त्रोद्योग प्रकल्पांना वीज सवलत लागू केली आहे.
त्यामधील परि. ४ नुसार वीजदर सवलत वितरीत करण्याची कार्यपध्दती विहित केली आहे. सदर कार्यपध्दतीत खालील प्रमाणे सुधारणा करण्यात येत आहे.
वीजदर सवलत लागू करण्याची कार्यपध्दती : (१) २७ अश्वशक्ती पेक्षा कमी जोडभार असलेल्या यंत्रमाग प्रकल्पांच्या प्रस्तावांना आयुक्त (वस्त्रोद्योग), यांच्या स्तरावर तपासणी करून मान्यता देण्यात येईल.
(२) वरील क्रमांक १ येथे नमुद केलेल्या यंत्रमाग घटकांव्यतीरीक्त अन्य वस्रोद्योग घटकांना जसे यंत्रमाग, सहकारी तसेच खाजगी सुतगिरणी/निटींग / होजिअरी / गारमेंटींग / प्रक्रिया उद्योग व अन्य सर्व वस्रोद्योग प्रकल्पांचे प्रस्ताव आयुक्त (वस्त्रोद्योग), यांच्याकडून प्राप्त झाल्यानंतर, या प्रस्तावांना शासनाच्या मान्यतेने वीज सवलत लागू करण्यात येईल.
# Page 2
शासन निर्णय क्रमांकः धोरण २०१८/प्र.क्र.१६४९/टेक्स-५