# Page 1
“राज्यातील काजू उत्पादक
शेतकऱ्यांना काजू बी साठी शासन
अनुदान देणे” या योजनेसाठी निधी
वितरीत करण्याबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः काजूमं-०९२५/प्र.क्र.३०८/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०१ ऑक्टोबर, २०२५.
संदर्भ:- १.शासन निर्णय, सहकार, पणन व वस्त्रोद्योग विभाग क्र.काजूमं-०९२४/प्र.क्र.६८/२१-स,
दि.०९.०७.२०२४.
२. शासन निर्णय, सहकार, पणन व वस्त्रोद्योग विभाग क्र.पुमाप्र-२२२४/प्र.क्र.२४९/२१-स,
दि.२४.३.२०२५.
३. शासन निर्णय, सहकार, पणन व वस्त्रोद्योग विभाग क्र.पुमाप्र-२२२४/प्र.क्र.२४९/२१-स,
दि.२८.३.२०२५.
४. मुख्य कार्यकारी अधिकारी, महाराष्ट्र राज्य काजू मंडळ यांचे क्र.मराकाप/
काजूबी अनुदान/यादी-३/२०२५/७८/२५, दि.१.०८.२०२५ रोजीचे पत्र.
प्रस्तावना:-
“राज्यातील काजू उत्पादक शेतकऱ्यांना काजू बी साठी शासन अनुदान देणे” या योजनेस
संदर्भ क्र.१ येथील शासन निर्णयान्वये मान्यता दिलेली आहे. या योजनेअंतर्गत राज्यातील काजू
उत्पादक शेतकऱ्यांना त्यांनी सन २०२४ च्या काजू हंगामासाठी विक्री केलेल्या काजू बी साठी प्रति
किलो रु.१०/- याप्रमाणे किमान ५० किलो व कमाल २००० किलो या मर्यादेत शासन अनुदान
देण्यात येणार आहे.
उपरोक्त योजनेअंतर्गत पात्र लाभार्थ्यांसाठी संदर्भ क्र.२ व ३ येथील शासन निर्णयान्वये
सन २०२४-२५ या आर्थिक वर्षासाठी पुरवणी मागणीद्वारे अर्थसंकल्पित झालेल्या रु.१०.०० कोटी
इतक्या निधी पैकी रु. ४.९७४७ कोटी (अक्षरी रुपये चार कोटी सत्याएन्नव लक्ष सत्तेचाळीस हजार
फक्त) इतका निधी वितरीत करण्यात आलेला आहे.
आता, उपरोक्त योजनेअंतर्गत पात्र लाभार्थ्यांसाठी मुख्य कार्यकारी अधिकारी, महाराष्ट्र
राज्य काजू मंडळ यांनी संदर्भ क्र.४ येथील पत्रान्वये केलेल्या मागणीनुसार आणखी
रु. ३८.८८७३लक्ष इतका निधी वितरीत करण्याची बाब शासनाच्या विचाराधीन होती.
शासन निर्णय:-
“राज्यातील काजू उत्पादक शेतकऱ्यांना काजू बी साठी शासन अनुदान देणे” या
योजनेअंतर्गत पात्र लाभार्थ्यांना चालू आर्थिक वर्षात रु. ३८.८८७३लक्ष (अक्षरी रुपये अडतीस लक्ष
अठ्याऐंशी हजार सातशे तीस फक्त) निधी वितरीत करण्यास या शासन निर्णयाद्वारे मान्यता
देण्यात येत आहे.
# Page 2
२.“राज्यातील काजू उत्पादक शेतकऱ्यांना काजू बी साठी शासन अनुदान देणे” या
योजनेसाठी सन २०२५-२६ या आर्थिक वर्षासाठी अर्थसंकल्पीत व वितरीत करावयाच्या निधीचा
तपशील खालीलप्रमाणे आहे:-
(रुपये लाखात)
--------------------------------------------------------------------------------------------
| योजनेचे नाव | अर्थसंकल्पित निधी | चालू वर्षी वितरीत निधी | आता वितरीत करावयाचा निधी |
| राज्यातील काजू उत्पादक शेतकऱ्यांना काजू बी साठी शासन अनुदान देणे | रु.९९.९४ | ००.०० | रु.३८.८८७३ |
--------------------------------------------------------------------------------------------
३.सदरहू खर्च मागणी क्रमांक व्ही-२, मुख्य लेखाशिर्ष-२४३५०२३१, इतर कृषिविषयक
कार्यक्रम, ०१, पणन व गुणवत्ता नियंत्रण, १०१, पणन सुविधा, (०१) विपणन सुविधा, (०१)(०४)
राज्यातील काजू उत्पादक शेतकऱ्यांना अर्थसहाय्य (कार्यक्रम), (२४३५०२३१) ३१, सहायक अनुदान
(वेतनेतर) या लेखाशिर्षाखाली सन २०२५-२६ या आर्थिक वर्षाकरीता मंजूर असलेल्या
अर्थसंकल्पीय निधीतून भागविण्यात यावा.
४. उपरोक्त परिच्छेद क्र.२ येथील तक्त्यात नमूद केलेल्या निधीचे आहरण व वितरण
करण्यासाठी श्री.विजयकुमार लक्ष्मण लहाने, सह सचिव (पणन) (V००१०), सहकार, पणन व
वस्त्रोद्योग विभाग, मंत्रालय, मुंबई यांना नियंत्रक अधिकारी व श्री.सु.पु.पांगारकर, कार्यासन
अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई यांना आहरण व
संवितरण अधिकारी म्हणून घोषित करण्यात येत आहे. या शासन निर्णयान्वये मंजूर केलेला निधी
अधिदान व लेखा अधिकारी कार्यालय, मुंबई येथून आहरीत करुन संबंधितांना वितरीत करण्याची
कार्यवाही आहरण व संवितरण अधिकारी तसेच नियंत्रक अधिकारी यांनी करावी.
५.महाराष्ट्र राज्य काजू मंडळाकरीता उपलब्ध करुन देण्यात आलेला निधी RTGS सुविधेद्वारे
काजू मंडळाच्या बँक खात्यावर जमा करावयाचा असून,त्याबाबतचा तपशील खालीलप्रमाणे आहे :-
---------------------------------------------------
| Bank Name | State Bank of India, Market Yard, Pune. |
| Account Type | Current account |
| Account No. | ४२७९०३५८९०५ |
| IFSC CODE | SBIN०००६११७ |
---------------------------------------------------
६.या शासन निर्णयाव्दारे उपलब्ध करुन देण्यात आलेला निधी पात्र काजू उत्पादक लाभार्थी
शेतकऱ्यांच्या आधार संलग्नित बँक खात्यावर महाराष्ट्र राज्य काजू मंडळामार्फत थेट जमा
करण्यात येईल.
# Page 3
७.या शासन निर्णयाव्दारे उपलब्ध करुन देण्यात आलेला निधी हा बिनशर्त स्वरुपाचा असून
ज्या कारणास्तव मंजूर केलेला आहे, त्याच कारणासाठी विनियोग करण्याबाबत मुख्य कार्यकारी
अधिकारी, महाराष्ट्र राज्य काजू मंडळ तथा कार्यकारी संचालक, महाराष्ट्र राज्य कृषि पणन मंडळ,
पुणे यांनी खात्री करावी आणि यासंदर्भातील अनुपालन अहवाल व निधीचे उपयोगिता प्रमाणपत्र
शासनास तत्परतेने सादर करावे.
८.वित्त विभागाच्या दि.०७.०४.२०२५ रोजीच्या शासन परिपत्रकानुसार विहीत केलेल्या अटींची
पूर्तता होत असल्याने, सदर परिपत्रकान्वये या विभागास प्रदान केलेल्या अधिकारानुसार हा शासन
निर्णय निर्गमित करण्यात येत आहे.
९.सदर शासन निर्णय नियोजन विभागाच्या अनौपचारीक संदर्भ क्र.३५९/का.१४३१,
दि.१७.०९.२०२५ अन्वये व वित्त विभागाच्या अनौपचारीक संदर्भ क्र.५१९/२०२५/व्यय-२,
दि.२५.०९.२०२५ अन्वये प्राप्त झालेल्या सहमतीनुसार निर्गमित करण्यात येत आहे.
१०.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर