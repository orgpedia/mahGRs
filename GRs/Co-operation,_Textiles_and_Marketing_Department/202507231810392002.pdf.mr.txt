# Page 1
मॅग्नेट प्रकल्पाचा (Maharashtra
Agribusiness Network-MAGNET)
विस्तारीत स्वरुप असलेला मॅग्नेट २.०
प्रकल्प राबविण्यास मान्यता
देणेबाबत.......
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः मॅग्नेट-०८२५/प्र.क्र.११८/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २३ जुलै, २०२५.
वाचा:-
१)शासन निर्णय, सहकार, पणन व वस्त्रोद्योग विभाग, क्र.कृपमं-०११८/प्र.क्र.१३/२१-स,
दि.१९.१०.२०१८ व दि.२०.१०.२०१८.
२)शासन निर्णय, सहकार, पणन व वस्त्रोद्योग विभाग, क्र.कृपमं-०११८/प्र.क्र.१३/२१-स,
दि.३०.०९.२०२०.
३)शासन निर्णय, सहकार, पणन व वस्त्रोद्योग विभाग, क्र.योजना-१०२०/प्र.क्र.१८३/२१-स,
दि.०९.१०.२०२०.
४)शासन निर्णय, सहकार, पणन व वस्त्रोद्योग विभाग, क्र.कृपमं-०११८/प्र.क्र.१३/२१-स,
दि.१९.१०.२०२०.
५)शासन निर्णय, सहकार, पणन व वस्त्रोद्योग विभाग क्र.मॅग्नेट-०८२४/प्र.क्र.२४५/२१-स,
दि.२१.०२.२०२५.
६)शासन निर्णय, सहकार, पणन व वस्त्रोद्योग विभाग क्र.मॅग्नेट-०८२५/प्र.क्र.८७/२१-स,
दि.१०.०६.२०२५.
७)प्रकल्प संचालक, महाराष्ट्र ॲग्रीबिझनेस नेटवर्क (मॅग्नेट) प्रकल्प, पुणे यांचे पत्र
क्र.मॅग्नेट/समन्वय/PPR/३१२७/२०२५, दि.२८.०३.२०२५.
प्रस्तावना:-
आशियाई विकास बँक (ADB) अर्थसहाय्यित “महाराष्ट्र अॅग्रीबिझनेस नेटवर्क (मॅग्नेट)”
(“Maharashtra Agribusiness Network-MAGNET”) प्रकल्प ६ वर्षासाठी राज्यातील सर्व
जिल्यांमध्ये राबविण्यास संदर्भ क्र.२ येथील दि.३०.०९.२०२० च्या शासन निर्णयान्वये मान्यता देण्यात
आलेली आहे. मॅग्नेट प्रकल्प एकूण US $ १४२.९ दशलक्ष (सुमारे रू. १०००.०० कोटी) इतक्या
रक्कमेचा असून, त्यापैकी ७०% निधी रु.७०० कोटी (US $ १०० दशलक्ष) आशियाई विकास बँकेकडून
कर्ज स्वरुपात व ३०% निधी रु.३०० कोटी (US $ ४२.९ दशलक्ष) राज्य शासनाच्या स्वनिधीतून आहे.
सदर मॅग्नेट प्रकल्पामध्ये डाळींब, केळी, संत्रा, मोसंबी, सिताफळ, पेरु, चिकू, स्रोबेरी, भेंडी व
मिरची (हिरवी व लाल) या १० फलोत्पादन व काही फुलपिके यांचा समावेश आहे. सदर पिकांच्या
मुल्यसाखळ्यांमध्ये खाजगी गुंतवणूक आकर्षित करुन शेतकऱ्यांच्या उत्पन्नात वाढ करणे, फळे व
भाजीपालांचे काढणी पश्चात नुकसान कमी करणे, त्यांची साठवणूक क्षमता वाढविणे, मालाची मूल्यवृध्दी
करणे इ. मॅग्नेट प्रकल्पाचे मुख्य उद्देश आहेत.
# Page 2
संदर्भ क्र.५ येथील शासन निर्णयान्वये मॅग्नेट प्रकल्पांतर्गत आंबा, काजू, लिंबू व पडवळ या
आणखी चार पिकांचा समावेश करण्यात आला असून, सदर प्रकल्पांतर्गत समाविष्ट्ट फळ-फुलपिकांची
एकूण संख्या १५ झाली आहे.
दि.१७.७.२०२५ रोजीच्या मंत्रिमंडळ बैठकीतील निर्णयानुसार, मॅग्नेट प्रकल्पांतर्गत समाविष्ट्ट
१५ फलोत्पादन पिकांव्यतिरिक्त “मॅग्नेट” प्रकल्पाचा पुढील विस्तारीत टप्पा म्हणून द्राक्षे, पपई, हळद,
अंजीर, शेवगा, टोमॅटो, आले व फणस या ८ नवीन पिकांचा समावेश असलेला रु.२१०० कोटी
(२५० Million USD) रक्कमेचा “मॅग्नेट २.०” प्रकल्प, सन २०२५-२०३१ या कालावधीकरिता
राबविण्यास मान्यता देण्याची तसेच, मॅग्नेट २.० प्रकल्पाचा Preliminary Project Report (PPR)
आर्थिक व्यवहार विभाग, वित्त मंत्रालय, भारत सरकार यांना सादर करण्याकरीता PPR मसुद्यास
मान्यता देण्याची बाब शासनाच्या विचाराधीन आहे.
शासन निर्णय:-
“महाराष्ट्र अॅग्रीबिझनेस नेटवर्क (मॅग्नेट)” (“Maharashtra Agribusiness Network-
MAGNET”) प्रकल्पाचा विस्तारीत स्वरुप असलेला रु.२१०० कोटी (२५० Million USD) रक्कमेचा
“मॅग्नेट २.० प्रकल्प” सन २०२५-२०३१ या कालावधीकरिता राबविण्यास या शासन निर्णयान्वये मान्यता
देण्यात येत आहे.
२. तसेच, मॅग्नेट २.० प्रकल्पाचा Preliminary Project Report (PPR) आर्थिक व्यवहार विभाग,
वित्त मंत्रालय, भारत सरकार यांना सादर करण्याकरीता PPR मसुद्यास शासन मान्यता देण्यात येत
आहे.
३. मॅग्नेट २.० प्रकल्पामध्ये सद्याच्या मॅग्नेट प्रकल्पांतर्गत समाविष्ट्ट १५ फलोत्पादन
पिकांव्यतिरिक्त द्राक्षे, पपई, हळद, अंजीर, शेवगा, टोमॅटो, आले व फणस या ८ नवीन पिकांचा समावेश
राहील.
४. मॅग्नेट २.० अंतर्गत राज्यातील कृषी व्यवसाय प्रणाली अधिक बळकट करण्यासाठी पायाभूत
सुविधा सुधारणा, वित्तीय व संस्थात्मक सहाय्याचा विस्तार आणि महाराष्ट्राच्या फलोत्पादन पीक
निर्यातीला चालना देण्यावर लक्ष केंद्रित करण्यात येणार आहे.
५. सदर शासन निर्णय दि.१७.०७.२०२५ रोजी झालेल्या मंत्रिमंडळ बैठकीतील निर्णयानुसार
निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3