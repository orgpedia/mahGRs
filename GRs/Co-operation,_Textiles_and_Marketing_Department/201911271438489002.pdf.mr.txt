# Page 1
(१) मा. विभागीय सहनिबंधक, सहकारी संस्था, मुंबई विभाग, (२) जिल्हा उपनिबंधक, सहकारी संस्था, मुंबई - १ शहर, (३) उपनिबंधक सहकारी संस्था, ओ, (४) उपनिबंधक सहकारी संस्था,डी, (५) उपनिबंधक सहकारी संस्था, जी/एन, (६) उपनिबंधक सहकारी संस्था, जी/एस, (७) सहाय्यक निबंधक, सहकारी संस्था एफ/एन आणि दादर येथे कार्यरत असलेले (८) सहाय्यक निबंधक, सहकारी संस्था एफ / एस विभाग कार्यालय अशा एकूण आठ विभाग कार्यालयासाठी मल्होत्रा हाऊस फोर्ट, मुंबई येथील जागा भाडेतत्वावर घेण्यास प्रशासकीय व वित्तीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: संकीर्ण-२०१९/प्र.क्र. ५४/२२-स,
हुतात्मा राजगुरु चौक, मादाम कामा मार्ग,
मंत्रालय(वि),मुंबई-४०० ०३२.
दिनांक :- २६ नोव्हेंबर, २०१९.
संदर्भ :- सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्रं.
१) सर्वसा/ १५सआ/ कार्यालय स्थलांतरण/२०१९/२१३, दि. १६.०९.२०१९.
२) सर्वसा/ १५सआ / कार्यालय स्थलांतरण/२०१९/३०९, दि.०७.११.२०१९.
प्रस्तावना : मल्होत्रा हाऊस, फोर्ट, मुंबई या इमारतीमधील सहाव्या मजल्यावर (१) मा. विभागीय सह निबंधक, सहकारी संस्था, मुंबई विभाग, (२) जिल्हा उपनिबंधक, सहकारी संस्था, मुंबई (१) शहर, (३) उपनिबंधक सहकारी संस्था, ओ, (४) उपनिबंधक सहकारी संस्था,डी, (५) उपनिबंधक सहकारी संस्था, जी/एन, (६) उपनिबंधक सहकारी संस्था, जी/एस, (७) सहाय्यक निबंधक, सहकारी संस्था एफ / एन ही कार्यालये कार्यरत आहेत.
मल्होत्रा हाऊस या जागेच्या जागा मालकाने संपूर्ण जागेची आवश्यकता असलेला दावा लघुवाद न्यायालयामध्ये शासनाविरुध्द सन १९८६ मध्ये दावा क्रमांक १२३३/३७३०/१९८६ दाखल केला होता. त्याचा निकाल दि.३०.०६.२००३ रोजी लागला. त्यामध्ये आदेशाच्या तारखेपासून तीन महिन्याचे आत सदर जागा, जागा मालकास परत करण्याचे आदेश देण्यात आले. सदर आदेशाविरुध्द सहकार आयुक्तालय कार्यालयाने लघुवाद न्यायालयात अपील क्रमांक ७५२/२००३ दाखल केले. सदर अपीलावर सुनावणी होऊन दिनांक २८.४.२००५ रोजी मा. लघुवाद न्यायालयाचा दिनांक ३०.०६.२००३ रोजीचा निर्णय कायम करण्यात आला. मा. लघुवाद न्यायालयातील अपील आदेशाविरुध्द रिट याचिका क्रमांक ७३६१/२००५ मा. उच्च न्यायालय, मुंबई येथे दाखल केली.
सदर रिट याचिका दाखल करण्यायोग्य नसल्याचे नमूद करुन दि.२८.४.२००५ च्या आदेशाविरुध्द C.R.A. दाखल करण्याचे मा.उच्च न्यायालयाने दिनांक १५.३.२००७ अन्वये आदेश दिले. आव्हानीत C.R.A.क्र.७८/२००७ मध्ये सदर प्रकरणात जागा मालकाने मा. उच्च न्यायालय, मुंबई येथे दाखल केलेला दिवाणी अर्ज क्रमांक ४७/०८ मध्ये मा. लघुवाद न्यायालय, मुंबई यांचेकडील दिनांक २८.०४.२००५ च्या आदेशामध्ये कार्यालयीन जागा रिक्त करण्याच्या आदेशास मा.उच्च न्यायालयाने
# Page 2
शासन निर्णय क्रमांकः संकीर्ण-२०१९/प्र.क्र. ५४/२२-स,
दिनांक १४.१०.२००८ रोजीचे आदेशाने स्थगिती दिली. तसेच, जागा मालकाने मागणी केलेल्या दरमहा रु.१५ लक्ष नुकसान भरपाई/तदर्थ भाडे ची मागणी अमान्य करुन ज्या दिवशी मा.लघुवाद न्यायालयाचा निर्णय झाला (दि.३०.०६.२००३) त्या दिवसापासून दरमहा रु.५.४० लक्ष एवढी रक्कम तदर्थ भाडे (Advoc Rent) म्हणून मा. लघुवाद न्यायालयात जमा करण्याचे आदेश मा. उच्च न्यायालयाने सदर प्रकरणी दिले. मा. उच्च न्यायालयाच्या सदर आदेशाविरुध्द मा.सर्वोच्च न्यायालयात एसएलपी क्र.३१०४७/२००५ दाखल केले असता, मा. सर्वोच्च न्यायालयाने दिनांक २७.०८.२००९ च्या आदेशाद्वारे सदर एसएलपी फेटाळली. त्यामुळे मा. उच्च न्यायालयाचे दिनांक १४.१०.२००८ रोजीच्या आदेशाची अंमलबजावणी करण्यात येवून रु.५.४० लक्ष तदर्थ भाडे मा.लघुवाद न्यायालयात भरणा करण्यात येत होते. परंतु, आज स्थितीत जागा मालकास संपूर्ण जागेची आवश्यकता नसून सदर इमारतीच्या ६ मजल्यावरील एकूण ९००० चौ. फूट जागेपैकी ७००० चौ.फूट जागा ०८ कार्यालयांसाठी रुपये १०९/- प्रति चौ. फूट या दराने दरमहा रुपये ७,६३,०००/ (कर स्वतंत्र) अदा करुन ५ वर्षासाठी भाडेतत्वावर देण्यास जागा मालकाने सहमती दर्शविली आहे.
तसेच, त्यांनी शासनाविरुध्द दाखल केलेला दावा मागे घेण्यासही सहमती दर्शविली आहे. मल्होत्रा हाऊसची जागा ही सीएसटी रेल्वे स्थानकाजवळ असून उक्त आठ कार्यालयांच्या कार्यक्षेत्रातील संस्थांशी निगडीत प्रतिनिधी, अभ्यांगतांना व कार्यालयीन सोईचे दृष्टीने योग्य असल्याने खालील नमूद कार्यालयांना मल्होत्रा हाऊस या जागेतच कार्यालये ठेवणे सोईस्कर असल्याची बाब शासनाच्या निदर्शनास आले. त्यामुळे मल्होत्रा हाऊस, फोर्ट, मुंबई या इमारतीमधील सहाव्या मजल्यावर कार्यरत असलेली (१) मा.विभागीय सह निबंधक, सहकारी संस्था, मुंबई विभाग, (२) जिल्हा उपनिबंधक, सहकारी संस्था, मुंबई (१) शहर, (३) उपनिबंधक सहकारी संस्था, ओ, (४) उपनिबंधक सहकारी संस्था, डी, (५) उपनिबंधक सहकारी संस्था, जी/एन, (६) उपनिबंधक सहकारी संस्था, जी/एस, (७) सहाय्यक निबंधक, सहकारी संस्था एफ/एन आणि दादर येथे कार्यरत असलेले (८) सहाय्यक निबंधक, सहकारी संस्था एफ/एस विभाग कार्यालय अशी एकूण आठ विभाग कार्यालयासाठी मल्होत्रा हाऊस ही जागा भाडेतत्वावर घेण्यासाठी सहकार आयुक्त व निबंधक, सहकारी संस्था, पुणे या कार्यालयाने संदर्भ क्रमांक २ अन्वये सादर केलेल्या प्रस्तावास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मल्होत्रा हाऊस, फोर्ट, मुंबई या इमारतीमधील सहाव्या मजल्यावर कार्यरत असलेली (१) मा.विभागीय सह निबंधक, सहकारी संस्था, मुंबई विभाग, (२) जिल्हा उपनिबंधक, सहकारी संस्था, मुंबई (१) शहर, (३) उपनिबंधक सहकारी संस्था, ओ, (४) उपनिबंधक सहकारी संस्था, डी, (५) उपनिबंधक सहकारी संस्था, जी/एन, (६) उपनिबंधक सहकारी संस्था, जी/एस, (७) सहाय्यक निबंधक, सहकारी संस्था एफ/एन आणि दादर येथे कार्यरत असलेले (८) सहाय्यक निबंधक, सहकारी संस्था एफ/एस विभाग कार्यालय अशा एकूण आठ विभाग कार्यालयासाठी मल्होत्रा हाऊस येथील ७००० चौ. फूट जागा रुपये १०९/- प्रति चौ. फूट या दराने एकूण रु.७,६३,०००/- (रुपये सात लक्ष त्रेसष्ठ हजार फक्त) (कर स्वतंत्र) प्रति माह अदा करुन ५ वर्षासाठी भाडे करारावर घेण्याकरीता खालील अटींच्या अधिन राहून प्रस्तावास प्रशासकीय व वित्तीय मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः संकीर्ण-२०१९/प्र.क्र. ५४/२२-स,
(9) सदर प्रकरणात जागा मालकाने शासनाविरुध्द दाखल केलेली न्यायालयीन प्रकरणे त्यांनी दिलेल्या संमतीपत्रानुसार मागे घेणे,
(२) तसेच, प्रस्तावित जागेची देखभाल व दुरुस्ती जागा मालकाने करुन देणे.
२. वरील आठ विभाग कार्यालये मल्होत्रा हाऊस या एकाच इमारतीमध्ये कार्यरत राहणार असल्यामुळे सदर कार्यालयाच्या भाड्याच्या रक्कमेचे एकत्रित देयक कोषागारात सादर करण्यासाठी आणि भाडयाच्या रक्कमेसाठी नियंत्रक अधिकारी म्हणून जिल्हा उपनिबंधक, सहकारी संस्था, मुंबई (१) शहर यांना तसेच, कार्यालयाच्या अधिनस्त सहायक निबंधक, सहकारी संस्था, मुंबई यांना आहंरण व संवितरण अधिकारी म्हणून प्राधिकृत करण्यास याद्वारे घोषित करण्यात येत आहे.
३. या वरील होणारा खर्च, मागणी क्र. व्ही-२, २४२५, सहकार,००१, संचालन व प्रशासन, (०१)(०५) विभागीय व जिल्हा प्रशासन, (अनिवार्य) १४-भाडेपट्टी व कर (२४२५००६७) या खाली दरवर्षी प्राप्त होणाऱ्या आर्थिक वर्षात मंजूर होणाऱ्या अनुदानातून भागविण्यात यावा.
४. सदर शासन निर्णय, वित्त विभाग क्रमांक : विअप्र-२०१३/प्र.क्र.३०/१३, विनियम/ भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका, १९७८ मधील भाग-पहिला, उप विभाग-एक मधील अनु.क्र.१०, नियम क्रमांक ११५ आणि महाराष्ट्र आकस्मिक खर्च, १९६५ नियम १४७ (क) खालील टीप–१, कार्यालयीनसाठी जागा भाडयाने घेण्यास मंजूर करण्याबाबत प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 4