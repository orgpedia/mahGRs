# Page 1
दापचरी ता.डहाणू येथे आंतरराष्ट्रीय
दर्जाच्या कृषि बाजाराची उभारणी
करणेसंदर्भात जिल्हाधिकारी पालघर
यांच्या अध्यक्षतेखाली सल्लागार समिती
स्थापन करणेबाबत...
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: कृबास-०१२५/प्र.क्र.२०७/२१-स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०००३२
दिनांक:- १३ ऑगस्ट, २०२५.
प्रस्तावना:-
दापचरी ता.डहाणू, जि. पालघर येथील महाराष्ट्र शासनाच्या पशुसंवर्धन विभागाच्या
दापचरी दुग्ध प्रकल्पाची जागा, राज्यातील पायाभूत सुविधांचा विकास जलद गतीने होण्यासाठी
उपलब्ध करून देण्याकरीता महसूल व वन विभागाकडे प्रत्यार्पित करण्यास मान्यता देण्यात
आलेली आहे.
पालघर जिल्यात प्रामुख्याने भात, नागली, वरी ही पीके असून चिकू, आंबा, सिमला
मिरची, भाज्या इ. फळे व भाज्यांचे उत्पादन घेतले जाते. पालघर जिल्यालगत नाशिक, ठाणे हे
जिल्हे असून, गुजरात राज्याची तसेच, दादरा नगर हवेली (दमण) या केंद्रशासित प्रदेशाची सीमा
देखील आहे. नजिकच्या काळात होणारे वाढवण बंदरातून शेतमाल आयात व निर्यातीच्या
दृष्ट्टीकोनातून दापचरी येथे आंतरराष्ट्रीय दर्जाच्या कृषि बाजाराची उभारणी झाल्यास, राष्ट्रीय व
राज्य पातळीवर अर्थव्यवस्थेस चालना मिळेल. तसेच शेतकरी, व्यापारी व ग्राहक यांच्या सोईचे
होईल.
सदर बाब लक्षात घेता, शासनाच्या पशुसंवर्धन विभागाच्या दापचरी दुग्ध प्रकल्पाची जमीन
आंतरराष्ट्रीय दर्जाच्या कृषि बाजार उभारणी करणेकरिता महाराष्ट्र राज्य कृषि पणन मंडळास
मिळणेसाठी जिल्हाधिकारी, पालघर यांच्या अध्यक्षतेखाली सल्लागार समिती स्थापन करण्याची
बाब शासनाच्या विचाराधीन आहे.
शासन निर्णय:-
नजिकच्या काळात वाढवण बंदरातून शेतमाल आयात व निर्यात होण्याच्या दृष्ट्टीकोनातून,
दापचरी येथे आंतरराष्ट्रीय दर्जाच्या कृषि बाजाराची उभारणी झाल्यास, राष्ट्रीय व राज्य पातळीवर
अर्थव्यवस्थेस चालना मिळेल तसेच शेतकरी, व्यापारी व ग्राहक यांच्या सोईचे होईल. सदर बाब
विचारात घेऊन, शासनाच्या पशुसंवर्धन विभागाच्या दापचरी दुग्ध प्रकल्पाची जमीन आंतरराष्ट्रीय
दर्जाच्या कृषि बाजार उभारणी करणेकरिता महाराष्ट्र राज्य कृषि पणन मंडळास मिळावी यासाठी
जिल्हाधिकारी, पालघर यांच्या अध्यक्षतेखाली सल्लागार समिती स्थापन करण्यास शासन मान्यता
प्रदान करण्यात येत आहे.
# Page 2
शासन निर्णय क्रमांकः कृबास-०१२५/प्र.क्र.२०७/२१-स,
१.समितीची रचना:-
-----------------------------------------------------------------------------
| अ.क्र. | सल्लागार समिती सदस्याचे नाव | पदनाम |
| १. | जिल्हाधिकारी,पालघर | अध्यक्ष |
| २. | पणन संचालक, पणन संचालनालय, महाराष्ट्र राज्य, पुणे | सदस्य |
| ३. | कार्यकारी संचालक, महाराष्ट्र राज्य कृषी पणन मंडळ, पुणे | सदस्य |
| ४. | उपविभागीय अधिकारी, डहाणू | सदस्य |
| ५. | जिल्हा अधिक्षक कृषि अधिकारी, पालघर | सदस्य |
| ६. | जिल्हा दुग्ध विकास अधिकारी, पालघर | सदस्य |
| ७. | सहायक आयुक्त,दुग्ध पशुसंवर्धन, पालघर | सदस्य |
| ८. | जिल्हा अधिक्षक,भूमी अभिलेख, पालघर | सदस्य |
| ९. | प्रादेशिक अधिकारी , महाराष्ट्र राज्य औद्योगिक विकास महामंडळ , ठाणे | सदस्य |
| १०. | प्रकल्प अधिकारी, दुग्ध प्रकल्प, दापचरी, ता.डहाणू | सदस्य |
| ११. | जिल्हा उपनिबंधक, सहकारी संस्था, पालघर | सदस्य सचिव |
-----------------------------------------------------------------------------
२. समितीची कार्यकक्षा:- सदर समितीची कार्यकक्षा खालीलप्रमाणे असेल:-
१)शासनाच्या पशुसंवर्धन विभागाच्या दापचरी दुग्ध प्रकल्पाची जमीन आंतराष्ट्रीय दर्जाच्या
कृषि बाजार उभारणी करणेकरिता महाराष्ट्र राज्य कृषि पणन मंडळास मिळणेसाठी अभ्यास
करून शिफारशी करणे.
२)यासंदर्भात आवश्यक असलेल्या सर्व बाबींची तपासणी करणे.
३. सदर समितीने आपला सविस्तर अहवाल १ महिन्याच्या आत शासनास सादर करावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3