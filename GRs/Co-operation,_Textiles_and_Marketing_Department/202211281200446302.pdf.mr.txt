# Page 1
सन २०२२-२३ या आर्थिक वर्षासाठी राज्य सहकारी संघ (२४२५ ०२१८) या योजनेंतर्गत धनंजयराव गाडगीळ सहकारी प्रबंध संस्थान, नागपूर या संस्थेस निधी वितरीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र : निधीवि-२०२२/प्र.क्र.२११/२२-स,
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई-४०० ०३२.
दिनांक :- २८ नोव्हेंबर, २०२२.
संदर्भ :- १) शासन निर्णय कृषी व सहकार विभाग क्र. सीटीआर-१४७२/१५०७८-सी ७, दि.६.०९.१९७२.
२) शासन निर्णय क्र: संकीर्ण २०१२/प्र.क्र.१८/१२/पुनर्बांधणी -११/२२-स, दि.६.११.२०१२.
३) शासन निर्णय क्र.निधीवि-२०२१/प्र.क्र.५७/२२-स, दिनांक २८.०३.२०२२.
४) शासन परिपत्रक, वित्त विभाग क्र. अर्थसं-२०२२/प्र.क.४३/अर्थ-३, दि. ०४.०४.२०२२.
५) सहकार आयुक्त व निबंधक, सहकारी संस्था, पुणे यांचे पत्र क्र.सआ-६/अंवनि / डॉ.धगासप्रसं/पुमाप्र / २०२२/७०७, दिनांक १६.०९.२०२२.
प्रस्तावना : धनंजयराव गाडगीळ सहकारी प्रबंध संस्थान, नागपूर या प्रशिक्षण केंद्राची स्थापना १९७२ मध्ये करण्यात आलेली आहे. त्यानुसार महाराष्ट्रामध्ये दुसरे सहकार प्रशिक्षण केंद्र, नागपूर येथे सुरु करण्यात आले आहे. या प्रबंध संस्थानाचा खर्च केंद्र व राज्य शासनाने समप्रमाणात (५०:५०) करण्याचे धोरण आहे. त्याप्रमाणे राज्य शासनाकडून ५० टक्के अनुदानाच्या रक्कमेच्या अनुषंगाने मागणी क्रमांक व्ही-२, २४२५, सहकार ००३ (२) राज्य सहकारी संघ (०२) (०२) राज्य सहकारी संघ (कार्यक्रम) (२४२५०२१८) ३१- सहाय्यक अनुदाने या लेखाशीर्षाअंतर्गत निधी अर्थसंकल्पीत करण्यात येते.
सन २०२२-२०२३ या वर्षाकरीता केंद्र शासनाकडून त्यांच्या हिश्श्याचे रुपये ३५.०० लक्ष इतका निधी दिनांक २६.०७.२०२२ च्या पत्रान्वये उक्त प्रशिक्षण संस्थेस उपलब्ध करुन दिला आहे. त्यानुसार चालू वर्षाकरिता केंद्र शासनाच्या हिश्श्यानुरुप राज्य शासनाचा समरुप हिस्सा राज्य सहकारी संघ (२४२५ ०२१८) या योजनेंतर्गत रु.५०.०० लक्ष इतका निधी अर्थसंकल्पित केला आहे. सदर तरतूदीमधून रु.३५.०० लक्ष इतका निधी धनंजयराव गाडगीळ सहकारी प्रबंध संस्थान, नागपूर या संस्थेस वितरित करणेबाबत सहकार आयुक्त व निबंधक, पुणे कार्यालयाने संदर्भ क्र.५ च्या पत्रान्वये सादर केलेला प्रस्ताव शासनाच्या विचाराधिन होता.
# Page 2
शासन निर्णय क्रमांक: निधीवि-२०२२/प्र.क्र.२११/२२-स
शासन निर्णय : केंद्र शासन समरुप राज्य शासनाच्या ५० टक्के हिश्यापोटी देय असणारा निधी पैकी रु.३५.०० लक्ष (रुपये पसतीस लक्ष फक्त) इतका निधी धनंजयराव गाडगीळ सहकारी प्रबंध संस्थान, नागपूर या संस्थानास याद्वारे वितरित करण्यात येत आहे.
२. उपरोक्त बाबींसाठी होणारा खर्च, सन २०२२-२०२३ या आर्थिक वर्षामध्ये मागणी क्रमांक व्ही-२, २४२५, सहकार ००३ (२) राज्य सहकारी संघ (०२) (०२) राज्य सहकारी संघ (कार्यक्रम) (२४२५०२१८) ३१ - सहाय्यक अनुदाने याखाली मंजूर झालेल्या तरतूदीतून भागविण्यात यावा.
३. सध्याची शैक्षणिक क्षेत्रातील फी आकारणी पाहता संस्थानाने आपल्या उत्पन्नाचे स्त्रोत वाढविण्यासाठी आकारण्यात येणाऱ्या फी शुल्कामध्ये पर्याप्त स्वरुपात वाढ करण्याच्या अधीन राहून सदर उक्त निधी याद्वारे वितरीत करण्यात येत आहे.
४. उपरोक्त निधीचा धनादेश कोषागार कार्यालयातून काढून प्रत्यक्ष संस्थानास देण्याकरीता आहरण व संवितरण अधिकारी व नियंत्रक अधिकारी म्हणून पुढील अधिकाऱ्यांना प्राधिकृत करण्यात येत आहे: आहरण व संवितरण अधिकारी- लेखाधिकारी, सहकार आयुक्त व निबंधक सहकारी संस्था, महाराष्ट्र राज्य, पुणे, तसेच नियंत्रक अधिकारी-अप्पर निबंधक (वसुली व नियोजन), सहकारी संस्था, सहकार आयुक्त व निबंधक सहकारी संस्था, महाराष्ट्र राज्य, पुणे यांनी सदर निधी ज्या कारणासाठी संस्थेस मंजूर केला आहे. त्याच कारणासाठी खर्ची पडेल याची दक्षता घ्यावी व सदर संस्थेस वितरित केलेला निधी रु.३५.०० लक्ष संस्थेकडून उपयोगिता प्रमाणपत्र प्राप्त करुन घ्यावे व उर्वरित निधीची मागणी करतेवेळी ते शासनास सादर करावे.
५. प्रस्तुत शासन निर्णय, वित्त विभागाच्या संदर्भ क्र. ४ च्या परिपत्रकान्वये प्रशासकीय विभागास प्रदान केलेल्या अधिकारानुसार तसेच, अनुक्रमे नियजोन विभागाच्या अनौ. संदर्भ क्र.३४१/१४३१, दि.०९.११.२०२२ व वित्त विभागाच्या अनौ. संदर्भ क्र.५४३/२०२२/व्यय-२, दि.२३.११.२०२२ अन्वये प्राप्त सहमतीने निर्गमित करण्यात येत आहे.
# Page 3