# Page 1
सहकारी सूतगिरण्यांचा प्रकल्प अहवाल रु.८०.९० कोटीच्या मर्यादेत प्रो-रेटा पद्धतीने निश्चित करणेबाबतची कार्यपद्धती.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रकल्प १२२३/प्र.क्र.८/टेक्स१ (ब)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ मार्च, २०२३.
वाचा : १) शासन निर्णय, सहकार व वस्त्रोद्योग विभाग क्र प्रकल्प १२१५/प्र.क्र.५०/टेक्स १(अ), दि.१७.०६.२०२१.
२) आयुक्त (वस्त्रोद्योग) यांचे पत्र क्र. कार्या-६(१)(सूतगि)/रु.८०.९० कोटी सुधारीत प्रकल्प अहवाल/१२२६/२०२३, दि.२७.०२.२०२३
प्रस्तावना: शासनाने दि.१७.०६.२०२१ रोजीच्या शासन निर्णयान्वये राज्यातील सहकारी सूतगिरण्यांची प्रकल्प किंमत रु.८०९०.०० लाख इतकी निश्चित केली आहे. शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षीक योजना काळातील ज्या सहकारी सुतगिरण्याचे प्रकल्प पूर्ण क्षमतेने सुरू झालेले नाहीत, अशा सहकारी सुतगिरण्यांना देखील प्रो-रेटा पध्दतीने रु.८०९०.०० लाख प्रकल्प किंमत लागू करण्याचा निर्णय घेतलेला आहे.
मा.मंत्री (वस्त्रोद्योग) यांचे अध्यक्षतेखाली दि.२३.०६.२०२२ रोजी झालेल्या बैठकीमध्ये “सहकारी सूतगिरण्यांची प्रकल्प अहवाल किंमत रु. ५३.०० कोटी वरुन रू.६१.७४ कोटी करतांना सूतगिरण्यांची उभारणी करतांना झालेले काम, त्यावर झालेला खर्च, आणि राहिलेले काम व त्यासाठी लागणारा अपेक्षित खर्च या अहर्तेनुसार प्रो-रेटा पध्दतीने प्रकल्प किंमत सुधारीत केलेली आहे, त्याच सुत्राप्रमाणे सूतगिरणीची सुधारीत प्रकल्प अहवाल किंमत रु.६१.७४ कोटींवरून रू.८०.९० कोटी इतक्या मर्यादेत निश्चित करण्यात यावी” असा निर्णय झालेला आहे. आयुक्त (वस्त्रोद्योग) यांचे दि.२७.०२.२०२३ च्या पत्रान्वये सहकारी सूतगिरण्यांचा रु.८०.९० कोटीचा प्रकल्प अहवाल सुधारीत करण्याबाबत प्रो-रेटा निश्चित करणेबाबतचे सूत्र प्रस्तावित केलेले आहे. त्यानुसार सहकारी सूतगिरण्यांचा प्रकल्प अहवाल रु.८०.९० कोटी च्या मर्यादेत प्रो-रेटा पद्धतीने निश्चित करणेसाठी कार्यपद्धती विशद करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रकल्प १२२३/प्र.क्र.८/टेक्स१ (ब) शासन निर्णय: प्रस्तावनेमध्ये नमूद करण्यात आलेली वस्तुस्थिती विचारात घेऊन सहकारी सूतगिरण्यांचा प्रकल्प अहवाल रु.८०.९० कोटीच्या मर्यादेत प्रो-रेटा पद्धतीने निश्चित करणेसाठी खालीलप्रमाणे कार्यपद्धती निश्चित करण्यात येत आहे:
१) सहकारी सूतगिरण्यांची प्रकल्प अहवाल किंमत रू.५३.०० कोटी वरुन रू.६१.७४ कोटी करतांना सूतगिरण्यांची उभारणी करतांना झालेले काम, त्यावर झालेला खर्च, आणि राहिलेले काम व त्यासाठी लागणारा अपेक्षित खर्च या अहर्तेनुसार प्रो-रेटा पध्दतीने प्रकल्प किंमत सुधारीत केलेली आहे, त्याच सुत्राप्रमाणे सूतगिरणीची सुधारीत प्रकल्प अहवाल किंमत रु.६१.७४ कोटींवरून रू.८०.९० कोटी इतक्या मर्यादेत निश्चित करण्यात यावी.
२) तथापि वरील मुद्दा क्र.१ मध्ये नमूद कार्यवाही करताना सूतगिरणीच्या मंजूर प्रकल्प अहवालातील बांधकाम व यंत्रसामुग्री व इतर शीर्षाअंतर्गत सूतगिरणीचे प्रत्यक्ष झालेल्या कामाची भैतिक टक्केवारी काढण्यात यावी (physical work in percentage) व सूतगिरणीच्या मंजूर प्रकल्प अहवालामधील शीर्षातील तरतूदीनुसार सूतगिरणीचे प्रत्यक्षात झालेल्या कामाचा खर्च त्याच प्रमाणात गणना करावा. तसेच जुन्या प्रकल्प अहवालातील उर्वरित शिल्लक कामाकरीता नवीन प्रकल्प अहवाल किंमत रु.८०.९० कोटी मधील शीर्षनिहाय मंजूर तरतुदीप्रमाणे प्रो रेटा पध्दतीने द्यावयाचा खर्च गणना करण्यात यावा.
३) ज्या सूतगिरण्यांकडे शासनाने दिलेल्या भागभांडवलाची रक्कम एक वर्षापेक्षा जास्त कालावधीसाठी बँकेत पडून आहे, अशा सूतगिरण्यांच्या बाबतीत सदर रक्कम सुधारीत प्रकल्प अहवाल तयार करताना मूळ प्रकल्प अहवालांमधून वजा करून सुधारीत प्रकल्प किंमत निश्चित करावी.
( उदा. 'एक्स' सूतगिरणीकडे रु.१०.०० कोटी शासकीय भागभांडवल एक वर्षापेक्षा जास्त कालावधीसाठी विनावापर पडून आहे. त्याबाबतीत रु.६१.७४ कोटी प्रकल्प किंमतीमधून रु.१०.०० कोटी वजा करून रु.५१.७४ कोटी रक्कमेवर प्रो-रेटा पद्धतीने सुधारीत प्रकल्प किंमत निश्चित करण्यात यावी. रु.६१.७४ कोटी किंमतीवरून रु.८०.९० कोटी किंमत झाली म्हणजेच १३१.०२ टक्के वाढ झाली.
रु.६१७४.२४ लाख रु.१०००.०० लाख = रुपये ५१७४.२४ लाख प्रो-रेटानुसार येणारी प्रकल्प किंमत रु.५१७४.२४ लाख * १३१.०२ ६७७९.७१ लाख इतकी येईल.) ४) ज्या सूतगिरणीस सध्याच्या मंजूर प्रकल्प किंमतीनुसार शासनाच्या हिश्श्याचे १००% भागभांडवल दिले असेल अशा सूतगिरणीस सुधारीत प्रकल्प किंमत प्रो-रेटा पद्धतीने सुधारीत करण्यास अनुज्ञेय नाही.
पृष्ठ ३ पैकी २
# Page 3
शासन निर्णय क्रमांकः प्रकल्प १२२३/प्र.क्र.८/टेक्स१ (ब)