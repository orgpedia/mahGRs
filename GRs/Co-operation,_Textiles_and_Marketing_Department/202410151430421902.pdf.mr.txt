# Page 1
महाराष्ट्र राज्य काजू मंडळावर स्वतंत्र
संचालकांची नेमणूक करणेबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: काजूमं-०९२४/प्र.क्र.१२६/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: १५ ऑक्टोबर,२०२४
संदर्भ :- १) सहकार, पणन व वस्त्रोद्योग विभाग, शासन निर्णय: कृपमं-०५२३ /प्र.क्र.१८०/ २१ स,
दिनांक १६ मे, २०२३.
२) सहकार, पणन व वस्त्रोद्योग विभाग, शासन निर्णय: कृपमं-०५२३ /प्र.क्र.१८०/ २१ स,
दिनांक १३ ऑक्टोबर, २०२३.
३) सहकार, पणन व वस्त्रोद्योग विभाग, शासन निर्णय: कृपमं-०५२३ /प्र.क्र.१८०/ २१ स,
दिनांक ०१ मार्च, २०२४.
४) सहकार, पणन व वस्त्रोद्योग विभाग, शासन निर्णय: काजूमं-०९२४/प्र.क्र.१२६/२१ स,
दिनांक १८ जुलै, २०२४.
प्रस्तावना :-
राज्यातील काजू फळ पिकाच्या विकासासाठी संदर्भ क्र.१ येथील दि.१६ मे, २०२३ च्या शासन
निर्णयान्वये “महाराष्ट्र राज्य काजू मंडळा” ची स्थापना करण्यात आली आहे. सदर शासन निर्णयात
काजू मंडळाची रचना नमूद करण्यात आली आहे. त्यानुसार मा.मंत्री (पणन) हे काजू मंडळाचे पदसिध्द
अध्यक्ष असून, इतर १२ संचालक व १ सदस्य सचिव अशी काजू मंडळाची रचना आहे. काजू मंडळाच्या
रचनेत समाविष्ट्ट असलेल्या ४ स्वतंत्र संचालकांमध्ये काजू प्रक्रिया उद्योजक, काजू उत्पादक शेतकरी,
सहकारी काजू प्रक्रिया महासंघ यांचा प्रतिनिधी व कोकण कृषि विद्यापीठातील काजू प्रक्रिया तज्ञ यांचा
समावेश आहे. महाराष्ट्र राज्य काजू मंडळावर काजू उत्पादक शेतकरी क्षेत्रातील स्वतंत्र संचालक म्हणून
डॉ.परशराम पाटील यांची संदर्भ क्र.४ येथील शासन निर्णयान्वये नियुक्ती करण्यात आली आहे.
आता, श्री.रुपेश रमाकांत बेलोसे, गिम्हवणे, ता.दापोली, जि.रत्नागिरी यांची महाराष्ट्र राज्य
काजू मंडळावर काजू प्रक्रिया उद्योजक या क्षेत्रातील स्वतंत्र संचालक म्हणून नियुक्ती करण्याची बाब
शासनाच्या विचाराधीन होती.
शासन निर्णय:-
महाराष्ट्रातील काजू फळ पिकाच्या विकासाकरिता संदर्भाधीन दि.१६ मे, २०२३ च्या शासन
निर्णयान्वये स्थापन करण्यात आलेल्या महाराष्ट्र राज्य काजू मंडळावर काजू प्रक्रिया उद्योजक या
क्षेत्रातील स्वतंत्र संचालक म्हणून श्री.रुपेश रमाकांत बेलोसे यांची नियुक्ती करण्यास या शासन
निर्णयान्वये मान्यता देण्यात येत आहे.
# Page 2
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध