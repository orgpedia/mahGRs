# Page 1
वस्रोद्योग धोरण २०१८-२३
मंत्रिमंडळ उपसमिती स्थापन करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण २०१९/प्र.क्र.३१८/टे-५
मंत्रालय, मुंबई -४०० ०३२
दि. २७ मे, २०१९.
वाचा : शासन निर्णय सहकार, पणन व वस्त्रोद्योग विभाग क्रमांक: धोरण २०१७/प्र.क्र.६/टे-५, दि. १५ फेब्रुवारी, २०१८
प्रस्तावना: राज्याचे वस्त्रोद्योग धोरण २०१८-२३ शासन निर्णय दि. १५.०२.२०१८ अन्वये जाहीर करण्यात आले आहे. या धोरणाच्या आधारे राज्यातील वस्त्रोद्योगाला चालना देण्यासाठी विविध योजना लागू करण्याची कार्यवाही करण्यात येत आहे. तथापि या धोरणातील उद्दिष्टांबाबत व त्याआधारे लागू करण्यात येणाऱ्या योजनेबाबत विविध वस्त्रोद्योग संघटना, माध्यमे व लोकप्रतिनिधी यांच्याकडून प्राप्त होणाऱ्या सूचना विचारात घेऊन वेळोवेळी वस्त्रोद्योग धोरणामध्ये काही अनुषंगिक सुधारणा करण्याची आवश्यकता निर्माण होत आहे. या अनुषंगाने मा.मंत्रिमंडळ उपसमिती स्थापन करून समितीला अधिकार देण्याचे निर्देश मा.मंत्रिमंडळाच्या दि. २०.१२.२०१८ च्या बैठकीत देण्यात आले आहेत. हे विचारात घेता वस्त्रोद्योग धोरण २०१८-२३ मध्ये आवश्यक सुधारणा करण्यासाठी मंत्रिमंडळ उपसमिती गठित करण्याची बाब शासनाच्या विचाराधीन होती.
शासन निर्णयः वस्त्रोद्योग धोरण २०१८-२३ अंतर्गत वस्त्रोद्योगांना चालना देण्यासाठी लागू करण्यात आलेल्या तसेच यापुढे लागू करण्यात येणाऱ्या विविध योजनांच्या अंमलबजावणीत येणाऱ्या व्यावहारिक अडचणी विचारात घेऊन वस्त्रोद्योग धोरणात आवश्यक त्या सुधारणा करण्यासाठी खालीलप्रमाणे मंत्रिमंडळ उपसमिती स्थापन करण्यास मान्यता देण्यात येत आहे:
१. मा. मंत्री ( वस्त्रोद्योग) अध्यक्ष २. मा.मंत्री (ऊर्जा) सदस्य ३. मा.मंत्री (उद्योग) सदस्य ४. मा.मंत्री (रोजगार हमी ) सदस्य ५. मा.राज्यमंत्री (वित्त व नियोजन) सदस्य ६. मा.राज्यमंत्री (वस्त्रोद्योग) सदस्य ७. अपर मुख्य सचिव (वित्त) सदस्य ८. अपर मुख्य सचिव/प्रधान सचिव/सचिव (वस्त्रोद्योग) सदस्य सचिव
वस्त्रोद्योगाच्या विकासासाठी लागू करण्यात येणाऱ्या विविध योजनांचे स्वरूप विचारात घेवून आश्यकतेप्रमाणे संबंधित विभागाच्या प्रभारी मंत्री / राज्य मंत्री यांना आमंत्रित सदस्य म्हणून बैठकीला बोलविण्याचे अधिकार समितीचे अध्यक्ष यांना राहतील.
# Page 2
शासन निर्णय क्रमांकः धोरण २०१९/प्र.क्र.३१८/टे-५
२. मंत्रिमंडळ उपसमितीची कार्यकक्षा खालीलप्रमाणे राहील.
१. वस्त्रोद्योग धोरण २०१८-२३ मध्ये निश्चित करण्यात आलेल्या उद्दिष्टांशी अनुरुप वस्त्रोद्योगाच्या विकासासाठी लागू केलेल्या/ करण्यात येणाऱ्या विविध योजनांच्या अंमलबजावणीत येणाऱ्या व्यावहारिक अडचणी विचारात घेऊन धोरणात आवश्यक त्या सुधारणा करण्याचा निर्णय घेणे.
२. वस्त्रोद्योग धोरणांतर्गत मागास भागात उद्योग यावेत यासाठी धोरणात काही आवश्यक बदल करावयाचे असल्यास त्याबाबत निर्णय घेणे.
३. वस्त्रोद्योग धोरणातील वस्त्रोद्योगाच्या सर्वांगीण विकासासाठी निश्चित करण्यात आलेल्या उद्दिष्टांच्या पुर्ततेसाठी उपाययोजना सूचविणे.
# Page 3