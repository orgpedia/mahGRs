# Page 1
बुलडाणा जिल्हा मध्यवर्ती सहकारी बँकेतील सेवेतून कमी केलेल्या अनुसूचित जमाती प्रवर्गातील १२ कर्मचाऱ्यांना अधिसंख्य पदे निर्माण करुन सेवेत सामावून घेणेबाबत.
महाराष्ट्र शासन
सहकार, पणन व वस्त्रोद्योग विभाग
शासन आदेश क्र. संकिर्ण ०८२१/प्र.क्र. ९५/२-स
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक २५ मे, २०२२
संदर्भ १) सहकार, पणन व वस्त्रोद्योग विभाग शासन निर्णय क्रमांक बैठक ०६१३/ प्र.क्र. ३७५/२-स, दिनांक २७.०३.२०१५.
२) सामान्य प्रशासन विभाग शासन निर्णय क्रमांक बीसीसी २०१८/प्र.क्र.३०८/१६-ब, दिनांक २१.१२.२०१९.
३) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्रमांक कृषीपत-७/ बुलडाणा/जिमस / उपोषण / २०२१, दिनांक २८.०९.२०२१.
४) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्रमांक कृषीपत-७/ जिमस बुलडाणा / २०२२, दिनांक २२.०४.२०२२.
प्रस्तावना : बुलडाणा जिल्हा मध्यवर्ती सहकारी बँकेने दिनांक १७.११.२००१ रोजी वर्तमानपत्रात लिपीक व शिपाई संवर्गाची पदभरती करण्यासाठी आरक्षणनिहाय जाहिरात प्रसिद्ध केली होती. त्यानुसार बँकेने दिनांक २६.०२.२००२ रोजीच्या निवडसमितीच्या बैठकीमध्ये ठराव पारीत करुन उमेदवारांची प्रवर्गनिहाय निवड केली. त्यामध्ये अनुसूचित जमातीच्या प्रवर्गामधून लिपीक पदासाठी १७ व शिपाई पदासाठी १४ उमेदवारांची निवड करुन त्यांना सन २००२ ०३ मध्ये नियुक्ती देण्यात आली. तद्नंतर झालेल्या अनुसूचित जमाती कल्याण समितीच्या दौऱ्याच्यावेळी अनुसूचित जमाती प्रवर्गातून नियुक्त कर्मचाऱ्यांनी जात वैधता प्रमाणपत्र सादर केले नसल्याची बाब निदर्शनास आल्यानंतर अशा सर्व कर्मचाऱ्यांना सेवेतून काढून टाकण्यात आले होते. त्यापैकी लिपीक संवर्गातील ९ कर्मचाऱ्यांनी जात वैधता प्रमाणपत्र सादर केल्यामुळे त्यांना सेवेत पुन्हा सामावून घेण्यात आले व त्यातील कु. सिमा जनार्दन मुरुडकर यांनी विशेष मागास प्रवर्गाचे जात वैधता प्रमाणपत्र सादर केल्याने त्यांना विमाप्र च्या बिंदूवर सेवेत पुन्हा सामावून घेण्यात आल्याचे निदर्शनास येते. तसेच शिपाई संवर्गातील ९ कर्मचाऱ्यांनी जात वैधता प्रमाणपत्र सादर केल्यामुळे त्यांना सेवेत पुन्हा सामावून घेण्यात आल्याचे निदर्शनास येते. उर्वरीत लिपीक संवर्गातील ८ व शिपाई संवर्गातील ५ अशा एकूण १३ उमेवारांचे अनुसूचित जमातीचे जात प्रमाणपत्र अवैध ठरल्याने बुलडाणा जिमस बँकेच्या दिनांक २८.०१.२००९ च्या आदेशान्वये त्यांना सेवेतून काढून टाकण्यात आले होते.
२. सदर आदेशाविरुद्ध सेवेतून काढून टाकण्यात आलेले शिपाई संवर्गातील श्री. शरद श्रीहरी ठाकूर यांनी मा. उच्च न्यायालय, खंडपीठ नागपूर येथे रिट याचिका क्रमांक ४६२९/२०१३ दाखल केली. सदर प्रकरणी मा. उच्च न्यायालयाने श्री. शरद ठाकूर यांची अनुसूचित जमाती (ठाकूर) या संवर्गातील वैधता मान्य केली आहे. श्री. ठाकूर यांचा सेवासमाप्तीचा आदेश रद्द करून त्यांची बुलडाणा जिल्हा मध्यवर्ती सहकारी बँकेतील सेवा पुनर्स्थापीत (Reinstate) करणेबाबत आदेश दिले आहे. मा. उच्च न्यायालयाच्या आदेशान्वये बँकेचा दिनांक २८.०१.२००९ चा सेवासमाप्तीचा आदेश रद्द करुन त्यांना मूळ नियुक्तीच्या पदावर सामावून घेण्यात आले आहे.
# Page 2
शासन आदेश क्रमांक: संकिर्ण ०८२१/प्र.क्र. ९५/२-स
३. सहकार, पणन व वस्त्रोद्योग विभाग संदर्भ क्रमांक १, दिनांक २७.०३.२०१५ च्या शासन निर्णयान्वये बुलडाणा जिमस बँकेस शासकीय भागभांडवल व अनुदान स्वरुपात अर्थसहाय्य उपलब्ध करुन देण्यात आल्याने सदर बँकेतील कर्मचारी नेमणूक करण्यासाठी शासनाची पूर्वमान्यता घेणे आवश्यक आहे. त्यानुषंगाने सहकार आयुक्त कार्यालयाच्या संदर्भ क्रमांक ३ व ४ च्या पत्रान्वये बुलडाणा जिमस बँकेतील अनुसूचित जमाती प्रवर्गातील सेवासमाप्त केलेल्या बँक कर्मचाऱ्यांना सेवेत घेण्याबाबतचा प्रस्ताव प्राप्त झालेला आहे.
४. त्यानुसार बुलडाणा जिल्हा मध्यवर्ती सहकारी बँकेतील सेवा समाप्त केलेल्या उपरोक्त बँक कर्मचाऱ्यांना बँकेच्या सेवेत घेणेबाबत खालील प्रमाणे आदेश देण्यात येत आहे.
आदेश
बुलडाणा जिल्हा मध्यवर्ती सहकारी बँकेतील अनुसूचित जमातीचे जात प्रमाणपत्र अवैध ठरलेल्या व सेवेतून कमी केलेल्या खालील १२ उमेदवारांना बँकेच्या आस्थापनेवर १२ अधिसंख्य पदे निर्माण करुन त्यांना तात्पुरत्या स्वरुपात ११ महिन्यांकरिता किंवा ते सेवेत राहिले असते तर ते ज्या दिनांकास सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर साप्रविच्या संदर्भ क्रमांक २, दिनांक २१.१२.२०१९ च्या शासन निर्णयान्वये सेवेत घेण्यात येत आहे.
लिपीक संवर्गातील उमेदवार
----------------------------
| अ.क्र. | उमेदवाराचे नाव |
|  | सुभाष प्रेमसिंग कटारे |
| २ | गोविंदसिंग जालमसिंग रबडे |
| ३ | समाधान निहालसिंग पेले |
|  | चंद्रभान शामराव सोनुने |
| ५ | रविंद्र तापीराम कोळी |
| ६ | संगिता किसन पवार |
| ७ | केशव गुलाबराव इंगळे |
|  | संजय रामकृष्ण पवार |
----------------------------
शिपाई संवर्गातील उमेदवार
---------------------------
| अ.क्र. | उमेदवाराचे नाव |
|  | राजेश जगन्नाथ गिते |
| २ | संतोष बळीराम तायडे |
| ३ | गजानन तारासिंग धिरबस्सी |
|  | सुरेश भिमराव खोडके |
---------------------------
तसेच बुलडाणा जिमस बँकेच्या सेवेत कार्यरत असलेल्या श्री. शरद श्रीहरी ठाकूर, शिपाई यांचेप्रकरणी मा. उच्च न्यायालय, खंडपीठ नागपूर यांचे निर्णयानुसार कार्यवाही करावी.
सदर शासन आदेश, सामान्य प्रशासन विभाग अनौपचारीक संदर्भ क्रमांक ५१/१६ ब (ब), दिनांक २०.०५.२०२२ अन्वये प्राप्त सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन आदेश क्रमांक: संकिर्ण ०८२१/प्र.क्र. ९५/२-स