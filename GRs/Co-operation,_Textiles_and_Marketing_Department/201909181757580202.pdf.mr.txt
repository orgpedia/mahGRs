# Page 1
औरंगाबाद येथे रेशीम उपसंचालक कार्यालय सुरु करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: आस्था २०१९/प्र.क्र.५० / रेशीम कक्ष
मंत्रालय, मुंबई-४०००३२
दिनांक : १८ सप्टेंबर, २०१९
प्रस्तावना
औरंगाबाद विभागात उपसंचालकाचे स्वतंत्र रेशीम कार्यालय सुरु करण्याबाबतच्या प्रस्तावावर संचालक (रेशीम) यांनी दिनांक ३०/०८/२०१९ च्या पत्राद्वारे त्यांचे अभिप्राय सादर केले आहेत. औरंगाबाद विभागात स्वतंत्र रेशीम कार्यालय सुरु करण्यासाठी राजपत्रित / अराजपत्रित अशी एकूण १२ पदे नव्याने निर्माण करण्याचा प्रस्ताव रेशीम संचालनालयाने सादर केला आहे. तथापि, वस्त्रोद्योग धोरणांतर्गत जाहिर करण्यात आल्याप्रमाणे राज्यात वस्त्रोद्योग आयुक्तालयांतर्गत रेशीम संचालनालयाचा समावेश करुन त्यासाठीचा एकत्रित आकृतीबंध तयार करण्याची बाब स्वतंत्रपणे विचाराधीन आहे. सद्यस्थितीत राज्यातील एकूण तुती रेशीम क्षेत्र १९७८३ एकर आहे.
त्यापैकी औरंगाबाद विभागातील ८ जिल्हयात ११३७३ एकर क्षेत्र आहे. हे क्षेत्र राज्याच्या एकूण तुती रेशीम क्षेत्राच्या निम्याहुन जास्त आहे. त्यास अनुसरुन रेशीम संचालनालयांतर्गत एकूण मंजूर असलेल्या पदांपैकी रेशीम शेती खालील क्षेत्राच्या अनुषंगाने वेगवेगळया विभागातील पदांचे वाटप समप्रमाणात असणे आवश्यक आहे. या दृष्टीने राज्यातील ज्या ज्या क्षेत्रात रेशीम शेती खालील क्षेत्र कमी आहे अशा भागातील रेशीम कर्मचारी हे ज्या क्षेत्रात रेशीम शेती जास्त आहे त्या क्षेत्रात स्थलांतरित करुन प्रशासकीय कामकाज पार पाडणे व्यावहारिक होईल.
वरील वस्तुस्थिती तसेच औरंगाबाद विभागातील सर्व जिल्हयात रेशीम शेतीला शेतक-यांकडून मिळणारा प्रतिसाद व त्या अनुषंगाने औरंगाबाद विभागात रेशीम शेती व उद्योगासाठी प्रामुख्याने उभारण्यात येणा-या विविध पायाभूत सुविधा लक्षात घेता औरंगाबाद येथील प्रादेशिक रेशीम कार्यालयाचे मजबुतीकरण करुन त्या विभागात उपसंचालक पदावरील प्रादेशिक अधिकारी नियुक्त करण्याची बाब शासनाच्या विचाराधीन होती.
शासन निर्णय: महाराष्ट्र राज्यात रेशीम शेती खालील बहुतांश क्षेत्र हे औरंगाबाद विभागात आहे.
रेशीम शेतीसाठी व त्याआधारे रेशीम उद्योगाच्या विकासासाठी औरंगाबाद विभागात रेशीम उपसंचालक कार्यालय सुरु करण्याचा निर्णय शासनाने घेतला आहे. त्यास अनुसरुन प्रादेशिक रेशीम कार्यालय औरंगाबाद व नागपूर येथील संचालनालयातील उपसंचालक, रेशीम (तुती) ही कार्यालये व त्यावरील अधिकारी व कर्मचारी यांचे स्थलांतर करण्याबाबत खालीलप्रमाणे शासनाने निर्णय घेतला आहे.
# Page 2
शासन निर्णय क्रमांक: आस्था २०१९/प्र.क्र.५० / रेशीम कक्ष
१. नागपूर येथील मुख्यालयातील उप संचालक (तुती) हे पद प्रादेशिक रेशीम कार्यालय, औरंगाबाद येथे स्थलांतरीत करण्यात यावे. यापुढे या कार्यालयाच्या कार्यालय प्रमुखाचे पदनाम उपसंचालक, औरंगाबाद असे राहील.
२. सहायक संचालक, प्रादेशिक रेशीम कार्यालय, औरंगाबाद हे पद रेशीम संचालनालय, नागपूर येथे स्थलांतरीत करण्यात करण्यात यावे. रेशीम संचालनालयातील हे पदनाम यापुढे सहायक संचालक (तुती) असे राहील.
३. वरीलप्रमाणे स्थलांतर करताना त्या पदावर कार्यरत अधिकारी सुध्दा स्थलांतरीत होतील व त्यांचे वेतन व भत्ते नव्याने स्थलांतरीत कार्यालयातून निघेल. श्री. डी. ए. हाके, उपसंचालक हे औरंगाबाद येथे व श्री. एम. बी. ढवळे, सहायक संचालक हे रेशीम संचालनालय, नागपूर येथे रुजू होतील.
४. वरीलप्रमाणे सहायक संचालक, औरंगाबाद या कार्यालयात कार्यरत अधिकारी व कर्मचारी यापुढे उपसंचालक, औरंगाबाद यांच्या अधिनस्त कार्यरत राहतील.तसेच रेशीम संचालनालयातील रेशीम उपसंचालक (तुती) यांच्या अधिनस्त सर्व कर्मचारी या पुढे सहायक संचालक (तुती) यांच्या अधिनस्त काम पाहतील.
# Page 3