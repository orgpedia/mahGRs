# Page 1
सहकार, पणन व वस्त्रोद्योग विभाग (खुद्द) साठी बाह्य यंत्रणेमार्फत कंत्राटी पध्दतीने वाहनचालक पुरविण्यासाठी कंत्राटदार निश्चित करण्याबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : सववि-२१.२०/प्र.क्र.११८/आस्था-१,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २९ ऑक्टोबर, २०२०.
पहा :- १. वित्त विभाग शासन परिपत्रक क्र. पदनि २०१०/८४/विसु - १, दिनांक २७.९.२०१० २. वित्त विभाग शासन परिपत्रक क्र. पदनि २०१३/प्र.क्र.११/१३/विसु - १, दि. २.०२.२०१३ ३. उद्योग उर्जा व कामगार विभाग शासन निर्णय क्र. भांखास-२०१४/प्र.क्र.८२/भाग-|| / उद्योग-४, दि. १.१२.२०१६ ४. उद्योग, ऊर्जा व कामगार विभागाचे शासन परिपत्रक क्रं. संकिर्ण२०१९/प्र.क्र.१३/ कामगार-८ दि. २२.०२.२०१९ ५. उद्योग, ऊर्जा व कामगार विभागाची आधीसूचना क्र.कि.वे.व.४१८/प्र.क्र.१४०/कामगार ७ दि. २४.०७.२०१९
शासन निर्णय :
सहकार, पणन व वस्त्रोद्योग विभाग (खुद्द) करीता संदर्भ क्र. २ येथील वित्त विभागाच्या शासन परिपत्रक दि. ०२.०२.२०१३ व उद्योग, ऊर्जा व कामगार विभागाच्या संदर्भ क्रं. ०३ व ०५ येथील आदेशात नमूद तरतुदीनुसार बाह्ययंत्रणेमार्फत कंत्राटी पध्दतीने विभागास वाहनचालकांच्या सेवा पुरविण्याकरीता कंत्राटदार निश्चित करण्याकरिता ई- निविदा मागविण्यात आल्या होत्या. त्यानुसार प्राप्त झालेल्या निविदांमधून लघुत्तम दराची निविदा स्विकृत करण्याच्या धोरणानुसार “कृष्णा मोटर्स, बिल्डींग नं.R-३, शॉप नं.२१, नेस्को कॉलनी, बिंबीसार नगर समोर, गोरेगाव (पुर्व)” या संस्थेची निवड करण्यात आली आहे.
२. “कृष्णा मोटर्स” संस्थेने सहकार, पणन व वस्त्रोद्योग विभाग (खुदद) मंत्रालय, मुंबई येथे दि.१.११.२०२० ते दि. ३१.१०.२०२१ या कालावधीसाठी खालील नमूद केलेल्या दराने आणि अटी व शर्तीनुसार या विभागास वाहनचालक पुरविणे बंधनकारक राहील.
वाहनचालकचे दर
१)वाहनचालकांचा वेतनाचा मासिक ठोक दर रु. १३३३०/- (रु. तेरा हजार तिनशे तीस फक्त)
२)वित्त विभाग शासन निर्णय क्र.अकाभ-१३११/प्र.क्र.९/सेवा-६, दि.०९.०९.२०११ मध्ये नमुद अटी व शर्तींच्या आधिन राहून, सदर शासन निर्णयात नमुद दराने अतिकालिक भत्ता देण्यात येईल.
अटी व शर्ती
१ उमेदवार भारतीय नागरिक असावा तसेच त्याची अर्हता किमान दहावी पास अशी असावी.
त्याला मराठी लिहिता, वाचता, बोलता येणे आवश्यक आहे, चार चाकी वाहनचालविण्याचा परवाना आवश्यक आहे.
# Page 2
शासन निर्णय क्रमांकः सववि-२१.२०/प्र.क्र.११८/आस्था-१
२ उमेदवाराचे वय १८ ते ४५ वर्षे या दरम्यान असावे.
३ उमेदवाराजवळ आधार कार्ड / निवडणूक ओळखपत्र / पॅनकार्ड यापैकी एखादे ओळखपत्र असावे.
४ संस्थेतर्फे पुरविण्यात येणारे उमेदवार गुन्हेगारी पार्श्वभूमीचे किंवा प्रवृत्तीचे नसावेत .याबाबतचे स्वयंघोषणापत्र उमेदवार तसेच संबंधित संस्थेने दाखल करणे आवश्यक राहील.
५ दुर्देवाने उमेदवारास गंभीर स्वरूपाची इजा झाल्यास वैद्यकीय खर्चाचे अथवा नुकसान भरपाईचे कोणतेही दायित्व शासनाकडे राहणार नाही. त्याची जबाबदारी संबंधित संस्थेची राहील.
६ संदर्भ क्रं. ०५ येथील उद्योग, ऊर्जा व कामगार विभागाच्या दि. २४.०७.२०१९ च्या शासन परिपत्रकात नमूद तरतूदीनुसार शासनाने निर्धारित केलेल्या वेतनदराप्रमाणे वेतन तसेच वेळोवेळी लागू असलेले कर व अनुज्ञेय भत्ते अदा करणे संस्थेस बंधनकारक राहील .उपलब्ध करून दिलेल्या मनुष्यबळाला देय असलेल्या कायदेशीर आर्थिक दायित्व वेतनात अंतर्भूत असून संबंधित प्राधिकरणाकडे कायदेशीर दायित्व जमा करण्याची जबाबदारी संस्थेची राहील . मागणीनुसार याबाबतची कागदपत्रे वेळोवेळी सहकार, पणन व वस्त्रोद्योग विभागाकडे जमा करणे संस्थेवर बंधनकारक राहील. याबाबत सहकार, पणन व वस्त्रोद्योग विभागाकडे कोणतेही दायित्व राहणार नाही.
मागणी केलेल्या कालावधीसाठी उमेदवार उपलब्ध होवू शकत नसेल अशावेळी संस्थेमार्फत पर्यायी व्यवस्था मान्य अटींसह करण्यात यावी. अन्यथा दंडात्मक शुल्क आकारण्यात येईल .
८ प्रत्येक दिवसाच्या कामकाजाचा कालावधी ९ तासांचा राहील. यासाठी संबंधित उमेदवाराने त्याची कार्यालयात येण्याची व कार्यालय सोडण्याची वेळ याबाबत सहकार, पणन व वस्त्रोद्योग विभागाच्या नोंदणीशाखेत ठेवण्यात येणा-या नोंदवहीत करणे आवश्यक राहील.
९ मनुष्यबळाच्या सेवा पुरविण्याबाबत १००/- च्या स्टॅम्प पेपरवर शासनाशी एक वर्षाचा करार करणे आवश्यक राहील.
१० शासनाच्या आवश्यकतेनुसार विशिष्ट कालावधीसाठी उमेदवाराची मागणी केली जाईल.
११ शासकीय नियमानुसार सुट्टया अनुज्ञेय असतील. तसेच आवश्यकता असल्यास सुट्टीच्या दिवशीही कामावर यावे लागेल.
१२ कराराचे पालन समाधानकारकपणे न झाल्यास करार केव्हाही संपुष्टात आणणे, तसेच कराराची मुदत शासनास आवश्यकता वाटल्यास आणखी वाढविणे याबाबतचा अंतिम निर्णय शासनाचा राहील.
पृष्ठ ३ पैकी २
# Page 3
शासन निर्णय क्रमांकः सववि-२१.२०/प्र.क्र.११८/आस्था-१