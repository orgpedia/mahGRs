# Page 1
महाराष्ट्र विनियोजन अधिनियम, २०१८ निधी वितरण...
(सहकार, पणन व वस्त्रोद्योग विभाग)
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकिर्ण-२०१८/(प्र.क्र.१३/२०१८)/१७-स,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ०४ एप्रिल, २०१८.
संदर्भ १) वित्त विभाग परिपत्रक क्रमांकः अर्थसं-२०१८/प्र.क्र.६९/अर्थसंकल्प-३,दि.०२ एप्रिल, २०१८
शासन निर्णय “महाराष्ट्र विनियोजन विधेयक,२०१८” यांच्या अनुसूचीच्या स्तंभ-४ मध्ये विनिर्दिष्ट करण्यात आलेल्या रकमांस विधानमंडळाने मंजूरी दिली असून महाराष्ट्राचे राज्यपाल यांनी त्यास अधिसंमती दिलेली आहे आणि ते २०१८ चा महाराष्ट्र अधिनियम क्र.२२ म्हणून महाराष्ट्र, राजपत्र असाधारण मधील भाग-४ दिनांक २७ मार्च, २०१८ अन्वये प्रसिध्द करण्यात आले असल्याचे उपरोक्त संदर्भाधिन दि.०२.०४.२०१८ च्या शासन परिपत्रकान्वये कळविण्यात आले आहे.
या अधिनियमान्वये प्रशासकीय विभागास सन २०१८-१९ च्या अर्थसंकल्पातील स्थायी खर्चासाठी आणि सद्यस्थितीत चालू असलेल्या योजनांचा प्रशासकीय खर्च भागविण्यासाठी सन २०१८ १९ च्या प्रथम नऊमाहीकरीता (डिसेंबर, २०१८ अखेर) अनिवार्य व कार्यक्रमावरील खर्चाचा अर्थसंकल्पीत निधी एकूण वार्षिक तरतूदीच्या ७०% च्या मर्यादेत या शासन निर्णयासोबत जोडलेल्या परिशिष्ट "अ" मधील स्तंभ क्र. ९ व १० मध्ये दर्शविण्यात आलेल्या तरतूदी मंजुर करण्यात आल्या असून सदर तरतुदी हया स्तंभ क्र.४ मध्ये निर्देशित केलेल्या कार्यान्वयन / आहरण व संवितरण अधिकाऱ्यांकडे सुपूर्द करण्यात येत आहेत. सन २०१८-१९ मधील अनिवार्य व कार्यक्रमावरील खर्चाचा अर्थसंकल्पीत निधी एकूण वार्षिक तरतूदीच्या ७०% व कर्जमाफी (सहकार विभाग) तरतूदी १००% च्या मर्यादेत विहित पध्दतीनुसार वितरीत करण्यास मंजूरी देण्यात येत आहे. तथापि संबंधित योजना अंमलबजावणी / राबविण्या-या कार्यासनांनी वित्त विभागाच्या संदर्भाधिन दि.२.४.२०१८ च्या परिपत्रकातील परिशिष्टात नमूद केलेल्या अनिवार्य / कार्यक्रमांतर्गत बाबींसाठी तपासणी सूची विचारात घेवून आवश्यक तेथे नियोजन/सामाजिक न्याय / आदिवासी विकास व वित्त विभागाच्या व्यय शाखा व अर्थसंकल्प शाखा यांची मान्यता घ्यावी व अनौपचारिक संदर्भ नमूद करुन वित्तिय मान्यतेचे शासन निर्णय निर्गमित करावे.
मासिक विवरणपत्रानुसारचा निधी एप्रिल ते डिसेंबर या कालावधीमध्ये पुढे/मागे ओढून घेण्याची सुविधा अर्थसंकल्प अंदाज, वितरण व संनियंत्रण प्रणालीवर देण्यात आली आहे.
प्रशासकीय विभागांना वित्तीय अधिकार नियमपुस्तिका भाग - १, वित्त विभाग शासन निर्णय क्रमांक विअप्र-२०१३/प्र.क्र.३०/२०१३/विनियम-भाग-२,दि.१७.४.२०१५ अन्वये प्राप्त झालेल्या अधिकारांतर्गत किंवा त्या त्या विभागांना वेळोवेळी वित्तिय अधिकार नियमपुस्तिका भाग-२ अन्वये प्रदान केलेल्या वित्तिय अधिकारांतर्गत असलेल्या प्रकरणांबाबत वित्त विभागाची वेगळयाने मान्यता घेण्याची आवश्यकता नाही.
# Page 2
शासन निर्णय क्रमांकः लेखानु २०१८/प्र.क्र.१३/२०१८-स दिनांक ४ एप्रिल,२०१८
उपरोक्त शासन निर्णयात नमूद केल्याव्यतिरिक्त ज्या बाबींसाठी विभागांना विवक्षितपणे वित्तीय अधिकार प्रत्यार्पित केले नसतील अशा बाबींच्या संदर्भात वित्त विभागाच्या सहमतीची आवश्यकता असेल.
प्रशासकीय विभागांनी निधीबाबत महाराष्ट्र अर्थसंकल्प नियमपुस्तिका व वित्तीय अधिकार नियमपुस्तिकेमध्ये उल्लेख केलेल्या नियमांचे पालन करावे. त्याचप्रमाणे खाली दिलेल्या मार्गदर्शक सूचनांचे काटेकोरपणे पालन करावे.
आमदार स्थानिक विकास निधीच्या तरतूदी, कर्जमाफी (सहकार विभाग) यासाठीच्या तरतूदी १००% वितरणासाठी उपलब्ध राहतील. विविध शासकीय / प्रशासकीय संस्थांना तसेच अनुदानित संस्थांना सहायक अनुदाने मंजूर करण्यापूर्वी त्यांचेकडून पूर्वीच्या अनुदानाची उपयोगिता प्रमाणपत्रे विभागाने प्राप्त करावीत. ३ महिन्यापूर्वी दिलेल्या अनुदानाचा ७५% विनियोग पूर्ण झाल्याशिवाय पुढील अनुदान वितरीत करण्यात येवू नये.
स्थानिक स्वराज्य संस्थांना अनुदाने वितरीत करण्यापूर्वी सदर संस्थांकडून राज्य शासनास येणे असणाऱ्या रकमांचा आढावा घेण्यात यावा व त्या वसुल करुनच उर्वरित अनुदान वितरीत करण्यात यावे.एखादया कार्यक्रमावरील खर्चासाठी उपलब्ध करुन देण्यात आलेला निधी अखर्चित असल्यास त्याच प्रयोजनासाठी चालू वर्षी वित्त विभागाच्या अनुमतीशिवाय निधी वितरीत करता येणार नाही.
वैयक्तिक लाभार्थीच्या योजनेची देयके आहरित करताना लाभधारकांची यादी निश्चित करुन योग्य त्या तपशीलासह देयकासोबत जोडल्याशिवाय वैयक्तिक लाभार्थ्यांची अनुदाने आहरित करण्यात येवू नये.वैयक्तिक लाभार्थ्यांचे कार्यक्रम आधार क्रमांकाशी सलंग्न करण्यात यावे व अनुदानाने प्रदान इलेक्ट्रॉनिक्स क्लिअरन्स सिस्टीमनेच (ECS)करण्यात यावे.
केंद्र पुरस्कृत योजना व त्याअनुरुप राज्यहिस्सा यासाठीच्या तरतूदी १००% वितरणासाठी उपलब्ध राहतील. केंद्र पुरस्कृत योजनांसंदर्भात केंद्र शासनाकडून निधी प्राप्त झाल्याची खात्री संबंधित विभागाने नस्त्यांवर वित्त विभागाच्या अर्थोपाय शाखेकडून करुन घ्यावी व तद्नंतरच केंद्रीय निधी प्राप्त झाला असल्यास सदर निधी तसेच राज्य शासनाच्या समरुप हिस्सा प्रशासकीय विभागाने त्यांचे स्तरावर वितरीत करावा. तथापि मागील वर्षामधील केंद्र शासनाचा निधी चालू वर्षी खर्च करावयाचा असल्यास वित्त विभागाची सहमती घेणे आवश्यक आहे. केंद्र सहाय्यीत/केंद्र पुरस्कृत कार्यक्रम यांच्या अनुषंगाने अर्थसंकल्पित करण्यात आलेला केंद्र व राज्य हिश्याचा निधी इतरत्र वळविण्यात येऊ नये.
शिष्यवृत्ती, शिक्षण शुल्काची प्रतिपूर्ती, वैयक्तिक लाभार्थी तसेच सवलतीपोटी दिलेले अनुदान इत्यांदीची प्रदाने, इलेक्ट्रॉनिक्स क्लिअरन्स सिस्टिम (ECS) नेच अदा करण्यात यावीत. अशा सर्व बाबी आधार क्रमांकाशी संलग्न करण्यात याव्यात.
बांधकाम विषयक प्रस्तावासंदर्भात प्रशासकीय मान्यता / तांत्रिक मान्यता तसेच आवश्यक तेथे सचिव समितीची मान्यता प्राप्त करुन घेतल्याशिवाय विभागाने खर्च करु नये. त्याचप्रमाणे हा निधी ठेव बांधकामाचे स्वरुपात सार्वजनिक बांधकाम विभागास प्रदान करु नये.
पृष्ठ ४ पैकी २
# Page 3
शासन निर्णय क्रमांकः लेखानु २०१८/प्र.क्र.१३/२०१८-स दिनांक ४ एप्रिल,२०१८
साहित्य खरेदीची प्रक्रिया उद्योग, ऊर्जा व कामगार विभागाच्या दिनांक १, डिसेंबर २०१६ च्या शासन निर्णयासोबतच्या मार्गदर्शक सूचनांप्रमाणे पूर्ण करुन पुरवठादार निश्चित झाल्याशिवाय तसेच या मार्गदर्शक सुचनेतील परिच्छेद ४.७ मधील अटींचे पालन करुन खरेदीची देयके कोषागारातून आहरित करण्यात यावीत. खरेदीविषयक धनादेश संबंधित पुरवठादाराच्याच नावाने व शक्यतो इलेक्ट्रॉनिक्स क्लिअरन्स सिस्टिम (ECS) नेच अदा करण्यात यावीत.
विभागाद्वारे करण्यात येणारा संगणकीकरण संदर्भातील खर्च शासनाचे दरपत्रकानुसारच करण्यात यावा. आवश्यक तेथे माहिती व तंत्रज्ञान विभागाची मान्यता प्राप्त करुन घेण्यात यावी.
अनेक वेळेला संक्षिप्त देयकाद्वारे निधी खर्च करण्यात येतो मात्र त्याचे तपशीलवार देयक सादर न केल्यामुळे आक्षेप येतात व अपहार संभवतात. ज्या लेखाशिर्षाखालील जुनी तपशीलवार देयकें प्रलंबित असतील ती सादर केल्याशिवाय त्या लेखाशिर्षाखालील निधी वित्त विभागाच्या सहमतीशिवाय आहरित करु नये.
वित्त विभागाच्या संदर्भाधिन दि.२.४.२०१८ च्या परिपत्रकातील (सोबतच्या परिशिष्टासह) नमुद सुचनाा, , अटी उ व शर्तींबरोबरच निधी खर्च करताना राज्य शासनाची कार्यनियमावली, वित्तीय नियमावलीतील सर्व अटी व शर्तींचे पालन करण्यात यावे.
# Page 4
# Page 5
# Page 6
# Page 7