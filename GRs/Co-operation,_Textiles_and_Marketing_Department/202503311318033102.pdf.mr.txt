# Page 1
सन २०२४-२५ साठी महाराष्ट्र राज्य सहकारी परिषद, पुणे या कार्यालयास निधी वितरीत
करणेबाबत.
महाराष्ट्र शासन
सहकार पणन व वस्त्रोद्योग विभाग,
मादाम कामा मार्ग, हुतात्मा राजगुरु चौक,
शासन निर्णय क्रमांक : संकीर्ण-२०२५/प्र.क्र.४४/२२-स,
मंत्रालय, मुंबई ४०० ०३२.
दिनांक : ३१ मार्च, २०२५.
संदर्भ:- १. शासन निर्णय, सहकार पणन व वस्त्रोद्योग विभाग संकीर्ण-२०२४/प्र.क्र.१०२/२२-स,
दि.२७/०९/२०२४.
२. सहकार आयुक्त व निबंधक, सहकारी संस्था, पुणे कार्यालय यांचे पत्र जा. क्र.
अंवनि/६सआ/२०२४-२५/योजना/निधी वितरण/२५/३५९, दि. २७.०१.२०२५.
प्रस्तावना :- महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार, महाराष्ट्र
राज्य सहकारी परिषद या नावाने संबोधण्यात येणारी एक परिषद असेल आणि ती अध्यक्ष आणि उपाध्यक्ष यांसह
जितके सदस्य राज्य शासन वेळोवेळी निश्चित व नामनिदेशित करील तितके सदस्य मिळून बनलेली असेल,
अशी तरतुद आहे. महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार महाराष्ट्र राज्य सहकारी परिषद, पुणे या परिषदेची पुनर्रचना करण्यात आली आहे. श्री. राजन बाबुराव पाटील,
माजी वि.स.स.,सोलापूर यांची महाराष्ट्र राज्य सहकार परिषद, पुणे या संस्थेवर यांची दिनांक २७ सप्टेंबर,
२०२४ च्या शासन निर्णयान्वये अध्यक्ष पदावर नेमणूक करण्यात आली आहे. प्रस्तुत कार्यालयाच्या कार्यालयीन कामकाजाच्या दृष्ट्टीने लागणाऱ्या खर्चाकरिता सन २०२४-२५ साठी रु.१०.०० लक्ष इतकी अर्थसंकल्पीय तरतूद
मंजूर केली आहे. सदर अर्थसंकल्पीत केलेल्या रु.१०.०० लक्ष या तरतूदीमधून रु.५.०० लक्ष (रुपये पाच लक्ष
फक्त) इतका निधी वितरित करण्याची बाब शासनाच्या विचाराधिन होती.
शासन निर्णय:-
महाराष्ट्र राज्य सहकारी परिषद, पुणे या कार्यालयाचा कार्यालयीन खर्च भागविण्यासाठी सन
२०२४-२५ साठी अर्थसंकल्पीत करण्यात आलेल्या रु.१०.०० लक्ष इतक्या तरतुदीमधून रु. ५.०० लक्ष इतका
निधी महाराष्ट्र राज्य सहकार परिषदेस संस्थेस या द्वारे उपलब्ध करुन देण्यात येत आहे.
२. उपरोक्त बाबीसाठी होणारा खर्च, मागणी क्र.व्ही-२, २४२५, सहकार, ००-सहकार १९५ सहकारी
संस्थांना सहाय्य (०१) सहकारी संस्थांना अर्थसहाय्य (१)(०१)महाराष्ट्र राज्य सहकारी परिषदेला सहाय्य (२४२५
२३९१) (अनिवार्य) ३१ सहाय्यक अनुदाने (वेतनेतर) याखाली सन २०२४-२५ या आर्थिक वर्षात मंजूर झालेल्या
तरतुदीतून भागविण्यात यावा.
३. या शासन निर्णयान्वये मंजुर करण्यात आलेली रक्कम रुपये ५.०० लक्ष (रुपये पाच लक्ष फक्त)
महाराष्ट्र राज्य सहकारी परिषद, पुणे या कार्यालयास आयुक्त कार्यालयातील आहरण व संवितरण
अधिकाऱ्यामार्फत वितरित करण्यात यावी.
४. उपरोक्त निधीचा धनादेश कोषागार कार्यालयातून काढून प्रत्यक्ष संस्थेस देण्याकरीता आहरण व
संवितरण अधिकारी व नियंत्रक अधिकारी म्हणून पुढील अधिकाऱ्यांना प्राधिकृत करण्यात येत आहे:-
# Page 2
आहरण व संवितरण अधिकारी-लेखाधिकारी, सहकार आयुक्त व निबंधक सहकारी संस्था, महाराष्ट्र राज्य, पुणे व नियंत्रक अधिकारी-अप्पर निबंधक (वसुली व नियोजन), सहकारी संस्था, सहकार
आयुक्त व निबंधक सहकारी संस्था, महाराष्ट्र राज्य, पुणे. सदर निधी ज्या कारणासाठी मंजूर केला आहे. त्याच
कारणासाठी खर्ची पडेल याची दक्षता घ्यावी. तसेच या लेखाशिर्षाखालील निधी खर्च करताना प्रचलित नियम व विहित कार्यपध्दतीचा अवलंब करावा. सदर संस्थेस वितरित केलेला रु.५.०० लक्ष (रुपये पाच लक्ष फक्त) निधी
खर्च केल्याबाबतचे संस्थेकडून उपयोगिता प्रमाणपत्र त्यांनी प्राप्त करुन घ्यावे.
५. प्रस्तुत शासन निर्णय वित्त विभागाच्या अनौसं क्र.२७७/२०२५/व्यय-२, दिनांक २९/०३/२०२५ अन्वये दिलेल्या मंजूरीनुसार निर्गमित करण्यात येत आहे.
६. सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध