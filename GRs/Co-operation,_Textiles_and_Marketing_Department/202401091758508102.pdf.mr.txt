# Page 1
वर्धा जिल्हा मध्यवर्ती सहकारी बँकेच्या
कामकाजाचे संनियंत्रण करण्यासाठी
जिल्हाधिकारी वर्धा यांच्या अध्यक्षतेखाली
समिती गठीत करणेबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.जिमस०१२४/प्र.क्र.०१/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०९ जानेवारी २०२४
प्रस्तावना -:
मा. उपमुख्यमंत्री (वित्त व नियोजन) यांच्या अध्यक्षतेखाली दि.१५.१२.२०२३ रोजी जिल्हा
मध्यवर्ती सहकारी बँकांच्या अडीअडचणींबाबत बैठक आयोजित करण्यात आली होती. सदर
बैठकीत वर्धा जिल्हा मध्यवर्ती सहकारी बँकेला भारतीय रिझर्व बँकेने बँकींग परवाना रद्द करण्याची
माहे सप्टेंबर २०२३ मध्ये नोटीस पाठविल्याची वस्तुस्थिती विचारात घेऊन वर्धा जिल्हा मध्यवर्ती
सहकारी बँकेचे पुनरुज्जीवन करण्यासाठी सहकार विभागाने वर्धा जिल्हा मध्यवर्ती सहकारी बँकेच्या
प्रशासकीय मंडळाचा तसेच बँकेच्या कर्मचाऱ्यांच्या कामकाजाचा दरमहा आढावा घेण्याची व्यवस्था
निर्माण करावी असा निर्णय घेण्यात आला आहे. तसेच वर्धा जिल्हा मध्यवर्ती सहकारी बँकेत नव्याने
ठेवी जमा करण्यासाठी सामान्य जनतेत बँकेबाबत विश्वासार्हता निर्माण करण्याच्या दृष्ट्टीने
दिर्घकालीन नियोजन करावे असे बैठकीत निदेश देण्यात आले आहेत.
त्यानुसार सहकार विभागाच्या अधिकाऱ्यांनी वर्धा जिल्हा मध्यवर्ती बँकेस भेट देऊन बँकेचे
प्रशासकीय मंडळ व बँकेचे कर्मचारी यांची बैठक घेऊन बँकेच्या कामकाजाचा सविस्तर आढावा
घेतला असता, मागील काही वर्षात बँकेच्या ठेवी कमी झाल्या असून बँकेच्या एनपीए मध्ये वाढ
होऊन CRAR उणे झाल्याचे निदर्शनास आले आहे. तसेच वर्धा जिल्हा मध्यवर्ती सहकारी बँकेच्या
आर्थिक स्थितीत अपेक्षित सुधारणा झाली नसल्यामुळे भारतीय रिझर्व बँकेने दि.१५.०९.२०२३ रोजी
बँकींग परवाना रद्द करणेबाबत बँकेस नोटीस पाठविली आहे. तथापि, बँकेच्या कामकाजाचे नियमित
संनियंत्रण केल्यास बँकेचे सक्षमीकरण करणे शक्य असल्याचे प्रथमदर्शनी दिसून आले असल्याने
त्यानुसार वर्धा जिल्हा मध्यवर्ती सहकारी बँकेचे सक्षमीकरण व पुनरूज्जीवन करण्याच्या दृष्ट्टीने
बँकेच्या कामकाजाचे नियमित संनियंत्रण करण्यासाठी जिल्हाधिकारी, वर्धा यांच्या अध्यक्षतेखाली
संनियंत्रण समिती गठीत करण्याची बाब शासनाच्या विचाराधीन होती.
शासन निर्णय :-
वर्धा जिल्हा मध्यवर्ती सहकारी बँकेचे सक्षमीकरण व पुनरूज्जीवन करण्याच्या दृष्ट्टीने
बँकेच्या कामकाजाचे नियमित संनियंत्रण करण्यासाठी जिल्हाधिकारी, वर्धा यांच्या अध्यक्षतेखाली
खालीलप्रमाणे संनियंत्रण समिती गठीत करण्यास शासन मान्यता देण्यात येत आहे.
# Page 2
शासन निर्णय क्रमांकः जिमस०१२४/प्र.क्र.०१/२-स
--------------------------------------------------------------------------------
| अ.क्र. | नाव व पदनाम | समितीतील पद |
| १. | जिल्हाधिकारी, वर्धा. | अध्यक्ष |
| २. | अपर आयुक्त व विशेष निबंधक, सहकारी संस्था, पुणे | सदस्य |
| ३. | श्री एस. बी. पाटील, सेवानिवृत्त अपर आयुक्त तथा सह सचिव. | सदस्य |
| ४. | अपर निबंधक तथा सह सचिव, सहकार विभाग, मंत्रालय, मुंबई. | सदस्य |
| ५. | विभागीय सह निबंधक, सहकारी संस्था, नागपूर. | सदस्य |
| ६. | विभागीय व्यवस्थापक, महाराष्ट्र राज्य सहकारी बँक मर्या., नागपूर विभाग. | सदस्य |
| ७. | जिल्हा उप निबंधक, सहकारी संस्था, वर्धा. | सदस्य सचिव |
--------------------------------------------------------------------------------
२. उपरोक्त समितीची कार्यकक्षा खालीलप्रमाणे असेल.
१.वर्धा जिल्हा मध्यवर्ती सहकारी बँकेच्या कामकाजाचा व आर्थिक स्थितीचा दरमहा आढावा
घेऊन बँकेच्या आर्थिक स्थितीत सुधारणा करण्यासाठी बँकेच्या प्रशासकीय मंडळास
मार्गदर्शन करणे.
२.बँकेच्या थकित कर्जाच्या वसुलीचा आढावा घेणे व थकित कर्जाची गतीने वसुली करण्यासाठी
प्रशासकीय मंडळास मार्गदर्शन करणे.
३.बँकेच्या ठेवीमध्ये वाढ करण्यासाठी प्रशासकीय मंडळास विविध उपाययोजना सुचविणे.
४.वर्धा जिल्यातील सामान्य ठेवीदार व संस्थात्मक ठेवीदारांमध्ये बँकेची विश्वासार्हता
वाढविण्यासाठी प्रशासकीय मंडळास मार्गदर्शन करणे.
५.बँकेचा व्यवसाय व उत्पन्न वाढविणे तसेच खर्चात कपात करण्यासाठी प्रशासकीय मंडळास
उपाययोजना सुचविणे.
६.बँकेची CBS प्रणाली अद्यावत करुन कार्यान्वित करणे. तसेच बँकेच्या आर्थिक व्यवहारात
पुर्णत: पारदर्शकता आणणे यासाठी प्रशासकीय मंडळास मार्गदर्शन करणे.
७.बँकेने नाबार्डला सादर केलेल्या कृती आराखडयातील लक्षांक पुर्ततेचा आढावा घेऊन
त्याबाबत प्रशासकीय मंडळास मार्गदर्शन करणे.
८.बँकेच्या आर्थिक स्थितीत सुधारणा करण्यासाठी शासनास वेळोवेळी उपाययोजना सुचविणे.
३. वर्धा जिल्हा मध्यवर्ती सहकारी बँकेचे पुनरूज्जीवन होईपयंत उपरोक्त समिती कार्यरत
राहील.
४. उपरोक्त समितीने तिच्या कामकाजाचा अहवाल शासनास व सहकार आयुक्त व निबंधक,
सहकारी संस्था, पुणे यांना दरमहा सादर करावा.
५. उपरोक्त समितीमधील सेवानिवृत्त सदस्यांना नियमानुसार प्रवास भत्ता देय राहील.
याबाबतचा खर्च सहकार आयुक्त व निबंधक, सहकारी संस्था, महाराष्ट्र राज्य, पुणे यांच्या
कार्यालयीन खर्चामधून भागविण्यात यावा.
पृष्ट्ठ ३ पैकी २
# Page 3
शासन निर्णय क्रमांकः जिमस०१२४/प्र.क्र.०१/२-स
६. सदरचा शासन निर्णय महाराष्ट्र शासनाच्या www.maharashtra.gov.in या संकेत