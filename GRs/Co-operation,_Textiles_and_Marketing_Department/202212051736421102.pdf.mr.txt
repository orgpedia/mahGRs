# Page 1
बारामती जि. पुणे येथे रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोयी सुविधा उभारणी प्रकल्पाकरिता निधी उपलब्ध करुन देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः केपुयो-२०२१/प्र.क्र.३०/ रेशीम कक्ष
मादाम कामा मार्ग, हुतात्मा राजगुरू चौक, मंत्रालय, मुंबई-४०० ०३२
दिनांक : ०५ डिसेंबर, २०२२
वाचा : १) शासन निर्णय, सहकार, पणन व वस्त्रोद्योग विभाग, क्रमांकः प्रावियो-१०१८/ प्र.क्र.४५ / रेशीम कक्ष, दिनांक ०३ मे, २०१८.
२) शासन निर्णय, सहकार, पणन व वस्त्रोद्योग विभाग, क्रमांकः प्रावियो-१०१८/ प्र.क्र.४५/रेशीम कक्ष, दिनांक २६ जुलै, २०१८.
३) शासन परिपत्रक, वित्त विभाग, क्रमांकः अर्थसं-२०२२/प्र.क्र.४३ / अर्थ-३, दिनांक ०४ एप्रिल, २०२२.
४) शासन निर्णय, सहकार, पणन व वस्त्रोद्योग विभाग, क्रमांकः केपुयो-२०२१/ प्र.क्र.३० / रेशीम कक्ष, दिनांक २१ एप्रिल, २०२२.
५) संचालक (रेशीम) यांचे पत्र क्र. रेशीम/कार्या-८/बारामती मार्केट व प्रशि. केंद्र / सुविधा उभा./२२-२३/१६०८, दिनांक २२ नोव्हेंबर, २०२२.
प्रस्तावना : राज्यातील शेतकऱ्यांनी उत्पादीत केलेल्या तुती रेशीम कोषांना बाजारपेठ उपलब्ध व्हावी तसेच, कोषोत्तर प्रक्रियेला चालना मिळावी म्हणून बारामती, जिल्हा पुणे येथे कृषि उत्पन्न बाजार समितीच्या मुख्य आवारातील १०० एकर जागेवर रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोयी सुविधा उभारण्यासाठी येणाऱ्या ₹९५६.६२ लक्ष इतक्या खर्चाच्या अंदाजपत्रकास संदर्भाधीन क्र. ४ येथील शासन निर्णयान्वये तत्वत: प्रशासकीय मान्यता देण्यात आली आहे. मा.मंत्री (वस्त्रोद्योग) यांचे अध्यक्षतेखाली दि.१३ ऑक्टोबर, २०२२ रोजी त्यांचे मंत्रालयीन दालनात उक्त प्रकल्पाचे सादरीकरण करण्यात आले.
सदर बैठकीत कृषि उत्पन्न बाजार समिती, बारामती जि. पुणे येथे बाजार समितीच्या मुख्य आवारात रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद
इत्यादी सोई सुविधा उभारण्यास मान्यता देण्यात आली आहे. तसेच, सदर प्रकल्पाची निविदा प्रक्रिया राबविण्यासाठी प्रशासकीय मान्यता रकमेच्या १०% टक्के इतका निधी सार्वजनिक बांधकाम विभागाकडे वर्ग करण्याचे निर्देश देण्यात आले आहेत. त्यास अनुसरुन संचालक (रेशीम) यांनी उक्त प्रकल्पासाठी ₹९५.६६ लक्ष इतका निधी उपलब्ध करुन देण्याची विनंती संदर्भाधीन क्र.५ येथील पत्रान्वये केली आहे. रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण योजनेकरिता सन २०२२-२३ या वित्तीय
# Page 2
शासन निर्णय क्रमांकः केपुयो-२०२१/प्र.क्र.३०/रेशीम कक्ष
वर्षासाठी ₹१० कोटी इतकी अर्थसंकल्पीय तरतूद आहे. वित्त विभागाच्या संदर्भाधीन क्र.३ येथील शासन परिपत्रकान्वये सन २०२२-२३ साठी कार्यक्रमांतर्गत खर्चासाठी अर्थसंकल्पीत केलेल्या वार्षिक तरतूदीच्या ६० टक्केच्या मर्यादेत निधी वितरणास मान्यता देण्यात आली आहे.
त्याअनुषंगाने संचालक (रेशीम) यांनी केलेल्या विनंतीनुसार उक्त प्रकल्पासाठी निधी वितरीत करण्याची बाब शासनाच्या विचाराधीन होती.
शासन निर्णय :
रेशीम विकास कार्यक्रमांतर्गत पायाभूत सुविधा निर्माण व अस्तित्वातील सुविधांचे बळकटीकरण योजनेंतर्गत कृषि उत्पन्न बाजार समिती, बारामती जिल्हा पुणे येथे रेशीम कोष खरेदी-विक्री बाजारपेठ व कोषोत्तर प्रक्रिया पथदर्शक तथा प्रशिक्षण केंद्र इत्यादी सोयी सुविधा उभारण्याबाबतच्या प्रकल्पाची निविदा प्रक्रिया राबविण्यासाठी प्रशासकीय मान्यता रकमेच्या १०% म्हणजेच ₹९५.६६ लक्ष (अक्षरी रुपये पंचान्नव लक्ष सहासष्ठ हजार फक्त) इतका निधी वितरीत व खर्च करण्यास याद्वारे मान्यता देण्यात येत आहे.
२. उक्त निधी हा ज्या कामांसाठी उपलब्ध करुन दिला आहे त्याच कामांवर व प्रशासकीय मान्यता दिलेल्या रकमेच्या मर्यादेत खर्च करण्याची तसेच, सदर प्रकल्प वेळेत पूर्ण होईल याची संबंधित यंत्रणांनी दक्षता घ्यावी.
३. सदर निधी खर्च करताना वित्त विभागाने तसेच, सार्वजनिक बांधकाम विभागाने वेळोवेळी घालून दिलेल्या अटी व शर्तींचे पालन करावे. सदर निधीचे विनियोग प्रमाणपत्र महालेखापाल व शासनास विहीत मुदतीत सादर करण्यात यावे.
४. उक्त खर्च हा “मागणी क्र. व्ही-२, २८५१, ग्रामोद्योग व लघुउद्योग, १०७, रेशीम उद्योग, (०१) विविध सहकारी संस्थांना सहाय्य, (०१)(०२) राज्याचे वस्त्रोद्योग धोरण २०१८-२३ अंतर्गत रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण (कार्यक्रम) (२८५१६५८३), ३३, अर्थसहाय्य" अंतर्गत सन २०२२-२३ या वित्तीय वर्षासाठी उपलब्ध असलेल्या अनुदानातून भागविण्यात यावा.
५. उक्त निधी कोषागारातून आहरण व संवितरण करण्यासाठी संचालक, रेशीम संचालनालय, नागपूर यांना नियंत्रण अधिकारी (V003) म्हणून प्राधिकृत करण्यात येत आहे.
उक्त निधी अर्थसंकल्पीय वितरण प्रणालीवर संचालक, रेशीम संचालनालय, नागपूर यांचे अधिनस्थ सुपूर्द करण्यात येत आहे.
६. सदर शासन निर्णय हा वित्त विभागाचे शासन परिपत्रक क्र. अर्थसं - २०२२ / प्र.क्र.४३ / अर्थ-३, दिनांक ०४ एप्रिल, २०२२ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः केपुयो-२०२१/प्र.क्र.३० / रेशीम कक्ष