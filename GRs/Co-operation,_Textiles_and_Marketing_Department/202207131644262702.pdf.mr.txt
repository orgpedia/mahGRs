# Page 1
"राज्यातील प्राथमिक कृषी पतपुरवठा सहकारी संस्थांचे संगणकीकरण करण्यासाठी राज्य स्तरीय आणि जिल्हा स्तरीय समिती गठीत करणेबाबत"
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. संकीर्ण-०७२२/प्र.क्र.१०९/१८-स,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ जुलै, २०२२
प्रस्तावना : राज्यातील शेतकऱ्यांना शेती कर्ज पुरवठा करण्यात त्रिस्तरीय सहकारी पतपुरवठा संरचनेची महत्वाची भूमिका आहे. यामध्ये राज्य स्तरावर महाराष्ट्र राज्य सहकारी बँक, जिल्हा स्तरावर जिल्हा मध्यवर्ती सहकारी बँका व गाव पातळीवर प्राथमिक कृषी पतपुरवठा सहकारी संस्थांचा समावेश होतो. दिनांक ३१/०३/२०२१ अखेर राज्यात एकूण ३१ जिल्हा मध्यवर्ती सहकारी बँका व २०,९८६ प्राथमिक कृषी पतपुरवठा सहकारी संस्था कार्यरत आहेत.
नाबार्डच्या पुढाकाराने राज्यातील सर्व ३१ जिल्हा मध्यवर्ती सहकारी बँकांमध्ये CBS संगणक प्रणाली कार्यान्वित करण्यात आली आहे. या प्रणालीद्वारे जिल्हा मध्यवर्ती सहकारी बँकांच्या सर्व ग्राहकांना आधुनिक तंत्रज्ञानाच्या आधारे सर्व प्रकारच्या बँकींग सुविधा उपलब्ध करण्यात येत आहेत. तथापि, जिल्हा मध्यवर्ती सहकारी बँकांना संलग्न असलेल्या बहुतांश प्राथमिक कृषी पतपुरवठा सहकारी संस्था अद्यापही अशा संगणकीय तांत्रिक सुविधांच्या कक्षेबाहेर आहेत.
प्राथमिक कृषी पतपुरवठा सहकारी संस्थांमध्ये प्रामुख्याने शेतकरी व ग्रामीण कारागीर यांचा सहभाग असून सभासदांमध्ये बचत व परस्पर मदतीला चालना देणे, त्यांच्या कर्जविषयक गरजांची पुर्तता करणे, पतपुरवठ्याशी संलग्न अशा निविष्ठा पुरवठा, शेतमालाची साठवणूक आणि विपणन सुविधा पुरविणे हा या संस्थांचा प्रमुख उद्देश आहे. या संस्थांमार्फत त्यांच्या सभासदांना संगणकीय तंत्रज्ञानाच्या आधारे विविध प्रकारच्या सेवा पुरवून त्यांना सक्षम व्यवसाय उपक्रम बनविण्याची आवश्यकता निर्माण झाली आहे. ही बाब विचारात घेऊन देशातील प्राथमिक कृषी पतपुरवठा सहकारी संस्थांना “आत्मनिर्भर भारत” अभियानच्या धर्तीवर स्वावलंबी बनविण्यासाठी केंद्र शासनाने दिनांक २९ जून, २०२२ रोजी “केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण” या प्रकल्पास मान्यता दिली आहे. सहकार मंत्रालय, भारत सरकार यांच्या नियंत्रणाखाली नाबार्डमार्फत प्रकल्पाची अंमलबजावणी, मार्गदर्शन व व दिशा निर्देश होणार आहे. या प्रकल्पाची सन २०२२-२३ ते २०२६-२७ या पाच वर्षात अंमलबजावणी करावयाची आहे.
सदर प्रकल्पासंदर्भात केंद्र शासनाने निर्गमित केलेल्या मार्गदर्शक सुचनेनुसार राज्य व जिल्हा स्तरावर अंमलबजावणी व संनियंत्रण समिती गठीत करण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण-०७२२/प्र.क्र.१०९/१८-स,
शासन निर्णय : उपरोक्त पार्श्वभूमीवर राज्यातील प्राथमिक कृषी पतपुरवठा सहकारी संस्थांचे संगणकीकरण करण्यासाठी खालीलप्रमाणे राज्यस्तरीय संनियंत्रण आणि अंमलबजावणी समिती गठीत करण्याचा निर्णय शासनाने घेतला आहे.
-------------------------------------------------------------------------------------------------------------------------------------------------------------------------------------------------------
| १ | अपर मुख्य सचिव (सहकार) | अध्यक्ष |
| २ | प्रधान सचिव (वित्त) | सदस्य |
| ३ | सहकार आयुक्त व निबंधक, सहकारी संस्था, महाराष्ट्र राज्य, पुणे | सदस्य |
| ४ | मुख्य महाप्रबंधक, नाबार्ड, पुणे | सदस्य |
| ५ | तीन जिल्हा मध्यवर्ती बँकांचे मुख्य कार्यकारी अधिकारी (चक्राकार पध्दतीने)(याबाबतचे निवड केलेल्या जिल्हा मध्यवर्ती बँकांचे मुख्य कार्यकारी अधिकारी यांचे आदेश स्वतंत्रपणे निर्गमित केले जातील.) | सदस्य |
| ६ | कार्यकारी संचालक, महाराष्ट्र राज्य सहकारी बँक लि. | सदस्य सचिव |
-------------------------------------------------------------------------------------------------------------------------------------------------------------------------------------------------------
सदर समितीची कार्यकक्षा खालीलप्रमाणे राहील : १) केंद्र शासनाने निश्चित केलेल्या मार्गदर्शक तत्वांची राज्यस्तरावर अंमलबजावणी करणे आणि त्याबाबतचा सर्वंकष अहवाल राष्ट्रीय स्तरावरील देखरेख आणि अंमलबजावणी समितीला सादर करणे.
२) राज्यात प्रकल्पाची अंमलबजावणी सुरळीतपणे करण्यासाठी मार्गदर्शन करणे.
३) सदर प्रकल्पांतर्गत प्राप्त होणाऱ्या प्रस्तावांची तपासणी करून त्याची शिफारस करणे ४) राष्ट्रीय स्तरावरील अंमलबजावणी आणि संनियंत्रण समितीने यासंदर्भात सोपविलेली इतर कामे करणे.
तसेच राज्यातील प्राथमिक कृषी पतपुरवठा सहकारी संस्थांचे संगणकीकरण करण्यासाठी पुढीलप्रमाणे जिल्हास्तरीय संनियंत्रण आणि अंमलबजावणी समिती गठीत करण्याचा निर्णय शासनाने घेतला आहे.
---------------------------------------------------------------------------------------------------------------------------------------------------------
| १ | जिल्हाधिकारी (मुंबई व मुंबई उपनगरे वगळून) | अध्यक्ष |
| २ | जिल्हा विकास व्यवस्थापक, नाबार्ड | सदस्य |
| ३ | मुख्य कार्यकारी अधिकारी, जिल्हा मध्यवर्ती सहकारी बँक (संबंधित जिल्ह्याची जिल्हा मध्यवर्ती सहकारी बँक) (मुंबई जिल्हा मध्यवर्ती सहकारी बँक वगळून) | सदस्य |
| ४ | निवडक प्राथमिक कृषी पतपुरवठा सहकारी संस्थांचे प्रतिनिधी (याबाबत सहकार आयुक्तांनी प्रतिनिधीची निवड करावी.) | सदस्य |
| ५ | जिल्हा उपनिबंधक, सहकारी संस्था ( मुंबई व मुंबई उपनगरे वगळून) | सदस्य सचिव |
---------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांक: संकीर्ण-०७२२/प्र.क्र.१०९/१८-स,
सदर समितीची कार्यकक्षा खालीलप्रमाणे राहील.
१) केंद्र शासनाच्या मार्गदर्शक सुचनेनुसार अंमलबजावणी व संनियंत्रण प्रणालीचा प्रथम स्तर म्हणून काम करणे.
२) प्रकल्पाच्या मार्गदर्शक सुचनेनुसार प्रकल्पाची सुरळीत अंमलबजावणी करणे, तसेच विद्युत पुरवठा, इंटरनेट सुविधा पुरविणे.
३) राष्ट्रीय व राज्य स्तरीय अंमलबजावणी आणि संनियंत्रण समितीने यासंदर्भात सोपविलेली इतर कामे करणे.
# Page 4
# Page 5
# Page 6
# Page 7