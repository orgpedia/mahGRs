# Page 1
केंद्र पुरस्कृत "Strengthening of Cooperatives through IT interventions” या योजनेच्या अंमलबजावणीकरीता सिंगल नोडल एजन्सी व नोडल अधिकारी यांची नियुक्ती करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः संकीर्ण-२०२३/प्र.क्र.४४/१६-स
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२
दिनांक: २६ डिसेंबर, २०२३
संदर्भ:
१) भारत सरकारच्या सहकार मंत्रालयाचे पत्र क्र.A-१२०११/२०२३-admin, दि.२८.११.२०२३.
२) शासन परिपत्रक, वित्त विभाग, क्र. संकीर्ण-२०२१/प्र.क्र.३५/कोषा प्रशा-४, दि.०१.०७.२०२१.
प्रस्तावना : “Strengthening of Cooperatives through IT interventions” हा केंद्र पुरस्कृत प्रकल्प सन २०२३-२४ ते २०२५-२६ या तीन वर्षाच्या कालावधीसाठी राबविण्यास केंद्र शासनाने दि. ०६.१०.२०२३ रोजी मान्यता दिली आहे. सदर प्रकल्पांतर्गत खालील ३ योजनांचा समावेश आहे:
(A) Computerization of Agriculture and Rural Development Banks (B) Computerization of office of RCS of States/UTs (C) Central Project Management Unit (PMU) उक्त केंद्र पुरस्कृत प्रकल्पांतर्गत राज्यातील निबंधक सहकारी संस्था (RCS) या कार्यालयांचे संगणकीकरण करणे प्रस्तावित आहे. केंद्र पुरस्कृत योजनांचे निधी वितरण व विनियोग व्यवस्थापन (PFMS) याबाबत सुधारित कार्यपद्धतीनुसार प्रत्येक केंद्र पुरस्कृत योजनेच्या अंमलबजावणीसाठी संबंधित प्रशासकीय विभागाने एका Single Nodal Agency (SNA) ची नेमणूक करुन त्या योजनेसाठी प्राधिकृत बँकेत स्वतंत्र Single Nodal Bank Account उघडावे. तसेच त्यासोबतच योजनेच्या समन्वयाच्या दृष्टीने किमान उप सचिव दर्जाच्या
अधिकाऱ्याची Nodal Officer म्हणून नियुक्ती करणेबाबत वित्त विभागाने दि.०१.०७.२०२१ रोजीच्या शासन परिपत्रकान्वये सूचना दिल्या आहेत. त्याअनुषंगाने उक्त केंद्र सहाय्यीत योजनेच्या अंमलबजावणीसाठी व समन्वयासाठी Single Nodal Agency (SNA) व Nodal Officer यांची नियुक्ती करण्याची बाब शासनाच्या विचाराधीन होती.
शासन निर्णयः शासन परिपत्रक, वित्त विभाग, दि.०१.०७.२०२१ अन्वये दिलेल्या सूचनांनुसार केंद्र पुरस्कृत “Strengthening of Cooperatives through IT interventions” प्रकल्पांतर्गत निबंधक सहकारी संस्था या कार्यालयांचे संगणकीकरण या योजनेच्या अंमलबजावणी व समन्वयासाठी खालीलप्रमाणे Single Nodal Agency (SNA) व Nodal Officer यांची नियुक्ती करण्यास शासन मान्यता देण्यात येत आहे.
# Page 2
शासन निर्णय क्रमांक: संकीर्ण-२०२३/प्र.क्र.४४/१६-स
Single Nodal Agency (SNA) व Nodal Officer :
-----------------------------------------------------------------------------------------------------
| Single Nodal Agency (SNA) | Nodal Officer |
| सहकार आयुक्त व निबंधक, सहकारी संस्था, म.रा., पुणे | सहकार आयुक्त व निबंधक, सहकारी संस्था, म.रा., पुणे |
| सहकार आयुक्त व निबंधक, सहकारी संस्था, म.रा., पुणे | सहकार आयुक्त व निबंधक, सहकारी संस्था, म.रा., पुणे |
-----------------------------------------------------------------------------------------------------
२. केंद्र पुरस्कृत योजनांकरीता केंद्र शासनामार्फत निधी प्राप्त होणार आहे. या करिता Single Nodal Account (SNA) सुरु करणे आवश्यक आहे. त्यानुषंगाने स्टेट बँक ऑफ इंडिया, मुख्य शाखा, पुणे या बँकेत Single Nodal Account (SNA) उघडण्यासाठी सहकार आयुक्त व निबंधक, सहकारी संस्था, म.रा., पुणे यांना प्राधिकृत करण्यात येत आहे.
वरीलप्रमाणे केंद्र पुरस्कृत योजनेच्या निधी वितरण व विनियोग व्यवस्थापनाच्या दृष्टीने(PFMS) वित्त विभागाच्या दि.०१.०७.२०२१ च्या परिपत्रकातील सूचनांनुसार आवश्यक ती कार्यवाही नोडल अधिकारी यांनी करावी.