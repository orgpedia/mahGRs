# Page 1
रेशीम संचालनालय व संचालनालयाच्या अधिनस्त कार्यालयांमधील पदांवर पदोन्नती देण्याकरिता समिती स्थापन करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: आस्था-१०२०/प्र.क्र.७४/ रेशीम कक्ष
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२ दिनांक : १४ जानेवारी, २०२१.
वाचा: १) शासन निर्णय, सहकार, पणन व वस्त्रोद्योग विभाग, क्र. रेशीम-१३११/प्र.क्र.७६/रेशीम कक्ष, दिनांक २१ जुलै, २०११.
२) शासन निर्णय, सामान्य प्रशासन विभाग, क्र. एसआरव्ही-२०१८/प्र.क्र.१५९/कार्यासन १२, दिनांक ०१ ऑगस्ट, २०१९.
३) संचालक (रेशीम) यांचे पत्र क्र. रे/कार्या- १/आस्था-४ / पदोन्नती समिती/२०-२१/२७३२, दिनांक ११ नोव्हेंबर, २०२०.
प्रस्तावना: रेशीम संचालनालयातील राजपत्रित पदांवर पदोन्नती देण्याकरिता प्रधान सचिव/सचिव ( वस्त्रोद्योग) यांच्या अध्यक्षतेखाली तसेच, अराजपत्रित पदांवर पदोन्नती देण्याकरिता संचालक ( रेशीम)
यांच्या अध्यक्षतेखाली संयुक्त विभागीय निवड समिती संदर्भाधीन दिनांक २१ जुलै, २०११ रोजीच्या शासन निर्णयान्वये स्थापन करण्यात आली आहेत. राज्य शासकीय अधिकारी/कर्मचारी यांना पदोन्नती
देण्याकरिता अनुसरावयाच्या कार्यवाही बाबतची एकत्रित मार्गदर्शक तत्त्वे सामान्य प्रशासन विभागाच्या संदर्भाधीन दिनांक ०१ ऑगस्ट, २०१९ रोजीच्या शासन निर्णयान्वये निर्गमित करण्यात आली आहेत.
सदर शासन निर्णयामधील परिच्छेद अ) (II) मध्ये विभागीय पदोन्नती समितीचे गठन करण्यासंदर्भातील
तरतूदी विहित केल्या आहेत. त्यानुसार रेशीम संचालनालय व संचालनालयाच्या अधिनस्त कार्यालयांमधील गट-अ ते गट-क संवर्गातील पदांवर पदोन्नती देण्याकरिता समित्या स्थापन करण्याची बाब शासनाच्या विचाराधीन होती.
शासन निर्णय : रेशीम संचालनालयातील राजपत्रित व अराजपत्रित पदांवर पदोन्नती देण्याकरिता संदर्भाधीन
दिनांक २१ जुलै, २०११ रोजीच्या शासन निर्णयान्वये गठीत केलेल्या संयुक्त विभागीय निवड समित्या बरखास्त करुन खालीलप्रमाणे समित्या स्थापन करण्यात येत आहे:
# Page 2
शासन निर्णय क्रमांक: आस्था-१०२०/प्र.क्र.७४/ रेशीम कक्ष
आस्थापना मंडळाच्या कार्यकक्षेत नसलेल्या रेशीम संचालनालय व संचालनालयाच्या अधिनस्त कार्यालयांमधील गट-अ संवर्गातील पदावर पदोन्नती देण्याकरिता समिती
-----------------------------------------------------------------------------------------------------------------------------------------
| १ | अपर मुख्य सचिव/प्रधान सचिव/सचिव (वस्त्रोद्योग) सहकार, पणन व वस्त्रोद्योग विभाग, मंत्रालय, मुंबई. | अध्यक्ष |
| २ | संचालक, रेशीम संचालनालय, नागपूर. | सदस्य |
| ३ | मागासवर्गीय प्रतिनिधी. गट-अ संवर्गातील अधिकारी अथवा गट-अ संवर्गातील अधिकारी उपलब्ध नसल्यास गट-ब (राजपत्रित) संवर्गातील अधिकारी. | सदस्य |
| ४ | सह सचिव/उपसचिव (रेशीम) सहकार, पणन व वस्त्रोद्योग विभाग, मंत्रालय, मुंबई. | सदस्य सचिव |
-----------------------------------------------------------------------------------------------------------------------------------------
रेशीम संचालनालय व संचालनालयाच्या अधिनस्त कार्यालयांमधील गट-ब (राजपत्रित व अराजपत्रित) व गट-क सर्व पदांवर पदावर पदोन्नती देण्याकरिता समिती
-----------------------------------------------------------------------------------------------------------------------------------------
| १ | संचालक, रेशीम संचालनालय, नागपूर. | अध्यक्ष |
| २ | लेखाधिकारी, रेशीम संचालनालय, नागपूर. | सदस्य |
| ३ | मागासवर्गीय प्रतिनिधी. गट-अ संवर्गातील अधिकारी अथवा गट-अ संवर्गातील अधिकारी उपलब्ध नसल्यास गट-ब (राजपत्रित) संवर्गातील अधिकारी. | सदस्य |
| ४ | उपसंचालक, रेशीम संचालनालय, नागपूर. | सदस्य–सचिव |
-----------------------------------------------------------------------------------------------------------------------------------------
२. उपरोक्त समित्यांनी सामान्य प्रशासन विभागाच्या संदर्भाधीन दिनांक ०१ ऑगस्ट, २०१९ रोजीच्या शासन निर्णयान्वये तसेच, शासनाने वेळोवेळी विहित केलेल्या कार्यपद्धतीचे पालन करावे.
३. हे आदेश शासन निर्णयाच्या दिनांकापासून अंमलात येतील.
# Page 3