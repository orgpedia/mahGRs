# Page 1
महाराष्ट्र राज्य सहकारी पणन महासंघ व त्यांच्या सभासद असलेल्या संस्थांच्या बळकटीकरणासाठी अटल महापणन विकास अभियान राबविण्याबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्रमांक:- संकीर्ण-२०१८/प्र.क्र.३७७/२४-स
मंत्रालय, मुंबई-३२
दिनांक : २६ डिसेंबर, २०१८.
संदर्भ:- १) शासन निर्णय, सहकार, पणन व वस्त्रोदयोग विभाग, क्रमांक : शिकाना-१२१६/प्र.क्र. १०/२४-स, दिनांक २० डिसेंबर, २०१६ २) शासन परिपत्रक, सहकार, पणन व वस्त्रोद्योग विभाग, क्रमांक: शिकाना-२०१६/प्र.क्र.१०/२४-स, दिनांक ८ डिसेंबर, २०१६ ३) शासन परिपत्रक, सहकार, पणन व वस्त्रोद्योग विभाग, क्रमांक: शिकाना-१२१६/प्र.क्र.१०/२४-स, दिनांक १२ एप्रिल, २०१७ ४) शासन परिपत्रक, सहकार, पणन व वस्त्रोद्योग विभाग, क्रमांक: सपस-२०१७/प्र.क्र.२२८/२४-स, दिनांक ८ डिसेंबर, २०१७ ५) शासन परिपत्रक, सहकार, पणन व वस्त्रोदयोग विभाग क्रमांक: शिकाना-२०१७/प्र.क्र. २७३/२४-स, दिनांक २६ डिसेंबर, २०१७ ६) शासन परिपत्रक, सहकार, पणन व वस्त्रोदयोग विभाग क्रमांक: सपस-२०१८/प्र.क्र. १७१/२४-स, दिनांक १८ ऑगस्ट, २०१८ ७) शासन निर्णय, सहकार, पणन व वस्त्रोद्योग विभाग क्रमांक २०१८/प्र.क्र.२७२/२४- स दिनांक ४ ऑक्टोबर,२०१८ ८) शासन निर्णय, सहकार, पणन व वस्त्रोद्योग विभाग क्रमांक: संकीर्ण-२०१८/प्र.क्र.१६४/२४-स, दिनांक ४ ऑक्टोबर, २०१८
प्रस्तावना : राज्यातील सहकारी पणन संस्था व प्रक्रिया संस्था यांची शिखर संस्था म्हणुन महाराष्ट्र राज्य सहकारी पणन महासंघ, मुंबई काम करत आहे. राज्य पणन महासंघ, त्यांच्या सभासद संस्था म्हणजे खरेदी-विक्री संघ व विविध कार्यकारी सहकारी (वि.का.स.) सोसायटी यांचे कामात सुधारणा करुन त्यांचे बळकटीकरण करण्यासाठी शासन निर्णय, दिनांक २०/१२/२०१६ व दिनांक २६/१२/२०१७ अन्वये अटल महापणन विकास अभियान अनुक्रमे सन २०१६-१७ व २०१७-२०१८ मध्ये राबविण्यात आलेले आहे. सदर अभियान सन २०१८-१९ या वर्षात राबविण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण-२०१८/प्र.क्र.३७७/२४-स
शासन निर्णय : राज्य सहकारी पणन महासंघ व त्यांच्या सभासद असलेल्या संस्थांच्या बळकटीकरणासाठी दिनांक २५.१२.२०१८ ते २५.१२.२०१९ या कालावधीमध्ये अटल महापणन विकास अभियान राबविण्याचा निर्णय याव्दारे घेण्यात येत आहे. यामध्ये राज्य सहकारी पणन महासंघ, खरेदी विक्री संघ, वि.का.स. संस्था यांचे सक्षमीकरणाबरोबर या सहकारी पणन व्यवस्थेशी राज्यातील शेतकरी उत्पादक संस्था व महिला स्वयंसहाय्यता गट यांना जोडून त्यांचेही सक्षमीकरण अपेक्षित आहे.
१. अभियानाचे उद्देश: A. महाराष्ट्र राज्य सहकारी पणन महासंघ, खरेदी विक्री संघ, सहकारी प्रक्रिया संस्था व वि.का.स. संस्था, शेतकरी उत्पादक कंपन्या, महिला बचत गट यांना बळकट करणे.
B. पणनच्या या त्रिस्तरीय रचनेच्या बळकटीकरणातून राज्यातील शेतकऱ्यांना कृषी पणन षयक सुविधा देऊन संस्थांची आर्थिक उलाढाल वाढवणे.
C. या कामी समाजातील प्रत्येक घटक जसे, शासकीय संस्था, सहकारी संस्था, खाजगी संस्था (कार्पोरेट कंपन्या) व सभासद शेतकरी / जनता यांचा सहभाग घेणे.
D. याबाबत जनजागृतीच्या माध्यमातून सहकारी पणन विकासासाठी चळवळ उभी करणे.
२. उपरोक्त उदिष्टे साध्य करण्यासाठी राबविण्याचे उपक्रम: a. गावातील १००% शेतकऱ्यांना विविध कार्यकारी सेवा सहकारी (वि.का.स.) सोसायटीचा सभासद करुन घेणे.
b. तालुक्यातील वि.का.स. सोसायटीला तालुका खरेदी विक्री संघाचा सभासद करुन घेणे व राज्यातील प्रत्येक खरेदी विक्री संघ व प्रक्रिया संस्था पणन महासंघाची सभासद असणे आणि पणन महासंघाचे सर्व उपक्रम खरेदी-विक्री संघाव्दारे तर खरेदी-विक्री संघाचे सर्व उपक्रम वि.का.स. सोसायटीव्दारे राबविणे.
c. नियमाप्रमाणे या संस्थांनी स्वतःच्या स्थावर जंगम मालमत्तांचा व्यावसायिक उपयोग करणे,
इतरांकडे असणाऱ्या त्यांच्या थकीत रकमांची वसुली करणे, पणन महासंघ व इतर संस्थांची गोदामे याचा वापर पूर्ण क्षमतेने करण्यासाठी शासनाच्या गोडाऊन ग्रीड (जाळे)मध्ये सहभागी होणे, शेतमाल तारण योजनेत सहभागी होणे, इत्यादीच्या माध्यमातुन स्वत:चे खेळते भांडवल उभे करणे, व आर्थिक स्थिती सुधारणे.
d. पणन महासंघाने या संस्थांच्या माध्यमातून व कृषी उत्पन्न बाजार समिती यांच्या सहकार्याने किमान आधारभूत योजने अंतर्गत अन्नधान्य खरेदी गतीमान करणे, त्यात पारदर्शकता आणणे.
पृष्ठ ११ पैकी २
# Page 3
शासन निर्णय क्रमांक: संकीर्ण-२०१८/प्र.क्र.३७७/२४-स
e. पणन महासंघाने त्यांच्या स्वत:च्या खत कारखान्याच्या भगिरथ खतांचे व पशुखाद्य कारखान्यांच्या वैभव पशुखाद्यांचे उत्पादन वाढवून या सभासद संस्थांच्या माध्यमातून विक्री वाढविणे, गरजेप्रमाणे या कारखान्यांचे आधुनिकीकरण करणे.
f. या संस्थांनी शेतकऱ्यांना शेतीसाठी लागणाऱ्या कृषी निविष्ठा जसे की, रासायनिक खते, जैविक खते, सेंद्रिय खते, बुरशीनाशके, तृणनाशके, किटकनाशक, बियाणे, कृषी अवजारे, इत्यादींची खरेदी-विक्री चे व्यवसाय वाढविणे.
g. कृषी मालाची खरेदी करुन स्वच्छता, प्रतवारी करुन त्याचे पॅकेजींग, लेबलींग, ब्रॅडींग करुन विक्री करणे, तसेच गरजेप्रमाणे जीवनावश्यक वस्तू खरेदी-विक्री वा इतर कोणत्याही तत्सम क्षेत्रात उतरुन विविध व्यवसाय करुन संस्थांची आर्थिक उलाढाल वाढविणे.
h. शेतकरी उत्पादक संस्था व सहकाराचे छोटे रुप असणाऱ्या महिला स्वयंसहाय्यता गटांची (बचत गटांची) उत्पादने व सेवांची खरेदी-विक्री संघ, वि.का.स. संस्था यांचे गाळे, दुकाने येथे विक्री केंद्रे (कॉप-शॉप) सुरु करुन विक्री करणे.
i. शहरी सहकारी गृहनिर्माण संस्थांमधील कॉप शॉप द्वारे ग्राहकाला ग्रामीण भागातील शेतकऱ्याचा कृषीमाल, उत्पादने यांची विक्री सहकारी पणन संस्था, शेतकरी उत्पादक संस्था, बचत गट यांनी करणे. तसेच कार्पोरेट कंपन्याच्या मॉलमध्ये या उत्पादनांचा पुरवठा करणे.
j. राज्य पणन महासंघाने स्वत:चा ब्रँड विकसित करुन त्याद्वारे स्वत:चे व सहकारी संस्थांच्या उत्पादनांचे मार्केटींग करणे.तसेच त्यांना स्वत:च्या जागेवर व सभासद संस्थांच्या जागांवर विक्री केंद्र (कॉप-शॉप) सुरु करणे.
३. अभियान राबविण्याची कार्य पध्दती : सदर अभियान यशस्वीपणे राबविण्यासाठी व तळागाळापर्यंत पोहचण्यासाठी पुढील कार्यपध्दती अवलंबिण्यात यावी.
आतापर्यंत अटल महापणन विकास अभियानाच्या माध्यमातून २००० पेक्षा जास्त सहकारी पणन संस्थांनी (खरेदी-विक्री संघ व वि.का.स. संस्था स्वबळावर नवीन व्यवसाय सुरु केले असून, या पध्दतीने किमान ५००० वि.का.स. संस्थांचे नवीन व्यवसाय सुरु करुन सक्षमीकरण करण्याचे मा. मुख्यमंत्री महोदय यांनी सूचित केलेले आहे.
यासाठी राज्यातील प्रत्येक तालुक्यातून किमान १५ सहकारी पणन संस्थांची निवड करणे, त्यांचे व्यवसाय विकास आराखडे (Business Development Plans BDP) तयार करणे, या संस्थांना सक्षम करण्यासाठी भागीदार संस्था जसे, नाबार्ड, महाराष्ट्र राज्य सहकारी
पृष्ठ ११ पैकी ३
# Page 4
शासन निर्णय क्रमांक: संकीर्ण-२०१८/प्र.क्र.३७७/२४-स
बँक, जिल्हा मध्यवर्ती सहकारी बँका, नागरी सहकारी बँका, पतसंस्था, स्वयंसेवी संस्था, कॉर्पोरेट संस्था इ. ची निवड करणे, या संस्थांबरोबर सहकारी पणन संस्थांचे करार (MOU) करणे व प्रत्यक्षात नवीन व्यवसाय सुरु करणे अशा पध्दतीने काम करता येईल. यासाठी महाराष्ट्र सहकार विकास महामंडळ नोडल एजन्सी म्हणून काम करेल.
४. क्षमता बांधणी : सदर अभियान राबविणाऱ्या संबंधित सर्वांची जसे-पदाधिकारी, अधिकारी, कर्मचारी इ. ची क्षमता बांधणी करण्यासाठी प्रशिक्षण कार्यशाळा, बैठका राज्य स्तरावरुन विभाग स्तर, जिल्हास्तर, तालुकास्तर, गावस्तरापर्यंत आयोजित करणे आवश्यक राहील. तसेच उत्कृष्ट काम करणाऱ्या संस्थांना क्षेत्रीय भेटी आयोजित करुन काही नाविन्यपूर्ण संकल्पनांचा स्विकार व विस्तार करता येईल.
५. माहिती, शिक्षण व संवाद : सदर अभियानाबाबत राज्यस्तरापासून गावस्तरापर्यंत प्रचार प्रसिध्दीचे विविध मार्गाचा अवलंब जसे अभियानासंबंधी माहिती देणारे बॅनर्स, पोस्टर्स, पॅम्पलेटस, रेडीओ, टि. व्ही. वर कार्यक्रम व जाहिराती इत्यादीचा वापर करणे आवश्यक राहील.
६. अभियानाची अंमलबजावणी : अभियानाची यशस्वी अंमलबजावणी करण्यासाठी पणन महासंघाच्या राज्यस्तरीय अधिकारी, जिल्हा पणन अधिकारी, जिल्हा उपनिबंधक, सहकारी संस्था, तालुका सहाय्यक निबंधक, सहकारी संस्था, यांनी त्यांच्या कार्यक्षेत्रातील सहकारी पणन संस्थांचा या अभियानात सक्रीय सहभाग करुन घेण्यासाठी प्रयत्न करणे आवश्यक राहील.
अभियान अंमलबजावणीचा कार्यक्रम खाली नमूद केल्याप्रमाणे राहील.
७. दिनांक २५ डिसेंबर, २०१८ ते २५ डिसेंबर, २०१९ चा अभियान कार्यक्रम: i. राज्यस्तरीय शुभारंभ कार्यशाळा:- अभियानाचा शुभारंभ राज्यस्तरीय कार्यशाळेव्दारे मा. मंत्री, (सहकार, पणन व वस्त्रोद्योग) आणि मा. राज्यमंत्री (पणन) यांचे शुभहस्ते व प्रधान सचिव (सहकार), प्रधान सचिव (पणन), व्यवस्थापकीय संचालक (पणन महासंघ), मुंबई, सहकार आयुक्त व निबंधक सहकारी संस्था, पुणे, पणन संचालक, पुणे, कार्यकारी संचालक, महाराष्ट्र राज्य कृषी पणन मंडळ, पुणे, व्यवस्थापकीय संचालक, महाराष्ट्र राज्य सहकारी विकास महामंडळ, व अध्यक्ष, महाराष्ट्र राज्य सहकारी बँक, मुंबई यांचे उपस्थितीत करणेत येईल. या कार्यशाळेसाठी पणन महासंघाचे राज्यस्तरीय अधिकारी, सर्व विभागीय सहनिबंधक, जिल्हा उपनिबंधक, जिल्हा पणन अधिकारी, तालुका सहायक निबंधक, सहकारी संस्था, नाबार्ड प्रतिनिधी, बियाणे महामंडळ प्रतिनिधी, इफको, कृभको, राष्ट्रीय
पृष्ठ ११ पैकी ४
# Page 5
शासन निर्णय क्रमांक: संकीर्ण-२०१८/प्र.क्र.३७७/२४-स
केमिकल फर्टीलायझर, दिपक, झुआरी इ. खत कंपन्यांचे प्रतिनिधी, इतर भागीदार संस्था,कॉर्पोरेट कंपन्यांचे प्रतिनिधी, प्रशिक्षण संस्थांचे प्रतिनिधी व उत्कृष्ट काम असणाऱ्या संस्थांचे पदाधिकारी यांना निमंत्रित करण्यात यावे. या कार्यशाळेमध्ये अभियान सादरीकरणानंतर संबंधितांच्या कार्यास चालना देण्यासाठी (Motivation) व्याख्यात्यास बोलविण्यात यावे.
ii. विभागीय कार्यशाळा :- राज्यातील प्रत्येक विभागामध्ये विभागीय कार्यशाळांचे आयोजन संबंधित विभागीय आयुक्त यांचे अध्यक्षतेखाली करण्यात यावे. या कार्यशाळांमध्ये विभागातील जिल्हाधिकारी, मुख्य कार्यकारी अधिकारी, जिल्हापरिषद, विभागीय अंमलबजावणी व संनियंत्रण समितीचे सदस्य, जिल्हा उपनिबंधक, तालुका सहाय्यक निबंधक, सहकारी संस्था, जिल्हा पणन अधिकारी, निवडलेल्या सहकारी पणन संस्थांचे
(खरेदी-विक्री संघ) अध्यक्ष व सचिव, भागीदार संस्थांचे व कॉर्पोरेट कंपन्यांचे प्रतिनिधी इ. ना आमंत्रित करण्यात यावे. या कार्यशाळांचे आयोजन करण्याची, मार्गदर्शनाची जबाबदारी संबंधित विभागीय सहनिबंधक यांची राहील. या कार्यशाळेमध्ये अभियान सादरीकरणानंतर
संबंधितांच्या कार्यास चालना देण्यासाठी (Motivation) व्याख्यात्यास बोलविण्यात यावे.
iii. जिल्हास्तरीय कार्यशाळा :- प्रत्येक जिल्हयामध्ये संबंधित जिल्हाधिकारी यांच्या अध्यक्षतेखाली व मुख्य कार्यकारी अधिकारी, जिल्हा परिषद यांच्या उपस्थितीत जिल्हास्तरीय कार्यशाळांचे आयोजन करण्यात यावे. या कार्यशाळांमध्ये जिल्हा अंमलबजावणी समितीचे सदस्य, जिल्हयातील सर्व तालुक्यांचे सहाय्यक निबंधक, तालुका खरेदी विक्री संघाचे पदाधिकारी जसे, अध्यक्ष, उपाध्यक्ष, संचालक, व्यवस्थापक, विभागप्रमुख, उत्पादक (खते, बियाणे) इ. चे प्रतिनिधी, निवडलेल्या वि.का.स. संस्थांचे अध्यक्ष व सचिव, इतर भागीदार संस्था व कॉर्पोरेट कंपन्यांचे प्रतिनिधी यांना निमंत्रित करण्यात यावे. सदर कार्यशाळांचे आयोजन करण्याची, मार्गदर्शनाची संयुक्तरित्या जबाबदारी जिल्हा उपनिबंधक व जिल्हा पणन अधिकारी यांची राहील. या कार्यशाळांमध्ये अभियान सादरीकरणानंतर संबंधितांच्या Motivation साठी व्याख्यान देण्यासाठी व्याख्यात्यास बोलविण्यात यावे.
iv. तालुकास्तरीय कार्यशाळा :- प्रत्येक तालुक्यामध्ये किंवा शेजारच्या दोन तालुक्यांच्या एकत्रित तालुकास्तरीय कार्यशाळेचे आयोजन करण्यात यावे. या कार्यशाळेमध्ये तालुक्यातील ५००० वि.का.स. संस्था सक्षमीकरण कार्यक्रमात निवडलेल्या विविध कार्यकारी सहकारी (वि.का.स.) सोसायटीचे अध्यक्ष, गटसचिव, स्वयंसहाय्यता गटाचे पृष्ठ ११ पैकी ५
# Page 6
शासन निर्णय क्रमांक: संकीर्ण-२०१८/प्र.क्र.३७७/२४-स
प्रतिनिधी, शेतकरी उत्पादक संस्था प्रतिनिधी, इतर भागीदार संस्था यांना निमंत्रित करण्यात यावे. सदर कार्यशाळा आयोजनाची व मार्गदर्शनाची जबाबदारी तालुका सहाय्यक निबंधक, सहकारी संस्था व जिल्हा पणन अधिकारी यांची राहील. या कार्यशाळांमध्ये अभियान सादरीकरणानंतर संबंधितांच्या कार्यास चालना देण्यासाठी व्याख्यात्यास बोलविण्यात यावे.
तालुका कार्यशाळा संपन्न झाल्यानंतर त्वरीत अभियानातील सर्व उपक्रमांची अंमलबजावणी तालुक्यात व गावात सुरु करण्यात यावी. यासाठी गावागावात विविध कार्यकारी सेवा सहकारी संस्था स्तरावर शेतकऱ्यांच्या बैठका आयोजित करुन त्यांना सहभागी करुन घ्यावे. सदर उपक्रमाची अंमलबजावणी दिनांक २५ डिसेंबर, २०१९ पर्यंत गतिमान पध्दतीने करण्यात यावी.
राज्यातील प्रत्येक तालुक्यामध्ये दरमहा किमान एका संस्थेचा नवीन व्यवसाय सुरु करण्यात यावा.
८. अभियानाचे संनियंत्रण :- या अभियानाची तालुका स्तरावर सहायक निबंधक, जिल्हा स्तरावर जिल्हा उपनिबंधक व जिल्हा पणन अधिकारी, विभाग स्तरावर विभागीय सहनिबंधक व राज्य स्तरावर व्यवस्थापकीय संचालक, पणन महासंघ, मुंबई, सहकार आयुक्त, व निबंधक सहकारी संस्था, पुणे, पणन संचालक, पुणे व व्यवस्थापकीय संचालक, महाराष्ट्र राज्य सहकार विकास महामंडळ पुणे हे अंमलबजावणी करतील. या अभियानाच्या प्रभावी अंमलबजावणीसाठी शासन निर्णय, दिनांक ०८ डिसेंबर, २०१७ अन्वये सहकार आयुक्त व निबंधक सहकारी संस्था, विभागीय आयुक्त व जिल्हाधिकारी यांचे अध्यक्षतेखाली समन्वय व संनियंत्रण समित्या स्थापन करण्यात आल्या आहेत. त्यांनी या कामी वेळोवेळी बैठकांचे आयोजन करावे, सदर उपक्रमाची अंमलबजावणी गतिमान पध्दतीने करण्यात यावी.
९. अभियानाचे मुल्यमापन :- अभियानातील उपक्रमांचे व कामांचे विभागनिहाय, जिल्हानिहाय, तालुकानिहाय, संस्थानिहाय व अधिकारी निहाय मुल्यमापन संदर्भिय समन्वय व संनियंत्रण समित्यांद्वारे करण्यात येईल.
१०. स्पर्धा व पुरस्कार :- या अभियानामध्ये निवडलेल्या विविध कार्यकारी सेवा सहकारी संस्था, खरेदी विक्री संघ, सहकारी प्रक्रिया संस्था व पणन महासंघाचे विभागप्रमुख यांचा सहभाग अपेक्षित असून नाविण्यपूर्ण कामे करणाऱ्या व उत्कृष्ट काम करणाऱ्या संस्थांना, अधिकाऱ्यांना मूल्यमापनाव्दारे स्पर्धात्मक पुरस्कार देण्यात येतील.
पृष्ठ ११ पैकी ६
# Page 7
शासन निर्णय क्रमांक: संकीर्ण-२०१८/प्र.क्र.३७७/२४-स
उत्कृष्ट काम करणाऱ्या संस्थांना शासनाच्या इतर योजनांचा लाभ प्राधान्याने देण्यात येईल.
११. संस्थांच्या व्यवसायवाढीच्या कर्जावर व्याज सवलत: या अभियानाच्या माध्यमातून नवनवीन व्यवसाय करण्यासाठी सहकारी खरेदी-विक्री संघ, वि.का.स. संस्थांनी यापुढील घ्यावयाच्या कर्जावरील व्याजावर सवलत देण्याबाबतची कार्यवाही शासन स्तरावर करण्यात येत आहे. याबाबत स्वतंत्र आदेश काढण्यात येत आहेत.
१२. अभियानाचे संपूर्ण नियोजन, कार्यक्रमाचे वेळेवर आयोजन करणे, कार्यक्रम देखरेख बिले व कार्यक्रम पूर्ण झाल्यानंतर त्यांचा शासनास अहवाल सादर करणे, याची जबाबदारी व्यवस्थापकीय संचालक, महाराष्ट्र राज्य सहकारी पणन महासंघ, मुंबई, सहकार आयुक्त व निबंधक, सहकारी संस्था, पुणे व पणन संचालक, महाराष्ट्र राज्य, पुणे यांची राहील.
१३. अभियानात राबवायचे उपक्रम व त्यासाठी लागणारा आवश्यक निधी याबाबतचा तक्ता सोबतच्या परिशिष्ट 'अ' मध्ये जोडला आहे. या अभियानामध्ये क्षमता बांधणी कार्यक्रम व पुरस्कार वितरण कार्यक्रमाचा होणारा खर्च महाराष्ट्र राज्य सहकारी पणन महासंघ,मुंबई हे करतील व विभागीय,जिल्हा व तालुकास्तरीय कार्यशाळांचा निधी त्या त्या स्तरावर तात्काळ उपलब्ध करतील. तसेच अभियानाच्या प्रचार प्रसिद्धी उपक्रमांचा खर्च महाराष्ट्र राज्य कृषि पणन मंडळ, पुणे हे करतील.
# Page 8
# Page 9
# Page 10
# Page 11