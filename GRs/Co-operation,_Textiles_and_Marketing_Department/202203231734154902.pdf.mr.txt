# Page 1
सहकारी सूतगिरण्यांची प्रकल्प अहवाल किंमत सुधारीत करण्यासाठी सूतगिरण्यांचा प्रो-रेटा पध्दतीने सुधारित प्रकल्प किंमत निश्चित करणे तसेच शासकीय भागभांडवलावर प्राप्त होणारे व्याज शासकीय भागभांडवलात समायोजित (Interest Capitalisation) करण्याबाबत शासनास अहवाल सादर करण्यासाठी समिती गठीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक प्रकल्प -१२२१/प्र.क्र.४९ / टेक्स-१ (अ)
विस्तार इमारत, तिसरा मजला, मादाम कामा मार्ग,
हुतात्मा राजगुरु चौक, मंत्रालय, मुंबई ४०० ०३२.
दिनांक :- २३ मार्च, २०२२.
वाचा :- १. शासन निर्णय सहकार, पणन व वस्त्रोद्योग विभाग क्रमांक - धोरण २०१६/प्र.क्र.९६/टेक्स १ (अ) दिनांक. ११ जानेवारी २०१७.
२. शासन निर्णय सहकार, पणन व वस्त्रोद्योग विभाग क्रमांक - प्रकल्प १२१५/प्र.क्र.५०/टेक्स १ (अ) दिनांक. १७ जून २०२१.
३. सहकारी सूतगिरण्यांच्या सुधारीत प्रकल्प (रु.८०.९० कोटी च्या प्रमानात) अहवालास मान्यता देणेबाबत दि. ०३.०२.२०२२ रोजी मा.मंत्री (वस्त्रोद्योग) यांचे अध्यक्षतेखाली झालेल्या सुकाणू समितीच्या बैठकीमधील निर्णय.
प्रस्तावना : शासनाने वरील संदर्भ क्र. २ येथील दि. १७.०६.२०२१ च्या शासन निर्णयान्वये सहकारी सूतगिरणीची प्रकल्प किंमत सन २०१७-१८ च्या डी.एस.आर नुसार रु.८०.९० कोटी निश्चित केलेली आहे.
यापूर्वी अर्थसहाय्य केलेल्या आठव्या, दहाव्या व बाराव्या पंचवार्षिक योजनेतील पूर्ण क्षमतेने ज्या सहकारी सूतगिरण्यांचे प्रकल्प सुरू झालेले नाहीत, अशा सहकारी सूतगिरण्यांनादेखील प्रो-रेटा पध्दतीने रु.८०.९० कोटी सुधारीत प्रकल्प किंमत लागू करण्यात आली आहे. त्यानुषंगाने पूर्ण क्षमतेने उत्पादनासाठी न आलेल्या सूतगिरण्यांची प्रकल्प किंमत सुधारीत करण्याचा प्रस्ताव मा. मंत्री (वस्त्रोद्योग) यांचे अध्यक्षतेखालील सुकाणू समितीसमोर दि. ०३.०२.२०२२ रोजी ठेवण्यात आला होता. सदर बैठकीध्ये पूर्ण क्षमतेने उत्पादनाखाली न आलेल्या सूतगिरण्यांना प्रो-रेटा पध्दतीने प्रकल्प अहवाल सुधारीत करण्याबाबत आणि प्रो-रेटा पध्दतीने प्रकल्प किंमत कशी निश्चित करावी याबाबत चर्चा झाली. तसेच शासनाकडून सहकारी सूतगिरण्यांना देण्यात आलेल्या शासकीय भागभांडवलावर प्राप्त होणारे व्याज शासकीय भागभांडवलात समायोजित ( Interest Capitalisation) करण्याबाबत ही चर्चा झाली. चर्चेअंती शासनाने यापूर्वी अर्थसहय्य केलेल्या आठव्या, दहाव्या व बाराव्या पंचवार्षिक योजनेतील पूर्ण क्षमतेने सुरू न झालेल्या सहकारी सूतगिरण्यांची प्रकल्प अहवाल किंमत सुधारीत करण्यासाठी सूतगिरण्यांचा प्रो-रेटा पध्दतीने सुधारीत प्रकल्प किंमत कशी निश्चित करावी याबाबत तसेच शासनाकडून सहकारी सूतगिरण्यांना उपलब्ध करुन देण्यात आलेल्या शासकीय भागभांडवलावर प्राप्त होणारे व्याज शासकीय भागभांडवलात समायोजित (Interest Capitalisation) करण्याबाबत शासनास अहवाल सादर करण्यासाठी आयुक्त, वस्त्रोद्योग यांच्या अध्यक्षतेखाली निर्णय झाला, त्यानुषंगाने समिती गठीत करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः प्रकल्प -१२२१/ प्र.क्र.४९/टेक्स -१ (अ)
शासन निर्णय : शासन आता, शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षिक योजनेतील पूर्ण क्षमतेने सुरु न झालेल्या सहकारी सूतगिरण्यांची प्रकल्प अहवाल किंमत सुधारीत करण्यासाठी सूतगिरण्यांचा प्रो-रेटा पध्दतीने सुधारीत प्रकल्प किंमत कशी निश्चित करावी याबाबत तसेच शासनाकडून सहकारी सूतगिरण्यांना उपलब्ध करुन देण्यात आलेल्या शासकीय भागभांडवलात समायोजित (Interest Capitalisation) करण्याबाबत शासनास अहवाल सादर करण्यासाठी आयुक्त, वस्त्रोद्योग, नागपूर यांच्या अध्यक्षतेखाली खालीलप्रमाणे एक समिती गठीत करण्यास मान्यता देत आहे.
---------------------------------------------------------------------------------------------------------------
| अ.क्र | पदनाम |  |
| १.  |  | आयुक्त, वस्त्रोद्योग, नागपूर | अध्यक्ष |
| २. | व्यवस्थापकीय संचालक, हुतात्मा स्वामी वारके सहकारी  | सूतगिरणी मर्या., मुदाळ, ता. भुरदगड, जि. कोल्हापूर | सदस्य |
| ३. | व्यवस्थापकीय संचालक, अण्णाभाऊ आजरा तालुका शेतकरी सहकारी सूतगिरणी मर्या., आजरा, जि. कोल्हापूर | सदस्य |
| ४. | व्यवस्थापकीय संचालक, महाराष्ट्र राज्य सहकारी वस्त्रोद्योग  | महासंघ मर्यादित, मुंबई. | सदस्य |
| ५. | प्रादेशिक उपायुक्त, वस्त्रोद्योग, सोलापूर | सदस्य |
| ६. | सहआयुक्त, वस्त्रोद्योग, नागपूर | सदस्य सचिव |
---------------------------------------------------------------------------------------------------------------
२. सदर समिती शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षिक योजनेतील पूर्ण क्षमतेने सुरु न झालेल्या सहकारी सूतगिरण्यांची प्रकल्प अहवाल किंमत सुधारीत करण्यासाठी सूतगिरण्यांचा प्रो-रेटा पध्दतीने सुधारीत प्रकल्प किंमत कशी निश्चित करावी याबाबत तसेच शासनाकडून सहकारी सूतगिरण्यांना उपलब्ध करुन देण्यात आलेल्या शासकीय भागभांडवलात समायोजित (Interest Capitalisation) करण्याबाबत शासनास अहवाल सादर करेल ३. सदर समितीने वरीलप्रमाणेचा अहवाल एक महिन्यात शासनास सादर करावा.
# Page 3