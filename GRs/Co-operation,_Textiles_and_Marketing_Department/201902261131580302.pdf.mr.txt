# Page 1
गणेश ॲग्रो प्रोसेसिंग को-ऑप. सोसायटी लि.,जांभळी ता. शिरोळ जि. कोल्हापूर या संस्थेस रा.स.वि.नि. योजने अंतर्गत अर्थसहाय्य मंजूर करण्यासाठी प्रशासकीय मान्यता प्रदान करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रक्रिया-११०९/प्र.क्र.३४/१-स
मंत्रालय विस्तार, मुंबई - ४०० ०३२.
दि २५ फेब्रुवारी, २०१९.
वाचा: १) सहकार, पणन व वस्त्रोद्योग विभाग, शासन निर्णय क्र: प्रक्रिया-११२००४/प्र.क्र.
१६२(अ)/९-स, दि. १२.१०.२००७.
२) शासन पत्र क्र.प्रक्रिया-११०९/प्र.क्र.११२/९-स, दि. २३.०४.२०१८ व दि.१३.१२.२०१८.
३) रा.स.वि.नि. पत्र क्र.NCDC:३-४६/२०१८-FG/२६३/SA८०१६४, दि. १९.०२.२०१९.
४) वित्त विभाग शासन निर्णय क्र. विअप्र-२०१३/प्र.क्र.३०/ २०१३ / विनियम, भाग-२, दि.१७.०४.२०१५
प्रस्तावना: राज्यातील शेतकऱ्यांनी उत्पादित केलेल्या शेतमालास योग्य व रास्त भाव मिळावा तसेच, स्थानिक स्तरावर रोजगार निर्मिती व्हावी या उद्देशाने वाचा मधील क्र.१ च्या शासन निर्णयातील तरतूदींनुसार राज्यातील कृषि प्रक्रिया सहकारी संस्थांना प्रकल्प किंमत रु.५००.०० लाखाच्या कमाल मर्यादेच्या अधिन १:९ या प्रमाणात अर्थसहाय्य मंजूर करण्यात येते. गणेश ॲग्रो प्रोसेसिंग को-ऑप.
सोसायटी लि., जांभळी ता. शिरोळ जि. कोल्हापूर या संस्थेस कृषि प्रक्रिया सहकारी संस्थांना रा.स.वि.नि. योजने अंतर्गत अर्थसहाय्य उपलब्ध करुन देण्यासाठी रु.३९६.०९ लाखाचा "भात प्रक्रिया" प्रकल्पासाठी अर्थसहाय्य मंजूरीचा प्रस्ताव संदर्भ क्र.२ च्या पत्रान्वये रा.स.वि.नि.कडे पाठविण्यात आलेला होता. त्यास संदर्भ क्र.३ अन्वये राष्ट्रीय सहकारी विकास निगम, नवी दिल्ली यांनी मंजूरी प्रदान केलेली आहे. त्यानुसार, गणेश ॲग्रो प्रोसेसिंग को-ऑप. सोसायटी लि., जांभळी ता.
शिरोळ जि. कोल्हापूर या संस्थेस प्रशासकीय मान्यता देण्याची बाब शासनाच्या विचाराधीन होती.
त्याबाबत शासन खालीलप्रमाणे आदेश देत आहे.
शासन निर्णय: राष्ट्रीय सहकारी विकास निगम, नवी दिल्ली यांनी गणेश ॲग्रो प्रोसेसिंग को-ऑप. सोसायटी लि., जांभळी ता. शिरोळ जि. कोल्हापूर या संस्थेस कृषि प्रक्रिया सहकारी संस्थांना १:९ या प्रमाणात अर्थसहाय्य वितरित करण्याच्या योजनेंतर्गत खालील आकृतीबंधानुसार प्रशासकीय मान्यता देण्यात येत आहे.
# Page 2
शासन निर्णय क्रमांकः प्रक्रिया-११०९/प्र.क्र.३४/१-स
------------------------------------------------------------------------------------
| अ. क्र. | तपशिल | आकृती बंधाप्रमाणे (रु.लाखात) | आर्थिक आकृतिबंध (रु. लाखात) |
| १. | रा.स.वि.नि. कर्ज | ६०% | २३७.६५ |
| २. | रा.स.वि.नि.कडून शासनास गुंतवणूक कर्ज तथा शासनाकडून संस्थेस भागभांडवल | ३६% | १४२.५९ |
|  | एकूण: | ९६% | ३८०.२४ |
| ३. | संस्थेचे स्वभागभांडवल | ४% | १५.८५ |
|  | एकूण: | १००% | ३९६.०९ |
------------------------------------------------------------------------------------
२. उपरोक्त आकृतीबंधानुसार रा.स.वि.नि. ने मान्यता दिल्यानुसार खालील अटींच्या अधीन राहून प्रशासकीय मंजूरी देण्यात येत आहे.
अ) सदर संस्थेस दि.१२.१०.२००७ रोजीच्या शासन निर्णयामधील सर्व अटी व शर्तीचे आवश्यक त्या सुधारणांसह पालन करणे अनिवार्य राहील.
आ) सदर संस्थेस शासनाच्या भागभांडवल परतफेडीच्या नेहमीच्या अटी व शर्ती (त्यात काही सुधारणा/बदल असल्यास त्यासह) बंधनकारक राहतील.
इ) सदर प्रकल्पांतर्गत होणाऱ्या खर्चाचे उपयोगिता प्रमाणपत्र आणि लेखापरिक्षा अहवाल वेळोवेळी सादर करणे संस्थांना अनिवार्य राहील.
ई) संस्थेने रा.स.वि.नि. च्या मंजूरी आदेशामध्ये दर्शविण्यात आल्यानुसार बाबवार प्रकल्पावर खर्च करणे आवश्यक राहील. यामध्ये वाढ झाल्यास त्याप्रमाणे शासनाची पूर्वपरवानगी घेण्यात यावी.
तथापि, वाढीव खर्च स्वबळावर करावा.
उ) सदर संस्थेने भागभांडवल उभारुन शेअर सर्टीफीकेट वितरीत केल्यानंतर त्यांना शासकीय भागभांडवलाचा पहिला हप्ता उपलब्ध अर्थसंकल्पीय तरतुद व अन्य संस्थांची मागणी लक्षात घेऊन वितरित करण्यात येईल.
ऊ) संस्थेने स्वभागभांडवलापोटी भागधारकांना प्रमाणपत्र (शेअर सर्टीफीकेट) वितरीत केल्याबाबतचा पुरावा रजिस्टरच्या नोंदवहीसह सादर करणे बंधनकारक राहील.
ए) सदर योजनेकरिता वार्षिक अर्थसंकल्पात ज्या प्रमाणात निधीची उपलब्धता होईल, त्यानुसार सदर संस्थेच्या प्रकल्पास योग्य त्या हप्त्यामध्ये निधीचे वितरण करण्यात येईल.
ऐ) रा.स.वि.नि. च्या दि.१९.०२.२०१९ च्या मंजूरी आदेशामध्ये नमुद केलेल्या अटी व शर्ती आहेत त्याच स्वरुपात सदर संस्थेस लागू राहतील.
पृष्ठ ४ पैकी २
# Page 3
शासन निर्णय क्रमांकः प्रक्रिया-११०९/प्र.क्र.३४/१-स
३. संस्थेस सदर प्रकल्पासाठी वेळोवेळी शासनाकडून देण्यात येणाऱ्या रक्कमेचा विनियोग संस्था आवश्यक त्याच बाबींकरिता करीत आहे, याबाबतचे नियंत्रण पणन संचालक, महाराष्ट्र राज्य, पुणे यांनी ठेवावे व याबाबतचा अहवाल शासनास वेळोवेळी सादर करण्यात यावा. त्याचप्रमाणे पणन संचालक, महाराष्ट्र राज्य, पुणे व संबंधित जिल्हा उपनिबंधक, सहकारी संस्था यांनी संस्थेच्या कामकाजावर आणि प्रकल्प उभारणीवर लक्ष ठेवावयाचे आहे. विहीत वेळेत प्रकल्प उभारणी करणे, शासनाच्या व रा.स.वि.नि.च्या अर्थसहाय्याची परतफेड होईल, त्यात अनियमितता होणार नाही यांची सर्वस्वी देखरेख करावी.
४. पणन संचालक, महाराष्ट्र राज्य, पुणे यांनी सदर तिमाही अहवाल तपासून न चुकता शासनास सादर करावा. जर या कामी संस्थेकडून कुचराई झाल्यास मंजूर अर्थसहाय्याची एकरकमी वसुली करण्याचे अधिकार शासन राखून ठेवीत आहे. संस्थेचे प्रकल्प विहित मुदतीत पूर्ण करण्याबाबत संस्थेने योग्य ती काळजी घ्यावी, याबाबत संस्थेच्या संचालकांना/पदाधिकाऱ्यांना जबाबदार धरण्यात येईल. संस्थेस दिल्या जाणा-या रकमेची परतफेड योग्य प्रकारे होण्याचे दृष्टीने संबंधित संस्थेची मालमत्ता व संचालक मंडळाच्या सदस्याची सदर हप्त्याच्या २०% रकमेची वैयक्तिक मालमत्ता संस्थेने शासनाकडे तारण ठेवणे बंधनकारक राहील.
५. या प्रकल्पाच्या खर्चामध्ये वाढ झाल्यास सदर वाढीव किंमत संस्थेने स्वबळावर उभी करावयाची आहे. वाढीव प्रकल्प किंमतीमध्ये शासनाच्या अर्थसहाय्याचा कोणताही सहभाग राहणार नाही, याची संस्थेने नोंद घ्यावी.
६. हे आदेश वित्त विभागाच्या वाचा मधील क्रमांक ४ च्या शासन निर्णय क्र.विअप्र २०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्टातील उप विभाग तीन मधील अनुक्रमांक ४, परिच्छेद क्र.२७(२) (अ) नुसार विभागास प्रदान करण्यात आलेल्या अधिकारान्वये निर्गमित करण्यात येत आहेत.
# Page 4