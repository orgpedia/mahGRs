# Page 1
सन २०१८ चे महाराष्ट्र विधानसभा विधेयक
क्रमांक ६४ अन्वये महाराष्ट्र कृषि उत्पन्न पणन
(विकास व विनियमन) अधिनियम, १९६३ मध्ये
प्रस्तावित सुधारणेच्या अनुषंगाने शिफारस
करण्याकरीता नवीन "मंत्रिमंडळ उपसमिती"
गठीत करण्याबाबत.....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: अधिसु-०४२३/प्र.क्र.४२७/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: ०६ मार्च, २०२५.
संदर्भ : १) शासन निर्णय, सहकार, पणन व वस्त्रोद्योग विभाग क्रमांकः कृपमं-१११८/प्र.क्र.२०४/२१ स
दिनांक: १० डिसेंबर, २०१८
२) शासन निर्णय, सहकार, पणन व वस्त्रोद्योग विभाग क्रमांकः कृपमं-१११८/प्र.क्र.२०४/२१ स
दिनांक: ०१ ऑगस्ट, २०१९.
३) शासन निर्णय, सहकार, पणन व वस्त्रोद्योग विभाग,क्र.अधिसु-०४२३/प्र.क्र.४२७/२१स,
दि.२३ जानेवारी, २०२४
प्रस्तावना :-
केंद्र शासनाच्या कृषि व शेतकरी कल्याण विभागाने Agricultural Produce and Livestock
Marketing (Promotion & Facilitation) Act, २०१७ (Model Act) प्रकाशित केल्याने, सदर
कायद्यातील तरतूदीच्या अनुषंगाने महाराष्ट्र कृषि उत्पन्न पणन (विकास व विनियमन) अधिनियम, १९६३
मध्ये सुधारणा करण्यासाठी सन २०१८ चा महाराष्ट्र अध्यादेश क्रमांक २४, दिनांक २५ ऑक्टोबर, २०१८
रोजी प्रख्यापित करण्यात आला होता. या अध्यादेशाचे अधिनियमात रुपांतर करण्याकरिता सन २०१८
च्या हिवाळी अधिवेशनात मांडण्यात आलेले विधानसभा विधेयक क्रमांक ६४ दिनांक २७ नोव्हेंबर, २०१८
रोजी संमत झाले. तथापि, सदर विधेयकामध्ये शासनास काही सुधारणा करावयाची असल्यामुळे
महाराष्ट्र विधानपरिषदेमध्ये मांडलेले विधेयक मागे घेण्यात आले.
त्यामुळे सन २०१८ चे विधानसभा विधेयक क्रमांक ६४ मधील तरतूदीमध्ये सुधारणा करण्याबाबत
शिफारस करण्यासाठी मंत्रिमंडळ उपसमिती गठीत करण्याचा निर्णय दिनांक २९.११.२०१८ रोजी मा.
मंत्रिमंडळाने घेतला. त्यानुसार संदर्भ क्र.१ येथील शासन निर्णयान्वये मंत्रिमंडळ उपसमिती गठित
करण्यात आली होती. तद्नंतर, दि.१६.०६.२०१९ रोजी राज्य मंत्रिमंडळात फेरबदल झाल्याने, संदर्भ
क्र.२ येथील शासन निर्णयान्वये मंत्रिमंडळ उपसमितीचे पुर्नगठन करण्यात आले होते. तथापि, सदर
उपसमितीकडून शिफारशी करण्याची कार्यवाही झालेली नाही. तद्नंतर संदर्भ क्र.३ येथील शासन
निर्णयान्वये मंत्रिमंडळ उपसमितीचे पुर्नगठन करण्यात आले होते. तथापि, सदर उपसमितीकडूनही
शिफारशी करण्याची कार्यवाही झालेली नाही.
दि.०५.१२.२०२४ रोजी नविन मंत्रीमंडळ स्थापन झाल्याने, सन २०१८ चे विधानसभा विधेयक
क्र.६४ अन्वये प्रस्तावित केलेल्या सुधारणांसह राष्ट्रीय नामांकित बाजार तळाच्या बाजार समितीच्या
# Page 2
शासन निर्णय क्रमांकः अधिसु-०४२३/प्र.क्र.४२७/२१ स
रचनेसंदर्भातील सुधारणेच्या अनुषंगाने शिफारस करण्यासाठी नव्याने मंत्रीमंडळ उपसमिती स्थापन
करण्याची बाब शासनाच्या विचाराधिन होती.
शासन निर्णय:
महाराष्ट्र कृषि उत्पन्न पणन (विकास व विनियमन) अधिनियम, १९६३ मध्ये सन २०१८ चे
विधानसभा विधेयक क्र.६४ अन्वये प्रस्तावित केलेल्या सुधारणांसह राष्ट्रीय नामांकित बाजार तळाच्या
बाजार समितीच्या रचनेसंदर्भातील सुधारणा करण्याच्या अनुषंगाने शिफारस करण्यासाठी
खालीलप्रमाणे नव्याने मंत्रिमंडळ उपसमिती गठीत करण्यात येत आहे.
--------------------------------------------------------------
| अ.क्र. | सदस्यांचे नाव | पदनाम |
| १. | मा.ना. श्री. जयकुमार रावल, मंत्री, पणन | अध्यक्ष |
| २. | मा.ना.श्री. राधाकृष्ट्ण विखे पाटील, मंत्री, जलसंपदा | सदस्य |
| ३. | मा.ना.श्री. दादाजी भुसे, मंत्री, शालेय शिक्षण | सदस्य |
| ४. | मा.ना.श्री. माणिकराव कोकाटे, मंत्री, कृषी | सदस्य |
| ५. | प्रधान सचिव, कृषि | सदस्य |
| ६. | प्रधान सचिव, पणन | सदस्य सचिव |
--------------------------------------------------------------
२.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर