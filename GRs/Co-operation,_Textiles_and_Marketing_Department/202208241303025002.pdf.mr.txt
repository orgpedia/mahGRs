# Page 1
श्री. सुधाकर तेलंग, भाप्रसे यांच्या व्यवस्थापकीय संचालक, महाराष्ट्र राज्य सहकारी पणन महासंघ मर्या.मुंबई , या पदावरील प्रतिनियुक्तीच्या अटी/शर्ती विहित करण्याबाबत...
महाराष्ट्र शासन
सहकार, पणन व वस्त्रोदयोग विभाग,
शासन निर्णय, क्रमांक : सपस-२०२०/प्र.क्र.२२८/२४-स,
मादाम कामा रोड, हुतात्मा राजगुरु चौक,
मंत्रालय, विस्तार, मुंबई -४०० ०३२.
दिनांक :- २४ ऑगस्ट, २०२२
वाचा : १) सामान्य प्रशासन विभाग अ.शा.पत्र क्र.एईओ-११२०/५/२०२०/दहा,
दिनांक १०.११.२०२०
२) महाराष्ट्र राज्य सहकारी पणन महासंघ मर्या., मुंबई यांचे अर्धशासकीय पत्र क्र.MD/प्र.नि./२०२०-२१/४१३,दिनांक २.१२.२०२०.
शासन निर्णय : श्री. सुधाकर तेलंग, भाप्रसे यांची संदर्भ क्रमांक (१) येथील शासन पत्रान्वये व्यवस्थापकीय संचालक,महाराष्ट्र राज्य सहकारी पणन महासंघ मर्या., मुंबई या पदावर प्रतिनियुक्तीने पदस्थापना करण्यात आली आहे. त्या अनुषंगाने श्री. सुधाकर तेलंग, भाप्रसे यांच्या व्यवस्थापकीय संचालक, महाराष्ट्र राज्य सहकारी पणन महासंघ मर्या., मुंबई या पदावरील प्रतिनियुक्ती बाबतच्या अटी व शर्ती पुढीलप्रमाणे विहित करण्यात येत आहेत :
(१) प्रतिनियुक्तीचा कालावधी:- श्री. सुधाकर तेलंग, भाप्रसे हे दिनांक २३.११.२०२० (म.पू.) ते पुढील ते आदेश होईपर्यत वरील स्वीयेत्तर सेवेत प्रतिनियुक्तीवर असतील मात्र -
जर त्यांची सेवा लोकसेवेच्या हिताच्यादृष्टीने शासनास आवश्यक वाटली तर त्यांना त्यांचा प्रतिनियुक्तीचा कालावधी पूर्ण होण्यापूर्वी स्वीयेत्तर सेवेतून केव्हाही परत बोलावण्याचा हक्क शासनास असेल, त्यांच्या सेवेची आवश्यकता महाराष्ट्र राज्य सहकारी पणन महासंघ मर्या., मुंबई या संस्थेस नसेल तर ते त्यांना शासन सेवेत परत पाठवू शकतात. मात्र ज्या दिनांकापासून तसे करावयाचे असेल त्याच्या कमीत कमी ३ महिने अगोदर तसे कळविणे आवश्यक राहील.
(२) वेतन :- श्री. सुधाकर तेलंग, भाप्रसे हे सदर कालावधीत भारतीय प्रशासन सेवेतील वेतन मॅट्रिक्स स्तर क्रमांक १२ मधील कक्ष १८ मध्ये रुपये १,३०, ४०० इतके वेतन घेतील.
तद्नंतर त्यांची वार्षिक वेतनवाढीचा दिनांक १ जुलै असून त्यांच्या वार्षिक वेतनवाढ मंजूर करण्याबाबत आदेश शासनाच्या सामान्य प्रशासन विभागाकडून (कार्यासन-९ अ) निर्गमित करण्यात येतील.
# Page 2
शासन निर्णय क्रमांकः सपस-२०२०/प्र.क्र.२२८/२४-स,
(३) प्रतिनियुक्ती भत्ता :- श्री. सुधाकर तेलंग, भाप्रसे यांना प्रतिनियुक्तीच्या सदर कालावधीत शासन निर्णय, सामान्य प्रशासन विभाग, क्रमांक भाप्रसे-३०१३/(३१२) २०१३/नऊ, दिनांक ११.९.२०१३ अन्वयें निर्गमित केलेल्या आदेशातील अटीनुसार प्रतिनियुक्ती भत्ता महाराष्ट्र राज्य सहकारी पणन महासंघ मर्या., मुंबई ही संस्था देईल. तसेच सदर कालावधीत त्यांना जरी त्यांच्या अंतिम वेतन प्रमाणपत्रातही तसे नमूद केले असले तरी विशेष वेतन अनुज्ञेय असणार नाही.
(४) महागाई भत्ता :- श्री. सुधाकर तेलंग, भाप्रसे यांना प्रतिनियुक्तीच्या कालावधीत अखिल भारतीय सेवेतील अधिकाऱ्यांना वेळोवेळी ज्या दराने महागाई भत्ता अनुज्ञेय असेल त्या दराने महागाई भत्ता अनुज्ञेय असेल.
(५) स्थानिक पूरक भत्ता :- श्री. सुधाकर तेलंग, भाप्रसे यांना राज्य शासनाच्या नियमांनुसार/ आदेशानुसार वेळोवेळी अनुज्ञेय असेल त्या दराने स्थानिक पूरक भत्ता अनुज्ञेय असेल.
(६) निवासस्थान किंवा त्याऐवजी घरभाडे भत्ता :- श्री. सुधाकर तेलंग, भाप्रसे यांना प्रतिनियुक्तीच्या कालावधीत त्यांच्या दर्जास साजेसे निवासस्थान महाराष्ट्र राज्य सहकारी पणन महासंघ मर्या., मुंबई ही संस्था देईल. तथापि, ती संस्था त्यांना योग्य असे निवासस्थान देऊ शकत नसेल आणि त्यांच्या ताब्यात प्रतिनियुक्तीवर जाण्यापूर्वी शासकीय निवासस्थान असेल तरच ते शासकीय निवासस्थान प्रतिनियुक्तीच्या कालावधीत आपल्या ताब्यात ठेवू शकतात. मात्र, प्रतिनियुक्तीवर गेलेल्या दिनांकापासून पहिले ३ महिने त्यांना विहित सामान्य दराने व त्यानंतर आर्थिक दराने शासकीय निवासस्थानाचे अनुज्ञप्ती शुल्क व सेवाशुल्क भरणे आवश्यक आहे. महाराष्ट्र राज्य सहकारी पणन महासंघ मर्या., मुंबई या संस्थेच्या नियमांनुसार त्यांना भाडेरहीत तत्वावर निवासस्थान देय असेल तर त्याचा लाभ श्री. सुधाकर तेलंग, भाप्रसे यांना घेता येईल.
प्रतिनियुक्तीच्या सदर कालावधीत त्यांच्या ताब्यात शासकीय किंवा महाराष्ट्र राज्य सहकारी पणन महासंघ मर्या., मुंबई या संस्थेचे निवासस्थान नसेल तर त्यांना सामान्य प्रशासन विभाग, शासन निर्णय, क्रमांक भाप्रसे-१५१७/१८०/२०१७/९, दिनांक ११.८.२०१७ नुसार तसेच त्यामुळे वेळोवेळी केलेल्या बदलानुसार अनुज्ञेय असलेला घरभाडे भत्ता अनुज्ञेय असेल.
(७) पदग्रहण अवधी वेतन आणि बदली प्रवास भत्ताः- श्री. सुधाकर तेलंग, भाप्रसे यांना त्यांची स्वीयेतर सेवेत बदली झाल्यानंतर आणि तेथून परत आल्यानंतर, अशा दोन्ही वेळेच्या पदग्रहण अवधीमध्ये, त्यांचे वेतन व प्रवास भत्ता, तो अधिकारी ज्या शासनाच्या सेवेत असतांना स्वीयेतर सेवेत गेला असेल ते शासन किंवा स्वीयेतर सेवेतून परत आल्यानंतर ज्या शासनाच्या सेवेत जाणार असेल ते शासन यांच्या संबंधित नियमानुसार महाराष्ट्र राज्य सहकारी पणन महासंघ मर्या., मुंबई ही संस्था देईल.
(८) प्रतिनियुक्तीच्या कालावधीत कर्तव्यार्थ केलेल्या प्रवासाकरिता प्रवासभत्ताः- श्री. सुधाकर तेलंग, भाप्रसे यांना स्वीयेतर सेवेत रुजू झाल्यानंतर कर्तव्यार्थ कराव्या लागणा-या प्रवासाकरिता राज्य शासनाच्या संबंधित नियमान्वये किंवा या संस्थेच्या नियमान्वये यापैकी ज्यांचे नियम अधिक फायदेशीर असतील त्या नियमांनुसार प्रवासभत्ता आणि दैनिक भत्ता अनुज्ञेय असेल.
पृष्ठ ७ पैकी २
# Page 3
शासन निर्णय क्रमांकः सपस-२०२०/प्र.क्र.२२८/२४-स,
(९) रजा:- श्री. सुधाकर तेलंग, भाप्रसे यांना प्रतिनियुक्तीच्या कालावधीत अखिल भारतीय सेवा (रजा) नियम,१९५५ हे नियम लागू असतील. प्रतिनियुक्तीच्या कालावधीत त्यांना नैमित्तिक रजा व्यतिरिक्त इतर रजा मंजूर करण्यास शासन (सा.प्र.वि./१०) सक्षम असेल.
स्वीयेतर सेवेच्या कालावधीत अथवा अखेरीस घेतलेल्या रजेच्या कालावधीबद्दल द्यावयाच्या रजा वेतनाचा व कोणत्याही स्थानिक पूरक भत्त्यावरील संपूर्ण खर्च महाराष्ट्र राज्य सहकारी पणन महासंघ मर्या., मुंबई ह्या संस्थेस सोसावा लागेल.
(१०) विकलांगता रजेबद्दल रजा वेतन:- स्वीयेत्तर सेवेत किंवा अशा सेवेमुळे आलेल्या विकलांगतेबद्दल मंजूर करण्यात येणाऱ्या रजेच्या संबंधात, अशी विकलांगता स्वीयेत्तर सेवा संपल्यानुसार उघडकीस आली तरी सुध्दा रजा वेतन देण्यास महाराष्ट्र राज्य सहकारी पणन महासंघ मर्या., मुंबई ही संस्था जबाबदार असेल, अशा रजा वेतनाचा खर्च त्या संस्थेकडून वसूल करण्यात येईल.
(११) रजा वेतन व निवृत्तीवेतन अंशदाने :- श्री. सुधाकर तेलंग, भाप्रसे यांच्याबाबत रजा वेतन व निवृत्तीवेतन अंशदान हे सामान्य प्रशासन विभाग, शासन परिपत्रक क्रमांक भाप्रसे १४१३/प्र.क्र.२२०/२०१३/९-अ, दिनांक १२.२.२०१४ मध्ये नमूद मार्गदर्शक सूचनांनुसार, महाराष्ट्र राज्य सहकारी पणन महासंघ मर्या., मुंबई ही संस्था शासनाकडे साप्रवि/का.९/ अ) प्रत्येक आर्थिक वर्षाच्या समाप्तीपासून १५ दिवसांच्या आत किंवा जर स्वीयेत्तर सेवा आर्थिक वर्ष संपण्यापूर्वी समाप्त झाली असेल तर स्वीयेत्तर सेवा समाप्तीनंतर भरणा करील. ह्या रकमा दोन वेगवेगळया डिमांड ड्राफ्टद्वारे (पहिला रजा वेतनाच्या रकमेचा व दुसरा निवृत्तीवेतन अंशदानाच्या रकमेचा) सहाय्यक संचालक (लेखा), सामान्य प्रशासन विभाग / का.९ अ, मंत्रालय, मुंबई यांच्याकडे पाठविणे आवश्यक आहे. सदर डिमांड ड्राफ्टस बृहमुंबईतील कोणत्याही अनुसूचित बँकेचे व सहाय्यक संचालक (लेखा), सामान्य प्रशासन विभाग / का-९-अ, मंत्रालय, मुंबई ४०० ०३२ या नांवे काढलेले असणे आवश्यक आहे. सदर रकमा पुढील लेखाशिर्षाखाली जमा दर्शविण्यात याव्यात.
(अ) रजा वेतन :- ००७० इतर प्रशासनिक सेवा, ६०- इतर सेवा,८०० - इतर जमा रकमा (नऊ) अखिल भारतीय सेवेतील जे अधिकारी स्वीयेत्तर सेवेत प्रतिनियुक्तीवर आहेत त्यांच्याबाबत रजावेतन अंशदान (००७०० ६९१०१) ”
(आ) निवृत्ती वेतन अशंदान :- “ ००७१- निवृत्तीवेतन व इतर सेवानिवृत्ती लाभ यांच्या वसूली संबंधातील अंशदाने व वसुलीच्या रकमा, ०१ नागरी, १०१ - अभिदाने अंशदाने (एक) स्वीयेत्तर सेवा अधिकारी (००७१००९३०१ ) ”
टिप :- प्रतिनियुक्तीच्या कालावधीतील उपरोक्त रकमांचा भरणा करण्यात विलंब झाल्यास महाराष्ट्र राज्य सहकारी पणन महासंघ मर्या., मुंबई ही संस्था दंडात्मक व्याज भरण्यास जबाबदार राहील.
(१२) रजा वेतन व निवृत्तीवेतन अंशदाने:- श्री. सुधाकर तेलंग, भाप्रसे यांना प्रतिनियुक्तीच्या कालावधीत राज्य शासनाच्या नियमानुसारच नैमित्तिक रजा उपभोगता येईल. प्रतिनियुक्तीच्या कालावधीत नैमित्तिक रजा मंजूर करण्यास, संस्थेच्या कार्यकारी
पृष्ठ ७ पैकी ३
# Page 4
शासन निर्णय क्रमांकः सपस-२०२०/प्र.क्र.२२८/२४-स,
प्रमुखास दुय्यम असलेल्या अधिकाऱ्यांना संस्थेचे कार्यकारी प्रमुख व संस्थेच्या कार्यकारी प्रमुखास रजा मंजूर करण्यास संबंधित मंत्रालयीन विभाग सक्षम असेल.
(१३) रजा प्रवास सवलत :- श्री. सुधाकर तेलंग, भाप्रसे यांना अखिल भारतीय सेवा (रजा प्रवास सवलत) नियम, १९७५ मधील तरतूदीनुसार रजा प्रवास सवलत मिळण्याचा हक्क असेल. याबाबतचा खर्च महाराष्ट्र राज्य सहकारी पणन महासंघ मर्या., मुंबई या संस्थेस सोसावा लागेल. त्यांना प्रतिनियुक्तीच्या कालावधीत नैमित्तिक रजा वगळता इतर रजा कालावधीतील रजा प्रवास सवलत मंजूर करण्यास शासन (साप्रवि /का.१०) सक्षम असेल. त्यांना प्रतिनियुक्तीच्या कालावधीत नैमित्तिक रजा मंजूर करण्यास सक्षम अधिकारी नैमित्तिक रजेच्या कालावधीत रजा प्रवास सवलत मंजूर करण्यास सक्षम असेल.
(१४) वैद्यकीय सवलती:- श्री. सुधाकर तेलंग, भाप्रसे यांना अखिल भारतीय सेवा (वैद्यकीय देखभाल) नियम १९५४ मधील तरतुदीनुसार वैद्यकीय सुविधांचा लाभ अनुज्ञेय असेल.
याबाबतचा खर्च महाराष्ट्र राज्य सहकारी पणन महासंघ मर्या, मुंबई या संस्थेस सोसावा लागेल. मात्र, सदर संस्थेचे त्यांच्या कर्मचा-यांसाठी वैद्यकीय सवलती देण्याबाबत वेगळे नियम असतील आणि त्याचा लाभ श्री. सुधाकर तेलंग, भाप्रसे हे घेऊ इच्छित असतील तर प्रतिनियुक्ती कालावधीत त्या नियमांचा लाभ घेण्याबाबत विकल्प देण्याचे स्वातंत्र्य त्यांना असेल.
(१५) भविष्य निर्वाह निधी :- श्री. सुधाकर तेलंग, भाप्रसे यांना प्रतिनियुक्तीच्या कालावधीत अखिल भारतीय सेवा ( भविष्य निर्वाह निधी), नियम १९५५ मधील तरतूदीनुसार, भविष्य निर्वाह निधीची मासिक वर्गणी दरमहा त्यांच्या वेतनातून भरण आवश्यक आहे. ही वर्गणी “८००९-राज्य भविष्य निर्वाह निधी- (८००९५०३९)” या लेखाशिर्षाखाली जमा दर्शविण्यात यावी. सदर रकमेचा धनादेश त्यांचे भविष्य निर्वाह निधी खाते महालेखापाल (लेखा व अनुज्ञेयता), एक/दोन, महाराष्ट्र, मुंबई/नागपूर यापैकी या महालेखापालांकडे असेल त्या महालेखापालांच्या नांवे काढून भविष्य निर्वाह निधी अनुसूचीसह त्यांच्याकडे पाठविण्यात यावा. प्रतिनियुक्तीच्या कालावधीत त्यांना त्यांच्या भविष्यनिर्वाह निधी खात्यातून परतावा प्राप्त/ना-परतावा अग्रिम मंजूर करण्यास शासन (सामान्य प्रशासन विभाग)सक्षम असल्यामुळे याबाबतचे अर्ज सामान्य प्रशासन विभाग / का.९, मंत्रालय, मुंबई-३२ यांच्याकडे मंजूरीसाठी पाठविण्यात यावेत.
(१६) विभागीय चौकशी :- श्री. सुधाकर तेलंग, भाप्रसे यांच्याविरुध्द विभागीय चौकशीबाबत, अखिल भारतीय सेवा (शिस्त व अपिल) नियम, १९६९ हे नियम लागू असतील.
प्रतिनियुक्तीवर असताना त्यांच्याविरुध्द विभागीय चौकशी करावयाची असेल तर त्यांना शासन सेवेत प्रत्यावर्तीत करण्यात येईल. यासंबंधी कारवाईअंतर्गत त्यांना शासनाने निलंबित केल्यास निलंबनाच्या कालावधीत त्यांना शासन निर्वाहभत्ता देईल. मात्र निर्वाह भत्त्याची रक्कम महाराष्ट्र राज्य सहकारी पणन महासंघ मर्या., मुंबई या संस्थेकडून वसूल करण्यात येईल.
पृष्ठ ७ पैकी ४
# Page 5
शासन निर्णय क्रमांकः सपस-२०२०/प्र.क्र.२२८/२४-स,
(१७) बोनस किंवा सानुग्रह अनुदान :- श्री. सुधाकर तेलंग, भाप्रसे यांना बोनस किंवा सानुग्रह अनुदान अनुज्ञेय नाही व ह्या संस्थेच्या नियमानुसार जरी त्यांना बोनस अथवा सानुग्रह अनुदान अनुज्ञेय असेल तरी ते त्यांना स्विकारता येणार नाही.
(१८) गट विमा योजना :- श्री. सुधाकर तेलंग, भाप्रसे यांच्या वेतनातून दरमहा रुपये १२०/ इतकी रक्कम राज्य शासकीय कर्मचारी गट विमा योजनेच्या वर्गणीपोटी महाराष्ट्र राज्य सहकारी पणन महासंघ मर्या., मुंबई ही संस्था दरमहा वसूल करील आणि ही रक्कम धनादेशाद्वारे महालेखापाल (लेखा व अनुज्ञेयता) एक, महाराष्ट्र, मुंबई यांच्याकडे पाठवेल.
अ) (राज्य शासकीय कर्मचारी गट विमा योजना सदस्यांबाबत) “८११-इन्शुरन्स ॲण्ड पेन्शन फंड द. इन्शुरन्स ॲण्ड पेन्शन स्टेट गव्हर्नमेंट इम्प्लाईज ग्रुप इन्शुरन्स फंड या लेखाशिर्षाखाली जमा दर्शविण्यात यावी.
सदर वर्गणी भरण्यास विलंब करण्यात आल्यास विलंब कालावधीत दंडनीय दराने व्याज आकारण्यात येईल.
(१९) मोटार कार :- श्री. सुधाकर तेलंग, भाप्रसे यांच्या प्रतिनियुक्तीच्या कालावधीत त्यांना वापरासाठी महाराष्ट्र राज्य सहकारी पणन महासंघ मर्या., मुंबई ही संस्था वाहन उपलब्ध करुन देईल. सदर वाहनाचा खाजगी वापर पुढील अटीच्या अधिनतेने त्यांना करता येईल:
अ) वाहनाचा खाजगी वापर दरमहा २५० किलोमीटरहून अधिक होता कामा नये यासाठी त्यांनी वेळोवेळी विहीत करण्यात येणाऱ्या दराने भाडे संस्थेस द्यावे लागेल.
आ) शासन निर्णय वित्त विभाग क्रमांक टीआरए - १०९०/सीआर ३२०/९०/एसईआर-५, दिनांक १७.१०.१९९० अन्वये निर्गमित केलेल्या आदेशानुसार वाहनाच्या खाजगी वापरास परवानगी असेल. मात्र संबंधित आदेशात वेळोवेळी ज्या सुधारण केल्या जातील त्या सुधारणाही वाहनाच्या खाजगी वापराबाबत आपोआप लागू असतील.
(२०) कर्ज आणि अग्रिमः- श्री. सुधाकर तेलंग, भाप्रसे यांच्या प्रतिनियुक्तीच्या कालावधीत, भविष्य निर्वाह निधी परतावा प्राप्त /ना-परतावा अग्रिम, घरबाधंणी अग्रिम, मोटार कार अग्रिम, वैयक्तिक संगणक अग्रिम मंजूर करण्यास शासन (सा.प्र.वि) सक्षम असेल. याबाबतचे त्यांचे अर्ज सामान्य प्रशासन विभाग / का. ९, मंत्रालय, मुबंई यांच्याकडे मंजूरीसाठी पाठविण्यात यावेत. महाराष्ट्र राज्य सहकारी पणन महासंघ मर्या., मुंबई या संस्थेने त्यांना सदर अग्रिम मंजूर केले असेल आणि त्या संदर्भातील मूळ अग्रिम अथवा व्याजाची वसूली सुरु असेल तर दर महिन्याच्या वेतनातून ती वसुली करुन त्या रकमा वेगवेगळया धनाकर्षाद्वारे महाराष्ट्र कोषागार नियमातील नमुना क्र. ५५ मध्ये माहिती भरुन त्या नमुन्यासह पुढील महिन्यात सहायक संचालक (लेखा) सामान्य प्रशासन विभाग (९-अ), मंत्रालय, मुंबई यांच्याकडे पाठविणे आवश्यक आहे. धनाकर्ष “सहायक संचालक (लेखा), सामान्य प्रशासन विभाग/का.९-अ, मंत्रालय, मुंबई” या नावाने काढण्यात यावेत.
पृष्ठ ७ पैकी ५
# Page 6
शासन निर्णय क्रमांकः सपस-२०२०/प्र.क्र.२२८/२४-स,
(२१) प्रतिनियुक्तीवर असताना रजेवरुन अथवा प्रशिक्षणावरुन परत आल्यानंतर नियुक्ती: श्री. सुधाकर तेलंग, भाप्रसे हे प्रतिनियुक्तीच्या कालावधीत रजेवर गेले किंवा प्रशिक्षणासाठी गेले आणि धारण करीत असलेल्या पदावर अन्य अधिकाऱ्याची नियुक्ती करण्यात आली आणि रजेवर अथवा प्रशिक्षणावरुन परत आल्यानंतर त्यांची नियुक्ती अन्य पदावर करण्यात आली तर रजावेतन, वेतन पदग्रहण अवधी, सक्तीचा खोळंबा कालावधी इत्यादीबाबत सर्व खर्च, रजा समाप्तीच्या अथवा प्रशिक्षण समाप्तीच्या दिनांकापासून ते अन्य पदाचा कार्यभार धारण करेपर्यतच्या दिनांकापर्यत महाराष्ट्र राज्य सहकारी पणन महासंघ मर्या., मुंबई ही संस्था सोसेल.
(२२) निवासी शिपायाऐवजी रोखभत्ता:- महाराष्ट्र राज्य सहकारी पणन महासंघ मर्या., मुंबई या संस्थेने प्रतिनियुक्तीच्या निवासस्थानी शिपाई दिला नसल्यास व श्री. सुधाकर तेलंग, भाप्रसे ह्यानां प्रतिनियुक्तीवर जाण्यापुर्वी निवास शिपायाऐवजी रोखभत्ता अनुज्ञेय असल्यास किंवा महाराष्ट्र राज्य सहकारी पणन महासंघ मर्या., मुंबई या संस्थेतील अधिकाऱ्यांना निवासी शिपायाऐवजी रोखभत्ता अनुज्ञेय असेल. मात्र असा भत्ता घेण्यापूर्वी दरमहा अधिकाऱ्यांचे निवासी शिपाई देण्यात आलेला नाही, असे प्रमाणपत्र संबंधित अधिकाऱ्यांने देणे आवश्यक राहील.
(२३) शासनाने वेळोवेळी विहीत केलेले नियम लागू करणे :- श्री. सुधाकर तेलंग, भाप्रसे यांच्या प्रतिनियुक्तीच्या कालावधीत शासन वेळीवेळी जे नियम करील किंवा कार्यकारी आदेश निर्गमित करील ते नियम/कार्यकारी आदेश लागू असतील.
(२४) प्रतिनियुक्ती कालावधीत देशात / परदेशात प्रवास :- महाराष्ट्र राज्य सहकारी पणन महासंघ,मर्या.,या संस्थेमध्ये प्रतिनियुक्तीवर असताना, सदर संस्थेच्या कामासंबंधी देशात कोठेही प्रवास करावयाचा झाल्यास शासनाच्या पूर्व परवानगीची आवश्यकता असणार नाही. मात्र संस्थेच्या कामाच्या संबंधात परदेशी जावयाचे असल्यास, शासनाची पूर्व परवानगी आवश्यक असेल.
त्याचप्रमाणे संस्थेशी प्रत्यक्ष संबंध नसलेल्या शासकीय निमशासकीय कामानिमित्त अथवा खाजगी संस्थांच्या समारंभासाठी देशांतर्गत प्रवास करावयाचा असल्यास त्यासाठी शासनाची पूर्व परवानगी घेणे आवश्यक राहील.
(२५) विहित अटी शर्तीमध्ये समाविष्ट नसलेल्या अटी/शर्तीबाबत :-वर नमूद केलेल्या अटी/शर्तीमध्ये समाविष्ट नसलेल्या विशिष्ट अटी/शर्तीबाबत महाराष्ट्र शासन संवर्गातील भारतीय प्रशासन सेवा अधिकाऱ्यांना जे नियम विनियम आणि कार्यकारी आदेश लागू असतील ते नियम, विनियम व कार्यकारी आदेश लागू असतील.
२. हा शासन निर्णय, सामान्य प्रशासन विभागाच्या सहमतीने निर्गमित करण्यात येत आहे.
पृष्ठ ७ पैकी ६
# Page 7
शासन निर्णय क्रमांकः सपस-२०२०/प्र.क्र.२२८/२४-स,