# Page 1
शासकीय थकहमीपोटी शासनाने बँकेस देय असलेली रक्कमनिश्चित करण्यासाठी गठीत देवरा समिती अहवालानुसार जिल्हा मध्यवर्ती सहकारी बँक लि. उस्मानाबाद नांदेड व मुंबई या बँकांना देय रक्कम अदा करण्याबाबत………….
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: ससाका- २०२१/प्र.क्र. ७६/३ स
मंत्रालय विस्तार रूम नं. ६०२, मादाम कामा रोड,
हुतात्मा राजगुरु चौक, मुंबई - ४०००३२
दिनांक : २८ मार्च, २०२३
वाचा :- १. सहकार, पणन व वस्त्रोद्योग विभाग शासन निर्णय क्रमांक ससाका- २०२१/प्र.क्र. ७६/३ स दि.०४.०१.२०२३ २. साखर आयुक्त, पुणे यांचे पत्र क्र क्र साआ/ अर्थ / कक्ष - ६/३ जिमस बँक प्र./४०४/२०२३ दि.२१.०३.२०२३
प्रस्तावना :
जिल्हा मध्यवर्ती सहकारी बँक लि. उस्मानाबाद, नांदेड व मुंबई या बँकांनी सहकारी संस्थांना दिलेल्या कर्जाच्या शासकीय थकहमीपोटी शासनाने बँकेस देय असलेली रक्कम निश्चित करण्यासाठी संबंधित बँकेस देय रक्कम अदा करण्याबाबत श्री. राजगोपाल देवरा, तत्कालीन प्रधान सचिव (वित्तीय सुधारणा) वित्त विभाग, मंत्रालय, मुंबई यांच्या अध्यक्षतेखालील गठीत समितीचा अहवाल मा. मंत्री मंडळासमोर विचारार्थ ठेवण्यात आला होता. सदर अहवाल मान्य होऊन संदर्भ क्र.१ येथील शासन निर्णयान्वये त्यास मान्यता देण्यात आलेली आहे. त्यानुसार १२ सहकारी साखर कारखाने व १ खांडसरी सहकारी संस्था यांना खालीलप्रमाणे रू. ९६.५३ कोटी (रू. शहाण्णव कोटी त्रेपन्न लक्ष मात्र) इतकी शासकीय थकहमी देण्याची बाब शासनाच्या विचाराधीन होती.
शासन निर्णय:
१. सहकार, पणन व वस्त्रोद्योग विभाग शासन निर्णय क्रमांक ससाका- २०२१/प्र.क्र. ७६/३ स दि.०४.०१.२०२३ च्या शासन निर्णयात नमूद केलेल्या अटींची पूर्तता होत असल्याबाबत साखर आयुक्त, पूणे यांच्याकडून दि.२१.०३.२०२३ अन्वये प्रस्ताव प्राप्त झालेला आहे. त्यानुसार उस्मानाबाद जिल्हा मध्यवर्ती सहकारी बँकेस रु.३.०३ कोटी, नांदेड जिल्हा मध्यवर्ती बँकेस रु.२५.०३ कोटी व मुंबई जिल्हा मध्यवर्ती सहकारी बँकेस रु.६८.४७ कोटी अशी एकूण ९६.५३ कोटी (रू. शहाण्णव कोटी त्रेपन्न लक्ष मात्र) रक्कम संबंधित सहकारी साखर कारखाने व अन्य सहकारी संस्थाना दिलेल्या शासकीय थकहमीपोटी शासनाने बँकेस देय असलेली रक्कम अदा करण्यास मान्यता देण्यात येत आहे. (सोबतच्या परिशिष्ठ “अ” प्रमाणे)
# Page 2
शासन निर्णय क्रमांक: ससाका- २०२१/प्र.क्र. ७६/३ स
२. सदर रक्कम मागणी क्रमांक व्ही - २, प्रधान लेखाशिर्ष २४२५ सहकार,००१ - संचालन व प्रशासन (०१) (०८) साखर आयुक्तालयाचे बळकटीकरण, (दत्तमत) (२४२५ १०५४) (अनिवार्य) १३, कार्यालयीन खर्च या लेखाशिर्षाअंतर्गत चालू वित्तीय वर्षाच्या सुधारीत अंदाजानुसार उपलब्ध करून दिलेल्या तरतूदीतून खर्ची टाकण्यात यावा.
३. प्रस्तुत प्रकरणी लेखाधिकारी, साखर आयुक्तालय, साखर संकुल, शिवाजीनगर, पूणे यांना “आहरण व संवितरण अधिकारी” व साखर आयुक्त, पूणे यांना “नियंत्रण अधिकारी” म्हणून प्राधिकृत करण्यात येत आहे.
४. संबंधित बँकेने हमीपोटीची रक्कम मिळणेसंदर्भात या कर्जाच्या वसुलीसाठी शासनाच्या विरोधात विविध न्यायालयांमध्ये दाखल केलेले दावे/ याचिका प्रस्तुत साखर कारखाने / संस्था यांनी मागे घेण्याच्या अटीची पूर्तता होत असल्याबाबत साखर आयुक्त, पूणे यांनी निधी वितरणापूर्वी खात्री करावी.
५. भविष्यात याबाबत कोणताही वाद उपस्थित करणार नाही अशा आशयाचे हमीपत्र प्रस्तुत साखर कारखाने / संस्था यांनी शासनास सादर करावे.
६. शासनाकडून हमीपोटी रक्कम प्राप्त झाल्यावर हमीवरील कर्जाचे सर्व खाते निरंक करुन तसा दाखला साखर आयुक्त, पूणे यांनी शासनास सादर करावा.
७. भविष्यात या कारखान्यांच्या भाड्यापोटी किंवा विक्रीपोटी जी रक्कम बँकेस प्राप्त होईल त्यातून बँकेचे कर्ज वसूल झाल्यानंतर जर बँकेस काही रक्कम प्राप्त झाली तर, सदर रक्कम शासनास हमी कर्जापोटी परत करावी.
८. सदर शासन निर्णय वित्त विभागाच्या अनौ. संदर्भ क्रमांक २५९/२०२३/व्यय-२ दि.२७.०३.२०२३ च्या मान्यतेने व त्या विभागाच्या सहमतीने निर्गमित करण्यात येत आहे.
# Page 3
# Page 4