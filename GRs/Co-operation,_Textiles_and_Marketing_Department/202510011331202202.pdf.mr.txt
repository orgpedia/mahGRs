# Page 1
महाराष्ट्र राज्य कृषि पणन मंडळावर
नामनिदेशनाने केलेली नियुक्ती रद्द
करणेबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक कृबास-०१२४/प्र.क्र.१४३/२१स,
मादाम कामा मार्ग , हुतात्मा राजगुरु चौक,
मंत्रालय,मुंबई ४०००३२.
दिनांक- ०१ ऑक्टोबर, २०२५.
वाचा- १. महाराष्ट्र कृषी उत्पन्न पणन (विकास व विनियमन) अधिनियम,१९६३.
२. शासन निर्णय,सहकार,पणन व वस्त्रोद्योग विभाग, क्रमांक कृबास-०१२४/प्र.क्र.१४३/२१स,
दि.१५.०७.२०२४.
३. कार्यकारी संचालक, महाराष्ट्र राज्य कृषि पणन मंडळ, पुणे यांचे पत्र क्र.कृपमं/प्रशासन
/छसंनगर/सदस्य नियुक्ती/१२२९/२०२५ दि.१६.०५.२०२५.
प्रस्तावना:-
महाराष्ट्र कृषि उत्पन्न पणन (विकास व विनियमन) अधिनियम, १९६३ च्या कलम ३९(ब) मध्ये
महाराष्ट्र राज्य कृषि पणन मंडळावर राज्यातील बाजार समित्यांच्या सभापती मधून प्रत्येक महसूल
विभागातून एक सदस्य या प्रमाणे ६ सदस्यांची नामनिदेशनाने नियुक्ती करण्याची तरतूद आहे.
त्यानुसार संदर्भ क्र.२ येथील दि.१५.०७.२०२४ च्या शासन निर्णयान्वये छत्रपती संभाजीनगर या
महसूली विभागातून कृषि उत्पन्न बाजार समिती, सिल्लोड, जि.छत्रपती संभाजीनगर या बाजार
समितीचे सभापती श्री.केशवराव यादवराव तायडे यांची महाराष्ट्र राज्य कृषि पणन मंडळावर
नामनिदेशित सदस्य म्हणून नियुक्ती करण्यात आली होती.
कार्यकारी संचालक, महाराष्ट्र राज्य कृषि पणन मंडळ यांनी संदर्भ क्र.३ येथील
दि.१६.०५.२०२५ च्या पत्रान्वये श्री.केशवराव यादवराव तायडे यांनी दि.१७.४.२०२५ रोजी बाजार
समिती, सिल्लोडच्या सभापती पदाचा राजीनामा दिल्याचे कळविले आहे. सदर बाब विचारात घेत,
श्री.केशवराव यादवराव तायडे यांची राज्य कृषि पणन मंडळावर छत्रपती संभाजीनगर या महसूली
विभागातून नामनिदेशित सदस्य म्हणून केलेली नियुक्ती त्यांनी राजीनामा दिल्याच्या दिनांकापासून
रद्द करण्याची बाब शासनाच्या विचाराधीन होती.
शासन निर्णय:-
महाराष्ट्र राज्य कृषि पणन मंडळावर संबंधित महसूली विभागातून नामनिदेशित सदस्य
म्हणून नियुक्ती करण्यासाठी महाराष्ट्र कृषी उत्पन्न पणन (विकास व विनियमन) अधिनियम, १९६३
मधील कलम ३९ (ब) (७) नुसार सदरहू व्यक्ती कृषि उत्पन्न बाजार समितीचे सभापती असणे अनिवार्य
आहे. तथापि, श्री.केशवराव यादवराव तायडे यांनी सिल्लोड बाजार समितीच्या सभापती पदाचा
# Page 2
राजीनामा दिल्याने, त्यांची संदर्भ क्र.२ येथील दि.१५.०७.२०२४ च्या शासन निर्णयान्वये महाराष्ट्र
राज्य कृषि पणन मंडळावर छत्रपती संभाजीनगर या महसूली विभागातून नामनिदेशित सदस्य म्हणून
केलेली नियुक्ती या आदेशाद्वारे त्यांनी राजीनामा दिल्याच्या दिनांकापासून म्हणजेच
दि.१७.०४.२०२५ पासून रद्द करण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर