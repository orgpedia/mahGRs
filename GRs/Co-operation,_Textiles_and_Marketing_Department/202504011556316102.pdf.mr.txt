# Page 1
राज्यातील कृषि उत्पन्न बाजार समित्यांचे सुधारित
वर्गीकरण करणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृबास २०२५/प्र.क्र.६९/११-स
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दि. ०१ एप्रिल, २०२५
प्रस्तावना:-
राज्यात एकूण ३०५ कृषि उत्पन्न बाजार समित्या असून सदर बाजार समित्यांचे ६२५ उपबाजार आवार
कार्यरत आहेत. शासन पत्र दि.०३.०४.२००१ अन्वये उत्पन्नानुसार बाजार समित्यांचे अ,ब,क,ड असे वर्गीकरण
करण्यात आलेले आहे. त्यामध्ये “अ” वर्गामध्ये रु.१.०० कोटीपेक्षा जास्त उत्पन्न, “ब” वर्गामध्ये रु.५०.०० लाख
ते १.०० कोटी उत्पन्न, “क” वर्गामध्ये रु.२५.०० लाख ते रु.५०.०० लाख उत्पन्न , “ड” वर्गामध्ये रु.२५.००
लाखापेक्षा कमी उत्पन्न असणाऱ्या कृषि उत्पन्न बाजार समित्यांचा समावेश आहे. सन २०२३-२४ अखेर राज्यातील
“अ” वर्गामध्ये १९४ बाजार समिती, “ब” वर्गामध्ये ५४ बाजार समिती, “क” वर्गामध्ये २७ बाजार समिती व “ड”
वर्गामध्ये ३० बाजार समित्यांचा समावेश आहे. बाजार समित्यांचे आस्थापना खर्च मर्यादेबाबत शासनाने
दि.२८.०८.२०१४ रोजी परिपत्रक निर्गमित केले आहे. त्यानुसार “अ” वर्ग बाजार समिती आस्थापना खर्च मर्यादा
४५% आहे. “ब” वर्ग बाजार समिती आस्थापना खर्च मर्यादा ५०% आहे. “क” व “ड” वर्गीय बाजार समिती
आस्थापना खर्चामध्ये १०% वाढ करण्याबाबत पणन मंडळ यांनी बाजार समित्यांची आर्थिक परिस्थिती तपासून
निर्णय घ्यावा असे नमूद केले आहे.
पणन विभागामार्फत पुढील १०० दिवसांत करावयाच्या कृती कार्यक्रमात “राज्यातील सध्याच्या १
कोटीपेक्षा जास्त उत्पन्न असलेल्या बाजार समित्यांचे रु. १ ते २.५ कोटी, रु. २.५ कोटी ते ५ कोटी, रु. ५ कोटी ते
१० कोटी, रु. १० कोटी ते २५ कोटी व रु. २५ कोटी पेक्षा जास्त असे उपवर्गीकरण” हा मुद्दा समाविष्ट्ट करण्यात
आला आहे. त्यानुसार पणन संचालक, महाराष्ट्र राज्य, पुणे यांनी दि.२७.०२.२०२५ रोजीच्या पत्रान्वये “अ”
वर्गीय कृषि उत्पन्न बाजार समित्यांचे उपवर्गीकरणासह “ब”, “क” व “ड” बाजार समित्यांचे वर्गीकरणाबाबत
प्रस्ताव शासनास सादर केला आहे. त्या अनुषंगाने “अ” वर्गीय कृषि उत्पन्न बाजार समित्यांचे उपवर्गीकरण
तसेच “ब”, “क” व “ड” बाजार समित्यांचे वर्गीकरणाबाबतची बाब शासनाच्या विचाराधीन होती.
शासन निर्णय:-
पणन संचालक, महाराष्ट्र राज्य, पुणे यांनी शिफारस केल्यानुसार कृषि उत्पन्न बाजार समित्यांचे एकूण
उत्पन्न, एकूण खर्च, वाढावा व तूट या अनुषंगाने खालीलप्रमाणे सुधारित वर्गीकरण करण्यास शासनाची मान्यता
देण्यात येत आहे.
--------------------------------------------------------
| अ.क्र | वर्गवारी | उत्पन्न मर्यादा | बाजार समित्यांची संख्या |
| १ | अ*****(पंच तारांकित) | रुपये २५ कोटी पेक्षा जास्त | ०५ |
| २ | अ**** | रुपये १० कोटी ते रुपये २५ कोटी | १५ |
| ३ | अ*** | ५ कोटी ते रुपये १० कोटी | २३ |
--------------------------------------------------------
# Page 2
शासन निर्णय क्रमांकः कृबास २०२५/प्र.क्र.६९/११-स
-----------------------------------------
| ४ | अ** | रुपये २.५ कोटी ते रुपये ५ कोटी | ६० |
| ५ | अ* | रुपये १ कोटी ते २.५ कोटी | ९१ |
| २ | ब | रुपये ५० लाख ते रुपये १ कोटी | ५४ |
| ३ | क | रुपये २५ लाख ते ५० लाख | २७ |
| ४ | ड | रुपये २५ लाख पेक्षा कमी | ३० |
|  |  | एकूण | ३०५ |
-----------------------------------------
२. कृषि उत्पन्न बाजार समित्यांच्या उपरोक्त वर्गीकरणानुसार संबंधित वर्गीकरण गटात अंतर्भूत असलेल्या
कृषि उत्पन्न बाजार समित्यांची यादी शासन निर्णयासोबतच्या विवरणपत्रात जोडण्यात आली आहे.
३. बाजार समित्यांचे आस्थापना खर्च मर्यादेबाबत “अ” वर्ग बाजार समिती आस्थापना खर्च मर्यादा ४५%
आहे, “ब” वर्ग बाजार समिती आस्थापना खर्च मर्यादा ५०% आहे, तसेच “क” व “ड” वर्गीय बाजार समिती
आस्थापना खर्चामध्ये १०% वाढ करण्याबाबत पणन मंडळ यांनी बाजार समित्यांची आर्थिक परिस्थिती तपासून
निर्णय घेण्यात येईल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5
# Page 6
# Page 7