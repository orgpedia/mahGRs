# Page 1
महाराष्ट्र लोकसेवा हक्क अधिनियम, २०१५ अंतर्गत महाराष्ट्र राज्य सेवा अधिसूचित व ऑनलाईन उपलब्ध करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः ससाका-०५२२/प्र.क्र.१३७/२५स
मंत्रालय विस्तार, मुंबई ४०० ०३२
दिनांक : ३१/०१/२०२३
वाचा: महाराष्ट्र लोकसेवा हक्क अधिनियम,२०१५.
प्रस्तावना :
राज्यातील पात्र व्यक्तीना पारदर्शक कार्यक्षम व समयोचित लोकसेवा देण्याकरीता तसेच लोकांच्या स्थानिक प्रशासनाकडून वाढत्या अपेक्षा विचारात घेऊन त्यांना तत्पर व दर्जेदार सेवा पुरविण्याच्या द्दष्टीकोनातून महाराष्ट्र लोकसेवा हक्क अधिनियम करण्यात आला आहे. त्यानुसार लोकसेवा, पदनिर्देशित अधिकारी, प्रथम व व्दितीय अपिलीय अधिकारी आणि नियम कालमर्यादा या अधिनियमाखाली अधिसूचित करणे आवश्यक आहे. त्याअनुषंगाने साखर कारखान्यांची उपविधी दुरूस्ती ही सेवा लोकसेवांची सूची म्हणून समाविष्ट करणे तसेच प्रादेशिक सहसंचालक (साखर) यांना पदनिर्देशित अधिकारी म्हणून अधिसूचित करणेची बाब शासनाच्या विचाराधीन होती.
शासन निर्णय:
साखर आयुक्तालयामार्फत पुरविण्यात येणाऱ्या विविध सेवा सुविधांचा लाभ राज्यातील शेतकऱ्यांना नागरिकांना / उद्योगांना उपलब्ध करून देण्याच्या दृष्टीने महाराष्ट्र लोकसेवा हक्क अधिनियम, २०१५ नुसार खालील लोकसेवा निश्चित करण्यात येत आहे.
--------------------------------------------------------------------------------------------------------
| अ.क्र. | लोकसेवांची सूची | नियतकाल मर्यादा | पदनिर्देशित अधिकारी | प्रथम अपिलीय अधिकारी | व्दितीय अपिलीय अधिकारी |
| १. | सहकारी साखर  |  कारखान्यांची उपविधी दुरुस्ती करणे | २ महिने | प्रादेशिक सहसंचालक (साखर) | शासन |  |
--------------------------------------------------------------------------------------------------------
उपरोक्तनुसार सेवा उपलब्ध करण्यात आल्यानंतर या लोकसेवेची सूची, सेवा पुरविण्याची
कालर्यादा, विहित अर्ज व नमुने, सेवेसंदर्भातील शुल्क या सेवा पुरविण्याकरीता पदनिर्देशित
करण्यात आलेले अधिकारी, प्रथम अपिलीय अधिकारी व व्दितीय अपिलीय अधिकारी यांचा
तपशील संबंधित प्राधिकारी कार्यालयाच्या सूचना फलकावर तसेच त्यांच्या संकेतस्थळावर किंवा पोर्टलवर प्रदर्शित करावा.
# Page 2
शासन निर्णय क्रमांक: ससाका-०५२२/प्र.क्र.१३७/२५स