# Page 1
कॅप्टिव्ह माकेट योजनाकरीता सन २०२४-२५ मध्ये
निधी खर्च करण्यास प्रशासकीय मान्यता देणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र:- संकिर्ण २०२४/प्र.क्र.५२/टेक्स-२
१६ वा मजला, नवीन प्रशासन भवन,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०७ ऑक्टोबर, २०२४
वाचा : १) सहकार, पणन व वस्त्रोद्योग विभाग, शासन निर्णय क्र.धोरण २०२३/प्र.क्र.८१/टेक्स-५,
दि.०२.०६.२०२३
२) सहकार, पणन व वस्त्रोद्योग विभाग शासन निर्णय क्र. सपववि-३७०१२/९८/२०२३-
DESKTEX-२ दि.१० नोव्हेंबर, २०२३
३) सहकार, पणन व वस्त्रोद्योग विभाग शासन निर्णय क्र. पुरक २०२३/प्र.क्र. ४८/टेक्स-२
दि.०६ मार्च, २०२३
४) सहकार, पणन व वस्त्रोद्योग विभाग शासन निर्णय क्र. पुरक २०२३/प्र.क्र. ४८/टेक्स-२
दि.२८ मार्च, २०२३
प्रस्तावाना :-
दि.०२ जून, २०२३ च्या शासन निर्णयान्वये जाहीर करण्यात आलेल्या राज्याच्या एकात्मिक व
शाश्वत वस्त्रोद्योग धोरण २०२३-२८ मधील परिच्छेद क्र.११(३) नुसार राज्यातील अंत्योदय शिधापत्रिका
धारक कुटुंबाना वस्त्रोद्योग विभागामार्फत यंत्रमागावर विणलेली प्रति कुटुंब प्रतिवर्षी एक साडी भेट
देण्याची कॅप्टिव्ह माकेट योजना संदर्भ २ नुसार राज्यात सुरु करण्यात आली आहे. सदर योजनेसाठी
महाराष्ट्र राज्य यंत्रमाग महामंडळ मर्या. नवी मुंबई ही नोडल संस्था नेमण्यात आली आहे. साड्यांचे
वितरण लाभार्थ्यांना राज्य शासनाच्या सार्वजनिक वितरण प्रणाली अंतर्गत रास्त भाव दुकानांमधून
करण्यात येत आहे. सदर योजनेकरीता साड्यांचे उत्पादन, वाहतूक, जाहिरात, प्रसिध्दी, साठवणूक,
हमाली यासाठी येणारा खर्च महाराष्ट्र राज्य यंत्रमाग महामंडळाला राज्य शासनाकडून देण्यात येणार
आहे. तद्नंतर संबंधितांना देयके अदा करण्याची जबाबदारी महाराष्ट्र राज्य यंत्रमाग महामंडळाची
असेल.
सदर योजनेकरीता सन २०२४-२५ करीता रु.१००.०० कोटी इतका निधी लेखाशिर्ष व्ही-२,
२८५१,ग्रामोद्योग व लघुद्योग विभाग,(००)११०,संमिश्र ग्रामोद्योग आणि सहकारी संस्था,(०३) एकात्मिक
व शाश्वत वस्त्रोद्योग धोरण २०२३-२८, (०३) (०१) एकात्मिक व शाश्वत वस्त्रोद्योग धोरण २०२३-२८
अंतर्गत कॅप्टिव्ह माकेट योजना (कार्यक्रम),३३, अर्थसहाय्य (२८५१ ७४४५) अंतर्गत अर्थसंकल्पीत
करण्यात आलेला आहे. सदर योजनेकरीता २०२४-२५ मध्ये साड्या वितरीत करण्यासाठी साड्यांचे
उत्पादन करण्याबाबत महाराष्ट्र राज्य यंत्रमाग महामंडळास दि.०९.०९.२०२४ च्या पत्रान्वये मान्यता
दिली आहे. सन २०२४-२५ करीता साड्या उत्पादन करुन सार्वजनिक वितरण व्यवस्थेकडील सर्व
जिल्यांतील गोदामापर्यत पुरवठा करण्यासाठी निधीची आवश्यकता आहे. त्याकरीता सन २०२४-२५
मध्ये अर्थसंकल्पीत केलेला रु.१००.०० कोटीपैकी रु.९६.२० कोटी इतका निधी खर्च करण्यास
प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः संकिर्ण २०२४/प्र.क्र.५२/टेक्स-२
शासन निर्णय :-
राज्यातील अंत्योदय शिधापत्रिका धारक कुटुंबाना वस्त्रोद्योग विभागामार्फत यंत्रमागावर
विणलेली प्रति कुटुंब प्रतिवर्षी एक साडी भेट देण्याच्या कॅप्टिव्ह माकेट योजनेकरीता सन २०२४-२५
मध्ये अर्थसंकल्पीत केलेला रु.१००.०० कोटीपैकी रु.९६.२० कोटी इतका निधी खर्च करण्यास
प्रशासकीय मान्यता देण्यात येत आहे.
२. सदर निधी व्ही-२, २८५१,ग्रामोद्योग व लघुद्योग विभाग,(००)११०,संमिश्र ग्रामोद्योग आणि
सहकारी संस्था,(०३) एकात्मिक व शाश्वत वस्त्रोद्योग धोरण २०२३-२८, (०३) (०१) एकात्मिक व शाश्वत
वस्त्रोद्योग धोरण २०२३-२८ अंतर्गत कॅप्टिव्ह माकेट योजना (कार्यक्रम),३३, अर्थसहाय्य (२८५१ ७४४५)
या लेखाशिर्षातून खर्च करण्यात येईल.
३. सदर निधी या योजनेकरीता साड्यांचे उत्पादन, वाहतूक, जाहिरात, प्रसिध्दी, साठवणूक,
हमाली व इतर खर्च या प्रयोजनासाठी खर्च करण्यात यावा.
४. सदर योजनेची नोडल संस्था असलेल्या महाराष्ट्र राज्य यंत्रमाग महामंडळाकडे शासन
ठरवेल त्या कालावधीत साड्यांचे उत्पादन करुन साड्या वितरीत करण्याची जबाबदारी असेल. अन्न,
नागरी पुरवठा व ग्राहक संरक्षण विभागाच्या संकेतस्थळामधील माहितीनुसार २४८७३७५ इतक्या
अंत्योदय शिधापत्रिकाधारक कुटुंबांना साड्यांचे वाटप करण्यात यावे.
५. महाराष्ट्र राज्य यंत्रमाग महामंडळाने सन २०२३-२४ व २०२४-२५ करीता पुरवठादार संस्थांची
सूची (पॅनल) व दरकरार निश्चित केल्यानुसार प्रती नग साडीचा एल-१ दर महामंडळाच्या सेवा
शुल्कासहित रुपये ३५५/ ( अधिक ५ टक्के जीएसटी) इतका दर निश्चित केला आहे.
६. सदर योजनेची नोडल संस्था असलेल्या महाराष्ट्र राज्य यंत्रमाग महामंडळाला
आवश्यकतेनुसार निधी वितरीत करण्यात येईल. महाराष्ट्र राज्य यंत्रमाग महामंडळाने साड्यांचे
उत्पादन, वाहतूक, जाहिरात, प्रसिध्दी, साठवणूक, हमाली व इतर खर्चासाठी आवश्यक निधी मागणी
प्रस्ताव शासनास सादर करावा.
७. सदर योजनेची अंमलबजावणी ही संदर्भ २ मधील शासन निर्णयातील कार्यपद्धतीनुसार
करावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3