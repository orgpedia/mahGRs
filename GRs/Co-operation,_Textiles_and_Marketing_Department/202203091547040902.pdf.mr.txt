# Page 1
महाराष्ट्र राज्य यंत्रमाग महामंडळाकडून शासकीय/निमशासकीय कार्यालयांना कापड पुरवठा करण्यासाठी कार्यपद्धती निश्चित करणेबाबत – शुद्धीपत्रक.
महाराष्ट्र शासन
सहकार, पणन व वस्त्रोद्योग विभाग
शासन शुद्धीपत्रक क्रमांकः कापड-२००१९/प्र.क्र.२६८/टेक्स २
१६ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०९ मार्च २०२२.
वाचा :१) शासन निर्णय, सहकार, पणन व वस्त्रोद्योग विभाग क्र. कापड-२०१९/प्र.क्र.२६८ / टेक्स २ दि.०२ डिसेंबर, २०१९.
शासन शुद्धीपत्रक -
उपरोक्त संदर्भाधीन शासन निर्णयातील मुद्दा क्र.५ “वरील क्रमांक १) येथील सर्व सस्थांची उत्पादन क्षमता पाहून त्यांना उत्पादन क्षमतेच्या प्रमाणात जवळपास समप्रमाणात पुरवठ्याचे आदेश देण्यात यावेत. तसेच सर्व संस्थांना कापड पुरवठ्याचे आदेश प्राप्त व्हावेत यासाठी कापड पुरवठ्याचे आदेश देताना चक्रीय पद्धतीचा अवलंब करावा " या ऐवजी
“वरील क्रमांक १) येथील ज्या संस्थांनी कापड पुरवठयाची मागणी स्वत: संपादन केली आहे त्याच संस्थेस कापड पुरवठयाचे काम देण्यात यावे. तथापि, महाराष्ट्र राज्य यंत्रमाग महामंडळाने स्वत: शासकीय / निमशासकीय कार्यालयाकडून कापड मागण्या संपादन केल्यास अथवा शासकीय / निमशासकीय कार्यालयाकडून कापड मागण्या थेट महामंडळाकडे प्राप्त झाल्यास अशा कापड पुरवठ्याचे काम वरील क्रमांक १) येथील सर्व सस्थांची उत्पादन क्षमता पाहून त्यांना उत्पादन क्षमतेच्या प्रमाणात जवळपास समप्रमाणात पुरवठ्याचे आदेश देण्यात यावेत व सर्व संस्थांना कापड पुरवठ्याचे आदेश प्राप्त व्हावेत यासाठी कापड पुरवठ्याचे आदेश देताना चक्रीय पद्धतीचा अवलंब करावा" असे वाचण्यात यावे.
# Page 2