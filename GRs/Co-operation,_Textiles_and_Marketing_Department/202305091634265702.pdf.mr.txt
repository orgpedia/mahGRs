# Page 1
केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण योजनेसाठी जमेचे नविन लेखाशिर्ष निर्माण करणे.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- संकीर्ण-०२२३/ प्र.क्र.४०/१८-स
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक :- ०९ मे, २०२३
संदर्भ :- शासन निर्णय, सहकार पणन व वस्त्रोद्योग विभाग, क्र. बैठक-०७२२/प्र.क्र.११२/१८-स, दिनांक ०७/१०/२०२२.
प्रस्तावना : प्राथमिक कृषी पतपुरवठा सहकारी संस्थांमध्ये प्रामुख्याने शेतकरी व ग्रामीण कारागीर यांचा सहभाग असून सभासदांमध्ये बचत व परस्पर मदतीला चालना देणे, त्यांच्या कर्जविषयक गरजांची पुर्तता करणे, पतपुरवठ्याशी संलग्न अशा निविष्ठा पुरवठा, शेतमालाची साठवणूक आणि विपणन सुविधा पुरविणे हा या संस्थांचा प्रमुख उद्देश आहे. या संस्थांमार्फत त्यांच्या सभासदांना संगणकीय तंत्रज्ञानाच्या विविध प्रकारच्या सेवा पुरवून त्यांना सक्षम व्यवसाय उपक्रम बनविण्याची आवश्यकता निर्माण झाली आहे. ही बाब विचारात घेऊन, देशातील प्राथमिक कृषी पतपुरवठा सहकारी संस्थांना “आत्मनिर्भर भारत” अभियानच्या धर्तीवर स्वावलंबी बनविण्यासाठी केंद्र शासनाने दिनांक २९ जून, २०२२ रोजी “ केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण” या योजनेस मान्यता दिली आहे. केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण या योजनेस मा. मंत्रिमंडळाच्या दिनांक १२/०९/२०२२ रोजीच्या बैठकीत मान्यता देण्यात आली असून त्यानुसार शासन निर्णय दिनांक ०७/१०/२०२२ रोजी निर्गमित करण्यात आलेला आहे.
३. सदर योजनेंतर्गत सन २०२२-२३ ते सन २०२४-२५ या ३ वर्षाच्या कालावधीत प्रत्येक वर्षी ४,००० अशा एकूण १२,००० प्राथमिक कृषी पतपुरवठा सहकारी संस्थांचे संगणकीकरण करण्यात येणार आहे. सदर योजनेंतर्गत घटकनिहाय खर्चामध्ये हार्डवेअर, डिजीटायझेशन व पुरक प्रणाली या एकत्रित घटकाच्या खर्चामध्ये केंद्राचा हिस्सा ६०% असून राज्याचा हिस्सा ४०% असणार आहे. त्यानुसार राज्य हिश्श्याची एकूण रक्कम रू.१५३.२५ कोटी इतकी होत आहे. सदर रक्कम सन २०२२-२३ ते सन २०२४-२५ या तीन वर्षात उपलब्ध करण्यास व त्यापैकी सन २०२२-२३ या वर्षात रू.५१.०८ कोटी उपलब्ध करण्यास मान्यता देण्यात आलेली आहे.
सदर योजनेवरील जमा रक्कमांकरीता पुढीलप्रमाणे नविन मुख्य लेखाशिर्ष निर्माण करण्याची बाब शासनाच्या विचाराधीन होती.
शासन निर्णय : केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण या योजनेवरील जमेकरिता पुढीलप्रमाणे नविन लेखाशिर्ष निर्माण करण्यास शासन मान्यता देण्यात येत आहे.
--------------------------------------------------------------------------------------------------------------------------------------------
| १६०१, केंद्र सरकारकडून सहायक अनुदाने | 1601, Grants-in-aid from Central Government |
| ०६, केंद्र पुरस्कृत योजना | 06, Centrally Sponsored Schemes |
| १०१, केंद्रीय सहाय्य/हिस्सा | 101, Central Assistance / Share |
| ३३, सहकार | 33, Co-operation |
| (३३)(०२) प्राथमिक कृषी पतपुरवठा सहकारी  |  संस्थांचे संगणकीकरण | (33) (02) Computerization of Primary Agriculture Credit Cooperative Societies |
| (१६०१६४९३०१) | (1601649301) |
--------------------------------------------------------------------------------------------------------------------------------------------
# Page 2
शासन निर्णय क्रमांक: बैठक ०७२२/प्र.क्र.११२/१८-स
भविष्यात सहकार विभागामार्फत राबविल्या जाणाऱ्या इतर केंद्र पुरस्कृत योजनांसाठी पुढीलप्रमाणे जमेचे लेखाशिर्ष निर्माण करण्यास शासन मान्यता देण्यात येत आहे.
----------------------------------------------------------------------------------
| १६०१, केंद्र सरकारकडून सहायक अनुदाने | 1601, Grants-in-aid from Central Government |
| ०६, केंद्र पुरस्कृत योजना | 06, Centrally Sponsored Schemes |
| १०१, केंद्रीय सहाय्य/हिस्सा | 101, Central Assistance / Share |
| ३३, सहकार | 33, Co-operation |
| (३३)(०१) इतर योजना | (33)(01) Other Schemes |
| (१६०१६४८४०१) | (1601648401) |
----------------------------------------------------------------------------------
२. सदर योजनेवरील खर्चासाठी (V०००४) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त सहाय्यक निबंधक (अंदाज व नियोजन), सहकार आयुक्त कार्यालय, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात येत आहे.
३. सदर शासन निर्णय, वित्त विभाग अनौपचारीक संदर्भ क्रमांक २१९/२०२३/व्यय-२, दिनांक १५/०३/२०२३ अन्वये व महालेखापाल (लेखा व अनुज्ञेयता) महाराष्ट्र-१, मुंबई यांचे अनौपचारीक संदर्भ क्र.ख.वि/चा-१/सहकार पणन व वस्त्रोद्योग विभाग/यूओआर-१८५/२०२२-२३/१०६२, दिनांक ०३/०३/२०२३ अन्वये दिलेल्या सहमतीनुसार निर्गमित करण्यात येत आहे.