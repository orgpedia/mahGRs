# Page 1
राज्य औद्योगिक समुह विकास योजनेंतर्गत
क्लस्टरमधील खाजगी सूतगिरण्यांना एकात्मिक व
शाश्वत वस्त्रोद्योग धोरण, २०२३-२८ नुसार सहकारी
सूतगिरण्यांप्रमाणे रु.३.०० इतके वीज अनुदान
सवलत लागू करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. धोरण २०१८/प्र.क्र.१६४९/टेक्स-५
मंत्रालय, मुंबई-४०० ०३२.
दिनांक :- २७ ऑक्टोबर, २०२५
वाचा :- १) शासन निर्णय, सहकार, पणन व वस्त्रोद्योग विभाग क्र: धोरण २०१७/प्र.क्र.०६/टेक्स-५,
दि.१५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-
५, दि.२१ डिसेंबर, २०१८.
३) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-
५, दि.१३ सप्टेंबर, २०१९.
४) शासन निर्णय, सहकार, पणन व वस्त्रोद्योग विभाग क्र: धोरण २०२३/प्र.क्र.८१/टेक्स-५,
दि.०२ जून, २०२३.
५) शासन निर्णय, सहकार, पणन व वस्त्रोद्योग विभाग क्र: धोरण २०२३/प्र.क्र.८१-अ/टेक्स
५, दि.१२ डिसेंबर, २०२४ व दि.०६ मार्च २०२४.
६) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स
५, दि.१५ मार्च, २०२४
७) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स
-५, दि.०२ सप्टेंबर, २०२४.
८) आयुक्त, वस्त्रोद्योग आयुक्तालय, नागपूर यांचे दि.०९.०९.२०२५ रोजीचे पत्र.
प्रस्तावना :-
वस्त्रोद्योगामध्ये कृषि क्षेत्रानंतर सर्वात जास्त रोजगार निर्मितीची क्षमता आहे. त्यामुळे प्रत्येक राज्य
आपल्या राज्यात वस्रोद्योग क्षेत्रामध्ये गुंतवणूक आकर्षीत करण्यासाठी वस्त्रोद्योग क्षेत्राच्या विकासासाठी
सोयी-सुविधा व प्रोत्साहने पुरवित असते. वस्त्रोद्योगात कमी गुंतवणूकीत अधिक रोजगार निर्मीतीची
क्षमता आहे. ही बाब विचारात घेऊन दि.१५.०२.२०१८ रोजीच्या शासन निर्णयान्वये वस्त्रोद्योग धोरण,
# Page 2
२०१८-२३ घोषीत करण्यात आले आहे. या धोरणातील तरतुदीच्या अनुषंगाने शासन निर्णय दि.२१
डिसेंबर, २०१८ अन्वये, राज्यातील सहकारी सूतगिरण्यांना प्रती युनिट रु.३/- आणि खाजगी
सूतगिरण्यांना प्रती युनिट रु.२/- याप्रमाणे वीजदर सवलत लागू करण्यात आली आहे.
वस्त्रोद्योग विभागाच्या सवंकष आढाव्याबाबत दि.२६.०७.२०२५ रोजी मा. मुख्यमंत्री महोदयांच्या
अध्यक्षतेखाली बैठक आयोजित करण्यात आली होती. राज्यातील क्लस्टर मधील सूतगिरण्यांना
सहकारी सूतगिरण्यांप्रमाणे रु.३.०० प्रति युनिट वीज अनुदान सवलत देण्यात यावी या मुद्द्याच्या
अनुषंगाने क्लस्टर मधील सूतगिरण्यांना रु.३.०० प्रति युनिट वीज अनुदान सवलत लागू करण्यासाठी
शासनावर किती आर्थिक भार येईल या माहितीसह प्रस्ताव मंत्रिमंडळासमोर सादर करावा, असे निदेश
मा.मुख्यमंत्री महोदयांनी सदर बैठकीत दिले होते. सदर निदेशाच्या अनुषंगाने दि.०७ ऑक्टोबर, २०२५
रोजीच्या मंत्रिमंडळ बैठकीमध्ये सदर प्रस्ताव सादर करण्यात आला होता. मंत्रीमंडळाने दिलेल्या
मान्यतेनुसार राज्य औद्योगिक समुह विकास योजनेंतर्गत क्लस्टरमधील खाजगी सूतगिरण्यांना
एकात्मिक व शाश्वत वस्त्रोद्योग धोरण, २०२३-२८ नुसार सहकारी सूतगिरण्यांप्रमाणे रु.३.०० इतके वीज
अनुदान सवलत लागू करण्याची बाब शासनाच्या विचाराधीन होती.
शासन निर्णय:-
वरील प्रस्तावनेमध्ये नमूद केल्यानुसार, राज्य औद्योगिक समुह विकास योजनेंतर्गत
क्लस्टरमधील खाजगी सूतगिरण्यांना एकात्मिक व शाश्वत वस्त्रोद्योग धोरण, २०२३-२८ नुसार सहकारी
सूतगिरण्यांप्रमाणे रु.३.०० इतके वीज अनुदान सवलत लागू करण्यास याद्वारे शासन मान्यता प्रदान
करण्यात येत आहे.
२. सदर शासन निर्णय दि.०७ ऑक्टोबर, २०२५ रोजीच्या बैठकीत मंत्रिमंडळाने दिलेल्या
निर्णयाच्या अनुषंगाने तसेच ऊर्जा, नियोजन व वित्त विभागाने दिलेल्या मान्यतेनुसार तसेच वित्त
विभागाने अनौपचारिक संदर्भ क्र.५२४/२०२५/व्यय-२, दि.२९.०९.२०२५ अन्वये दिलेल्या मान्यतेस
अनुसरून निर्गमित करण्यात येत आहे.
# Page 3
३. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर