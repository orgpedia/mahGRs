# Page 1
सहकारी साखर कारखान्यांना
दिलेल्या कर्जाच्या शासकीय
थकहमी पोटी शासनाने बँकेस/
वित्तीय संस्थेस देय असलेली
रक्कम निश्चित करण्यासाठी
समिती गठीत करणे बाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : न्यायप्र-१०२४/ प्र.क्र.१११/३-स
विस्तार रुम नं. ६२०, मादाम कामा रोड,
हुतात्मा राजगुरु चौक, मंत्रालय, मुंबई-४०००३२
दिनांक: १६ जानेवारी, २०२५.
संदर्भ: साखर आयुक्त, पुणे यांचे पत्र क्र. साआ/अर्थ/कक्ष-६/दौलत ससाका शा. हमी /
समिती गठन/५५/२०२५ दि. ०६.०१.२०२५
प्रस्तावना :-
राष्ट्रीय सहकार विकास निगम यांनी कर्ज वसुली संदर्भात दौलत शेतकरी सहकारी साखर
कारखाना लि., हलकर्णी, ता. चंदगड, जि. कोल्हापूर यांच्याविरुध्द डी. आर. टी. कोर्ट, पुणे येथे
O.A. No. २१/२००५ ही याचिका दाखल केली आहे. सदर याचिकेमध्ये दौलत शेतकरी सहकारी
साखर कारखाना लि., हलकर्णी, ता. चंदगड, जि. कोल्हापूर व मा. सचिव (सहकार व पणन),
सहकार, पणन व वस्त्रोद्योग विभाग, महाराष्ट्र शासन यांना प्रतिवादी केले आहे.
सदर न्यायालयीन प्रकरणी दि. २६.०२.२००८ रोजी निशाणी त्रेचाळीस अंतर्गत झालेला
आदेश व Recovery of Debts due to bank and Finanacial Institutions Act च्या कलम १९(२२)
अन्वये अर्जदार व जबाब देणार यांचेमधील झालेल्या तडजोडीने दि.२६.०२.२००८ रोजी आदेश
पारित करण्यात आला होता. सदर आदेशाप्रमाणे दौलत शेतकरी सहकारी साखर कारखाना लि.,
हलकर्णी, ता. चंदगड, जि. कोल्हापूर व महाराष्ट्र शासन यांनी राष्ट्रीय सहकार विकास निगम यांना
रु. ७७,८५,८९,७२१ इतकी रक्कम व्याजासह देण्याचे मान्य व कबूल केले होते.
ओटीएस योजनंतर्गत रू. ३६२२.४८ लाख रक्कम सहा वर्षामध्ये एकूण १२ सहामाही हप्ता
(दि. ३१ मार्च २००७ ते दि. ३१ मार्च २०१२) प्रत्येक वर्षी दि.३१/०३/२०१२ अखेर संपूर्ण ओटीएस
रक्कम परतफेड सहामाही हप्ता रू.३०१.८७३ लाख या प्रमाणे परतफेड करणे अपेक्षित होते. परंतु
दौलत सहकारी साखर कारखान्याने १२ पैकी केवळ ०४ हप्ते मिळून एकूण १२०७.४९२ लाख रक्कम
भरणा केली असून उर्वरीत रू.२४१९.९८८ लाख रक्कम प्रलंबीत राहिलेली आहे. त्यामुळे ओटीएस
अंतर्गत असलेल्या तरतूदींचा भंग झालेला आहे.
अशाप्रकारे सदरील आदेशाची पूर्तता दौलत सहकारी साखर कारखाना मर्या. आणि महाराष्ट्र
राज्य शासन यांचे कडून पूर्णत्वाने न झाल्याने सदरील प्रकरणात राष्ट्रीय सहकार विकास निगम
# Page 2
शासन निर्णय क्रमांकः न्यायप्र-१०२४/ प्र.क्र.१११/३-स
मार्फत दि.२९/०८/२०१३ रोजी शासनाच्या मिळकती जप्त करणे बाबत आदेश प्राप्त होण्यासाठी
अर्ज करण्यात आला आहे. सदरील प्रकरणाचा निपटारा होण्याच्या दृष्ट्टीने राष्ट्रीय सहकार विकास
निगम यांच्याशी नव्याने समन्वय साधून दौलत शेतकरी सहकारी साखर कारखाना मर्या., हलकर्णी,
ता. चंदगड, जि. कोल्हापूर या सहकारी साखर कारखान्यांस दिलेल्या कर्जाच्या शासकीय थकहमी
पोटी शासनाने बँकेस/वित्तीय संस्थेस तडजोडीने देय असलेली रक्कम निश्चित करण्यासाठी एक
सर्वसमावेशक समिती गठीत करण्याची बाब शासनाच्या विचाराधीन होती.
शासन निर्णय :-
दौलत शेतकरी सहकारी साखर कारखाना मर्या., हलकर्णी, ता. चंदगड, जि. कोल्हापूर या
सहकारी साखर कारखान्यांस दिलेल्या कर्जाच्या शासकीय थकहमी पोटी, कारखान्याने व
शासनाने राष्ट्रीय सहकार विकास निगम या वित्तीय संस्थेस देय असलेली रक्कम निश्चित
करण्यासाठी पुढीलप्रमाणे समिती गठीत करण्यास याव्दारे मान्यता देण्यात येत आहे.
समितीची रचना :-  डॉ कुणाल खेमनार,साखर आयुक्त, महाराष्ट्र राज्य, पुणे अध्यक्ष  श्री. यशवंत गिरी, संचालक साखर (अर्थ) सदस्य  कर्नल विनित नारायण, रिजनल डायरेक्टर, एनसीडीसी, पुणे सदस्य  श्री. गोपाळ मावळे, प्रादेशिक सहसंचालक (साखर) कोल्हापूर सदस्य  कार्यकारी संचालक, दौलत शेतकरी सहकारी साखर कारखाना मर्या.,
हलकर्णी, ता. चंदगड, जि. कोल्हापूर सदस्य  श्री डी.एन.पवार, विशेष लेखापरीक्षक सहकारी संस्था,(साखर) पुणे सदस्य  श्री अविनाश देशमुख, सहसंचालक (अर्थ) सदस्य सचिव
समितीची कार्यकक्षा :-
१)राष्ट्रीय सहकार विकास निगम लिमिटेड विरुद्ध दौलत शेतकरी सहकारी साखर कारखाना
मर्या., हलकर्णी, ता. चंदगड, जि. कोल्हापूर - O.A. २१/२००५ या कायदेशीर प्रकरणांमध्ये
दि. २६ फेब्रुवारी २००८ रोजी निशाणी त्रेचाळीस अंतर्गत झालेला आदेश व त्या अनुषंगाने
मागणी केलेली थकीत रक्कम व त्यावर अदा करावयाचा द.सा.द.शे. व्याजदर निश्चिती
करणे.
२)राष्ट्रीय सहकार विकास निगम लिमिटेड यांनी केलेल्या दाव्यानुसार व कारखान्याने
परतफेड केलेली रक्कम तपासणी करून अंतिमत: देय रक्कम निश्चीत करून अहवाल
सादर करणे.
३)एनसीडीसी आणि साखर आयुक्त यांनी Joint Pursis (तडजोडीने) करून मा. डि.आर.टी.,
पुणे या न्यायालयातील दाखल O.A. २१/२००५ मागे घेतल्यानंतर साखर
आयुक्तालयाकडून शासनाकडून अंतिमत: मान्य करण्यात आलेली रक्कम अदा
करण्याबाबतची कार्यवाही करणे.
२.सदर समितीने दोन महिन्यात अहवाल शासनास सादर करावा.
ie O ३ पैकी २
# Page 3
शासन निर्णय क्रमांकः न्यायप्र-१०२४/ प्र.क्र.१११/३-स
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर