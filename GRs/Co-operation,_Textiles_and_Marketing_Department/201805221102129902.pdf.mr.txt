# Page 1
श्री. सतिश पांडुरंग पाटील, उपमुख्य कार्यकारी अधिकारी, महाराष्ट्र विकास सेवा, वर्ग-१, ग्रामविकास विभाग, यांच्या प्रतिनियुक्तीबाबत.
महाराष्ट्र शासन
सहकार, पणन व वस्त्रोद्योग विभाग
शासन आदेश क्रमांकः कृपमं - ०११८ / प्र.क्र.२३ /२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २२ मे, २०१८
वाचा : १) शासन निर्णय, सामान्य प्रशासन विभाग क्र. - एसआरव्ही-२०११/प्र.क्र. १३७/कार्या १२ दि.१७/१२/२०१६.
२) शासन निर्णय, सामान्य प्रशासन विभाग क्र.- एसआरव्ही-२०१६/प्र.क्र. ५१०/कार्या १२ दि.१६/०२/२०१८ ३) कार्यकारी संचालक, महाराष्ट्र राज्य कृषि पणन मंडळ, पुणे यांचे पत्र क्र. कृपमं / प्रशासन /प्रतिनियुक्ती/रासुपतसं/२०२१/२०१८ दि.२२/०१/२०१८.
४) शासन पत्र, ग्रामविकास विभाग क्र. मविसे-१०१८/प्र.क्र.११६/२०१८/आस्था-३ दि.०७ मे, २०१८.
आदेश : श्री.सतिश पांडुरंग पाटील, उपमुख्य कार्यकारी अधिकारी, ग्रामविकास विभाग यांची संचालक, राष्ट्रीय सुगीपश्चात तंत्रज्ञान संस्था, तळेगाव दाभाडे, जिल्हा पुणे या पदावर प्रतिनियुक्तीने प्रथमत: १ वर्षासाठी खालील अटी व शर्तीच्या अधीन राहून नियुक्ती करण्यात येत आहे.:
अ. श्री.सतिश पांडुरंग पाटील, उपमुख्य कार्यकारी अधिकारी, ज्या तारखेला प्रतिनियुक्तीच्या पदावर रुजु होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या शासकीय मुळ पदाचा कार्यभार पुन्हा स्विकारतील त्या तारखेस समाप्त होईल.
ब. जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीच्या कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकाऱ्यास म्हणजे ग्रामविकास विभागास राहील.
क. जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा शासनास म्हणजेच सहकार, पणन व वस्त्रोद्योग विभागास राहील, मात्र, याप्रमाणे परत पाठविण्यापूर्वी या विभागाने ग्रामविकास विभागास तीन महिन्यांची नोटीस दिली पाहिजे;
# Page 2
शासन आदेश क्रमांकः कृपमं- ०११८/प्र.क्र.२३/२१-स, दिनांक २२ मे २०१८.
3. श्री.सतिश पांडुरंग पाटील यांनी मुळ विभागाकडे परत जाण्याचा आपला उद्देश आहे अशी कमीत कमी तीन महिन्यांची नोटीस सहकार, पणन व वस्त्रोद्योग विभागास दिल्यानंतर त्यांना मूळ विभागाकडे परत पाठविण्यात येईल.
इ. श्री. सतिश पांडुरंग पाटील यांना महाराष्ट्र नागरी सेवा (पदग्रहण अवधी, स्वीयेत्तर सेवा...इ.) नियम १९८१ मधील नियम ३९ व ४० (परिशिष्ट दोन) मधील तरतुदी व त्या नियमाखालील परिशिष्ट तीन मधील तरतूदी लागू राहतील.
ई. सामान्य प्रशासन विभाग, शा. नि. - एसआरव्ही-२०११/प्र.क्र. १३७/कार्य १२ दि.१७/१२/२०१६ व सामान्य प्रशासन विभाग, शा. नि.- एसआरव्ही-२०१६/प्र.क्र. ५१०/कार्य १२ दि.१६/०२/२०१८ यामधील तरतूदी देखील लागू राहतील.
उ. श्री.सतिश पाटील यांना शासकीय नियमाप्रमाणे वेतन व भत्ते देय होतील. तथापि, प्रतिनियुक्ती भत्ता देय होणार नाही.
२. श्री.सतिश पांडुरंग पाटील यांना प्रतिनियुक्तीच्या पदावर हजर होण्यासाठी ग्रामविकास विभागाने तात्काळ कार्यमुक्त करावे.
# Page 3