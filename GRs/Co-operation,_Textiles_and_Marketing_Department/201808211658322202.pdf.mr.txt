# Page 1
अटल महापणन विकास अभियानाच्या प्रथम वर्षात उत्कृष्ठ काम करण्याच्या संस्थांना अटल महापणन पुरस्कार देण्याबाबत
महाराष्ट्र शासन
सहकार, पणन व वस्त्रोदयोग विभाग,
शासन निर्णय क्रमांक:- संकीर्ण-२०१८/प्र.क्र.१७१/२४-स
मंत्रालय, मुंबई - ३२
दिनांक :- १८ ऑगस्ट, २०१८.
संदर्भ:- १) शासन निर्णय, क्रमांक : शिकाना-१२१६/प्र.क्र. १०/२४-स सहकार, पणन व वस्त्रोदयोग विभाग, दिनांक २० डिसेंबर, २०१६
२) शासन परिपत्रक, क्रमांक: शिकाना-१२१६/प्र.क्र. १०/२४-स
सहकार, पणन व वस्त्रोदयोग विभाग, दिनांक ३१ डिसेंबर, २०१६
३) शासन निर्णय, क्रमांक: शिकाना-१२१६/प्र.क्र. १०/२४-स
सहकार, पणन व वस्त्रोदयोग विभाग, दिनांक १२ एप्रिल, २०१७
४) शासन निर्णय, क्रमांक: सपस-२०१७/प्र.क्र. २२८/२४-स
सहकार, पणन व वस्त्रोदयोग विभाग, दिनांक ८ डिसेंबर, २०१७
५) शासन निर्णय, क्रमांक:- संकीर्ण-२०१७/प्र.क्र.२७३/२४-स,
सहकार, पणन व वस्त्रोदयोग विभाग, दिनांक : २६ डिसेंबर, २०१७.
प्रस्तावना : राज्यातील सहकारी पणन महासंघ, जिल्हा / तालुका खरेदी-विक्री संघ व विविध कार्यकारी सहकारी सेवा (वि.का.स.) संस्था यांचे कामात सुधारणा करुन त्यांचे बळकटीकरण करण्यासाठी शासन निर्णय, दिनांक २०/१२/२०१६ अन्वये “अटल महापणन विकास अभियान” राबविण्यात येत आहे. सदर शासन निर्णयातील मुद्दा क्रमांक १० मध्ये या अभियानात उत्कृष्ठ, नाविन्यपूर्ण काम करणाऱ्या संस्था व व्यक्तींना पुरस्कार देऊन गौरविण्यात येणार असल्याचे नमूद केले आहे. अभियानाच्या पहिल्या वर्षात दिनांक २५/१२/२०१६ ते दिनांक २५/१२/२०१७ या कालावधीत राबविण्यात आलेल्या अभियानांतर्गत उत्कृष्ठ, नाविन्यपूर्ण काम करणाऱ्या संस्था व व्यक्तींना पुरस्कार देण्याची बाब शासनाच्या विचाराधीन आहे.
शासन निर्णय : महाराष्ट्र राज्य सहकारी पणन महासंघ व त्यांच्या सभासद असलेल्या संस्थांच्या बळकटीकरणासाठी दिनांक २५.१२.२०१६ ते २५.१२.२०१७ या कालावधीत राबविण्यात आलेल्या अटल महापणन विकास अभियानाच्या प्रथम वर्षात संस्थांनी केलेल्या कामाचे मूल्यमापन करुन, त्या मूल्यमापनाच्या आधारे पणन महासंघ, खरेदी विक्री संघ, वि.का.स.
संस्थामधील उत्कृष्ठ संस्था व व्यक्तींना पुरस्कार प्रदान करण्यात येतील. सदर पुरस्कार पुढीलप्रमाणे आहेत:
# Page 2
शासन निर्णय क्रमांक: संकीर्ण-२०१८/प्र.क्र.१७१/२४-स
अ) अटल महापणन पुरस्कार १) सर्वोत्कृष्ट वि. का.स. संस्था (जिल्ह्यात उत्कृष्ठ) अभियानाच्या संदर्भीय शासन निर्णयात नमूद उपक्रमांची व इतर नाविन्यपूर्ण उपक्रमांची अंमलबजावणी करणाऱ्या वि.का.स. संस्थामधून निकषांआधारे उत्कृष्ठ संस्थाची निवड करण्यात येईल व त्यांना रोख रक्कम, स्मृतीचिन्ह व प्रमाणपत्र असे पुरस्कार देऊन गौरविण्यात येईल. संस्थांची निवड पुढीलप्रमाणे केली जाईल:
----------------------
| स्तर | क्रमांक | संस्था |
| जिल्हा (३४) | प्रथम | ३४ |
| द्वितीय | ३४ |
| तृतीय | ३४ |
| एकूण |  | १०२ |
----------------------
२) सर्वोकृष्ट खरेदी-विक्री संघ (विभागात उत्कृष्ठ) अभियानाच्या संदर्भीय शासन निर्णयात नमूद उपक्रमांची व इतर नाविण्यपूर्ण उपक्रमांची अंमलबजावणी करणाऱ्या खरेदी-विक्री संघामधून निकषांआधारे उत्कृष्ठ संस्थाची निवड करण्यात येईल व त्यांना रोख रक्कम, स्मृतीचिन्ह व प्रमाणपत्र असे पुरस्कार देऊन गौरविण्यात येईल. संस्थांची निवड पुढीलप्रमाणे केली जाईल:
---------------------
| स्तर | क्रमांक | संस्था |
| विभाग (८) | प्रथम | ८ |
| द्वितीय | ८ |
| तृतीय | ८ |
| एकूण |  | २४ |
---------------------
३) सर्वोकृष्ठ अधिकारी/कर्मचारी (राज्यात उत्कृष्ठ) अटल महापणन विकास अभियानात उत्कृष्ठ काम करणाऱ्या अधिकारी/कर्मचारी (विभागीय सहनिबंधक, जिल्हा उपनिबंधक, जिल्हा पणन अधिकारी व तालुका उप/सहायक निबंधक) यांच्यामधून उत्कृष्ट अधिकाऱ्यांची निवड करुन त्यांनादेखील स्मृतीचिन्ह व प्रमाणपत्र असे पुरस्कार देऊन गौरविण्यात येईल. अधिकाऱ्यांची व कर्मचाऱ्यांची निवड पुढीलप्रमाणे करण्यात येईल:
------------------------------------------------------
| स्तर | गट | क्रमांक | संख्या |
| राज्य (१) | विभागीय सहनिबंधक | प्रथम | १ |
| राज्य(१) | जिल्हा उपनिबंधक | प्रथम,द्वितीय,तृतीय | ३ |
| राज्य (१) | जिल्हा पणन अधिकारी | प्रथम, द्वितीय, तृतीय | ३ |
| जिल्हा (३४) | सहाय्यक निबंधक | प्रथम | ३४ |
| एकूण |  |  | ४१ |
------------------------------------------------------
पृष्ठ ५ पैकी २
# Page 3
शासन निर्णय क्रमांक: संकीर्ण-२०१८/प्र.क्र.१७१/२४-स
ब) पुरस्कार निवडीचे निकष: अटल महापणन अभियानांतर्गत दिनांक २५ डिसेंबर, २०१६ ते दिनांक २५ डिसेंबर,२०१७ या कालावधीत राबविलेल्या उपक्रमांआधारीत पुढील निकषांद्वारे अटल महापणन पुरस्कारांसाठी संस्थांची व व्यक्तींची निवड करण्यात यावी:
१) कार्यक्षेत्रातील शेतकऱ्यांना वि.का.स.संस्थेचे दिलेले सभासदत्व.
२) थकीत रकमा वसुली,गोदामांच्या पूर्ण क्षमतचे वापर व इतर माध्यमातून उभारलेले खेळते भागभांडवल.
३) शेतकऱ्यांना कृषि निविष्ठा- खते, बियाणे, औषधे ई कृषि निविष्ठा आधारित सुरु केलेले नवीन व्यवसाय ४) कृषि मालाची स्वच्छता, प्रतवारी, पॅकेजींग, लेबलींग, ब्रँडींग व मार्केटिंगचे सुरु केलेले नवीन व्यवसाय.
५) इतर अन्य प्रकारचे (जीवनावश्यक वस्तु) व नाविन्यपूर्ण प्रकारचे सुरु केलेले नवीन व्यवसाय.
६) महिला स्वयंसहाय्यता गटांचे उत्पादने व सेवा यांची केलेली विक्री व्यवस्था ७) सर्व प्रकारच्या नवीन व्यवसायामध्ये केलेली गुंतवणूक.
८) सुरु केलेल्या नवीन व्यवसायातून केलेली उलाढाल.
९) या कामी आयोजित केलेल्या कार्यशाळा,बैठका,अभ्यास सहली इ. विविध प्रयत्न.
१०) या कामास विविध प्रसारमाध्यमांद्वारे दिलेली यथोचित प्रसिध्दी व त्यांचे कागदपत्रे इ.
उपरोक्त प्रत्येक निकषाला प्रत्येकी १० गुण देवून एकूण १०० गुणापैकी जास्तीत जास्त गुण मिळविणाऱ्या संस्थांना / व्यक्तींना पुरस्कार देण्यात येतील.
क) पुरस्कार निवडीसाठी मूल्यमापन समित्या-: दिलेल्या निकषांच्या आधारे तीन प्रकारचे अटल महापणन पुरस्कार निवडीसाठी मूल्यमापन समित्या पुढीलप्रमाणे राहतील: १) राज्यस्तरीय मूल्यमापन समिती १) सहकार आयुक्त तथा निबंधक, सहकारी संस्था, पुणे अध्यक्ष २) व्यवस्थापकीय संचालक, महाराष्ट्र राज्य सहकारी पणन महासंघ, मुंबई - सदस्य ३) कार्यकारी संचालक, महाराष्ट्र राज्य कृषि पणन मंडळ, पुणे -सदस्य ४) पणन संचालक, महाराष्ट्र राज्य, पुणे -सदस्य सचिव
या समितीने राज्यातील अटल महापणन विकास अभियानातील उत्कृष्ठ अधिकारी/कर्मचारी यांची निवड करावयाची आहे.
२) विभागस्तरीय मूल्यमापन समिती: १) विभागीय सहनिबंधक, सहकारी संस्था, अध्यक्ष २) उप सरव्यवस्थापक, महाराष्ट्र राज्य कृषि पणन मंडळ, पुणे -सदस्य ३) महाराष्ट्र राज्य सहकारी पणन महासंघ, मुंबईचे प्रतिनिधी -सदस्य ४) विभागीय सहनिबंधक कार्यालयातील उपनिबंधक, -सदस्य सचिव
पृष्ठ ५ पैकी ३
# Page 4
शासन निर्णय क्रमांक: संकीर्ण-२०१८/प्र.क्र.१७१/२४-स
या समितीने विभागातील अटल महापणन विकास अभियानातील उत्कृष्ठ प्रथम,द्वितीय,तृतीय क्रमांकाच्या खरेदी-विक्री संघाची निवड करावयाची आहे.
३) जिल्हास्तरीय मूल्यमापन समिती: १) जिल्हा उपनिबंधक, सहकारी संस्था, अध्यक्ष २) जिल्हा पणन अधिकारी, पणन महासंघ, सदस्य ३) महाराष्ट्र राज्य कृषि पणन मंडळ,पुणे चे प्रतिनिधी सदस्य ४) जिल्हा उपनिबंधक कार्यालयातील सहाय्यक निबंधक, सदस्य सचिव
या समितीने जिल्ह्यातील अटल महापणन विकास अभियानातील उत्कृष्ठ प्रथम,द्वितीय,तृतीय क्रमांकाच्या वि.का.स. संस्थांची निवड करावयाची आहे.
ड) पुरस्कार वितरण कार्यक्रम: अटल महापणन पुरस्कार वितरण कार्यक्रमाचे आयोजन करण्याची जबाबदारी महाराष्ट्र राज्य सहकारी पणन महासंघ, मुंबई यांची राहील.
# Page 5