# Page 1
महाराष्ट्र राज्य सहकारी अपिल न्यायालय, मुंबई व इतर ३ खंडपीठे तसेच सहकार न्यायालयातील e-courts Integrated Mission Mode Project Phase -II अंतर्गत WAN Connectivity साठी सन २०२१-२२ मध्ये आलेल्या खर्चास व सन २०२२-२३ पासून येणाऱ्या आवर्ती खर्चास प्रशासकीय व वित्तीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: व्हॅनक-२०२२/प्र.क्र.१०२/२२-स
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक : १६ जानेवारी, २०२३.
वाचा : सहकार आयुक्त व निबंधक, सहकारी संस्था, पुणे यांचे पत्र क्रमांक (१) सआ-१५/ संवका/१५-सआ/सहकार संकुल/२४४७/२०२२, दिनांक १५.११.२०२२.
प्रस्तावना : मा.सर्वोच्च न्यायालयाच्या ई-समितीच्या मान्यतेने, केंद्र शासन, राज्य शासन (विधी व न्याय विभाग) व मा.उच्च न्यायालय यांच्यामध्ये e-courts Integrated Mission Mode Project Phase-II अंतर्गत त्रिपक्षीय सामंजस्य करार (MOU) करण्यात आला आहे. सदर सामंजस्य करारामध्ये राज्यशासनाची जबाबदारी व भुमीका निश्चित करण्यात आली आहे. सदर करारामधील Second Party (राज्य शासन) यांच्या जबाबदाऱ्यांमधील मुद्दा क्र.५ नुसार e-courts Integrated Mission Mode Project Phase-II या प्रकल्पांतर्गत WAN Connectivity अंतर्गत DG सेटचा इंधन व इतर खर्च, न्यायिक अधिकाऱ्यांच्या निवासस्थानी ब्रॉडबॅण्ड कनेक्टिव्हीटी उपलब्ध करुन देणे, हार्डवेअरच्या देखभाल दुरुस्तीवरचा खर्च या बाबींकरीता सुरुवातीचा दोन वर्षाचा आवर्ती खर्च केंद्र शासनाने केला असून, दोन वर्षानंतरच्या पुढील कालावधीकरीता येणाऱ्या आवर्ती खर्चासाठी राज्य शासनाने निधी उपलब्ध करुन द्यावयाचा आहे. त्यानुसार मा.उच्च न्यायालय, मुंबई यांच्याकडून e courts प्रकल्पांतर्गत राज्यातील सर्व न्यायालयांमध्ये MTNL/ BSNL यांच्यामार्फत WAN Connectivity ची सेवा उपलब्ध करुन देण्यात आली आहे. या विभागाच्या अधिनस्त महाराष्ट्र राज्य सहकारी अपिल न्यायालय, मुंबई व इतर ३ खंडपीठाकरिता तसेच, सदर अपिल न्यायालयाच्या अधिनस्त सहकार न्यायालयांकरिता MTNL/ BSNL यांच्यामार्फत WAN Connectivity ची सेवा उपलब्ध करुन देण्यात आली आहे. करिता MTNL/ BSNL यांच्यामार्फत उपरोक्त न्यायालयांना उपलब्ध करुन देण्यात आलेल्या WAN Connectivity च्या सेवेच्यानुषंगाने त्यांच्याकडून सन २०२१ २२ मध्ये प्राप्त झालेल्या देयकांचा व सन २०२२-२३ पासून प्राप्त होणाऱ्या देयकांची प्रतिपूर्ती करण्याबाबतचा प्रस्ताव महाराष्ट्र राज्य सहकारी अपिल न्यायालय, मुंबई यांच्याकडून शासनास सादर करण्यासाठी तो सहकार आयुक्त व निबंधक, पुणे यांना सादर करण्यात आला होता. सदरच्या न्यायालयांचा WAN Connectivity च्या देयकांची प्रतिपूर्ती MTNL/ BSNL यांना करण्यासाठी सदरचा येणाऱ्या आवर्ती खर्चास प्रशासकीय व वित्तीय मान्यता प्रदान करणेबाबत सहकार आयुक्त व निबंधक, पुणे यांनी संदर्भाधिन पत्रान्वये सादर केलला प्रस्ताव शासनाच्या विचाराधिन होता.
# Page 2
शासन निर्णय क्रमांक: व्हॅनक-२०२२/प्र.क्र.१०२/२२-स
शासन निर्णय : महाराष्ट्र राज्य सहकारी अपिल न्यायालय, मुंबई व ३ इतर खंडपीठे व सदर अपिल न्यायालयाच्या अधिनस्त २६ सहकार न्यायालय आहेत. सदर अपिल न्यायालय व त्यांच्या अधिनस्त सहकार न्यायालये या न्यायालयांकरिता MTNL/BSNL यांच्यामार्फत WAN Connectivity ची सेवा उपलब्ध करुन देण्यात येत आहे. करिता MTNL/BSNL यांच्यामार्फत उपलब्ध करुन देण्यात आलेल्या WAN Connectivity च्या सेवेच्यानुषंगाने सन २०२१-२२ मध्ये प्राप्त देयकांचा व सन २०२२ २३ पासून येणाऱ्या देयकांचा आवर्ती खर्च भागविण्यासाठी त्यास खालील अटीच्या अधिन राहून प्रशासकीय व वित्तीय मान्यता याद्वारे प्रदान करण्यात येत आहे.
अट : महाराष्ट्र राज्य सहकारी अपिल न्यायालय, मुंबई व इतर ३ खंडपीठे तसेच, त्यांच्या अधिनस्त सहकार न्यायालये या न्यायालयांच्या संबंधित लेखाशीर्षाअंतर्गत संबंधित उपशिर्षाखाली (अनुक्रमे २४२५०१०२ व २४२५०१११) WAN Connectivity साठीचा दरवर्षी येणारा आवर्ती खर्च भागविण्यासाठी आवश्यक अर्थसंकल्पिय तरतूद करण्याची जबाबदारी सहकार आयुक्त व निबंधक, पुणे यांची राहील.
२. उक्त बाबीवर येणारा आवर्ती खर्च, मागणी क्रमांक व्ही-२, २४२५ - सहकार, ००१, संचालन व प्रशासन, (०१) (०९) महाराष्ट्र राज्य सहकारी अपिल न्यायालय (अनिवार्य) (२४२५०१०२) या लेखाशीर्षाअंतर्गत (०६) दूरध्वनी, वीज व पाणी शुल्क या उपशीर्षाखाली व मागणी क्रमांक व्ही-२, २४२५ - सहकार, (०१) (१०) सहकारी न्यायालयांसाठी कर्मचारी वर्ग (अनिवार्य ) (२४२५०१११) या लेखाशीर्षाअंतर्गत (०६) दूरध्वनी, वीज व पाणी शुल्क या उपशिर्षाखाली अर्थसंकल्पात दरवर्षी उपलब्ध होणाऱ्या अनुदानातून भागविण्यात यावा.
३. उक्त शासन निर्णय, वित्त विभागाने अनौसं.क्र.५८८/२०२२/व्यय-२, दिनांक २६.१२.२०२२ अन्वये प्राप्त सहमतीने निर्गमित करण्यात येत आहे.
# Page 3