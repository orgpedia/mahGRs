# Page 1
वस्त्रोद्योग धोरण २०१८-२३ नुसार घोषित राज्यातील “कापुस उत्पादक तालुक्यांच्या यादीत चिमुर तालुक्याचा (चंद्रपूर जिल्हा) समावेश करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः धोरण १०१८/प्र.क्र.४०/टेक्स १ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख: २६ जुलै, २०१९
वाचा : १) शासन निर्णय, सहकार, पणन व वस्त्रोद्योग विभाग क्रमांकः धोरण २०१७/प्र.क्र.६/टेक्स-५, दिनांक १५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग क्रमांकः धोरण १०१८/प्र.क्र.४०/टेक्स १ (अ), दिनांक २८ ऑगस्ट, २०१८.
३) शासन शुध्दीपत्रक, सहकार, पणन व वस्त्रोद्योग विभाग क्रमांकः धोरण १०१८/प्र.क्र.४०/टेक्स १ (अ), दिनांक ३० ऑगस्ट, २०१८.
प्रस्तावना : वाचा येथील दि.२८ ऑग्स्ट, २०१८ च्या शासन निर्णयानुसार राज्यातील कापुस उत्पादक तालुके घोषित करण्यात आले आहेत. तद्नंतर दि.३० ऑगस्ट, २०१८ रोजीच्या शासन शुध्दीपत्रकान्वये आणखी काही तालुक्यांचा समावेश कापुस उत्पादक तालुक्यांच्या यादीत करण्यात आला आहे. . राज्यातील कापुस उत्पादक तालुक्यांची एकूण संख्या ११८ इतकी झाली आहे.
आता चंद्रपूर जिल्हयातील चिमुर तालुक्याचे मागील ३ वर्षाचे कापसाचे उत्पादन ९६०० टनपेक्षा जास्त असल्याने चिमुर तालुक्याचा समावेश कापुस उत्पादक तालुक्याच्या यादीत करण्याची बाब शासनाच्या विचाराधीन होती, त्यानुसार शासन पुढील प्रमाणे निर्णय घेत आहे.
शासन निर्णय : चंद्रपूर जिल्हयातील चिमुर तालुक्याचे मागील ३ वर्षातील सरासरी कापसाचे उत्पादन ९६०० टनपेक्षा जास्त असल्याने या तालुक्याचा समावेश कापुस उत्पादक तालुक्याच्या यादीत करण्यात येत असून, दि.२८ ऑग्स्ट, २०१८ च्या शासन निर्णयातील, “कापुस उत्पादक तालुके” या तक्त्यामधील :- अनुक्रमांक १८ येथील “चंद्रपूर” जिल्हयातील कापुस उत्पादक तालुक्यांच्या यादीत, “चिमुर” तालुक्याचा समावेश करण्यात येत आहे. त्यामुळे आता राज्यातील एकूण कापुस उत्पादक तालुक्यांची संख्या ११९ होत आहे.
# Page 2
शासन निर्णय क्रमांकः धोरण १०१८/प्र.क्र.४०/टेक्स १ (अ)