# Page 1
महाराष्ट्र शासन
क्रमांक:-संकिर्ण०३१९/प्र.क्र.३२/१३स,
सहकार, पणन व वस्त्रोद्योग विभाग, मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक :- ११ एप्रिल, २०१९
संदर्भ- १) महाराष्ट्र सहकारी संस्था अधिनियम १९६० चे कलम ७३कक २) सचिव, राज्य सहकारी निवडणुक प्राधिकरण, पुणे यांचे पत्र क्र. रासनिप्रा/कक्ष क्र.१०/निवडणुक/मार्गदर्शन/३१८६/२०१९ दि. १४.३.२०१९.
आदेश :
ज्याअर्थी; महाराष्ट्र सहकारी संस्था अधिनियम १९६० चे कलम ७३ कब मधील तरतुदीनुसार
राज्यातील सहकारी संस्थांच्या निवडणुकांचे अधिक्षण, संचालन व नियंत्रण यांची जबाबदारी राज्य सहकारी
निवडणुक प्राधिकरणावर सोपविलेली असुन उक्त कलमाच्या उपकलम (१) नुसार सहकारी संस्थांच्या
समितीच्या सार्वत्रिक निवडणुका, नैमित्तिक पद व समिती सदस्यांच्या पदाधिकारी यांच्या निवडणूका
निवडणूक राज्य सहकारी निवडणुक प्राधिकरणामार्फत घेण्यात येतात त्यानूसार सद्यस्थितीत राज्यातील
सहकारी संस्थांच्या निवडणुक राज्य सहकारी निवडणुक प्राधिकरणामार्फत प्रक्रिया सुरु आहेत; आणि
ज्याअर्थी, १७ व्या लोकसभा निवडणूकीकरीता भारत निर्वाचन आयोगाने लोकसभा निवडणूकीचा
कार्यक्रम जाहीर केलेला असून दि.१०/०३/२०१९ पासून आदर्श आचारसंहिता सुरु झालेली असल्याने,
महाराष्ट्र सहकारी संस्था अधिनियम १९६० चे कलम ७३कक मधील तरतूदीनुसार राज्यातील सहकारी
संस्थांच्या निवडणूका काही काळासाठी पुढे ढकलणे आवश्यक असल्याची शासनाची खात्री झाली आहे;
आणि
ज्याअर्थी, टंचाई, अवर्षण, पूर, आग, व इतर कोणतीही नैसर्गिक आपत्ती किंवा पावसाळा किंवा
लोकसभा निवडणूक कार्यक्रम हा कोणत्याही संस्थेच्या किंवा वर्गाच्या निवडणूकीच्या वेळेत येत असल्यामुळे,
राज्य शासनाच्या मते कोणतीही संस्था किंवा संस्थेचा वर्ग यांच्या निवडणूका घेणे लोकहिताचे नसेल अशा
कारणास्तव सर्वसाधारण किंवा विशेष आदेशाद्वारे कोणत्याही संस्थेच्या किंवा संस्थां वर्गाच्या निवडणूका एका
वेळी सहा महिन्यापेक्षा अधिक नसेल इतक्या कालवधीपर्यंत ढकलण्याचे महाराष्ट्र सहकारी संस्था अधिनियम
१९६० चे कलम ७३कक नुसार शासनास अधिकार प्राप्त आहे; आणि
# Page 2
शासन आदेश क्रमांकः संकिर्ण०३१९/प्र.क्र.३२/१३स
ज्याअर्थी, महाराष्ट्र सहकारी संस्था अधिनियम १९६० चे कलम ७३कक अन्वये शासनास प्राप्त
असलेल्या अधिकारानुसार १७ व्या लोकसभा निवडणूकीकरीता भारत निर्वाचन आयोगाने लोकसभा
निवडणूकीचा कार्यक्रम जाहीर केलेला असून, दि.१०/०३/२०१९ पासून आदर्श आचारसंहिता सुरु झालेली
आहे. ही बाब विचारात घेऊन ज्या सहकारी संस्थांचा नामनिर्देशनाचा टप्पा सुरु झाला आहे त्याचप्रमाणे ज्या
सहकारी संस्थांच्या निवडणूका घेण्याबाबत मा. उच्च न्यायालयाने निश्चित आदेश दिले आहेत, अशा सहकारी
संस्था वगळुन महाराष्ट्र सहकारी संस्था ( समितीची निवडणूक) नियम २०१४ मधील नियम ४ मध्ये नमूद
केलेल्या राज्यातील सर्व सहकारी संस्थांच्या तसेच पदाधिका-यांच्या निवडणूका या आदेशाच्या
दिनांकापासून दिनांक ३१ मे २०१९ पर्यंत पुढे ढकलण्यात येत आहेत.