# Page 1
हंगाम २०१९-२०२० मधील किमान आधारभूत किंमत योजनेंतर्गत हमीभावाने केल्या जाणाऱ्या खरेदीसाठी अनुषंगिक खर्चाचे दर निश्चित करण्यासाठी समिती गठीत करण्याबाबत..
महाराष्ट्र शासन
सहकार, पणन व वस्त्रोद्योग विभाग,
शासन आदेश, क्रमांक : सपस-२०१९/प्र.क्र.१३६/२४ स
मंत्रालय विस्तार, मुंबई -४०० ०३२
दिनांक:- ३ सप्टेंबर, २०१९.
संदर्भ:- १) शासनाचे समक्रमांकाचे दिनांक २४ ऑगस्ट, २०१९ बैठकीचे इतिवृत्त.
२)मा.मुख्य सचिव, महाराष्ट्र राज्य यांच्या अध्यक्षतेखाली झालेल्या बैठकीतील निर्णय.
शासन आदेश : राज्यात किमान आधारभूत किंमत योजनेंतर्गत कडधान्य व तेलबियांची हमीभावाने खरेदी नाफेडच्यावतीने स्टेट नोडल एजन्सीकडून केली जाते. हमीभावाने खरेदीसाठी स्टेट नोडल एजन्सी व सब एजन्ट संस्थांना अनुषंगिक खर्च अनुज्ञेय आहे.
२. राज्यातील सर्व कृषि उत्पन्न बाजार समितीमधील हमाली, तोलाई व अन्य अनुषंगिक खर्चाचे दर निश्चित करण्यासाठी संबंधित जिल्ह्याचे जिल्हा उपनिबंधक, सहकारी संस्था, यांच्या अध्यक्षतेखाली समिती गठीत केलेली असून, या समितीकडून कृषि उत्पन्न बाजार समितीमधील दर निश्चित केले जातात. सदर दर निश्चित करताना जिल्ह्याची व कृषि उत्पन्न बाजार समितीची भौगोलिक परिस्थिती,पीक पध्दती, कृषि उत्पन्न बाजार समितीमधील शेतमालाची आवक व विक्री इत्यादी बाबींचा विचार करुन दर निश्चित केले जातात. त्यामुळे प्रत्येक कृषि उत्पन्न बाजार समितीमधील हमाली,तोलाई व इतर बाबींचे दर वेगवेगळे आहेत.
३ प्रत्येक जिल्ह्यातील कृषि उत्पन्न बाजार समित्यांमध्ये हमाली, तोलाई व अन्य अनुषंगिक खर्चाचे दर वेगवेगळे असल्याने, अनुषंगिक खर्चाचे प्रस्ताव तयार करताना स्टेट नोडल एजन्सीना अडचणी येतात, परिणामी अनुषंगिक खर्चाचे प्रस्ताव नाफेडकडे विलंबाने सादर केले जातात. त्यामुळे सब एजन्ट संस्थांना अनुषंगिक खर्चाच्या रक्कमा उशीराने प्राप्त होतात व त्यांना आधारभूत हमीभावाने खरेदीमध्ये अनेक अडचणी निर्माण होतात. यामुळे सर्व सब एजन्ट संस्थांमध्ये असंतोष आहे.
४. उपरोक्त नमूद वस्तुस्थिती विचारात घेता, खरीप हंगाम २०१९ आणि रब्बी हंगाम २०२० करीता किमान आधारभूत किंमत योजनेंतर्गत नाफेडच्यावतीने हमीभावाने खरेदी करण्यासाठी अनुषंगिक खर्चाचे दर निश्चित करण्यासाठी प्रधान सचिव(पणन) यांच्या अध्यक्षतेखाली पुढीलप्रमाणे समिती गठीत करण्यात यावी : ।. प्रधान सचिव (पणन) सहकार पणन व वस्त्रोद्योग विभाग, मंत्रालय, मुंबई -अध्यक्ष ॥. व्यवस्थापकीय संचालक, महाराष्ट्र राज्य सहकारी पणन महासंघ, मुंबई -सदस्य
# Page 2
शासन आदेश क्रमांकः सपस-२०१९/प्र.क्र.१३६/२४ स
III कार्यकारी संचालक, विदर्भ सहकारी पणन महासंघ, नागपूर -सदस्य IV. व्यवस्थापकीय संचालक, महाएफपीसी, पुणे -सदस्य V. पणन संचालक, महाराष्ट्र राज्य, पुणे -सदस्य VI. उपसचिव (पणन), सहकार पणन व वस्त्रोद्योग विभाग, मंत्रालय, मुंबई -सदस्य VII. अवर सचिव (पणन) सहकार पणन व वस्त्रोद्योग विभाग, मंत्रालय, मुंबई - सदस्य सचिव
५. पणन संचालक,महाराष्ट्र राज्य, पुणे हे या संपूर्ण कार्यवाहीची राज्यस्तरीय नियंत्रण म्हणून काम पहातील व आवश्यक त्या सूचना निर्गमित करतील.
६. सदर शासन आदेश महाराष्ट्र शासनाच्याwww.mharashtra.gov.in या संकेतस्थळावर उपलब्ध करण्यात आला असून त्यांचा संकेतांक २०१९०९०३१६३४००६१०२ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Ghadyale Sunanda
2.5.4.20 = fd89208cbc27b202c96467165ac5bc9643515d8 Mohanrao 0ba9edecaf650dad6e8311b45, cn=Ghadyale Sunanda (सुनंदा मोघड्याळे. ) अवर सचिव, महाराष्ट्र शासन
प्रत, १) मा.मंत्री(पणन) यांचे खाजगी सचिव, २) मा. राज्यमंत्री (पणन) यांचे खाजगी सचिव, ३) व्यवस्थापकीय संचालक,महाराष्ट्र राज्य सहकारी पणन महासंघ, मुंबई ४) अध्यक्ष तथा,व्यवस्थापकीय संचालक,महाराष्ट्र राज्य वखार महामंडळ,पुणे ५) पणन संचालक, महाराष्ट्र राज्य,पुणे, ६) कार्यकारी संचालक,दि.विदर्भ सहकारी पणन महासंघ,नागपूर ७) व्यवस्थापकीय संचालक, महाएफपीसी, पुणे ८) सर्व जिल्हा उपनिबंधक, सहकारी संस्था, (पणन संचालकामार्फत) ९) सर्व सहाय्यक निबंधक, सहकारी संस्था (जिल्हा उपनिबंधकामार्फत) १०) कार्यासन २४ स, निवडनस्ती.
पृष्ठ २ पैकी २