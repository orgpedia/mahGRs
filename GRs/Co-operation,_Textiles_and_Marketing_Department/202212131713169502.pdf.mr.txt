# Page 1
मौजे हिरज जि. सोलापूर येथील रेशीम कोष बाजारपेठ उभारणीसाठी अतिरिक्त निधी उपलब्ध करून देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः केंपुयो-२०१७/प्र.क्र.९२/रेशीम कक्ष
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२
दिनांक : १३ डिसेंबर, २०२२
वाचा : १) शासन निर्णय, सहकार, पणन व वस्त्रोद्योग विभाग, क्र. केंपुयो-२०१७/प्र.क्र.९२/रेशीम कक्ष, दि. १५ नोव्हेंबर, २०१८.
२) संचालक (रेशीम) यांचे पत्र क्र. रे / कार्या-८/राकृवियो/निधी समर्पित /सोलापूर/१९-२०/ १०५५, दि.२३ ऑक्टोबर, २०१९.
३) कार्यकारी अभियंता, सार्वजनिक बांधकाम विभाग, सोलापूर यांचे पत्र क्र. प्रकल्प/ १२०२ / सन २०२२, दि. २२ मार्च, २०२२.
४) शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४ एप्रिल, २०२२.
५) संचालक (रेशीम) यांचे पत्र क्र. रे / कार्या-८/राकृवियो/हिरज सोलापूर/को. बाजारपेठ/२२ २३/७०२, दि.१२ मे, २०२२.
६) संचालक (रेशीम) यांचे पत्र क्र.रे/कार्या-८/राकृवियो/हिरज सोलापूर / को. बाजारपेठ/२२ २३/७९५, दि.०१ जून, २०२२.
प्रस्तावना : राष्ट्रीय कृषि विकास योजनेंतर्गत मौजे हिरज जि. सोलापूर येथे रेशीम कोषाची बाजारपेठ उभारणीसाठी संदर्भाधीन क्र.१ येथील दि.१५.११.२०१८ च्या शासन निर्णयान्वये ₹६९४.२७ लक्ष इतक्या खर्चास प्रशासकीय मान्यता देण्यात आली होती. त्यानुसार सन २०१८-१९ मध्ये सदर बाजारपेठ उभारणीकरिता ₹६९४.०० लक्ष इतका निधी कृषि विभागाकडून रेशीम संचालनालयास प्राप्त झाला होता. त्यापैकी ₹६४७.८० लक्ष इतका निधी रेशीम संचालनालयाने सार्वजनिक बांधकाम विभाग, सोलापूर यांना वर्ग केला होता व बाजारपेठ इमारत बांधकामाची कामे पूर्ण झाली नसल्याने प्रशासकीय मान्यतेमध्ये नमूद Conveyor Hot Air Dryer, कोष साठवणूक व प्रशासकीय खर्चाची रक्कम ₹४५.७५ लक्ष इतका निधी रेशीम संचालनालयाने कृषि विभागास परत पाठविला होता. उर्वरित ₹०.४५ लक्ष (₹ ६९४ लक्ष - ₹६४७.८०-₹४५.७५ लक्ष) ऑडीट फीसाठी खर्च झाली आहे.
प्रशासकीय मान्यतेनुसार काम करत असताना काही बाबींचे परिणामामध्ये वाढ झालेली असल्याने मुख्य इमारतीच्या बांधकामाकरिता संपूर्ण निधी खर्च करण्यात आला आहे. त्यामुळे प्रशासकीय मान्यतेमधील फर्निचर व इतर बाबींसाठी तरतूद कमी पडत आहे. प्रशासकीय मान्यता आदेश हा दरसूची सन २०१७-१८ नुसार प्राप्त असून तांत्रिक मंजूरी ही सन २०१८-१९ च्या
# Page 2
शासन निर्णय क्रमांकः केंपुयो -२०१७/प्र.क्र.९२/रेशीम कक्ष दरसूचीनुसार आहे. कामाच्या तांत्रिक मंजुरीच्या वावात बदल झालेला नसल्यामुळे व सदर वाढ ही प्रशासकीय मान्यता रकमेच्या १०% पेक्षा जास्त नसल्यामुळे सुधारीत प्रशासकीय अथवा तांत्रिक मंजूरीची आवश्यकता नाही, असे कार्यकारी अभियंता, सार्वजनिक बांधकाम विभाग, सोलापूर यांनी संदर्भाधीन क्र.३ येथील दि.२२.०३.२०२२ च्या पत्रान्वये कळविले आहे. प्रशासकीय मान्यतेमधील फर्निचरची तरतूद मुख्य इमारतीच्या बांधकामाकरिता खर्च झाल्याने फर्निचर व इतर बाबींसाठी तरतूद कमी पडत असल्याने ₹७२.८० लक्ष इतका अतिरिक्त निधी उपलब्ध करुन देण्याची विनंती संचालक (रेशीम) यांनी संदर्भाधीन दि.१२.०५.२०२२ च्या पत्रान्वये केली आहे. त्याअनुषंगाने मौज हिरज जि.
सोलापूर येथील रेशीम कोष बाजारपेठ उभारणीसाठी अतिरिक्त निधी उपलब्ध करुन देण्याची बाब शासनाच्या विचाराधीन होती.
शासन निर्णय :
राज्यातील रेशीम उद्योगाला चालना देण्यासाठी मौजे हिरज जि. सोलापूर येथील रेशीम कोष बाजारपेठ उभारणीसाठी प्रशासकीय मान्यतेमधील प्रलंबित पुढील बाबींसाठी एकूण रक्कम ₹७२.८० लक्ष (रुपये बाहत्तर लक्ष ऐंशी हजार फक्त) इतका अतिरिक्त निधी वितरीत व खर्च करण्यास शासन मंजूरी देत आहे :
------------------------------------------------
| कामाचा वाव | आवश्यक निधी (रु.लाखात) |
| फर्निचर | २८.०० |
| बाग बगीचा करणे | ५.०० |
| प्रवेशद्वार | ३.०० |
| ५ टक्के सेंटेज चार्जेस पैकी उर्वरित रक्कम | ९.०७ |
| ठेकेदाराचे भाववाढ कलम व जी.एस.टी | २७.७३ |
| एकूण | ७२.८० |
------------------------------------------------
२. वर तक्त्यात नमूद केल्यानुसार मौजे हिरज जि. सोलापूर येथील रेशीम कोष बाजारपेठ उभारणीच्या प्रशासकीय मान्यतेमधील प्रलंबित कामे करण्यासाठी पुढील अटी व शर्तीच्या अधिन राहून निधी वितरीत व खर्च करण्यास मान्यता देण्यात येत आहे:
१) फर्निचरच्या बाबी तसेच, मांडणीबाबत उपभोक्ता विभागाच्या वतीने संचालक (रेशीम) यांची मान्यता घेवूनच कार्यवाही करण्यात यावी.
२) रेशीम कोष बाजारपेठेतील प्रलंबित कामे व इतर बाबींकरिता उपलब्ध करुन दिलेल्या निधीचा विनीयोग त्याच कामासाठी करण्याची तसेच निधीचे उपयोगिता प्रमाणपत्र शासनास सादर करण्याची दक्षता संचालक (रेशीम) यांनी घ्यावी.
पृष्ठ ४ पैकी २
# Page 3
शासन निर्णय क्रमांकः केंपुयो -२०१७/प्र.क्र.९२/रेशीम कक्ष ३) प्रस्तुत कामे विहीत मुदतीत पूर्ण करण्याची जबाबदारी संचालक (रेशीम) यांची राहील.
३. उक्त खर्च हा “मागणी क्र.व्ही-२, २८५१, ग्रामोद्योग व लघुउद्योग, १०७, रेशीम उद्योग, (०१) विविध सहकारी संस्थांना सहाय्य, (०१)(०२) राज्याचे वस्त्रोद्योग धोरण २०१८-२३ अंतर्गत रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण (कार्यक्रम) (२८५१६५८३), ३३, अर्थसहाय्य” अंतर्गत सन २०२२-२३ या वित्तीय वर्षासाठी उपलब्ध असलेल्या अनुदानातून भागविण्यात यावा.
४. उक्त निधी कोषागारातून आहरण व संवितरण करण्यासाठी संचालक, रेशीम संचालनालय, नागपूर यांना नियंत्रण अधिकारी (V003) म्हणून प्राधिकृत करण्यात येत आहे. उक्त निधी अर्थसंकल्पीय वितरण प्रणालीवर संचालक, रेशीम संचालनालय, नागपूर यांचे अधिनस्थ सुपूर्द करण्यात येत आहे.
५. सदर शासन निर्णय हा वित्त विभागाच्या संदर्भाधीन दिनांक २० सप्टेंबर, २०१९ रोजीच्या शासन निर्णयान्वये वित्तीय अधिकार नियम पुस्तिका, १९७८ भाग पहिला, उपविभाग-पाच, महाराष्ट्र सार्वजनिक बांधकाम नियमपुस्तीका अंतर्गत परिच्छेदांखालील प्रदान करण्यात आलेल्या वित्तीय अधिकारांमधील परिच्छेद क्र.१३४ मध्ये केलेल्या सुधारणांनुसार प्रशासकीय विभागांना प्रदान केलेल्या अधिकारान्वये तसेच, वित्त विभागाच्या संदर्भाधीन दि.०४.०४.२०२२ रोजीच्या परिपत्रकास अनुसरुन निर्गमित करण्यात येत आहे.
# Page 4