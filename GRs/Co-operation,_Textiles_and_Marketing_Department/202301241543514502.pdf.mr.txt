# Page 1
गळीत हंगाम २०२१-२०२२ मध्ये उत्पादीत होणाऱ्या अतिरिक्त ऊसाचे गाळप करण्यासाठी ऊस वाहतूक अनुदान व ऊस गाळप अनुदान मंजूर करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक :- ससाका-०६२२/प्र.क्र. १७९/२५-स,
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक :- २४/०१/२०२३.
वाचा:
-----------------------------------------------------------------------------------------------------
|  | १. शासन निर्णय, सहकार पणन व वस्त्रोद्योग विभाग, क्र. ससाका-२०१०/प्र.क्र.३२७/२५-स,दि.१४/०३/२०११. |  |
| २. शासन निर्णय, सहकार पणन व वस्त्रोद्योग विभाग, क्र. ससाका-२०११/प्र.क्र.२९७ अ/२५-स,दि.२९/०१/२०१४. , |
| ३. शासन निर्णय, सहकार पणन व वस्त्रोद्योग विभाग, क्र. ससाका-०४२२/प्र.क्र.११२/२५-स, दि.२५/०५/२०२२ |
| ४. साखर आयुक्त, पुणे यांचे पत्र क्र.सा.आ./विकास/ पुरवणी मागणी/४१४/२०२२, दि.०२/०६/२०२२. |
| ५. वित्त विभाग, परिपत्रक क्र. पूरक - २०२२/प्र.क्र.६६/अर्थ-३, दि.२९/०८/२०२२. |
| ६. शासन निर्णय, सहकार पणन व वस्त्रोद्योग विभाग, क्र. पुरक -१९२२/प्र.क्र.२६/२०२२/१७-स,दि.३०/०८/२०२२. |
|  |  |  |
-----------------------------------------------------------------------------------------------------
प्रस्तावना: राज्यात गाळप हंगाम सन २०२१-२२ मध्ये ऊसाचे क्षेत्र आणि उत्पादनात वाढ झाल्यामुळे साखर कारखान्यांच्या गाळप क्षमतेपेक्षा अतिरिक्त ऊस उपलब्ध होता. विशेषत: मराठवाड्यातील साखर कारखान्यांच्या कार्यक्षेत्रात गाळप क्षमतेपेक्षा जास्त ऊस उपलब्ध होता. अशा कारखान्यांच्या कार्यक्षेत्रातील अतिरिक्त ऊस इतर कारखान्यांकडून गाळप करण्यासाठी ऊस वितरणाचे आदेश देणे आवश्यक होते. या पार्श्वभूमीवर शेतक-यांचे व साखर कारखान्यांचे आर्थिक नुकसान होऊ नये म्हणून अतिरिक्त ऊस गाळपासाठी ऊस वाहतुक अनुदान व ऊस गाळप अनुदान मंजूर करण्याची बाब शासनाच्या विचाराधीन होती.
शासन निर्णय: १. ऊस वाहतूक अनुदान: साखर आयुक्तालय, पुणे यांनी दिनांक ०१.०५.२०२२ पासून गाळप झालेल्या अनिवार्य ऊस वितरण आदेश दिलेल्या ऊसासाठी ५० कि.मि. पेक्षा अधिक वाहतूकीवरील खर्च प्रति टन प्रति किमी रूपये ५/- प्रमाणे ऊस वाहतूक अनुदान संदर्भ क्रमांक ३ च्या शासन निर्णयान्वये मंजूर करण्यात आलेले आहे. त्यानुसार साखर आयुक्तालयाने अनिवार्य ऊस वितरण आदेश दिलेला ऊस ५.१६ लाख टन ऊस वाहतूक करावी लागली व त्यांचे सरासरी अंतर ७७.५ कि.मी. होते. सदर अंतरास प्रति टन प्रति कि.मी. रूपये ५/- प्रमाणे लागणारे अनुदान ५X७८X५.१६= रूपये १९.९९ (२० कोटी) एवढया रक्कमेच्या निधी वितरणास मान्यता देण्यात येत आहे.
२. ऊस गाळप अनुदान : शेतकऱ्यांच्या शिल्लक ऊसाचे गाळप होण्यासाठी दिनांक १ मे, २०२२ नंतर गाळप झालेल्या शेतकऱ्यांच्या सर्व ऊसाला ऊस गाळप अनुदान म्हणून रूपये २००/- प्रतिटन प्रमाणे संबंधित कारखान्यांना अनुदान मंजूर करण्यात आलेले आहे. त्यासाठी दिनांक १ मे, २०२२ नंतर गाळप झालेल्या ५२ लाख टन ऊस रूपये २००/- प्रति टन प्रमाणे लागणारे अनुदान रूपये १०४ कोटी पैकी आता ३१.४४ कोटी एवढया निधी वितरणास मान्यता देण्यात येत आहे.
अशा प्रकारे मागणी क्र.व्ही-२ मुख्य लेखाशीर्ष (२४२५ ०९८९) (०३) सहकारी साखर कारखाने, (०३) (०२) सहकारी साखर कारखान्यांना सहायक अनुदान (कार्यक्रम), ३१- सहायक अनुदाने (वेतनेतर) या लेखाशीर्षातंर्गत
# Page 2
शासन निर्णय क्रमांकः ससाका-०६२२/प्र.क्र. १७९/२५-स
ऊस वाहतूक अनुदान रूपये २० कोटी व ऊस गाळप अनुदान रूपये ३१.४४ कोटी अशा एकूण रूपये ५१.४४ कोटी निधी वितरणास या शासन निर्णयान्वये मान्यता देण्यात येत आहे.
३. ऊस वाहतूक अनुदान व ऊस गाळप अनुदानाची सरासरी विचारात घेवून प्रस्ताव सादर केला आहे. परंतु कारखानानिहाय ऊस वाहतूकीबाबत प्रत्यक्ष वाहतूकीची विगतवारी तसेच ऊस गाळपाबाबत दिनांक १ मे, २०२२ नंतर गाळप झालेल्या ऊसाचे कारखानानिहाय प्रत्यक्ष झालेले गाळप विचारात घेवून अनुदान वितरित करावे.याबाबत भविष्यात सदर विगतवारीबाबत प्रश्न उद्भवल्यास याबाबतची सर्व जबाबदारी साखर आयुक्त कार्यालयाची राहील.
४. सदरहू निधी ऊस वाहतूक अनुदान व ऊस गाळप अनुदान या प्रयोजनासाठी मंजूर करण्यात आला आहे.
यास्तव त्याच प्रयोजनासाठी त्याचा विनियोग करण्याची तसेच निधीच्या विनियोगानंतर उपयोगिता प्रमाणपत्र शासनास सादर करण्याची दक्षता घ्यावी.
५. प्रस्तुत प्रकरणी लेखाधिकारी, साखर आयुक्तालय, साखर संकुल, शिवाजीनगर, पुणे यांना “ आहरण व सवितरण अधिकारी ” व संचालक (प्रशासन), साखर आयुक्तालय, साखर संकुल, पुणे यांना नियंत्रण अधिकारी म्हणून प्राधिकृत करण्यात येत आहे. त्यानुसार लेखाधिकारी, साखर आयुक्तालय, साखर संकुल, शिवाजीनगर, पुणे यांनी मागणी क्र.व्ही-२ मुख्य लेखाशीर्ष (२४२५०९८९) (०३) सहकारी साखर कारखाने, (०३) (०२) सहकारी साखर कारखान्यांना सहायक अनुदान ( कार्यक्रम), ३१ - सहायक अनुदाने (वेतनेतर) या लेखाशीर्षातंर्गत मंजूर केलेली रक्कम रूपये ५१.४४ कोटी वितरणाची कार्यवाही जिल्हा कोषागार कार्यालय, पुणे यांचे कार्यलयामार्फत करण्यात यावी.
६. प्रस्तूत शासन निर्णय नियोजन विभागाच्या अनौपचारिक संदर्भ क्र.३१८/ का-१४३१, दि. १५/०९/२०२२ व वित्त विभागाच्या अनौपचारिक संदर्भ क्र.०२/२०२३/व्यय-२, दि.०२/०१/२०२३ अन्वये प्राप्त सहमतीस अनुसरून निर्गमित करण्यात येत आहे.
# Page 3