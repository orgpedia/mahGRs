# Page 1
सन २०१४-१५ मध्ये गाळप हंगाम घेतलेल्या साखर कारखान्यांस ऊस पुरविण्याऱ्या शेतकऱ्यांच्या एफआरपीची रक्कम अदा करण्यासाठी दीर्घ मुदतीचे कर्जावर व्याज अनुदान देण्याबाबत. (सन २०१७-१८)
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : ससाका-२०१८/प्र.क्र.१३० भाग -२/३-स
मंत्रालय विस्तार, मुंबई - ४०० ०३२.
दिनांक : १७ मार्च, २०२१.
वाचा : १) भारत सरकार, खाद्य व सार्वजनिक वितरण विभाग, नवी दिल्ली यांची अधिसूचना क्र.१(५)/२०१५/ एस.पी.-1, दि.२३.०६.२०१५ २) शासन निर्णय, सहकार, पणन व वस्त्रोद्योग विभाग क्र. ससाका-२०१५/प्र.क्र.२२६/३-स, दि.३०.०७.२०१५.
३) शासन निर्णय, सहकार, पणन व वस्त्रोद्योग विभाग क्र. ससाका-२०१५/प्र.क्र.२२६अ/३-स, दि.०५.०९.२०१५.
४) शासन निर्णय, सहकार, पणन व वस्त्रोद्योग विभाग क्र. ससाका-२०१५/प्र.क्र.३८५/३-स, दि.०९.१२.२०१५.
५) वित्त विभागाचे परिपत्रक क्रमांक: अर्थसं-२०१७/प्र.क्र.७५/अर्थ-३, दि.१८.०४.२०१७, ३०.०६.२०१७ व दिनांक ०६.०२.२०१८.
६) वित्त विभागाचे परिपत्रक क्रमांक: संकीर्ण-२०१६/प्र.क्र.३१/कोषा-प्रशा-५, दि.१०.०५.२०१६.
७) शासन निर्णय क्रमांक: ससाका-२०१८/प्र.क्र.५०/३-स, दिनांक २८.०२.२०१८.
८) शासन निर्णय क्रमांक: ससाका-२०१८/प्र.क्र.५१/३-स, दिनांक १४.०३.२०१८.
९) शासन निर्णय क्रमांक: ससाका-२०१८/प्र.क्र.५३/३-स, दिनांक ३१.०३.२०१८.
१०) शासन निर्णय क्रमांक: ससाका-२०१८/प्र.क्र.१३०/३-स, दिनांक २८.०५.२०१८.
११) शासन निर्णय क्रमांक : ससाका-२०१८/प्र.क्र.१३० भाग -२/३-स, दिनांक ३१.०३.२०१९ १२) साखर आयुक्तालयाचा आदेश क्र. साआ/ सॉफ्ट लोन / व्याज अनुदान / कक्ष-७/ अर्थ-२/ २०१८-१९/१७३, दि. ३१.०३.२०२० १३) वित्त विभाग शासन परिपत्रक क्र. अर्थसं-२०२०/प्र.क्र. ६२ / अर्थ-३, दिनांक १६.०४.२०१९ १४) वित्त विभाग शासन निर्णय क्र. अर्थसं-२०२०/प्र.क्र.६५/ अर्थ-३, दिनांक ०४ मे २०२०.
१५) साखर आयुक्त यांचे क्रमांक :साआ/कक्ष-४/ अर्थ-६/सॉफ्टलोन / व्या. अनुदान / वि. दाखले /२०२०, दिनांक २८.०२.२०२० चे पत्र.
१६) समक्रमांकाचे शासन निर्णय दि.५.१०/२०२० १७) साखर आयुक्त, पुणे यांचे पत्र क्र.साआ/कक्ष-४/अर्थ-६/सॉफ्ट लोन / व्या. अनु.
वि.दाखले/२०२१/१९ दि.१२.०२/२०२१.
प्रस्तावना:
सन २०१४-१५ च्या गाळप हंगामात कारखान्यांना ऊस पुरविणाऱ्या शेतकऱ्यांना ऊसासाठी एफआरपीची रक्कम देण्याकरिता मदत व्हावी म्हणून, केंद्र शासनाने दि. २३ जून, २०१५ रोजीच्या अधिसूचनेनुसार सॉफ्ट लोन
# Page 2
शासन निर्णय क्रमांकः ससाका-२०१८/प्र.क्र.१३० भाग -२/३-स
योजना जाहीर केली. सदर योजनेस अनुलक्षून गाळप हंगाम २०१४-१५ मधील एफ.आर.पी. प्रमाणे एकूण देय ऊस किंमतीच्या ५० टक्के रक्कम दि.३०/६/२०१५ अखेर ज्या कारखान्यांनी अदा केलेली आहे व ज्या कारखान्यांनी हंगाम २०१३-१४ व २०१४-१५ मध्ये गाळप घेतले आहे, अशा राज्यातील १४७ पात्र सहकारी व खाजगी साखर कारखान्यांना केंद्र शासनाने जाहीर केलेली योजना लागू करण्याबाबत दि. ३०.०७.२०१५ अन्वये शासन निर्णय निर्गमित करण्यात आलेला आहे. तद्नंतर फक्त सन २०१४-१५ मध्ये गाळप हंगाम घेतलेल्या २२ सहकारी व खाजगी साखर कारखान्यांसाठी राज्य शासनामार्फत व्याज अनुदानाबाबत दि. ०५.०९.२०१५ च्या शासन निर्णयान्वये निर्णय घेण्यात आला. सदर दोन्ही योजनांत न बसणाऱ्या ६ सहकारी व खाजगी साखर कारखान्यांना सॉफ्ट लोन-व्याज अनुदान योजना लागू करण्याबाबतचा शासन निर्णय दि. ०९.१२.२०१५ अन्वये घेण्यात आला. त्यानुसार संदर्भाधिन क्र.१६ येथिल दि.५/१०/२०२० च्या दोन स्वतंत्र शासन निर्णयान्वये अनुक्रमे सन २०१७-१८ व सन २०१८-१९च्या शासन निर्णयान्वये पात्र असलेल्या साखर कारखान्यांना यापुर्वी अनुदान वितरित करण्यात आले आहे.
२. शासन निर्णय दि.२८/०५/२०१८ अन्वये राज्यातील ५५ सहकारी साखर कारखान्यांना सॉफ्ट लोन २०१५ योजनेंतर्गत गुणोत्तर व्यस्त प्रमाणात (Pro Rata) व्याज अनुदान रक्कम रू.३१९९ लाख मंजूर करून वितरित करण्यात आलेले आहे तर शासन निर्णय दि.३१/०३/२०१९ अन्वये ५० सहकारी साखर कारखान्यांना गुणोत्तर व्यस्त प्रमाणात (Pro Rata) प्रमाणात व्याज अनुदान रक्कम रू.४५७ लाख मंजूर करून वितरित करण्यात आलेले आहे.
दि.१६/१/२०२० व दि.१८/२/२०२०च्या शासन पत्रान्वये या योजनेंतर्गत कारखान्यांना प्राप्त व्याज अनुदान रकमेचे उपयोगिता प्रमाणपत्र प्राप्त करून घेऊन तात्काळ शासनास सादर करणेबाबत कळविण्यात आलेले होते.
यानुसार साखर आयुक्त कार्यालयाने दि.२८/०२/२०२० व दि.१२/०३/२०२० चे पत्रान्वये ५५ सहकारी साखर कारखान्यांपैकी एकूण ५४ सहकारी साखर कारखान्यांची उपयोगिता प्रमाणपत्रे तपशिलासह शासनास सादर केलेली होती. तसेच सदर पत्रासोबत वर्ष २०१८-१९ मधील व्याज अनुदानाकरिता सहकारी साखर कारखान्यांकडून प्राप्त ८२ प्रस्तावांचा कारखानानिहाय तपशिल शासनास सादर केलेला होता. तर डॉ. बाबासाहेब आंबेडकर सहकारी साखर कारखाना लि. उस्मानाबाद या कारखान्याचा वर्ष २०१७-१८ करिता प्राप्त व्याज अनुदानाचा प्रस्ताव साखर आयुक्त कार्यालयाचे अभिप्रायासह शासनास सादर केलेला होता.
३. याअनुषंगाने निर्गमित केलेल्या शासन निर्णय दि.०५/१०/२०२० नुसार व्याज अनुदानाची रक्कम संबंधित ५४ सहकारी साखर कारखान्यांच्या बँक खाती वितरित करण्यात आलेली आहे. सदर शासन निर्णय पारित करताना त्यामध्ये उक्त नमूद केलेल्या डॉ. बाबासाहेब आंबेडकर सहकारी साखर कारखाना लि. उस्मानाबाद या कारखान्याच्या व्याज अनुदानाच्या रू.४०.३७ लाख रकमेचा समावेश करण्यात आला नाही. माळेगाव सहकारी साखर कारखाना लि. पुणे या कारखान्यास शासन निर्णय दि. ३१/०३/२०१९ आणि सहकार आयुक्त कार्यालयाचे दि.३१/०३/२०१९ चे आदेशान्वये वर्ष २०१७-१८ मधील व्याज अनुदानाची मंजूर रक्कम रू.१५,२४,७७८/- चा ट्रेझरी चेक “पेपर नॉट रिसिव्हड” असा शेरा मारून परत आला होता. कारखान्यास व्याज अनुदानाची रक्कम मिळाली नसल्याने कारखान्याने विनियोग दाखला सादर केला नव्हता. सदरचा चेक कारखान्याने साखर आयुक्त कार्यालयाकडे जमा केल्यावर साखर आयुक्त कार्यालयाने सदरचा चेक पुणे कोषागार कार्यालयात जमा केलेला होता व कारखान्यास रक्कम अदा करण्याची अनुषंगिक कार्यवाही सुरू केली होती. दरम्यान संबंधित कार्यवाही पूर्ण होऊन रक्कम कारखान्यास वितरित करण्यात झाली व कारखान्याने दि.११/०१/२०२१ रोजी उक्त रू.१५,२४,७७८/- चा विनियोग दाखला साखर आयुक्त कार्यालयास सादर केलेला आहे.
४. उपरोक्त नमुद वस्तुस्थिती व सॉफ्ट लोन २०१५ योजनेंतर्गत वर्ष २०१७-१८ करिता माळेगाव सहकारी साखर कारखान्याला द्यावयाची उर्वरित व्याज अनुदानाची रक्कम रू.७६.८४ लाख तसेच शासन निर्णय ०५/१०/२०२० मध्ये समावेश नसलेल्या पात्र डॉ. बाबासाहेब आंबेडकर - उस्मानाबाद या कारखान्यास वर्ष २०१७-१८ मध्ये वितरित करावयाची व्याज अनुदानाची रक्कम रू.४०.३७ लाख अशी एकूण रक्कम रू.११७.२१ लाख वितरित करणेबाबत पृष्ठ ४ पैकी २
# Page 3
शासन निर्णय क्रमांकः ससाका-२०१८/प्र.क्र.१३० भाग -२/३-स
सदंर्भाधिन क्र.१७ येथिल साखर आयुक्त यांचे पत्रान्वये प्रस्ताव प्राप्त झाला असुन सदरची रक्कम वितरीत करण्याची बाब शासनाच्या विचाराधीन होती.
शासन निर्णयः ०१. सॉफ्ट लोन २०१५ योजनेंतर्गत वर्ष २०१७-१८ करिता माळेगाव सहकारी साखर कारखान्याला द्यावयाची उर्वरित व्याज अनुदानाची रक्कम रू.७६.८४ लाख तसेच शासन निर्णय ०५/१०/२०२० मध्ये समावेश नसलेल्या पात्र डॉ. बाबासाहेब आंबेडकर- उस्मानाबाद या कारखान्यास वर्ष २०१७-१८ मध्ये वितरित करावयाची व्याज अनुदानाची रक्कम रू.४०.३७ लाख अशी एकूण रक्कम रू.११७.२१ लाख (रुपये एक कोटी सतरा लाख एकवीस हजार फक्त) इतकी रक्कम सन २०२०-२१ मध्ये उपलब्ध असलेल्या तरतुदीमधून अदा करण्यास मान्यता देण्यात येत आहे.
०२. सदर रक्कम "मागणी क्रमांक-व्ही-२, २४२५ सहकार, १०८ - इतर सहकारी संस्थांना सहाय्य, (०३) सहकारी साखर कारखाने, (०३) (०२) सहकारी साखर कारखान्यांना सहायक अनुदान (कार्यक्रम) (२४२५०९८९), ३१-सहायक अनुदाने (वेतनेत्तर)" या लेखाशीर्षाखाली खर्ची टाकण्यात यावा. सदर खर्च सन २०२०-२१ साठी मंजूर झालेल्या तरतूदीतून भागविण्यात यावा.
०३. प्रस्तुत प्रकरणी लेखाधिकारी, साखर आयुक्तालय, साखर संकुल, शिवाजीनगर, पुणे यांना "आहरण व संवितरण अधिकारी" व संचालक (अर्थ), साखर आयुक्तालय, साखर संकुल, पुणे यांना "नियंत्रण अधिकारी" म्हणून प्राधिकृत करण्यात येत आहे. त्यानुसार लेखाधिकारी, साखर आयुक्तालय, साखर संकुल, शिवाजीनगर, पुणे यांनी त्या-त्या साखर कारखान्यांच्या बँकेला व्याज अनुदानाबाबत, निर्गमित केलेल्या शासन निर्णयातील अटी व शर्थीच्या तसेच यापुर्वीच्या दि.५/१०/२०२० च्या शासन निर्णयातील आदेशाच्या अनुषंगाने निधी वितरीत करण्याची कार्यवाही करावी.
०४. आहरण व संवितरण अधिकारी" व "नियंत्रण अधिकारी" यांनी सदर तरतुद वितरीत करताना महाराष्ट्र अर्थसंकल्प नियमपुस्तिका व वित्तीय अधिकार नियमपुस्तिकेमध्ये उल्लेख केलेल्या तसेच वित्त विभागाच्या शासन निर्णय क्र. विअप-२०१३/प्र.क्र. ३०/२०१३/ विनयिम भाग -२ दिन १७.०४.२०१५ व वित्त विभाग परिपत्रक, क्रमांक:अर्थसं-२०२०/प्र.क्र.६४/अर्थ-३, दि.१६.०४.२०२०, मधील अटी व शर्तींचे तसेच वेळोवेळी दिलेल्या सुचनांचे पालन करण्याची दक्षता घ्यावी.
०५. सदरहू शासन निर्णय वित्त विभाग परिपत्रक क्रमांक: अर्थसं-२०२०/प्र.क्र.६४/अर्थ-३, दि.१६.०४.२०२०, वित्त विभाग शासन निर्णय क्र. अर्थसं-२०२०/ प्र.क्र.६५/ अर्थ-३, दिनांक ०४ मे २०२० व अनौप संदर्भ क्र.२८६/२०२०/ व्यय -२ दिनांक ०३.०८.२०२० अन्वये दिलेल्या मान्यतेस अनुसरून सदर शासन निर्णय निर्गमित करण्यात येत आहे.
# Page 4