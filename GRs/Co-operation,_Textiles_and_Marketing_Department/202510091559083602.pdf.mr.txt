# Page 1
एकात्मिक व शाश्वत वस्त्रोद्योग धोरण, २०२३-२८
राज्यातील वस्त्रोद्योग प्रकल्पांना भांडवली अनुदान
योजनेसाठी मार्गदर्शक सूचना.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण-११२५/प्र.क्र.१३०/टेक्स-५
मंत्रालय, मुंबई - ४०० ०३२.
दिनांक: ०९ ऑक्टोबर, २०२५
वाचा:-
१.शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१/टेक्स -५,
दि.०२ जून, २०२३.
२.शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१/टेक्स -५,
दि.२८ ऑगस्ट, २०२४.
३.आयुक्त (वस्त्रोद्योग), वस्त्रोद्योग आयुक्तालय नागपूर यांचे दि.१२.०९.२०२५ रोजीचे पत्र
क्र.जा.क्र./कार्या-५/TRN व.धो. २०२३-२८/४७३/२०२५.
प्रस्तावना:-
वाचा क्र.१ येथील दि.०२ जून, २०२३ रोजीच्या शासन निर्णयान्वये राज्याचे नवीन एकात्मिक व शाश्वत
वस्त्रोद्योग धोरण, २०२३-२८ जाहीर करण्यात आले आहे. सदर धोरणांतर्गत राज्यातील वस्त्रोद्योग प्रकल्पांना
भांडवली अनुदानाचा लाभ देण्याबाबत निर्णय घेण्यात आलेला आहे. त्यानुसार वाचा क्र.२ येथील
दि.२८.०८.२०२४ रोजीच्या शासन निर्णयान्वये राज्यातील वस्त्रोद्योग प्रकल्पांना भांडवली अनुदान
योजनेसाठी मार्गदर्शक सूचना निर्गमित करण्यात आल्या आहेत. सदर शासन निर्णयातील परि.३.२ मध्ये
नमूद विद्यमान वस्त्रोद्योग प्रकल्पांनी सदर शासन निर्णय निर्गमित झाल्याच्या दिनांकापासून एका कॅलेंडर
कालावधीत Textile Registration Number (TRN) प्राप्त करुन घेणे बंधनकारक करण्यात आले आहे.
सदरचा कालावधी दि.२८.०८.२०२५ रोजी संपुष्ट्टात आला आहे. सदर कालावधी संपुष्ट्टात आल्यानंतर काही
वस्त्रोद्योग प्रकल्पांनी वस्त्रोद्योग विभागाच्या संकेतस्थळावर विद्यमान वस्त्रोद्योग घटकांना Textile Registration
Number (TRN) प्राप्त करुन घेण्यासाठी मुदतवाढ देणेबाबतची विनंती शासनास तसेच वस्त्रोद्योग
आयुक्तालय, नागपूर कार्यालयास केली आहे. सदर विनंतीच्या अनुषंगाने विद्यमान वस्त्रोद्योग घटकांना
Textile Registration Number (TRN) प्राप्त करुन घेण्यासाठी सहा महिन्याची मुदतवाढ देण्याची शिफारस
वाचा क्र.३ येथील पत्रान्वये आयुक्त (वस्त्रोद्योग), वस्त्रोद्योग आयुक्तालय नागपूर यांनी शासनास केली आहे.
त्यानुसार राज्यातील विद्यमान वस्त्रोद्योग प्रकल्पांना वस्त्रोद्योग विभागाच्या संकेतस्थळावर Textile
Registration Number (TRN) प्राप्त करुन घेण्यासाठी मुदतवाढ देण्याची बाब शासनाच्या विचाराधीन
होती.
# Page 2
शासन निर्णय:-
उपरोक्त प्रस्तावनेत नमूद केल्यानुसार राज्याचे एकात्मिक व शाश्वत वस्त्रोद्योग धोरण, २०२३-२८
अन्वये जाहिर करण्यात आलेल्या भांडवली अनुदान योजनेचा लाभ घेण्यासाठी राज्यातील विद्यमान
वस्त्रोद्योग प्रकल्पांना वस्त्रोद्योग विभागाच्या संकेतस्थळावर Textile Registration Number (TRN) प्राप्त
करुन घेण्यासाठी सदर शासन निर्णयाच्या दिनांकापासून सहा महिन्यांची मुदतवाढ देण्यास शासन मान्यता
देण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध