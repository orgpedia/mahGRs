# Page 1
“राष्ट्रसंत तुकडोजी महाराज शेतकरी
भवन” योजनेस सन २०२६-२७ व
२०२७-२८ या २ आर्थिक वर्षासाठी
मुदतवाढ देणेबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृबास-०३२३/प्र.क्र.११९/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: ८ ऑक्टोबर, २०२५
संदर्भ:- सहकार,पणन व वस्त्रोद्योग विभाग, शासन निर्णय क्र.कृबास- ०३२३/प्र.क्र.११९/२१स,
दि.१९.१२.२०२३.
प्रस्तावना-
“राष्ट्रसंत तुकडोजी महाराज शेतकरी भवन” या योजनेंतर्गत राज्यातील कृषी उत्पन्न बाजार
समिती असलेल्या ठिकाणी शेतकरी बांधवांना मुक्कामाची सोय व्हावी तसेच, शेतकऱ्यांच्या मूलभूत
सुविधा देखील त्याच ठिकाणी उपलब्ध व्हाव्यात, या दृष्ट्टीने ज्या ११६ कृषी उत्पन्न बाजार समितीमध्ये
शेतकरी भवन नाही तेथे नवीन शेतकरी भवन बांधणे तसेच, ज्या बाजार समितीच्या परिसरात शेतकरी
भवन अस्तित्वात आहे, तथापि, सुस्थितीत नाही, अशा शेतकरी भवनाची दुरुस्ती करण्यास शासन
अनुदान उपलब्ध करुन देण्यासाठी संदर्भाधिन दि.१९.१२.२०२३ रोजीच्या शासन निर्णयान्वये मान्यता
देण्यात आली आहे. सदर योजना सन २०२३-२४, २०२४-२५ व २०२५-२६ या ३ आर्थिक वर्षासाठी
राबविण्यात येणार आहे. सदर योजनेअंतर्गत ११६ बाजार समित्यांमध्ये नवीन शेतकरी भवन
बांधण्यासाठी रु. १०३.९८ कोटी व अस्तित्वात असलेल्या शेतकरी भवनाच्या दुरुस्तीसाठी रु. २८.५०
कोटी याप्रमाणे एकूण रु. १३२.४८ कोटी खर्चास मान्यता देण्यात आली आहे.
“राष्ट्रसंत तुकडोजी महाराज शेतकरी भवन” या योजनेस मिळत असलेला प्रतिसाद व
योजनेची अंमलबजावणी करण्यासाठी पुरेसा कालावधी मिळाला नसल्याची बाब विचारात घेता, सदर
योजनेचा लाभ राज्यातील शेतकरी भवन नसलेल्या सर्व बाजार समित्यांना प्राप्त करुन घेता येईल या
दृष्ट्टीने सदर योजनेस सन २०२६-२७ व २०२७-२८ या २ आर्थिक वर्षासाठी मुदतवाढ देण्याची बाब
शासनाच्या विचाराधीन होती.
शासन निर्णय :-
राज्यातील कृषि उत्पन्न बाजार समित्यामध्ये “राष्ट्रसंत तुकडोजी महाराज शेतकरी भवन” ही
योजना राबविण्यास सन २०२६-२७ व २०२७-२८ या २ आर्थिक वर्षासाठी मुदतवाढ देण्यात येत आहे.
१
# Page 2
२.सदर शासन निर्णय नियोजन विभागाच्या अनौपचारिक संदर्भ क्र. ३०२/का.१४३१, दि.
०४.०७.२०२५ नुसार व वित्त विभागाच्या अनौपचारिक संदर्भ क्र. ४१४/२०२५/व्यय-२, दि.१६.७.२०२५
अन्वये प्राप्त सहमतीनुसार तसेच, मा.मंत्रीमंडळाच्या दि.१६.९.२०२५ रोजीच्या बैठकीत प्राप्त
मान्यतेनुसार निर्गमित करण्यात येत आहे.
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर