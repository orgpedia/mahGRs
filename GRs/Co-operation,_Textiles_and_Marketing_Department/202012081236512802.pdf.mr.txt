# Page 1
सन २०२०-२१ साठी महाराष्ट्र राज्य सहकारी परिषद, पुणे या कार्यालयास निधी वितरणाबाबत.
महाराष्ट्र शासन
सहकार पणन व वस्त्रोद्योग विभाग,
शासन निर्णय, क्रमांक : अर्थसं-२०२०/प्र.क्र. ६०/२२-स,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ०८ डिसेंबर, २०२०.
संदर्भ:- १. शासन निर्णय, सहकार पणन व वस्त्रोद्योग विभाग क्र. संकीर्ण-२०१८/प्र.क्र.२२/२२-स, दि. ०५.०४.२०१८.
२. शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि.१६.०४.२०२०.
३. शासन निर्णय, वित्त विभाग क्र. अर्थसं-२०२०/प्र.क्र.६५/अर्थ-३, दि.०४.०५.२०२०.
४. सहकार आयुक्त व निबंधक, सहकारी संस्था, पुणे कार्यालय यांचे पत्र क्र. अंवनि/ ६-सआ/२०२०-२१/२४२५२३९१/निधी वितरण/२०/२२७, दिनांक १३.१०.२०२०.
प्रस्तावना : महाराष्ट्र राज्य सहकारी परिषद, पुणे या कार्यालयाची पुनर्रचना संदर्भ क्र. १ च्या शासन निर्णयान्वये करण्यात आलेली आहे. त्यानुसार सदर परिषदेवर अध्यक्षांची नियुक्ती करण्यात आलेली होती. प्रस्तुत कार्यालयाच्या कार्यालयीन कामकाजाच्या दृष्टीने लागणाऱ्या खर्चाकरिता सन २०२० २१ साठी रु.११.७८ लाख इतकी अर्थसंकल्पीय तरतूद मंजूर केली आहे. त्यानुसार सहकार आयुक्त व निबंधक, सहकारी संस्था, पुणे कार्यालयाने संदर्भ क्र. ४ च्या पत्रान्वये महाराष्ट्र राज्य सहकारी परिषदेस निधी उपलब्ध करुन देण्याची मागणी होती. सबब, सदर परिषदेस निधी अदा करण्याची बाब शासनाच्या विचाराधीन होती.
शासन निर्णय: महाराष्ट्र राज्य सहकारी परिषद, पुणे या कार्यालयाचा कार्यालयीन खर्च भागविण्यासाठी सन २०२०-२१ साठी अर्थसंकल्पीत करण्यात आलेल्या रु. ११.७८ लाख इतक्या तरतुदीमधून ३०% म्हणजेच रु.३,५३,४००/- इतका निधी महाराष्ट्र राज्य सहकार परिषदेस संस्थेस या द्वारे उपलब्ध करुन देण्यात येत आहे.
२. उपरोक्त बाबीसाठी होणारा खर्च, सन २०२०-२१ या आर्थिक वर्षात, मागणी क्र.व्ही-२, मुख्य/ /गौण/उपशिर्ष २४२५, सहकार, ००-सहकार १९५ सहकारी संस्थांना अर्थ सहाय्य (०१) सहकारी संस्थांना अर्थसहाय्य, (१)(०१) महाराष्ट्र राज्य सहकारी परिषदेला सहाय्य (अनिवार्य), (२४२५ २३९१), ३१ सहाय्यक अनुदाने (वेतनेत्तर) सदर लेखाशिर्षाखाली मंजूर व उपलब्ध असलेल्या आर्थिक तरतुदीमधून भागविण्यात यावा :
# Page 2
शासन निर्णय क्रमांकः अर्थसं-२०२०/प्र.क्र. ६०/२२-स,
३. या शासन निर्णयान्वये मंजुर करण्यात आलेली रक्कम रु.३,५३,४००/- (रुपये तीन लाख त्रेपन्न हजार चारशे फक्त) महाराष्ट्र राज्य सहकारी परिषद, पुणे या कार्यालयास सहकार आयुक्त व निबंधक कार्यालयातील आहरण व संवितरण अधिकाऱ्यामार्फत वितरित करण्यात यावी व
यासाठी सहकार आयुक्त व निबंधक सहकारी संस्था, महाराष्ट्र राज्य पुणे यांना नियंत्रण अधिकारी म्हणून प्राधिकृत करण्यात येत आहे.
४. निधी खर्च करताना वित्त विभागाच्या संदर्भ क्र. २ च्या शासन परिपत्रक व संदर्भ क्र.३ च्या शासन निर्णयातील निर्देशांचे पालन करण्यात यावे. तसेच, सदर शासन निर्णय, वित्त विभागाच्या अनौपचारीक संदर्भ क्र. ३४१/व्यय-२२, दिनांक १९.११.२०२० अन्वये दिलेल्या सहमतीस अनुसरुन निर्गमित करण्यात येत आहे.