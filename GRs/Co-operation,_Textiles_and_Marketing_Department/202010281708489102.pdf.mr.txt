# Page 1
नैसर्गिक आपत्तीमुळे बाधीत शेतकऱ्यांना कर्जमाफी (राज्यस्तर) योजनेसाठी निधी वितरीत करणेबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्र. अर्थसं- ०७२०/प्र.क्र.७९/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २८ ऑक्टोबर, २०२०
वाचा :- १) शासन निर्णय, सहकार, पणन व वस्त्रोद्योग विभाग क्र. कृकमा ०८१९/प्र.क्र. ११५ (भाग-३)/ २-स, दि २३.०८.२०१९.
२) शासन निर्णय, सहकार, पणन व वस्त्रोद्योग विभाग क्र. कृकमा ०८१९/प्र. क्र. ११५ (भाग-३)/ २-स, दि २७.०८.२०१९.
३) शासन निर्णय, सहकार, पणन व वस्त्रोद्योग विभाग क्र. कृकमा ०८१९/प्र. क्र. ११५/२-स, दि १२.०२.२०२०.
४) वित्त विभाग, शासन परिपत्रक, क्र, पूरक-२०२०/प्र.क्र.१०५/अर्थ-३, दि. १८.०९.२०२० ५) शासन निर्णय, सहकार, पणन व वस्त्रोद्योग विभाग क्र. पुरक २०२०/प्र.क्र.२५/२०२० /१७स, दि २२.०९.२०२०.
प्रस्तावना : राज्यात जुलै २०१९ ते ऑगस्ट २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या आपदग्रस्तांना मदतीचा निर्णय घेण्याबाबत मा. मुख्यमंत्री महोदयांच्या अध्यक्षतेखाली मंत्रिमंडळ उपसमिती गठीत करण्यात आली आहे. सदर समितीची बैठक दि.१९.८.२०१९ व दि. ०३.०९.२०१९ रोजी मा.मुख्यमंत्री यांचे अध्यक्षतेखाली संपन्न झाली. सदर बैठकीमध्ये राज्यात जुलै २०१९ ते ऑगस्ट २०१९ या कालावधीमध्ये अतिवृष्टीमुळे व पुरामुळे बाधित झालेल्या जिल्हयातील बाधित शेतकऱ्यांचे पीक कर्ज माफ करण्याबाबतचा निर्णय घेण्यात आला आहे. त्यानुषंगाने शासन निर्णय दिनांक २३.०८.२०१९, दिनांक २७.०८.२०१९ व दिनांक १२.०२.२०२० निर्गमित करण्यात आला.
सदर योजनेच्या अंमलबजावणीसाठी नैसर्गिक आपत्तीमुळे बाधीत शेतकऱ्यांना कर्जमाफी (राज्यस्तर), (२४३५ ०१३३) या लेखाशिर्षाअंतर्गत ३३ अर्थसहाय्य या बाबी अंतर्गत सन २०१९-२० या आर्थिक वर्षातील पुरवणी मागणीद्वारे मंजूर निधीमधून सहकार आयुक्त व निबंधक, सहकारी संस्था, महाराष्ट्र राज्य, पुणे यांच्या मागणीनुसार सन २०२० २१ या आर्थिक वर्षातील उपलब्ध तरतूदीमधून निधी वितरीत करण्याची बाब शासनाच्या विचाराधीन होती.
शासन निर्णय : सन २०२०-२१ या आर्थिक वर्षात सहकार, पणन व वस्त्रोद्योग विभागाकडील कार्यक्रम खर्चाच्या योजनेअंतर्गत मंजूर निधीपैकी रु. ७५.२१ कोटी (रु. पंच्याहत्तर कोटी एकविस लाख फक्त) एवढा निधी नैसर्गिक आपत्तीमुळे बाधीत शेतकऱ्यांना कर्जमाफी (राज्यस्तर), (२४३५०१३३) या लेखाशिर्षाअंतर्गत ३३ अर्थसहाय्य या बाबी साठी वितरीत करण्यास या शासन निर्णयान्वये शासनाची मान्यता देण्यात येत आहे.
# Page 2
शासन निर्णय क्रमांक: अर्थसं- ०७२०/प्र.क्र.७९/२-स
२. सदर तरतूद खर्च करण्यासाठी (V0004) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त अप्पर आयुक्त व विशेष निबंधक, सहकारी संस्था, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात आले आहे.
सदर निधी आहरण करुन हा खर्च वेळेत होईल हे सहकार आयुक्त व निबंधक, सहकारी संस्था, महाराष्ट्र राज्य, पुणे यांनी पहावे. तसेच या बाबतचा अहवाल व खर्चाची माहिती वेळोवेळी शासनास पाठवावी.
३. सदरहू रक्कम मागणी क्रमांक व्ही - ०२, २४३५-इतर कृषीविषयक कार्यक्रम, ६०-इतर, १०१ शेतकऱ्यांच्या कर्जमाफीसाठी योजना, (००) (०२) नैसर्गिक आपत्तीमुळे बाधीत शेतकऱ्यांना कर्जमाफी (राज्यस्तर), (२४३५ ०१३३) ३३ अर्थसहाय्य या लेखाशिर्षाखालील सन २०२०-२१ या वर्षासाठी उपलब्ध असलेल्या तरतूदीमधून खर्च करण्यात यावा.
४. हा शासन निर्णय, नियोजन विभाग अनौपचारीक संदर्भ क्रमांक २५४/१४३१ दिनांक २६/१०/२०२० अन्वये वित्त विभाग अनौपचारीक संदर्भ क्रमांक ३११/व्यय-२ दिनांक २८/१०/२०२० अन्वये दिलेल्या सहमतीनुसार निर्गमित करण्यात येत आहे.