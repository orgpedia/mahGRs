# Page 1
हंगाम २०१८-१९ मध्ये कापसाची रक्कम शेतकऱ्यांना अदा करण्यासाठी महाराष्ट्र राज्य सहकारी कापूस उत्पादक पणन महासंघास दुराव्यापोटी (बिनव्याजी) कर्ज मंजूर करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक: कापूस-२०१८/प्र.क्र.३९/१०-स
मंत्रालय, मुंबई- ४०० ०३२
दिनांक: ११ फेब्रुवारी, २०१९
संदर्भ:- शासन निर्णय सहकार, पणन व वस्त्रोद्योग विभाग,
क्रमांक: कापूस-२०१८/प्र.क्र.३९/१०-स, दिनांक १५/१२/२०१८
प्रस्तावना - संदर्भाधीन शासन निर्णय, दिनांक १५/१२/२०१८ अन्वये हंगाम २०१८-१९ मध्ये "कापूस प्रापण योजनेच्या कार्यान्वयनासाठी सीमांतिक रक्कम (कार्यक्रम) (६४२५००६४)" या लेखाशिर्षांतर्गत रुपये ६० कोटी इतक्या अर्थसंकल्पिय तरतूदीपैकी रुपये ४२ कोटी एवढी रक्कम वित्त विभागाच्या मान्यतेने महाराष्ट्र राज्य सहकारी कापूस उत्पादक पणन महासंघास दुराव्यापोटी (बिनव्याजी) कर्ज स्वरुपात उपलब्ध करुन देण्यास शासन मंजूरी देण्यात आली होती. तथापि, काही प्रशासकीय कारणास्तव सदर शासन निर्णय रद्द करुन सुधारित निधी वितरीत करण्याची बाब शासनाच्या विचाराधीन होती.
शासन निर्णय हंगाम २०१८-१९ मध्ये "कापूस प्रापण योजनेच्या कार्यान्वयनासाठी सीमांतिक रक्कम (कार्यक्रम)(६४२५००६४)" या लेखाशिर्षांतर्गत निधी वितरणाचा संदर्भाधीन शासन निर्णय क्रमांक कापूस - २०१८/प्र.क्र.३९/१०-स, दिनांक १५/१२/२०१८ रद्द करण्यात येत आहे. हंगाम २०१८-१९ मधील कापूस खरेदी योजनेंतर्गत कापूस उत्पादक पणन महासंघाने शेतकऱ्यांकडून खरेदी केलेल्या/ करावयाच्या कापसाची हमी किंमत अदा करण्यासाठी उपलब्ध असलेल्या रुपये ६० कोटी इतक्या अर्थसंकल्पिय तरतूदीपैकी रुपये २० कोटी (वीस कोटी) एवढी रक्कम महाराष्ट्र राज्य सहकारी कापूस उत्पादक पणन महासंघास दुराव्यापोटी (बिनव्याजी) कर्ज स्वरुपात उपलब्ध करुन देण्यास शासन मंजूरी देत आहे.
२. महाराष्ट्र राज्य सहकारी कापूस उत्पादक पणन महासंघाने भारतीय कपास निगम सोबत यासंदर्भात रितसर करार करावा.
३. सदर रक्कम ही फक्त किमान आधारभूत किंमत अंतर्गत, कापसाची खरेदी केल्यानंतर, खरेदी झालेल्या कापसाची रक्कम संबंधित शेतकऱ्यांना अदा करण्यासाठी खर्च करण्यात येईल, याबाबतची जबाबदारी महाराष्ट्र राज्य सहकारी कापूस उत्पादक पणन महासंघाची राहील.
४. या कारणासाठी होणारा खर्च खाली नमूद केलेल्या लेखाशीर्षाखाली खर्ची टाकून सन २०१८-१९ मध्ये उपलब्ध असलेल्या तरतूदींमधून भागविण्यात यावा:
# Page 2
शासन निर्णय क्रमांकः कापूस -२०१८/ प्र.क्र.३९/१०-स
मागणी क्रमांक व्ही-५, ६४२५, सहकारासाठी कर्जे, १०८- इतर सहकारी संस्थांना कर्जे, (०१) पणन सहकारी संस्था (०१) (०३) कापूस प्रापण योजनेच्या कार्यान्वयनासाठी सीमांतिक रक्कम (६४२५००६४) (कार्यक्रम) ५५, कर्जे व आगाऊ रकमा
५. महाराष्ट्र राज्य सहकारी कापूस उत्पादक पणन महासंघास दुराव्यापोटी सन २०१५-१६, २०१६-१७ व २०१७-१८ साठी दिलेली रक्कम महासंघाने ३१ मार्च, २०१८ पूर्वी शासनास परत करावी.
६. सदर बिनव्याजी कर्जाची रक्कम अधिदान व लेखाधिकारी, मुंबई येथून काढण्यासाठी व ती महाराष्ट्र राज्य सहकारी कापूस उत्पादक पणन महासंघ मर्या., मुंबई या संस्थेस अदा करण्यासाठी श्री. र.गं.बोड्डू, कक्ष अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई यांना आहरण व संवितरण अधिकारी, तसेच श्री. का. गो. वळवी, उप सचिव, (पणन), सहकार, पणन व वस्त्रोद्योग विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे.
७. सदर रकमेचा धनादेश खाली नमूद केलेल्या यंत्रणेच्या नांवे काढण्यात यावा.
"THE MAHARASHTRA STATE CO-OPERATIVE COTTON
GROWERS MARKETING FEDERATION LTD. MUMBAI"
“महाराष्ट्र राज्य सहकारी कापूस उत्पादक पणन महासंघ मर्या.मुंबई"
८. हा शासन निर्णय वित्त विभागाच्या सहमतीने त्यांच्या कडील अनौपचारिक संदर्भ क्र.४८१/२०१७ व्यय- २, दि.२६.१०.२०१८ अन्वये निर्गमित करण्यात येत आहे.
# Page 3