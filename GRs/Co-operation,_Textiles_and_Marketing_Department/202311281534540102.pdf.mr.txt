# Page 1
एकात्मिक व शाश्वत वस्त्रोद्योग धोरण २०२३-२८ महाटेक्नोलॉजी अपग्रेडेशन फंड योजनेतंर्गत (Maha-TUFS) तसेच इतर यंत्रसामुग्रींना भांडवली अनुदानाचा लाभ देण्यासाठी पात्र यंत्रसामुग्री निश्चित करण्यासाठी समिती गठित करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. धोरण -२०२३/प्र.क्र.१६९ / टेक्स-५,
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२
दिनांक : २८ नोव्हेंबर, २०२३
वाचा : शासन निर्णय, सहकार, पणन व वस्त्रोद्योग विभाग, क्र. धोरण २०२३/प्र.क्र.८१/टेक्स-५, दि.०२.०६.२०२३.
प्रस्तावना : वेगाने बदलणाऱ्या जागतिक व्यावसायिक वातावरणात महाराष्ट्रातील वस्त्रोद्योगाला
विकसित करुन नवीन आणि उदयोन्मुख संधी मिळवून देण्याची गरज आहे हे ध्येय साध्य करुन
वस्त्रोद्योगाच्या वाढीस चालना देण्यासाठी पुढील ५ वर्षाच्या कालावधीसाठी संदर्भिय वाचा येथील
शासन निर्णयान्वये एकात्मिक व शाश्वत वस्त्रोद्योग धोरण २०२३-२८ जाहिर करण्यात आले आहे.
सदर शासन निर्णयात नमूद महा टेक्नोलॉजी अपग्रेडेशन फंड योजनेतंर्गतच्या (Maha-TUFS)
यंत्रसामुग्री तसेच इतर यंत्रसामुग्रींना भांडवली अनुदानाचा लाभ देण्यासाठी पात्र यंत्रसामुग्री
निश्चित करण्यासाठी एक समिती गठित करणेबाबतची बाब शासनाच्या विचाराधीन होती.
शासन निर्णय :
या शासन निर्णयाव्दारे महा टेक्नोलॉजी अपग्रेडेशन फंड योजनेतंर्गतच्या (Maha-TUFS)
यंत्रसामुग्री तसेच इतर यंत्रसामुग्रींना भांडवली अनुदानाचा लाभ देण्यासाठी पात्र यंत्रसामुग्री
निश्चित करण्यासाठी आयुक्त, वस्त्रोद्योग, वस्त्रोद्योग आयुक्तालय, नागपूर यांचे अध्यक्षतेखाली
खालीलप्रमाणे समिती गठित करण्यासाठी मान्यता देण्यात येत आहे. :
# Page 2
शासन निर्णय क्रमांक: धोरण -२०२३/प्र.क्र.१६९/टेक्स-५
----------------------------------------------------------------------------------------------
| १ | आयुक्त, वस्त्रोद्योग, वस्त्रोद्योग आयुक्तालय, नागपूर | अध्यक्ष |
| २ | केंद्रीय वस्त्रोद्योग आयुक्तालयाचे प्रतिनिधी | सदस्य |
| ३ | उद्योग संचालनालय, महाराष्ट्र शासन यांचे प्रतिनिधी | सदस्य |
| ४ | The Indian Institute of Technology (IIT), मुंबई या संस्थेचे प्रतिनिधी | सदस्य |
| ५ | Veermata Jijabai Technological Institute (VJTI), मुंबई या संस्थेचे प्रतिनिधी | सदस्य |
| ६ | The Synthetic & Art Silk Mills' Research Association (SASMIRA) या संस्थेचे प्रतिनिधी | सदस्य |
| ७ | Dattajirao Kadam Technical Education Society (DKTE) या संस्थेचे प्रतिनिधी | सदस्य |
| ८ | The Bombay Textile Research Association (BTRA) या संस्थेचे प्रतिनिधी | सदस्य |
| ९ | व्यवस्थापकीय संचालक, महाराष्ट्र राज्य सहकारी वस्त्रोद्योग महासंघ मर्या., मुंबई | सदस्य |
| १० | सह आयुक्त (तांत्रिक), वस्त्रोद्योग आयुक्तालय, नागपूर | सदस्य सचिव |
----------------------------------------------------------------------------------------------
२. सदर समितीची कार्यकक्षा खालीलप्रमाणे असेल :
१. A-TUFS व RR-TUFS अंतर्गत केंद्र शासनाने अधिसूचित केलेल्या यंत्रसामुग्रींच्या
यादीमधील यंत्रसामुग्रींचा अभ्यास करुन सदर यंत्रसामुग्री महा टेक्नोलॉजी अपग्रेडेशन
फंड योजनेतंर्गत (Maha-TUFS) तसेच इतर यंत्रसामुग्रींना भांडवली अनुदानाचा लाभ
देण्यासाठी पात्र यंत्रसामुग्री अधिसूचित करण्यासाठी शासनास शिफारस करणे.
२. केंद्र शासनाने A-TUFS व RR-TUFS अंतर्गत अधिसूचित केलेल्या यंत्रसामुग्रींच्या
यादीमध्ये समावेशित नसलेली परंतु यापूर्वी स्थापित असलेल्या (existing machinery)
यंत्रसामुग्रींचा अभ्यास करुन सदर यंत्रसामुग्री महा टेक्नोलॉजी अपग्रेडेशन फंड
योजनेतंर्गत (Maha-TUFS) तसेच इतर यंत्रसामुग्रींना भांडवली अनुदानाचा लाभ
देण्यासाठी पात्र यंत्रसामुग्री अधिसूचित करण्यासाठी शासनास शिफारस करणे.
पृष्ठ ४ पैकी २
# Page 3
शासन निर्णय क्रमांक: धोरण -२०२३/प्र.क्र.१६९/टेक्स-५
३. वस्त्रोद्योगाकरीता वेळोवेळी निर्मित होणारी आधुनिक तंत्रज्ञानावर आधारित
अत्याधुनिक यंत्रसामुग्री निश्चित करून सदर यंत्रसामुग्री महा टेक्नोलॉजी अपग्रेडेशन
फंड योजनेतंर्गत (Maha - TUFS) तसेच इतर यंत्रसामुग्रींना भांडवली अनुदानाचा लाभ
देण्यासाठी पात्र यंत्रसामुग्री अधिसूचित करण्यासाठी शासनास शिफारस करणे.
४. विद्यमान वस्त्रोद्योग प्रकल्पांचे आधुनिकीकरण करताना धोरणाच्या शासन निर्णयात
नमूद सर्व पात्रता / निकष तपासून प्राप्त प्रस्तावांचा प्रकल्प अहवाल (DPR) तपासून
अंतिम मंजूरीसाठी शासनास शिफारस करणे.
५. प्रत्येक वर्षी महाटेक्नोलॉजी अपग्रेडेशन फंड योजनेतंर्गत (Maha-TUFS) तसेच
इतर यंत्रसामुग्रींची यादी सुधारीत करून सदर यादी अंतिम करून Maha-TUFS
अंतर्गत अधिसूचित करण्यासाठी शासनास शिफारस करणे.
६. वस्त्रोद्योग घटकांना त्यांच्या प्रकल्पामध्ये लॅब मशिन वा इतर प्रायोगिक तत्वावरील
यंत्रसामुग्री स्थापित करण्यासाठी शिफारस करणे.
७. सदर समितीची बैठक प्रत्येक महिन्यात किंवा आवश्यकतेनुसार आयोजित
करण्यात येईल. तसेच आवश्यकतेनुसार सदर बैठका व्हि. सी. द्वारे आयोजित करण्यात
येईल.
३. उपरोक्त समितीच्या कामकाजाशी संबंधित होणारा प्रवास तसेच बैठकीसाठी होणारा खर्च
खालील नमूद लेखाशिर्षाखाली खर्ची टाकण्यात यावा.
“मागणी क्रमांक व्ही-२
२८५१, ग्रामोद्योग व लघुउद्योग,
(०३), एकात्मिक व शाश्वत वस्त्रोद्योग धोरण २०२३-२८
(११०), संमिश्र ग्रामोद्योग व लघुउद्योग आणि सहकारी संस्था,
(०३)(०७) वस्त्रोद्योग विभागाचा प्रशासकीय खर्च, वस्त्रोद्योग धोरण २०२३-२८ च्या अंमलबजावणीच्या संबंधित खर्च, प्रचार- प्रसिध्दी, प्रकल्प व्यवस्थापन एजन्सी संबंधित खर्च व इतर आनुषंगीक खर्चासाठीची योजना
(२८५१ ७४६३) ३३ अर्थसहाय्य".
पृष्ठ ४ पैकी ३
# Page 4
शासन निर्णय क्रमांक: धोरण -२०२३/प्र.क्र.१६९/टेक्स-५