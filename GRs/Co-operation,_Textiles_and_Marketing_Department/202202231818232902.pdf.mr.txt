# Page 1
सन २०२१-२२ साठी महाराष्ट्र राज्य सहकारी परिषद, पुणे या कार्यालयास निधी वितरणाबाबत.
महाराष्ट्र शासन
सहकार पणन व वस्त्रोद्योग विभाग
शासन निर्णय क्रमांक : निधीवि-२०२१/प्र.क्र.८८/२२-स,
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : २३ फेब्रुवारी, २०२२.
संदर्भ:- १. शासन निर्णय, वित्त विभाग क्र. अर्थसं-२०२१/प्र.क्र.४८/अर्थ-३, दि.२४.०६.२०२१.
२. शासन निर्णय, वित्त विभाग क्र. अर्थसं - २०२१/प्र.क्र.४८/अर्थ-३, दि.२९.०७.२०२१.
३. शासन निर्णय,सहकार, पणन व वस्त्रोद्योग विभाग क्र.संकीर्ण-२०२१/प्र.क्र.५८/२२-स, दि.०६.०८.२०२१.
४. सहकार आयुक्त व निबंधक, सहकारी संस्था, पुणे कार्यालय यांचे पत्र क्र. अंवनि/६ सआ/२०२१-२२/योजना/निधी वितरण/२०२१/३९२, दि.२२.०९.२०२१.
५. शासन निर्णय, सहकार, पणन व वस्त्रोद्योग विभाग क्र.समक्रमांक, दि.१८.११.२०२१.
६. सहकार आयुक्त व निबंधक, सहकारी संस्था, पुणे पत्र क्र.अंवनि/६-सआ/निधी वितरण/सहकार परिषद/२०२२/६६१/, दि.०३.०१.२०२२.
प्रस्तावना : महाराष्ट्र राज्य सहकारी परिषद, पुणे या कार्यालयाची पुनर्रचना संदर्भ क्र. ३ च्या शासन निर्णयान्वये करण्यात आलेली आहे. त्यानुसार सदर परिषदेवर श्री. विद्याधर वा. अनास्कर यांची अध्यक्ष (राज्यमंत्री दर्जा) म्हणून नियुक्ती करण्यात आलेली आहे. सन २०२१-२२ साठी प्रस्तुत कार्यालयाच्या कार्यालयीन कामकाजाच्या दृष्टीने कराव्या लागणाऱ्या खर्चाकरिता रु.१०.९२ लाख इतकी अर्थसंकल्पीय तरतूद मंजूर आहे. सदर मंजूर अर्थसंकल्पिय तरतूदीमधून ३०% रु.३,२७,६००/- इतका निधी संदर्भ क्र. ५ च्या शासन निर्णयान्वये महाराष्ट्र राज्य सहकारी परिषदेस वितरीत करण्यात आलेला आहे. उर्वरित ७०% रु.७,६४,४००/- इतका निधी महाराष्ट्र राज्य सहकारी परिषदेस उपलब्ध करुन देण्याचा प्रस्ताव सहकार आयुक्त व निबंधक, सहकारी संस्था, पुणे कार्यालयाने संदर्भ क्र. ६ च्या पत्रान्वये सादर केला आहे. सबब, उक्त परिषदेच्या कार्यालयीन कामकाजाचा खर्च भागविण्याकरिता परिषदेस उर्वरित निधी उपलब्ध करुन देण्याचा प्रस्ताव शासनाच्या विचाराधीन होता.
शासन निर्णयः महाराष्ट्र राज्य सहकारी परिषद, पुणे या कार्यालयाचा कार्यालयीन खर्च भागविण्यासाठी सन २०२१-२२ साठी अर्थसंकल्पीत करण्यात आलेल्या रु. १०.९२ लाख इतक्या तरतुदीमधून ३०% रु.३,२७,६००/- इतका निधी महाराष्ट्र राज्य सहकार परिषदेस संदर्भ क्र. ५ च्या शासन निर्णयान्वये उपलब्ध करुन देण्यात आला आहे. आता मंजूर अर्थसंकल्पिय तरतूदीच्या ५०% निधी सदर परिषदेस उपलब्ध करुन देण्याचा शासनाने निर्णय घेतला आहे. सदर निर्णयानुसार उर्वरित २०% रु.२,१८,४००/- (रु.दोन लक्ष अठरा हजार चारशे फक्त) इतका निधी महाराष्ट्र राज्य सहकारी परिषद, पुणे या परिषदेस याद्वारे उपलब्ध करुन देण्यात येत आहे. सदर निधीच्या विनियोगाची माहिती महाराष्ट्र राज्य सहकारी परिषदेकडून प्राप्त करुन घेऊन ती सहकार आयुक्त व निबंधक, सहकारी संस्था, पुणे यांनी शासनास सादर करण्याची दक्षता घ्यावी.
२. या शासन निर्णयान्वये मंजुर करण्यात आलेला निधी रु.२,१८,४००/- (रु. दोन लक्ष अठरा हजार चारशे फक्त) महाराष्ट्र राज्य सहकारी परिषद, पुणे या कार्यालयास सहकार आयुक्त व निबंधक कार्यालयातील संबंधित आहरण व संवितरण अधिकाऱ्यामार्फत वितरित करण्यात यावा व यासाठी सहकार आयुक्त व निबंधक सहकारी संस्था, महाराष्ट्र राज्य पुणे यांना नियंत्रक अधिकारी (सां.क्र.२२०१००१७२०) म्हणून प्राधिकृत करण्यात येत आहे.
# Page 2
शासन निर्णय क्रमांकः निधीवि-२०२१/प्र.क्र.८८/२२-स
३. उपरोक्त बाबीसाठी होणारा खर्च, सन २०२०-२१ या आर्थिक वर्षात, मागणी क्र. व्ही-२, मुख्यलेखाशिर्ष २४२५, सहकार, ००-सहकार - १९५- सहकारी संस्थांना अर्थ सहाय्य (०१)(०१) महाराष्ट्र राज्य सहकारी परिषदेला सहाय्य (अनिवार्य), (२४२५२३९१), ३१- सहाय्यक अनुदाने (वेतनेत्तर) या लेखाशिर्षाखाली मंजूर व उपलब्ध असलेल्या आर्थिक तरतुदीमधून भागविण्यात यावा: ४. उक्त निधी खर्च करताना वित्त विभागाच्या अनुक्रमे संदर्भ क्र. १ व संदर्भ क्र. २ च्या शासन निर्णयातील निर्देशांचे काटेकोरपणे पालन करण्यात यावे. उक्त शासन निर्णय, वित्त विभागाच्या अनौपचारीक संदर्भ क्र. ६४/ व्यय-२, दिनांक १०.०२.२०२२ अन्वये प्राप्त सहमतीने निर्गमित करण्यात येत आहे.