# Page 1
रेशीम शेती व उद्योग प्रचार व प्रसिध्दी योजना...
निधी वितरीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : पुरक - २०१८/प्र.क्र.७१/ रेशीम कक्ष
मादाम कामा रोड, हुतात्मा राजगूरु चौक,
मंत्रालय, मुंबई - ४०० ०३२
दिनांक : १० सप्टेंबर, २०१८
वाचा
१) संचालक (रेशीम )यांचे पत्र क्र. कार्या. ८/ महा-रेअभि२०१८/सु.त.मा.प्र./२०१८/४४, दिनांक ६ एप्रिल, २०१८ २) सहकार, पणन व वस्त्रोद्योग विभाग, शासन निर्णय कंमांक : प्रावियो - १०१८/प्र. क्र. १९/ रेशीम कक्ष दिनांक १८ एप्रिल, २०१८ ३) संचालक (रेशीम) यांचे पत्र क्र. कार्या. ९/सिल्क समग्र-ISDSI/यो.जा./१८-१९/१०५९, दिनांक २० जुलै, २०१८
प्रस्तावना रेशीम शेती व उद्योगाला चालना देण्यासाठी राज्यव्यापी प्रचार व प्रसिध्दी देण्याचा निर्णय संदर्भाधिन क्र. २ च्या शासन निर्णयान्वये घेण्यात आला आहे. यानुषंगाने रेशीम शेतीचा प्रचार करण्यासाठी सन २०१८ मध्ये घेण्यात आलेल्या महारेशीम अभियानाच्या प्रचारासाठी डॉ. बाबासाहेब आंबेडकर संशोधन व प्रशिक्षण संस्था, पुणे (बार्टी) या संस्थेचे समतादूत यांच्या सेवा घेण्यात आल्या होत्या. या सेवेपोटी बार्टी या संस्थेला मानधनापोटी अदा करावयाची रक्कम मंजूर करण्याची विनंती संचालक (रेशीम) यांनी संदर्भ क्र. १ येथील पत्राद्वारे केली आहे. सिल्क समग्र (ISDSI) ही केंद्र शासनाच्या सहभागाने राज्यात हाती घ्यावयाच्या योजनेच्या प्रचारासाठी जाहिरातीवर झालेला खर्च भागविण्यासाठी रक्कम मंजूर करण्याची विनंती संचालक (रेशीम) यांनी संदर्भाधिन क्र.३ येथील पत्राद्वारे केली आहे. तसेच रेशीम शेती व उद्योगाला चालना देण्यासाठी विविध दृकश्राव्य माध्यमातून करण्यात येणाऱ्या प्रचारावरील खर्च भागविण्यासाठी निधी संचालक (रेशीम) यांच्या अधिनस्त उपलब्ध करून देण्याची बाब शासनाच्या विचाराधीन होती.
शासन निर्णय : वित्त विभागाच्या शासन परिपत्रक क्र. पुरक २०१८/प्र.क्र.९५/अर्थ-३ दि. २७.७.२०१८ नुसार मंजूर झालेल्या पुरक मागणीपैकी ७०% रक्कम खर्च करण्यास वित्त विभागाने मान्यता दिली आहे. त्यानुसार लेखाशीर्ष २८५१ ६५७४ खाली पुरक मागणीव्दारे उपलब्ध झालेल्या रु.१००लक्ष निधीपैकी रु.७० लक्ष इतका निधी खर्च करण्यासाठी उपलब्ध झाला आहे. या उपलब्ध निधीपैकी रु. ४९ लक्ष इतका निधी संचालक (रेशीम) यांच्या अधीनस्त रेशीम शेती व रेशीम उद्योगाच्या प्रचार प्रसिध्दीसाठी उपलब्ध करुन देण्यात येत आहे.
२. प्रस्तुत रु. ४९ लक्ष निधीमधून महारेशीम अभियान २०१८ साठी बार्टी या संस्थेचे समतादूतांच्या घेण्यात आलेल्या सेवांसाठी मानधनावरील खर्च, सिल्क समग्र (ISDSI) योजनेच्या जाहिरातीवर झालेला खर्च, हातमाग कारागीरांना वॉल हँगींग सारख्या लुप्त होणाऱ्या कलांचे प्रशिक्षण देण्यासाठी होणारा खर्च, तसेच रेशीम शेती व उद्योगाला चालना देण्यासाठी विविध दृकश्राव्य माध्यमातून करण्यात येणाऱ्या प्रचारावरील खर्च भागविण्यासाठी रु.४९,०००००/- (अक्षरी रु. एकोणपन्नास लक्ष मात्र) इतका निधी संचालक (रेशीम) यांच्या अधिनस्त सुपुर्द करण्यास याद्वारे मंजुरी देण्यात येत आहे.
# Page 2
शासन निर्णय क्रमांकः पुरक - २०१८/ प्र. क्र. ७१/ रेशीम कक्ष
३. वरीलप्रमाणे मंजूर करण्यात आलेली एकूण रक्कम रु. ४९,०००००/- (अक्षरी रुपये एकोणपन्नास लक्ष मात्र) “मागणी क्र. व्ही ०२ २८५१- ग्रामोद्योग व लघुद्योग, १०७ - रेशीम उद्योग, (०१) विविध सहकारी संस्थांना सहाय्य, (०१) (०१) राज्याचे वस्त्रोद्योग धोरण २०१८-२३ अंतर्गत रेशीम उद्योगाचा प्रचार व प्रसिध्दी, (दत्तमत) (कार्यक्रम) (२८५१६५७४), २६ प्रचार व प्र
या लेखाशीर्षाखाली सन २०१८-१९ या आर्थिक वर्षात उपलब्ध असलेल्या तरतुदीतून भागविण्यात यावा.
४. सदर निधी खर्च करतांना शासन परिपत्रक, वित्त विभाग क्र.अर्थस २०१८/प्र.क्र.६९/ अर्थ-३ दि. २.४.२०१८ अन्वये निधी वितरणासंबंधी विहीत केलेल्या अटी व शर्तींची पुर्तता संचालक ( रेशीम) यांनी करावी.
५. सदर निधी कोषागारातुन आहरण व संवितरण करण्यासाठी संचालक (रेशीम) यांना नियंत्रण अधिकारी म्हणून प्राधिकृत करण्यात येत आहे.
६. सदर शासन निर्णय नियोजन विभागाच्या मान्यतेने व वित्त विभागाच्या अनौपचारीक संदर्भ क्र. अनौस ४५३/२०१८/व्यय-२ दि. २७.८.२०१८ अन्वये प्राप्त झालेल्या वित्त विभागाच्या सहमतीने निर्गमित करण्यात येत आहे.