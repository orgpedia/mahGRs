# Page 1
संत गजानन सहकारी गृहनिर्माण संस्था (म.), शेगांव जिल्हा बुलडाणा या संस्थेचे जादा क्षेत्र गहाणमुक्त करून इतरांना हस्तांतरण/विक्री करण्यास परवानगी देण्याबाबत.
महाराष्ट्र शासन
सहकार,पणन व वस्त्रोद्योग विभाग,
शासन निर्णय क्र. घबांक ३२२१/प्र.क्र.२५०/१९-स,
न्यु इंडीया ॲश्युरन्स बिल्डींग, ३ रा मजला,
बॅक ऑफ इंडीया समोर, एम. जी. रोड,
फोर्ट, मुंबई ४०० ००१
दिनांक : ०६ जुलै, २०२१
संदर्भ १) संस्थेचा कर्ज प्रस्ताव पत्र दि. ४.२.२००६ २) शासन निर्णय क्रं एचएसजी३२०७/प्र.क्र३६०/पहिला/१८-स दि. १७.१२.२००७ ३) संस्थेचा प्रस्ताव दि. २१.०१.२०२१
४) सहाय्यक निबंधक, सहकारी संस्था, ता. शेगाव या कार्यालयाचा
दि.४.२.२०२१ चा अहवाल.
प्रस्तावना: संत गजानन सहकारी गृहनिर्माण संस्था (म.), शेगाव, जिल्हा बुलडाणा या गृहनिर्माण संस्थेने ६६ सभासदांकरीता कर्ज प्रस्ताव शासनास सादर केला होता. त्यापैकी फक्त २२ पात्र सभासदांना शासनाने कर्ज मंजूर केले आहे. उर्वरीत ४४ सभासदांना कर्ज मंजूर करण्यात आलेले नाही. या योजनेच्या नियमानुसार संस्थेच्या मालकीची मौजे शेगाव येथील संपूर्ण मालमत्ता शेत सर्व्हे नं. ३२३/३ मधील प्लॉट क्र. ३१ ते ३५, ३७ ते ४४ व ४६ ते ५४ असे एकूण २२ प्लॉट्सचे एकूण क्षेत्र ३९२६.९९ चौ.मी. इतका भुखंड व त्यावरील नियोजित बांधकामसह शासनाकडे क्र. २६१, दि. १७.०१.२००८ अन्वये गहाणखत केले आहे.
कर्ज मंजूर झालेल्या २२ सभासदांच्या घरांचे बांधकाम प्लॉट क्र. ४९ ते ५४ या ६ प्लॉट्सवरील १०३९.५० चौ. मी. क्षेत्रावर झाले आहे. संस्थेच्या ज्या सभासदांना कर्ज मंजूर झालेले नाही, अशा सभासदांचे उर्वरीत १६ प्लॉट्स गहाणमुक्त करून इतरांना हस्तांतरीत/विक्री करण्यास परवानगी देण्याची विनंती संस्थेने ठरावाद्वारे केली आहे. संस्थेच्या या विनंतीस मंजूरी देण्याची बाब शासनाच्या विचाराधीन होती. सहाय्यक निबंधक, सहकारी संस्था, ता. शेगाव जिल्हा बुलडाणा या कार्यालयाकडून प्राप्त अहवाल तसेच प्रमाणित लेखापरिक्षक, सहकारी संस्था, नाशिक यांनी दिलेल्या संस्थेच्या सन २०१९-२० च्या लेखापरिक्षण अहवालाच्या आधारे शासन पुढीलप्रमाणे आदेश देत आहे.
# Page 2
शासन निर्णय क्रमांक: घबांक ३२२१/प्र.क्र.२५०/१९-स,
शासन निर्णय: संत गजानन सहकारी गृहनिर्माण संस्था (म.), शेगाव, जिल्हा बुलडाणा या संस्थेच्या ४४ गैरकर्जदार सभासदांचे बांधकाम विरहीत क्षेत्र मौजे शेगाव येथील शेत सर्व्हे नं. ३२३/३ मधील प्लॉट क्र. ३१ ते ३५, ३७ ते ४४ व ४६ ते ४८ असे एकूण १६ प्लॉट्सचे एकूण क्षेत्र २८८७.४९ चौ.मी. इतका भुखंड गहाणखतातून वगळण्यात येत आहे.
२ या योजने अंतर्गत भविष्यात संत गजानन संस्थेस शासनाकडून घरबांधणी कर्ज मंजूर केले जाणार नाही, या अटीस अधिन राहून, गहाणखतातून वगळण्यात आलेले उपरोक्त प्लॉट्स इतरांना हस्तांतरण/विक्री करण्यास परवानगी देण्यात येत आहे.