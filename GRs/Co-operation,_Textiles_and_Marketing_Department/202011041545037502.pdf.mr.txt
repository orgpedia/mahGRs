# Page 1
केंद्र शासनाच्या कृषि विषयक अधिनियमांची राज्यात अंमलबजावणी करण्याबाबत अधिनियमातील त्रुटी व उणिवा यांचा अभ्यास करुन उपाययोजना सुचविण्यासाठी “मंत्रिमंडळ उपसमिती" गठीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृपमं-१०२०/प्र.क्र.१९८/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०४ नोव्हेंबर, २०२०
प्रस्तावना : केंद्र शासनाने नुकतेच (१) शेतकऱ्यांचे उत्पादन व्यापार आधि व्यवहार (प्रोत्साहन आणि सुविधा) अधिनियम,२०२० (२) शेतकरी (सक्षमीकरण आणि संरक्षण) आश्वासीत किंमत आणि शेती सेवा करार अधिनियम, २०२० व (३) अत्यावश्यक वस्तू (सुधारणा) अधिनियम, २०२० हे तीन अधिनियम संसदेत पारित केले आहेत. सदर अधिनियमतील तरतूदींची राज्यात अंमलबजावणी करण्यासंदर्भात दिनांक ३०.०९.२०२० रोजी झालेल्या मंत्रीमंडळ बैठकीत मा. मंत्रिमंडळाने खालीलप्रमाणे निर्णय घेतला आहे.
“केंद्र शासनाने नुकतेच संमत केलेल्या कृषि विषयक कायद्याचे कृषि व पणन विभागाद्वारे सादरीकरण करण्यात आले. राज्यातील अंमलबजावणी संदर्भात मंत्रिमंडळ उपसमिती स्थापन करण्याचा निर्णय मंत्रिमंडळाने घेतला.” सदर निर्णयाच्या अनुषंगाने मंत्रिमंडळ उपसमिती गठीत करण्याची बाब शासनाच्या विचाराधीन होती.
शासन निर्णयः केंद्र शासनाने संमत केलेल्या (१) शेतकऱ्यांचे उत्पादन व्यापार आधि व्यवहार ( प्रोत्साहन आणि सुविधा) अधिनियम,२०२० (२) शेतकरी (सक्षमीकरण आणि संरक्षण) आश्वासीत किंमत आणि शेती सेवा करार अधिनियम, २०२० व (३) अत्यावश्यक वस्तू (सुधारणा) अधिनियम, २०२० या अधिनियमांची राज्यात अंमलबजावणी करण्याबाबत अधिनियमातील त्रुटी व उणीवा यांचा अभ्यास करण्यासाठी खालीलप्रमाणे मंत्रिमंडळ उपसमिती गठीत करण्यात येत आहे.
१) मा.ना.श्री. अजितदादा पवार, उपमुख्यमंत्री - अध्यक्ष २) मा. ना. श्री अशोक चव्हाण, मंत्री (सार्वजनिक बांधकाम (सा.उ.व) - सदस्य ३) मा. ना. श्री. छगन भुजबळ, मंत्री (अन्न, नागरी पुरवठा व ग्राहक संरक्षण) - सदस्य
पृष्ठ ३ पैकी १
# Page 2
शासन निर्णय क्रमांकः कृपमं-१०२०/प्र.क्र.१९८/२१-स, दिनांक: ०४ नोव्हेंबर, २०२०
४) मा.ना.श्री.जयंत पाटील, मंत्री (जलसंपदा व लाभक्षेत्र विकास) सदस्य ५) मा. ना. श्री. बाळासाहेब थोरात, मंत्री (महसूल) सदस्य ६) मा.ना.श्री.एकनाथ शिंदे, मंत्री (नगरविकास व सार्वजनिक बांधकाम)(सा.उ) सदस्य
७) मा.ना.श्री.सुनिल केदार, मंत्री (पशुसंवर्धन, दुग्ध व्यवसाय विकास, क्रिडा व युवक कल्याण) सदस्य
८) मा.ना.श्री.दादाजी भुसे, मंत्री (कृषि व माजी सैनिक कल्याण) सदस्य ९) मा.ना.श्री.बाळासाहेब पाटील, मंत्री (सहकार व पणन) सदस्य १०) सचिव (कृषि) · आमंत्रित सदस्य ११) प्रधान सचिव (पणन) सदस्य सचिव
२. उपरोक्त मंत्रिमंडळ उपसमिती, केंद्र शासनाच्या उक्त अधिनियमातील तरतूदी तपासून आवश्यकतेनुसार राज्यातील सध्या अस्तीत्वात असलेल्या कायद्यात सुधारणा करण्याबाबत शिफारस करील.
# Page 3