# Page 1
राष्ट्रीय कृषी विकास योजना अंतर्गत वस्त्रोद्योग विभागाला उपलब्ध होणा-या निधीला पुरक राज्य शासनाच्या हिश्याचा ४० टक्के निधी उपलब्ध करुन देण्याबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : केपुयो- १०१८/प्र.क्र. ४४ / रेशीम कक्ष
मादाम कामा रोड, हुतात्मा राजगूरु चौक,
मंत्रालय, मुंबई-४०० ०३२
दिनांक : ०३ मे, २०१८
वाचा
१. प्रधान सचिव (कृषि) यांचे अ. शा. पत्र क्र. राकृवि-०३१७/प्र.क्र.१४/ राकृवियो कक्ष, दिनांक ३१ जानेवारी, २०१८ चे पत्र
प्रस्तावना राज्यस्तरीय प्रकल्प मंजूरी समिती (RKVY) यांनी राष्ट्रीय कृषी विकास योजनेंतर्गत ज्या विभागांच्या प्रकल्पांची अंमलबजावणी करायची आहे त्या प्रकल्पांना संबधित विभागांना कृषी विभागामार्फत केवळ केंद्र हिश्याच्या ६० टक्के निधी उपलब्ध करुन देण्यात यावा व राज्य हिस्याचा ४० टक्के निधी त्या-त्या विभागाने त्यांच्या वार्षिक नियतव्ययातून आवश्यक ती अर्थसंकल्पीत तरतूद करुन घ्यावी असे सुचित केले आहे. राष्ट्रीय कृषी विकास योजना ही केंद्र पुरस्कृत योजना आहे. प्रस्तुत योजना मुख्यत: शेतक-यांचे बळकटीकरण करण्याची योजना असून त्यातंर्गत कृषी व अनुषंगीक क्षेत्रातील पायाभूत सुविधांची निर्मिती केली जाते. राष्ट्रीय कृषी विकास योजनेतंर्गत वस्त्रोद्योग विभागातील विविध प्रकल्पांसाठी प्राप्त होणा-या निधीला राज्य शासनाच्या हिश्याचा निधी उपलब्ध करुन देण्याची बाब शासनाच्या विचाराधीन होती.
शासन निर्णय :
राष्ट्रीय कृषी विकास योजनेतंर्गत केंद्र शासनाव्दारे वस्त्रोद्योग विभागातील विविध प्रकल्पांसाठी निधी उपलब्ध करुन दिला जाईल त्यास राज्यस्तरीय प्रकल्प मंजूरी समितीने (RKVY) निश्चित केलेल्या गुणोत्तरानुसार ४० टक्के इतका पुरक निधी राज्य शासनाचा हिस्सा उपलब्ध करुन देण्याचा निर्णय शासनाने घेतला आहे. त्यास अनुसरुन वस्त्रोद्योगाशी संबंधित राष्ट्रीय कृषी विकास योजनेतंर्गत जास्तीत जास्त प्रकल्पांची अंमलबजावणी करण्यासाठी सन २०१८-१९ या आर्थिक वर्षात वस्त्रोद्योग विभागांतर्गत रुपये ४.०० कोटी इतका नियतव्यय राखून ठेवण्यात आला आहे.
२. सदर योजनेला वरील प्रमाणे प्रशासकीय मान्यता देण्यात आल्याप्रमाणे अर्थसंकल्पीय तरतुदीसाठी नवीन लेखाशीर्ष उघडण्यासाठी नियोजन व वित्त विभागाच्या मान्यतेने प्रस्ताव महालेखापाल यांच्या मान्यतेसाठी पाठविण्यात येईल.
# Page 2
शासन निर्णय क्रमांकः केपुयो- १०१८/प्र. क्र. ४४/रेशीम कक्ष
३. उपरोक्त खर्च भागविण्यासाठी नियंत्रक अधिकारी म्हणून उपसचिव, (रेशीम कक्ष) सहकार, पणन व वस्त्रोद्योग विभाग यांना प्राधिकृत करण्यात येत आहे.