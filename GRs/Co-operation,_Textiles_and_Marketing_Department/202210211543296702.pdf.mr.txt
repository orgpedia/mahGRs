# Page 1
सन २०२२-२०२३ करिता राज्य सहकारी निवडणूक प्राधिकरणांतर्गत लेखाशीर्ष २०७००८८२, बाब १० कंत्राटी सेवा व बाब २८ व्यावसायीक सेवा याअंतर्गत पुरवणी मागणीद्वारे मंजूर झालेला निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- अर्थ - ०५२२/ प्र.क्र.११८/१३-स
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२.
दिनांक :- २१ ऑक्टोबर, २०२२
वाचा :- १. राज्य सहकारी निवडणुक प्राधिकरण, महाराष्ट्र राज्य, पुणे, क्रमांक :- जा.क्र.
रासनिप्रा/निवडणूक/ लेखा / कक्ष- १५/ पुरवणी मागणी / ४६४८/२०२२, यांचे दिनांक ०२ जून, २०२२ रोजीचे पत्र.
२. वित्त विभाग, शासन परिपत्रक क्रमांक: पूरक -२०२२/ प्र.क्र.६६/अर्थ-३, दिनांक २९ ऑगस्ट,२०२२.
३. सहकार, पणन व वस्त्रोद्योग विभाग, शासन निर्णय क्रमांक: पुरक -१९२२/ प्र.क्र. २६/२०२२/१७स, दिनांक ३० ऑगस्ट, २०२२.
प्रस्तावना : राज्य सहकारी निवडणूक प्राधिकरण, महाराष्ट्र राज्य, पुणे यांचे वाचा १ येथील प्रस्तावाच्या अनुषंगाने प्राधिकरणाच्या आस्थापनेवर बाह्यस्त्रोताद्वारे कंत्राटी लिपिक-टंकलेखक, कंत्राटी शिपाई, सेवानिवृत्त कंत्राटी अधिकारी व कर्मचारी यांचे दरमहा थकीत व व नियमित परिश्रमिक यांची देयके अदा करण्यासाठी तसेच, व्यावसायीक सेवा याबाबीखाली वकिलफीची रक्कम अदा करण्यासाठी पावसाळी अधिवेशन ऑगस्ट, २०२२ च्या पुरवणी मागणीद्वारे बाब १० कंत्राटी सेवा व बाब २८- व्यावसायीक सेवा याबाबींसाठी रुपये ४०,११,०००/- (अक्षरी रुपये चाळीस लाख अकरा हजार फक्त) इतक्या रकमेचा पुरक मागणीचा प्रस्ताव विधानमंडळास सादर करण्यात आला होता.
विधिमंडळाने मान्यतादिल्याप्रमाणे पुरवणी मागणीद्वारे मंजूर निधी वितरणाची बाब शासनाच्या विचाराधिन होती.
शासन निर्णय : राज्य सहकारी निवडणूक प्राधिकरण, महाराष्ट्र राज्य, पुणे कार्यालयासाठी ऑगस्ट, २०२२ च्या पावसाळी अधिवेशनात मागणी क्र. व्ही - २, २०७० इतर प्रशासनीक सेवा (०० ) ( ८०० ) - इतर खर्च (००)(०१) राज्य सहकारी निवडणूक प्राधिकरण (अनिवार्य) (२०७० ०८८२) बाब १०- कंत्राटी सेवा करिता रूपये ३३,८१,०००/- व बाब २८- व्यावसायीक सेवा करिता रुपये ६,३०,०००/- अशी एकूण रुपये ४०,११,०००/- इतक्या निधीची पुरवणी मागणी मंजूर करण्यात आली आहे.
२. उपरोक्त मंजूर पुरवणी मागणीचा तपशील विचारात घेता बाब १०- कंत्राटी सेवा अंतर्गत पुरवणी मागणीद्वारे मंजूर रुपये ३३,८१,०००/- निधीपैकी ३०% म्हणजेच रुपये १०,१४,३००/- (अक्षरी रुपये दहा लाख चौदा हजार तीनशे फक्त) व बाब २८-व्यावसायीक सेवा अंतर्गत पुरवणी मागणीद्वारे मंजूर रुपये ६,३०,०००/- निधीपैकी १००% म्हणजेच रुपये ६,३०,०००/- (अक्षरी रुपये सहा लाख तीस
# Page 2
शासन निर्णय क्रमांक: अर्थसं - ०५२२/प्र.क्र.११८/१३-स
हजार फक्त) असा एकूण रुपये १६,४४,३००/- (अक्षरी रुपये सोळा लाख चव्वेचाळीस हजार तीनशे फक्त) इतका निधी वितरणास या शासन निर्णयान्वये मान्यता दर्शविण्यात येत आहे.
३. बाब १०- कंत्राटी सेवा अंतर्गत निधी वितरणासाठी वित्त विभागाच्या दिनांक २९ ऑगस्ट,२०२२ रोजीच्या शासन परिपत्रकान्वये कंत्राटी सेवेतील कर्मचाऱ्यांचे परिश्रमिक / मानधनाचा खर्च बाब १० कंत्राटी सेवा या उद्दीष्टांतर्गत करण्यात यावा.
४. या शासन निर्णयान्वये मंजूर करण्यात आलेला रुपये १६,४४,३००/- (अक्षरी रुपये सोळा लाख चव्वेचाळीस हजार तीनशे फक्त) इतका निधी वितरीत करण्यासाठी सहाय्यक निबंधक (अंदाज व नियोजन) सहकार आयुक्त व निबंधक सहकारी संस्था, महाराष्ट्र राज्य, पुणे यांना नियंत्रक अधिकारी (V0004) म्हणून व सह सहकारी निवडणुक आयुक्त, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. निवडणूक प्राधिकरणांतर्गत कंत्राटी सेवा व व्यावसायीक सेवा याबाबींकरीता वितरीत करण्यात येणारी रक्कम निवडणूक प्राधिकरण, २०७० ०८८२ अंतर्गत, बाब १० कंत्राटी सेवा व बाब २८ - व्यावसायीक सेवा या लेखाशिर्षाखाली खर्ची पडेल.
५. सदर शासन निर्णय वित्त विभागाच्या अनौपचारीत संदर्भ क्रमांक ४६९/२०२२/ व्यय-२,दिनांक २३.०९.२०२२ अन्वये दिलेल्या मान्यतेच्या अनुषंगाने निर्गमित करण्यात येत आहे.