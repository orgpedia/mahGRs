# Page 1
आशियाई विकास बँक (ADB) अर्थसहाय्यित महाराष्ट्र ॲग्रीबिझनेस नेटवर्क (मॅग्नेट) प्रकल्पास निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: मॅग्नेट ०४२३/प्र.क्र.१४९/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ११ मे, २०२३
वाचा:- १) शासन निर्णय सहकार, पणन व वस्त्रोद्योग विभाग क्रमांक कृपमं-०११८/प्र.क्र.१३/२१-स, दिनांक ३०.९.२०२०.
२) शासन निर्णय सहकार, पणन व वस्त्रोद्योग विभाग क्रमांक योजना-१०२०/प्र.क्र.१८३/२१-स, दिनांक ०९.१०.२०२०.
३) शासन परिपत्रक वित्त विभाग क्र. अर्थसं - २०२३/प्र.क्र.४०/ अर्थ -३, दिनांक १२.०४.२०२३
प्रस्तावना :
आशियाई विकास बँक (ADB) अर्थसहाय्यित महाराष्ट्र अॅग्रीबिझनेस नेटवर्क प्रकल्प (Maharashtra Agribusiness Network-MAGNET) ६ वर्षासाठी राज्यातील सर्व जिल्हयांमध्ये राबविण्यास संदर्भ क्र. १ येथील दिनांक ३०.०९.२०२० रोजीच्या शासन निर्णयान्वये मान्यता देण्यात आलेली आहे. मॅग्नेट प्रकल्पासाठी सन २०२३-२४ या आर्थिक वर्षासाठी राज्य हिश्याकरीता रु.
५३२७.०० लाख व बाह्य हिश्याकरीता रु.२१९१७.०० लाख असा एकूण रु.२७२४४.०० लाख एवढा निधी अर्थसंकल्पीत करण्यात आला आहे. त्यापैकी वित्त विभागाच्या संदर्भाधीन क्र.३ येथील परिपत्रकास अनुसरुन अर्थसंकल्पीय तरतुदीच्या २० टक्के मर्यादेत राज्य हिश्याकरीता (४४३५ ००४८) रु.१०६५.४० लाख व बाह्य हिश्याकरीता (४४३५ ००५७) रु.४३८३.४० लाख असे एकूण रु.५४४८.८० लाख इतका निधी मॅग्नेट प्रकल्पासाठी वितरीत करण्याची बाब शासनाच्या विचाराधीन होती.
शासन निर्णय : महाराष्ट्र ॲग्रीबिझनेस नेटवर्क (MAGNET) प्रकल्पासाठी सन २०२३-२४ या आर्थिक वर्षाकरिता मंजूर अर्थसंकल्पीय तरतूदीतून राज्य हिश्याकरीता (४४३५ ००४८) रु.१०६५.४० लाख (रुपये दहा कोटी पासष्ट लाख चाळीस हजार फक्त) व बाह्य हिश्याकरीता (४४३५ ००५७) रु.४३८३.४० लाख (रुपये त्रेचाळीस कोटी त्र्याऐंशी लाख चाळीस हजार फक्त) असे एकूण रु.५४४८.८० लाख (रुपये चोपन्न कोटी अडेचाळीस लाख ऐंशी हजार फक्त) इतका निधी महाराष्ट्र ॲग्रीबिझनेस नेटवर्क (MAGNET) प्रकल्पास वितरीत करण्यास शासन मान्यता देण्यात येत आहे.
# Page 2
शासन निर्णय क्रमांक: मॅग्नेट ०४२३/प्र.क्र.१४९/२१-स
२. सदर खर्च पुढील लेखाशिर्षाखाली सन २०२३-२४ च्या मंजूर असलेल्या अर्थसंकल्पीय तरतुदीतून भागविण्यात यावा:
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| लेखाशिर्ष | मंजूर निधी |
| मागणी क्र. व्ही -३ ४४३५ - इतर कृषिविषयक कार्यक्रम यावरील भांडवली खर्च (०१), पणन व गुणवत्ता नियंत्रण (१९०) सार्वजनिक क्षेत्रातील व इतर उपक्रमातील गुंतवणूका (00) (००) (०१) आशियाई विकास बँक सहाय्यित महाराष्ट्र ॲग्रीबिझनेस नेटवर्क प्रकल्प (मॅग्नेट) (राज्य हिस्सा ३० टक्के) (कार्यक्रम ) ५४-गुंतवणूका (४४३५ ००४८) | रु.१०,६५,४०,०००/ (रुपये दहा कोटी पासष्ट लाख चाळीस हजार फक्त) |
| मागणी क्र. व्ही -३ ४४३५ - इतर कृषीविषयक कार्यक्रमांवरील भांडवली खर्च (०१), पणन व गुणवत्ता नियंत्रण (१९०) सार्वजनिक क्षेत्रातील व इतर उपक्रमांतील गुंतवणूका (00) (००)(०२) आशियाई विकास बँक सहाय्यित महाराष्ट्र ॲग्रीबिझनेस नेटवर्क प्रकल्प (मॅग्नेट) (बाह्य हिस्सा ७० टक्के) (कार्यक्रम) ५४-गुंतवणूका (४४३५००५७) | रु. ४३,८३,४०,०००/ (रुपये त्रेचाळीस कोटी त्र्याऐंशी लाख चाळीस हजार फक्त) |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. वरील तक्त्यात नमूद निधी अधिदान व लेखा अधिकारी, मुंबई यांचेकडून आहरण करुन त्याचे वितरण करण्यासाठी श्री. सु.सं. धपाटे, सह सचिव (पणन) (V००१०), सहकार, पणन व वस्त्रोद्योग विभाग, मंत्रालय, मुंबई यांना नियंत्रक अधिकारी व श्री. सु. पु. पांगारकर, कार्यासन अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे. या शासन निर्णयान्वये मंजूर केलेली रक्कम अधिदान व लेखा अधिकारी कार्यालय, मुंबई येथून आहरीत करुन संबंधितांना वितरीत करण्याची कार्यवाही आहरण व संवितरण अधिकारी तसेच नियंत्रक अधिकारी यांनी करावी.
४. या प्रकल्पाकरीता उपलब्ध करुन देण्यात आलेला निधी RTGS सुविधेद्वारे प्रकल्पाच्या खालील नमूद बँक खात्यावर जमा करावयाचा असून, त्याबाबतचा तपशील खालीलप्रमाणे आहे :
----------------------------------------------------
| बँकेचे नाव | बँक ऑफ इंडिया, स्वारगेट शाखा, पुणे - ०९ |
| खात्याचे वर्णन | MAGNET SOCIETY PMU |
| खाते क्रमांक | 050820110000820 |
| IFSC CODE | BKID0000508 |
----------------------------------------------------
पृष्ठ ३ पैकी २
# Page 3
शासन निर्णय क्रमांक: मॅग्नेट ०४२३/प्र.क्र.१४९/२१-स
५. या शासन निर्णयान्वये उपलब्ध करुन देण्यात आलेला निधी ज्या कारणास्तव मंजूर केलेला आहे, त्याच कारणासाठी विनियोग करण्याबाबत प्रकल्प संचालक, मॅग्नेट संस्था यांनी खात्री करावी आणि यासंदर्भातील अनुपालन अहवाल व निधीचे उपयोगिता प्रमाणपत्र शासनास तत्परतेने सादर करावे.
६. प्रकल्प संचालक यांनी सदर प्रकल्पांतर्गत खर्ची पडणाऱ्या निधीची आशियाई विकास बँकेकडून सत्वर प्रतिपूर्ती मिळवावी व मिळालेल्या प्रतिपूर्तीबाबत शासनास वेळोवेळी अहवाल पाठवावा.
७. वित्त विभागाचे शासन परिपत्रक क्र. अर्थसं - २०२३/प्र.क्र.४०/ अर्थ - ३ दिनांक १२.०४.२०२३ नुसार विहीत केलेल्या अटींची पूर्तता होत असल्याने, सदर परिपत्रकान्वये या विभागास प्रदान केलेल्या अधिकारानुसार हा शासन निर्णय निर्गमित करण्यात येत आहे.
८. सदर शासन निर्णय नियोजन विभागाच्या अनौपचारीक संदर्भ क्र.२२३/का.१४३१, दिनांक १९.०४.२०२३ व वित्त विभागाच्या अनौपचारीक संदर्भ क्र. ३५० / २०२३ / व्यय -२, दिनांक २७.०४.२०२३ अन्वये प्राप्त सहमतीने निर्गमित करण्यात येत आहे.