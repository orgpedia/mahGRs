# Page 1
महाराष्ट्र विनियोजन अधिनियम, २०२३ निधी वितरण
(सहकार, पणन व वस्त्रोद्योग विभाग) महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः मविअ-३८२३/(प्र.क्र.२४/२०२३)/१७-स,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: २१ एप्रिल, २०२३.
संदर्भ १) शासन वित्त विभाग परिपत्रक क्रमांकःअर्थसं-२०२१/प्र.क्र.४८/अर्थसंकल्प-३, दि.०६ एप्रिल, २०२१
शासन निर्णय “महाराष्ट्र विनियोजन विधेयक, २०२३” (महाराष्ट्र विनियोजन अधिनियम, २०२३) यांच्या अनुसूचीतील स्तंभ ४ मध्ये विनिर्दिष्ट करण्यात आलेल्या रकमांस विधानमंडळाने मंजूरी दिलेली असून महाराष्ट्राचे मा.राज्यपाल यांनी त्यास अधिसंमती दिलेली आहे आणि ते २०२३ चा महाराष्ट्र अधिनियम क्रमांक १७ म्हणून महाराष्ट्र राजपत्र असाधारण भाग - ४ दिनांक २९ मार्च, २०२३ यामध्ये प्रसिध्द करण्यात ले असल्याचे संदर्भाधिन दि.१२.०४.२०२३ च्या परिपत्रकात नमूद केले आहे.
२. वित्त विभागाच्या संदर्भाधिन शासन परिपत्रकान्वये सन २०२३-२४ या वित्तीय वर्षासाठी मागणी क्र.व्ही-२ ,व्ही-६ अंतर्गत वित्त विभागाने मंजूर केल्यानुसार अर्थसंकल्पिय अंदाज सन २०२३-२४ (White Book) श्वेत पुस्तकाच्या आधारे प्रशासकीय विभागांना प्राधिकृत केलेल्या उद्दिष्टांअंतर्गत निधी वितरीत करण्यात येणार आहे.
३. वित्तीय वर्ष सन २०२३-२४ च्या अर्थसंकल्पिय तरतूदींची मासिक निधी विवरणपत्रे, अर्थसंकल्पिय अंदाज वाटप आणि संनियंत्रण प्रणालीवर (बीम्स) प्रशासकीय विभागांकडून नोंदविण्यात आल्यानंतर सन २०२३-२४ च्या प्रथम नऊमाहीकरीता (डिसेंबर २०२३) अखेर आवश्यक असणारा अनिवार्य व कार्यक्रमांतर्गत खर्चाचा अर्थसंकल्पित निधी एकूण वार्षिक तरतूदीच्या ७० % च्या मर्यादेत अर्थसंकल्पिय अंदाज वाटप आणि संनियंत्रण प्रणालीद्वारे (बीम्स) वितरीत केला जाईल.
४. वित्त विभागाच्या संदर्भाधिन परिपत्रकास अनुसरुन अनिवार्य खर्चाअंतर्गतच्या योजनांसाठी या शासन निर्णयासोबत जोडलेल्या परिशिष्ट-अ मधील स्तंभ क्र.८ मधील मंजूर तरतूदी स्तंभ क्र.६ मध्ये निर्देशित केलेल्या नियंत्रक अधिका-यांकडे टप्प्याटप्प्याने सुपूर्द करण्यात येतील. एप्रिल ते जून २०२३ या पहिल्या तिमाहीसाठी २०%, जुलै ते सप्टेंबर २०२३ या तिमाहीसाठी २०%, व ऑक्टोबर ते डिसेंबर २०२३ या तिमाहीसाठी ३०% याप्रमाणे निधी वितरीत केला जाईल. त्यांनी वित्त विभागाच्या संदर्भाधिन परिपत्रकामध्ये नमूद केलेल्या अटींची तसेच प्रचलित नियम,अटी व शर्तींची पुर्तता केल्यांनतर सन २०२३-२४ मधील नउमाहीकरिता अर्थसंकल्पिय तरतूदी ७० %च्या मर्यादेत विहित पध्दतीनुसार खर्च करण्याची दक्षता घ्यावी.
५. सन २०२३-२४ या वर्षासाठी वितरीत केलेल्या निधीच्या खर्चाचे प्रमाण नियंत्रण अधिका-यांनी योग्यरित्या नियोजित करावे. याबाबतचा आढावा दर तीन महिन्यांनी घ्यावा व वर्षाच्या शेवटच्या महिन्यात प्रमाणाबाहेर खर्च होणार नाही याची दक्षता घ्यावी.
सहकार पणन व वस्त्रोद्योग विभागाच्या अधिनस्त सर्व नियंत्रक व आहरण संवितरण अधिकारी यांनी वित्त विभागाच्या संदर्भाधिन परिपत्रकामध्ये नमूद केलेल्या अटीच्या अधिन राहून अर्थसंकल्पिय अंदाज वाटप आणि संनियंत्रण प्रणालीवर उपलब्ध करुन दिलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्यनियमावली, वित्तीय नियमावली, अर्थसंकल्पीय नियम पुस्तिकेतील तरतूदी तसेच वित्त विभागाच्या संदर्भाधिन दि.१२.०४.२०२३ च्या परिपत्रकातील परिच्छेद ४ ते १८ येथील मार्गदर्शक सुचना आणि त्यासोबतच्या परिशिष्टामधील मार्गदर्शक सुचनांचे काटेकोरपणे पालन करावे.
# Page 2
शासन निर्णय क्रमांकः मविअ-३८२३/(प्र.क्र.२४/२०२३)/१७-स
# Page 3