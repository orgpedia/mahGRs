# Page 1
केंद्र शासनाच्या निर्देशानुसार राज्यातील साखर कारखान्यांनी एफ.आर.पी. प्रमाणे गाळप हंगाम २०२३-२४ साठी ऊसदर अदा करावयाचे धोरण.
महाराष्ट्र शासन,
सहकार पणन व वस्त्रोद्योग विभाग,
शासन निर्णय क्र. ससाका ११२३/प्र.क्र.३१८/२५ स,
मंत्रालय, विस्तार, मुंबई - ४०० ०३२.
दिनांक :- २६/१२/२०२३
वाचा : १) ऊस (नियंत्रण) आदेश १९६६ २) महाराष्ट्र (कारखान्यांना पुरविण्यात आलेल्या) ऊसदराचे विनियमन अधिनियम २०१३ व त्याखालील नियम २०१६ ३) केंद्र शासन, ग्राहक व्यवहार, अन्न व नागरी पुरवठा मंत्रालय, भारत सरकार यांची अधिसूचना क्र.सा.का.नि.६६३(अ)/आ.व./ई.ख दि.२२/१०/२०२० ४) शासन निर्णय क्र.ससाका२०२१/प्र.क्र.१०१/२५स, दि.२१/०२/२०२२ ५) शासन निर्णय क्र.ससाका २०२१/प्र.क्र.१०१/२५-स, दि.१८/१०/२०२२.
६) केंद्र शासन, ग्राहक व्यवहार, अन्न व नागरी पुरवठा मंत्रालय, भारत सरकार यांची अधिसूचना क्र.३(१)/२०२२-एसपी-१, दि. ०६/०७/२०२३.
प्रस्तावना: केंद्र शासनाने दिनांक ०६/०७/२०२३ रोजीच्या अधिसूचनेद्वारे, गाळप हंगाम २०२३-२४ साठीचा किमान एफआरपी ऊसदर प्रसिध्द केलेला आहे. सदर अधिसूचनेद्वारे जाहिर केलेला ऊस दर विचारात घेता, गाळप हंगाम २०२२-२३ साठी जाहिर केलेल्या एफआरपी ऊसदरात बदल झालेला आहे. सदर बदल आणि त्यासंदर्भातील दिनांक २१/०२/२०२२ रोजीच्या शासन निर्णयातील निर्देश विचारात घेता, २०२३-२४ हंगामाचा अंतिम साखर उतारा निश्चित होईपर्यंत, हंगाम सुरू झाल्यापासून गाळप केलेल्या ऊसासाठी सुरूवातीचा किमान एफआरपी ऊसदर निश्चित करताना आधारभूत धरावयाचा किमान साखर उतारा निश्चित करणे आवश्यक असल्याने शासनाने त्याबाबत खालीलप्रमाणे निर्णय घेतलेला आहे.
शासन निर्णय गाळप हंगाम २०२३-२४ व त्यापुढील हंगामाचा अंतिम साखर उतारा निश्चित होईपर्यंत, हंगाम सुरू झाल्यापासुन गाळप केलेल्या ऊसासाठी सुरूवातीचा किमान एफआरपी ऊसदर अदा करताना आधारभूत धरावयाचा साखर उतारा महसूल विभागनिहाय पुढील प्रमाणे निश्चित करण्यात आलेला आहे.
--------------------------------------------------------------------------------------------------------------------------------
| अ.क्रं. | महसुल विभागाचे नाव | हंगामाचा अंतिम साखर उतारा निश्चित होईपर्यंत एफआरपी ऊस दर अदा करण्यासाठी आधारभूत धरावयाचा साखर उतारा |
|  | पुणे व नाशिक | १०.२५% |
|  | छत्रपती संभाजीनगर, अमरावती  |  व नागपूर | ९.५०% |
--------------------------------------------------------------------------------------------------------------------------------
वरीलप्रमाणे आधारभूत साखर उतारा विचारात घेऊन त्या त्या महसुल विभागातील साखर कारखान्यांनी केंद्र शासनाने सन-२०२३-२४ च्या हंगामासाठी एफ.आर.पी.च्या धोरणात दि.०६/०७/२०२३ च्या अधिसूचनेद्वारे निश्चित केलेल्या मुलभूत एफ. आर. पी. दरानुसार हंगामाच्या सुरुवातीचा किमान एफ.आर.पी. ऊसदर खालीलप्रमाणे निश्चित करून ऊस (नियंत्रण) आदेश १९६६ मधील कलम ३ नुसार अदा करण्याची कार्यवाही करण्यात यावी.
# Page 2
शासन निर्णय क्रमांक: ससाका ११२३/प्र.क्र.३१८/२५ स
१.हंगाम २०२३-२४ करीता बेसिक १०.२५% साखर उताऱ्यासाठी रास्त व किफायतशीर ऊसदर प्रति क्विंटल रू.३१५/
२. साखर उतारा १०.२५%च्या वरील प्रत्येक ०.१% उतारा वाढीसाठी प्रिमियम दर
रू.३.०७ प्रति क्विंटल
३.साखर उतारा १०.२५% पेक्षा कमी परंतु ९.५०% पेक्षा जास्त असलेल्या प्रकरणी, प्रत्येक ०.१% उतारा घटीसाठी रू. ३.०७ प्रति क्विंटल तथापि, साखर उतारा ९.५०% किंवा
त्यापेक्षा कमी असल्यास रास्त व किफायतशीर ऊसदर रू.२९१.९७५ प्रति क्विंटल.
आधारभूत धरावयाचा किमान साखर उतारा यासह इतर सर्व धोरणात्मक बाबी ह्या दि. २१/०२/२०२२ रोजीच्या शासन निर्णयाप्रमाणे राहतील.
उपरोक्त आदेश गाळप हंगाम २०२३-२४ साठी पासुन लागू राहील.