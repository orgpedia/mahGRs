# Page 1
नागपूर विणकर सहकारी सूतगिरणी मर्या, नागपूर (नोंदणी रद्द) उमरेड रोड, जि.नागपूर या सूतगिरणीची जमिन रेडी रेकनर दराने म्हाडाला विक्री करण्यास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः बैठक-१५१५/प्र.क्र.५६/टेक्स-१ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख : २२ जून, २०१८
वाचा : १. संचालक, वस्त्रोद्योग, नागपूर यांचे अ.शा. पत्र क्र. ३३२०२०१७, दि.१.४.२०१७ २. महाराष्ट्र गृहनिर्माण व क्षेत्रविकास प्राधिकरण, मुंबई यांचे पत्र क्र.एमएच/एलक्यूएन/३०१५१/ डॉ.क्र.३२०/ ना.मं./१६/४७२२, दि.१५.११.२०१७ प्रस्तावना : नागपूर विणकर सहकारी सूतगिरणी मर्या, नागपूर या सूतगिरणीची नोंदणी दि.१५.०६.१९६२ रोजी करण्यात आली असून सूतगिरणीचे खेळते भाग भांडवल संपुष्टात आल्याने दि.२४.०६.१९९६ रोजी सूतगिरणी संचालक वस्त्रोद्योग नागपूर यांचे अंतरिम आदेशान्वये अवसायनात काढण्यात आली.
दि.५.५.२०११ रोजी या सूतगिरणीचा अवसायन कालावधी समापन करुन दि.२३.०६.२०१३ रोजी महाराष्ट्र सहकारी संस्था अधिनियम, १९६० चे कलम २१ मधील तरतूदीनुसार सूतगिरणीची नोंदणी रद्द करण्यात आली. तद्नंतर सूतगिरणीची मालमत्ता निबंधक यांचे वतीने प्रादेशिक उपसंचालक, वस्त्रोद्योग, नागपूर यांचे अभिरक्षेत व नियंत्रणात ठेवण्यात आली आहे. सूतगिरणीकडे शिल्लक असलेली २०.२० एकर जमिन रेडी रेकनर दराने म्हाडाला विक्री करुन येणारी रक्कम वस्त्रोद्योग विकास कोषमध्ये जमा करुन ती रक्कम वस्त्रोद्योग धोरण राबविणेसाठी उपयोगात आणण्याची बाब शासनाच्या विचाराधीन होती.
शासन निर्णय : नागपूर विणकर सहकारी सूतगिरणी मर्या, नागपूर या सूतगिरणीची नोंदणी संचालक वस्त्रोद्योग नागपूर यांचे दि.२.७.२०१३ च्या आदेशान्वये रद्द करण्यात आल्याने निबंधकाच्या वतीने प्रादेशिक उपसंचालक, वस्त्रोद्योग, नागपूर यांच्या अभिरक्षेत असलेली या सूतगिरणीची २०.२० एकर जमिन रेडी रेकनर दराने म्हाडाला विक्री करण्यास शासन मान्यता देण्यात येत आहे. याबाबतची नियमानुसार आवश्यक कार्यवाही गृहनिर्माण विभाग, म्हाडा व संचालक वस्त्रोद्योग, नागपूर यांनी करावी.
२. नागपूर विणकर सहकारी सूतगिरणी मर्या, नागपूर या सूतगिरणीच्या अनुषंगाने विविध न्यायालयामध्ये सुरु असलेल्या याचिकांच्या / न्यायालयीन प्रकरणांच्या अंतिम निकालाच्या अधिन राहून
# Page 2
शासन निर्णय क्रमांकः बैठक १५१५/प्र.क्र.५६/टेक्स-१ (अ)
जमिन विक्री करण्यास मान्यता देण्यात येत आहे. तसेच या सूतगिरणीबाबत मा. न्यायालयाने दिलेल्या आदेशांचे काटेकोरपणे पालन होईल याबाबत संचालक, वस्त्रोद्योग यांनी आवश्यक ती कार्यवाही करावी.