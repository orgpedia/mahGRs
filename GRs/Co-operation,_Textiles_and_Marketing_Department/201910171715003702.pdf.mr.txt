# Page 1
सहकारी साखर कारखाने
२०१९-२०२० वर्षाकरिता सतत व समवर्ती लेखापरिक्षण कर्मचारी वर्ग पुढे चालू ठेवण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः ससाका-२०१९/प्र.क्र.६९/२५स,
मंत्रालय, मुंबई - ४०० ०३२
दिनांक : १७.१०.२०१९
वाचा - १) सहकार, पणन व वस्त्रोद्योग विभाग शासन निर्णय क्र.राजस-१००८/प्र.क्र.५३८/५-स, दिनांक ०५.०५.२०११ २) सहकार, पणन व वस्त्रोद्योग विभाग शासन निर्णय क्र.ससाका-२०१९/प्र.क्र.६९/२५-स दिनांक २८.०३.२०१९.
३) वित्त विभाग शासन निर्णय क्र :- पदनि २०१६/प्र.क्र.८/१६/आपुक, दि.११.०९.२०१९.
४) सहकार पणन व वस्त्रोद्योग विभाग शासन निर्णय क्र.राजस २०१७/प्र.क्र.६६/५ स, दि.२५.४.२०१७ व शुध्दीपत्रक दि.२६.४.२०१७ ५) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्र.आस्था/कक्ष ४/ड संवर्ग निरसित पदे/२०१८, दि.३०.०७.२०१८.
६) साखर आयुक्त पुणे पत्र क्र.साआ/लेप/कक्ष ५/ अस्थायी पदे २०१९-२०/ कन्टीन्युएशन /६६०१/सन २०१९, दि.५.९.२०१९.
७) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र जा.क्र.आस्थापना/कक्ष ४/साखर कारखाना/मुदतवाढ/१०७३/२०१९, दि.१४.१०.२०१९ ८) सहकार आयुक्त व निबंधक सहकारी संस्था, पुणे यांचे पत्रक्र.सआ/लेप/ साखर/ अस्थायी/ १५४४/२०१९, दि.१६.१०.२०१९
प्रस्तावना - उपरोक्त वाचा-२ येथील दि.२८.०३.२०१९ च्या शासन निर्णयान्वये महाराष्ट्रातील सहकारी साखर कारखान्यांचे सतत व समवर्ती लेखापरिक्षण करण्यासाठी निर्माण करण्यात आलेली २५५ अस्थायी पदे दि.३०.०९.२०१९ पर्यंत चालू ठेवण्यास शासनाने मान्यता दिली आहे. तथापि, संदर्भ क्र.४ च्या शासन निर्णयान्वये सहकार विभागातील गट ड संवर्गातील मंजूर पदांपैकी २५% पदे निरसित करणेबाबत निर्देश देण्यात आले आहेत. त्यानुसार संदर्भ क्र.५ अन्वये सहकार आयुक्त कार्यालयाने लेखापरिक्षण विभागातील एकूण १४८ गट ड संवर्गातील पदे निरसित करण्याबाबतचे आदेश संबंधित सर्व विभागीय सहनिबंधक (लेखापरिक्षण) यांना निरसित करावयाची पदसंख्या निश्चित करुन त्यानुसार पदे निरसित करण्याबाबत कारवाई करण्याचे आदेश दिले होते. त्यानुसार संबंधित विभागीय सहनिबंधक (लेखापरिक्षण) यांनी विविध योजनांमधील गट ड संवर्गातील अस्थायी पदे निरसित करण्याबाबतचे आदेश पारित केले आहेत. त्यानुसार संबंधित विभागांनी निरसित केलेल्या एकूण १४८ पदांमध्ये साखर योजनेतील निरसित केलेले गट ड संवर्गातील ७ अस्थायी पदांचा समावेश आहे. त्यानुसार सहकार आयुक्त व निबंधक सहकारी संस्था महाराष्ट्र राज्य, पुणे या कार्यालयाने दि.१६.१०.२०१९ च्या पत्रान्वये सदर २४८ अस्थायी पदे दि.०१.१०.२०१९ ते दि.२९.०२.२०२० पर्यन्त चालू ठेवण्यास मंजूरी देणेबाबतचा प्रस्ताव शासनास सादर केला आहे. वित्त विभाग शासन निर्णय दि.११.०९.२०१९ नुसार सद्यस्थितीत सदर २४८ अस्थायी पदे दिनांक ०१.१०.२०१९ पासून दिनांक २९.०२.२०२० पर्यंत चालू ठेवण्यास मान्यता देण्याबाबतचा प्रस्ताव शासनाच्या विचाराधीन होता.
# Page 2
शासन निर्णय क्रमांकः ससाका-२०१९/प्र.क्र.६९/२५स,
शासन निर्णय उपरोक्त वाचा क्र. २ येथील दि.२८.०३.२०१९ च्या शासन निर्णयान्वये महाराष्ट्रातील सहकारी साखर कारखान्यांचे सतत व समवर्ती लेखापरिक्षण करण्यासाठी निर्माण करण्यात आलेली २५५ अस्थायी पदे दि.३०.०९.२०१९ पर्यंत चालू ठेवण्यास शासनाने मान्यता दिलेली आहे. आता, सहकार आयुक्त, पुणे यांचे दि.१६.१०.२०१९ च्या पत्रान्वये प्राप्त झालेल्या प्रस्तावातील खाली नमूद २४८ अस्थायी पदांना दि.०१.१०.२०१९ ते दि.२९.०२.२०२० पर्यंत पुढे चालू ठेवण्यास मान्यता देण्यात येत आहे. दरम्यानच्या काळात कार्यासन (आस्था १) आणि कार्यासन ( ५ स) या कार्यासनांनी कोणत्याही परिस्थितीत त्यांच्या
आस्थापनेवरील व त्यांच्या प्रशासकीय नियंत्रणाखालील कार्यालयांच्या आस्थापनेवरील मंजूर पदांचा आढावा घेऊन, सुधारित आकृतीबंधास उच्चस्तरीय सचिव समितीची मान्यता घेणे आवश्यक आहे. कार्यासन (आस्था १) आणि कार्यासन (५ स) यांनी प्रशासकीय विभागाच्या (खुद्द) आस्थापनेवरील पदांचा तसेच, त्यांच्या नियंत्रणाखालील क्षेत्रीय कार्यालयाच्या आस्थापनेवरील पदांचा आढावा घेऊन, सुधारीत आकृतीबंधास प्रस्ताव तातडीने वित्त विभागास सादर करण्याचे नियोजन करुन त्वरित कार्यवाही करावी व सुधारित आकृतीबंधास उच्चस्तरीय सचिव समितीची मान्यता घेण्याची दक्षता घ्यावी.
-------------------------------------------------------------
|  | अ.क्र. |  |  | पदनाम |  |  | वेतनश्रेणी |  |  | एकूण पदे |  |
| १ | विशेष लेखापरिक्षक, वर्ग-१ | १५६००-३९१००+ग्रेड पे रु.५४०० | ३१ |
| २ | लेखा परिक्षक, श्रेणी १ | ९३००-३४८००+ग्रेड पे रु.४३०० | ७० |
| ३ | लेखा परिक्षक, श्रेणी - २ | ९३००-३४८००+ग्रेड पे रु.४२०० | ६० |
| ४ | उपलेखा परिक्षक | ५२००-२०२००+ग्रेड पे रु.२४०० | १२ |
| ५ | कनिष्ठ लिपिक | ५२००-२०२००+ग्रेड पे रु.२४०० | ४३ |
| ६ | लघुटंकलेखक | ५२००-२०२००+ग्रेड पे रु.१९०० | ०२ |
| ७ | शिपाई | ४४४०-७४४०+ग्रेड पे रु.१३०० | ३० |
| एकूण | २४८ |
-------------------------------------------------------------
२. यावरील खर्च, अर्थसंकल्प लेखाशीर्ष “मागणी क्र. व्ही-२- २४२५, सहकार - १०१, सहकारी संस्थाची लेखापरिक्षा (०१) (०१) लेखापरिक्षेसाठी कर्मचारी वर्ग (२४२५ ०२२७ )” या लेखाशीर्षाखाली दाखविण्यात यावा व सन २०१९- २०२० या वित्तीय वर्षाकरिता मंजूर अनुदानातून भागविण्यात यावा.
३. हे आदेश वित्त विभाग शासन निर्णय क्र. पदनि २०१६/प्र.क्र.०८/१६/आपुक, दिनांक ११.०९.२०१९ अन्वये विभागास प्राप्त प्राधिकारानुसार निर्गमित करण्यात येत आहे.
# Page 3