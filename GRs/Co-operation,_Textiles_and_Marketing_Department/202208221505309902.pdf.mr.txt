# Page 1
वरिष्ठ पणन अधिकारी व तांत्रिक सहाय्यक गट-क या संवर्गातून सहाय्यक आयुक्त (तांत्रिक) गट ब (राजपत्रित) या संवर्गात निव्वळ तात्पुरत्या स्वरुपात पदोन्नती व पदस्थापना देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन आदेश क्रमांक - संकिर्ण २०२१/प्र.क्र.२७०/टेक्स-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २२ ऑगस्ट, २०२२.
शासन आदेश : वस्त्रोद्योग आयुक्तालय यांच्या आस्थापनेवरील वरिष्ठ पणन अधिकारी व तांत्रिक सहाय्यक (एस १४ रु.३८६००-१२२८००) या संवर्गातून सहाय्यक आयुक्त (तांत्रिक) गट ब (राजपत्रित) (एस-१५ रु.४१८०० १३२३००)या संवर्गात निव्वळ तात्पुरत्या स्वरुपात पदोन्नती देण्यासाठी तयार करण्यात आलेल्या सन २०२१-२२ च्या निवडसूचीमधील खालील अधिकाऱ्यांना सहाय्यक आयुक्त (तांत्रिक) गट ब (राजपत्रित) या संवर्गात पदोन्नतीने पदस्थापना देण्यात येत आहे :
-------------------------------------------------------------------------------------------------------------------------------------
| अ.क्र. | अधिकाऱ्याचे नाव | सध्या कार्यरत ठिकाण | पदोन्नतीने पदस्थापनेचे ठिकाण |
| १ | श्री गंगाधर गिरीधारी गजभिये | वस्त्रोद्योग आयुक्तालय, नागपूर | सहाय्यक आयुक्त (हातमाग) वस्त्रोद्योग आयुक्तालय, नागपूर |
| २ | श्री जेतकुमार देवराव सोनटक्के | वस्त्रोद्योग आयुक्तालय, नागपूर  |  |  | सहाय्यक आयुक्त (तांत्रिक) प्रादेशिक उपआयुक्त वस्त्रोद्योग, नागपूर |
-------------------------------------------------------------------------------------------------------------------------------------
२. उपरोक्त पदोन्नत अधिकाऱ्यांची सदर पदोन्नती व पदस्थापना पुढे नमूद केलेल्या बाबींच्या अधीन राहून निव्वळ तात्पुरत्या स्वरुपात करण्यात येत आहे : १) सदर पदोन्नती, निवडसूची तयार करताना कोणी जेष्ठ अधिकारी अनावधानाने वगळण्यात आलेले नाहीत अथवा अधिक्रमित झालेले नाहीत, याच्या अधीन राहून देण्यात येत आहे.
२) सदर पदोन्नती निव्वळ तात्पुरत्या स्वरुपात, मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ मधील अंतिम निर्णयाच्या अधिन राहून करण्यात येत आहे.
३) दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत मा.उच्च न्यायालय, मुंबई येथील रिट याचिका स्टँप ६८१९/२०२१ मध्ये दि.०८.०७.२०२१ व दि.२२.०७.२०२१ रोजी दिलेल्या आदेशाच्या अधीन राहून देण्यात येत आहे.
४) सदर पदोन्नती निव्वळ तात्पुरत्या स्वरुपाची असल्याने नियमितपणाचा व सेवाज्येष्ठतेचा कोणताही हक्क मिळणार नाही.
३. महाराष्ट्र नागरी सेवा (ज्येष्ठतेचे विनियम) नियमावली २०२१ मधील २ (ड) येथील तरतुदीनुसार पदोन्नतीने नियुक्ती होणाऱ्या अधिकाऱ्यांनी सदर पदोन्नतीचे आदेश निघाल्याच्या तारखेपासून ३० दिवसांच्या विहित मुदतीमध्ये पदोन्नतीच्या पदावर रुजू होणे आवश्यक आहे.
# Page 2
शासन आदेश क्रमांक: संकिर्ण २०२१/प्र.क्र.२७०/टेक्स-२
४. सदर पदोन्नत अधिकाऱ्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगविषयक कारवाईस पात्र ठरतील.
५. सदर पदोन्नत अधिकाऱ्यांनी पदोन्नतीच्या पदावर पदग्रहण केल्यापासून एक महिन्याच्या आत वेतननिश्चिती विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र.११ (१) (ए) अनुसार पदोन्नतीचा दिनांक विचारात घेऊन करण्यात यावी.
६. सदर अधिकारी पदोन्नतीच्या पदावर रूजू होण्यापूर्वी संबंधित अधिकाऱ्यांकडून त्यांना निव्वळ तात्पुरत्या स्वरुपात देण्यात आलेल्या पदावर पदोन्नतीचा हक्क राहणार नसल्याचे लेखी बंधपत्र आयुक्त (वस्त्रोद्योग) यांनी घेऊन तदनंतर रितसर कार्यमुक्तीचे आदेश निर्गमित करण्यात यावेत.
७. आयुक्त (वस्त्रोद्योग) यांनी सदरचे आदेश तात्काळ अंमलात येतील असे पहावे व सदर अधिकारी विहित मुदतीत पदस्थापनेच्या जागी रूजू होतील याची दक्षता घ्यावी. तसेच सामान्य प्रशासन विभागाच्या दि.०२ जून २०१४ च्या शासन निर्णयातील तदतूदीनुसार संबंधित अधिकाऱ्यांनी मत्ता व दायित्व विवरणपत्र सादर केल्याची खातरजमा देखील करावी.