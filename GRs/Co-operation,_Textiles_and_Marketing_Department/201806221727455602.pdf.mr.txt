# Page 1
मानीव अभिहस्तांतरण आदेश व प्रमाणपत्र देण्यासंदर्भात अनुसरावयाची कार्यपध्दती....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सगृयो-२०१७/प्र.क्र.१९२/१४-स
मादाम कामा रोड, हुतात्मा राजगुरु चौक,
नवीन प्रशासकीय भवन, १४ वा मजला,
मंत्रालय, मुंबई ४०० ०३२.
दिनांक : २२ जून, २०१८
वाचा: १) महाराष्ट्र मालकी हक्काच्या सदनिकाबाबत (त्या बांधकामास प्रोत्साहन देणे, त्यांची विक्री, व्यवस्थापन व हस्तांतरण यांचे नियमन करण्याबाबत) अधिनियम, १९६३.
२) गृहनिर्माण विभाग, शासन अधिसूचना क्रमांक:माहस-२००८/प्र.क्र.१७०/दु.व.पु.-२, दि.२७.९.२०१०.
३) गृहनिर्माण विभाग, शासन अधिसूचना क्रमांक: माहस २००८ / प्र.क्र.२४/भाग-२/दु.व.पु.-२, दि.२५.२.२०११.
४) गृहनिर्माण विभाग, शासन निर्णय क्रमांक: माहस २००८/प्र.क्र.२४/भाग-२/दु.व पु.-२, दि.२५.२.२०११ ५) महसूल व वन विभाग, शासन परिपत्रक क्रमाक: संकिर्ण-२०१२/प्र.क्र.४४२/ल-१, दि.२३.११.२०१२.
६) सहकार, पणन व वस्त्रोद्योग विभाग, शासन परिपत्रक क्रमांक: सगृयो-२०१३/अनौ-०२/ प्र.क्र.२३५/१४-स, दि.२९.०४.२०१४ ७) सहकार, पणन व वस्त्रोद्योग विभाग, शासन परिपत्रक क्रमांक: सगृयो-२०१३/अनौ-०२/ प्र.क्र.२३५/१४-स, दि. ७ जून, २०१४ ८) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे आदेश क्र.जा.क्र.गृह/डी-३/मानीव अभि./२०१५, दि.२३ जुलै, २०१५.
९) गृहनिर्माण विभाग, शासन निर्णय क्रमांक: संकीर्ण २०१६/प्र.क्र.१/दु.व पु. २, दि.२९ मार्च, २०१६.
१०)गृहनिर्माण विभाग, शासन निर्णय, क्रमांक:संकीर्ण २०१६/प्र.क्र.१/दु.व पु.-२, दि.१४.०६.२०१६.
११) महसुल व वन विभाग, शासन परिपत्रक, क्रमाक: मुद्रांक २०१२/१०१६/प्र.क्र.२९४/म-१, दि. १२ जुलै,२०१६.
१२) गृहनिर्माण विभाग, शासन निर्णय, क्रमांक:संकीर्ण-२०१६/प्र.क्र.१/दुवपु-२, दि.१८.०९.२०१७.
प्रस्तावना: महाराष्ट्र मालकी हक्काच्या सदनिकांबाबत (त्या बांधण्यास प्रोत्साहन देणे, त्यांची विक्री,
व्यवस्थापन व हस्तांतरण यांचे नियमन करण्याबाबत) अधिनियम, १९६३ व नियम, १९६४ मध्ये सहकारी
# Page 2
शासन निर्णय क्रमांकः सगृयो-२०१७/प्र.क्र.१९२/१४-स
गृहनिर्माण संस्थांच्या अथवा अपार्टमेंटच्या जागा व इमारतीचे मानीव अभिहस्तांतरण विकासक /
प्रवर्तक यांनी विहित मुदतीत करण्याची तरतुद आहे. तथापि, या तरतुदीची अंमलबजावणी विकासक /
प्रवर्तक यांचेकडून होत नसल्याने गृहनिर्माण विभागाने सदर अधिनियमाच्या कलम १० व ११ मध्ये
दुरुस्ती करुन सहकारी गृहनिर्माण संस्थांचे एकतर्फी मानीव अभिहस्तांतरण करण्याची तरतूद
करण्यात आली आहे. याकरीता गृहनिर्माण विभागाच्या संदर्भाधीन क्र. ३ येथील दि. २५.२.२०११ च्या
अधिसूचनेन्वये सक्षम प्राधिकारी म्हणून राज्यातील सर्व जिल्हा उपनिबंधक, सहकारी संस्था तर
सिडको क्षेत्रासाठी सहनिबंधक, सहकारी संस्था (सिडको), नवी मुंबई यांची या कामाकरीता नियुक्ती
करण्यात आली आहे. तसेच सदर प्रक्रिया राबविण्याच्या अनुषंगाने गृहनिर्माण विभागाच्या संदर्भाधीन
क्र. ४ येथील दिनांक २५.२.२०११ च्या शासन निर्णयान्वये मानीव अभिहस्तांतरणासाठी लागणा-या
आवश्यक कागदपत्रांची सूची निश्चित केली आहे. तथापी, सदरची कागदपत्रे मिळविण्यासाठी सहकारी
गृहनिर्माण संस्थांना अनेक अडचणी येत असल्याने मानीव अभिहस्तांतरण प्रक्रियेस गती येत नव्हती.
तसेच यासाठी संस्था पुढे येण्यास तयार नसल्याचे निदर्शनास आले आहे.
२. वरील बाबी विचारात घेऊन सहकारी गृहनिर्माण संस्थांच्या मानीव अभिहस्तांतरणाच्या प्रक्रियेचे
सुलभीकरण करणे व त्यासाठी लागणा-या कागदपत्रांची संख्या कमी करणे आवश्यक असल्याने
त्याबाबत अभ्यास करुन शिफारस करण्यासाठी सहकार आयुक्त व निबंधक, सहकारी संस्था, महाराष्ट्र
राज्य, पुणे यांच्यास्तरावर समिती गठीत करण्यात आली होती. सदर समितीने सादर केलेल्या
अहवालाच्या अनुषंगाने या संदर्भातील धोरणात्मक निर्णय घेण्यासाठी शासनस्तरावर प्रधान सचिव
(गृहनिर्माण ) यांच्या अध्यक्षतेखाली समन्वय समिती गठीत केली होती. सदर समितीची बैठक होऊन या
बैठकीमध्ये सहकार आयुक्त व निबंधक, सहकारी संस्था, महाराष्ट्र राज्य, पुणे यांनी दिलेल्या
समितीच्या अहवालातील सर्व शिफारशी स्विकारण्यात आल्या आहेत. त्याचप्रमाणे गृहनिर्माण विभागाने
त्यांच्या संदर्भाधीन क्र. १० येथील दि. १४.०६.२०१६ च्या शासन निर्णयामधील मानीव
अभिहस्तांतरणासाठी आवश्यक असणा-या १२ कागदपत्रांची संख्या कमी करुन ती ८ वर आणण्यात
आली आहे. तर महसूल व वन विभागाने देखील मानीव अभिहस्तांतरणाच्या दस्ताचे मुल्यांकन व
नोंदणीसाठी किमान ५ कागदपत्रे आवश्यक असल्याबाबत संदर्भाधीन क्र.११ येथील दि. १२.०७.२०१६
रोजी या संदर्भातील परिपत्रक निर्गमित केले आहे.
पृष्ठ २१ पैकी २
# Page 3
शासन निर्णय क्रमांकः सगृयो-२०१७/प्र.क्र.१९२/१४-स
३. सहकार आयुक्त व निबंधक, सहकारी संस्था, महाराष्ट्र राज्य, पुणे यांनी मानीव
अभिहस्तांतरणासंदर्भात शासनास सादर केलेल्या अहवालातील शिफारशी हया महसूल व वन विभाग,
नगर विकास विभाग, सहकार, पणन व वस्त्रोद्योग विभाग इत्यादी विभागाशी संबंधित असल्याने सदर
शिफारशींवर आवश्यक ती कार्यवाही करुन या संदर्भातील अहवाल सादर करण्याविषयी मा. मुख्य
सचिवांनी संबंधित विभागांना कळविले होते. त्यानंतर या संदर्भात या शिफारशींवर अंमलबजावणी
करण्याच्या अनुषंगाने त्यांच्या अध्यक्षतेखाली दि. २६.०९.२०१६ रोजी बैठक आयोजित करण्यात आली
होती. सदर बैठकीत मानीव अभिहस्तांतरणातील अडचणी दूर करण्यासाठी प्रधान सचिव (गृहनिर्माण)
यांच्या अध्यक्षतेखाली स्थापन करण्यात आलेल्या समितीच्या शिफारशींच्या अनुषंगाने संबंधित
विभागामार्फत केलेल्या कार्यवाहीचा आढावा तसेच सहकार आयुक्त व निबंधक, सहकारी संस्था,
महाराष्ट्र राज्य, पुणे यांच्या कार्यालयाकडे प्रलंबित असलेल्या प्रकरणांचा वर्षनिहाय आढावा घेण्यात
आला. यावर चर्चेदरम्यान असे लक्षात आले की विविध विभागांनी निर्गमित केलेल्या शासन निर्णयात
विहित कागदपत्रे सादर करणे अर्जदारांना खूपच अडचणीचे ठरणार असल्याने या विभागाने अपेक्षित
असलेली सर्व कागदपत्रे विहित करणारा व सर्व समावेशक मार्गदर्शन सुचनांचा एकच शासन निर्णय
निर्गमित केल्यास सर्व माहिती एकाच स्तरावर मिळून अर्ज करण्याची प्रक्रिया अर्जदारास सोपी व
दिलासा देणारी ठरेल. म्हणून सदर बैठकीत असे ठरले की सहकार आयुक्त व निबंधक, सहकारी
संस्था, महाराष्ट्र राज्य, पुणे यांनी मानीव अभिहस्तांतरणासंबंधीच्या तरतुदी व त्या अनुषंगाने सक्षम
प्राधिकाऱ्यांनी अनुसरावयाची कार्यपध्दती, पार पाडावयाची कर्तव्ये आणि नागरिकांना येणाऱ्या अडचणी
विचारात घेऊन एकच शासन निर्णयाचा मसुदा तयार करावा. सदर शासन निर्णय सर्व संबंधित
विभागांचे अभिप्राय घेऊन निर्गमित करण्यात यावा.
४. वर नमूद केलेल्या वस्तूस्थितीच्या अनुषंगाने सद्य:स्थितील मानीव अभिहस्तांतरणासंदर्भात
सद्या अस्तित्वात असलेल्या प्रक्रियेत सुसूत्रता आणण्यासाठी यापूर्वीचे शासन निर्णय अधिक्रमित करुन
सदर शासन निर्णय निर्गमित करण्याची बाब शासनाच्या विचाराधीन होती.
शासन निर्णयः
वरील प्रस्तावनेतील वस्तुस्थिती विचारात घेऊन मानीव अभिहस्तांतरणासाठी ऑनलाईन अर्ज
सादर करण्यासंबंधीचे या विभागाचे संदर्भाधीन क्र. ६ व ७ येथील अनुक्रमे दि. २९.०४.२०१४ व
पृष्ठ २१ पैकी ३
# Page 4
शासन निर्णय क्रमांकः सगृयो-२०१७/प्र.क्र.१९२/१४-स
दि. ०७.०६.२०१४ चे शासन निर्णय याव्दारे अधिक्रमित करण्यात येत असून मानीव अभिहस्तांतरण
आदेश व प्रमाणपत्र देण्यासंदर्भात अनुसरावयाच्या कार्यपध्दतीबाबतचे सुधारित आदेश निर्गमित
करण्यात येत आहेत.
२. सहकारी गृहनिर्माण संस्थांचे मानीव अभिहस्तांतरण करण्यासंदर्भात सर्व समावेशक अशी
अनुसरावयाची कार्यपध्दती खालील टप्प्यांमध्ये निश्चित करण्यात येत आहे:
टप्पा १ : मानीव अभिहस्तांतरणासाठी संबंधित जिल्हा उपनिबंधक, सहकारी संस्था
कार्यालयाकडे विहित नमुना ७ मध्ये आवश्यक त्या कागदपत्रांसह अभिहस्तांतरणाच्या मसुदा
दस्तासहीत अर्ज करणे, तसेच मानीव अभिहस्तांतरणाचा आदेश व प्रमाणपत्र दस्तासहीत प्राप्त करुन
घेणे.
टप्पा २ : मानीव अभिहस्तांतरणाचा मसुदा दस्त सर्व सदनिकाधारकांच्या मुद्रांक शुल्काच्या
तपशीलासह संबंधित जिल्ह्याच्या सह जिल्हा निबंधक तथा मुद्रांक जिल्हाधिकारी यांचेकडून
अभिनिर्णय (Adjudication) करून घेणे.
टप्पा ३ : अभिनिर्णयाच्या (Adjudication) आदेशानंतर सदर दस्त संबंधित कार्यक्षेत्रातील दुय्यम
निबंधक (खरेदी – विक्री) यांचे कार्यालयात नोंदणीकृत करुन घेणे.
टप्पा ४ : नोंदणीकृत दस्तनुसार संबंधित नगर भुमापन अधिकारी यांचेकडे अथवा मंडल
अधिकारी / तलाठी यांचेकडे अभिलेखात (७/१२) नांव नोंदणीसाठी अर्ज करणे. संबंधित अधिकारी
यांनी मालमत्ता पत्र (Property Card) अथवा ७/१२ उताऱ्यावर भोगवटादार म्हणून संस्थेचे नांव
नोंदविल्यानंतर मानीव अभिहस्तांतरणाची प्रक्रिया पूर्ण होईल.
(अ) मानीव अभिहस्तांतरणासाठी करावयाच्या ऑनलाईन व ऑफलाईन (Hard Copy) अर्जासोबत जोडावयाची कागदपत्रे: मानीव अभिहस्तांतरणाचा अर्ज सादर करण्याकरिता खालील कागदपत्रे आवश्यक आहेत.
सहकारी गृहनिर्माण संस्थांकडे सदर कागदपत्रे उपलब्ध असतील तरच त्यांनी मानीव
अभिहस्तांतरण करण्याकरिता ऑनलाईन व ऑफलाईन (Hard copy) अर्ज सादर करावा.
ऑफलाईन अर्जाची प्रत (Hard Copy) रु.२०००/- इतक्या रकमेच्या शुल्कासहित (कोर्ट फी स्टॅम्प
स्वरुपात किंवा ऑनलाईन भरली असल्यास त्याची पावती यासह) संबंधित जिल्हयाचे जिल्हा
पृष्ठ २१ पैकी ४
# Page 5
शासन निर्णय क्रमांकः सगृयो-२०१७/प्र.क्र.१९२/१४-स
उपनिबंधक, सहकारी संस्था / सहनिबंधक सहकारी संस्था (सिडको) यांचेकडे व त्याचवेळी मुद्रांक
जिल्हाधिकारी यांचेकडे सादर करावी.
१) ऑनलाईन (Online) अर्जासोबत अपलोड (Upload) करावयाची कागदपत्रे:
i) मानवी अभिहस्तांतरणाकरिता नमुना ७ मधील अर्ज. (परिशिष्ट-१ प्रमाणे)
ii) सहकारी गृहनिर्माण संस्था नोंदणी प्रमाणपत्र / कंपनी नोंदणी प्रमाणपत्र/डीड ऑफ
डिक्लरेशनची प्रत.
ii) अर्जदार संस्थेचा तपशील व संस्थेच्या वार्षिक सर्वसाधारण सभा / विशेष सर्वसाधारण
सभांमध्ये मानीव अभिहस्तांतरण करण्यासंदर्भात केलेल्या ठरावाची प्रत.
iv) मिळकत पत्रिकांचा तीन महिन्यांच्या आतील उतारा. (मालमत्ता पत्रक ७/१२ उतारा इ.)
v) संस्थेतील सर्व कायदेशीर सदनिका धारकांची विहित नमून्यातील यादी.
vi) सहकारी गृहनिर्माण संस्थेने अभिहस्तांतरण करुन देण्यासाठी महाराष्ट्र वेश्म अधिनियम,
१९७० अन्वये प्रवर्तकाला बजावलेली कायदेशीर नोटीस.
vii) नियोजन/ सक्षम प्राधिकरणाने दिलेले बांधकाम प्रारंभ प्रमाणपत्र तसेच भोगवटा प्रमाणपत्र.
vii) संबंधित संस्थेकडे भोगवटा प्रमाणपत्र नसल्यास इमारतीचा प्रत्यक्ष ताबा घेण्यात आल्याचे
तसेच सदर इमारतीच्या संदर्भात असलेल्या सर्व जबाबदाऱ्या/दायित्वे स्विकारण्यास तयार
असल्याचे तसेच मानीव अभिहस्तांतरण झाल्यानंतर संबंधीत नागरी स्थानिक स्वराज्य
संस्थेकडे भोगवटा प्रमाणपत्रासाठी अर्ज करणार असल्याबाबत स्व-प्रमाणपत्र घेण्यात यावे.
(परिशिष्ट -५ प्रमाणे)
ix ) रु.२०००/- ची कोर्ट फी स्टॅम्प किंवा ऑनलाईन फी.
x) संस्थेची कागदपत्रे खरी असल्याबाबत अर्जदाराचे स्वप्रतिज्ञापत्र (परिशिष्ट-४ प्रमाणे)
२) ऑफलाईन अर्जासोबत (Hard Copy) जोडावयाची कागदपत्रे:
i) मानवी अभिहस्तांतरणाकरिता नमुना ७ मधील अर्ज. ( वर नमूद केल्याप्रमाणे मुद्रांक
शुल्कासह)
ii) मानीव अभिहस्तांतरण क्रमांक (D.C.No.) प्राप्त झाल्याचा नमुना क्र.७ ची प्रत.
पृष्ठ २१ पैकी ५
# Page 6
शासन निर्णय क्रमांकः सगृयो-२०१७/प्र.क्र.१९२/१४-स
ii) संस्थेतील एका सभासदाच्या सदनिकेच्या विक्री करारनाम्याची प्रत व इंडेक्स २ किंवा
सदनिकेच्या मालकी हक्काचा पुरावा जसे वारस प्रमाणपत्र, न्यायालयाचा हुकुमनामा किंवा
मृत्यूपत्र इत्यादी.
iv) विकासकाने मंजूर करुन घेतलेल्या रेखांकन (Layout) ची सक्षम प्राधिकरणाकडील अंतिम
मंजूर नकाशा प्रत.
(ब) मानीव अभिहस्तांतरणाकरिता ऑनलाईन अर्ज सादर करण्याची कार्यपध्दती:
मानीव अभिहस्तांतरणासाठी महाराष्ट्र मालकी हक्काच्या सदनिकांबाबत (त्या बांधण्यास
प्रोत्साहन देणे, त्यांची विक्री व्यवस्थापन व हस्तांतरण यांचे नियमन करण्याबाबत) अधिनियम,
१९६३ च्या कलम ११, पोटकलम ३ अन्वये नमूना ७ मध्ये संस्थेने संबंधित सक्षम प्राधिकरणाकडे
ऑनलाईन पध्दतीने अर्ज करण्याकरिता परिशिष्ट-३ मध्ये नमूद कार्यपध्दतीचा अवलंब करावा.
(क) जिल्हा उपनिबंधक, सहकारी संस्था / सहनिबंधक, सहकारी संस्था (सिडको) तथा सक्षम प्राधिकारी यांनी मानीव अभिहस्तांतरण प्रमाणपत्र देण्याबाबत करावयाची कार्यपध्दत:
उपरोक्त वरील (अ) मध्ये नमूद केलेली कागदपत्रे अर्जासोबत जोडली असल्याची सक्षम
प्राधिकारी यांनी प्रथम खात्री करावी व तद्नंतर खालीलप्रमाणे कार्यवाही करावी.
i) मानीव अभिहस्तांतरण अर्ज स्विकारताना ७/१२ व मिळकत पत्रिकेवरील संबंधित धारक हे
दस्तऐवज लिहून देणारे धारक असतील त्यांना पत्त्यासह पक्षकार केले आहे आणि एकाच
रेखांकनावर (Layout) अस्तित्वात असलेल्या इतर सर्व गृहनिर्माण संस्थांना तसेच कंपनी
अपार्टमेंट इ. यांना पक्षकार केले आहे काय हे पहावे.
ii) वरीलप्रमाणे कागदपत्रे जोडली असल्याची खात्री झाल्यानंतर मोफा अधिनियम, १९६० व
नियम, १९६४ मधील नियम १३(२) नुसार सर्व संबंधित पक्षकारांना सुनावणीची नोटीस
काढावी.
ii) सुनावणीची नोटीस काढल्यानंतर सुनावणीच्या वेळी यामध्ये आणखी काही पक्षकार करुन
घ्यावयाचे राहून गेले असल्यास अशी जिल्हा उपनिबंधक, सहकारी संस्था तथा सक्षम
प्राधिकारी यांची खात्री झाली तर त्या सर्व संबंधितांना पक्षकार करून घेण्याविषयी
अर्जदारास आदेशीत करावे.
पृष्ठ २१ पैकी ६
# Page 7
शासन निर्णय क्रमांकः सगृयो-२०१७/प्र.क्र.१९२/१४-स
iv) त्यानंतर जिल्हा उपनिबंधक, सहकारी संस्था तथा सक्षम प्राधिकारी हे सुनावणीचे
कामकाज पूर्ण करतील. यामध्ये अर्जदाराने प्रत्यक्ष प्रस्ताव सादर केल्यानंतर त्यास फॉर्म
नं. १० ची नोटीस दिल्याच्या तारखेपासून सहा महिन्यांचे आत अर्ज निकाली काढतील.
v) अर्ज निकाली काढण्यास सहा महिन्यापेक्षा जास्त कालावधी लागल्यास विलंबाच्या
कारणासह जिल्हा उपनिबंधक, सहकारी संस्था तथा सक्षम प्राधिकारी अर्ज निकालात
काढतील.
vi) मानीव अभिहस्तांतरणाचे आदेश व प्रमाणपत्र पारीत करताना जिल्हा उपनिबंधक,
सहकारी संस्था / सहनिबंधक, सहकारी संस्था (सिडको) तथा सक्षम प्राधिकारी यांनी
खालील बाबी विचारात घेऊन आदेश पारीत करावेत:
(9) एका भूखंडावर अनेक इमारती असतील व प्रत्येक इमारतीची स्वतंत्र सहकारी
गृहनिर्माण संस्था असेल आणि त्यापैकी काही इमारतीचे बांधकाम अपूर्ण असल्यास, पूर्ण
झालेल्या इमारतीचे मानीव अभिहस्तांतरण करताना अशा संस्थेच्या इमारतीच्या
बांधकामाच्या प्रमाणात जागेचे क्षेत्रफळ (Proportionate area) किंवा Ground
Coverage किंवा Plinth area, तसेच मोकळी जागा, सामुदायिक सेवा सुविधा, रस्ते
यांचेवर बांधकामाच्या प्रमाणात अविभक्त हिस्सा (Undivided share) वहिवाटीचा हक्क
द्यावा.
(२) ज्या ठिकाणी टि.डी.आर. चा (TDR) वापर केला असेल अशा लेआऊट मधील
इमारतींच्या बाबतीत मानीव अभिहस्तांतरण करताना Plinth व Appurtent area प्रमाणे
अभिहस्तांतरण करावे.
(३) एकाच रेखांकनात (Layout) एकापेक्षा जास्त संस्था असतील व त्यापैकी फक्त
एकाच संस्थेने असा अर्ज केला असेल तर, तसेच अर्जदार संस्थेच्या जमिनीची मोजणी
करण्यास इतर संस्था सहकार्य करीत नसतील तर, जिल्हा उपनिबंधक, सहकारी संस्था
तथा सक्षम प्राधिकारी यांनी अर्जदार संस्थेस संबंधित संस्थेच्या बांधकामाचे नकाशे मंजूर
करणा-या सक्षम प्राधिकरणाकडील नामतालिकेवरील वास्तुविशारदाचे मंजूर
नकाशाप्रमाणे मोजणी करुन संस्थेच्या क्षेत्राबाबत अहवाल सादर करण्यास सूचित
करतील.
पृष्ठ २१ पैकी ७
# Page 8
शासन निर्णय क्रमांकः सगृयो-२०१७/प्र.क्र.१९२/१४-स
(8) नागरी भागामध्ये वाढीव एफ.एस.आय. किंवा टी. डी. आर. मिळण्याच्या अपेक्षेने
विकासकाने प्रकल्प पूर्ण केला नसेल, अशा बाबतीत मंजूर बांधकाम नकाशानुसार
जेवढया सदनिका प्रस्तावित असतील आणि तेवढया सदनिका बांधल्या असतील तर
त्यांचे मानीव अभिहस्तांतरण करण्यात यावे.
(4) संस्थेचा विहीत नमून्यातील अर्ज व त्यासोबत सादर केलेली कागदपत्रे यांची
तपासणी करुन सर्व बाबींची पूर्तता होत असेल तरच सक्षम प्राधिकारी यांनी संबंधित
संस्थेस मानीव अभिहस्तांतरण आदेश व प्रमाणपत्र निर्गमित करण्यात यावे.
(६) मानीव अभिहस्तांरणाचे आदेश, प्रमाणपत्र व दस्तामध्ये सामाईक सुविधांचा
उल्लेख करताना अर्जदार संस्थेच्या इमारतीच्या बांधकामाच्या प्रमाणात सामाईक सुविधांचे
अविभाजित हक्कासह अर्जदार संस्थेचा अधिकार राहील असे नमूद करण्यात यावे.
(ड) मुद्रांक जिल्हाधिकारी यांच्यास्तरावर अभिनिर्णय करण्यासंदर्भात अनुसरावयाची कार्यपध्दती:
मानीव अभिहस्तांतरणाचा मसुदा दस्त सर्व सदनिकाधारकांच्या मुद्रांक शुल्काच्या
तपशीलासह संबंधित जिल्हयाच्या सह जिल्हा निबंधक तथा मुद्रांक जिल्हाधिकारी यांच्यास्तरावर
अभिनिर्णय (Adjudication) करुन घेण्याची खालीलप्रमाणे कार्यवाही करावी :
१) ज्या सहकारी गृहनिर्माण संस्थेच्या मानीव अभिहस्तांतरण प्रकरणामध्येः
i) कोणताही F.S... शिल्लक नसून हस्तांतरणाचा विषय नाही असे मानीव अभिहस्तांतरण
दस्तामध्ये स्पष्टपणे नमूद असेल व F.S.I. शिल्लक नसल्याबाबतचा चालु तारखेचा
आर्किटेक्ट दाखला दस्तासोबत जोडला असले; आणि
ii) मानीव अभिहस्तांतरणाचा विषयवस्तू असलेल्या सर्व सदनिका/गाळयांचे सध्याच्या
गाळेधारकांच्या लाभातील करारनामे निष्पादनाच्या दिनांकाच्या वेळी प्रचलित अनुच्छेद २५
मधील संबंधित दरानुसार योग्य मुद्रांकवर, रितसर नोंदणी केले असतील तर, संस्थेला
सदर मानीव अभिहस्तांतरणपत्राचा दस्त सदनिकांची संख्या X रू.१००/- इतक्या किंवा
शासन वेळोवेळी निश्चित करेल अशा एकुण मुद्रांक शुल्कावर निष्पादित करून संबंधित
दुय्यम निबंधक यांचेकडे नोंदणीसाठी थेट सादर करता येईल, त्या दस्ताचा अभिनिर्णय करून
घेण्याची आवश्यकता असणार नाही.
पृष्ठ २१ पैकी ८
# Page 9
शासन निर्णय क्रमांकः सगृयो-२०१७/प्र.क्र.१९२/१४-स
संबंधित दुय्यम निबंधक यांची अट क्र. (i) व (i) बाबत खात्री झाली तर ते सदर दस्ताची
नोंदणी पुर्ण करतील. या प्रमाणे कार्यवाही झाल्यावर दुय्यम निबंधक सदर दस्त जिल्हयाचे मुद्रांक
जिल्हाधिकारी यांचेकडे सत्वर तपासणीसाठी पाठवतील आणि तपासणीमध्ये उक्त दस्तऐवजास
कमी मुद्रांक शुल्क दिल्याचे दिसून आल्यास, सदर मुद्रांक शुल्क व त्यावर मुद्रांक
अधिनियमानूसार होणारा दंड त्वरीत भरण्याचे दायित्व संबंधित संस्थेवर राहील.
२) वरील १ मध्ये न मोडणा-या प्रकरणांचे बाबतीत:
।) संस्थेने वरील अ (२) प्रमाणे मुद्रांक जिल्हाधिकारी यांचेकडे, प्रस्तावाची प्रत
पूर्वपडताळणीसाठी सादर केलेली असल्यास, मुद्रांक जिल्हाधिकारी त्या कागदपत्रांची
पडताळणी करून, आणखी काही कागदपत्रे आवश्यक असतील ती संस्थेला लेखी पत्राव्दारे
कळवतील. संस्थेने सादर केलेल्या कागदपत्रांच्या आधारे मुद्रांक जिल्हाधिकारी मूल्यांकन
व मुद्रांक शुल्क निश्चिती संदर्भात शक्य ती सर्व कार्यवाही पुर्ण करून ठेवतील आणि पुढे,
सक्षम प्राधिकारी यांच्याकडील प्रक्रिया पुर्ण झाल्यानंतर, संस्था मुद्रांक जिल्हाधिकारी
यांचेकडे पुढे २(II) मध्ये नमुद केल्याप्रमाणे अभिनिर्णयासाठी रितसर अर्ज दाखल करेल,
त्यावेळी मुद्रांक जिल्हाधिकारी - पुर्व पडताळणी प्रकरणातील कागदपत्रांचा सदर अभिनिर्णय
प्रकरणामध्ये समावेश करतील व दाखल “प्रारूप मानीव अभिहस्तांतरण दस्तातील ” तथ्ये
विचारात घेवून अभिनिर्णयाचा आदेश करतील आणि संस्थेला त्याबाबत पत्राव्दारे अवगत
करून ठेवतील.
II) अभिनिर्णयासाठी दाखल करावयाची कागदपत्रे
ज्या प्रकरणामध्ये अभिनिर्णय करण्याची आवश्यकता आहे अशा प्रकरणामध्ये संस्थेने
मुद्रांक शुल्काच्या देयतेच्या अनुषंगाने अभिनिर्णय करण्यासाठी मुद्रांक जिल्हाधिकारी
कार्यालयाकडे खालीलप्रमाणे कागदपत्रे सादर करणे आवश्यक राहील:
i) विहीत नमुन्यातील अर्ज, अर्जास रु.१०/- चा कोर्ट फी स्टॅम्प,
ii) नोंदणी व मुद्रांक विभागाच्या www.igrmaharashtra.gov.in या संकेतस्थळावर
online services>Adjudication>process याठिकाणी अर्जाची डेटा एन्ट्री करुन
प्राप्त केलेला संकेतांक
ii) खरेदी खताचा मसुदा (दोन प्रतीमध्ये)
पृष्ठ २१ पैकी ९
# Page 10
शासन निर्णय क्रमांकः सगृयो-२०१७/प्र.क्र.१९२/१४-स
iv) महाराष्ट्र मालकी हक्काच्या सदनिकांबाबत अधिनियम १९६३ चे कलम ११ (३)
अन्वये दिलेल्या मानीव अभिहस्तांतरणाच्या आदेशाची व प्रमाणपत्राची प्रत.
v) सदनिकांचे करारनाम्यांवर मुद्रांक शुल्क भरल्याचा पुरावा (जर करारनामा
नोंदणीकृत असेल तर सुची क्र.२, अन्यथा मुळ करारनामे)
III) संस्थेने मानीव अभिहस्तांतरण प्रमाणपत्र प्राप्त झाल्यानंतर मुद्रांक जिल्हाधिकारी
यांच्याकडे अभिनिर्णयासाठी परिपूर्ण कागदपत्रासह अर्ज केला असल्यास, मुद्रांक
जिल्हाधिकारी यांनी सदर अर्ज प्राप्त झाल्यापासून ३० दिवसांचे आत अभिनिर्णयाचा अंतिम
निर्णय दयावा. मात्र मुद्रांक जिल्हाधिकारी यांनी आवश्यक कागदपत्रांच्या पुर्ततेसाठी
संस्थेला लेखी पत्र दिल्यापासून, संस्थेने कागदपत्रांची पुर्तता करेपर्यंतचा कालावधी या ३०
दिवसांमध्ये परिगणीत करण्यात येणार नाही.
IV) ज्या सभासदांचे सदनिकांचे करारनाम्यांवर मुद्रांक शुल्क भरल्याचा पुरावा उपलब्ध होत
नसेल, त्या सदनिकांपुरते निश्चित होणारे मुद्रांक शुल्क संबंधित सदनिकाधारकांनी भरणे
आवश्यक राहील.
V) जर काही सभासद वरील २(IV) प्रमाणे देय होणारे मुद्रांक शुल्क भरण्यास टाळाटाळ करीत
असतील तर संस्थेने एकतर त्या सदनिकाधारकांकडून उक्त रक्कम वसूल करुन शासन
जमा करावी किंवा संस्थेने उक्त रक्कम शासन जमा करुन त्या सदनिकाधारकांकडून
वसुल करावी.
इ) दुय्यम निबंधक यांनी दस्तऐवजांची नोंदणी करणे:
मुद्रांक जिल्हाधिकारी यांनी दिलेल्या अंतिम अभिनिर्णयाच्या (Adjudication) आदेशानुसार मुद्रांक जिल्हाधिकारी यांचेकडे मुद्रांक शुल्क जमा करुन त्यांनी दस्तावर तसे प्रमाणपत्र दिल्यानंतर सदर दस्त संबंधितांच्या स्वाक्षरीनंतर, संस्थेने कार्यक्षेत्रातील दुय्यम निबंधक यांचे कार्यालयात नोंदणीसाठी सादर करावा.
या मुळ दस्तासोबत, दस्तातील पक्षकारांच्या ओळखपत्राच्या सत्यप्रती तसेच शासनाच्या GRAS प्रणालीद्वारे नोंदणी फी भरल्याचा पुरावा (ई-चलन) जोडणे आवश्यक राहील.
संबंधित दुय्यम निबंधकाने उक्त दस्तांची नोंदणी ही महाराष्ट्र लोकसेवा हक्क अध्यादेश-२०१५ अंतर्गत निश्चित केल्यानुसार एक दिवसाच्या कालमर्यादेत पूर्ण करावी.
पृष्ठ २१ पैकी १०
# Page 11
शासन निर्णय क्रमांकः सगृयो-२०१७/प्र.क्र.१९२/१४-स
(फ) मानीव अभिहस्तांतरण दस्ताच्याआधारे अभिलेखात नोंद करणे: दुय्यम निबंधक यांच्याकडील नोंदणीकृत मानीव अभिहस्तांतरण दस्तनुसार, संबंधित संस्थांनी त्यांच्या कार्यक्षेत्राशी निगडीत नगर भूमापन अधिकारी अथवा तलाठी/ मंडल अधिकारी यांच्याकडे, अधिकार अभिलेखात (मालमत्ता पत्रक/गा.न.नं.७/१२) संस्थेचे नांव नोंदणीसाठी अर्ज करावा. सदर अर्जानुसार नगर भूमापन अधिकारी अथवा तलाठी/मंडल अधिकारी यांनी, महाराष्ट्र जमीन महसूल संहिता, १९६६ आणि त्याअन्वये विहित केलेल्या नियमांतील, कार्यपध्दती अनुसरुन या नियमांमध्ये नमूद विहीत कालावधीत मालमत्ता पत्रक अथवा गा.न.नं.७/१२ च्या उताऱ्यावर भोगवटदार सदरी संबंधित संस्थेचे नांव नोंदविण्याची कार्यवाही करावी.
३. या शासन निर्णयामधील कोणतीही दुरुस्ती खाली नमूद सर्व विभागाच्या सहमतीने सहकार विभागामार्फत करण्यात येईल.
४. सदर शासन निर्णय महसुल व वन विभाग अनौपचारिक संदर्भ क्र. मुद्रांक - २०१८/अनौ-०७/म-१, दि.१६.१.२०१८ व अनौसंदर्भ क्र.११/ज-१ अ, दि.१५.५.२०१८, गृहनिर्माण विभाग अनौपचारिक संदर्भ क्र.१/दुवपु-२, दि.१८.१.२०१८, नगर विकास विभाग अनौपचारिक संदर्भ क्र. ४१ / नवि-१३, दि.५.५.२०१८, ग्राम विकास विभाग अनौपचारिक संदर्भ क्र. ६ / पंरा-४, दि. ५.५.२०१८ यांचे सहमतीने निर्गमित करण्यात येत आहे.
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21