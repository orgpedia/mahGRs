# Page 1
महाराष्ट्र शासन
क्रमांक:- सनिनि-१५२३/ प्र.क्र.३०२/१३स,
सहकार, पणन व वस्त्रोद्योग विभाग,
मंत्रालय, विस्तार इमारत,
मादाम कामा मार्ग,
हुतात्मा राजगुरू चौक, मुंबई- ४०० ०३२.
दिनांक :- १८ जानेवारी,२०२४.
संदर्भ :-१. श्री. सुभाष देखमुख, वि.स.स. यांचे दिनांक ०३.१०.२०२३ व दिनांक २६.१२.२०२३ रोजीचे पत्र.
२. राज्य सहकारी निवडणूक प्राधिकरण, महाराष्ट्र राज्य, पुणे यांचे जा.क्र.रासनिप्रा
/ कक्ष-४/ पुणे विभाग/ सोलापूर जिल्हा देखरेख/ ८२१२/२०२३, दिनांक
१४.१२.२०२३ रोजीचे पत्र.
आदेश
ज्याअर्थी, सोलापूर जिल्यातील गटसचिवांसाठी कार्यरत असलेल्या सोलापूर जिल्हा
देखरेख सहकारी संस्थेवर दिनांक १०.०१.२०१८ रोजीच्या आदेशान्वये अवसायकाची नेमणूक केली
होती. सदर अवसायनाचे आदेश माहे जून,२०२३ मध्ये मागे घेवून प्राधिकृत अधिकाऱ्यांची सहा
महिन्यांसाठी नियुक्ती केलेली आहे. सध्या प्राधिकृत अधिकाऱ्यामार्फत जिल्हा देखरेख सहकारी
संस्थेचे कामकाज सुरू आहे.
ज्याअर्थी, सोलापूर जिल्हा देखरेख सहकारी संस्थेच्या निवडणूकीकरीता मतदार यादी
तयार करण्याचे काम चालू आहे.
त्याअर्थी, सोलापूर जिल्हा देखरेख सहकारी संस्थेच्या संचालक मंडळाची मुदत दिनांक
२९.१२.२०१५ पूर्वी संपलेली असणे, शासनाने दिनांक ३१.१०.२०२३ रोजीच्या शासन निर्णयाद्वारे
सोलापूर जिल्यातील बार्शी, माळशीरस, सांगोला या तालुक्यांत गंभीर स्वरूपाचा दुष्ट्काळ तर,
करमाळा, माढा या तालुक्यांत मध्यम स्वरूपाचा दुष्ट्काळ जाहिर करण्यात आलेला असणे,
त्याचप्रमाणे, दिनांक १०.११.२०२३ रोजीच्या शासन निर्णयाद्वारे सोलापूर जिल्यातील उत्तर
सोलापूर, दक्षिण सोलापूर, अक्कलकोट, मोहोळ, माढा, पंढरपूर, मंगळवेढा या तालुक्यांतील एकूण
४६ महसुली मंडळात दुष्ट्काळसदृश्य परिस्थिती जाहिर केलेली असणे, त्याअर्थी उपरोक्त बाब
विचारात घेता परिस्थिती पुर्व पदावर येण्यास लागणारा कालावधी विचारात घेता, जास्तीत जास्त
मतदारांना निवडणूकीमध्ये सहभाग नोंदवता यावा यासाठी, महाराष्ट्र सहकारी संस्था
अधिनियम,१९६० मधील कलम ७३कक मध्ये निवडणुका पुढे ढकलण्याचा राज्य शासनास
असलेल्या अधिकारानुसार सोलापूर जिल्हा देखरेख सहकारी संस्था मर्या., सोलापूर या संस्थेची
निवडणूक या आदेशाच्या दिनांकापासून ज्या टप्प्यावर असतील त्या टप्प्यावर दिनांक ३१ मे,२०२४
पयंत पुढे ढकलण्यात येत आहे.
# Page 2
शासन आदेश क्रमांकः सनिनि-१५२३/ प्र.क्र.३०२/१३स,
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर