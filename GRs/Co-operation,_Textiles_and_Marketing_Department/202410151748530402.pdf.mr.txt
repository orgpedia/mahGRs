# Page 1
महाराष्ट्र कृषि उत्पन्न पणन (विकास व
विनियमन) अधिनियम १९६३ च्या कलम ३१ च्या
उपकलम (१) नुसार आकारण्यात येत
असलेल्या बाजार फीच्या दरामध्ये सुधारणा
करण्यासाठी "मंत्रिस्तरीय अभ्यास समिती"
गठीत करण्याबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: अधिसु-०४२४/प्र.क्र.२२६/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: १५ ऑक्टोबर २०२४.
संदर्भ : १) शासन अधिसूचना, सहकार, पणन व वस्त्रोद्योग विभाग क्र.एपीएम-
१०८६/४४४९२/४५२/११-स, दि.०७.१०.१९८६ .
२) शासन अधिसूचना, सहकार, पणन व वस्त्रोद्योग विभाग क्र.अधिसु-
०४२४/प्र.क्र.२२६/२१ स, दि.१०.१०.२०२४.
३) शासन अधिसूचना, सहकार, पणन व वस्त्रोद्योग विभाग क्र.अधिसु-
०४२४/प्र.क्र.२२६/२१ स, दि.१५.१०.२०२४.
प्रस्तावना :-
महाराष्ट्र कृषि उत्पन्न पणन (विकास व विनियमन) अधिनियम, १९६३ मधील कलम ३१ मध्ये
बाजार समिती (राज्य शासनाकडून त्या बाबतीत शासकीय अधिसूचनेद्वारे ठरविण्यात येतील अशा
किमान व कमाल दरांना अधीन राहून) जी ठरवील त्या दराने बाजार क्षेत्रात खरेदी विक्री केलेल्या कृषि
उत्पन्नाच्या प्रत्येक खरेदीवर विहित केलेल्या रितीने फी आकारणी आणि ती वसुल करण्यास सक्षम
असेल, अशी तरतुद आहे.
संदर्भ क्र.१ येथील दि.०७.१०.१९८६ च्या शासन अधिसूचनेव्दारे बाजार क्षेत्रात खरेदी विक्री
केलेल्या कृषि उत्पन्नाच्या शंभर रुपयाच्या खरेदीवर बाजार फीचे किमान व कमाल दर पंचाहत्तर पैसे ते
शंभर पैसे असे निश्चित करण्यात आले होते. सदर अधिसूचना अधिक्रमित करुन, संदर्भ क्र.२ येथील
दि.१०.१०.२०२४ रोजीच्या अधिसूचनेअन्वये कृषि उत्पन्न बाजार समित्यांकडून बाजार क्षेत्रातील खरेदी
विक्री केलेल्या कृषि उत्पन्नाच्या प्रत्येकी शंभर रुपयाच्या खरेदीवर किमान पंचवीस पैसे व कमाल पन्नास
पैसे असा दर निश्चित करण्यात आला होता.
दि.१४.१०.२०२४ रोजी झालेल्या मंत्रिमंडळ बैठकीत, शासन अधिसूचना दि.१०.१०.२०२४ अन्वये
विहित केलेल्या दरात सुधारणेच्या अनुषंगाने मंत्रिस्तरीय अभ्यास समिती नेमण्यात यावी व सदर
समितीचा अहवाल प्राप्त होईपयंत दि.१०.१०.२०२४ ची अधिसूचना स्थगित करण्यात यावी, असा निर्णय
घेण्यात आला आहे .
१
# Page 2
मंत्रिमंडळाच्या उपरोक्त निर्णयानुसार संदर्भ क्र.३ येथील दि.१५.१०.२०२४ रोजीच्या
अधिसूचनेद्वारे संदर्भ क्र.२ येथील दि.१०.१०.२०२४ रोजीची अधिसूचना सुधारीत करुन, पूर्वीच्या
दि.०७.१०.१९८६ च्या अधिसूचनेद्वारे निश्चित केलेले शंभर रुपयाच्या खरेदीवर बाजार फी चे किमान व
कमाल पंचाहत्तर पैसे ते शंभर पैसे हे दर कायम ठेवण्यात आले आहेत.
मंत्रिमंडळाने दि.१४.१०.२०२४ रोजी घेतलेल्या निर्णयानुसार बाजार फीच्या दरामध्ये सुधारणा
करण्यासाठी मंत्रिस्तरीय अभ्यास समिती नेमण्याची बाब विचाराधीन आहे.
शासन निर्णय:
महाराष्ट्र कृषि उत्पन्न पणन (विकास व विनियमन) अधिनियम, १९६३ च्या कलम ३१ च्या
उपकलम (१) नुसार बाजार क्षेत्रातील खरेदी विक्री केलेल्या कृषि उत्पन्नाच्या प्रत्येकी शंभर रुपयाच्या
खरेदीवर आकारण्यात येत असलेल्या बाजार फीच्या दरामध्ये सुधारणा करण्याच्या अनुषंगाने
खालीलप्रमाणे मंत्रिस्तरीय अभ्यास समिती गठीत करण्यात येत आहे.
--------------------------------------------------------------------------------------------
| अ.क्र. | सदस्यांचे नाव | पदनाम |
| १. | मा.ना.श्री.अब्दुल सत्तार अब्दुल नबी, मंत्री, पणन, अल्पसंख्यांक विकास व औकाफ | अध्यक्ष |
| २. | मा.ना.श्री.राधाकृष्ट्ण एकनाथराव विखे-पाटील, मंत्री, महसूल, पशुसंवर्धन, दुग्धविकास | सदस्य |
| ३. | मा.ना.श्री.चंद्रकांत दादा पाटील, मा.मंत्री उच्च व तंत्रशिक्षण, वस्त्रोद्योग | सदस्य |
| ४. | मा.ना.श्री.धनंजय पंडितराव मुंडे, मंत्री, कृषि | सदस्य |
| ५. | अपर मुख्य सचिव, सहकार व पणन विभाग | समन्वयक |
--------------------------------------------------------------------------------------------
२.उपरोक्त मंत्रिस्तरीय अभ्यास समितीने बाजार फीच्या दरामध्ये सुधारणा करण्याच्या अनुषंगाने
अहवाल शासनास सादर करावा.
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3