# Page 1
महाराष्ट्र सहकारी संस्था अधिनियम १९६० च्या कलम ८८ अंतर्गत नागपूर जिल्हा मध्यवर्ती सहकारी बँकेच्या चालू असलेल्या चौकशीस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन आदेश क्र. जिमस ०६१७/प्र.क्र.१२६/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०००३२
दिनांक : ०७ डिसेंबर, २०२३
वाचा : १) शासन आदेश समक्रमांक दिनांक ०६.११.२०१९.
२) शासन आदेश समक्रमांक दिनांक २१.०५.२०२१.
३) शासन आदेश समक्रमांक दिनांक ०६.०५.२०२२.
४) विभागीय सहनिबंधक, सहकारी संस्था, नागपूर यांचे आदेश क्रमांक विसनि/निय/ नाजिमस/क.८८/ चौकशी/२५४२/२०२२, दिनांक १४.०७.२०२२.
५) शासन निर्णय क्रमांक जिमस ०६१७/प्र.क्र.१२६/२-स, दिनांक ०३.०८.२०२२
६) शासन आदेश समक्रमांक दिनांक ०७.१२.२०२२.
७) शासन आदेश समक्रमांक दिनांक ०४.०७.२०२३.
८) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्रमांक कृषीपत-०७/नागपूर जिमस/ कलम-८८/१६९८/२०२३, दिनांक ०९.११.२०२३.
प्रस्तावना :
महाराष्ट्र सहकारी संस्था अधिनियम १९६० चे कलम ८८ मध्ये निबंधकास प्राधिकृत अधिकारी नेमून अपचारी प्रवर्तक वगैरे विरुद्ध चौकशी करण्याचे आदेश आहेत. प्रचलित तरतूदीनुसार अशी चौकशी २ वर्षात पुर्ण करणे आवश्यक आहे. तथापी, निबंधकास याबाबतची कारणे नमूद करुन जास्तीत जास्त ६ महिने चौकशीस मुदतवाढ देण्यात येते. तसेच शासनाला, निबंधकाच्या अहवालावरुन अथवा स्वत:हून लेखी कारणे नमूद करुन, कलम ८८ च्या पोटकलम (१) अन्वये चौकशीची कार्यवाही पूर्ण करण्याकरिता वेळोवेळी आवश्यक असेल त्याप्रमाणे उक्त कालावधी वाढवून देता येईल अशी तरतूद आहे.
२. नागपूर जिल्हा मध्यवर्ती सहकारी बँकेचे सन २०००-०१ या कालावधीचे लेखापरिक्षण व त्यावरील विशेष अहवालातील दोषांच्या अनुषंगाने झालेल्या आर्थिक नुकसानीस बँकेचे पदाधिकारी / अधिकारी किती प्रमाणात उत्तरदायी व जबाबदार आहेत याची सखोल शहानिशा करुन संबंधितांवर जबाबदारी निश्चित करण्यासाठी विभागीय सहनिबंधक, नागपूर कार्यालयाचे आदेश दिनांक १६.०६.२०१४ अन्वये फेरचौकशी करण्यात येत आहे. दिनांक १६.०६.२०१४ रोजीचे आदेश पारित केल्यापासून ते विभागीय सहनिबंधक, सहकारी संस्था, नागपूर यांनी त्यांच्या आदेशान्वये दिलेल्या दिनांक ०५.११.२०१९ पर्यंतच्या अंतिम मुदतवाढीपर्यंत एकूण ५ वर्ष ३ महिन्यांचा जवळपास कालावधी झालेला आहे. सदर कालावधीमधून मा. उच्च न्यायालयाने दिलेल्या स्थगितीचा एकूण २ वर्ष ९ महिन्याचा कालावधी वगळल्यानंतर चौकशीचा प्रत्यक्ष कालावधी एकूण २ वर्ष ६ महिन्यांचा झालेला आहे. कलम ८८ च्या चौकशीच्या कामकाजाकरिता निबंधकाचे अखत्यारीत असलेला २ वर्ष ६ महिन्यांचा कालावधी दिनांक ०५.११.२०१९ रोजी संपुष्टात आलेला असल्याने शासनाने दि.०६.११.२०१९ च्या आदेशान्वये नागपूर जि.म.स. बँकेच्या कलम ८८ अंतर्गत चौकशीस एक वर्षे म्हणजेच दिनांक ०५.११.२०२० पर्यंत मुदत वाढ दिलेली आहे. तद्नंतर चौकशी कामकाजास शासनाच्या दिनांक २१.०५.२०२१ या आदेशान्वये नागपूर जि.म.स. बँकेच्या कलम ८८ अंतर्गत चौकशीस दिनांक ०५.११.२०२१ पर्यंत मुदत वाढ देण्यात आलेली होती.
# Page 2
शासन आदेश क्रमांक: जिमस ०६१७/प्र.क्र.१२६/२-स
४. तथापि, विभागीय सहनिबंधक, सहकारी संस्था, नागपूर यांनी पुनश्च दि. १८.०२.२०२२ रोजीच्या पत्रान्वये नागपूर जि.म.स. बँकेच्या कलम ८८ अंतर्गत चौकशी कार्यवाहीस मुदतवाढ मिळणेबाबतचा प्रस्ताव सादर केला होता. त्यानूसार बँकेच्या चौकशी कामकाजास शासनाच्या दिनांक ०६.०५.२०२२ रोजीच्या आदेशान्वये नागपूर जि.म.स. बँकेच्या कलम ८८ अंतर्गत चौकशीस दिनांक ०५.११.२०२२ पर्यंत मुदतवाढ देण्यात आलेली होती.
याकालावधीत मा. उच्च न्यायालय खंडपीठ, नागपूर यांच्या आदेशानुसार विभागीय सहनिबंधक, सहकारी संस्था,नागपूर यांनी संदर्भाधीन क्र. ४ च्या आदेशान्वये श्री.एस.डी. मोहोड, सेवानिवृत्त प्रधान जिल्हा न्यायाधीश यांच्या ऐवजी श्री. जे. एन. पटेल, सेवानिवृत्त मुख्य न्यायाधीश, मा. उच्च न्यायालय यांची नियुक्ती करण्यात आली आहे. तसेच संदर्भाधीन शासन निर्णय क्र. ५ अन्वये श्री. जे. एन पटेल यांना मानधन व इतर भत्ते देण्यास मान्यता देण्यात आली आहे. तसेच संदर्भाधीन शासन आदेश क्र. ६ अन्वये नागपूर जि.म.स. बँकेच्या कलम ८८ अंतर्गत चौकशीस दिनांक ०५.०५.२०२३ पर्यंत तसेच संदर्भाधीन शासन आदेश क्र. ७ अन्वये सदर चौकशीस दि. ०५.११.२०२३ पर्यंत मुदतवाढ देण्यात आलेली होती.
५. त्यानुषंगाने या प्रकरणी उलटतपासणीची व पुढील प्रक्रिया पूर्ण करण्याकरिता आणखी सहा महिन्याची मुदतवाढ देण्याची शिफारस सहकार आयुक्त व निबंधक, सहकारी संस्था, महाराष्ट्र राज्य, पुणे यांनी संदर्भाधीन क्र. ८ च्या पत्रान्वये शासनास केली आहे.
६. त्यानुसार नागपूर जिल्हा मध्यवर्ती सहकारी बँकेच्या कलम ८८ अंतर्गत चौकशीबाबत सहकार आयुक्त व निबंधक, सहकारी संस्था, पुणे यांनी विषद केलेली वस्तुस्थिती व शिफारस विचारात घेता सदर बँकेच्या महाराष्ट्र सहकारी संस्था अधिनियम १९६० चे कलम ८८ अंतर्गत चौकशीसाठी पुढे मुदतवाढ देणे आवश्यक आहे. त्यामुळे महाराष्ट्र सहकारी संस्था अधिनियम १९६० चे कलम ८८ च्या पोट कलम (१) अंतर्गत शासनास असलेल्या अधिकारान्वये खालील प्रमाणे आदेश देण्यात येत आहे.
आदेश
नागपूर जिल्हा मध्यवर्ती सहकारी बँकेच्या महाराष्ट्र सहकारी संस्था अधिनियम १९६० चे कलम ८८ अंतर्गत चालू असलेल्या चौकशीचे कामकाज पूर्ण करण्यासाठी सहा महिने म्हणजेच दिनांक ६ नोव्हेंबर, २०२३ ते दिनांक ५ मे, २०२४ या सहा महिन्याच्या कालावधीसाठी मुदतवाढ देण्यात येत आहे. प्राधिकृत अधिकारी यांनी सदर चौकशी या कालावधीत पूर्ण करावी.
२. बँकेचे निबंधक तथा विभागीय सहनिबंधक, सहकारी संस्था, नागपूर यांनी वेळोवेळी या चौकशीच्या कामाचा आढावा घेऊन सदर चौकशी वेळेत पूर्ण होईल याची दक्षता घ्यावी व चौकशी पूर्ण होण्याच्या दृष्टीने प्राधिकृत अधिकाऱ्यांना योग्य ते सहकार्य करावे.
# Page 3