# Page 1
ई गव्हर्नन्स कार्यक्रमांतर्गत सहकार, पणन व वस्त्रोद्योग विभाग (खुद्द) साठी लागणा-या वस्तूंची खरेदी करण्यासाठी मंत्रालयीन प्रशासकीय विभाग (खुद्द) खरेदी समिती गठीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : समिती-२०२२/प्र.क्र.१५/१६ स.
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२
दिनांक : ०७ एप्रिल, २०२२.
वाचा: १. शासन निर्णय, उद्योग, उर्जा व कामगार विभाग, क्रमांक भांखस-२०१४/प्र.क्र.८२/ भाग III/उद्योग-४, दिनांक ०१ डिसेंबर, २०१६.
२. शासन निर्णय, सहकार, पणन व वस्त्रोद्योग विभाग, क्रमांक खरेदी-२०१६/प्र.क्र.२२७/ प्रशा.१, दिनांक १८ मार्च, २०१६.
प्रस्तावना: राज्य शासनाने संदर्भाधीन दिनांक ०१/१२/२०१६ च्या शासन निर्णयान्वये “शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका” निर्गमित केलेली आहे. सदर नियमपुस्तिकेतील परिच्छेद क्रमांक २.९.३ मध्ये मंत्रालयीन प्रशासकीय विभागासाठी (खुद्द) खरेदी समितीची रचना दिलेली आहे. सदर बाब विचारात घेवून सहकार, पणन व वस्त्रोद्योग विभागामार्फत विभागासाठी लागणा-या वस्तू खरेदी करण्याकरीता मंत्रालयीन प्रशासकीय विभागासाठी (खुद्द) खरेदी समिती शासन निर्णय संदर्भ क्र. २ अन्वये दिनांक १८ मार्च, २०१६ रोजी गठीत करण्यात आली होती. ई गव्हर्नन्स कार्यक्रमांतर्गत सचिवांच्या अध्यक्षतेखाली दिनांक २४.०८.२०११ रोजी प्रकल्प अंमलबजावणी समिती गठीत करण्यात आली आहे. सामान्य प्रशासन (माहिती व तंत्रज्ञान) विभागाच्या दिनांक २९.१०.२००१ अन्वये विभागास लागणारी संगणक सामग्री व इतर अनुषंगीक वस्तुंची खरेदी प्रकल्प अंमलबजावणी समितीच्या मान्यतेने करण्यात येते. परंतू, ई गव्हर्नन्स कार्यक्रमांतर्गत विभागाची खरेदी झाल्यानंतर GeM पोर्टल किंवा दरपत्रक मागवून खरेदी केलेल्या वस्तुंच्या तांत्रिक निविदा व आर्थिक निविदा तपासणे आवश्यक असते यासाठी संबंधित सह / उप सचिव यांच्या अध्यक्षतेखाली सुधारित खरेदी समिती गठीत करण्याची बाब शासनाच्या विचाराधीन होती.
शासन निर्णयः राज्य शासनाच्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारित नियमपुस्तिकेतील परिच्छेद क्रमांक २.९.३ मधील तरतूदीनुसार सहकार, पणन व वस्त्रोद्योग विभागासाठी (खुद्द) खालीलप्रमाणे मंत्रालयीन प्रशासकीय विभाग (खुद्द) खरेदी समिती गठीत करण्यात येत आहे:
----------------------------------------------------------
| १. | संबधित कार्यासनाचे सह/उपसचिव | अध्यक्ष |
| २. | माहिती व तंत्रज्ञान महामंडळाचे प्रतिनिधी | निमंत्रित |
| ३. | उद्योग संचालनालयाचे प्रतिनिधी | निमंत्रित |
| ४. | लेखा व कोषागरे संचालनालयाचे प्रतिनिधी | सदस्य |
| ५. | संबधित कार्यासनाचे अवर सचिव / कक्ष अधिकारी | सदस्य सचिव |
----------------------------------------------------------
२. सदर समितीने संदर्भाधीन दिनांक ०१/१२/२०१६ च्या नियमपुस्तिकेतील तरतुदीनुसार सर्व प्रक्रीया पूर्ण करण्याची कार्यवाही करावी.
# Page 2
शासन निर्णय क्रमांकः समिती-२०२२/प्र.क्र.१५/१६ स