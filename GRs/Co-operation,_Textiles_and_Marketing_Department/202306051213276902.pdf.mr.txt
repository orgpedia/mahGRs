# Page 1
दि नॅशनल को-ऑप. बँक लि., मुंबई या बँकेच्या विशेष एकरकमी कर्ज परतफेड योजनेस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: युआरबी-१८२२/प्र.क्र.३४५/७-स,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०५ जून, २०२३.
वाचा :- १) शासन निर्णय समक्रमांक दि. १९.०१.२०२३ २) सहकार आयुक्त व निबंधक, सहकारी संस्था, पुणे यांचे पत्र क्र. जा.क्र.ना.बँका/सआ-१ नॅशनल बँक/ओटीएस/१३७७/२०२३/, दि. ०८.०५.२०२३
प्रस्तावना-: दि नॅशनल को-ऑप. बँक लि., मुंबई या बँकेस “विशेष एकरकमी कर्ज परतफेड योजना” मंजूर करण्याबाबत सहकार आयुक्त व निबंधक, सहकारी संस्था, पुणे यांनी दिनांक ०९.१२.२०२२ रोजीच्या पत्रान्वये शासनास प्रस्ताव सादर केला होता. त्यानुसार शासनाने संदर्भ क्र. १ मधील शासन निर्णयाद्वारे सदर बँकेस दिनांक ३०.०३.२०२३ पर्यंत विशेष एकरकमी कर्ज परतफेड योजना मंजूर केली होती.
सदर योजनेस मुदतवाढ मिळाल्यास बँकेचा संचित तोटा कमी होऊन बँकेस वाढीव तरलता उपलब्ध होईल. सबब, बँकेचे हित लक्षात घेऊन सदर योजनेमध्ये काही सुधारणा करुन मुदतवाढ देण्याची बाब शासनाच्या विचाराधीन होती.
शासन निर्णय-: सहकार आयुक्त व निबंधक, सहकारी संस्था, पुणे यांनी दि. ०८.०५.२०२३ रोजीच्या पत्राद्वारे दि नॅशनल को-ऑप. बँक लि., मुंबई या बँकेसंदर्भात सादर केलेल्या विशेष एकरकमी कर्ज परतफेड योजनेस मुदतवाढ देण्याच्या प्रस्तावास महाराष्ट्र सहकारी संस्था अधिनियम, १९६० चे कलम १५७ मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम, १९६१ मधील नियम-४९ च्या तरतुदीमधून सूट देऊन दि नॅशनल को-ऑप. बँक लि., मुंबई या बँकेस परिशिष्ट “ अ " प्रमाणे नमूद विशेष एकरकमी कर्ज परतफेड योजनेस बदलांसह/सुधारणेंसह दिनांक ३०.०९.२०२३ पर्यंत मुदतवाढ देण्यात येत आहे.
वरील योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी दरमहा आढावा घेऊन भारतीय रिझर्व बँकेच्या अटींचे दि नॅशनल को-ऑप. बँक लि., मुंबई यांचेकडून काटेकोरपणे पालन होत असल्याची खात्री करावी.
# Page 2
# Page 3
# Page 4
# Page 5
# Page 6