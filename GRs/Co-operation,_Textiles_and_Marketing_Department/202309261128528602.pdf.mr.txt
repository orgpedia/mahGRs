# Page 1
महाराष्ट्र शासन
क्रमांक:-सनिनि- १५२३/प्र.क्र.१५८/१३स, सहकार, पणन व वस्त्रोद्योग विभाग, मंत्रालय, विस्तार इमारत,
मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक :- २५ सप्टेंबर, २०२३.
संदर्भ :- १. शासनाचा क्रमांक :- संकीर्ण- १२२३/प्र.क्र.१३२/१३स, दिनांक २८ जून, २०२३ रोजीचा आदेश.
२.प्रा.लक्ष्मण ढोबळे, प्रांतिक सदस्य, भारतीय जनता पार्टी यांचे दिनांक २१.०७.२०२३ रोजीचे पत्र.
३.राज्य सहकारी निवडणूक प्राधिकरण, महाराष्ट्र राज्य, पुणे यांचे जा.क्र.
रासनिप्रा / कक्ष - ४ / भवानगिरी नागरी सह. पत/ निवडणूक/५४१२/२०२३, दिनांक २८.०७.२०२३ रोजीचे पत्र.
आदेश
ज्याअर्थी, राज्यात ३० जून नंतर पर्जन्यमानाचे स्वरूप जास्त असल्याने उद्भवणारी नैसर्गिक
आपत्ती, पावसामुळे जनजीवन व वाहतूक व्यवस्था विस्कळीत होण्याची शक्यता तसेच, सदर
परिस्थिती पूर्वपदावर येण्यास लागणारा कालावधी विचारात घेता जास्तीत जास्त मतदारांना
निवडणूकीमध्ये सहभाग नोंदवता यावा यासाठी, महाराष्ट्र सहकारी संस्था अधिनियम, १९६० मधील
कलम १५७ अन्वये शासनास प्राप्त असलेल्या अधिकारात कलम ७३कक मधील तरतूदीला सुट
देवून २५० किंवा त्यापेक्षा कमी सदस्य संख्या असलेल्या सहकारी गृहनिर्माण संस्था तसेच,
ज्याप्रकरणी मा.सर्वोच्च / मा. उच्च न्यायालयाने निवडणूक घेण्याचे आदेशीत केले आहे अशा
सहकारी संस्था वगळून तसेच, ज्या सहकारी संस्थांची निवडणूक प्रक्रिया पुर्ण झाली आहे परंतु,
अध्यक्ष व उपाध्यक्ष यांची निवड होणे बाकी आहे अशा संस्था वगळून, राज्यातील सर्व सहकारी
संस्थांच्या निवडणूका या आदेशाच्या दिनांकापासून ज्या टप्प्यावर असतील त्या टप्प्यावर दिनांक
३० सप्टेंबर, २०२३ पर्यंत संदर्भाधीन क्रमांक १ येथील आदेशान्वये पुढे ढकलण्यात आल्या आहेत,
ज्याअर्थी, भवानगिरी नागरी सहकारी पतसंस्था मर्यादित सोलापूर या पतसंस्थेच्या
व्यवस्थापन समितीची निवडणूक दिनांक ०२.०४.२०१० रोजी झाली असून, सदर संस्था दिनांक
पृष्ठ २ पैकी १
# Page 2
शासन आदेश क्रमांकः सनिनि- १५२३/ प्र.क्र.१५८/१३स
०१.०४.२०१५ पासून निवडणूकीस पात्र आहे. सदर संस्थेची सदस्य संख्या ८१ असून निवडणूक
लढविण्यासाठीच्या एकूण जागांची संख्या ही ११ आहे. तसेच सोलापूर जिल्ह्यात पाऊसकाळ कमी
असल्याने सदर संस्थेचा पुर्व नियोजित निवडणूक कार्यक्रम सुरू करणे यथोचित होईल,
त्याअर्थी, सदर संस्था दिनांक ०१.०४.२०१५ पासून निवडणूकीस पात्र असणे, संस्थेची
सदस्य संख्या अल्प / कमी असणे व सोलापूर जिल्ह्यातील पाऊसकाळ कमी असल्याची बाब
विचारात घेता भवानगिरी नागरी सहकारी पतसंस्था मर्यादित सोलापूर या पतसंस्थेचा उर्वरित
निवडणूक कार्यक्रम चालू ठेवण्यास या आदेशान्वये शासनाची मान्यता देण्यात येत आहे.