# Page 1
तुती व टसर रेशीम उद्योग विकासासाठी
केंद्रीय रेशीम मंडळ पुरस्कृत सिल्क समग्र - ISDSI योजना राबविणेस प्रशासकिय मान्यता प्रदान करणेबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. प्रावियो-१०१८/प्र.क्र.९० / रेशीम कक्ष
मंत्रालय, मुंबई-४०० ०३२
दिनांक:-२४ मे, २०१९
वाचा :- १) संचालक (रेशीम) यांचे पत्र क्र.रेशीम/कार्या-९/केपुयो-ISDSI/प्र.मा./१८-१९/८०७ दि. ११ जून, २०१८.
प्रस्तावना : रेशीम उद्योग हा शेती व वन संपत्तीवर आधारीत रोजगाराची प्रचंड क्षमता असलेला उद्योग आहे.
राज्यामधील हवामान हे रेशीम शेतीसाठी पोषक आहे. वातावरणाच्या लहरीपणामूळे होणारे नुकसान टाळण्यासाठी तसेच नियमित उत्पन्न मिळविण्यासाठी रेशीम उद्योग हा राज्यातील शेतकऱ्यांसाठी वरदान ठरत आहे. शेतकऱ्यांना शाश्वत उत्पन्न मिळवून देण्याचे सामर्थ्य रेशीम शेती व उद्योगांमध्ये आहे. राज्यातील रेशीम उद्योगाचा विस्तार व विकास मोठ्या प्रमाणात व्हावा यासाठी राज्य शासनाच्या व केंद्र शासनाच्या अनेक योजना कार्यरत आहेत. रेशीम महाअभियानाच्या माध्यमातून राज्यातील जास्तीत जास्त शेतकऱ्यांपर्यंत संपर्क साधून तुती लागवड करू ईच्छीणाऱ्या व टसर रेशीम उद्योग करु ईच्छीणाऱ्या नवीन लाभार्थी नोंदणीसाठी व्यापक प्रमाणावर मोहीम राबविण्यात आली आहे.
२. रेशीम शेतीचा विस्तार व विकास परिणामकारक, तसेच तुती लागवड ते कापड निर्मिती पर्यंतची कोषोत्तर प्रक्रिया या उद्योगाचा एकात्मिक विकास करण्यासाठी समुह पध्दतीने तुती लागवड होणे आवश्यक आहे. तुती रेशीम विकास कार्यक्रम महात्मा गांधी ग्रामीण रोजगार हमी योजनेत २५ जिल्ह्यांतील १२० समूहांत राबविण्यात येत असून प्रती लाभार्थी एक एकर तुती लागवड इतकी लाभ मर्यादा निश्चित करण्यात आली आहे.
३. उच्च दर्जाच्या भरघोस तुती पाल्याचे उत्पादन देणाऱ्या तुती वाणांचा प्रसार करणे, गुणावत्तापुर्ण व अधिक उत्पादकता असलेल्या दुबार संकर वाणांच्या रोगमुक्त अंडीपुंज मोठ्या प्रमाणावर निर्मिती, गरजेनुसार अंडीपुंजाचे शितकरण व त्यांचे वितरण, शास्त्रोक्त किटक संगोपन घेण्यासाठी अत्याधुनिक तंत्रज्ञानाचा प्रचार प्रसार करणे ह्या घटकांचा कोष उत्पादनापर्यंतच्या प्रक्रीयेपर्यंत मोलाचा वाटा आहे. त्याबरोबर कोषोत्तर प्रक्रीयादेखील महत्वाची असून राज्यात उत्पादीत होणाऱ्या तुती व टसर रेशीम कोषांवर राज्यातच प्रक्रीया होणे आवश्यक आहे. आंतरराष्ट्रीय दर्जायुक्त रेशीम सुत निर्मिती, सुतावर व्टिस्टींग, डाईंग, वार्मिंग, वेफ्टींग अशा विविध प्रक्रीया करुन दर्जेदार पैठण्या, रेशमी साड्या व कापड, तयार रेशमी कपडे निर्मिती (गारमेन्ट) ही शृंखला एकसंधपणे पुर्ण करणे ही देखील अत्यंत महत्वाची बाब आहे. राज्यातील येवला, पैठण, नागपूर, औरंगाबाद, अकोला इत्यादी ठिकाणी मोठ्या प्रमाणात पारंपारिक कारागीरांमार्फत हातमागावर वर्षानुवर्षे पैठणी विणकामाचे तर नागपूर, भंडारा, आंधळगाव इ. ठिकाणी टसर साड्या व कापड निर्मितीचे काम सुरु आहे. पैठणी विणकर त्यांच्यासाठी लागणारा तुती रेशीमचा कच्चा माल-रेशीम यार्न (ताना-बाणा) कर्नाटक, आंध्रप्रदेश येथून मागवून पैठणी विणकाम करीत असतात.
४. वरील पार्श्वभुमीवर केंद्र शासन पुरस्कृत "सिल्क समग्र”- ISDSI (Integrated Scheme for Development of Silk Industry) ही योजना सन २०१८-१९ ते २०१९-२० या कालावधीत राज्यात राबविण्याचे
# Page 2
शासन निर्णय क्रमांकः प्रावियो-१०१८/प्र.क्र.९० / रेशीम कक्ष
संचालक ( रेशीम) यांनी प्रस्तावित केले आहे. ही योजना राज्यात राबविण्यासाठी केंद्रीय रेशीम मंडळ, बेंगलोर यांनी मान्यता दिली असून “सिल्क समग्र”- ISDSI (Integrated Scheme for Development of Silk Industry) योजना सन २०१८-१९ ते २०१९-२०” या योजनेस प्रशासकीय मान्यता देण्याची बाब शासनाच्या विचाराधीन होती.
शासन निर्णय :
प्रस्तावनेत वर नमूद केल्याप्रमाणे केंद्रीय रेशीम मंडळ पुरस्कृत "सिल्क समग्र " - ISDSI (Integrated Scheme for Development of Silk Industry) योजना सन २०१८-१९ ते २०१९-२०” या योजनेस तुती व वन्य रेशीम उद्योग विस्तार व विकासाकरीता राबविण्यात येणाऱ्या विविध योजना व त्याअंर्तगत सोबतच्या सहपत्र - अ मध्ये नमूद केलेल्या बाबींच्या अंमलबजावणीसाठी प्रशासकीय मंजुरी देण्यात येत आहे.
२. या योजनेची प्रभाविपणे अंमलबजावणीकरीता संचालक ( रेशीम) यांनी तुती व वन्य क्षेत्रातील सर्व बाबींची व्यापक प्रचार व प्रसिध्दी करावी. त्याकरीता आवश्यक मागदर्शक सुचना क्षेत्रीय कार्यालयास निर्गमित करण्याची कार्यवाही तात्काळ त्यांचे स्तरावर करण्याची दक्षता घ्यावी. (जसे योजनेची जाहिरात, अर्ज नमुना, मंजूरी पत्र, प्रस्तावासोबत जोडावयाची आवश्यक कागदपत्रे, करारनामा/बंधपत्र, व्यवसायाचा कालावधी, काही बाबींच्या बाबतीत आराखडा / नकाशा, साहित्याचा तपशिल, लाभार्थी हिस्सा, लाभार्थी अनुदानाची माहिती ग्रामपंचायतस्तरावर तसेच संकेतस्थळावर प्रसिध्द करणे इ.)
३. केंद्रीय रेशीम मंडळाच्या मार्गदर्शक सुचनेनुसार बाराव्या पंचवार्षिक योजनेतंर्गत राबविण्यात येणाऱ्या तुती व वन्य क्षेत्रातील बाबींचे अनुदान एक लाख रुपये किंवा त्यापेक्षा अधिक (अनेक बाबी मिळून) प्रति लाभार्थी दिले गेल्यास याबाबत लाभार्थी व संचालनालय यांचेमध्ये कायदेशीर करारनामा करणे बंधनकारक राहील.
यामुळे योजनेकरीता वितरीत केलेल्या शासकीय अनुदानाचा विनियोग योग्य प्रयोजनासाठीच करणे आवश्यक राहील. अनुदानाचा गैरविनियोग झाल्याचे निदर्शनास आल्यास दिलेल्या अनुदानाची व्याजासह एक रकमी वसुली ही, जमीन महसूल वसूली कार्यपध्दतीनुसार लाभार्थी यांचेकडून करण्यात येईल.
४. लाभार्थ्यांची निवड समूह पध्दतीने करून योजनेची अंमलबजावणी करण्यात यावी. एकदा एका लाभार्थ्याला लाभ दिल्यानंतर त्याच लाभार्थ्यांला पुन्हा लाभ देण्यात येवू नये किंवा त्या क्षेत्राला (जमीनीचा सर्व्हे नंबर/गट नंबर) पुन्हा लाभ देण्यात येवू नये. देण्यात यावयाच्या लाभक्षेत्राचे प्रमाण निश्चित केलेल्या मर्यादेत राहील.
५. सदर शासन निर्णय नियोजन विभाग व वित्त विभाग यांचे सहमतीने, नियोजन विभागाच्या अनौपचारीक संदर्भ क्र.२३८/१४३१, दि. १९ नोव्हेंबर, २०१८ अन्वये दिलेल्या मंजूरीनुसार तसेच वित्त विभागाचा अनौपचारिक संदर्भ क्र.५९/२०१८, दि. २३ जानेवारी, २०१९ वर प्राप्त झालेल्या अभिप्रायावर मा. मुख्यमंत्री यांनी दिलेल्या मंजुरीनुसार निर्गमित करण्यात येत आहे.
पृष्ठ १३ पैकी २
# Page 3
शासन निर्णय क्रमांकः प्रावियो-१०१८/प्र.क्र.९० / रेशीम कक्ष
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13