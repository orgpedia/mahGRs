# Page 1
महाराष्ट्र स्पर्धाक्षम कृषि विकास प्रकल्पामधील कर्मचारी / अधिकारी यांच्या सेवा पुढे सुरु ठेवण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृपमं१०१८ /प्र.क्र.१८१ /२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २० नोव्हेंबर, २०१८
वाचा : १) शासन निर्णय, सहकार, पणन व वस्त्रोद्योग विभाग क्रमांकः बासप्र-०४१८/प्र.क्र.६५/२१-स, दिनांक ०४.१०.२०१८ २) प्रकल्प संचालक, महाराष्ट्र स्पर्धाक्षम कृषि विकास प्रकल्प यांचे पत्र क्र. एमएसीपी/पीसीयु / लेखा/अनुदान मागणी/१००१/२०१८, दि.०१.११.२०१८ ३) महाराष्ट्र स्पर्धाक्षम कृषि विकास प्रकल्पाचे पत्र क्र.एमएसीपी/पीसीयु/लेखा/१०७७/२०१८, दि.०३.११.२०१८ प्रस्तावना : शेतकऱ्यांच्या शेतमालास योग्य भाव मिळावा आणि त्यांच्या उत्पन्नात वृध्दी व्हावी याकरिता कृषि-पणन व्यवस्थेतील त्रुटी दूर करुन पणन विषयक पायाभूत सुविधांचे बळकटीकरण व आधुनिकिकरण करण्याबरोबरच सध्याच्या पणन व्यवस्थेस पर्यायी व कार्यक्षम बाजार प्रणाली निर्माण करण्यासाठी जागतिक बँकेच्या सहाय्याने राज्यामध्ये महाराष्ट्र स्पर्धाक्षम कृषि विकास प्रकल्प राबविण्यात येत आहे. सदर प्रकल्प दि. ३१.१२.२०१६ रोजी संपुष्टात येणार होता, मात्र प्रकल्पास जागतिक बँकेने दोन वेळा मुदतवाढ दिली असून आता प्रकल्पाचा वाढीव कालावधी दि. ३१.१०.२०१८ रोजी संपुष्टात आला आहे. दि. ३१.१०.२०१८ नंतर प्रकल्पामध्ये होणाऱ्या कामकाजाच्या कोणत्याही खर्चाची प्रतिपूर्ती जागतिक बँकेकडून करण्यात येणार नाही, असे जागतिक बँकेकडून स्पष्टरित्या कळविण्यात आले आहे.
प्रकल्प समाप्तीनंतर प्रकल्पांतर्गत विहित घटकांवर झालेल्या पात्र खर्चाची प्रतिपूर्ती जागतिक बँकेकडे सादर करणे, पात्र खर्चाचे प्रतिपूर्तीचे दावे भारत सरकारच्या वित्त मंत्रालयाला सादर करणे, संपादन पश्चात आढावा घेणे, प्रकल्पांची अंमलबजावणी, अंतिमिकरण व निष्कर्षांबाबत अहवाल तयार करणे इ. कामे पूर्ण करण्याकरिता प्रकल्पावरील सर्व अधिकारी व कर्मचारी, वैयक्तिक सल्लागार व करारावरील अधिकारी / कर्मचारी यांची आवश्यकता असल्यामुळे त्यांच्या सेवा दि. ३०.११.२०१८ पर्यंत सुरु ठेवण्यास, जागतिक बँकेकडून समन्वय ठेवण्यासाठी प्रस्तावित कोअर प्रोजेक्ट टीम मधील अधिकारी व कर्मचारी यांच्या सेवा दि. ३१.१२.२०१८ पर्यंत सुरु ठेवण्यास तसेच त्यासाठी आवश्यक रु. १२५.०० लाख इतक्या खर्चास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः कृपमं१०१८/प्र.क्र.१८१/२१-स, दिनांक: २० नोव्हेंबर, २०१८
शासन निर्णय:
महाराष्ट्र स्पर्धाक्षम कृषि विकास प्रकल्पामधील कार्यरत सर्व कर्मचारी / अधिकारी, वैयक्तिक सल्लागार व करारावरील अधिकारी / कर्मचारी यांच्या सेवा दि. ३१.१०.२०१८ च्या पुढे दि. ३०.११.२०१८ पर्यंत सुरु ठेवण्यास मान्यता देण्यात येत आहे. तसेच त्यासाठी होणाऱ्या रु. १२५.०० लाख एवढया रकमेच्या खर्चास शासन मान्यता देण्यात येत आहे.
२. जागतिक बँकेसोबत समन्वय ठेवण्यासाठी प्रकल्पामध्ये कार्यरत असलेल्या अधिकारी / कर्मचाऱ्यांची खालीलप्रमाणे कोअर प्रोजेक्ट टिम गठीत करण्यात येत आहे.
--------------------------------------
|  | प्रकल्प समन्वय कक्ष |  |
| अ.क्र. | पदनाम | संख्या |
| १ | प्रकल्प संचालक |  |
| २ | मुख्य वित्त नियंत्रक | १ |
| ३ | लेखाधिकारी |  |
| ४ | प्रशासकीय अधिकारी |  |
| ५ | लेखापाल | २ |
| प्रकल्प अंमलबजावणी कक्ष (पणन ) |
| अ.क्र. | पदनाम | संख्या |
| १ | नोडल ऑफीसर | १ |
| २ | वरिष्ठ लेखाधिकारी | १ |
| ३ | प्रशासकीय अधिकारी | १ |
| ४ | लेखाधिकारी | १ |
| ५ | सहाय्यक |  |
| प्रकल्प अंमलबजावणी कक्ष (कृषि) |
| अ.क्र. | पदनाम | संख्या |
| १ | नोडल ऑफीसर | १ |
| २ | कृषि अधिकारी | १ |
| प्रकल्प अंमलबजावणी कक्ष (पशुसंवर्धन) |
| अ.क्र. | पदनाम | संख्या |
| १ | नोडल ऑफीसर | १ |
--------------------------------------
वरीलप्रमाणे कोअर प्राजेक्ट टिम मधील अधिकारी / कर्मचारी यांच्या सेवा दि. ३१.१२.२०१८ पर्यंत सुरु राहतील.
३. सदर शासन निर्णय नियोजन विभागाचे अनौसं क्र. २३३/१४३१ दि १७.११.२०१८ व वित्त विभागाच्या अनौसं क्र. ६२८/व्यय-२ दिनांक १९.११.२०१८ अन्वये प्राप्त झालेल्या सहमतीने निर्गमित
करण्यात येत आहे.
पृष्ठ ३ पैकी २
# Page 3
शासन निर्णय क्रमांकः कृपमं१०१८/प्र.क्र.१८१/२१-स, दिनांक: २० नोव्हेंबर, २०१८