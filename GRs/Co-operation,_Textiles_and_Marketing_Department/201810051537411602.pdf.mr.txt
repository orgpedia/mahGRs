# Page 1
राज्य सहकारी अपिल न्यायालय, मुंबई (२४२५ ०१०२) (अनिवार्य) १३- कार्यालयीन खर्च या उद्दिष्टातून रु. ४०६.०० लक्ष खर्च भागविण्यासाठी पुरवणी मागणीद्वारे मंजुर झालेल्या रकमेच्या ७०% म्हणजे रु. २८४.२० लक्ष तरतूदीच्या वितरणाबाबत.
महाराष्ट्र शासन
सहकार पणन व वस्त्रोद्योग विभाग,
शासन निर्णय क्रमांक : पुरक-२०१८/प्र.क्र.७२/२२-स
मादाम कामा मार्ग, हुतात्मा राजगुरु चौक,
मंत्रालय मुंबई ४०० ०३२.
दिनांक:- ५ ऑक्टोबर, २०१८.
संदर्भ:- १) प्रबंधक, महाराष्ट्र राज्य अपिल न्यायालय, मुंबई यांचे पत्र क्र. मरासअन्या/पावसाळी मागणी/ ८९४/२०१८, दि. ३१.०५.२०१८.
२) शासन परिपत्रक, वित्त विभाग क्र.अर्थसं-२०१८/प्र.क्र.६९/अर्थ-३, दि. २.०४.२०१८.
३) शासन परिपत्रक, वित्त विभाग क्र.पुरक-२०१८/प्र.क्र. ९५/अर्थ-३, दि.२७.०७.२०१८.
४) शासन निर्णय क्र. पुरक-२०१८/प्र.क्र.३४/२०१८/१७-स, दि. ३०.०७.२०१८.
प्रस्तावना : संदर्भाधीन क्र.१ च्या प्रस्तावानुसार प्रबंधक, महाराष्ट्र राज्य सहकारी अपिल न्यायालय, मुंबई या कार्यालयाने कामकाजाच्या दृष्टीने लागणा-या नवीन कार्यालय बांधकामाकरीता व अभिलेख स्कॅनिंग खर्चाकरिता सन २०१८-१९ या आर्थिक वर्षासाठी मागणी केल्यानुसार रु.४०६.०० लक्ष इतक्या रकमेची आवश्यकता आहे.
यासाठी जुलै,२०१८ च्या पावसाळी अधिवेशनात मंजुर झालेल्या रु.४०६.०० लक्ष इतक्या पुरवणी मागणीची रक्कम अदा करण्याचा प्रस्ताव विचाराधिन होता.
शासन निणर्य :
सदर बाब विचारात घेऊन महाराष्ट्र राज्य अपिल न्यायालये व सहकार न्यायालये, मुंबई या कार्यालयाच्या नविन कार्यालय बांधकामाकरीता व अभिलेख स्कॅनिंग या खर्चाकरिता सन २०१८-१९ या आर्थिक वर्षासाठी मा.
उच्च न्यायालयाने दि. ४.०५.२०१८ रोजी दिलेल्या निर्णयानुसार रु. ४०६.०० लक्ष इतक्या रकमेची पुरवणी मागणी मान्य करण्यात आली आहे. महाराष्ट्र राज्य सहकारी अपिल न्यायालयांस व सहकार न्यायालयांस भाडेतत्वावर उपलब्ध करुन देण्यात आलेल्या नविन जागेतील कार्यालय बांधकामाकरीता व अभिलेख स्कॅनिंग करीता सन २०१८-१९ या आर्थिक वर्षासाठी रु. ४०६.०० लक्ष इतक्या रकमेचा खर्च भागविण्यासाठी जुलै, २०१८ च्या पावसाळी अधिवेशनात रु. ४०६.०० लक्ष इतकी रक्कम पुरवणी मागणीद्वारे मंजूर केली आहे. वित्त विभागाच्या संदर्भाधीन क्र.२ येथील परिपत्रकानुसार मंजुर पूरक मागणीच्या ७०% म्हणजेच रु.२८४.२० लक्ष इतकी रक्कम बीम्सद्वारे वितरित करण्यास संमती देण्यात येत आहे.
२. या रकमेचा खर्च खालील लेखाशिर्षाखाली जुलै, २०१८ च्या पावसाळी अधिवेशनात पुरवणी मागणीद्वारे मंजुर करण्यात आलेल्या तरतुदीतून भागविण्यात यावा:
मागणी क्र. व्ही-२, मुख्य/गौण/उपशिर्ष २४२५, सहकार, ००१-संचालन व प्रशासन (०१)(०९)महाराष्ट्र राज्य सहकारी अपिल न्यायालय (२४२५ ०१०२)(अनिवार्य) १३- कार्यालयीन खर्च
# Page 2
शासन निर्णय क्रमांकः पुरक-२०१८/प्र.क्र.७२/२२-स
३. या शासन निर्णयान्वये मंजुर करण्यात आलेली रक्कम रुपये २८४.२० लक्ष (रुपये दोन कोटी चौ-याऐंशी लक्ष वीस हजार फक्त) महाराष्ट्र राज्य सहकारी अपिल न्यायालय, मुंबई या कार्यालयास सहकार आयुक्त व निबंधक, सहकारी संस्था, महाराष्ट्र राज्य, पुणे कार्यालयातील आहरण व संवितरण अधिकाऱ्यामार्फत वितरित करण्यात यावी व यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे.
४. सदर शासन निर्णय वित्त विभागाचा अनौपचारिक संदर्भ क्र. ४६४/व्यय-२, दि. २६.०९.२०१८ अन्वये दिलेल्या सहमतीने निर्गमित करण्यात येत आहे.