# Page 1
वस्त्रोद्योग धोरण २०१८-२३ नुसार घोषित राज्यातील "कापुस उत्पादक तालुक्यांच्या ” यादीत चंद्रपूर जिल्हयातील चंद्रपूर तालुक्याचा समावेश करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण-१०१८/प्र.क्र.४०/टेक्स १ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक: १८ नोव्हेंबर, २०२२
वाचा: १) शासन निर्णय, सहकार, पणन व वस्त्रोद्योग विभाग क्रमांक: धोरण २०१७/प्र.क्र.६/टेक्स-५.
दि. १५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग क्रमांक: धोरण १०१८/प्र.क्र.४०/टेक्स १(अ), दि.२८ ऑगस्ट, २०१८.
३) शासन शुध्दीपत्रक, सहकार, पणन व वस्त्रोद्योग विभाग क्रमांक: धोरण १०१८/प्र.क्र.४०/टेक्स १ (अ), दि. ३० ऑगस्ट, २०१८.
४) शासन निर्णय, सहकार, पणन व वस्त्रोद्योग विभाग क्रमांक: धोरण १०१८/प्र.क्र.४०/टेक्स १(अ), दि.२६ जुलै, २०१९.
५) शासन निर्णय, सहकार, पणन व वस्त्रोद्योग विभाग क्रमांक: धोरण १०१८/प्र.क्र.४०/टेक्स १(अ), दि.१४ ऑगस्ट, २०१९.
६) शासन निर्णय, सहकार, पणन व वस्त्रोद्योग विभाग क्रमांक: धोरण १०१८/प्र.क्र.४०/टेक्स १(अ), दि.१४ सप्टेंबर, २०२०.
प्रस्तावना: वाचा क्र.२ येथील दि.२८ ऑग्स्ट, २०१८ रोजीच्या शासन निर्णयानुसार राज्यातील कापुस उत्पादक तालुके घोषित करण्यात आले आहेत. तद्नंतर, दि. ३० ऑगस्ट, २०१८ रोजीच्या शासन शुध्दीपत्रकान्वये कापूस उत्पादक तालुक्यांच्या यादीत ३ तालुक्यांचा समावेश करण्यात आला आहे. तसेच दि. २६ जुलै, २०१९ रोजीच्या शासन निर्णयान्वये १ तालुका, दि. १४ ऑगस्ट, २०१९ रोजीच्या शासन निर्णयान्वये २ तालुके व दि.१४ सप्टेंबर, २०२० रोजीच्या शासन निर्णयान्वये १ तालुक्याचा समावेश कापूस उत्पादक तालुक्यांच्या यादीत करण्यात आला आहे. सद्यस्थितीत, राज्यातील कापूस उत्पादक तालुक्यांची संख्या १२२इतकी झाली आहे.
२. दि.२८.०८.२०१८ रोजीच्या शासन निर्णयानुसार, ज्या तालुक्यात कापसाचे ९६०० टनाहून अधिक उत्पादन सलग २ वर्ष होईल, अशा तालुक्यांचा समावेश दरवर्षी आढाव्यानंतर कापूस उत्पादक तालुक्यांच्या यादीत करण्यात येईल. चंद्रपूर जिल्ह्यातील चंद्रपूर तालुक्यातील कापसाचे सन २०२० - २१ व २०२ १ - २२ या २ वर्षातील सरासरी कापसाचे उत्पादन ७९८२.७३ टन इतके आहे. तथापि, चंद्रपूर जिल्हयातील चंद्रपूर तालुका खास बाब म्हणून कापूस उत्पादक तालुका घोषित करण्याची बाब शासनाच्या विचाराधीन होती.
शासन निर्णयः वरील प्रस्तावनेमध्ये नमूद केल्यानुसार चंद्रपूर जिल्हयातील चंद्रपूर या तालुक्याचा समावेश खास बाब म्हणून कापुस उत्पादक तालुक्याच्या यादीत करण्यात येत असून, दि. २८ ऑगस्ट, २०१८ रोजीच्या शासन निर्णयातील "कापुस उत्पादक तालुके" या तक्त्यामधील अनुक्रमांक १८ येथील चंद्रपूर जिल्हयातील कापुस उत्पादक तालुक्यांच्या यादीत, चंद्रपूर या तालुक्याचा समावेश करण्यात येत आहे. त्यामुळे आता राज्यातील एकूण कापुस उत्पादक तालुक्यांची संख्या १२३ इतकी होत आहे.
# Page 2
शासन निर्णय क्रमांकः धोरण-१०१८/प्र.क्र.४०/टेक्स १ (अ)