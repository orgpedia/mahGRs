# Page 1
महाराष्ट्र राज्य सहकारी परिषद, पुणे यावर अध्यक्ष पदी नेमणूक केलेले श्री.विद्याधर वामनराव अनास्कर यांना “राज्यमंत्री” पदाचा दर्जा देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : संकीर्ण-२०२१/प्र.क्र. ५८/२२-स
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०० ०३२.
दिनांक :- २९ सप्टेंबर, २०२१.
वाचा :- शासन निर्णय, सहकार, पणन व वस्त्रोद्योग विभाग, समक्रमांक, दिनांक ०६ ऑगस्ट, २०२१.
प्रस्तावना : महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार महाराष्ट्र राज्य सहकारी परिषद, पुणे या परिषदेची पुनर्रचना करण्यात येऊन सदर परिषदेवर श्री. विद्याधर वामनराव अनास्कर, रा. ऋतुरंग सहकारी गृहरचना संस्था मर्या.
फेज दोन,सिटी लाईट बेकरी समोर, अरण्येश्वर, तावरे कॉलनी, पुणे यांची संदर्भाधीन शासन निर्णयान्वये अध्यक्ष पदावर नेमणूक करण्यात आली आहे. सदर परिषदेचा कालावधी दिनांक ०६.०८.२०२१ पासून तीन वर्षे अथवा पुढील आदेश होईपर्यंत यापैकी जो कालावधी कमी असेल तोपर्यंत विहीत करण्यात आला आहे. सदर अध्यक्ष पदास यापूर्वी शासनाने राज्यमंत्री पदाचा दर्जा देवून, राज्यमंत्री पदास अनुज्ञेय असलेल्या सर्व सोयी सुविधा दिल्या होत्या. त्याप्रमाणे आत्ताही सदर पदास “राज्यमंत्री” पदाचा दर्जा देण्याची बाब शासनाच्या विचाराधीन होती.
शासन निर्णय : महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार प्राप्त झालेल्या अधिकाराचा वापर करुन महाराष्ट्र सहकारी परिषदेवर (महाराष्ट्र स्टेट को-ऑप. कौन्सिल) नेमणूक केलेले श्री. विद्याधर वामनराव अनास्कर, अध्यक्ष, महाराष्ट्र राज्य सहकारी परिषद, पुणे या पदास “राज्यमंत्री पदाचा दर्जा देण्यास याद्वारे शासन मान्यता देण्यात येत आहे.
२. महाराष्ट्र राज्य सहकार परिषदेची कार्ये महाराष्ट्र सहकारी संस्था अधिनियम, १९६० च्या कलम १५४ (अ) (३) मधील तरतूदीनुसार विहीत केल्या आहेत त्याचप्रमाणे राहतील.
३. श्री. विद्याधर वामनराव अनास्कर, अध्यक्ष महाराष्ट्र राज्य सहकारी परिषद, पुणे यांना शासन निर्णय, वित्त विभाग क्रमांक, शासउ-१०.१०/प्र.क्र.९६/१०/सा.उ., दिनांक १३.०३.२०१२ अन्वये विहीत केलेल्या तसेच, राज्यमंत्री पदास अनुज्ञेय असलेल्या सर्व सेवा सुविधा देय राहतील.
# Page 2
शासन निर्णय क्रमांक: संकीर्ण-२०२१/प्र.क्र. ५८/२२-स