# Page 1
नागपूर जिल्हा मध्यवर्ती सहकारी बँकेच्या
कामकाजाचे संनियंत्रण करण्यासाठी
जिल्हाधिकारी, नागपूर यांच्या अध्यक्षतेखाली
समिती गठीत करणेबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.जिमस०१२४/प्र.क्र.२४/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १६ फेब्रुवारी २०२४
प्रस्तावना -:
आर्थिकदृष्ट्टया कमकुवत असलेल्या वर्धा जिल्हा मध्यवर्ती सहकारी बँकेचे सक्षमीकरण
करण्यासाठी व बँकेच्या कामकाजाचे नियमित संनियंत्रण करण्यासाठी दिनांक ९ जानेवारी २०२४
रोजीच्या शासन निर्णयान्वये जिल्हाधिकारी, वर्धा यांच्या अध्यक्षतेखाली समिती गठीत करण्यात
आली आहे. त्या पार्श्वभुमीवर वर्धा जिल्हा मध्यवर्ती सहकारी बँकेच्या सक्षमीकरणाबाबत सहकार
विभागामार्फत सुरु असलेल्या विविध उपाययोजनांची फलनिष्ट्पत्ती विचारात घेऊन या धर्तीवर
नागपूर जिल्हा मध्यवर्ती सहकारी बँकेच्या सक्षमीकरणासाठी जिल्हाधिकारी, नागपूर यांच्या
अध्यक्षतेखाली संनियंत्रण समिती नियुक्त करणे आवश्यक असल्याची विभागाची धारणा झाली आहे.
त्यानुसार नागपूर जिल्हा मध्यवर्ती सहकारी बँकेचे सक्षमीकरण व पुनरूज्जीवन करण्याच्या
दृष्ट्टीने बँकेच्या कामकाजाचे नियमित संनियंत्रण करण्यासाठी जिल्हाधिकारी, नागपूर यांच्या
अध्यक्षतेखाली संनियंत्रण समिती गठीत करण्याची बाब शासनाच्या विचाराधीन होती.
शासन निर्णय :-
नागपूर जिल्हा मध्यवर्ती सहकारी बँकेचे सक्षमीकरण व पुनरूज्जीवन करण्याच्या दृष्ट्टीने
बँकेच्या कामकाजाचे नियमित संनियंत्रण करण्यासाठी जिल्हाधिकारी, नागपूर यांच्या
अध्यक्षतेखाली खालीलप्रमाणे संनियंत्रण समिती गठीत करण्यास शासन मान्यता देण्यात येत आहे.
--------------------------------------------------------------------------------
| अ.क्र. | नाव व पदनाम | समितीतील पद |
| १. | जिल्हाधिकारी, नागपूर | अध्यक्ष |
| २. | अपर आयुक्त व विशेष निबंधक, सहकारी संस्था, पुणे | सदस्य |
| ३. | श्री. दिनेश ओऊळकर, सेवानिवृत्त अप्पर आयुक्त व विशेष निबंधक, पुणे. | सदस्य |
| ४. | विभागीय सह निबंधक, सहकारी संस्था, नागपूर. | सदस्य |
| ५. | विभागीय व्यवस्थापक, महाराष्ट्र राज्य सहकारी बँक मर्या., नागपूर विभाग. | सदस्य |
| ६. | जिल्हा उप निबंधक, सहकारी संस्था, नागपूर. | सदस्य सचिव |
--------------------------------------------------------------------------------
२. उपरोक्त समितीची कार्यकक्षा खालीलप्रमाणे असेल.
१.नागपूर जिल्हा मध्यवर्ती सहकारी बँकेच्या कामकाजाचा व आर्थिक स्थितीचा दरमहा आढावा
घेऊन बँकेच्या आर्थिक स्थितीत सुधारणा करण्यासाठी बँकेच्या प्रशासकीय मंडळास
मार्गदर्शन करणे.
# Page 2
शासन निर्णय क्रमांकः जिमस०१२४/प्र.क्र.२४/२-स
२.बँकेच्या थकित कर्जाच्या वसुलीचा आढावा घेणे व थकित कर्जाची गतीने वसुली करण्यासाठी
प्रशासकीय मंडळास मार्गदर्शन करणे.
३.बँकेच्या ठेवीमध्ये वाढ करण्यासाठी प्रशासकीय मंडळास विविध उपाययोजना सुचविणे.
४.नागपूर जिल्हयातील सामान्य ठेवीदार व संस्थात्मक ठेवीदारांमध्ये बँकेची विश्वासार्हता
वाढविण्यासाठी प्रशासकीय मंडळास मार्गदर्शन करणे.
५.बँकेचा व्यवसाय व उत्पन्न वाढविणे तसेच खर्चात कपात करण्यासाठी प्रशासकीय मंडळास
उपाययोजना सुचविणे.
६.बँकेची CBS प्रणाली अद्यावत करुन कार्यान्वित करणे. तसेच बँकेच्या आर्थिक व्यवहारात
पुर्णत: पारदर्शकता आणणे यासाठी प्रशासकीय मंडळास मार्गदर्शन करणे.
७.बँकेने नाबार्डला सादर केलेल्या कृती आराखडयातील लक्षांक पुर्ततेचा आढावा घेऊन
त्याबाबत प्रशासकीय मंडळास मार्गदर्शन करणे.
८.बँकेच्या आर्थिक स्थितीत सुधारणा करण्यासाठी शासनास वेळोवेळी उपाययोजना सुचविणे.
३. नागपूर जिल्हा मध्यवर्ती सहकारी बँकेचे पुनरूज्जीवन होईपयंत उपरोक्त समिती कार्यरत
राहील.
४. उपरोक्त समितीने तिच्या कामकाजाचा अहवाल शासनास व सहकार आयुक्त व निबंधक,
सहकारी संस्था, पुणे यांना दरमहा सादर करावा.
५. उपरोक्त समितीमधील सेवानिवृत्त सदस्यांना नियमानुसार प्रवास भत्ता देय राहील.
याबाबतचा खर्च सहकार आयुक्त व निबंधक, सहकारी संस्था, महाराष्ट्र राज्य, पुणे यांच्या
कार्यालयीन खर्चामधून भागविण्यात यावा.
६. सदरचा शासन निर्णय महाराष्ट्र शासनाच्या www.maharashtra.gov.in या संकेत
# Page 3