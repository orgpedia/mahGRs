# Page 1
स्टार ॲग्रो प्रोसेसिंग को-ऑप सोसायटी लि.
पलुस, ता. पलुस, जि. सांगली या संस्थेस राष्ट्रीय सहकारी विकास योजनेअंतर्गत रा.स.वि.नि. कर्ज व रा.स.वि.नि. भागभांडवल मंजूर करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक:प्रक्रिया-१११२/प्र.क्र.१३९(भाग-२)/१-स
मंत्रालय विस्तार, मुंबई-४०० ०३२.
दि. २५ मार्च, २०२१.
वाचा : १) शासन निर्णय सहकार, पणन व वस्त्रोद्योग विभाग क्र: प्रक्रिया-११२००४/प्र.क्र. १६२(अ)/ ९-स, दि. १२.१०.२००७.
२) शासन परिपत्रक, सहकार, पणन व वस्त्रोद्योग विभाग, क्र.प्रक्रिया-११०९/प्र.क्र.१०५/९-स, दि.०९.१०.२००९.
रा.स.वि.नि. नवी दिल्ली यांचे पत्र क्र.NCDC:५-६६/२०१२-P(F&V)/१०६/SA२००३२, दि.०७.०६.२०१२.
शासन निर्णय क्र. प्रक्रिया-११२०१४/प्र.क्र.४६/९-स, दि.०१.०७.२०१४
शासन निर्णय क्र. प्रक्रिया-१११२/प्र.क्र.१३९/१-स, दि.३०.०३.२०१९
६) वित्त विभाग परिपत्रक क्र.अर्थसं-२०२०/प्र.क्र.६४/अर्थ-३, दि.१५.०३.२०२१ ७) पणन संचालक, पणन संचालनालय, पुणे यांचे पत्र क्र.पणन-२/कृउप्र/स्टार ॲग्रो प्रोसेसिंग/उर्वरितअप्र/२०१९/५८८४, दि.२५.११.२०१९.
प्रस्तावना: स्टार ॲग्रो प्रोसेसिंग को- ऑप सोसायटी लि. पलुस, ता. पलुस, जि. सांगली या संस्थेमार्फत द्राक्षापासून वाईन, मनुके, ज्युस व इतर उत्पादने बनविणे व त्याची पूरक उत्पादने निर्माण करुन बाजारपेठ उपलब्ध करणे असा प्रकल्प असून, राज्यातील शेतकऱ्यांनी उत्पादित केलेल्या शेतमालाला योग्य भाव मिळावा, म्हणून सहकारी संस्थांना १:९ या प्रमाणात शासकिय भागभांडवल व रा.स.वि.नि. कर्ज देण्याबाबत संदर्भ क्र. १ येथील शासन निर्णयानुसार सदर संस्थेच्या प्रकल्पाची वित्तीय सहाय्यासाठी राष्ट्रीय सहकारी विकास निगमाकडे शिफारस करण्यात आलेली होती. राष्ट्रीय सहकारी विकास निगमाने त्यांच्या दि.
०७.०६.२०१२ च्या संदर्भ क्र.३ च्या पत्रान्वये सदर प्रकल्पाच्या किंमत रु.४७५.०० लाख इतके अर्थसहाय्य मंजूर करण्यास खालील आकृतीबंधानुसार मान्यता दिलेली आहे.
(रु. लाखात)
------------------------------------------------------------
| अ.क्र. | तपशिल | टक्केवारी | आर्थिक आकृतिबंध |
| १ | रा.स.वि.नि. किंवा इतर वित्तीय संस्थेकडून कर्ज | ६०% | २८५.०० |
| २ | रा.स.वि.नि. भागभांडवल | ३०% | १४२.५० |
| ३ | राज्य शासनाचे भागभांडवल | ०६% | २८.५० |
| ४ | संस्थेचे स्वभागभांडवल | ०४% | १९.०० |
| एकूण: | १००% | ४७५.०० |
------------------------------------------------------------
सदर संस्थेस संदर्भ क्र.४ येथील दि.०१.०७.२०१४ च्या शासन निर्णयान्वये पहिल्या हप्त्यापोटी रा.स.वि.नि. कर्ज रु.४७.४६ लाख, रा.स.वि.नि. भागभांडवल रु.३८.६० लाख व शासकिय भागभांडवल (कोल्हे समिती) रु.१४.२५ लाख असे एकूण रु.१००.३१ लाख इतके अर्थसहाय्य वितरित करण्यात आलेले आहे. तसेच, संदर्भ क्र.५ येथील दि.३०.०३.२०१९ च्या शासन निर्णयान्वये दुसऱ्या हप्त्यापोटी संस्थेस रा.स.वि.नि. कर्ज रु.१५९.७१ लाख व शासकीय भागभांडवल (कोल्हे कमिटी) रु.१४.२५ लाख असे एकूण
# Page 2
शासन निर्णय क्रमांकः प्रक्रिया-१११२/प्र.क्र.१३९(भाग-२)/१-स
रु.१७३.९६ लाख इतके अर्थसहाय्य वितरित करण्यात आलेले आहे. संस्थेस रा. स.वि.नि. कर्ज रू.७७.८३ लाख व रा.स.वि.नि. भागभांडवल रू.१०३.९० लाख असे एकूण रू.१८१.७३ इतके अर्थसहाय्य देणे शिल्लक आहे. सद्यस्थितीस संस्थेस उर्वरित तिसऱ्या (अंतिम) हप्त्यापोटी रा.स.वि.नि. कर्ज रू.७७.८३ लाख व रा.स.वि.नि. भागभांडवल रू.१०३.९० लाख असे एकूण रू.१८१.७३ इतके अर्थसहाय्य वितरित करण्याची बाब शासनाच्या विचाराधीन होती. याबाबत शासन खालीलप्रमाणे आदेश देत आहे.
शासन निर्णय: या शासन निर्णयाद्वारे स्टार ॲग्रो प्रोसेसिंग को-ऑप सोसायटी लि. पलुस, ता. पलुस, जि.सांगली या संस्थेस उपरोक्त आकृतीबंधात दर्शविण्यात आल्यानुसार रा.स.वि.नि. कर्जाच्या पुढील / अंतिम हप्त्यापोटी रा.स.वि.नि. कर्ज (६४२५ ०३१३) या लेखाशिर्षखाली रू.७७,८३,०००/- (रु. सत्याहत्तर लाख त्र्याऐंशी हजार फक्त) व रा.स.वि.नि. भागभांडवल (४४२५ ०२९४) या लेखाशिर्षाखाली रू.१,०३,९०,०००/- (रु. एक कोटी तीन लाख नव्वद हजार फक्त) असे एकूण रु.१,८१,७३,०००/- (रु. एक कोटी एक्याऐंशी लाख त्र्याहत्तर हजार फक्त) वितरित करण्यास मंजूरी देण्यात येत आहे.
०२. कर्जाच्या परतफेडीच्या अटी व शर्ती राष्ट्रीय सहकारी विकास निगमाच्या दि.०७.०६.२०१२ रोजीच्या मंजूरी आदेशाप्रमाणे राहतील. शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७ व संदर्भ क्र.२ येथील दि.०९.१०.२००९ च्या परिपत्रकातील तरतूदीनुसार राहतील. तसेच संस्थेस आतापर्यंत मंजूर झालेल्या रकमेएवढया किंमतीच्या संस्थेची मालमत्ता तारण ठेवण्याची व त्या मालमत्तेवर शासनाचा बोजा चढविणे तसेच, आता संस्थेस वितरीत करण्यात येत असलेल्या रक्कमेच्या २० टक्के इतक्या रक्कमेची संचालकाकडून वैयक्तिक मालमत्तेचा तारण गहाण लिहून घेणे बंधनकारक राहिल.
सदर प्रकल्प ६ महिन्याच्या आत कार्यन्वित करावा व ६ महिन्यानंतर शासनाचे अर्थसहाय्याची परतफेड संस्थेने करावी याबाबतचे हमीपत्र संस्थेकडून स्टॅम्प पेपरवर आवश्यक त्या उचित प्राधिकाऱ्यामार्फत AFFIRM व SWEAR करुन घेण्यात यावे. त्याशिवाय सदर मंजूर अर्थसहाय्य वितरित करण्यात येऊ नये. या अटीची पूर्तता झाली किंवा कसे याबाबतची खात्री संचालक (पणन) यांनी करावी व मगच निधी वितरीत करण्यात यावा.
०३. या शासन निर्णयाद्वारे मंजूर करण्यात आलेल्या उक्त रकमांचे आहरण करुन वरील परिच्छेद ०२ मधील अटींची पूर्तता करुन स्टार ॲग्रो प्रोसेसिंग को-ऑप सोसायटी लि. पलुस, ता. पलुस, जि. सांगली या संस्थेला अर्थसहाय्य वितरित करण्याकरिता लेखाधिकारी, पणन संचालक कार्यालय, महाराष्ट्र राज्य, पुणे यांना “आहरण व संवितरण अधिकारी” व पणन संचालक, महाराष्ट्र राज्य, पुणे यांना “नियंत्रण अधिकारी” म्हणून घोषित करण्यात येत आहे. या शासन निर्णयाद्वारे मंजूर करण्यात आलेल्या स्वतंत्र लेखाशीर्षाखालील रकमा जिल्हा कोषागार अधिकारी, पुणे येथून आहरित करुन संस्थेस वितरित करण्याची कार्यवाही आहरण व संवितरण अधिकारी तसेच नियंत्रण अधिकारी यांनी करावी. त्यास अनुसरुन रा. स.वि.नि. कर्ज (६४२५ ०३१३) या लेखाशिर्षखाली रू.७७,८३,००० /- (रु. सत्याहत्तर लाख त्र्याऐंशी हजार फक्त) व रा.स.वि.नि.
भागभांडवल (४४२५ ०२९४) या लेखाशिर्षखाली रू.१,०३,९०,०००/- (रु. एक कोटी तीन लाख नव्वद हजार फक्त) असे एकूण रु.१,८१,७३,०००/- (रु. एक कोटी एक्याऐंशी लाख त्र्याहत्तर हजार फक्त) इतक्या रकमांचे स्वतंत्र धनादेश,
“स्टार ॲग्रो प्रोसेसिंग को-ऑप सोसायटी लि. पलुस, ता. पलुस, जि. सांगली” “STAR AGRO PROCESSING CO-OP. SOCIETY LTD., PALUS, TAL. PALUS, DISTRICT SANGLI." च्या नावाने वितरित करण्यात यावेत.
पृष्ठ ५ पैकी २
# Page 3
शासन निर्णय क्रमांकः प्रक्रिया-१११२/प्र.क्र.१३९(भाग-२)/१-स
०४. कर्जाच्या परतफेडीच्या अटी व शर्ती राष्ट्रीय सहकारी विकास निगमाच्या दि.०७.०६.२०१२ रोजीच्या मंजूरी आदेशाप्रमाणे तसेच, दि.१२.१०.२००७ च्या शासन निर्णयानुसार, दि.०९.१०.२००९ च्या परिपत्रकानुसार व वेळोवेळी निर्गमित केलेल्या शासन परिपत्रक व मार्गदर्शक सूचनांनुसार राहतील.
शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७ नुसार व दि.०९.१०.२००९ च्या परिपत्रकानुसार राहतील. संस्थेला निधी उपलब्ध करुन दिल्यानंतर सदर निधीचा विनियोग तात्काळ होऊन संस्था उत्पादनाखाली येईल व त्यांच्याकडून कर्ज भागभांडवलाची परतफेड एक वर्षाच्या आत सुरु होईल, याची जबाबदारी संबंधीत जिल्हा उपनिबंधक व संचालक (पणन), पणन संचालनालय, पुणे यांची राहील.
०५. वरीलप्रमाणे मंजूर केलेला खर्च अ) रा.स.वि.नि. कर्ज (६४२५ ०३१३) या लेखाशिर्षाखाली रू.७७,८३,०००/- (रु. सत्याहत्तर लाख त्र्याऐंशी हजार फक्त) चा खर्च “मागणी क्र. व्ही. - ५,६४२५ - सहकारासाठी कर्जे, (००) (१०८) इतर सहकारी संस्थांना कर्जे, (०२) सहकारी प्रक्रिया संस्था पंचवार्षिक योजनांतर्गत योजना, (०२) (०१) सहकारी शेती प्रक्रिया संस्थांना कर्जे (कार्यक्रम)(राष्ट्रीय सहकारी विकास महामंडळ) (६४२५ ०३१३) ५५- कर्जे व आगाउ रकमा” या लेखाशीर्षाखाली सन २०२०-२१ च्या मंजूर तरतुदीतून भागविण्यात यावा.
ब) रा.स.वि. नि. भागभांडवल (४४२५ ०२९४) या लेखाशिर्षाखाली रू.१,०३,९०,०००/- (रु.एक कोटी तीन लाख नव्वद हजार फक्त) चा खर्च “मागणी क्र. व्ही.-३,४४२५- सहकारावरील भांडवली खर्च, (००) (१०८) इतर सहकारी संस्थांमधील गुंतवणूका, (०२) सहकारी संस्करण संस्था पंचवार्षिक योजनांतर्गत योजना, राज्य योजनांतर्गत योजना (००) (०२) कृषि संस्करण संस्थेला (राष्ट्रीय सहकार विकास महामंडळ) भागभांडवली अंशदान (४४२५ ०२९४) -३२- अंशदाने” या लेखाशीर्षाखाली सन २०२०-२१ च्या मंजूर तरतुदीतून भागविण्यात यावा.
०६. सदरच्या रकमेचा विनियोग संस्था आवश्यक त्याच बाबींकरिता करीत आहे, याबाबतचे नियंत्रण पणन संचालक, महाराष्ट्र राज्य, पुणे यांनी ठेवावे व याबाबतचा अहवाल शासनास वेळोवेळी सादर करण्यात यावा. त्याचप्रमाणे पणन संचालक, महाराष्ट्र राज्य, पुणे व जिल्हा उपनिबंधक, सहकारी संस्था, सांगली यांनी संस्थेच्या कामकाजावर आणि विहीत वेळेत प्रकल्प उभारणी करण्यात येत आहे, यावर लक्ष ठेवावयाचे आहे. संस्थेच्या कामाच्या प्रगतीचा तिमाही अहवाल जिल्हा उपनिबंधक, सहकारी संस्था, सांगली यांनी पणन संचालक, महाराष्ट्र राज्य, पुणे यांना सादर करावा. पणन संचालक यांनी सदर अहवाल तपासून परस्पर राष्ट्रीय सहकारी विकास निगम, नवी दिल्ली व क्षेत्रीय कार्यालय, पुणे यांना न चुकता दर तीन महिन्यानंतर सादर करावा व त्याची प्रत शासनास पाठवावी. जेणेकरुन निगमाकडून शासनास रक्कमेची प्रतिपूर्ती लवकरात लवकर होऊ शकेल. जर या कामी संस्थेकडून कुचराई झाल्यास अर्थसहाय्याची एकरकमी वसूली करण्याचे अधिकार शासनाकडे राहतील.
०७. संस्थेस यापूर्वी देण्यात आलेल्या अर्थसहाय्यातून संस्थेने प्रकल्प उभारणीच्या अनुषंगाने केलेले बांधकाम व इतर कामे अर्धवट असल्यास, आता मंजूर करण्यात येत असलेल्या अर्थसहाय्यातून ६ महिन्यांच्या आत पूर्ण करावीत व प्रकल्प कार्यान्वित करावा. शासन निर्णय दि.१२.१०.२००७ च्या तरतूदीनुसार प्रकल्प कार्यान्वित होऊन उत्पादनाखाली आल्यानंतर ६ महिन्यांनी शासनाने दिलेल्या अर्थसहाय्याची तिमाही वसुली संबंधित जिल्हा उपनिबंधक, सहकारी संस्था व सहसंचालक (पणन), पणन संचालनालय, पुणे यांनी सुरु करावी. याची संपूर्ण जबाबदारी त्यांची राहील. वसुलीचा वार्षिक अहवाल शासनास सादर करावा. त्यानुसार वेळेचे बंधन पाळण्यात यावे. त्याची जबाबदारी जिल्हा उपनिबंधक,
पृष्ठ ५ पैकी ३
# Page 4
शासन निर्णय क्रमांकः प्रक्रिया-१११२/प्र.क्र.१३९(भाग-२)/१-स
सहकारी संस्था, सांगली व सहसंचालक (पणन), पणन संचालनालय, पुणे यांची राहील व सदर कामावरील नियंत्रण पणन संचालकांचे राहील.
०८. या प्रकल्प खर्चामध्ये वाढ झाल्यास सदर वाढीव किंमत संस्थेने स्वबळावर उभी करावयाची आहे.
वाढीव प्रकल्प किंमतीमध्ये शासनाच्या कोणताही अर्थसहाय्याचा सहभाग असणार नाही, याची संस्थेने नोंद घ्यावी. स्टार ॲग्रो प्रोसेसिंग को-ऑप सोसायटी लि. पलुस, ता. पलुस, जि. सांगली या संस्थेस शासनाच्या व निगमाच्या भागभांडवलाच्या / कर्जाच्या नेहमीच्या अटी व शर्ती (त्यात काही सुधारणा/बदल असल्यास त्यासह) बंधनकारक राहतील.
०९. महाराष्ट्र अर्थसंकल्प नियमपुस्तिका, नियम १४८ व १५३ अन्वये शासनाने दिलेली कर्जे व त्यावरील व्याजाची वेळचेवेळी वसुली नियमितपणे केली जात आहे व त्या सरकारी लेख्यात यथोचितरित्या जमा केल्या जात आहेत. यावर संनियंत्रण ठेवण्याची जबाबदारी विभागीय नियंत्रक अधिकाऱ्याची आहे. तसेच, दिलेल्या कर्जासंबंधीचे अभिलेख संकलित करणे, लेखे अद्यावत ठेवणे आणि त्या संदर्भातील इतर आवश्यक कार्यवाही करणे ही जबाबदारी देखील संबंधित नियंत्रक अधिकाऱ्याची आहे. या संदर्भातील सूचना वित्त विभागामार्फत यापूर्वीच देण्यात आल्या आहेत.
१०. हे आदेश वित्त विभागाचे वाचामधील क्रमांक ६ मध्ये उल्लेख केलेल्या शासन परिपत्रकास अनुसरून तसेच, नियोजन विभागाचा अनौपचारिक संदर्भ क्र. १३३/१४३१, दि.१९.०३.२०२१ अन्वये व वित्त विभागाचा अनौपचारीक संदर्भ क्र. १८१/२०२१ / व्यय-२, दि.२३.०३.२०२१ अन्वये मान्यता दिल्यानुसार निर्गमित करण्यात येत आहे.
# Page 5