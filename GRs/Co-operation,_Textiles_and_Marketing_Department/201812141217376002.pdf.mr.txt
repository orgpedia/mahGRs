# Page 1
महाराष्ट्र राज्य सहकारी अपिल न्यायालयातील अध्यक्ष / सदस्यांना व सहकार न्यायालयातील न्यायाधिशांना तसेच निवृत्तीवेतन व कुटुंब निवृत्ती वेतन धारकांना मा.सर्वोच्च न्यायालयाच्या निर्देशानुसार न्या.श्री.पी.व्ही. रेडडी यांच्या अध्यक्षते खाली गठित दुसरा राष्ट्रीय न्यायिक आयोग लागू करणेबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्रमांक- राजस २०१८/प्र.क्र.२६०/५-स
मंत्रालय, मुंबई ४०० ०३२
दिनांक - १४ डिसेंबर, २०१८
वाचा - १. शासन निर्णय, सहकार, पणन व वस्त्रोदयोग विभाग क्र.राजस १५११/प्र.क्र.२०३/५-स, दि.२६/८/२०११ २. शासन निर्णय, सहकार, पणन व वस्त्रोदयोग विभाग क्र.राजस १५१०/प्र.क्र.४४६/५-स, दि.२६/८/२०११ ३. शासन निर्णय, विधी व न्याय विभाग क्रमांक एचसीटी-१११८/प्र.क्र.३०/का.३, दि.२१.०६.२०१८.
४. अध्यक्ष, महाराष्ट्र राज्य सहकार अपिल न्यायालय, मुंबई यांचे पत्र क्र.मरासअन्यामु/ राष्टीय न्यायिक वेतन आयोग/११६५/२०१८ दि.६/७/२०१८
प्रस्तावना : मा.सर्वोच्च न्यायालयाच्या निदेशानुसार केंद्र शासनाने राज्य तसेच केंद्रशासित प्रदेशातील न्यायिक अधिकाऱ्यांच्या वेतन संरचना व भत्ते तसेच सेवानिवृत्ती वेतन व सेवानिवृत्तीनंतरचे इतर लाभ, इतर अनुषंगिक बाबींचा अभ्यास करुन शिफारशी करण्यासाठी दुसरा राष्ट्रीय न्यायिक वेतन आयोग स्थापन केला आहे. दुसरा राष्ट्रीय न्यायिक वेतन आयोगाने (मा.न्या.रेडडी आयोग) दि.९/०३/२०१८ रोजी अंतरिम वेतन अहवाल मा.सर्वोच्च न्यायालयामध्ये सादर केला.
२. मा.सर्वोच्च न्यायालयाने रिट याचिका (सिव्हील) क्र.६४३/२०१५ या न्यायालयीन प्रकरणांमध्ये दि.२७/०३/२०१८ च्या आदेशान्वये मा.न्या.श्री.पी.व्ही. रेडडी यांच्या अध्यक्षतेखाली गठित दुसरा राष्ट्रीय न्यायिक वेतन आयोगाने केलेल्या अंतरिम शिफारशी न्यायिक अधिकाऱ्यांना / निवृत्तीवेतन व कुटुंबनिवृत्ती वेतन धारकांना लागु करण्याबाबत राज्य शासनास आदेशित केले आहे. तसेच मा.सर्वोच्च न्यायालयाने न्यायिक अधिकाऱ्यांच्या मुळ वेतनामध्ये ३०% वाढीव वेतन हे दि.१/०५/२०१८ पासून व त्याबाबतची थकबाकी ही दि.३०/०६/२०१८ पर्यंत देण्याबाबतही आदेशित केले आहे. त्याप्रमाणे संदर्भाधीन क्र.४ येथील पत्रान्वये अध्यक्ष, महाराष्ट्र राज्य सहकारी अपिल न्यायालय, मुंबई यांनी विनंती केली होती. त्यानुषंगाने महाराष्ट्र राज्य सहकारी अपिल न्यायालयातील अध्यक्ष / सदस्यांना व सहकार न्यायालयातील न्यायाधिशांना दुसरा राष्ट्रीय न्यायिक वेतन आयोगाच्या अंतरिम शिफारशी लागू करण्याची बाबत शासनाच्या विचाराधीन होती :
# Page 2
शासन निर्णय क्रमांक: राजस २०१८/प्र.क्र.२६०/५-स
शासन निर्णय :
३. मा.सर्वोच्च न्यायालयाने दि.२७/०३/२०१८ रोजी दिलेल्या आदेशानुसार महाराष्ट्र राज्य सहकारी अपिल न्यायालयातील अध्यक्ष / सदस्यांना व सहकार न्यायालयातील न्यायाधिशांना, निवृत्तीवेतनधारक न्यायिक अधिकाऱ्यांना व कुटुंब निवृत्तीवेतनधारकांना दुसरा राष्ट्रीय न्यायिक वेतन आयोगाच्या अंतरिम शिफारशी दि.१/०१/२०१६ पासुन लागू करण्यास शासन पुढील प्रमाणे मंजूरी देत आहे :
१) महाराष्ट्र राज्य सहकारी अपिल न्यायालयातील अध्यक्ष / सदस्यांना व सहकार न्यायालयातील
न्यायाधिशांना दि.१/०१/२०१६ पासून मुळ वेतनामध्ये ३०% वाढ देऊन नियमित वेतनवाढीसह अंतरिम वेतनवाढ देण्याची अंमलबजावणी दि.१/०५/२०१८ पासून करण्यात यावी.
२) सदर वेतनवाढ ही स्वतंत्र गृहीत धरण्यात यावी. त्यावर कोणताही महागाई भत्ता अनुज्ञेय असणार नाही.
३) थकबाकीची रक्कम खाली नमूद केल्याप्रमाणे प्रदान करण्यात यावी.
अ) दि.१/०५/२०१८ रोजी महाराष्ट्र राज्य सहकारी अपिल न्यायालयातील अध्यक्ष / सदस्य व सहकार न्यायालयातील न्यायाधिशांचे भविष्य निर्वाह निधीचे खाते अस्तित्वात आहे त्यांना ६०% रोख व ४०% रक्कम त्यांच्या भविष्य निर्वाह निधीमध्ये जमा करण्यात यावी.
ब) दि.१/०५/२०१८ रोजी ज्या महाराष्ट्र राज्य सहकारी अपिल न्यायालयातील अध्यक्ष / सदस्य व सहकार न्यायालयातील न्यायाधिशांचे भविष्य निर्वाह निधीचे खाते अस्तित्वात नाही अशा न्यायिक अधिकाऱ्यांना थकबाकीची रक्कम रोखीने देण्यात यावी.
४) सेवानिवृत्तीवेतनधारक महाराष्ट्र राज्य सहकारी अपिल न्यायालयातील अध्यक्ष / सदस्य व सहकार न्यायालयातील न्यायाधिशांना व कुटुंब निवृत्तीवेतनधारक यांना देखील कार्यरत न्यायिक अधिकाऱ्यांप्रमाणे दि.१/०१/२०१६ पासून मुळ वेतनावर अंतरिम वेतनवाढ देण्यात यावी व त्याबाबतची थकबाकी सुध्दा त्यांना दि.३०/०६/२०१८ पर्यंत रोखीने देय राहील. (The interim relief shall be given to the pensioners and family pensioners, on the same basis as given to the serving Judicial Officers, with effect from १/०१/२०१६ and arrears be paid to them in cash by ३०/०६/२०१८)
५) अंतरिम स्वरुपात वेतननिश्चिती केल्यानंतर आयोगाने वेतननिश्चितीबाबतचा अंतिम अहवाल सादर
केल्यानंतर देय रक्कमा समायोजित करण्यात येतील. यासाठी होणारा खर्च त्या त्या वित्तीय वर्षांच्या मंजूर अनुदानातून भागविण्यात यावा.
६. सदर शासन निर्णय विधी व न्याय विभागाच्या २४४९ / पीएस, दि.१४/०९/२०१८ व वित्त विभागाच्या सहमतीने व त्यांच्या अनौपचारिक संदर्भ क्र.६१२/२०१८/व्यय-२, दि, ०३/११/२०१८ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: राजस २०१८/प्र.क्र.२६०/५-स