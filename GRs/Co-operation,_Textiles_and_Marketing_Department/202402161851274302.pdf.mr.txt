# Page 1
मुंबईतील कापड गिरण्यांच्या जमीन विक्री व
विकास या संदर्भात स्थापित संनियंत्रण
समितीच्या अध्यक्ष पदावरील नेमणूकीबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः एनटीसी-२०२२/ प्र.क्र.२०६/ टेक्स-३
नविन प्रशासकीय भवन, १४ वा मजला
मादाम कामा रोड, हुतात्मा राजगुरू चौक
मंत्रालयासमोर, मुंबई ४०० ०३२
दिनांक : १६ फेब्रुवारी, २०२४.
वाचा :
१) १) शासन निर्णय, सहकार, पणन व वस्त्रोद्योग विभाग क्र. मुमंस-२०००/९२३/प्र.क्र.२३१/
टेक्स-३, दिनांक २९ डिसेंबर, २००१.
२) शासन निर्णय, सहकार, पणन व वस्त्रोद्योग विभाग क्र. मुमंस-२०००/९२३/प्र.क्र.२३१/ टेक्स-३,
दिनांक १९ मे, २००३.
३) शासन निर्णय, सहकार, पणन व वस्त्रोद्योग विभाग क्र. एनटीसी-२०२१/प्र.क्र.१४२/ टेक्स-३,
दिनांक २९ सप्टेंबर, २०२१.
४) शासन निर्णय, सहकार, पणन व वस्त्रोद्योग विभाग क्र. हातमाग-२०१४/प्र.क्र.१५/ टेक्स-३,
दिनांक २६ ऑगस्ट, २०१४.
५) शासन निर्णय, सहकार, पणन व वस्त्रोद्योग विभाग क्र. एनटीसी-२०११/प्र.क्र.१४२/ टेक्स-३,
दिनांक ७ मे, २०१६.
६) शासन निर्णय, सहकार, पणन व वस्त्रोद्योग विभाग क्र. एनटीसी-२०११/प्र.क्र.१४२/ टेक्स-३,
दिनांक १६ नोव्हेंबर, २०१६,
७) शासन निर्णय, सहकार, पणन व वस्त्रोद्योग विभाग क्र. एनटीसी-२०२१/ प्र.क्र.७४/ टेक्स-३,
दिनांक १० मार्च, २०२१.
८) आयुक्त, महानगरपालिका, मुंबई यांचे पत्र दिनांक २३ सप्टेंबर, २०२२.
९) शासन निर्णय, सहकार, पणन व वस्त्रोद्योग विभाग क्र. एनटीसी-२०२२/ प्र.क्र.२०६/ टेक्स-३,
दिनांक ०२ फेब्रुवारी, २०२३.
प्रस्तावना :
बृहन्मुंबई महानगरपालिका विकास नियंत्रण नियमावली १९९१ मधील नियम ५८ हा बृहन्मुंबईतील
कापड गिरण्यांच्या जमीन विक्रीशी संबंधित आहे. या नियमाच्या पोटनियम (९) नुसार कापड गिरण्यांचे
पुनरुज्जीवन, आधुनिकीकरण, स्थलांतरण या संदर्भातील अंमलबजावणी सुयोग्य रितीने होते किंवा कसे
आणि संबंधित गिरण्यांच्या जमीन विक्रीतून उपलब्ध होणारा निधी विकासाच्या योग्य कारणासाठी
विनियोगात आणला जातो किंवा कसे यावर लक्ष ठेवण्यासाठी मा. उच्च न्यायालयाच्या सेवानिवृत्त
न्यायाधिशांच्या अध्यक्षतेखाली संनियंत्रण समिती नेमण्याची तरतूद आहे. त्यास अनुसरुन सहकार, पणन
व वस्त्रोद्योग विभागाच्या दिनांक २९.१२.२००१ च्या शासन निर्णयान्वये समिती गठीत करण्यात आली आहे.
# Page 2
शासन निर्णय क्रमांकः एनटीसी-२०२२/ प्र.क्र.२०६/ टेक्स-३
या समितीचे पुनर्गठन वर नमूद दि. १९.०५.२००३ च्या शासन निर्णयान्वये करण्यात आले आहे. दि.
२९.०९.२०११ च्या शासन निर्णयान्वये या समितीवर मा. मुंबई उच्च न्यायालयाचे सेवानिवृत्त न्यायाधिश
श्री. ए.एस. अग्यार यांची ३ वर्षाच्या कालावधीसाठी नियुक्ती करण्यात आली होती. तसेच
श्री.ए.एस.अग्यार यांना दिनांक ७ मे, २०१६, दिनांक १६ नोव्हेंबर, २०१६, दि. १० मार्च, २०२१ व दिनांक २
फेब्रुवारी,२०२३ च्या शासन निर्णयान्वये वेळोवेळी मुदतवाढ देण्यात आली आहे. आता,
मा.श्री.ए.एस.अग्यार, सेवानिवृत्त न्यायाधिश यांच्या ऐवजी सेवानिवृत्त न्यायाधीश मा.श्री.मारोतीराव
गणपतराव गायकवाड यांची संनियंत्रण समितीच्या अध्यक्ष पदावर नियुक्ती करण्याची बाब शासनाच्या
विचाराधिन होती. या अनुषंगाने शासनाने पुढील निर्णय घेतला आहे.
शासन निर्णय :
बृहन्मुंबईतील कापड गिरण्यांची जमीन विक्री व विकास या संदर्भात बृहन्मुंबई विकास नियंत्रण
नियमावलीच्या नियम ५८ (९) मधील तरतुदीनुसार शासन निर्णय दि. २९.१२.२००१ अन्वये स्थापन
करण्यात आलेल्या संनियंत्रण समितीवर अध्यक्ष म्हणून मा.उच्च न्यायालय,खंडपीठ,मुंबई येथील
सेवानिवृत्त न्यायाधीश मा.श्री.मारोतीराव गणपतराव गायकवाड यांची पुढील आदेश होईपयंत मुंबईतील
कापड गिरण्यांची जमीन विक्री व विकास यासंदर्भात स्थापित संनियंत्रण समितीच्या अध्यक्ष पदावर
नेमणूक करण्यात येत आहे.
२. संनियंत्रण समितीची कर्तव्ये व जबाबदाऱ्या तसेच समितीचे अध्यक्ष यांना अनुज्ञेय सोयी-सुविधा
संदर्भीय दि.२९.१२.२००१ च्या शासन निर्णयामध्ये नमूद केल्यानुसार राहतील.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3