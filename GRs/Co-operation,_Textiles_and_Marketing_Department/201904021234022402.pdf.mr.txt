# Page 1
महाराष्ट्र विनियोजन (लेखानुदान) अधिनियम, २०१९
लेखानुदान वितरण
(सहकार, पणन व वस्त्रोद्योग विभाग)
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः लेखानु-२०१९/(प्र.क्र.१२/१९)/१७-स,
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
तारीख: ०२ एप्रिल, २०१९.
संदर्भ - १) शासन वित्त विभाग परिपत्रक क्रमांकः अर्थसं-२०१९/प्र.क्र.४४/अर्थसंकल्प-३,दि.०१ एप्रिल, २०१९ शासन निर्णय - सन २०१९-२०२० चा अंतरिम अर्थसंकल्प दिनांक २७ फेब्रुवारी, २०१९ रोजी विधानमंडळास सादर करण्यात आला. अंतरिम अर्थसंकल्प असल्याने अतिरिक्त अर्थसंकल्प सादर करुन विनियोजन विधेयक मंजूर होईपर्यतच्या कालावधीसाठीचा एप्रिल, २०१९ ते जुलै, २०१९ या चार महिन्याचा खर्च भागविण्यासाठी विधानमंडळाने महाराष्ट्र विनियोजन (लेखानुदान) विधेयक २०१९ मंजूर केले आहे.
सदर विधेयकाचे आता अधिनियमात रुपांतर झाले असून ते महाराष्ट्र अधिनियम क्र.२ म्हणून महाराष्ट्र शासन, राजपत्र असाधारण मधील भाग-४ दिनांक ०८ मार्च, २०१९ अन्वये प्रसिध्द करण्यात आले असल्याचे उपरोक्त संदर्भाधिन शासन परिपत्रकान्वये कळविण्यात आले आहे.
या अधिनियमान्वये प्रशासकीय विभागास सन २०१९-२०२० च्या अर्थसंकल्पातील प्रस्तावित लेखानुदानातून दि. १ एप्रिल, २०१९ ते ३१ जुलै, २०१९ पर्यंत खर्च करण्यास प्राधिकृत करण्यात आले आहे. त्यानुसार सन २०१९ - २०२० मधील स्थायी खर्चासाठी आणि सद्यस्थितीत चालू असलेल्या योजनांचा प्रशासकीय खर्च भागविण्यासाठी या शासन निर्णयासोबत जोडलेल्या परिशिष्ट "अ" मधील स्तंभ क्र. ९ व १० मध्ये दर्शविण्यात आलेल्या तरतूदी लेखानुदानान्वये मंजुर करण्यात आल्या असून सदर तरतुदी हया स्तंभ क्र. ४ मध्ये निर्देशित केलेल्या कार्यान्वयन / आहरण व संवितरण अधिकाऱ्यांकडे सुपूर्द करण्यात येत आहेत. त्यांनी सदर तरतूदींचे वितरण विहित पध्दतीनुसार तात्काळ करावे.
प्रशासकीय विभागांना वित्तीय अधिकार नियमपुस्तिका भाग-१, वित्त विभाग शासन निर्णय क्रमांक विअप्र २०१३/प्र.क्र.३०/२०१३/विनियम-भाग-२, दिनांक १७.४.२०१५ अन्वये प्राप्त झालेल्या अधिकारांतर्गत किंवा त्या त्या विभागांना वेळोवेळी वित्तिय अधिकार नियमपुस्तिका भाग-२ अन्वये प्रदान
# Page 2
शासन निर्णय क्रमांकः लेखानु-२०१९/(प्र.क्र.१२/१९)/१७-स, केलेल्या वित्तिय अधिकारांतर्गत असलेल्या प्रकरणांबाबत वित्त विभागाची वेगळयाने मान्यता घेण्याची आवश्यकता नाही.
उपरोक्त शासन निर्णयात नमूद केल्याव्यतिरिक्त ज्या बाबींसाठी विभागांना विवक्षितपणे वित्तीय अधिकार प्रत्यार्पित केले नसतील अशा बाबींच्या संदर्भात वित्त विभागाच्या सहमतीची आवश्यकता असेल.
प्रशासकीय विभागांनी निधीबाबत महाराष्ट्र अर्थसंकल्प नियमपुस्तिका व वित्तीय अधिकार नियमपुस्तिकेमध्ये उल्लेख केलेल्या नियमांचे पालन करावे. त्याचप्रमाणे वित्त विभागाच्या संदर्भाधीन परिपत्रकातील परिच्छेद क्र. ५ ते १७ मधील मार्गदर्शक सूचनांचे काटेकोरपणे पालन करावे.
सहायक अनुदाने (वेतनेतर ) :- विविध शासकीय / प्रशासकीय संस्थांना तसेच अनुदानित संस्थांना सहायक अनुदाने मंजूर करण्यापूर्वी त्यांचेकडून पूर्वी वितरीत केलेल्या अनुदानाच्या खर्चाची उपयोगिता प्रमाणपत्रे विभागाने प्राप्त करावीत. शक्यतो यापूर्वी दिलेल्या अनुदानाचा विनियोग पूर्ण झाल्याशिवाय पुढील अनुदान वितरीत करण्यात येवू नये. कोषागार अधिका-यांनी सहायक अनुदानामधून निधी आहरीत करण्यासाठी सादर केलेल्या देयकासोबत संबंधित संस्थेचे लगतच्या मागील महिन्यातील बँक अकाऊंट स्टेटमेंट (Bank Account Statement) ची प्रत जोडलेली नसल्यास देयक पारित करु नयेत.
स्थानिक स्वराज्य संस्था व महामंडळे यांना अनुदान :- स्थानिक स्वराज्य संस्थां तसेच महामंडळे यांना अनुदाने वितरीत करण्यापूर्वी सदर संस्थांकडून राज्य शासनास येणे असणाऱ्या रकमांचा आढावा घेण्यात यावा व त्या वसुल करुनच उर्वरित अनुदान वितरीत करण्यात यावे. तसेच शासनाद्वारे सदर संस्थांना वितरीत केलेल्या अनुदानाचा विनियोग व अखर्चित रक्कम कोठे ठेवली आहे याबाबतची तपशिलवार माहिती एकत्रित करण्यात यावी. सदर अखर्चित निधी बॅकेमध्ये ठेवलेला असल्यास त्याची बँके अकाऊंट स्टेटमेंट (Bank Account Statement) शासनास सादर करावेत.
एखाद्या कार्यक्रमावरील खर्चासाठी उपलब्ध करुन देण्यात आलेला निधी अखर्चित असल्यास त्याच प्रयोजनासाठी चालू वर्षी वित्त विभागाच्या अनुमतीशिवाय निधी वितरीत करु नये.
वैयक्तिक लाभार्थ्यांचा कार्यक्रमः- वैयक्तिक लाभार्थीच्या कार्यक्रमांतर्गतची लाभार्थ्याची देयके आहरित करताना लाभधारकांची यादी निश्चित करुन योग्य त्या तपशीलासह देयकासोबत जोडल्याशिवाय वैयक्तिक लाभार्थ्यांची अनुदाने आहरित करण्यात येवू नये. वैयक्तिक लाभार्थ्याचे कार्यक्रम आधार क्रमांकाशी संलग्न करण्यात यावेत व अनुदानाचे प्रदान इलेक्ट्रानिक्स क्लिअरन्स सिस्टम (ECS) नेच करण्यात यावे.
शिष्यवृत्ती:- शिष्यवृत्ती, शिक्षण शुल्काची प्रतिपूर्ती, वैयक्तिक लाभार्थी तसेच सवलतीपोटी दिलेले अनुदान इत्यादीची प्रदाने, इलेक्ट्रॉनिक्स क्लिअरन्स सिस्टिम (ECS) नेच अदा करण्यात यावीत. अशा सर्व बाबी आधार क्रमांकाशी संलग्न करण्यात याव्यात.
बांधकाम विषयक प्रस्ताव:- बांधकाम विषयक प्रस्तावासंदर्भात प्रशासकीय मान्यता/तांत्रिक मान्यता तसेच आवश्यक तेथे सचिव समितीची मान्यता प्राप्त करुन कामनिहाय निधी अर्थसंकल्पित करणे आवश्यक आहे. नवीन कामांबाबत निधीच्या उपलब्धतेची खात्री केल्यानंतरच कामाची निविदा सूचना काढून कार्यारंभ आदेश देण्यात येऊन काम सुरु करावेत व आवश्यकतेप्रमाणे निधीचे वितरण
पृष्ठ ५ पैकी २
# Page 3
शासन निर्णय क्रमांकः लेखानु-२०१९/(प्र.क्र.१२/१९)/१७-स,
करण्यात यावे. जुन्या कामांचा आढावा घेऊन ती प्राथम्याने पूर्ण करण्यात यावीत व हा निधी ठेव बांधकामाचे स्वरुपात सार्वजनिक बांधकाम विभागास प्रदान करु नये.
खरेदी प्रक्रिया :- शासकीय विभागाने करावयाच्या कार्यालयीन खरेदीसाठीच्या कार्यपध्दतीची नियमपुस्तिका साहित्य खरेदीची प्रक्रिया उद्योग, ऊर्जा व कामगार विभागाने त्यांच्या भांखस २०१४/प्र.क्र.८२/भाग-III/उद्योग-४ दिनांक ०१.१२.२०१६ च्या शासन निर्णयान्वये प्रसिध्द केली आहे.
सदर शासन निर्णय त्यासोबतच्या मार्गदर्शक सूचनांप्रमाणे तसेच दिनांक २४ ऑगस्ट, २०१७ व दिनांक ०८ डिसेंबर, २०१७ च्या शासन निर्णयातील तरतूदीनुसार खरेदी प्रक्रिया पूर्ण करुन पुरवठादार निश्चित झाल्याशिवाय तसेच यामार्गदर्शक सूचनेतील अटींचे पालन करुन खरेदीची देयके कोषागारातून आहरित करण्यात यावेत. खरेदीविषयक धनादेश संबंधित पुरवठादाराच्याच नावाने व शक्यतो इलेक्टि्रनिक्स क्लिअरन्स सिस्टीम (ECS) द्वारे अदा करण्यात यावेत.
अखर्चित रकमा:- विविध कारणांमुळे अखर्चित् राहिलेला निधी विभागांनी त्यांच्या अधिनस्त महामंडळाकडे हस्तांतरीत करुन तांत्रिकदृष्ट्या खर्च झाल्याचे दाखविले जाते, ही एक प्रकारची अनियमितता आहे. तसेच त्यांच्या अधिनस्त असलेला यापूर्वीचा अखर्चित निधी (स्वीय प्रपंजी खात्यातील/महामंडळाच्या खात्यातील वा इतर प्रकारे खर्च दर्शवून बाहेर ठेवण्यात आलेला) संपूर्णत: खर्च झाल्याशिवाय तरतुदी आहरित वा वितरीत करु नयेत. स्वीय प्रपंजी लेख्याखाली विभागाकडे अखर्चित असलेल्या निधीचा ताळमेळ घालून व लेखापरिक्षण करुन निधी विहित मुदतीत खर्च न झाल्यास तो शासनाच्या तिजोरीत परत करण्यात यावा. सदर अखर्चित निधी बँकेमध्ये ठेवलेला असल्यास त्याचे बँक अकाऊंट स्टेटमेंट (Bank Account Statement) शासनास सादर करावे.
केंद्र पुरस्कृत कार्यक्रम:- केंद्र पुरस्कृत योजनेसंदर्भात केंद्र शासनाकडून निधी प्राप्त झाल्याची खात्री विभागाने नस्त्यावर वित्त विभागाच्या अर्थापाय शाखेकडून करुन घ्यावी यासाठी व्यय/अर्थसंकल्प शाखेला नस्ती संदर्भीत करण्याची आवश्यकता नाही) वतदनंतर सदर निधी तसेच असल्यास राज्य शासनाचा समरुप हिस्सा प्रशासकीय विभागाने त्यांच्यास्तरावर वितरीत करावा.
त्यासाठी नस्ती पुन्हा वित्त विभागास सहमतीसाठी वेगळयाने संदर्भीत करण्याची आवश्यकता नाही.
मात्र मागील वर्षामधील केंद्र शासनाचा निधी चालू वर्षी खर्च करावयाचा असल्यास त्यास आवश्यकतेप्रमाणे यथास्थिती नियोजन / आदिवासी विकास / सामाजिक न्याय व विशेष सहाय्य विभाग तसेच वित्त विभागाची सहमती घेणे अनिवार्य राहिल.
सहायक अनुदाने (वेतन) :- शासनाद्वारे देण्यात येणारे वेतन अनुदान लार्भार्थ्याच्या बँक अकाऊंटमध्ये ECS द्वारे प्रदान करणे बंधनकारक राहिल. कोणत्याही परिस्थितीत वेतन अनुदानाची रक्कम एकत्रितरित्या व Offline पध्दतीने वितरित करण्यात येऊ नये.
संक्षिप्त देयके:- यापुढे विभागांनी ज्या लेखाशिर्षाखाली जुनी तपशीलवार देयके प्रलंबित असतील ती सादर केल्याशिवाय त्या लेखाशिर्षाखाली निधी वित्त विभागाच्या सहमतीशिवाय आहरित करु नये.
मासिक विवरणपत्रानुसारचा निधी एप्रिल ते जुलै, २०१९ या कालावधीमध्ये पुढे/मागे ओढून घेण्याची सुविधा अर्थसंकल्प अंदाज, वितरण व संनियंत्रण प्रणालीवर देण्यात आली आहे.
पृष्ठ ५ पैकी ३
# Page 4
शासन निर्णय क्रमांकः लेखानु-२०१९/(प्र.क्र.१२/१९)/१७-स, उपरोक्त अटी व शर्ती बरोबरच वित्त विभागाने सूचित केल्यानुसार, खर्च करताना राज्य शासनाची कार्य नियमावली, वित्तीय नियमावली व सर्व अटी/शर्तीचे पालन करणे ही जबाबदारी विभागांची राहिल. सदर निधीचे वितरण करताना लोकसभा निवडणूक-२०१९ च्या आदर्श आचार संहितेचे पालन होत आहे, ही खात्री करण्याची दक्षता घेण्यात यावी.
# Page 5
# Page 6
# Page 7
# Page 8