# Page 1
वीजदर सवलत योजनेतील NPA प्रमाणपत्राची अट रद्द करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपववि-४१०१२/१९/२०२३-DESKTEX५
मंत्रालय, मुंबई ४०० ०३२.
दिनांक :-२१ जुलै, २०२३
वाचा : १) शासन निर्णय, सहकार, पणन व वस्त्रोद्योग विभाग, क्र. धोरण-२०१७/प्र.क्र.६/टेक्स-५, दिनांक १५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग, क्र. धोरण-२०१८/प्र.क्र.१६४९/टेक्स-५, दिनांक २१ डिसेंबर, २०१८.
३) शासन निर्णय, सहकार, पणन व वस्त्रोद्योग विभाग, क्र. धोरण-२०१८/प्र.क्र.१६४९/टेक्स-५, दिनांक २२ ऑक्टोबर, २०२१.
प्रस्तावना : राज्याचे वस्त्रोद्योग धोरण २०१८-२३ ची अंमलबजावणी करताना २७ अश्वशक्तीपेक्षा कमी व २७ अश्वशक्तीपेक्षा जास्त जोडभार असलेले यंत्रमाग घटक, सहकारी सूतगिरणी, प्रक्रिया उद्योग, खाजगी सूतगिरणी, निटींग, होजीअरी आणि गारमेंटींग इत्यादी सर्व वस्त्रोद्योग घटकांना वीज दर सवलत संदर्भाधीन क्र.२ अन्वये सुरु करण्यात आली आहे. वीज दर सवलत योजनेच्या शासन निर्णयात नमुद केल्यानुसार वीज दर सवलत मिळण्यासाठी संबंधित वस्त्रोद्योग घटकाने आयुक्त (वस्त्रोद्योग), यांच्या वेबसाईटवर ऑनलाइन अर्ज सादर करणे आवश्यक आहे. वस्रोद्योगाकरीता वीज दर अनुदान योजनेत चालू असलेले गैरप्रकार थांबविण्यासाठी वस्रोद्योग प्रकल्पांच्या वीज सवलत मागणीच्या प्रस्तावांची सखोल तपासणी व्हावी व होणाऱ्या गैरप्रकार थांबविण्यासाठी उपाययोजना करण्याच्या अनुषंगाने संदर्भाधीन क्र.३ येथील शासन निर्णय निर्गमित करण्यात आला होता. सदर शासन निर्णयानुसार प्रकल्प NPA झाला नसल्याची खात्री करणेसाठी त्यासाठीचे बँकेचे प्रमाणपत्र सादर करणे आवश्यक होते.
वस्त्रोद्योग घटक वीज वापर करीत असल्यामुळेच शासनाव्दारे वीजदर सवलतीचे अनुदान वितरीत होत असते. त्यामुळे सदर वस्त्रोद्योग घटकाच्या बॅकेचे NPA प्रमाणपत्र जरी असले तरी उत्पादन सुरू असले तर NPA ची अट शिथिल / रद्द केल्यास त्या वस्त्रोद्योग घटकास वीजदर सवलतीच्या अनुदानामुळे वस्त्रोद्योग घटक चालविण्यास चालना मिळून त्या घटकातील रोजगार पूर्णपणे बंद होणार नाही त्यामुळे वस्त्रोद्योग धोरण अंतर्गत रोजगाराच्या संधी तयार करणे, वस्त्रोद्योगाचा विकास करणे हे उद्दिष्टे पूर्ण होईल.
राज्यातील वस्त्रोद्योग घटकांना वीजदर सवलत योजनेचा लाभ घेताना येणाऱ्या अडचणी विचारात घेता संदर्भ क्र.३ च्या शासन निर्णयासोबतच्या परिशिष्टातील NPA प्रमाणपत्र सादर करण्यासंदर्भातील अट क्र.४ रद्द करण्याची बाब शासनाच्या विचाराधीन होती.
शासन निर्णय : वस्त्रोद्योग विभागामार्फत वस्त्रोद्योग वीज अनुदान योजनेत चालू असलेले गैरप्रकार थांबविण्यासाठी वस्रोद्योग प्रकल्पांच्या वीज सवलत मागणीच्या प्रस्तावांची सखोल तपासणी व्हावी व होणाऱ्या गैरप्रकार थांबविण्यासाठी उपाययोजना करण्याबाबतच्या संदर्भ क्र. ३ येथील शासन
# Page 2
शासन निर्णय क्रमांकः सपववि-४१०१२/१९/२०२३-DESKTEX५
निर्णयासोबतच्या परिशिष्टामधील NPA प्रमाणपत्र सादर करण्यासंदर्भातील अट क्र. ४ या शासन निर्णयाद्वारे रद्द करण्यात येत आहे.