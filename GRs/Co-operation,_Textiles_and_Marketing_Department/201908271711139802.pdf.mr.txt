# Page 1
राज्यात जुलै २०१९ ते ऑगस्ट २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या शेतक-यांच्या पीक कर्ज माफीबाबत.
महाराष्ट्र शासन
सहकार, पणन व वस्त्रोदयोग विभाग
शासन शुध्दीपत्र क्र. कृकमा ०८१९/प्र.क्र.११५/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २७ ऑगस्ट, २०१९
वाचा :- १) शासन निर्णय क्र. कृकमा ०८१९/ प्र.क्र.११५/२-स, दि. २३ ऑगस्ट, २०१९
प्रस्तावना : राज्यात जुलै २०१९ ते ऑगस्ट २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या जिल्हयातील बाधित शेतक-यांचे पीक कर्ज माफ करण्याचा निर्णय घेण्यात आला आहे. सदर निर्णयाचा लाभ अधिकाधिक बाधित शेतक-यांना मिळावा यासाठी काही बदल करण्याची बाब शासनाच्या विचाराधीन होती.
शासन शुध्दीपत्र : राज्यात जुलै २०१९ ते ऑगस्ट २०१९ या कालावधीमध्ये अतिवृष्टीमुळे उद्भवलेल्या पूर परिस्थितीत बाधित झालेल्या जिल्हयातील बाधित शेतक-यांचे पीक कर्ज माफ करण्याचा निर्णय घेण्याबाबतच्या “वाचा" येथील दि. २३.८.२०१९ च्या शासन निर्णयातील “शासन निर्णय” या मथळयाखालील पहिल्या परिच्छेदातील अट क्र.३ च्या ऐवजी खालीलप्रमाणे अट क्र.३ वाचावी.
“३) सदर योजनेअंतर्गत केवळ प्राथमिक कृषि पतपुरवठा सहकारी संस्था, राष्ट्रीयकृत बँका, खाजगी बँका, ग्रामीण बँका व जिल्हा मध्यवर्ती सहकारी बँकांमार्फत बाधित शेतक-याने नुकसान झालेल्या पिकासाठी घेतलेले पीक कर्ज लाभास पात्र राहील.”
# Page 2