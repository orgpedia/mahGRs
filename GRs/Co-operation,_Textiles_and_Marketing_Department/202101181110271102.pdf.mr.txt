# Page 1
महाराष्ट्र शासन
क्रमांक : संकीर्ण०१२०/प्र.क्र.७०/१३-स सहकार, पणन व वस्त्रोद्योग विभाग, मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०००३२.
दिनांक : १६ जानेवारी, २०२१.
वाचा :- १. या विभागाचे आदेश क्र. ससंनि०८१८/प्र.क्र.८३/१३स, दि. ०७/०९/२०१९.
२. या विभागाचे आदेश क्र.ससंनि०८१८/प्र.क्र.८३/१३स, दि.१४/०१/२०२० ३. समक्रमांकाचे दिनांक ३१ जानेवारी २०२० रोजीचे आदेश.
४. राज्य निवडणूक आयोग, यांचे क्रमांक - रानिआ/ मनपा २०२० / प्र.क्र.७/का दिनांक १७.०३.२०२० रोजीचे पत्र.
५. समक्रमांकाचे दिनांक १८ मार्च, २०२० रोजीचे आदेश.
६. महसुल व वन विभाग, दिनांक ३१ मे, २०२० रोजीचे आदेश.
७. समक्रमांकाचे दिनांक, १७ जून, २०२० रोजीचे आदेश.
८. महसुल व वन विभाग, दिनांक ३१ ऑगस्ट,२०२० रोजीचे आदेश.
९. समक्रमांकाचे दि. २८ सप्टेंबर २०२० रोजीचे आदेश.
१०. महसुल व वन विभागाचे दि. २७ नोव्हेंबर, २०२० रोजीचे आदेश.
११.राज्य सहकारी निवडणुक प्राधिकरण, पुणे यांचे दि. १२ जानेवारी, २०२१ रोजीचे आदेश.
आदेश
ज्याअर्थी, जागतिक आरोग्य संघटनेने जगभर पसरलेला साथीचा रोग (Pandemic) म्हणून घोषित केलेला कोव्हीड-१९ (कोरोना विषाणु) देशात तसेच, महाराष्ट्रातही संक्रमित झालेला असल्याने, सार्वजनिक आरोग्य विभागाने राज्यात कोरोना विषाणुमुळे उद्भवणाऱ्या संसर्गजन्य आजारामुळे आरोग्यविषयक आपत्कालिन परिस्थिती नमूद करून, दिनांक १३.०३.२०२० च्या अधिसूचनेन्वये साथरोग अधिनियम १९८७ च्या खंड २,३ व ४ ची अंमलबजावणी राज्यात सुरू केली आहे. त्याचप्रमाणे, त्याबाबत सार्वजनिक आरोग्य विभागाने दिनांक १४ मार्च, २०२० रोजीच्या अधिसूचनेन्वये संसर्गजन्य रोगाचा प्रतिबंध व नियंत्रण यासाठी, नियम प्रसिध्द केले आहेत; ज्याअर्थी, महाराष्ट्र सहकारी संस्था अधिनियम १९६० मधील कलम ७३ कक मधील तरतूदीप्रमाणे राज्य शासनाला कोणत्याही नैसर्गिक आपत्तीमध्ये जनहिताच्या दृष्टीने कोणत्याही सहकारी संस्थांच्या निवडणूका पुढे ढकलण्याचा अधिकार असणे, या तरतूदीनुसार जागतिक आरोग्य संघटनेने जगभर पसरलेला साथीचा रोग म्हणून घोषित
# Page 2
शासन आदेश क्रमांक: संकीर्ण०१२०/प्र.क्र.७०/१३-स
केलेला कोरोना विषाणू (कोव्हीड- १९) आणि त्यामुळे उद्भवलेल्या गंभीर परिस्थितीमुळे राज्यावर आलेली नैसर्गिक आपत्ती विचारात घेता, विषाणूचा संसर्ग टाळण्यासाठी राज्यातील सर्व सहकारी संस्थांच्या निवडणूका दिनांक १८ मार्च, २०२० रोजीच्या आदेशान्वये १७ जून, २०२० पर्यंत तसेच दिनांक १७ जून, २०२० रोजीच्या आदेशान्वये दि. १६ सप्टेंबर, २०२० पर्यंत व दि.२८ सप्टेंबर २०२० रोजीच्या आदेशान्वये दि. ३१ डिसेंबर, २०२० पर्यंत पुढे ढकलण्यात आलेल्या आहेत; ज्याअर्थी, याबाबत कोरोना विषाणू (कोव्हीड–१९) मुळे उद्भवलेल्या सध्याच्या गंभीर परिस्थितीचा विचार करता, अद्यापही साथीचा रोग आटोक्यात येण्यास काही अवधी लागणार आहे. अशावेळी, राज्यातील सहकारी संस्थांच्या निवडणूका घेणे उचित होणार नाही. या निवडणूका निर्भय, मुक्त व पारदर्शक वातावरणात घेण्याच्या दृष्टीकोनातून तसेच राज्य शासनाच्या मार्गदर्शक सुचनांनुसार सामाजिक अंतर ठेवण्याच्या दृष्टीने राज्यातील सर्व सहकारी संस्थांच्या निवडणूका दि. ३१ मार्च, २०२१ पर्यत पुढे ढकलण्याबाबत मा.
मंत्रीमंडळाने दि. ३० सप्टेंबर, २०२० रोजीच्या बैठकीमध्ये निर्णय घेतला आहे; ज्याअर्थी, महाराष्ट्र सहकारी संस्था अधिनियम १९६० चे कलम ७३ कक मधील तरतूदीनुसार कोणत्याही नैसर्गिक आपत्तीमध्ये जनहिताच्या दृष्टीने कोणत्याही सहकारी संस्थांच्या निवडणूका एक वर्षांहून अधिक असणार नाहीत इतक्या कालवधीसाठी पुढे ढकलण्याचा राज्य शासनास अधिकार आहे. त्यामुळे सहकारी संस्थांच्या निवडणुकांच्या स्थगितीस एक वर्षाचा कालावधी १७ मार्च, २०२१ रोजी पूर्ण होत असल्याने मा. मंत्रीमंडळाने सहकारी संस्थांच्या निवडणूका दि. ३१/०३/२०२१ पर्यंत पुढे ढकलण्याच्या निर्णयाप्रमाणे कलम ७३ कक मधील तरतूद विचारात घेता, राज्यातील सर्व सहकारी संस्थांच्या निवडणूका पुढे ढकलण्यासाठी कलम १५७ मधील तरतुदीनुसार शासनास असलेल्या अधिकाराचा अवलंब करुन कलम ७३ कक मधील तरतुदींना सुट देणे आवश्यक आहे;
त्याअर्थी, राज्यातील सहकारी संस्थांच्या निवडणुका पुढे ढकलण्याबाबत मा.
मंत्रीमंडळाने घेतलेल्या निर्णयानुसार, महाराष्ट्र सहकारी संस्था अधिनियम १९६० चे कलम १५७ मधील तरतूदीनुसार शासनास असलेल्या अधिकारात महाराष्ट्र सहकारी संस्था अधिनियम १९६० चे कलम ७३ कक मधील तरतूदीला सुट देवून, ज्याप्रकरणी मा. उच्च / मा.सर्वोच्च न्यायालयाने निवडणूक घेण्याचे आदेशीत केले आहे, अशा सहकारी संस्था वगळून, संदर्भाधीन क्र. ११ येथील राज्य सहकारी निवडणुक प्राधिकरण, पुणे यांच्या आदेशान्वये ज्या सहकारी संस्थांची निवडणूक प्रक्रिया सुरु करण्यात आली आहे, अशा संस्थांच्या निवडणुका तसेच राज्यातील सर्व सहकारी संस्थांच्या निवडणूका या आदेशाच्या दिनांकापासून ज्या टप्प्यावर असतील त्या टप्प्यावर दिनांक ३१ मार्च २०२१ पर्यंत पुढे
पृष्ठ ३ पैकी २
# Page 3
शासन आदेश क्रमांकः संकीर्ण०१२०/प्र.क्र.७०/१३-स
ढकलण्यात येत आहेत. स्थगितीचा कालावधी समाप्त झाल्यानंतर सहकारी संस्थांच्या
निवडणूका ज्या टप्प्यावर स्थगित करण्यात आलेल्या आहेत, तो टप्पा पुनश्चः नव्याने चालु
करुन निवडणूक प्रक्रिया पूर्ण करण्यात यावी.