# Page 1
पाच पारंपारिक वस्त्रोद्योग क्षेत्रातील
प्रमाणित व नोंदणीकृत विणकरांना
उत्सव भत्ता देय करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सपववि-३८०१३/३६/२०२५-DESKTEX-३
नवीन प्रशासन भवन, १४ वा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: १० फेब्रुवारी, २०२६
वाचा :-
१)शासन निर्णय, सहकार, पणन व वस्त्रोद्योग विभाग, क्रमांक धोरण-२०२३/प्र.क्र.८१/टेक्स-५,
दिनांक ०२ जून, २०२३
२)शासन निर्णय, सहकार, पणन व वस्त्रोद्योग विभाग, क्रमांक हातमाग-२०२३/प्र.क्र.९२/टेक्स-३,
दिनांक ०९ नोव्हेंबर, २०२३
३)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०७ एप्रिल,
२०२५
४)शासन परिपत्रक, वित्त विभाग, क्रमांक अर्थसं-२०२५/प्र.क्र.४४/अर्थ-३, दिनांक ०८ ऑक्टोबर,
२०२५
५)आयुक्त (वस्त्रोद्योग), वस्त्रोद्योग आयुक्तालय, नागपूर यांचे पत्र क्र.कार्या-२(१)/हातमाग/गणेश
उत्सव भत्ता निधी/५१८३/२०२५, दिनांक ०७ ऑक्टोबर, २०२५
प्रस्तावना :-
राज्याचे एकात्मिक व शाश्वत वस्त्रोद्योग धोरण २०२३-२८ अंतर्गत राज्यातील पारंपारिक
वस्त्रोद्योग विणकरांना प्रोत्साहन देण्याकरिता गणेश चतुर्थी निमित्त पाच पारंपारिक वस्त्रोद्योग क्षेत्रातील
प्रमाणित व नोंदणीकृत विणकरांना प्रति पुरुष ₹१०,०००/- व प्रति महिला ₹१५,०००/- इतका उत्सव
भत्ता देय करण्यास संदर्भ क्र.२ येथील शासन निर्णयान्वये मान्यता देण्यात आली आहे. सदर
योजनेंतर्गत सन २०२४-२५ करिता पात्र लाभार्थ्यांसाठी देय रक्कम ₹४४.३० लाख व सन २०२५-२६
करिता पात्र लाभार्थ्यांसाठी देय रक्कम ₹२६३.८० लाख असे एकूण ₹३०८.१० लाख इतका निधी
अर्थसंकल्प वितरण प्रणालीवर उपलब्ध करुन देण्याची विनंती आयुक्त (वस्त्रोद्योग) यांनी संदर्भ क्र.५
येथील पत्रान्वये केली आहे. त्यानुसार वित्त विभागाच्या संदर्भ क्र. ३ व ४ येथील शासन परिपत्रकातील
तरतूदीनुसार राज्यातील पारंपारिक व वस्त्रोद्योग क्षेत्रातील प्रमाणित व नोंदणीकृत विणकरांना गणेश
चतुर्थी निमित्त उत्सव भत्ता देण्यासाठी सन २०२५-२६ या आर्थिक वर्षासाठी उक्त योजनेसाठी
# Page 2
अर्थसंकल्पीय ₹४५० लाख इतक्या तरतूदीतून ₹३०८.१० लाख इतका निधी वितरीत व खर्च करण्यास
मान्यता देण्याची विनंती वित्त विभागास करण्यात आली होती. त्यास अनुसरुन वित्त विभागाने उक्त
योजनेसाठी सन २०२५-२६ या आर्थिक वर्षासाठी मंजूर अर्थसंकल्पीय तरतूदीच्या ६० टक्केच्या मर्यादेत
म्हणजेच ₹२७० लाख इतका निधी वितरीत करण्यात मान्यता दिली आहे. सदर निधी वितरीत
करण्याची बाब शासनाच्या विचाराधीन होती.
शासन निर्णय:-
गणेश चतुर्थी निमित्त राज्यातील (१) पैठणी साडी, (२) हिमरु शाल, (३) करवत काठी साडी, (४)
घोंगडी व (५) खण फॅब्रीक या पाच पारंपारिक वस्त्रोद्योग क्षेत्रातील प्रमाणित व नोंदणीकृत विणकरांना
प्रति पुरुष ₹१०,०००/- व प्रति महिला ₹१५,०००/- याप्रमाणे पात्र लाभार्थ्यांना उत्सव भत्ता देण्यासाठी
₹२,७०,००,०००/- (अक्षरी रुपये दोन कोटी सत्तर लाख फक्त) इतका निधी वितरीत व खर्च करण्यास
याद्वारे शासन मान्यता देण्यात येत आहे.
२. सदर रक्कम ज्या प्रयोजनासाठी वितरीत करण्यात येत आहे, त्याच प्रयोजनासाठी खर्च
करण्यात यावी. तसेच, शासनाचे प्रचलित नियम व विहित कार्यपद्धतीचा अवलंब करण्याची दक्षता
घेण्यात यावी.
३. वैयक्तिक लाभार्थ्यांची देयके आहरित करताना लाभार्थ्यांची यादी निश्चित करुन योग्य त्या
तपशीलासह देयकासोबत जोडल्याशिवाय वैयक्तिक लाभार्थ्यांची अनुदाने आहरित करण्यात येऊ
नयेत.
४. सदर योजनेंतर्गत प्रमाणित व नोंदणीकृत पारंपारिक वस्त्रोद्योग विणकरांना देण्यात येणारा
उत्सव भत्ता डीबीटी प्रणालीद्वारे अदा करण्यात यावा.
५. उक्त खर्च हा सन २०२५-२६ या आर्थिक वर्षाकरिता एकात्मिक व शाश्वत वस्त्रोद्योग धोरण
२०२३-२८ अंतर्गत गणेश चतुर्थी निमित्त राज्यातील पाच पारंपारिक वस्त्रोद्योग क्षेत्रातील प्रमाणित व
नोंदणीकृत विणकरांना उत्सव भत्ता योजनेचा लाभ देण्याकरिता “मागणी क्रमांक व्ही-२, २८५१,
ग्रामोद्योग व लघुउद्योग, ११० संमिश्र ग्रामोद्योग व लघुउद्योग आणि सहकारी संस्था, (०३) एकात्मिक व
शाश्वत वस्त्रोद्योग धोरण २०२३-२८, (०३)(०३) एकात्मिक व शाश्वत वस्त्रोद्योग धोरण २०२३-२८ अंतर्गत
गणेश चतुर्थी निमित्त पाच पारंपारिक वस्त्रोद्योग क्षेत्रातील प्रमाणीत व नोंदणीकृत विणकरांना उत्सव
भत्ता योजना (कार्यक्रम) (२८५१७४१८), ३३, अर्थसहाय्य” अंतर्गत मंजूर अर्थसंकल्पीय तरतूदीतून
भागविण्यात यावा.
६. उक्त निधी आहरण करुन संबंधितांना संवितरीत करण्यासाठी सहायक संचालक (लेखा),
वस्त्रोद्योग आयुक्तालय, महाराष्ट्र राज्य, नागपूर यांना आहरण व संवितरण अधिकारी तसेच, आयुक्त
(वस्त्रोद्योग), वस्त्रोद्योग आयुक्तालय, महाराष्ट्र राज्य, नागपूर यांना नियंत्रण अधिकारी म्हणून घोषित
# Page 3
करण्यात येत आहे. उक्त निधी अर्थसंकल्प वितरण प्रणालीवर आयुक्त (वस्त्रोद्योग), वस्त्रोद्योग
आयुक्तालय, महाराष्ट्र राज्य, नागपूर यांचे अधिनस्त सुपूर्द करण्यात येत आहे.
७. आयुक्त (वस्त्रोद्योग) यांनी उक्त निधीचे उपयोगिता प्रमाणपत्र महालेखापाल कार्यालयास व
शासनास सादर करावे.
८. सदर शासन निर्णय हा वित्त विभागाने अनौपचारिक संदर्भ क्र.६६७/२०२५/व्यय-२,
दि.१९.१२.२०२५ अन्वये दिलेल्या मान्यतेनुसार निर्गमित करण्यात येत आहे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर