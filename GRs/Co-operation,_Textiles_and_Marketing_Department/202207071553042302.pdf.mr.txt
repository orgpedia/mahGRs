# Page 1
प्रकल्प अहवालास मान्यता देण्याबाबत.
नॅशनल सहकारी सूतगिरणी मर्या., सिल्लोड जि. औरंगाबाद
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रकल्प १२२२/प्र.क्र.१४/टेक्स१ (ब)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :०७. ०७.२०२२.
वाचा : १. शासन निर्णय, सहकार व वस्त्रोद्योग विभाग क्र.सूतगि-२१९३/प्र.क्र.१८६/टेक्स-१, दि.११.०८.१९९३.
२. शासन निर्णय, सहकार व वस्त्रोद्योग विभाग क्र.सूतगि-११९७/प्र.क्र.१९३/टेक्स-१, दि.२४.०३.१९९९.
३. शासन निर्णय, सहकार व वस्त्रोद्योग विभाग क्र.सूतगि-३३१६/प्र.क्र.८१/टेक्स-१ (अ), दि.१०.०७.२०१७.
४. शासन निर्णय, सहकार व वस्त्रोद्योग विभाग क्र.धोरण-२०१७/प्र.क्र.६/टेक्स-५,दि.१५.०२.२०१८.
५. शासन निर्णय, सहकार व वस्त्रोद्योग विभाग क्र. प्रकल्प१२१५/प्र.क्र५०/टेक्स१अ दि. १७.०६.२०२१.
६. शासन निर्णय, सहकार व वस्त्रोद्योग विभाग क्र.सूतगि३३२१/प्र.क्र.०१/टेक्स१ ब,दि.०४.०७.२०२२.
७.आयुक्त, वस्त्रोद्योग, नागपूर यांचे पत्र क्र. कार्या. ६ (१)/ सूतगि/प्रकल्प अहवाल / ३४८३/२०२२, दि.३०.०६.२०२२.
प्रस्तावना : नॅशनल सहकारी सूतगिरणी मर्या., सिल्लोड जि. औरंगाबाद या सूतगिरणीची नोंदणी दि.०७.१२.२०२० रोजी करण्यात आली आहे. सदर सूतगिरणीचे कार्यक्षेत्र सिल्लोड तालुक्यापूरते मर्यादित आहे. दि.०४.०७.२०२२ रोजीच्या शासन निर्णयान्वये या सूतगिरणीची ५:४५:५० या आकृतिबंधानुसार शासन अर्थसहाय्यासाठी निवड करण्यास मंजुरी देण्यात आली आहे. शासनाने दि.१७.०६.२०२१ रोजीच्या शासन निर्णयान्वये सहकारी सूतगिरणीची प्रकल्प किंमत ८०९०.०० लाख इतकी निश्चित केलेली आहे. सूतगिरणीने महाराष्ट्र राज्य सहकारी वस्त्रोद्योग महासंघ मुंबई यांचेकडून २५५३६ चात्यांचा रूपये ८०९०.०० लाखांचा प्रकल्प अहवाल तयार करून घेतला आहे. वस्त्रोद्योग आयुक्तालयाच्या दि. ३०.०६.२०२२ रोजीच्या पत्रान्वये सूतगिरणीचा रु. ८०९०.०० लाख इतक्या किंमतीचा प्रकल्प अहवाल शासन निर्णयार्थ सादर करण्यात आला आहे. नॅशनल सहकारी सूतगिरणी मर्या., सिल्लोड जि. औरंगाबाद ही सूतगिरणी नव्यानेच अर्थसहाय्यासाठी निवड केलेली असल्यामुळे हि सूतगिरणी रु ८०९०.०० लाख इतकी प्रकल्प किंमत निश्चित करण्यास पात्र ठरते. सूतगिरणीच्या प्रकल्प किंमतीस मान्यता देण्याचे अधिकार मा. मंत्री (वस्त्रोद्योग) यांच्या अध्यक्षतेखाली सुकाणू समितीस आहेत. तथापि, अद्यापपर्यंत मा. मंत्रीमंडळाचे खातेवाटप झालेले नाही, हि बाब विचारात घेता नॅशनल सहकारी सूतगिरणी मर्या., सिल्लोड जि. औरंगाबाद या सूतगिरणीचा प्रकल्प अहवाल किंमतीस मान्यता देणेबाबतच्या प्रस्तावाबाबत काय कार्यवाही करण्यात यावी याबाबतचा प्रस्ताव मा. मुख्यमंत्री महोदयांच्या आदेशार्थ सादर करण्यात आला असता मा. मुख्यमंत्री महोदयांनी सूतगिरणीच्या रु. ८०.९० कोटीच्या प्रस्तावित प्रकल्प किंमतीस मान्यता दर्शविली. त्यानुषंगाने नॅशनल सहकारी सूतगिरणी मर्या., सिल्लोड जि. औरंगाबाद या सूतगिरणीच्या रु. ८०९०.०० लाख इतक्या प्रकल्प अहवाल किंमतीस मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः प्रकल्प १२२२/प्र.क्र.१४/टेक्स१ (ब)
शासन निर्णय :
नॅशनल सहकारी सूतगिरणी मर्या., सिल्लोड जि. औरंगाबाद या सूतगिरणीचा समावेश दि.०४.०७.२०२२ रोजीच्या शासन निर्णयान्वये शासन अर्थसहाय्यासाठी निवड करण्यास मंजुरी देण्यात आली आहे. शासन निर्णय दि.१७.०६.२०२१ अन्वये निश्चित केलेल्या रु.८०९०.०० लाख इतक्या प्रकल्प अहवाल किंमतीच्या मर्यादेत या सूतगिरणीच्या २५२०० चात्यांच्या प्रकल्पास, त्या त्या बाबींसाठी मंजूर कमाल मर्यादेपेक्षा जास्त होणार खर्च गिरणी स्वनिधी उभारुन करेल या अटीवर सदर सूतगिरणीच्या ५:४५:५० या आकृतीबंधानुसार रु.८०९०.०० लाख इतक्या प्रकल्प किंमतीस खालील अटी व शर्तीच्या अधिन राहून त्याद्वारे शासन मान्यता देण्यात येत आहे.
१) सूतगिरणीच्या कामासाठी कालबध्द कार्यक्रम (Time bound Program) आखून घ्यावा व त्यानुसार सूतगिरणीची उभारणी विहित कालावधीत करावी.
शासन निर्णय दि.२४.३.१९९९ मधील सूतगिरणी परतफेडीस पात्र होण्याबाबतच्या अटीमध्ये दि.१०.०७.२०१७ रोजीच्या शासन निर्णयान्वये सुधारणा करण्यात आली असून सदरची सुधारणा या सूतगिरणीसाठी बंधनकारक राहील.
३) सूतगिरणीस निधी उभा करण्यासाठी कोणती बँक कर्ज देणार आहे, त्या बँकेचे कर्ज मंजूर करण्यात येत असल्याबाबतचे पत्र सादर करावे.
४) सूतगिरणीच्या कामकाजावर व प्रकल्प उभारणीवर लक्ष देऊन त्याबाबतचा तिमाही प्रगती अहवाल आयुक्त वस्त्रोद्योग, नागपूर यांनी विहित विवरणपत्रात शासनास सादर करावा.
५) सूतगिरणीचा प्रकल्प एक पथदर्शक प्रकल्प म्हणून उभा राहील याबाबत सूतगिरणीने तसेच आयुक्त वस्त्रोद्योग, नागपूर यांनी दक्षता घ्यावी.
६) सदर सूतगिरणी सर्वसाधारण प्रवर्गातील असल्याने शासनाने भविष्यात काही अटी/शर्ती घातल्यास त्या या सूतगिरणीवर बंधनकारक असतील.
७) दि. १७ ऑक्टोबर २०१६ रोजीच्या राजपत्रान्वये राज्यातील सहकारी संस्थांवर दोन शासकीय सदस्य नेमण्याच्या अनुषंगाने महाराष्ट्र सहकारी संस्था अधिनियम, १९६० मध्ये सुधारणा करण्यात आली असून सदर निर्णय या सूतगिरणीस बंधनकारक राहील.
२. या सूतगिरणीचे सभासद भागभांडवल व शासकीय भागभांडवल यांचे प्रमाण १:९ असे राहील.
त्यानुसार सूतगिरणीने पुढीलप्रमाणे निधी उपलब्ध करावयाचा आहे.
(रु.लाखात)
---------------------------------------------------
| अ.क्र. | तपशिल | प्रकल्प किंमतीनुसार उभारावयाची रक्कम |
| १ | सभासद भागभांडवल (५%) | ४०४.५० |
|  | शासकीय भागभांडवल (४५%) | ३६४०.५० |
|  | दीर्घ मुदती कर्ज (५०%) | ४०४५.०० |
|  | एकूण | ८०९०.०० |
---------------------------------------------------
पृष्ठ ४ पैकी २
# Page 3
शासन निर्णय क्रमांकः प्रकल्प १२२२/प्र.क्र.१४/टेक्स१ (ब)
३. या सूतगिरणीचा प्रकल्प किंमतीचा बाबनिहाय तरतुदीचा तपशील खालीलप्रमाणे राहील व त्यामर्यादेत या सूतगिरणीने खर्च करणे सूतगिरणीस बंधनकारक राहील.
---------------------------------------
|  |  | प्रकल्प अहवालाप्रमाणे मंजूर खर्च |
| अ.क्र. | तपशील |
| (रु. लाखात) |
|  |  |
| १ | जमीन व जमीन विकास | १७२.०० |
| २ | फॅक्टरी इमारत व इतर बांधकाम | १९०८.३८ |
| ३ | प्लॅट अॅन्ड मशिनरी | ४०६७.३० |
| ४ | इतर कायम मालमत्ता | ९११.०० |
| ५ | स्टोअर्स अॅन्ड स्पेअर्स | ८८.८७ |
| ६ | प्रिऑपरेटिव्ह खर्च | १८७.०० |
| ७ | प्रोव्हीजन फॉर कॉन्टीजन्सी | ३४४.३३ |
| ८ | मार्जिन मनी | ४११.१२ |
|  | एकूण | ८०९०.०० |
---------------------------------------
४. सूतगिरणीने रु.८०९०.०० लाख इतक्या किंमतीमध्ये प्रकल्पाची उभारणी पूर्ण करावी. शासनाकडून देय भागभांडवलाची रक्कम निधीच्या उपलब्धतेप्रमाणे देण्यात येईल. प्रकल्प पूर्ण करण्यासाठी वरीलप्रमाणे त्या त्या प्रयोजनासाठी मंजूर किंमतीपेक्षा जास्त रक्कम खर्च झाल्यास जास्तीची रक्कम सूतगिरणीने स्वनिधीतून उभी करणे आवश्यक राहील. प्रकल्पावर अतिरिक्त होणारा खर्च सूतगिरणीला स्वत: करावा लागेल. तसेच यंत्रसामुग्री खरेदी व स्थापत्य बांधकामासाठी शासन निर्णय दि.१५.०६.२००६ व दि.२८.०३.२०१८ नुसार मान्यता घ्यावी. सूतगिरणीच्या संचालक मंडळाने सूतगिरणीच्या खर्चावर कडक नियंत्रण ठेवावे व अनावश्यक खर्च टाळावा.
# Page 4