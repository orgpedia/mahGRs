# Page 1
सहकार, पणन व वस्त्रोद्योग विभाग (खुद्द) साठी बाह्य यंत्रणेमार्फत शिपाई पुरविण्यासाठी एजन्सी निश्चित करण्याबाबत...
महाराष्ट्र शासन,
सहकार, पणन व वस्त्रोद्योग विभाग,
शासन निर्णय क्रमांक: सववि-३५.२०/प्र.क्र.१९२/आस्था - १,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :०१ डिसेंबर, २०२०.
पहा :- १. वित्त विभाग शासन परिपत्रक क्र. पदनि २०१०/८४/विसु-१, दिनांक २७.९.२०१० २. वित्त विभाग शासन परिपत्रक क्र. पदनि २०१३/प्र.क्र.११/१३/विसु-१,दि. २.०२.२०१३ ३. उद्योग उर्जा व कामगार विभाग शासन निर्णय क्र. भांखास-२०१४/प्र.क्र.८२/भाग-॥ /उद्योग-४, दि. १.१२.२०१६ ४. उद्योग, ऊर्जा व कामगार विभागाचे शासन परिपत्रक क्रं.संकिर्ण२०१९/प्र.क्र.१३/ कामगार-८ दि. २२.०२.२०१९ ५. उद्योग, ऊर्जा व कामगार विभागाचे अधिसुचना क्रं. किवेव १०१५/४१८/ प्र.क्र.१४० कामगार-७, दि. २४.०७.२०१९
शासन निर्णय :
सहकार, पणन व वस्त्रोद्योग विभाग (खुद्द) करीता वित्त विभागाच्या संदर्भाधीन क्र. २ येथील दि.०२.०२.२०१३ चे शासन परिपत्रक व उद्योग, ऊर्जा व कामगार विभागाच्या संदर्भाधीन क्र. ०३ येथील दि.१.१२.२०१६ च्या शासन निर्णयात नमूद करण्यात आलेल्या तरतुदीनुसार बाह्यस्त्रोतामार्फत शिपायांच्या सेवा पुरविण्याकरीता कंत्राटदार निश्चित करण्यासाठी ई- निविदा मागविण्यात आल्या होत्या. त्यानुसार प्राप्त झालेल्या पात्र निविदांमधून लघुत्तम दराची निविदा स्विकृत करण्याच्या धोरणानुसार “शार्प सर्व्हिसेस, १८६-२, लक्ष्मी बाग, सायन पश्चिम स्टेशन समोर, मुंबई - ४०० ०२२,” या संस्थेची निवड करण्यात आली आहे.
२. “शार्प सर्व्हिसेस” संस्थेने सहकार, पणन व वस्त्रोद्योग विभाग (खुद्द), मादाम कामा मार्ग, हुतात्मा राजगुरू चौक, मंत्रालय, मुंबई येथे दि.१.१२.२०२० ते दि. ३०.११.२०२१ या कालावधीकरीता खाली नमूद केलेल्या दराने आणि अटी व शर्तीनुसार या विभागास शिपायांच्या सेवा पुरविणे बंधनकारक राहील:
शिपाई पदाचे दर
अ) शिपायांच्या वेतनाचा मासिक ठोक दर रु.१२,१७८/- (रु. बारा हजार एकशे अष्टयाहत्तर फक्त) आ) अतिकालिक भत्ता खालीलप्रमाणे राहील:
१. सायंकाळी ७.०० - ८.०० वाजेपर्यंत....... रु.२४/
२. रात्री ८.००-९.०० वाजेपर्यंत..... रु. ३०/
३. रात्री ९.०० वाजल्यानंतर.रु. ४०/
# Page 2
शासन निर्णय क्रमांकः सववि-३५.२०/प्र.क्र.१९२/आस्था-१,
अटी व शर्ती
१ उमेदवार भारतीय नागरिक असावा तसेच त्याची शैक्षणिक अर्हता किमान चौथी उत्तीर्ण अशी असावी. त्याला मराठी लिहिता, वाचता व बोलता येणे आवश्यक आहे.
२ उमेदवाराचे वय १८ ते ४० वर्षे या दरम्यान असावे.
३ उमेदवाराजवळ आधार कार्ड / निवडणूक ओळखपत्र / पॅनकार्ड यापैकी कोणतेही एक ओळखपत्र असावे.
संस्थेतर्फे पुरविण्यात येणारे उमेदवार गुन्हेगारी पार्श्वभूमीचे किंवा प्रवृत्तीचे नसावेत .याबाबतचे स्वयंघोषणापत्र उमेदवार तसेच संबंधित संस्थेने दाखल करणे आवश्यक राहील.
५ दुर्देवाने उमेदवारास गंभीर स्वरूपाची इजा झाल्यास वैद्यकीय खर्चाचे अथवा नुकसान भरपाईचे कोणतेही दायित्व शासनाकडे राहणार नाही. त्याची सर्वस्वी जबाबदारी संबंधित संस्थेची राहील.
६ उद्योग, ऊर्जा व कामगार विभागाच्या संदर्भ क्र.०४ येथील, दि. २२.०२.२०१९ च्या शासन परिपत्रकात नमूद तरतूदीनुसार शासनाने निर्धारित केलेल्या वेतनदराप्रमाणे वेतन तसेच वेळोवेळी लागू असलेले कर व अनुज्ञेय भत्ते अदा करणे संस्थेस बंधनकारक राहील उपलब्ध करून दिलेल्या मनुष्यबळाला देय असलेल्या कायदेशीर आर्थिक दायित्व वेतनात अंतर्भूत असून संबंधित प्राधिकरणाकडे कायदेशीर दायित्व जमा करण्याची जबाबदारी संस्थेची राहील .मागणीनुसार याबाबतची कागदपत्रे वेळोवेळी सहकार, पणन व वस्त्रोद्योग विभागाकडे जमा करणे संस्थेवर बंधनकारक राहील. याबाबत सहकार, पणन व वस्त्रोद्योग विभागाकडे कोणतेही दायित्व राहणार नाही.
७ मागणी केलेल्या कालावधीसाठी उमेदवार उपलब्ध होवू शकत नसेल अशावेळी संस्थेमार्फत पर्यायी व्यवस्था मान्य अटींसह करण्यात यावी अन्यथा दंडात्मक शुल्क आकारण्यात येईल .
८ सा.प्र.वि.च्या शासन निर्णयाने निर्धारित केलेल्या कामकाजाच्या वेळेनुसार कामाचा कालावधी राहील. संबंधित उमेदवाराने त्याची कार्यालयात येण्याची व कार्यालय सोडण्याची वेळ याबाबत सहकार, पणन व वस्त्रोद्योग विभागाच्या नोंदणीशाखेत ठेवण्यात येणा-या नोंदवहीत करणे आवश्यक राहील . या व्यतिरीक्त जादा कामासाठी शासन निर्णयात नमूद दराने भत्ते देय राहील.
मनुष्यबळाच्या सेवा पुरविण्याबाबत १००/- च्या स्टॅम्प पेपरवर शासनाशी एक वर्षाचा करार करणे आवश्यक राहील.
पृष्ठ ३ पैकी २
# Page 3
शासन निर्णय क्रमांकः सववि-३५.२०/प्र.क्र.१९२/आस्था-१,
१० शासनाच्या आवश्यकतेनुसार विशिष्ट कालावधीसाठी उमेदवाराची मागणी केली जाईल.
११ शासकीय नियमानुसार सुट्टया अनुज्ञेय असतील. तसेच आवश्यकता असल्यास सुट्टीच्या दिवशीही कामावर यावे लागेल.
१२ कराराचे पालन समाधानकारकपणे न झाल्यास करार केव्हाही संपुष्टात आणणे, तसेच कराराची मुदत शासनास आवश्यकता वाटल्यास आणखी वाढविणे याबाबतचा अंतिम निर्णय शासनाचा राहील.