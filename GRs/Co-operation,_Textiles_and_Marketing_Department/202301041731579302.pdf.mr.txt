# Page 1
सहकारी साखर कारखाने व अन्य सहकारी संस्थांना दिलेल्या कर्जाच्या शासकीय थकहमीपोटी शासनाने बँकेस देय असलेली रक्कम निश्चित करण्यासाठी गठीत देवरा समिती अहवालानुसार संबंधित बँकेस देय रक्कम अदा करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः ससाका- २०२१/प्र.क्र. ७६/३-स
मंत्रालय विस्तार रूम नं.६२०, मादाम कामा रोड,
हुतात्मा राजगुरु चौक, मुंबई - ४०० ०३२
दिनांक : ०४ जानेवारी, २०२३
वाचा:- साखर आयुक्त, पुणे यांचे पत्र क्र सा आ/अर्थ७/शा. अ१०१९/२०२२,दि.१२.१०.२०२२
प्रस्तावना: सहकार, पणन व वस्त्रोद्योग विभाग, शासन निर्णय, ससाका २०२१/प्र.क्र.४४/३स दि.२२.०७.२०२१ रोजीच्या शासन निर्णयान्वये श्री. राजगोपाल देवरा, तत्कालीन प्रधान सचिव (वित्तीय सुधारणा) वित्त विभाग, मंत्रालय यांच्या अध्यक्षतेखाली महाराष्ट्र राज्य सहकारी बँकेने विविध सहकारी साखर कारखाने व अन्य सहकारी संस्थांना दिलेल्या कर्जाच्या शासकीय थकहमीपोटी शासनाने संबंधित बँकेस देय असलेली रक्कम निश्चित करण्यासाठी समिती गठित केली होती. सदर दि. २०.१०.२०२२ अन्वये शासनास अंतीम अहवाल शासनास सादर केला आहे. समितीचा अहवाल मा.
मंत्रिमंडळाच्या विचारार्थ तथा मान्यतेसाठी ठेवण्याची बाब विभागाच्या विचाराधीन होती. त्यानुसार मा.
मंत्रिमंडळाने दि. १३.१२.२०२२ रोजी झालेल्या बैठकीत खालीलप्रमाणे निर्णय घेऊन प्रस्तावास मान्यता दिली.
शासन निर्णय: महाराष्ट्र राज्य सहकारी बँकेने विविध सहकारी साखर कारखाने व अन्य सहकारी संस्थांना दिलेल्या कर्जाच्या शासकीय थकहमीपोटी शासनाने बँकेस देय असलेली रक्कम निश्चित करण्यासाठी गठीत देवरा समिती अहवालानुसार संबंधित बँकेस देय रक्कम अदा करण्याच्या अनुषंगाने दि.१३.१२.२०२२ रोजी झालेल्या मंत्रिमंडळ बैठकीत चर्चा झाली. त्यानुसार सोबतच्या परिशिष्ट-अ मध्ये दर्शविल्यानुसार १२ सहकारी साखर कारखाने व १ खांडसरी सहकारी संस्था यांना दिलेल्या कर्जाच्या शासकीय थकहमीपोटी समितीने शिफारस केल्यानुसार बँकेस देय असलेली रक्कमेस मान्यता देण्यात येत आहे.
२. सदर मान्यता ही देवरा समितीच्या शिफारसी व वित्त विभागाने समाविष्ट केलेल्या खालील अटी व शर्ती यांची काटेकोरपणे पूर्तता झाल्यानंतरच बँकेस रक्कम अदा करण्यात येईल.
अ) देवरा समितीने शिफारस केल्यानुसार खालील अटी व शर्ती विचारात घ्याव्यात १.संबंधित बँकेने हमीपोटीची रक्कम मिळणे संदर्भात या कर्जाच्या वसुली साठी शासनाच्या विरोधात विविध न्यायालयांमध्ये दाखल केलेले दावे/याचिका मागे घेणेत याव्यात.
# Page 2
शासन निर्णय क्रमांक: ससाका- २०२१/प्र.क्र. ७६/३-स
२. भविष्यात याबाबत कोणताही वाद उपस्थित करणार नाही अशा आशयाचे हमीपत्र शासनास सादर करावे.
३. शासनाकडून हमीपोटी रक्कम प्राप्त झाल्यावर हमीवरील कर्जाचे सर्व खाते निरंक करुन तसा दाखला शासनास सादर करावा.
४. भविष्यात या कारखान्यांच्या भाड्यापोटी किंवा विक्रीपोटी जी रक्कम बँकेस प्राप्त होईल त्यातून बँकेचे कर्ज वसूल झाल्यानंतर जर बँकेस काही रक्कम प्राप्त झाली तर, सदर रक्कम शासनास हमी कर्जापोटी परत करावी.
५. समितीने शिफारस केलेल्या रकमा बँकेस देताना वित्त विभागाने रक्कम उपलब्धतेनुसार अदा करणेबाबत निर्णय घ्यावा.
ब) याशिवाय वित्त विभागाने देखील खालीलप्रमाणे दोन अटींचा समोवश केला आहे.
१. आजारी सहकारी साखर कारखाने / संस्था यांच्याकडून कर्ज वसूलीसाठी त्यांच्या मालमत्तांची पुनर्रचना करुन संवर्धन किंवा उचित विल्हेवाट लावण्यासाठीचे प्रस्ताव उपरोक्त MAHA ARC LIMITED या कंपनीपुढे विचारार्थ सादर करण्यात येईल.
२. भविष्यात शासन थकहमी पोटी कोणत्याही सहकारी साखर कारखान्याला शासकीय हमी देण्यात येणार नाही.
३. या प्रकरणी संबंधित सहकारी साखर कारखाना /सहकारी संस्था यांचेकडून उपरोक्त अटी व शर्तींची काटेकोरपणे पूर्तता साखर आयुक्त, पुणे यांनी करुन घ्यावी व सदर पूर्ततेनंतर परिपूर्ण प्रस्ताव निधी उपलब्धते साठी शासनाकडे सादर करावा.
४. सदर शासन निर्णय वित्त विभागाच्या समितीने व त्यांच्या अनौपाचारिक संदर्भ क्र अ नौ सं क्र ६५४/२०२२ / व्यय - २ दि.०३.०१.२०२३अन्वये निर्गमित करण्यात येत आहे.
# Page 3
# Page 4