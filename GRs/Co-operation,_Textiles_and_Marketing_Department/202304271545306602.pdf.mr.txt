# Page 1
उल्हासनगर शहरातील विकासकामे नियमाधीन करणे अधिनियम २००६ मध्ये सुधारणा सूचविण्याबाबत गठीत केलेल्या समितीच्या अहवालानुसार कार्यवाही करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्र. सगृयो-२०२२/प्र.क्र.१४०/१४-स
नवीन प्रशासन भवन, १४ वा मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
दि. २७/०४/२०२३
संदर्भ- १) शासन निर्णय नगरविकास विभाग क्र. १२१९/२१७२/पत्र.क्र.११०/१९/नवि-१२, दि.२७/०७/२०२१
२) शासन निर्णय सहकार, पणन व वस्त्राद्योग विभाग क्र.सगृयो-२०१७/प्र.क्र.१९२/१४स, दि.२२/०६/२०१८
परिपत्रक उल्हासनगर शहरातील विकासकामे नियमाधीन करणे अधिनियम २००६ मध्ये सुधारणा सूचविण्याबाबत नगरविकास विभागाने संदर्भ क्र.१ येथील शासन निर्णयाद्वारे समिती गठीत केली होती. गठीत केलेल्या समितीचा अहवाल शासनाने स्वीकृत केल्याचे नगरविकास विभागाने कळविले आहे.
०२. प्रस्तुत अहवालामधील सोसायटी नोंदणीकृत करणे व मानीव खरेदीखत करणे या बाबी सहकार विभागाशी संबंधीत आहेत. गृहनिर्माण विभागाच्या दि.२५/०२/२०११ रोजीच्या अधिसूचनेनुसार मोफा अॅक्ट १९६३ चे कलम ५, १० आणि ११ याखालील अधिकाराचा वापर करण्याच्या व कर्तव्ये पार पाडण्याच्या प्रयोजनासाठी ठाणे जिल्हयासाठी जिल्हा उपनिबंधक, सहकारी संस्था, ठाणे हे सक्षम प्राधिकारी आहेत.
मानीव अभिहस्तांतरणाबाबत विभागाच्या संदर्भ क्र.२ येथील शासन निर्णयान्वये सर्वसमावेशक सूचना निर्गमित करण्यात आलेल्या आहेत. त्यामुळे उपरोक्त शासन निर्णयामध्ये नमूद तरतूदीनुसार आवश्यक कागदपत्रासह जिल्हा उपनिबंधक, सहकारी संस्था ठाणे यांच्याकडे प्रस्ताव सादर करावा.
०३. ज्या ठिकाणी सहकारी गृहनिर्माण संस्था नोंदणी झालेली नाही, मात्र सदनिकाधारक यांचेकडे सदनिका नोंदणीचे करारपत्र उपलब्ध आहेत अशा संस्थांबाबत सहकारी गृहनिर्माण संस्था नोंदणी संदर्भातील परिपत्रकीय सुचनांनुसार / परिपत्रकात नमूद अटी शर्तीची पूर्तता त्यांनी केल्यास संस्था नोंदणी संदर्भात विकासक असहकार्य या सदराखाली जिल्हा उपनिबंधक, सहकारी संस्था मोफा कायदा १९६३ मधील कलम १० नुसार सुनावणीअंती निर्णय घेतील. जर विकासक सहकार्य या सदराखाली संस्था नोंदणीचा प्रस्ताव दाखल झाल्यास सहाय्यक निबंधक, सहकारी संस्था यांना प्रदान केलेल्या अधिकाराप्रमाणे ते कार्यवाही करतील ०४. सहकारी गृहनिर्माण संस्था नोंदणीसाठी आवश्यक कागपत्रे : जागा खरेदी खत १प्रत / साठेखत १ प्रत.
→ ७/१२ चा उतारा अथवा मालमत्ता रजिस्टर करण्याचा उतारा एक प्रत जेथे लागू असल्यास.
→ नागरी कमाल जमीन धारणा कायदयान्वये जागा मुक्ती केली असल्यास त्या विषयीचे सक्षम अधिका याच्या आदेशाची प्रत / अगर नागरी कमाल जमीन धारणा कायदा लागू नसल्यास त्यासंबंधिचा दावा अगर मुख्य प्रवर्तकाचे प्रमाणपत्र.
# Page 2
शासन परिपत्रक क्रमांकः सगृयो-२०२२/प्र.क्र.१४०/१४-स
जागा शासनाने किंवा निमसरकारी संस्थेस देऊ केल्यास त्यांचे जागा देण्याबद्दलचे हमी पत्र जागा ट्रस्टची असल्यास धर्मदाय आयुक्त यांचा ना हरकत दाखला जागा निवासी क्षेत्रात समाविष्ट असल्याबाबतचा दाखला.
जागेविषयी शोध घेतल्याचा वकीलाचा दाखला (टायटल क्लिअरन्स सर्टिफिकेट) कमीत कमी १० प्रवर्तक सभासदांचे (नियोजित) गृहनिर्माण संस्थेच्या कार्यक्षेत्रात निवास असल्याबद्दलचे सक्षम अधिका-याच्या समोर नोंदलेले रु. १००/- च्या स्टॅम्प पेपरचे प्रतिज्ञापत्र. अशा नियोजित संस्थेच्या नोंदणी प्रकरणाचे स्टेटमेंट अ मध्ये संस्थेच्या एकूण बांधावयाच्या घरांच्या संस्थेच्या ५१ टक्के प्रवर्तक सभासदांच्या सहया असाव्यात.
जागा विकसित करणेस घेतली असल्यास विकासक करारनामा.
→ जागेच कुलमुखत्यार पत्र.
सक्षम अधिकारी यांचा जागा कोणत्या क्षेत्रात येते त्याबाबतचा झोन दाखला.
→ ज्या ठिकाणी सहकारी गृहनिर्माण संस्था नोंदणी झालेली नाही, मात्र सदनिकाधारक यांचेकडे सदनिका नोंदणीचे करारपत्र उपलब्ध आहेत अशा संस्थांबाबत सहकारी गृहनिर्माण संस्था नोंदणी संदर्भातील परिपत्रकीय सुचनांनुसार / परिपत्रकात नमूद अटी शर्तीची पूर्तता त्यांनी केल्यास संस्था नोंदणी संदर्भात विकासक असहकार्य या सदराखाली जिल्हा उपनिबंधक, सहकारी संस्था मोफा कायदा १९६३ मधील कलम १० नुसार सुनावणीअंती निर्णय घेतील.
→ जर विकासक सहकार्य या सदराखाली संस्था नोंदणीचा प्रस्ताव दाखल झाल्यास सहाय्यक निबंधक, सहकारी संस्था यांना प्रदान केलेल्या अधिकाराप्रमाणे ते कार्यवाही करतील.
०५. प्राप्त प्रस्तावाबाबत जिल्हा उपनिबंधक सहकारी संस्था, ठाणे यांनी नियमातील तरतुदीनुसार वरीलप्रमाणे कार्यवाही करून प्रस्ताव जलदगतीने निकाली काढावेत.
# Page 3