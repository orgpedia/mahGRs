# Page 1
मुंबई कृषी उत्पन्न बाजार समिती, नवी मुंबई येथील भाजीपाला आवार संकुलातील टाकाऊ पाला-पाचोळा आवाराबाहेर न्हेण्याबाबत परवानगी.
महाराष्ट्र शासन
सहकार, पणन व वस्त्रोद्योग विभाग
शासन आदेश क्रमांक :- कृबास २०२३ / प्र.क्र.१४६/११ स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- ३० ऑगस्ट, २०२३
वाचा - १) तत्कालीन मा.मंत्री पणन यांनी महाराष्ट्र कृषि उत्पन्न पणन (विकास व विनियमन), अधिनियम, १९६३ मधील कलम ५२ ब नुसार दिलेले दि २३.०६.२०२२ रोजीचे आदेश.
२) शासन समक्रमांक पत्र दि.२०.०६.२०२३ ३) उप सचिव,मुंबई कृषी उत्पन्न बाजार समिती यांचे पत्र क्र मुं.कृ.उ.बा.स/भा.बा.सं/२९४/२१ दि २१.०५.२०२१ ४) सचिव,मुंबई कृषी उत्पन्न बाजार समिती यांचे पत्र क्र एपीएमसी/१०८७/२२ दि.१७.११.२०२२ ५) सचिव,मुंबई कृषी उत्पन्न बाजार समिती यांचे पत्र क्र एपीएमसी/ध.सं.बा.सं./५७९/२०२३ दि १८.०७.२०२३ ६) मुंबई कृषी उत्पन्न बाजार समिती, नवी मुंबई यांची उपविधी क्र.१५
प्रस्तावना : मुंबई कृषी उत्पन्न बाजार समिती येथील धर्मवीर संभाजीराजे भाजीपाला संकुल बाजार आवारातील टाकाऊ भाजीपाल्याचा ओला, सुका कचरा व पालापाचोळा आवाराबाहेर घेवून जाण्यास परवानगी मिळण्यासाठी अर्जदार श्री राजाराम एकनाथ टोके,अध्यक्ष, मे.शेतकरी भाजीपाला पुरवठा सहकारी संस्था मर्यादित, नवी मुंबई ४०००७०३ यांनी शासनाकडे महाराष्ट्र कृषि उत्पन्न पणन (विकास व विनियमन), अधिनियम, १९६३ मधील कलम ५२ ब नुसार अपील अर्ज २७/२०२२ दाखल केले होते.या प्रकरणी दि.२३.०६.२०२२ रोजी तत्कालीन मा.मंत्री (पणन) यांनी अर्जदार श्री राजाराम एकनाथ टोके यांचा अपील अर्ज २७/२०२२ मंजूर केले आहे. त्या मध्ये सह संचालक (पणन), महाराष्ट्र राज्य, पुणे यांचे दि. २८.०३.२०२२ रोजीचे आदेश कायदेशीर दृष्ट्या न्यायोचित नसल्याने रद्द केले आहेत.
या ठिकाणी मुंबई कृषी उत्पन्न बाजार समितीचे नियंत्रण नसल्याने अनेक बेकायदेशीर घटक कोणताही परवाना/परवानगी नसताना आवारातील टाकाऊ भाजी पाला घेऊन जात असल्याने कायदा व सुव्यवस्थेचा प्रश्न निर्माण झाला आहे. त्या अनुषंगाने अनेक तक्रारी ए.पी.एम.सी स ठाण्यात दाखल झालेल्या आहेत. यास्तव दार श्री टोके यांनी उक्त आदेशाची अंमलबजावणी होत नसल्याने शासनाकडे वेळोवेळी तक्रार दाखल केल्या आहेत.
# Page 2
शासन आदेश क्रमांकः कृबास २०२३/प्र.क्र.१४६/११ स
मे.शेतकरी भाजीपाला पुरवठा सहकारी संस्था मर्यादित, नवी मुंबई -४०००७०३ या संस्थेस मुंबई कृषी उत्पन्न बाजार समितीने आवारातील टाकाऊ भाजी पाला जनावरांच्या खाद्य करिता घेऊन जाण्याची ना हरकत दर्शवली असून सदर संस्थेला परवानगी असल्याचे दिसून येते.त्यामुळे मुंबई कृषी उत्पन्न बाजार समिती मधील उपविधी १५ नुसार मे. शेतकरी भाजीपाला पुरवठा सहकारी संस्था मर्यादित, नवी मुंबई - ४०००७०३ या संस्थेस परवानगी देऊन अन्य सर्व बिगर परवानाधारक संस्थेस / घटकांवर नियंत्रण ठेवण्याच्या अनुषंगाने त्यांच्यावर बंदी / कायदेशीर कठोर कारवाई करण्याबाबत शासन विचाराधीन आहे.
शासन आदेश : मुंबई कृषी उत्पन्न बाजार समिती येथील धर्मवीर संभाजीराजे भाजीपाला संकुल बाजार आवारातील टाकाऊ भाजीपाल्याचा ओला, सुका कचरा व पालापाचोळा आवाराबाहेर घेवून जाण्यास मे.शेतकरी भाजीपाला पुरवठा सहकारी संस्था मर्यादित,नवी मुंबई -४०००७०३ या संस्थेला परवानगी देण्यात येत आहे.
२. मुंबई कृषी उत्पन्न बाजार समिती, नवी मुंबई यांनी अन्य सर्व बिगर परवानाधारक संस्थेस/घटकांवर नियंत्रण ठेवून त्यांच्यावर बंदी आणण्यात यावी व महाराष्ट्र कृषि उत्पन्न पणन (विकास व विनियमन) अधिनियम, १९६३ व त्याखालील नियम १९६७ नुसार कार्यवाही करण्यात यावी. या प्रकरणी कायदा व सुव्यवस्थेचा प्रश्न निर्माण झाल्यास सदर प्रतिबंधित घटकांवर कायदेशीर कठोर कारवाई करण्याबाबत सचिव, मुंबई कृषी उत्पन्न बाजार समिती यांना प्राधिकृत करण्यात येत आहे.
३. सदर आदेश मा.मंत्री (पणन), महाराष्ट्र शासन यांनी दिलेल्या निर्देशानुसार निगर्मित होत असून तात्काळ लागू होईल.
# Page 3