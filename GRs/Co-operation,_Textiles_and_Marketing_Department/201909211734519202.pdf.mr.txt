# Page 1
मॉडर्न मिलबाबत संनियंत्रण समितीने (Monitoring Committee) दिनांक २३.६.२०१६ व दिनांक ११.१.२०१८ रोजी दिलेल्या आदेशानुसार BIFR ने मान्य केलेल्या योजनेची अंमलबजावणी करण्याच्या अनुषंगाने मॉडर्न मिलमधील A/२ भूखंडातील १० टक्के जमीन मिलमधील माजी कामगारांच्या गृहनिर्माण संस्थेसाठी उपलब्ध करुन देण्याबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. एनटीसी-२०१९/प्र.क्र.३३ / टेक्स-३
१४ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालयासमोर, मुंबई : ४०० ०३२.
दिनांक :- २० सप्टेंबर, २०१९
वाचा : (१) संनियंत्रण समिती (Monitoring Committee) आदेश दिनांक २३.६.२०१६ (२) संनियंत्रण समिती (Monitoring Committee) आदेश दिनांक ११.१.२०१८
प्रस्तावना : संनियंत्रण समिती (Monitoring Committee) च्या दिनांक २३.०६.२०१६ रोजीच्या आदेशानुसार BIFR च्या दिनांक २०.१२.१९९३ रोजीच्या आदेशातील अटीनुसार मॉडर्न मिलच्या जागेपैकी १० टक्के बांधिव क्षेत्र विकास करावयाचे जमिनीमध्ये जमिनीची / बांधिव क्षेत्राच्या किंमतीमध्ये प्रस्तावित कामगार
गृहनिर्माण संस्थेसाठी प्राथम्य तत्वावर वितरीत करण्यासाठी राखीव ठेवावे, अशी अट आहे. त्यानुषंगाने
मॉडर्न मिलने भुखंड A/२ क्षेत्र १०२५.८५ चौ.मी. राखीव ठेवला आहे. दि. ३०.८.२००२ रोजीचे पत्राद्वारे
राष्ट्रीय मिल मजदूर संघाने सदर भुखंडाची किंमत भरण्यास शक्य होत नसल्याने मॉडर्न मिलने सदर
राखीव भुखंडाचा वापर त्यांचे सोईनुसार करावा असे कळविले. त्यानंतर दिनांक २०/१/२०१७ व
१६/०१/२०१८ च्या पत्रांन्वये मॉडर्न मिल कामगार सहकारी गृहनिर्माण संस्था (नियोजित) यांनी सदर भुखंड त्यांना मिळावा अशी मागणी मॉनिटरींग कमिटीकडे केली. त्यानुसार संनियंत्रण समितीने BIFR ने मान्य केलेल्या योजनेची अंमलबजावणी शासनाने करावी, असे आदेश दिनांक २३.६.२०१६ व दिनांक
११.१.२०१८ अन्वये दिले. BIFR ने मान्य केलेल्या योजनेची अंमलबजावणी करुन घेणे व सदर भुखंड किंमत अदा करुन कोणाला द्यावा हे BIFR सद्य:स्थितीत अस्तित्वात नसल्याने त्यावर शासन स्तरावर
निर्णय घेण्याची बाब शासनाच्या विचाराधीन होती.
# Page 2
शासन निर्णय क्रमांकः एनटीसी-२०१९/प्र.क्र.३३/टेक्स-३
शासन निर्णय :
मॉडर्न इंडिया लिमिटेड, मुंबई, राष्ट्रीय मिल मजदूर संघ, मुंबई व मॉडर्न मिल कामगार सहकारी गृहनिर्माण संस्था (नियोजित), मुंबई यांच्या प्रतिनिधींसोबत चर्चा करुन तसेच त्यांना आपले म्हणणे
मांडण्याची संधी देवून मॉडर्न मिलच्या भुखंड A/२ मधील १०२५.८५ चौ.मी. राखीव क्षेत्रात मॉडर्न
मिलच्या माजी कामगारांसाठी घरे उपलब्ध करुन देण्याच्या अनुषंगाने शासनाने खालीलप्रमाणे निर्णय घेतला आहे.
सदर योजनेच्या अंमलबजावणीसाठी BIFR ने मान्य केलेल्या योजनेनुसार मॉडर्न मिलने जागेसाठी दिलेली किंमत रु.२०.०४ कोटी एक महिन्याच्या आत भरुन जमिन ताब्यात घेण्याबाबत
पुढील कार्यवाही करावी. अन्यथा मॉडर्न मिलने पंतप्रधान आवास योजनेंतर्गत दिलेल्या पर्यायानुसार
रु. ४५००/- प्रति चौ.फूट दराने सदनिका उपलब्ध करुन द्याव्यात. मॉडर्न मिलने याबाबत पारदर्शक
पद्धतीने जाहिरात द्यावी आणि मिल बंद होण्यापूर्वी त्यांच्या पे रोल वरील मिल कामगारांकडून अर्ज मागवावेत. जर ५० पेक्षा जास्त अर्ज प्राप्त झाले तर पारदर्शक पध्दतीने लॉटरी काढून ५० कामगारांची निवड करावी.
२. सदरील राखीव भूखंड कोणत्याही विकासकाच्या हाती पडु नये व माजी कामगारांच्या घरांसाठीच वापरण्यात यावा या हेतुने प्रकरणातील मॉर्डन मिल कामगार सहकारी गृहनिर्माण संस्था व RMMS हया दोन्ही संस्थांना मॉडर्न मिलच्या माजी कामगारांना उपलब्ध करुन द्यावयाच्या सदर प्लॉट
क्र. A/२ बाबत खालील अटीं व शर्तीनुसार देवू करावा.
१) सदर खुली जागा कोणालाही विकता येणार नाही.
२) सह-विकासक नेमता येणार नाही.
३) पुर्ण जागेचा वापर कामगारांच्या घरांसाठीच करावा लागेल व प्रत्येक घराचे क्षेत्रफळ ३००
चौ. फुटापेक्षा जास्त असणार नाही.
४) डिसेबर, १९९३ मध्ये BIFR कडे सादर केलेल्या व त्यावेळी पे रोलवर असलेल्या कामगारांचा सदर सदनिकेसाठी विचार करावा.
५) जास्त अर्ज आले तर लॉटरी पध्दतीने निवड करावी.
६) जी संस्था आधी रक्कम भरुन भुखंड घेण्यास पुढे येईल त्यांना सदर भुखंड मिल मालकाने द्यावा व रीतसर हस्तांतरण करावे.
पृष्ठ ४ पैकी २
# Page 3
शासन निर्णय क्रमांकः एनटीसी-२०१९/प्र.क्र.३३/टेक्स-३
७) एक महिन्याच्या आत दोन्हीपैकी कोणत्याही संस्थेने रकमेचा भरणा केला नाही तर सदर जागा (भूखंड ए / २, साने गुरुजी मार्ग, मुंबई येथील १०२५.८५ चौ.मी.) माजी मिल कामगारांना देण्याचा प्रश्न संपुष्टात येईल. मात्र मॉडर्न मिल मालकाकडुन वरीलप्रमाणे गाळा देणेबाबतचा दिलेला दुसरा पर्याय खुला राहील. त्याबाबत मॉडर्न मिल मालकाने खालीलप्रमाणे कार्यवाही करावी.
वरील अट क्र. ७) येथील एक महिन्याचा कालावधी संपल्यानंतर पुढील एक महिन्यात व्यापक प्रसिध्दीसाठी जाहिरात द्यावी.
→ दुसऱ्या महिन्या अखेर पर्यंत अर्ज मागविण्यात यावेत.
→ तिसऱ्या महिन्या अखेर पर्यंत लाभार्थ्यांची निवड करण्यात यावी.
→ त्यानंतर २ महिन्यात २० टक्के रक्कम भरुन घेवून पुढील १ महिन्यात अॅग्रीमेंट टु सेल करावे व त्यानुसार पुढील कार्यवाही करावी.
३. वरीलप्रमाणे कार्यवाही करुन मॉडर्न इंडिया लिमिटेड, मुंबई यांनी मॉनिटरिंग कमिटीच्या आदेशानुसार BIFR ने मान्य केलेल्या योजनेची अंमलबजावणी करावी.
# Page 4