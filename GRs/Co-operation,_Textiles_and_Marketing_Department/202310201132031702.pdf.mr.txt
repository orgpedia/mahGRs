# Page 1
केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण योजना सार्वजनिक वित्तीय व्यवस्थापन प्रणाली (PFMS) या संगणक प्रणालीद्वारे राबविणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: संकीर्ण-१०२३/प्र.क्र.२२०/१८-स,
मादाम कामा रोड, हुतात्मा राजगुरू चौक
मंत्रालय, मुंबई-३२.
दिनांक : २० ऑक्टोबर, २०२३
वाचा:- १) शासन निर्णय, सहकार, पणन व वस्त्रोद्योग विभाग, क्र. बैठक-०७२२/प्र.क्र.११२/ १८-स. दि. ०७/१०/२०२२.
२ ) शासन निर्णय, सहकार, पणन व वस्त्रोद्योग विभाग, क्र. संकीर्ण-१०२२/प्र.क्र.१४६/ १८-स, दि. १९/०१/२०२३.
प्रस्तावना: शासनाच्या धोरणानुसार सहकार विभागाच्या केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण योजनेकरीता सार्वजनिक वित्तीय व्यवस्थापन प्रणाली (PFMS) या पध्दतीचा अवलंब करण्याचे निश्चित करण्यात आले आहे. सदर प्रणालीच्या अंमलबजावणीकरीता वाचा क्रमांक २ येथील शासन निर्णयान्वये सहकार आयुक्त व निबंधक, सहकारी संस्था, महाराष्ट्र राज्य, पुणे यांना नोडल अधिकारी म्हणून घोषित करण्यात आले आहे. तसेच सदर योजनेंतर्गत सिंगल नोडल बँक खाते देखील प्राधिकृत बँकेमध्ये उघडण्यात आले आहे. सदर खात्यावरील व्यवहार PFMS प्रणालीद्वारेच करण्यात येणार असल्याने सदर व्यवहार करण्यासाठी मेकर व चेकर अशी नियुक्ती करण्याची बाब शासन स्तरावर विचाराधीन होती. त्यास अनुसरून शासन खालीलप्रमाणे निर्णय घेत आहे.
शासन निर्णय : अ) सहकार आयुक्त कार्यालयात PFMS प्रणालीद्वारे खात्यातील व्यवहार करण्यासाठी लेखाधिकारी हे मेकर (Maker) व सहाय्यक संचालक लेखा हे चेकर (Checker) म्हणून जबाबदार असतील.
बा सदर खात्यातील व्यवहार फक्त पीएफएमएस द्वारेच (PFMS) होणार असल्याने ज्यावेळी निधी खर्च करावयाचा असेल त्यावेळी सक्षम अधिकाऱ्याने बँकेच्या नांवे Fund Transfer Order (FTO निधी वितरणाचे आदेश) निर्गमित करावेत. त्यासाठी पीएफएमएस प्रणालीवर लॉगईन (Login) करून FTO तयार करण्यात यावी. सदर काम मेकरचे असेल.
क) मेकर व चेकर साठी वेगवेगळे लॉगईन आयडी व पासवर्ड आहेत तेच वापरावेत.
ड) उपरोक्त (ब) प्रमाणे व्यवहार होत असल्याने, कोणत्याही परिस्थितीत चेकबुकचा वापर होणार नाही. त्यामुळे सदर खाते विना चेकबुकचे असल्याबाबत लेखी आदेश सर्व संबंधितांनी त्यांच्या स्तरावरून बँकांना द्यावेत.
# Page 2
शासन निर्णय क्रमांक: संकीर्ण-१०२३/प्र.क्र.२२०/१८-स,
ई) सदर खात्यातून रोख अथवा चेकबुक अथवा विदड्रावल स्लीप (Withdrawal Slip) या मार्गाने व्यवहार करण्यावर बंदी घालण्यात येत आहे.
फ) आयुक्त (सहकार) स्तरावर आवश्यकतेनुसार विदड्रावल (Withdrawal) ही सुविधा उपलब्ध असेल.