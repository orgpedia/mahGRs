# Page 1
सहकार विभागातील राजपत्रित अधिकाऱ्यांचे विभागीय परीक्षेचे आयोजन करण्याकरीता समिती गठीत करण्याबाबत.....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - राजस-२०२१/प्र.क्र.२५२/५स
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक :- २ डिसेंबर, २०२१
संदर्भ :- सामान्य प्रशासन विभाग, शासन आदेश क्र. विपधो-२६२०/प्र.क्र.१९/का.१७, दि.२२/९/२०२०
प्रस्तावना : सामान्य प्रशासन विभागाच्या संदर्भाधीन दि.२२/९/२०२० च्या शासन आदेशान्वये ज्या प्रशासकीय विभागांच्या अधिनस्त कार्यरत अधिकाऱ्यांसाठी आयोजित केल्या जाणाऱ्या विभागीय परीक्षांचे आयोजन महाराष्ट्र लोकसेवा आयोगामार्फत करण्यात येत होते, त्या सर्व प्रशासकीय विभागांनी सन २०२१ पासून त्यांच्या विभागीय परीक्षांचे आयोजन त्यांच्यास्तरावर करावे असे सूचित केले आहे. तसेच सदर परीक्षांचे आयोजन वेळेवर होण्याच्या दृष्टिकोनातून विभागांनी स्वतंत्र कक्षाची स्थापना करण्याबाबतदेखील सूचित केले आहे. महाराष्ट्र लोकसेवा आयोगाकडून सन २०२१ पासून विभागीय परीक्षांचे आयोजन करण्यात येणार नसल्यामुळे, सहकार विभागातील राजपत्रित अधिकाऱ्यांचे विभागीय परीक्षेचे आयोजन करण्याकरीता सहकार आयुक्त व निबंधक सहकारी संस्था, महाराष्ट्र राज्य, पुणे यांच्यास्तरावर समिती गठीत करण्याची बाब शासनाच्या विचाराधीन होती.
शासन निर्णय : महाराष्ट्र लोकसेवा आयोगाकडून सन २०२१ पासून विभागीय परीक्षांचे आयोजन करण्यात येणार नसल्यामुळे, सहकार विभागातील राजपत्रित अधिकाऱ्यांचे विभागीय परीक्षेचे आयोजन करण्याकरीता सहकार आयुक्त व निबंधक सहकारी संस्था, महाराष्ट्र राज्य, पुणे यांच्यास्तरावर खालीलप्रमाणे समिती गठीत करण्यात येत आहे :
---------------------------------------------------------------------------
| १.  |  | सहकार आयुक्त व निबंधक सहकारी संस्था, महाराष्ट्र राज्य, पुणे. | अध्यक्ष |
| २. | अपर निबंधक सहकारी संस्था (प्रशासन), मुख्यालय, पुणे. | सदस्य |
| ३. | उपनिबंधक सहकारी संस्था (आस्थापना), मुख्यालय, पुणे. | सदस्य सचिव |
---------------------------------------------------------------------------
२. उपरोक्त गठीत समितीने करावयाची कामे खालीलप्रमाणे राहतील : १. परीक्षेकरीता प्रश्निकांची निवड करुन त्यांच्याकडून प्रश्नपत्रिका संच मोहोरबंद लिफाफ्यात प्राप्त करुन घेणे.
२. परीक्षेकरीता निवडण्यात आलेल्या प्रश्निकांकडून प्राप्त प्रश्नपत्रिकांमधून प्रत्येक पेपरची प्रश्नपत्रिका निवडणे.
३. प्रश्नपत्रिका संचाच्या गोपनीयतेची जबाबदारी निश्चित करणे.
४. परीक्षेनंतर निकालापर्यंत उत्तरपत्रिका सुरक्षित आणि गोपनीयरित्या ठेवणे.
५. सदर परीक्षेचा गुणतक्ता व निकाल अंतिम करणे.
# Page 2
शासन निर्णय क्रमांकः राजस-२०२१/प्र.क्र.२५२/५स