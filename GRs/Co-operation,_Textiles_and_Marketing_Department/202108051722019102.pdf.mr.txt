# Page 1
सन २०२०-२१ या वर्षात दिलेल्या पीक कर्जाच्या परतफेडीस मुदतवाढ देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन शुध्दिपत्र क्र. संकिर्ण-०६२१/प्र.क्र.७५/१८-स,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ५ ऑगस्ट, २०२१
वाचा :- १) सहकार आयुक्त व निबंधक, सहकारी संस्था, पुणे यांचे पत्र क्र. कृषीपत०९/सातारा जि.म.स. बँक/वसुली हंगाम मुदतवाढ / २०२१, दि.२५/०६/२०२१ २) शासन निर्णय, सहकार, पणन व वस्त्रोद्योग विभाग, क्र. संकीर्ण-०६२१/प्र.क्र.७५/१८-स, दि. ०१ जुलै, २०२१.
प्रस्तावना -:
राज्यात एप्रिल व मे २०२१ मध्ये उद्भवलेल्या कोविड-१९ परिस्थितीमुळे लागू केलेल्या टाळेबंदीच्या कालावधीत शेतकऱ्यांना शेतमालाच्या विक्री व्यवस्थेत निर्माण झालेल्या अडी-अडचणी व साखर कारखान्यांकडून शेतकऱ्यांना अद्याप देय असलेली FRP विचारात घेता राज्यातील जिल्हा मध्यवर्ती सहकारी बँका व व्यापारी बँकांनी शेतकऱ्यांना सन २०२०-२१ या वर्षात दिलेल्या पीक कर्जाच्या वसुलीस दि. ३१/०७/२०२१ पर्यंत मुदतवाढ वाचा येथील क्र. १ च्या शासन निर्णयान्वये जाहीर केली आहे.
तसेच सदर शासन निर्णयामध्ये पीक कर्जाच्या वसुलीस दिलेल्या वाढीव मुदतीत पीक कर्जाची संपूर्ण परतफेड करणाऱ्या शेतकऱ्यांना डॉ. पंजाबराव देशमुख व्याज सवलत योजनेचा लाभ अनुज्ञेय करण्यात आला आहे. शासनाने वेळोवेळी शेतकऱ्यांना रू. एक लाखापर्यंतचे कर्ज बिनव्याजी उपलब्ध करून दिले आहे. शासनामार्फत व्यापारी बँकांना दिला जाणारा एक टक्का व्याज परतावा व जिल्हा मध्यवर्ती सहकारी बँकांना दिला जाणारा २.५० टक्के व्याज परतावा यामुळे शेतकऱ्यांना ६ टक्के व्याज दराने पीक कर्ज उपलब्ध होत आहे. सदर पीक कर्जाची परतफेड संबंधित शेतकऱ्याने विहीत मुदतीत केल्यास केंद्र शासनाकडून ३ टक्के दराने तसेच राज्य शासनाकडून रू. १ लाखापर्यंतच्या कर्जासाठी ३ टक्के दराने व त्यापुढे रू. ३ लाखापर्यंतच्या कर्जासाठी १ टक्का दराने व्याज अनुदान देण्यात येते. याप्रमाणे व्याज परतावा व व्याज अनुदान या दोन्ही योजनांमुळे रू. १ लाखापर्यंतचे पीक कर्ज बिनव्याजी उपलब्ध होत आहे. यास्तव सदर शासन निर्णयामध्ये डॉ. पंजाबराव देशमुख व्याज सवलत योजनेसह व्याज परतावा योजनेचासुध्दा उल्लेख करण्याची बाब शासनाच्या विचाराधीन होती.
शासन शुध्दिपत्र : वर नमूद वाचा येथील क्र. २ च्या शासन निर्णयातील परिच्छेद क्र. १ मधील शेवटची ओळ “या वाढीव मुदतीत पीक कर्जाची परतफेड करणारे शेतकरी शासनाच्या डॉ. पंजाबराव देशमुख व्याज सवलत योजनेचा लाभ मिळण्यास पात्र असतील." ऐवजी " या वाढीव मुदतीत पीक कर्जाची परतफेड करणारे शेतकरी शासनाच्या डॉ. पंजाबराव देशमुख व्याज सवलत योजनेचा त्याचप्रमाणे व्याज परतावा योजनेचा
# Page 2
शासन शुध्दिपत्र क्रमांकः संकिर्ण-०६२१/प्र.क्र.७५/१८-स,
(व्यापारी बँकांसाठी १ टक्का दराने व जिल्हा मध्यवर्ती सहकारी बँकांसाठी २.५ टक्के दराने) लाभ मिळण्यास पात्र असतील.” असे वाचण्यात यावे.
# Page 3