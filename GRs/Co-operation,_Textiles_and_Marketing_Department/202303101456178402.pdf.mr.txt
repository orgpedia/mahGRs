# Page 1
महाराष्ट्र राज्य हातमाग महामंडळ मर्या., नागपूर या महामंडळाच्या सेवेत दिनांक ०१.०४.२००८ पासून कार्यरत असलेल्या ५२ कर्मचा-यांना दि. १.१.१९९६ ते दि. ३१.०३.२००८ या कालावधीच्या थकबाकी एवढी रक्कम सानुग्रह अनुदान स्वरुपात अदा करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : हातमाग-२०१८/प्र.क्र.१२३/टेक्स-३
नवीन प्रशासन भवन, १४ वा मजला
मादाम कामा रोड, हुतात्मा राजगुरू चौक,
मंत्रालयासमोर, मुंबई ४०० ०३२.
दिनांक : १० मार्च, २०२३.
वाचा : १) मा. उच्च न्यायालय, नागपूर खंडपीठ यांचे दिनांक १४.१२.२०२१ चे आदेश.
२) वस्त्रोद्योग आयुक्तालय, महाराष्ट्र राज्य, नागपूर यांचे जा.क्र./कार्या-५(२)/हातमाग/महामंडळ ५ वे ६ वेतन संबंधी/२८४८/२०२२ दि. २४ मे २०२२ चे पत्र.
प्रस्तावना : महाराष्ट्र राज्य हातमाग महामंडळ मर्या., नागपूर यांच्या आस्थापनेवरील कर्मचा-यांना दिनांक ११ फेब्रुवारी, २०१० च्या शासन निर्णयान्वये पाचव्या वेतन आयोगानुसार सुधारित वेतनश्रेणी दि. १.०४.२००८ पासून लागू करण्यात आली आहे. सदर दि. ११.०२.२०१० रोजीच्या शासन निर्णयात ५ व्या वेतन आयोगाबाबत नमूद केलेल्या ६ अटींपैकी अट क्र. २ नुसार वेतननिश्चिती संबंधीच्या फरकाची दि.
१.४.२००८ पूर्वीची कोणतीही थकबाकी अनुज्ञेय राहणार नसली तरीही तत्कालीन मा. मुख्यमंत्री महोदयांनी मानवतेच्या दृष्टिकोनातून दिलेल्या निर्देशास अनुसरुन तसेच मंत्रिपरिषद बैठकीत दिलेल्या निर्णयाच्या अनुषंगाने खास बाब म्हणून महामंडळातील ४२३ कर्मचा-यांपैकी फक्त ३७१ सेवानिवृत्त/स्वेच्छासेवानिवृत्त कर्मचा-यांना ५ व्या वेतन आयोगाची थकबाकी सानुग्रह अनुदान स्वरुपात अदा झाली.
त्यामुळे उर्वरित महामंडळातील कार्यरत ५२ कर्मचारी यांना उक्त शासन निर्णयातील अट क्र. २ लागू असल्यामुळे त्यांना पाचव्या वेतन आयोगाची थकबाकीचा लाभ झाला नाही. पाचव्या वेतन आयोगाच्या थकबाकी संदर्भात सदर महामंडळातील ४२३ कर्मचा-यापैकी ३७१ कर्मचारी यांच्याबाबतीत “सानुग्रह अनुदान” व उर्वरित ५२ कार्यरत कर्मचारी यांना “थकबाकी” अशा शब्दप्रयोगामुळे सदर कर्मचा-यांमध्ये भेदभाव निर्माण झाला. त्यामुळे सदर थकबाकी मिळणेसंदर्भात ५२ कार्यरत कर्मचारी यांनी मा. उच्च न्यायालयात याचिका दाखल केली. प्रस्तुत याचिकेबाबत मा. उच्च न्यायालय, नागपूर खंडपीठाने दिनांक १४.१२.२०२१ ला सदरची याचिका निकाली काढून या ५२ कर्मचा-यांना महाराष्ट्र शासनाने सेवानिवृत्त व स्वेच्छासेवानिवृत्त झालेल्या ३७१ माजी कर्मचा-यांना ज्याप्रमाणे ५ वे वेतन आयोगाच्या फरकाचे लाभ "सानुग्रह अनुदान" स्वरुपात अदा केले त्यानुसार निर्णयाचे तारखेपासून ६ महिन्याच्या आत अदा करण्याचे वाचा क्र. १ अनुसार आदेश दिलेले आहेत.
# Page 2
शासन निर्णय क्रमांकः हातमाग-२०१८/प्र.क्र.१२३/टेक्स-३
वरील अनुषंगाने सदर न्यायालयीन निर्णयाच्या अधिन राहून महामंडळातील ५२ कर्मचा-यांना ५ व्या वेतन आयोगाची थकबाकी रु.१,६०, ७८,२२३ /- इतकी रक्कम “सानुग्रह अनुदान” स्वरुपात अदा करणे आवश्यक आहे. त्यामुळे महाराष्ट्र राज्य हातमाग महामंडळ मर्या., नागपूर या महामंडळाच्या सेवेत दिनांक ०१.०४.२००८ पासून कार्यरत असलेल्या ५२ कर्मचा-यांना दि. ०१.०१.१९९६ ते दि. ३१.०३.२००८ या कालावधीच्या पाचव्या वेतन आयोगाच्या थकबाकी एवढी रु.१,६०,७८,२२३/- इतकी रक्कम सानुग्रह अनुदान स्वरुपात अदा करण्याची बाब शासनाच्या विचाराधीन होती. यासंदर्भात दि. २ मार्च, २०२३ रोजी मंत्रिमंडळ बैठकीत विचारविनिमय होऊन झालेल्या निर्णयाच्या अनुषंगाने पुढीलप्रमाणे निर्णय घेत आहे.
शासन निर्णय :
१. महाराष्ट्र राज्य हातमाग महामंडळ मर्या., नागपूर येथील सेवानिवृत्त / स्वेच्छानिवृत्त ३७१ कर्मचाऱ्यांना दि.०१.०१.१९९६ ते दि.३१.०३.२००८ या कालावधीतील ५ व्या वेतन आयोगाच्या फरकाची थकबाकी खास बाब म्हणून ज्याप्रमाणे “सानुग्रह अनुदान” स्वरूपात अदा केली त्याप्रमाणे हातमाग महामंडळातील कार्यरत ५२ कर्मचाऱ्यांना पाचव्या वेतन आयोगाच्या थकबाकी रू.१,६०, ७८,२२३/- (अक्षरी रुपये एक कोटी साठ लाख अठ्ठयाहत्तर हजार दोनशे तेवीस फक्त) इतकी रक्कम सानुग्रह अनुदान स्वरूपात अदा करण्यास मान्यता देण्यात येत आहे.
२. उपरोक्त सानुग्रह अनुदानाची रक्कम साठी मागणी क्र. व्ही-२, २८५१ ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था, (०१) (०७) महाराष्ट्र राज्य हातमाग महामंडळ मर्या., नागपूर येथील कर्मचा-यांना पाचव्या वेतन आयोगाच्या थकबाकीची रक्कम अदा करण्यासाठी अनुदान (२८५१६७०७), ३३, अर्थसहाय्य, (अनिवार्य) (दत्तमत) या लेखाशीर्षांखालील सन २०२२-२३ या आर्थिक वर्षासाठी रु. १,६०,७८,२२३/- इतकी तरतूद करण्यात आलेली आहे.
३. सदर शासन निर्णय विधी व न्याय विभाग आणि नियोजन विभागाशी विचारविनिमय करून तसेच वित्त विभागाचे अनौ. संदर्भ क्र.२८/२०२३/व्यय-२ दि.१६.०१.२०२३ या अन्वये दि. ०३.०२.२०२३ रोजी वित्त विभागाने दिलेल्या सहमतीने व दि.०२.०३.२०२३ रोजीच्या मंत्रिमंडळ बैठकीत घेण्यात आलेल्या निर्णयाच्या अनुषंगाने निर्गमित करण्यात येत आहे.
# Page 3