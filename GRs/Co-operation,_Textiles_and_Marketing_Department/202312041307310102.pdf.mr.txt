# Page 1
राज्यातील नागरी सहकारी बँकांसमोरील अडचणींचा अभ्यास करुन अहवाल शासनास सादर करणेसाठी समिती गठीत करणेबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- बैठक- १०२३/प्र.क्र. ३९८/७-स
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख :- ०४ डिसेंबर, २०२३.
प्रस्तावना : महाराष्ट्राच्या आर्थिक विकासामध्ये राज्यातील नागरी सहकारी बँकांची भुमिका खुपच महत्वाची राहिली आहे. राज्यात सद्यस्थितीत सुमारे ४३५ नागरी सहकारी बँका कार्यरत आहेत.
नागरी सहकारी बँकांच्या माध्यमातून राज्यातील व्यावसायिकांना तसेच सर्वसामान्यांना कर्जपुरवठा करण्यात येतो.
राज्यामध्ये कोविड-१९ च्या उद्भावानंतर नागरी सहकारी बँकांच्या व्यवसायामध्ये मोठ्या प्रमाणावर अडचणी निर्माण झाल्या आहेत. सदर अडचणींचे निराकरण करण्याच्या दृष्टीने मा. मंत्री (सहकार) यांचे अध्यक्षतेखाली दिनांक १९.१०.२०२३ रोजी मंत्रालय, मुंबई येथे बैठक आयोजीत करण्यात आली. सदर बैठकीमध्ये राज्यातील अडचणीत असणाऱ्या नागरी सहकारी बँकांना मदत करण्यासाठी या बँकांसमोरील समस्यांचा अभ्यास करुन शासनास शिफारस अहवाल सादर करणेसाठी समिती गठीत करण्याचा निर्णय घेण्यात आला.
त्यानुषंगाने नागरी सहकारी बँकांपुढील समस्यांचा अभ्यास करण्यासाठी समिती गठीत करण्याबाबतचा प्रस्ताव शासनाच्या विचाराधीन होता.
शासन निर्णय :
राज्यातील अडचणीत असणाऱ्या नागरी सहकारी बँकांना मदत करण्यासाठी या बँकांसमोरील समस्यांचा अभ्यास करुन शासनास अहवाल सादर करण्यासाठी खालीलप्रमाणे समिती गठीत करण्यात येत आहे.
-------------------------------------------------------------------------------------
| अ. क्र. | नाव व पदनाम | समितीतील पदनाम |
| १ | श्री. विद्याधर अनास्कर (प्रशासक, महाराष्ट्र राज्य सहकारी बँक लि., मुंबई ) | अध्यक्ष |
| २ | अॅड. सुभाष पणदुरकर (अध्यक्ष, सावंतवाडी नागरी सहकारी बँक) | सदस्य |
| ३ | श्री. सी बी अडसूळ ( संचालक, बृहन्मुंबई नागरी सहकारी बँक असो.) | सदस्य |
| OC ४ | श्री. आनंद कटके (उपनिबंधक, नागरी बँका, मुख्यालय, पुणे) | सदस्य |
-------------------------------------------------------------------------------------
# Page 2
शासन निर्णय क्रमांक: बैठक-१०२३/प्र.क्र. ३९८/७-स
--------------------------------------------------------------------------------------------------------------
| ५ | श्री. नितीन बनकर (संचालक, मुंबई जिल्हा मध्यवर्ती सहकारी बँक) | सदस्य |
| ६  |  | श्रीमती सायली भोईर (मुख्य कार्यकारी अधिकारी, महाराष्ट्र नागरी सहकारी बँक्स फेडरेशन लि. मुंबई) | सदस्य सचिव |
--------------------------------------------------------------------------------------------------------------
२. सदर समितीने आपला अहवाल एक महिन्यात शासनास सादर करावा.