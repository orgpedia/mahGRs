# Page 1
महाराष्ट्र शासन
क्रमांक : संकीर्ण- २०२१/प्र.क्र.२४/१३-स सहकार, पणन व वस्त्रोद्योग विभाग.
मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०००३२.
दिनांक : ३० जुलै, २०२१.
वाचा:- १. या विभागाचे समक्रमांकाचे दिनांक ८ मार्च, २०२१ रोजीचे आदेश व दि. २३ मार्च, २०२१ रोजीचे शुध्दीपत्रक.
२. सहकार आयुक्त व निबंधक, सहकारी संस्था यांचे दि. १४ मे, २०२१ रोजीचे पत्र.
आदेश
ज्याअर्थी, सार्वजनिक आरोग्य विभागाने राज्यात कोरोना विषाणुमुळे उद्भवणाऱ्या संसर्गजन्य आजारामुळे आरोग्यविषयक आपत्कालिन परिस्थिती नमूद करून दिनांक १४ मार्च, २०२० रोजीच्या अधिसूचनेन्वये साथरोग अधिनियम, १८८७ च्या खंड २, ३ व ४ ची अंमलबजावणी राज्यात सुरू केली, तसेच, वेळोवेळी आदेश निर्गमित करुन राज्यातील लॉकडाऊन मध्ये वाढ केली. त्यामुळे सामाजिक अंतर पाळण्याच्या दृष्टीने सन २०१९-२०२० या वर्षासाठी सहकारी संस्थांच्या वार्षिक सर्वसाधारण सभा अधिनियमातील विहित मुदतीत घेणे शक्य नसल्याने वाचा येथील क्र. १ येथील आदेशान्वये वार्षिक सर्वसाधारण सभा VC/OAVM द्वारे घेण्यास मान्यता देण्यात येणे; ज्या अर्थी, महाराष्ट्र सहकारी संस्था अधिनियम १९६० चे कलम ७५ मध्ये प्रत्येक संस्था वित्तीय वर्ष समाप्त झाल्यापासून चार महिन्यांच्या कालावधीत आपले लेखापरिक्षण पूर्ण करुन तिचे कामकाज चालविण्यासाठी वित्तीय वर्ष संपल्यानंतर सहा महिन्यांच्या कालावधीच्या आत आपल्या सदस्यांची अधिमंडळाची वार्षिक बैठक बोलाविल अशी तरतुद आहे. मात्र, कोव्हीड-१९ महामारीच्या प्रकोपामुळे संस्थांना वार्षिक सर्वसाधारण सभा घेणे शक्य नसल्याने सन २०२०-२०२१ या वर्षासाठी वार्षिक सर्वसाधारण सभा Online/VC/OAVM द्वारे घेण्यास सहकार आयुक्त व निबंधक, सहकारी संस्था यांनी वाचा येथील क्र. २ अन्वये मान्यता देण्याची विनंती शासनास करणे; ज्याअर्थी, कोव्हीड-१९ च्या दुस-या लाटेमुळे महामारीच्या प्रकोपामुळे महसुल,वन ( आपत्ती व्यस्थापन) विभागाच्या दि. २५ जुन, २०२१ रोजीच्या आदेशान्वये सामाजिक अंतर पाळण्याच्या दृष्टीने ५० पेक्षा जास्त व्यक्ती एकत्र येण्यास बंदी असल्याने वार्षिक सर्वसाधारण सभा कशा पध्दतीने घेण्यात याव्यात, याबाबत राज्यातील सर्व सहकारी संस्थांमध्ये संभ्रमवस्था निर्माण झाली असणे;
त्याअर्थी, सन २०२०-२०२१ या वर्षासाठी राज्यातील ५० पेक्षा जास्त सदस्य संख्या असलेल्या सर्व सहकारी संस्थांच्या वार्षिक सर्वसाधारण सभा VC/OAVM (Other Audio Visual Means) द्वारे घेण्यासाठी खालीलप्रमाणे मार्गदर्शक सुचना निर्गमित करण्यात येत आहेत: १. राज्यात कोरोना विषाणुमुळे उद्भवणाऱ्या संसर्गजन्य आजारामुळे सार्वजनिक आरोग्य विभाग व महसुल व वन विभागाने वेळोवेळी निर्गमित केलेल्या मार्गदर्शक सुचनांचे काटेकोरपणे पालन करुन, ५० पेक्षा कमी सभासद असलेल्या सर्व सहकारी संस्था त्यांच्या सभासदांच्या प्रत्यक्ष सहभागाद्वारे वार्षिक सर्वसाधारण सभा घेवू शकतील.
# Page 2
शासन आदेश क्रमांक: संकीर्ण-२०२१/प्र.क्र.२४/१३-स
२. ५० पेक्षा जास्त सभासद असलेल्या सर्व सहकारी संस्थांनी खालील कार्यप्रणालीचा अवलंब करून व्हीसी अथवा ओएव्हीएम द्वारे वार्षिक सर्वसाधारण सभेचे आयोजन करावे: अ) संस्थेच्या प्रत्येक सभासदास वार्षिक सर्वसाधारण सभेचा दिनांक, वेळ, ठिकाण व लिंक याबाबतची माहिती किमान सात दिवस अगोदर एसएमएस/मेल/वॉटसअपद्वारे कळविण्याची व्यवस्था करण्यात यावी.
बी) वार्षिक सर्वसाधारण सभेची नोटिस संस्थेचा नोटीस बोर्ड/ संस्थेच्या शाखांची कार्यालये इत्यादी ठिकाणी लावण्यात यावी.
सी) ज्या सभासदांचे ईमेल पत्ता किंवा संपर्कासाठी मोबाईल क्रमांक नसेल अशा सभासदांना बैठकित चर्चेसाठी असणा-या विषयाबाबतची माहीती सात दिवसात पत्राद्वारे पोहच करण्याची जबाबदारी संबंधित सहकारी संस्थेची राहील.
डी) सर्व सहकारी संस्थांनी त्यांच्या वार्षिक सर्वसाधारण सभेबाबतच्या माहितीची जाहीरात संस्थेचे कार्यक्षेत्र विचारात घेवून, किमान एक स्थानिक वर्तमानपत्र/ एक जिल्हा वर्तमानपत्र किंवा राज्य दर्जा असलेल्या मराठी किंवा इंग्रजी वर्तमानपत्रात द्यावी. वर्तमानपत्रात जाहीरात देताना त्यामध्ये खालील बाबींचा समावेश करण्यात यावा:
i) वार्षिक सर्वसाधारण सभा आयोजित करण्यासाठी व्हीसी किंवा ओएव्हिएम (Other Audio Visual Means) यापैकी कोणत्या माध्यमाद्वारे घेण्यात येणार आहे.
ii) सभेचा दिनांक व वेळ.
iii) ज्या सभासदांनी आपला ईमेल आयडी किंवा मोबाईल क्रमांक याबाबतची माहिती संबंधित सहकारी संस्थेकडे नोंद केली नसेल त्याबाबतची माहिती कोठे सादर करावी याबाबतचा तपशील नमुद करावा.
ई) सहकारी संस्थांच्या वार्षिक सर्वसाधारण सभा या व्हीसी किंवा ओएव्हिएम (Other Audio Visual Means) द्वारे घेण्यासाठी संबंधित सहकारी संस्थेने त्यांच्याकडे उपलब्ध असणा-या तज्ञ व्यक्तीच्या सल्ल्याने अथवा एजन्सीची निवड करुन त्यांच्यामार्फत सभेचे कामकाज पार पाडावे.
एफ) सदर एजन्सीची निवड करताना मराठी सॉप्टवेअर वापरणा-या एजन्सीचा प्राधान्याने विचार करावा.
आय) वार्षिक सर्वसाधारण सभेस सदस्यांच्या उपस्थितीबाबत योग्य नोंद ठेवून सभेबाबतचे अभिलेख प्रचलीत तरतूदीनुसार जतन करून ठेवण्याची जबाबदारी संबंधित संस्थेची राहील.
जे) वरील मार्गदर्शक सुचनांचे काटेकोरपणे पालन करुन संस्थांनी आपल्या वार्षिक सर्वसाधारण सभा घेण्याची कार्यवाही तात्काळ करावी.
# Page 3