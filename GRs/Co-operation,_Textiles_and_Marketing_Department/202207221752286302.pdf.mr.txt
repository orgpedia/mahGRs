# Page 1
प्रकल्प अहवालास मान्यता देण्याबाबत.
शरद सहकारी सूतगिरणी मर्या. कागल, ता. कागल, जि. कोल्हापूर.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रकल्प १२२१/प्र.क्र.३१ / टेक्स१ (अ)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२ जुलै, २०२२.
वाचा : १. शासन निर्णय, सहकार व वस्त्रोद्योग विभाग क्र.सूतगि-२१९३/प्र.क्र.१८६/टेक्स-१, दि.११.०८.१९९३.
२.शासन निर्णय, सहकार व वस्त्रोद्योग विभाग क्र.सूतगि-११९४/प्र.क्र.१९५/टेक्स-१, दि.०४.१०.१९९४.
३. शासन निर्णय, सहकार व वस्त्रोद्योग विभाग क्र.सूतगि-११०८/प्र.क्र.९१/टेक्स-१ (अ), दि.२६.०८.१९९४.
४.शासन निर्णय, सहकार व वस्त्रोद्योग विभाग क्र.सूतगि- ११९७/प्र.क्र.१९३/टेक्स-१, दि.२४.०३.१९९९.
५. शासन निर्णय, सहकार व वस्त्रोद्योग विभाग क्र.सूतगि-३३१६/प्र.क्र.८१/टेक्स-१ (अ), दि.१०.०७.२०१७.
६. शासन निर्णय, सहकार व वस्त्रोद्योग विभाग क्र.धोरण-२०१७/प्र.क्र.६/टेक्स-५, दि.१५.०२.२०१८.
७. शासन निर्णय, सहकार व वस्त्रोद्योग विभाग क्र.सूतगि ३३१८/प्र.क्र.७९/टेक्स१ (अ), दि.१९.०३.२०२१.
८.शासन निर्णय, सहकार व वस्त्रोद्योग विभाग क्र.प्रकल्प -१२२१/प्र.क्र.३१/टेक्स-१(अ), दि.२६.०३.२०२१.
९. शासन निर्णय, सहकार व वस्त्रोद्योग विभाग क्र.प्रकल्प -१२१३/प्र.क्र.५०/टेक्स-१(अ), दि.१७.०६.२०२१.
१०.आयुक्त, वस्त्रोद्योग, नागपूर यांचे पत्र क्र. कार्या-६(१)/सूतगि/प्रकल्प अहवाल / ६२९०/ २०२१, दि.०१.११.२०२१.
प्रस्तावना :
शरद सहकारी सूतगिरणी मर्या. कागल ता. कागल जि. कोल्हापूर या सूतगिरणीची नोंदणी दि.२६.०८.१९९४ रोजी करण्यात आली आहे. सूतगिरणीचा आठव्या पंचवार्षिक योजनेत शासन निर्णय दि.०४.१०.१९९४ अन्वये समावेश करुन शासकीय अर्थसहाय्यासाठी निवड करण्यात आली होती तर, दि.१९.०३.२०२१ रोजीच्या शासन निर्णयान्वये या सूतगिरणीची शासन अर्थसहाय्यासाठी नव्याने निवड करण्यात आली आहे. शासन निर्णय दि.२६.०३.२०२१ नुसार, या सुतगिरणीच्या रू.६१७४.२४ लाख इतक्या प्रकल्प अहवालास मान्यता देण्यात आली आहे.
# Page 2
शासन निर्णय क्रमांकः प्रकल्प १२२१/प्र.क्र.३१/टेक्स१ (अ)
२. शासनाने दि.१७.०६.२०२१ रोजीच्या शासन निर्णयन्वये, राज्यातील सहकारी सूतगिरण्यांची प्रकल्प किंमत रु.८०९०.०० लाख इतकी निश्चित केली आहे. शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षीक योजना काळातील ज्या सहकारी सूतगिरण्याचे प्रकल्प पूर्ण क्षमतेने सुरु झालेले नाहीत अशा सहकारी सूतगिरण्यांना देखील प्रो-रेटा पध्दतीने रु.८०९०.०० लाख प्रकल्प किंमत लागू करण्याचा निर्णय घेतलेला आहे. सदर निर्णयाच्या अनुषंगाने या सूतगिरणीने महाराष्ट्र राज्य सहकारी वस्त्रोद्योग महासंघ, मुंबई यांचेकडून २५२०० चात्यांचा रू.८०९०.०० लाखांचा प्रकल्प तयार करून घेतला आहे. तर, आयुक्त, वस्त्रोद्योग, नागपूर यांनी दि.२९.१२.२०२१ रोजीच्या पत्रान्वये रु.७२९८.३९ लाख इतका सुधारित प्रकल्प अहवाल सुकाणू समितीच्या मंजूरीसाठी सादर केलेला आहे. या सूतगिरणीच्या रु.८०९०.०० लाखाच्या सुधारीत प्रकल्प अहवालास मंजूरी देण्याबाबत दि.२५.०३.२०२२ रोजी मा.मंत्री (वस्त्रोद्योग) यांच्या अध्यक्षतेखाली आयोजित सुकाणू समितीची बैठक आयोजित करण्यात आली होती. या बैठकीत निर्णय घेण्यात आला की, आयुक्त, वस्त्रोद्योग, नागपूर, यांच्या अध्यक्षतेखालील समितीचा प्रो-रेटा कसा निश्चित करावा याबाबतचा अहवाल आल्यानंतर प्रो-रेटाच्या सुत्रानुसार सूतगिरणीची जी प्रकल्प किंमत निश्चित होईल ती या सूतगिरणीची अंतीम सुधारीत प्रकल्प किंमत निश्चित करण्यात येईल, या अटीच्या अधिन राहून या सूतगिरणीच्या रु.८०९०.०० लाख या प्रकल्प किंमतीस तत्वत: मान्यता देण्यात येत आहे.
तदनंतर, सहकारी सूतगिरण्यांची सुधारीत प्रकल्प अहवाल किंमत प्रो-रेटा पध्दतीने निश्चित करण्याबाबत मा.मंत्री (वस्त्रोद्योग ) यांच्या अध्यक्षतेखाली दि.२३.०६.२०२२ रोजी बैठक पार पडली असून या बैठकीत 'सहकारी सूतगिरणीच्या प्रकल्प अहवाल किंमत रु.६१.७१ कोटी वरुन रु.८०.९० कोटी करण्याच्या अनुषंगाने प्रो-रेटा कसा निश्चित करावा याबाबत निर्णय घेण्यात आला आहे.
३. शरद सहकारी सूतगिरणी मर्या. कागल ता.कागल जि. कोल्हापूर या सूतगिरणीच्या रु.८०९०.०० लाख या प्रकल्प किंमतीस मा. मुख्यमंत्री महोदयांनी मान्यता प्रदान केली आहे.
त्यानुषंगाने शरद सहकारी सूतगिरणी मर्या. कागल ता.कागल जि. कोल्हापूर या सूतगिरणीच्या रु.८०९०.०० लाख इतक्या प्रकल्प अहवाल किंमतीस मान्यता देण्याची बाब शासनाच्या विचाराधीन होती.
शासन निर्णय : वरील प्रस्तावनेमध्ये नमुद केल्यानुसार, शरद सहकारी सूतगिरणी मर्या., कागल, ता.कागल, जि.कोल्हापूर या सहकारी सूतगिरणीच्या २५२०० चात्यांच्या प्रकल्पास, त्या त्या बाबींसाठी मंजूर कमाल मर्यादेपेक्षा जास्त होणारा खर्च गिरणी स्वनिधी उभारुन करेल, या अटीवर या सहकारी सुतगिरणीची प्रकल्प अहवाल किंमत रु.६१.७४ कोटी वरुन रु.८०.९० कोटी सुधारीत करण्यास विशेष बाब म्हणून शासन मान्यता देण्यात येत आहे.
२. सदर सुतगिरणीवर खालील बाबी बंधनकारक राहतील.
१) सूतगिरणीच्या कामासाठी कालबध्द कार्यक्रम (Time bound Program) आखून घ्यावा व त्यानुसार सूतगिरणीची उभारणी विहित कालावधीत करावी.
२) शासन निर्णय दि. २४.३.१९९९ मधील सूतगिरणी परतफेडीस पात्र होण्याबाबतच्या अटीमध्ये दि.१०.०७.२०१७ रोजीच्या शासन निर्णयान्वये सुधारणा करण्यात आली असून सदरची सुधारणा या सूतगिरणीसाठी बंधनकारक राहील.
पृष्ठ ४ पैकी २
# Page 3
शासन निर्णय क्रमांकः प्रकल्प १२२१/प्र.क्र.३१/टेक्स१ (अ)
३) सूतगिरणीस निधी उभा करण्यासाठी कोणती बँक कर्ज देणार आहे, त्या बँकेचे कर्ज मंजूर करण्यात येत असल्याबाबतचे पत्र सादर करावे.
४) सूतगिरणीच्या कामकाजावर व प्रकल्प उभारणीवर लक्ष देऊन त्याबाबतचा तिमाही प्रगती अहवाल आयुक्त वस्त्रोद्योग, नागपूर यांनी विहित विवरणपत्रात शासनास सादर करावा.
५) सूतगिरणीचा प्रकल्प एक पथदर्शक प्रकल्प म्हणून उभा राहील याबाबत सूतगिरणीने तसेच आयुक्त वस्त्रोद्योग, नागपूर यांनी दक्षता घ्यावी.
६) सदर सूतगिरणी सर्वसाधारण प्रवर्गातील असल्याने शासनाने भविष्यात काही अटी/शर्ती घातल्यास त्या या सूतगिरणीवर बंधनकारक असतील.
७) दि. १७ ऑक्टोबर, २०१६ रोजीच्या राजपत्रान्वये राज्यातील सहकारी संस्थांवर दोन शासकीय सदस्य नेमण्याच्या अनुषंगाने महाराष्ट्र सहकारी संस्था अधिनियम, १९६० मध्ये सुधारणा करण्यात आली असून सदर निर्णय या सूतगिरणीस बंधनकारक राहील.
३. शरद सहकारी सूतगिरणी मर्या. कागल, ता.कागल, जि. कोल्हापूर या सूतगिरणीचे सभासद भागभांडवल व शासकीय भागभांडवल यांचे प्रमाण १:९ असे राहील. त्यानुसार सूतगिरणीने पुढीलप्रमाणे निधी उपलब्ध करावयाचा आहे.
(रुपये लाखात)
----------------------------------
| १ | सभासद भाग भांडवल (५%) | ४०४.५० |
|  | शासकीय भागभांडवल (४५%) | ३६४०.५० |
| ३ | दीर्घ मुदती कर्ज (५०%) | ४०४५.०० |
|  | एकूण | ८०९०.०० |
----------------------------------
सदर सूतगिरणीचा प्रकल्प किंमतीचा बाबनिहाय तरतुदीचा तपशील खालीलप्रमाणे राहील व त्यामर्यादेत सूतगिरणीने खर्च करणे गिरणीस बंधनकारक राहील.
(रुपये लाखात)
----------------------------------------------------------------------------------------------------------------------------
| अ.क्र. | तपशिल | प्रकल्प  |  अहवाल किंमत  |  | रू.८०९०.००  | लाखाच्या  |  प्रस्तावातील बाबनिहाय खर्च | प्रो-रेटा प्रमाणे गणना केलेली रक्कम |
| १ | जमीन व जमीन सुधारणा | ५८.०६ | १७२.०० | १७२.०० |
| २ | फॅक्टरी इमारत व इतर बांधकाम | १२१५.३० | १९०८.३८ | १९०८.३८ |
| ३ | प्लँट अँड मशिनरी | ३१०२.७८ | ४०६७.३० | ४०६७.३० |
| ४ | इतर कायम मालमत्ता | ८४५.०० | ९११.०० | ९११.०० |
| ५ | स्टोअर्स व स्पेअर्स | ६१.०० | ८८.८७ | ८८.८७ |
----------------------------------------------------------------------------------------------------------------------------
पृष्ठ ४ पैकी ३
# Page 4
शासन निर्णय क्रमांकः प्रकल्प १२२१/प्र.क्र.३१/टेक्स१ (अ)
६ प्रिऑपरेटिव्ह खर्च २०८.१६ ४११.१२ ४११.१२
------------------------------------
| ७ | मार्जीन मनी | ४१०.१७ | १८७.०० | १८७.०० |
| ८ | कॉन्टीजंसी | २७३.७७ | ३४४.३३ | ३४४.३३ |
|  | एकूण | ६१७४.२४ | ८०९०.०० | ८०९०.०० |
------------------------------------
४. सदर सूतगिरणीने रु.८०९०.०० लाख इतक्या किंमतीमध्ये प्रकल्पाची उभारणी पूर्ण करावी.
शासनाकडून देय भागभांडवलाची रक्कम निधीच्या उपलब्धतेप्रमाणे देण्यात येईल. प्रकल्प पूर्ण करण्यासाठी वरीलप्रमाणे त्या त्या प्रयोजनासाठी मंजूर किंमतीपेक्षा जास्त रक्कम खर्च झाल्यास जास्तीची रक्कम सूतगिरणीने स्वनिधीतून उभी करणे आवश्यक राहील. प्रकल्पावर अतिरिक्त होणारा खर्च सूतगिरणीला स्वत: करावा लागेल. तसेच यंत्रसामुग्री खरेदी व स्थापत्य बांधकामासाठी शासन निर्णय दि.१५.०६.२००६ व दि.२८.०३.२०१८ नुसार मान्यता घ्यावी. सूतगिरणीच्या संचालक मंडळाने सूतगिरणीच्या खर्चावर कडक नियंत्रण ठेवावे व अनावश्यक खर्च टाळावा.