# Page 1
सन २०१८च्या खरीप हंगामात दुष्काळ जाहीर झालेल्या गावांमध्ये पीक कर्जाचे पुनर्गठन व शेतीशी निगडीत कर्जाच्या वसुलीस स्थगिती देण्याबाबत
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्र. संकीर्ण-१११८/प्र.क्र.१४१/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०७ मार्च, २०१९
वाचा १) शासन निर्णय - महसूल व वन विभाग क्र. एससीवाय-२०१८/प्र.क्र.८९/म-७, दि.२३.१०.२०१८.
२) शासन निर्णय – महसूल व वन विभाग क्र.एससीवाय-२०१८/प्र.क्र.८९/म-७, दि.३१.१०.२०१८.
३) भारतीय रिझर्व बँकेचे मास्टर निर्देश आरबीआय/एफआयडीडी/२०१८-१९, दि.१७.१०.२०१८.
४) शासन निर्णय – महसूल व वन विभाग क्र. एससीवाय-२०१८/प्र.क्र.८९/म-७, दि. ६.११.२०१८.
५) शासन परिपत्रक- सहकार, पणन व वस्त्रोद्योग विभाग क्र. संकीर्ण-१११८/प्र.क्र.१४१/१८-स, दि.१९ डिसेंबर, २०१८.
६) शासन निर्णय – महसूल व वन विभाग क्र. एससीवाय-२०१८/प्र.क्र.२१६/म-७, दि. ८.१.२०१९.
७) शासन निर्णय – महसूल व वन विभाग क्र. एससीवाय-२०१८/प्र.क्र.२१६/म-७, दि. २१.२.२०१९.
शासन परिपत्रक :
वरील वाचा येथील महसूल व वन विभागाच्या अ.क्र.१,२,४,६,व ७ येथील शासन निर्णयान्वये त्या सोबतच्या परिशिष्टात नमूद केलेल्या गावांत तालुक्यांत दुष्काळ जाहीर करून सवलती लागू करण्याबाबत निर्देश दिले आहेत.
उपरोक्त नमूद अ. क्र. १,२,४,६, व ७ येथील शासन निर्णयांमध्ये जाहीर केलेल्या सवलती उपाययोजनांमध्ये १) सहकारी कर्जाचे पुनर्गठन व २) शेतीशी निगडित कर्जाच्या वसुलीस स्थगिती अशा सहकार विभागाशी संबंधित सवलती/ उपाययोजनांचा समावेश आहे.
२. महसूल व वन विभागाच्या वरील अ. क्र. १, २, व ४च्या निर्णयांच्या अनुषंगाने व भारतीय रिझर्व बँकेच्या दि. १७.१०.२०१८ च्या निर्देशांतील सूचनांच्या आधारे सहकार, पणन व वस्त्रोद्योग विभाग शासन परिपत्रक दि. १९.१२.२०१९ अन्वये खरीप २०१८ मधील कर्जाच्या वसुलीस दि.३१.१०.२०१९ पर्यंत स्थगिती देण्याबाबत तसेच अल्पमुदत पीक कर्जाचे मध्यम मुदत कर्जात (कालावधी ५ वर्षे) पुनर्गठन करण्यास मान्यता देण्यात आली आहे व याअनुषंगाने कार्यवाही करण्याबाबत राष्ट्रीयकृत बँका, व्यापारी बँका व महाराष्ट्र राज्य सहकारी बँक व संबंधित जिल्हा मध्यवर्ती सहकारी बँकांना आवश्यक कार्यवाही करण्याबाबत सूचित केले आहे.
# Page 2
शासन परिपत्रक क्रमांकः संकीर्ण-१११८/प्र.क्र.१४१/१८-स ३. महसूल व वन विभागाच्या वरील अ.क्र. ६ व ७ येथील शासन निर्णय दि. ८.१.२०१९ व दि.२१.२.२०१९ अन्वये दुष्काळ जाहीर केलेल्या गावांतही सहकार, पणन व वस्त्रोद्योग विभाग शासन परिपत्रक दि.१९.१२.२०१९ मधील सूचनांप्रमाणेच सन २०१८ मधील खरीप पीक कर्जाच्या वसुलीस दि. ३१.१०.२०१९ पर्यंत स्थगिती देण्याबाबत तसेच अल्पमुदत पीक कर्जाचे मध्यम मुदत कर्जात (कालावधी ५ वर्षे) पुनर्गठन करण्यास मान्यता देण्यात येत आहे.
सुलभ संदर्भासाठी उपरोक्त दि.८.१.२०१९ व दि. २१.२.२०१९ च्या शासन निर्णयांची परिशिष्टे यासोबत जोडली आहेत, संदर्भाधीन शासन निर्णय महाराष्ट्र शासनाच्या संकेतस्थळावर उपलब्ध आहेत.
४. खरीप-२०१८ हंगामातील पीक कर्जाच्या परतफेडीचा दिनांक ३१ मार्च,२०१९ असल्याने वरीलप्रमाणे बाधित गावातील जे शेतकरी विहीत मुदतीत पीक कर्जाची परतफेड करु शकणार नाहीत अशा शेतकऱ्यांची संमती घेऊन खरीप-२०१८ हंगामातील पीक कर्जाचे व्याजासह मध्यम मुदत कर्जात ५ वर्षांच्या कालावधीसाठी पुनर्गठन करण्यात यावे.
खरीप-२०१८ मधील पीक कर्जाच्या पुनर्गठनाची कार्यवाही सर्व बँकांनी दि. ३१ जुलै, २०१९ पर्यंत पूर्ण करावी व अशा शेतकऱ्यांना पुढील हंगामासाठी पीक कर्ज उपलब्ध करुन देण्यात यावे. या शासन परिपत्रकाची अंमलबजावणी कटाक्षाने करण्यात येईल याची सहकार आयुक्त व निबंधक, सहकारी संस्था, महाराष्ट्र राज्य, पुणे तसेच समन्वयक, राज्यस्तरीय बँकर्स समिती (SLBC) बँक ऑफ महाराष्ट्र, पुणे यांनी दक्षता घ्यावी.
# Page 3
# Page 4
# Page 5
# Page 6
# Page 7