# Page 1
महाराष्ट्र राज्य वखार महामंडळ, पुणे यांच्या आस्थापनेवरील अधिकारी / कर्मचारी यांना सातव्या वेतन आयोगाच्या शिफारशीनुसार सुधारीत वेतनश्रेणी लागू करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक :- वखार-२०१९/प्र.क्र. ८१/१-स
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- २ नोव्हेंबर, २०२१.
संदर्भ:- १) महाराष्ट्र राज्य वखार महामंडळाचे पत्र क्र. मरावम/आस्थापना/ ७ वा वेतन आयोग/९१६, दिनांक ३०.०५.२०१९,
२) शासन पत्र, सहकार, पणन व वस्रोद्योग विभाग,
क्रमांक :- वखार १४०९/प्र.क्र.२१०/ ९-स, दिनांक २३.०३.२०१० ३) शासन निर्णय, वित्त विभाग,
क्रमांक:- शासाउ- २०१९/प्र.क्र.१३/सा.उ., दिनांक ०४.०८.२०२१
प्रस्तावना : राज्यातील सार्वजनिक उपक्रमांतील कर्मचाऱ्यांना सातव्या वेतन आयोगानुसार सुधारित वेतनश्रेणी लागू करण्याचा निर्णय वित्त विभागाने संदर्भाधीन क्र.१ येथील दिनांक ०४.०८.२०२१ रोजीच्या शासन निर्णयान्वये घेतला आहे. महाराष्ट्र राज्य वखार महामंडळाच्या संचालक मंडळाने दिनांक १९.०२.२०१९ रोजीच्या २३८ व्या सभेमध्ये महामंडळाच्या आस्थापनेवरील अधिकारी/कर्मचारी यांना सातव्या वेतन आयोगानुसार सुधारित वेतनश्रेणी लागू करण्याचा ठराव पारित केला आहे. त्यानुसार, महाराष्ट्र राज्य वखार महामंडळाच्या अधिकारी/कर्मचाऱ्यांना ७ वा वेतन आयोग लागू करण्याची शिफारस केलेली आहे. त्याप्रमाणे, महाराष्ट्र राज्य वखार महामंडळाच्या अधिकारी/कर्मचाऱ्यांना ७ वा वेतन आयोग लागू करण्याची बाब शासनाच्या विचाराधीन होती. त्यानुसार, शासनाने पुढील निर्णय घेतला आहे:
शासन निर्णय:
वित्त विभागाच्या दिनांक ०४.०८.२०२१ च्या शासन निर्णयातील निकषांस अनुसरुन महाराष्ट्र राज्य वखार महामंडळातील अधिकारी / कर्मचाऱ्यांना ७ व्या वेतन आयोगाच्या शिफारशीनुसार या शासन निर्णयासोबतच्या परिशिष्ट “अ” मधील रकाना क्र. ८ प्रमाणे ७ व्या वेतन आयोगाची सुधारीत वेतनश्रेणी दिनांक ०१ जुलै, २०२१ पासून लागू करण्यास खालील अटींच्या अधीन राहून मान्यता देण्यात येत आहे:
१) महामंडळाने वित्त विभाग / शासनाकडून सातव्या वेतन आयोगासंदर्भात निर्गमित करण्यात आलेले उदा:-दिनांक ३० जानेवारी, २०१९, दिनांक २० फेब्रुवारी, २०१९ व वेळोवळी निर्गमित करण्यात येणाऱ्या शासन निर्णय/परिपत्रकातील अटी व शर्तीनुसार सुधारित वेतनश्रेणीची अंमलबजावणी करावी.
# Page 2
शासन निर्णय क्रमांकः वखार-२०१९/प्र.क्र. ८१/१-स
२) सुधारीत वेतनश्रेणीचा लाभ देताना शासनामधील समकक्ष पदांना लागू करण्यात आलेल्या वेतनश्रेणीपेक्षा वखार महामंडळातील अधिकारी / कर्मचारी यांना मिळणारा लाभ जास्त असू नये. सुधारीत वेतनश्रेण्या त्या मर्यादेत लागू असाव्यात.
३) सद्यस्थितीत मंजूर असलेल्या संवर्गातील अधिकारी / कर्मचारी यांनाच सुधारीत वेतनश्रेणीचा लाभ अनुज्ञेय असेल. नवीन संवर्गनिहाय पदे निर्माण केल्यास सदर लाभ अनुज्ञेय करतेवेळी शासनाची पूर्वमंजूरी घेणे आवश्यक राहिल.
४) महामंडळातील रिक्त असलेली / झालेली पदे भरणे / नवीन पदे निर्माण करणे याबाबतची कार्यवाही शासनाच्या मान्यतेने करणे बंधनकारक असेल.
५) महामंडळाने यापुढे सुद्धा प्रत्येक वर्षाचे वार्षिक लेखे विहीत वेळेत पूर्ण करुन ते उचित कालमर्यादेत विधानमंडळाच्या दोन्ही सभागृहासमोर सादर करण्याची दक्षता घ्यावी.
६) आतापावेतो महामंडळाने केंद्र व राज्य शासनास लाभांश अदा केलेला आहे.
महामंडळाने प्रत्येक वर्षी वित्त विभाग, शासन निर्णय दि. २२ फेब्रुवारी, २०१२ व त्यानंतर शासनाकडून जाहीर करण्यात येणाऱ्या लाभांशाच्या दरानुसार योग्य लाभांश शासनास नियमितपणे अदा करावा. सदर लाभांशाची टक्केवारी वेळोवेळी वाढविण्याचा महामंडळाने सकारात्मक निर्णय घ्यावा.
७) दिनांक १ जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी एकरकमी किंवा टप्प्याटप्प्याने अदा करणे याबाबतचा निर्णय घेण्याचा अधिकार पूर्णपणे महामंडळास राहील. तथापि, यामुळे व सुधारीत वेतनश्रेणी लागू केल्यामुळे महामंडळ भविष्यात तोट्यात जाणार नाही, याबाबत दक्षता घ्यावी. तसेच, येणाऱ्या आर्थिक भाराची जबाबदारी पूर्णपणे महामंडळाची राहणार असून, याबाबत शासनाकडून कोणतेही अनुदान उपलब्ध होणार नाही.
२. सदर शासन निर्णय वित्त विभागाच्या संमतीने व त्या विभागाच्या अनौपचारीक संदर्भ क्र. ६७/सा.उ., दिनांक २२.०९.२०२१ अन्वये निर्गमित करण्यात येत आहे.
# Page 3
# Page 4
# Page 5
# Page 6