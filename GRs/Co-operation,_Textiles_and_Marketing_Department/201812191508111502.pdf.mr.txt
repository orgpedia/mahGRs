# Page 1
सन २०१८ च्या खरीप हंगामात दुष्काळ जाहीर झालेल्या तालुक्यांमध्ये व महसूली मंडळांमध्ये पीक कर्जाचे पुनर्गठन व शेतीशी निगडीत कर्जाच्या वसुलीस स्थगिती देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्र. संकीर्ण १११८/प्र.क्र.१४१/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १९ डिसेंबर, २०१८
वाचा - १) शासन निर्णय, महसूल व वन विभाग क्र. एससीवाय-२०१८/प्र.क्र.८९/म-७, दि.२३.१०.२०१८ २) शासन निर्णय, महसूल व वन विभाग क्र. एससीवाय-२०१८/प्र.क्र.८९/म-७, दि.३१.१०.२०१८ ३) शासन निर्णय, महसूल व वन विभाग क्र. एससीवाय-२०१८/प्र.क्र.८९/म-७, दि. ६.११.२०१८ ४) भारतीय रिझर्व बँकेचे मास्टर निर्देश आरबीआय/एफआयडीडी/२०१८-१९, दि.१७.१०.२०१८
शासन परिपत्रक :
सन २०१८ च्या राज्यातील खरीप हंगामात महसूल व वन विभाग (मदत व पुनर्वसन) यांच्यामार्फत दुष्काळ जाहीर करून दुष्काळी भागात उपाययोजना व सवलती लागू करण्याबाबत निर्देश दिले आहेत. उपरोक्त वाचा येथील दि. २३.१०.२०१८ च्या शासन निर्णयान्वये राज्यातील सन २०१८ च्या खरीप हंगामातील Trigger-२ लागू झालेल्या १८० तालुक्यांमध्ये दुष्काळसदृश परिस्थिती जाहीर करून विविध उपाय योजना व सवलती लागू करण्याबाबत निर्देश दिले आहेत. दि.३१.१०.२०१८ च्या शासन निर्णयान्वये ११२ तालुक्यांमध्ये गंभीर दुष्काळ व ३९ तालुक्यांमध्ये मध्यम स्वरूपाचा दुष्काळ जाहीर करण्यात आला आहे.
त्यानंतर दि.६.११.२०१८ च्या शासन निर्णयान्वये राज्यातील दुष्काळ घोषित केलेल्या तालुक्यांव्यतिरिक्त इतर तालुक्यांतील २६८ महसूली मंडळांमध्ये दुष्काळ जाहीर करून सवलती लागू करण्याबाबत निर्देश दिले आहेत.
उपरोक्त नमूद अ. क्र. १ व ३ येथील शासन निर्णयांमध्ये जाहीर केलेल्या सवलती उपाययोजनांमध्ये १) सहकारी कर्जाचे पुनर्गठन व २) शेतीशी निगडित कर्जाच्या वसुलीस स्थगिती अशा सहकार विभागाशी संबंधित सवलती/ उपाययोजनांचा समावेश आहे.
२. अ) संदर्भाधीन वाचा अ.क्र. १ येथे नमूद केलेल्या दि. २३.१०.२०१८ च्या शासन निर्णयात, सन २०१८-१९ च्या खरीप हंगामात Trigger - २ लागू झालेल्या १८० तालुक्यांतील मधील
# Page 2
शासन परिपत्रक क्रमांक: संकीर्ण १११८/प्र.क्र.१४१/१८-स
ब) संदर्भाधीन वाचा अ.क्र.२ येथे नमूद केलेल्या दि.३१.१०.२०१८ च्या शासन निर्णयान्वये गंभीर दुष्काळ जाहीर केलेल्या ११२ तालुक्यांमध्ये व मध्यम स्वरूपाचा दुष्काळ जाहीर केलेल्या ३९ तालुक्यांमधील क) संदर्भाधीन वाचा अ.क्र.३ येथे नमूद केलेल्या दि.६.११.२०१८ च्या शासन निर्णयान्वये दुष्काळ जाहीर केलेल्या इतर तालुक्यांतील २६८ महसूली मंडळांमधील खरीप २०१८ हंगामातील शेतीशी निगडीत कर्जाच्या वसुलीस दि.३१.१०.२०१९ पर्यंत स्थगिती व अल्पमुदत पीक कर्जाचे मध्यम मुदत कर्जात (कालावधी ५ वर्ष) पुनर्गठन करण्यास मान्यता देण्यात येत आहे. त्या अनुषंगाने, राष्ट्रियकृत बँका, व्यापारी बँका, महाराष्ट्र राज्य सहकारी बँक लि., व संबंधित जिल्हा मध्यवर्ती सहकारी बँकांनी आवश्यक ती कार्यवाही करावी.
सुलभ संदर्भासाठी उपरोक्त शासन निर्णयांची परिशिष्टे यासोबत जोडली आहेत, संदर्भाधीन शासन निर्णय महाराष्ट्र शासनाच्या संकेतस्थळावर उपलब्ध आहेत.
३. खरीप २०१८ हंगामातील पीक कर्जाच्या परतफेडीचा दिनांक ३१ मार्च २०१९ असल्याने वरीलप्रमाणे बाधित गावातील जे शेतकरी विहीत मुदतीत पीक कर्जाची परतफेड करु शकणार नाहीत अशा शेतकऱ्यांची संमती घेऊन खरीप २०१८ हंगामातील पीक कर्जाचे व्याजासह मध्यम मुदत कर्जात ५ वर्षांच्या कालावधीसाठी पुनर्गठन करण्यात यावे.
खरीप २०१८ मधील पीक कर्जाच्या पुनर्गठनाची कार्यवाही सर्व बँकांनी दि. ३१ जुलै, २०१९ पर्यंत पूर्ण करावी व अशा शेतकऱ्यांना पुढील हंगामासाठी पीक कर्ज उपलब्ध करुन देण्यात यावे. या शासन परिपत्रकाची अंमलबजावणी कटाक्षाने करण्यात येईल, याची सहकार आयुक्त व निबंधक, सहकारी संस्था, महाराष्ट्र राज्य, पुणे तसेच समन्वयक, राज्यस्तरीय बँकर्स समिती (SLBC) बँक ऑफ महाराष्ट्र, पुणे यांनी दक्षता घ्यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15