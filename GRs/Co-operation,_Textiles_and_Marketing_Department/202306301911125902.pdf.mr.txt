# Page 1
महाराष्ट्र शासन
क्रमांक :- संकीर्ण १२२३/प्र.क्र.१३२/१३स, सहकार, पणन व वस्त्रोद्योग विभाग,
मंत्रालय, विस्तार इमारत,
मादाम कामा मार्ग,
हुतात्मा राजगुरू चौक, मुंबई- ४०० ०३२.
दिनांक :- ३० जून, २०२३.
संदर्भ - समक्रमांक दि. २८ जुन २०२३ रोजीचे आदेश.
आदेश
त्याअर्थी, राज्यात ३० जून नंतर पर्जन्यमानाचे स्वरूप जास्त असल्याने, उद्भवणारी
नैसर्गिक आपत्ती, पावसामुळे जनजीवन व वाहतूक व्यवस्था विस्कळीत होण्याची शक्यता,
तसेच, सदर परिस्थिती पूर्वपदावर येण्यास लागणारा कालावधी विचारात घेता, जास्तीत जास्त
मतदारांना निवडणूकीमध्ये सहभाग नोंदवता यावा यासाठी, महाराष्ट्र सहकारी संस्था
अधिनियम, १९६० मधील कलम १५७ अन्वये शासनास प्राप्त असलेल्या अधिकारात कलम
७३कक मधील तरतूदीला सुट देवून २५० किंवा त्यापेक्षा कमी सदस्य संख्या असलेल्या सहकारी
गृहनिर्माण संस्था तसेच, ज्याप्रकरणी मा. सर्वोच्च / मा. उच्च न्यायालयाने निवडणूक घेण्याचे
आदेशीत केले आहे, अशा सहकारी संस्था वगळून तसेच, ज्या संस्थांची निवडणूक प्रक्रिया पुर्ण
झाली आहे परंतु, अध्यक्ष व उपाध्यक्ष यांची निवड होणे बाकी आहे अशा संस्था वगळून,
राज्यातील सर्व सहकारी संस्थांच्या निवडणूका या आदेशाच्या दिनांकापासून ज्या टप्प्यावर
असतील त्या टप्प्यावर दिनांक ३० सप्टेंबर,२०२३ पर्यंत पुढे संदर्भाधीन आदेशान्वये ढकलण्यात
आल्या आहेत.
ज्याअर्थी नाशिक जिल्हा सरकारी व परीषद कर्मचारी सहकारी बँक नियमित नाशिक,
सहकार महर्षी श्री. सुवालालजी गुंदेचा जैन ओसवाल नागरी सहकार पतसंस्था मर्यादीत,
अहमदनगर, पैठण तालुका शिक्षक सेवकांची सहकारी पतसंस्था मर्यादीत पैठण तसेच
दि मेडीकल कॉलेज अॅन्ड हास्पीटल एम्प्लॉईज क्रेडीट को-ऑपरेटीव्ह सोसायटी, लि. नागपूर या
पृष्ठ २ पैकी १
# Page 2
शासन आदेश क्रमांक: संकीर्ण १२२३/प्र.क्र.१३२/१३स
चार संस्थाकडून शासनाकडे अशी निवेदने प्राप्त झाली की, सदर संस्थाचे सभासद हे शेतकरी
नसून नोकरदार कर्मचारी तसेच व्यापारी वर्ग असल्याने, अश्या सभासदांचा शेतीच्या कामाशी
प्रत्यक्ष संबध येत नाही. त्यामुळे संस्थेचे सभासद शेतीच्या खरीप हंगामात व्यस्त राहत नसल्याने
ते मतदानाच्या हक्कापासून वंचीत राहण्याचा प्रश्न उद्भवत नाही. तसेच संबधित चार संस्थाचे
मतदान दिनांक ०२/७/२०२३ ते ०३/०७/२०२३ या कालावधीत होणार असुन मतदानापूर्वीची
सर्व तयारी पुर्ण झाली असल्याने सदर चार संस्थाची निवडणूक प्रक्रिया नियोजित दिवशीच पुर्ण
करणे यथोचित होईल.
त्याअर्थी नाशिक जिल्हा सरकारी व परीषद कर्मचारी सहकारी बँक नियमित नाशिक,
सहकार महर्षी श्री. सुवालालजी गुंदेचा जैन ओसवाल नागरी सहकार पतसंस्था मर्यादीत,
अहमदनगर, पैठण तालुका शिक्षक सेवकांची सहकारी पतसंस्था मर्यादीत पैठण तसेच दि
मेडीकल कॉलेज अॅन्ड हास्पीटल एम्प्लॉईज क्रेडीट को-ऑपरेटीव्ह सोसायटी लि. नागपूर या
चार संस्थाच्या निवडणूका पूर्वनियोजित कार्यक्रमानुसार घेण्यास या आदेशान्वये शासनाची
मान्यता देण्यात येत आहे.