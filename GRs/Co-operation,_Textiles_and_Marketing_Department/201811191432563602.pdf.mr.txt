# Page 1
मा. सर्वोच्च न्यायालयाच्या आदेशानुसार बाधित, लेखापरिक्षकांना २०% लेखापरीक्षण शुल्क परत करण्यासाठी पुरवणी मागणीव्दारे मंजूर रु, ३६.५४ लाख इतक्या तरतुदीच्या वितरणाबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: पुरक-२०१८/८७६/प्र.क्र. ६१/१४-स
नवीन प्रशासन भवन,१४ वा मजला,
मंत्रालय, मुंबई-४०० ०३२.
दिनांक :- १९ नोव्हेंबर, २०१८.
संदर्भ :
१) सहकार आयुक्त व निबंधक, सहकारी संस्था, महाराष्ट्र राज्य, पूणे यांचे पत्र क्र.अंवनि/पु.मा.प्रस्ताव/पावसाळी अधि/२०१८-१९/१८, दि. १.६.२०१८.
२) शासन परिपत्रक वित्त विभाग क्र. पुरक-२०१८/प्र.क्र.७७/ अर्थसंकल्प -३, दि.२५.५.२०१८ ३) शासन परिपत्रक क्र. पुरक-२०१८/प्र.क्र-९५/अर्थ-३, दि.२७.७.२०१८.
४) शासन निर्णय क्र. पुरक-२०१८/प्र.क्र.३४/२०१८/१७-स, दि.३०.७.२०१८.
५) सहकार आयुक्त व निबंधक, सहकारी संस्था, महाराष्ट्र राज्य, पूणे यांचे दि.११.१०.२०१८.
प्रस्तावना :
सहकार आयुक्त व निबंधक, सहकारी संस्था, महाराष्ट्र राज्य, पूणे यांच्या दि. ४.६.१९९२ रोजीच्या परिपत्रकान्वये सहकारी संस्थांच्या लेखापरिक्षणासाठी नियुक्त करण्यात आलेल्या लेखापरिक्षकांना देय असणा-या लेखापरिक्षण शुल्कातून २०% रक्कम प्रशासकीय शुल्कापोटी वसूल करुन शासनाकडे भरणा करण्याबाबत सुचना निर्गमित केल्या होत्या. सदर परिपत्रकास महाराष्ट्र सर्टिफाईडस ऑडीटर्स असोसिएशन व इतर यांनी मा. सर्वोच्च न्यायालय, मुंबई येथे आव्हान दिले होते. मा. उच्च न्यायालयाने सदरचे परिपत्रक नियमबाहय ठरवून प्रशासकीय खर्चापोटी वसूल केलेले २०% लेखापरिक्षण शुल्क परत करण्याबाबत दि.१४.१०.२००४ रोजी आदेश दिले. मा. उच्च न्यायालयाच्या सदर निर्णयाच्या विरोधात मा. सर्वोच्च न्यायालय येथे अनुक्रमे SLP NO.२३५३-२३५४/२००५, SLP NO. १६८२०/२००५, SLP NO.१७५४९/२००५ दाखल केल्या होत्या. उक्त SLP चे सन २०१३ मध्ये सिव्हिल अपिल नं. ८२,८३,८४ व ८५ मध्ये रुपांतर झाले आहे.
यावर निर्णय देतांना मा. सर्वोच्च न्यायालयाने सदरचे २०% लेखापरिक्षण शुल्क चार आठवडयाच्या आत संबंधित लेखापरिक्षकास परत करण्याबाबत दि. १३.७.२०१७ रोजी आदेश दिले. त्यानुसार करुन देण्याबाबत सहकार आयुक्त व निबंधक, सहकारी संस्था, महाराष्ट्र राज्य, पूणे यांनी त्यांच्या संदर्भाधिन १ च्या पत्रान्वये शासनाकडे मागणी केली आहे.
शासन निर्णय:
सदर बाब विचारात घेवून वसूल करण्यात आलेले २०% लेखापरिक्षण शुल्क संबंधित लेखापरिक्षकांना परत करण्यासाठी रु.३६,५४,०००/- इतकी तरतूद सन २०१८ च्या व्दितीय (पावसाळी) अधिवेशानात पुरवणी मागणीव्दारे मंजूर करण्यात आली असून वित्त विभागाच्या संदर्भाधिन क्र. ३ येथील परिपत्रकानुसार सदरची रु.३६,५४,०००/- इतकी रक्कम बीम्सव्दारे वितरित करण्यास याव्दारे संमती देण्यात येत आहे.
# Page 2
शासन निर्णय क्रमांकः पुरक-२०१८/८७६/प्र.क्र.६१/१४-स
२. सदरचा खर्च खाली नमूद लेखाशिर्षाखाली सन २०१८ च्या व्दितीय (पावसाळी) अधिवेशानात पुरवणी मागणीव्दारे अर्थसंकल्पित समर्पित करण्यात आलेल्या रु.३६,५४,००० /- इतक्या तरतुदीतून भागविण्यात यावा.
मागणी क्रमांक व्ही-२ मुख्य / गौण/उपशीर्ष २४२५-सहकार १०१ सहकारी संस्थांचे लेखापरिक्षण
(००) (०१) लेखापरीक्षणासाठी कर्मचारी वर्ग, (अनिवार्य)
१३-कार्यालयीन खर्च (२४२५०२२७)
३. या शासन निर्णयान्वये मंजूर करण्यात आलेली रु.३६,५४,०००/- इतकी रक्कम वितरति करण्याकरिता सहकार आयुक्त व निबंधक, सहकारी संस्था, महाराष्ट्र राज्य, पूणे यांना नियंत्रण अधिकारी व व सोबतच्या परिशिष्ट “अ” येथे नमूद २१ जिल्हा विशेष लेखापरिक्षक, सहकारी संस्था, वर्ग-१, यांना आहरण व संवितरण अधिकारी म्हणून प्राधिकृत करण्यात येत आहे.
४. सदर शासन निर्णय वित्त विभागाच्या दि.२७.७.२०१८ च्या परिपत्रकान्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे. सदर परिपत्रकातील लागू असलेल्या अटींची पूर्तता होत असल्याचे प्रमाणित करण्यात येत आहे.
५. सदर शासन निर्णय वित्त विभागाच्या अनौपचारिक संदर्भ क्र. ३५४/२०१८/व्यय-२, दि.१४.६.२०१८ अन्वये दिलेल्या सहमतीने निर्गमित करण्यात येत आहे.
# Page 3