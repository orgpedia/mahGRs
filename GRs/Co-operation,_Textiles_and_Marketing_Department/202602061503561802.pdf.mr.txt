# Page 1
महाराष्ट्र राज्य काजू मंडळाच्या कार्यामध्ये
काजू फळ पिक लागवडी विषयक कामांचा
समावेश करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृपमं-०९२५ /प्र.क्र.५०७/२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: ०६ फेब्रुवारी, २०२६
संदर्भ :- १. कृषी व पदुम विभाग, शासन निर्णय क्र. काविधो -२०२०/ प्र. क्र. १७६/ ९-अे,
दिनांक १६.०२.२०२३.
२. सहकार, पणन व वस्त्रोद्योग विभाग, शासन निर्णय क्र.कृपमं-०५२३/प्र.क्र.१८०/२१स,
दि.१६.५.२०२३.
३. मुख्य कार्यकारी अधिकारी,महाराष्ट्र राज्य काजू मंडळ,वेंगुर्ला, जि.सिंधुदुर्ग यांचे पत्र
क्र. जा.क्र.मराकाप/कार्य/लागवड/१०१/२०२५, दि.२७.११.२०२५.
प्रस्तावना :-
कृषी व पदुम विभागाने काजू फळ पिक विकास समितीने केलेल्या
शिफारशीनुसार,महाराष्ट्रातील काजूच्या सवंकष विकासासाठी “काजू फळ पिक विकास योजना”
संदर्भ क्र.१ येथील दि.१६.०२.२०२३ च्या शासन निर्णयान्वये लागू केली आहे. सदर शासन
निर्णयातील काजू करीता Promotional Board ची स्थापना पणन विभागाने करावी या
तरतूदीनुसार संदर्भ क्र.२ येथील पणन विभागाच्या दि.१६.५.२०२३ च्या शासन निर्णयान्वये
“महाराष्ट्र राज्य काजू मंडळ” स्थापन करण्यात आले आहे.
दि.१६.५.२०२३ रोजीच्या शासन निर्णयाद्वारे महाराष्ट्र राज्य काजू मंडळाच्या निश्चित
केलेल्या कार्यामध्ये काजू फळपिक लागवडी विषयक कामांचा देखील समावेश करण्याबाबतचा
प्रस्ताव मुख्य कार्यकारी अधिकारी, महाराष्ट्र राज्य काजू मंडळ यांनी संदर्भ क्र.३ येथील पत्रान्वये
शासनास सादर केला आहे. सदर प्रस्तावाच्या अनुषंगाने महाराष्ट्र राज्य काजू मंडळाच्या
कार्यामध्ये काजू फळपिक लागवडी विषयक कामांचा समावेश करण्याची बाब शासनाच्या
विचाराधीन होती.
शासन निर्णय:-
महाराष्ट्र राज्य काजू मंडळाच्या दि.१६.५.२०२३ रोजीच्या शासन निर्णयातील मुद्दा क्र.२.५
काजू मंडळाचे कार्य यामध्ये खालील कामांचा समावेश करण्यास या शासन निर्णयान्वये मान्यता
प्रदान करण्यात येत आहे:-
(उ) काजू फळपिक लागवड
१)काजू फळपिकाचे क्षेत्र वाढविणे(नविन बागांची निर्मिती करणे)
२)काजू फळपिकाचे उत्पादन वाढविणे.
# Page 2
शासन निर्णय क्रमांकः कृपमं-०९२५/प्र.क्र.५०७/२१ स
३)सध्याच्या लागवडीखालील असलेल्या काजू फळपिकाच्या बागांमध्ये सुधारणा
करणे.
४)काजू फळपिकाच्या जातीमध्ये सुधारणा तसेच आवश्यकतेनुसार नविन जाती
आयात करणे.
५)काजू फळपिकाची उत्पादकता वाढविणे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर