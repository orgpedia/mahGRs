# Page 1
सन २०२२-२३ मधील सुधारीत अंदाजानुसार उपलब्ध तरतूदीचे वितरण करणेबाबत.
सहकारी संस्थांसाठी अटल अर्थसहाय्य योजनेअंतर्गत अर्थसहाय्य
महाराष्ट्र सहकार विकास महामंडळास भागभांडवली अंशदान (४४२५०७१२) ३२- अंशदाने
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. पूरक ०२२३/ प्र.क्र.३५/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३१ मार्च, २०२३
वाचा :
१. सहकार, पणन व वस्त्रोद्योग विभाग, शासन निर्णय क्रमांक : संकीर्ण-१०१८/प्र.क्र.१२६/ १८-स, दिनांक ०२ जानेवारी, २०१९
२. सहकार, पणन व वस्त्रोद्योग विभाग, शासन शुध्दीपत्रक क्रमांक : संकीर्ण-१११८/प्र.क्र.१२६/ १८-स, दिनांक २३ जानेवारी, २०१९
३. सहकार, पणन व वस्त्रोद्योग विभाग, शासन निर्णय क्रमांक : संकीर्ण-०५१९/प्र.क्र.६६/ १८-स, दिनांक १७ जून, २०१९
४. सहकार, पणन व वस्त्रोद्योग विभाग, शासन निर्णय क्रमांक : बैठक-१२२२/प्र.क्र.१९९/ १८-स, दिनांक २३ जानेवारी, २०२३
५. वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दिनांक ०४/०४/२०२२
६. वित्त विभाग, शासन परिपत्रक क्र.संकिर्ण २०१६/प्र.क्र.३१/कोषा - प्रशा ५, दि.१०.५.२०१६
७. सहकार, पणन व वस्त्रोद्योग विभाग, शासन ज्ञापन क्रमांक : आसुअं-२२२३/प्र.क्र.१६/२०२३/ १७–स, दिनांक १७/०३/२०२३
प्रस्तावना :
संदर्भाधीन वाचा क्र. १ व २ अन्वये नवीन सहकारी संस्थांच्या विशेषत: कृषी, कृषी पूरक व बिगर कृषी नाविन्यपूर्ण उद्योगांवर आधारीत प्रकल्पांना प्रोत्साहन देऊन सहकारी संस्थाच्या व्यवसाय वृध्दीसाठी अर्थसहाय्य देण्याकरीता सहकारी संस्थांसाठी अटल अर्थसहाय्य योजनेचे स्वरूप विशद करण्यासाठी शासन निर्णय निर्गमित केला आहे.
# Page 2
शासन निर्णय क्रमांक: पूरक ०२२३/ प्र.क्र.३५/१८-स
प्रस्तुत योजना सहकारी संस्थांचे कृषी, कृषी पूरक व बिगर कृषी नाविन्यपूर्ण प्रकल्प यांना प्रोत्साहन देण्यासाठी अर्थसहाय्याची योजना असून योजनेची अंमलबजावणी महाराष्ट्र सहकार विकास महामंडळ यांच्यामार्फत करावयाची आहे.
सदर योजना सन २०१९-२० मध्ये वाचा क्र.३ अन्वये सुरू ठेवण्यास मान्यता देण्यात आली आहे. तद्नंतर सन २०२०-२१ ते २०२२-२३ पर्यंत पूर्वलक्षी प्रभावाने तसेच सन २०२३-२४ करीता सदर योजनेस चा क्र.४ अन्वये मुदतवाढ देण्यात आली आहे.
सन २०२२-२३ या वित्तीय वर्षात “सहकारी संस्थांसाठी अटल अर्थसहाय्य योजना” (४४२५०७१२) अंतर्गत रू.७२.४२ कोटी इतक्या रक्कमेची तरतूद सं. क्र. ७, दिनांक १७/०३/२०२३ च्या शासन ज्ञापनानुसार पुनर्विनियोजनाद्वारे सुधारीत अर्थसंकल्पात उपलब्ध करून देण्यात आली आहे.
त्यानुसार सदर योजनेसाठी निधी वितरीत करण्याची बाब शासनाच्या विचाराधीन होती.
शासन निर्णय :
सन २०२२-२३ या आर्थिक वर्षात सहकार, पणन व वस्त्रोद्योग विभागाकडील कार्यक्रम खर्चाच्या योजनेअंतर्गत मंजूर निधीपैकी रू.७२.४२ कोटी (रूपये बहात्तर कोटी बेचाळीस लाख फक्त) इतकी रक्कम सहकारी संस्थांसाठी अटल अर्थसहाय्य योजना (४४२५०७१२) ३२ अंशदाने या लेखाशिर्षाअंतर्गत वितरीत करण्यास शासन मान्यता देण्यात येत आहे.
२. सदर योजनेअंतर्गत ४२८ पात्र सहकारी संस्थांना प्रकल्प किंमतीच्या १२.५०% कर्ज वितरीत करण्यासाठी रू.१०००.०० लाख + अनुदान रक्कम रू. ६१००.०० लाख असे एकूण रू.७१००.०० लाख आणि महाराष्ट्र सहकार विकास महामंडळाला सदर योजना अंमलबजावणीसाठी व्यवस्थापन खर्चापोटी २% प्रमाणे रू. १४२.०० लाख अशी एकूण रू.
७२४२.०० लाख रक्कमेचा समावेश आहे. वरीलप्रमाणे भागभांडवली अंशदान म्हणून मंजूर करण्यात आलेला निधी नेमून दिलेल्या प्रयोजनासाठीच खर्च करावा व त्याचा स्वतंत्र लेखा महामंडळाने ठेवावा.
३. सदर तरतूद संबंधित संस्थांना अदा करण्यासाठी V0004-सहकार आयुक्त व निबंधक, सहकारी संस्था, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे.
तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करून हा खर्च वेळेत होईल, हे महाराष्ट्र सहकार विकास महामंडळ, पुणे यांनी पहावे. तसेच याबाबतचा अहवाल व विकास मंडळनिहाय खर्चाची माहिती महाराष्ट्र सहकार विकास महामंडळाकडून घेऊन वेळोवेळी शासनास पाठवावी.
४. वरीलप्रमाणे मंजूर करण्यात आलेला निधी महाराष्ट्र सहकार विकास महामंडळाला वितरीत करताना आहरण व संवितरण अधिकारी यांनी सदर रकमेबाबत उपयोगिता प्रमाणपत्र प्राप्त करून घ्यावे व त्याची प्रत शासनास सादर करावी.
पृष्ठ ३ पैकी २
# Page 3
शासन निर्णय क्रमांक: पूरक ०२२३/ प्र.क्र.३५/१८-स
५. सदरहू रक्कम मागणी क्र.व्ही - ३ मुख्यलेखाशिर्ष - ४४२५ सहकारावरील भांडवली खर्च- (१९०)-सार्वजनिक क्षेत्र व इतर क्षेत्रातील गुंतवणूक, (००) (०१) महाराष्ट्र सहकार विकास महामंडळाला भाग भांडवली अंशदान (कार्यक्रमांतर्गत) (४४२५०७१२) ३२ अंशदाने", या लेखाशिर्षाखालील सन २०२२-२३ या वर्षासाठी उपलब्ध असलेल्या तरतूदीमधून खर्च करण्यात यावी.
६. सदर निर्णय नियोजन विभागाच्या अनौपचारीक संदर्भ १६९/१४३१, दिनांक २३/०३/२०२३ व वित्त विभागाचा अनौपचारीक संदर्भ क्रमांक २७० /व्यय-२, दिनांक २५/०३/२०२३ नुसार मिळालेल्या मान्यतेच्या अनुषंगाने निर्गमित करण्यात येत आहे.