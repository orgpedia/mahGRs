# Page 1
महाराष्ट्र राज्य सहकारी बँकेतील शासनाचे भागभांडवल नियमानुसार शासनास परत करणेकरिता दोन नवीन लेखाशीर्षास मान्यता देण्याबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : संकिर्ण-२०२२/प्र.क्र.२४/३-स
मंत्रालय विस्तार, मादाम कामा रोड,
हुतात्मा राजगुरु चौक, मुंबई - ४०० ०३२.
दिनांक : ०८ ऑगस्ट, २०२२
वाचा : (१) शासन निर्णय, वित्त विभाग क्र. बीजीटी-२०१०/प्र.क्र.६६/अर्थसंकल्प-२, दिनांक १०.०८.२०१० (२) शासन निर्णय, सहकार, पणन व वस्त्रोद्योग विभाग क्र. ससाका-१०११/प्र.क्र.१०७/३-स, दिनांक ३१.०३.२०११.
(३) प्रधान माहालेखापाल (लेखा व हकदारी)1, महाराष्ट्र राज्य, मुंबई यांचे पत्र क्रमांक : सं-ख. वि/चा-१ सहकार, पणन व वस्त्रोद्योग विभाग / यूओआर-०६/२०२२-२३/५१ दिनांक २९.४.२०२२
प्रस्तावना : वाचा येथे अ.क्र. २ मध्ये नमूद दिनांक ३१.०३.२०११ च्या शासन निर्णयान्वये महाराष्ट्र राज्य सहकारी बँकेस रु. २७० कोटी इतकी रक्कम तदर्थ प्रदान करण्यास व वितरीत करण्यास मान्यता देण्यात आली होती. मंजूर रकमेपैकी रु. १०० कोटी इतका निधी वैद्यनाथन समितीच्या शिफारशीनुसार एकूण भागभांडवलाच्या २५% इतक्या मर्यादेपर्यत राज्य शासनाचे भागभांडवल म्हणून महाराष्ट्र राज्य सहकारी बँकेस मंजूर करण्यात आले. उर्वरित रु. १७० कोटी इतकी रक्कम महाराष्ट्र राज्य सहकारी बँकेस तदर्थ म्हणून मंजूर करण्यात आले. सदर रकमेची तरतूद “मागणी क्र. व्ही-२, २४२५ सहकार, १०७ सहकारी पतसंस्थाना सहाय्य (०१) सहकारी पतसंस्थाना सहाय्य (०१)(१४) सहकारी पतसंस्थांना तदर्थ प्रदान योजनेतर (दत्तमत), ५०-इतर खर्च (२४२५ २३८२)” याखाली सन २०१०-२०११ या वित्तीय वर्षामध्ये वितरीत करण्यात आली. महाराष्ट्र राज्य सहकारी बँक लि. यांना मुख्य लेखाशिर्ष ४४२५ सहकारावरील भांडवल खर्च या लेखाशिर्षाखाली रक्कम वितरीत करणे आवश्यक होते. परंतु महाराष्ट्र राज्य सहकारी बँक लि. यांना वितरीत केलेले भागभांडवली हे महसुली खर्चाच्या लेखाशिर्ष लेखाशिर्ष २४२५ सहकार या लेखाशिर्षाखाली वितरीत करण्यात आले असल्याने, सदर रक्कम भागभांडवल म्हणून वितरीत झाल्याचे शासनाच्या वित्तीय लेख्यात दिसून येत नाही. महाराष्ट्र राज्य सहकारी बँकेने दिनांक रु. १०० कोटी इतक्या रकमेचा डिमांड ड्राफ्ट शासनास परत केला आहे. सदरची रक्कम तुर्तास मुख्य लेख्याशिर्ष ००७५ संकिर्ण सर्वसाधारण सेवा, ८००, इतर जमा (०१)(०१३) संकिर्ण संगणक सांकेतांक ००७५०२५४ या खाली जमा करण्यात आली आहे. सदर भागभांडवल शासनाला परत करणे म्हणजे र्निगुंतवणूक हे मुख्य लेखाशिर्ष ४००० संकीर्ण भांडवली जमा या लेखाशिर्षाखाली जमा करणे अपेक्षित आहे. मात्र महाराष्ट्र राज्य सहकारी बँक लि. यांचे भांडवली जमा रकमेचे लेखाशीर्ष नसल्याने सदर लेखाशीर्ष नव्याने निर्माण करण्याची बाब शासनाच्या विचाराधीन होती. त्याअनुषंगाने प्रधान माहालेखापाल (लेखा व हकदारी)-1, महाराष्ट्र राज्य, मुंबई यांच्या वाचा येथे अ.क्र. ३ मध्ये नमूद दिनांक २९.०४.२०२२ च्या पत्रान्वये दिलेल्या मान्यतेस अनुसरुन पुढीलप्रमाणे निर्णय घेण्यात येत आहे.
# Page 2
शासन निर्णय क्रमांक: संकिर्ण-२०२२/प्र.क्र.२४/३-स
शासन निर्णय : सबब महाराष्ट्र राज्य सहकारी बँक लि. यांचे महसूली जमा व खर्च रकमेबाबत खालीलप्रमाणे नवीन लेखाशीर्षास याव्दारे मान्यता देण्यात येत आहे :
----------------------------------------------------------------------------------------------------------------------------------------------------------------------
|  | महसूल जमा | Revenue Receipts |
| १ | ४००० संकिर्ण भांडवली जमा | 4000 Miscellaneous Capital Receipts |
|  | ०३, शासकीय भांडवलाखाली निर्गुंतवणूक | 03, Disinvestment of Government's Equity Holding |
|  | १९०-सार्वजनिक क्षेत्रे व इतर उपक्रम | 190- Public Sectors and other Undertakings |
|  | (००) (०२) महाराष्ट्र राज्य सहकारी बँकेतील भाग भांडवलाखाली निर्गुंतवणूक | (00) (02) Disinvestment of share capital of The Maharashtra State Co-operative Bank Linited. |
|  | (४००० ५०६४०१) | (4000 506401) |
----------------------------------------------------------------------------------------------------------------------------------------------------------------------
--------------------------------------------------------------------------------------------------------------------------------------------------------
|  | खर्च | Expenditure |
| २ | मागणी क्रमांक व्ही-३ | Demand NO. V-3 |
|  | ४४२५, सहकारावरील भागभांडवली खर्च | 4425, Capital Outlay on Co-operation Equity Holding |
|  | १९०-सार्वजनिक क्षेत्रातील व इतर  |  उपक्रमातील गुंतवणूका | 190- Investment in Public Sector and other Undertakings |
|  | (००) (०८) महाराष्ट्र राज्य सहकारी बँकेतील भाग भांडवली गुंतवणूक | (00) (08) Share Capital investment to The Maharashtra State Co-operative Bank Linited. |
|  | ३२, अंशदाने | 32, Contibution |
|  | (४४२५२२५२) | (44252252) |
--------------------------------------------------------------------------------------------------------------------------------------------------------
२. सदर शासन निर्णय, वित्त विभागाचा अनौसं. क्र.१३/२०२२/ अर्थ-१३, दिनांक २९.०७.२०२२ अन्वये व प्रधान माहालेखापाल (लेखा व हकदारी)-1, महाराष्ट्र राज्य, मुंबई यांचे पत्र क्रमांक : सं-ख.वि/ चा-१ सहकार, पणन व वस्त्रोद्योग विभाग/यूओआर-०६/२०२२-२३/५१ दिनांक २९.४.२०२२ अन्वये प्राप्त झालेल्या सहमतीने निर्गमित करण्यात येत आहे.
# Page 3