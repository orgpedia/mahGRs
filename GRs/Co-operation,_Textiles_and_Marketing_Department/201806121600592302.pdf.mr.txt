# Page 1
महिला व बाल विकास विभागास तुरडाळीचा प्रकल्पापासूनते अंगणवाडी केंद्रापर्यंत पुरवठासाठी वाहतूक खर्चाबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपस-२०१७/प्र.क्र.१९८/२४- स
मंत्रालय, विस्तार, मुंबई-३२
दिनांक:- १२ जून, २०१८
संदर्भ :- १. शासन निर्णय, सहकार, पणन व वस्त्रोदयोग विभाग क्रमांक:- सपस-२०१७/ प्र.क्र.७७/२४-स, दिनांक २७.०४.२०१७, १६.०५.२०१७ व २६.०५.२०१७.
२. शासन निर्णय, सहकार, पणन व वस्त्रोदयोग विभाग क्रमांक:- सपस-२०१७/ प्र.क्र.१९८/२४-स, दिनांक २३.१०.२०१७ ३. शासन निर्णय, सहकार, पणन व वस्त्रोदयोग विभाग क्रमांक:- सपस-२०१७/ प्र.क्र.१९८/२४-स, दिनांक १६.०४.२०१८ व दि.२० एप्रिल, २०१८.
४. मा. मंत्रिमंडळाच्या दि.२९.५.२०१८ रोजीच्या बैठकीतील निर्णय.
शासन निर्णय
उपरोक्त संदर्भाधीन क्र. ३ येथील दि.२० एप्रिल, २०१८ रोजीच्या शासन निर्णयानुसार महिला व बाल विकास विभागास २०१७-१८ वर्षाकरिता आवश्यक असलेल्या तुरडाळीचा पुरवठा रु.५५/- प्रती किलो या दराने करण्याचा निर्णय घेण्यात आला आहे. या रु.५५/- प्रती किलोमधील रु.५/- प्रती किलो इतका खर्च प्रकल्पापासून ते अंगणवाडी केंद्रापर्यंत तुर डाळीची वाहतूक करण्यासाठी देण्याचा प्रस्ताव महिला व बाल विकास विभागाच्या विनंतीनुसार शासनाच्या विचाराधीन होता. या विनंतीच्या अनुषंगाने शासनाने खालीलप्रमाणे निर्णय घेतला आहे.
२. महिला व बाल विकास विभागास पुरवठा करावयाच्या तुरडाळीसाठी रु.५५/- प्रती किलो यातील, रु.५/- प्रती किलो, एकात्मिक बाल विकास प्रकल्पापासुन ते अंगणवाडी केंद्रापर्यंत तुरडाळीच्या वाहतूकीसाठी करण्यास शासनाची मान्यता देण्यात येत आहे. यामुळे महिला व बाल विकास पुरवठा करण्यात आलेल्या तुरडाळीसाठी प्रती किलो रु.५०/- या दराने देयकाची एकुण रक्कम व्यवस्थापकीय संचालक, महाराष्ट्र राज्य सहकारी पणन महासंघ मर्या. मुंबई, यांना जमा करण्यात यावी. या निर्णयामुळे प्रकल्पापासून अंगणवाडी केंद्रापर्यंत तुरडाळीची वाहतूक करण्याची संपुर्ण जबाबदारी महिला व बाल विकास विभागाची राहील. तुरडाळीचा पुरवठा करण्यासंदर्भात दि. १६.४.२०१८ रोजीच्या शासन निर्णयातील अन्य अटी कायम आहेत.
# Page 2
शासन निर्णय क्रमांकः सपस-२०१७/प्र.क्र.१९८/२४- स