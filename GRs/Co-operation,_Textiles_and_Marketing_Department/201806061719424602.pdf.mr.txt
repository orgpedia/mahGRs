# Page 1
साध्या यंत्रमागाचा दर्जा वाढविण्यासाठी अर्थसहाय्य देण्याची योजना
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकीर्ण-२०१७/प्र.क्र.१५/टेक्स-२
मंत्रालय, मुंबई-४०० ०३२
तारीख: ०६ जून, २०१८
वाचा : १)शासन निर्णय क्रमांकःयंत्रमाग-२०१३/प्र.क्र.२५३/टेक्स-२, दिनांक: २८ एप्रिल, २०१४ २) शासन निर्णय क्रमांकःधोरण-२०१७/प्र.क्र.६/टेक्स-५, दिनांक : १५ फेब्रुवारी, २०१८
प्रस्तावना : वाचा क्र. १ अन्वये केंद्र पुरुस्कृत Pilot Scheme of In-Situ Upgradation of Plain Powerloom for SSI Sector” अंतर्गत साध्या यंत्रमागांना जोडतंत्र प्रदान करण्याकरिता केंद्र शासनाकडून ज्या यंत्रमागधारकांना प्रती माग रु.१५,००० इतके व जास्तीत जास्त रु. १,२०,००० इतके अर्थसहाय्य प्राप्त होते, अशा यंत्रमाग धारकांना राज्य शासनामार्फत प्रती यंत्रमाग एकूण खर्चाच्या ३३.३३ टक्के किंवा कमाल मर्यादा रु. १०,००० पर्यंत जी रक्कम कमी असेल याप्रमाणे आठ यंत्रमागासाठी कमाल रु.८०,००० इतके अर्थसहाय्य देण्याची योजना नागपूर, मालेगाव, इचलकरंजी, सोलापूर, भिवंडी व विटा या क्लस्टर मध्ये राबविण्यात येत आहे. केंद्र शासनामार्फत राबविण्यात येत असलेल्या Pilot Scheme of In-Situ Upgradation of Plain Powerloom for SSI Sector” या योजनेमध्ये कमाल आठ यंत्रमागाकरिता अर्थसहाय्याच्या दरात सुधारणा करण्यात आलेली आहे.
केंद्र शासनामार्फत करण्यात आलेल्या सुधारणा विचारात घेवून केंद्र शासनाच्या योजनेस सहाय्यक योजना म्हणून राज्य शासनाने संदर्भीय वाचा क्र. २ अन्वये सदर योजनेचा समावेश राज्याच्या वस्त्रोद्योग धोरण २०१८-२३ मध्ये केलेला आहे. त्यास अनुसरुन सध्या अस्तित्वात असलेल्या राज्य शासनाच्या योजनेत बदल करण्याची बाब शासनाच्या विचाराधीन होती.
शासन निर्णय: वाचा क्र. १ येथील शासन निर्णय अधिक्रमीत करुन केंद्र पुरुस्कृत Pilot Scheme of In-Situ Upgradation of Plain Powerloom for SSI Sector” अंतर्गत ज्या यंत्रमागधारकांना केंद्र शासनाकडुन अर्थसहाय्य प्राप्त झाले आहे अशा यंत्रमागधारकांना केंद्र शासनाने प्रति यंत्रमाग निश्चित केलेल्या किंमतीच्या प्रमाणात राज्य शासनाकडून खालीलप्रमाणे अर्थसहाय्य देण्याची योजना सुरु करण्यास या आदेशान्वये शासन मान्यता देण्यात येत आहे.
---------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | आधुनिकी-  |  करणाचे प्रकार | प्रति यंत्रमाग  |  केंद्र शासनाकडून  |  निश्चित रक्कम | सर्वसाधारण प्रवर्ग | अनुसूचित जाती | अनुसूचित जमाती |
| केंद्र शासनाकडून देय अनुदान  |  (५० टक्के) | राज्य शासनाकडून  |  देय अनुदान (३५ टक्के) | केंद्र शासनाकडून  |  देय अनुदान (७५ टक्के) | राज्य शासनाकडू न देय  |  अनुदान (२० टक्के) | केंद्र शासनाकडून देय अनुदान  |  (९० टक्के) | राज्य शासनाकडू न देय अनुदान (८ टक्के) |
|  | साध्या यंत्रमागाचे सेमी ऑटोमेटीक शटललूम करणे | रु.४०,०००/-  |  | रु.२०,०००/- | रु.१४,०००/ | रु.३०,०००/ | रु.८,०००/ | रु.३६,०००/ | रु.३,२००/ |
---------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी १
# Page 2
शासन निर्णय क्रमांक: संकीर्ण-२०१७/प्र.क्र.१५/टेक्स-२
-------------------------------------------------------------------------------------------------------------------------------------
|  | सेमी ऑटोमेटीक शटललूम चे शटललेस रॅपिअर लूम करणे | रु.५०,०००/-  |  | रु.२५,०००/- | रु.१७,५००/- | रु.३७,५००/- | रु.१०,०००/- | रु.४५,०००/- | रु.४,०००/ |
|  | साध्या यंत्रमागाचे शटललेस रॅपिअर लूम करणे | रु.९०,०००/- | रु.४५,०००/- | रु.३१,५००/-  |  | रु.६७,५००/- | रु.१८,०००/ | रु.८१,०००/-  |  | रु.७,२००/ |
-------------------------------------------------------------------------------------------------------------------------------------
सदर योजनेंतर्गत प्रत्येक यंत्रमागधारकास कमाल आठ यंत्रमागाकरिता अर्थसहाय्य अनुज्ञेय राहील. तसेच केंद्र शासनाने योजनेत / अनुदानाच्या रक्कमेत सुधारणा केल्यास राज्य शासनही त्यानुसार या योजनेत / अनुदानाच्या रक्कमेत सुधारणा करील.
योजना अमंलबजावणीची कार्यपद्धती:
१) संचालक (वस्त्रोद्योग), नागपूर हे वस्त्र आयुक्त, भारत सरकार यांचेकडून केंद्र पुरुस्कृत Pilot Scheme of In-Situ Upgradation of Plain Powerloom for SSI Sector अंतर्गत केंद्र सरकारकडून अनुदान मंजूर झालेल्या यंत्रमागधारक लाभार्थ्यांची यादी सर्व तपशिलासह दर तीन महिन्याला प्राप्त करून घेतील.
२) ज्या यंत्रमागधारकांना अर्थसहाय्य द्यावयाचे आहे त्यांची प्राथम्य यादी संचालकांनी तयार करून त्यांचे कार्यालयातील तसेच संबंधित प्रादेशिक उपसंचालक वस्त्रोद्योग यांच्या कार्यालयातील नोटीस बोर्डवर लावण्यात यावी.
३) संचालक (वस्त्रोद्योग), नागपूर हे वस्त्र आयुक्त, भारत सरकार यांचेकडून प्राप्त करून घेण्यात आलेल्या यंत्रमागधारक लाभार्थ्यांच्या यादीची लाभार्थीनिहाय तपासणी करून तसा प्रस्ताव शासनास मान्यतेसाठी सादर करतील.
४) संचालक (वस्त्रोद्योग), नागपूर यांचेकडून शासनास प्राप्त झालेल्या प्रस्तावाची शासन स्तरावर तपासणी करून पात्र यंत्रमागधारक लाभार्थ्यांच्या बँक खात्यावर शासनाकडुन अनुज्ञेय अनुदान जमा करण्यात येईल.
५) शासनाकडुन पात्र यंत्रमागधारक लाभार्थ्यांच्या बँक खात्यावर शासनाकडुन अनुज्ञेय अनुदान जमा करण्यात आल्यानंतर त्याचा योग्यप्रकारे विनियोग होईल याची दक्षता संचालक (वस्त्रोद्योग), नागपूर यांनी घ्यावी.
अर्थसहाय्य मंजुरीबाबत अटी व शर्ती :
१) यंत्रमागधारक लाभार्थ्याला केंद्र पुरुस्कृत “Pilot Scheme of In-Situ Upgradation of Plain Powerloom for SSI Sector” अंतर्गत केंद्र शासनाने अनुदान मंजूर केलेले असावे.
२) वस्त्रोद्योग विभागाच्या अधिकाऱ्यास लाभार्थ्यांनी तपासणीकरिता यंत्रमाग उपलब्ध करून द्यावे लागेल.
# Page 3
शासन निर्णय क्रमांक: संकीर्ण-२०१७/प्र.क्र.१५/टेक्स-२
३) संचालक (वस्त्रोद्योग), नागपूर यांनी वस्त्र आयुक्त, भारत सरकार यांचेकडून प्राप्त करून घेण्यात आलेल्या लाभार्थ्यांच्या यादीतील लाभार्थ्याकडून अर्ज व त्यासोबत त्यांचे ओळखपत्र प्राप्त करून घेऊन (निवडणूक पत्र, आधार कार्ड, विद्युत बील अथवा राज्य शासनाने मान्य केलेले इतर ओळखपत्र) प्रस्तावासोबत सादर करावे.
४) यंत्रमागधारक लाभार्थ्याचा बँक खात्याबाबतचा तपशील ( बँक शाखेचे नाव, खाते क्रमांक, IFSC CODE, MICR CODE, इ.) तसेच बँक पासबुकच्या प्रथम पृष्ठाची छायांकित प्रत संचालक (वस्त्रोद्योग), नागपूर यांनी प्रस्तावासोबत सादर करावी.
५) यंत्रमागधारकाने विद्युत पुरवठाबाबत वीज बील प्रस्तावासोबत सादर करावे.
६) अनुदान मंजूर केल्यानंतर दोन महिन्याच्या आत विनियोग दाखला राज्य शासनास सादर करावा लागेल.