# Page 1
शिवाजीराव भोसले सहकारी बँक लि., पुणे या बँकेस विशेष एकरकमी कर्ज परतफेड योजना लागू करण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: युआरबी-१८२१/प्र.क्र.९०/७-स,
मादाम कामा रोड, हुतात्मा राजगुरु चौक,
मंत्रालय, मुंबई-४००३२
दिनांक :- १७ मार्च, २०२१
वाचा : १) सहकार आयुक्त व निबंधक, सहकारी संस्था, पुणे यांचे पत्र क्र.ना.बँका/ स.आ.-१/ शि. भोसले बँक/ओटीएस/२०२१२३७, दि. ०४.०२.२०२१.
२) भारतीय रिझर्व बँकेचे पत्र क्र. डीओआर.सीओ.एआयडी.एनओ.डी ३७/१२.२२.२५४/२०२०-२१, दि. ०२.१२.२०२०.
प्रस्तावना :
शिवाजीराव भोसले सहकारी बँक लि., पुणे या बँकेस “विशेष एकरकमी कर्ज परतफेड
योजना” मंजूर करण्याबाबत सहकार आयुक्त व निबंधक, सहकारी संस्था, पुणे यांनी संदर्भाधिन दि.०४.०२.२०२१ रोजी शासनास प्रस्ताव सादर केला आहे.
शिवाजीराव भोसले सहकारी बँकेचे दिनांक ३१.१२.२०२० अखेर ठेवीदारांची संख्या सुमारे
७१,७७० असून ठेवींची रक्कम रु. ४४० कोटी आहे. तसेच बँकेची मुद्दल व व्याज मिळून रु. ७५६.२३
कोटी इतकी वसुलपात्र रक्कम आहे. सद्या बँकेचा ढोबळ एन. पी. ए. रु. ३५६.६९ कोटी (९८.४९ %)
असून बँकेचा एकूण तोटा समारे रु. ३४०.१३ कोटी इतका आहे. सदर बँकेची दिनांक ३१.१२.२०२० अखेर रु. १.२७ कोटी इतकी तरलता उपलब्ध आहे. ठेवीदारांचे आरोग्य, शैक्षणिक, विवाह, जेष्ठ
नागरिक इ. कारणास्तव हार्डशिपचे सुमारे ४४१४ अर्ज बँकेस प्राप्त झाले असून सुमारे रु. २२.१७
कोटी इतकी मागणी आहे. कोरोनामुळे उद्भवलेल्या परिस्थितीत बहुतांश बँकांनी ठेवींचे व कर्जाचे
व्याजदर कमी केल्यामुळे अन्य बँकांप्रमाणे एकरकमी परतफेड योजनेंतर्गत व्याजात सवलत
मिळण्याची मागणी वाढत आहे. त्यामुळे बँकेच्या प्रशासकांनी OTS योजना तयार करुन रिझर्व
दिनांक ३०.०९.२०२० रोजीचे पत्रान्वये बँकेस सादर केली असता रिझर्व बँकेने दिनांक
०५.११.२०२० रोजीच्या पत्रान्वये सदर योजनेस काही अटी व शर्तीस अनुसरुन तत्वत: मान्यता
दिलेली आहे. बँकेकडे सध्या असलेली बहुतांश एन.पी.ए. कर्ज खाती जुनी असल्याने बँकेला OTS
योजनेशिवाय वसूलीसाठी अन्य कोणताही पर्याय उपलब्ध नाही. सदर योजनेस मंजूरी मिळाल्यास
थकीत कर्जाची वसुली होऊन बँकेचा संचित तोटा कमी होऊन बँकेस वाढीव तरलता उपलब्ध
# Page 2
शासन निर्णय क्रमांकः युआरबी-१८२१/प्र.क्र.९०/७-स,
होईल. सबब, बँकेचे हित लक्षात घेऊन सदर योजनेस मान्यता देण्याची बाब शासनाच्या
विचाराधीन होती.
शासन निर्णय :
सहकार आयुक्त व निबंधक, सहकारी संस्था, पुणे यांनी दि. ०४.०२.२०२१ रोजीच्या
पत्राद्वारे शिवाजीराव भोसले सहकारी बँक लि., पुणे या बँकेसंदर्भात सादर केलेल्या विशेष
एकरकमी कर्ज परतफेड योजनेस महाराष्ट्र सहकारी संस्था अधिनियम, १९६० चे कलम १५७
मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम,
१९६१ मधील नियम ४९ च्या तरतुदीमधून सूट देऊन शिवाजीराव भोसले सहकारी बँक लि., पुणे या बँकेच्या परिशिष्ट “अ” प्रमाणे विशेष एकरकमी कर्ज परतफेड योजनेस मान्यता देण्यात येत आहे.
रिझर्व बँक शिवाजीराव भोसले सहकारी बँक लि., पुणे बँकेवरील निर्बंधास प्रत्येकवेळी ज्या
कालावधीसाठी मुदतवाढ देईल त्या कालावधीपर्यंत विशेष एकरकमी कर्ज परतफेड योजना लागू राहील.
वरील योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी दरमहा आढावा घेऊन भारतीय रिझर्व बँकेच्या अटींचे शिवाजीराव भोसले सहकारी बँक लि., पुणे
यांचेकडून काटेकोरपणे पालन होत असल्याची खात्री करावी.
# Page 3
# Page 4
# Page 5