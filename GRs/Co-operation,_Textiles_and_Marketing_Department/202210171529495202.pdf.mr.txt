# Page 1
लक्ष्मी सोपान ॲग्रीकल्चर प्रोड्यूस मार्केटिंग कंपनी लि.बार्शी जि. सोलापूर या खाजगी बाजार समितीचा सन २०१८-२०१९ च्या कांदा अनुदान योजनेत समावेश करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपस-२०१८/प्र.क्र.३६७/२४ स
मंत्रालय, विस्तार, मुंबई-३२
दिनांक :- १७ ऑक्टोबर, २०२२
संदर्भ:- १) मंगळवार, दिनांक ११ डिसेंबर, २०१८ रोजीचा मंत्रिमंडळ निर्णय
२) गुरुवार, दिनांक २० डिसेंबर, २०१८ रोजीचा मंत्रिमंडळ निर्णय
३) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक २६ डिसेंबर,२०१८ ४) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक ३१ जानेवारी, २०१९ ५) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक १५फेब्रुवारी,२०१९ ६) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक ८ मार्च, २०१९
७) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक २० सप्टेंबर, २०१९ ८) बुधवार, दिनांक २१ सप्टेंबर, २०२२ रोजीचा मंत्रिमंडळ निर्णय
प्रस्तावना:
शासन निर्णय, दिनांक २६ डिसेंबर २०१८ अन्वये सुरुवातीस राज्यातील कृषी उत्पन्न बाजार समित्या व प्रसन्ना कृषी मार्केट, पाडळीआळे, जि. अहमदनगर या खाजगी बाजार समितीमध्ये १ नोव्हेंबर, २०१८ ते १५ डिसेंबर, २०१८ या कालावधीत कांदा विक्री केलेल्या पात्र शेतकऱ्यांना रुपये २०० प्रति क्विंटल व जास्तीत जास्त २०० क्विंटल प्रति शेतकरी या प्रमाणात अनुदान मंजूर करण्यात आले आहे.
या योजनेंतर्गत कांदा अनुदानाचा कालावधी वेळोवेळी वाढविण्यात आला असून, सुधारित अंतिम कालावधी दिनांक १ नोव्हेंबर, २०१८ ते २८ फेब्रुवारी, २०१९ असा निश्चित करण्यात आला आहे.
# Page 2
शासन निर्णय क्रमांकः सपस-२०१८/प्र.क्र.३६७/२४ स
कांदा अनुदानाचा निर्णय घेताना प्रसन्ना कृषी मार्केट, पाडळीआळे, अहमदनगर या खाजगी बाजार समिती मधील कांदा आवक व लाभार्थी यांची माहिती पणन संचालनालयाने उपलब्ध करुन दिल्याने, सदर खाजगी बाजार समितीचा समावेश अन्य कृषी उत्पन्न बाजार समित्या सोबत करण्यात आलेला आहे. याबाबतचा शासन निर्णय निर्गमित झाल्यानंतर लक्ष्मी सोपान ॲग्रीकल्चर प्रोड्यूस मार्केटिंग कंपनी लि. बार्शी जि. सोलापूर या खाजगी बाजार समितीचा कांदा अनुदान योजनेत समावेश करण्याबाबत विनंती केली होती.
तत्कालीन मा.मंत्री (पणन) यांच्या अध्यक्षतेखाली सन २०१६-१७ व २०१८-१९ मधील कांदा अनुदानाबाबत दिनांक ३ जून, २०१९ रोजी आयोजित बैठकीमध्ये घेतलेल्या निर्णयानुसार, लक्ष्मी सोपान अॅग्रीकल्चर प्रोड्यूस मार्केटिंग कंपनी लि. बार्शी जि. सोलापूर या खाजगी बाजार समितीस परवाना मंजूर करताना विहित केलेल्या अटी व शर्ती पूर्ण करत असल्याने, सदर खाजगी बाजार समितीचा समावेश कांदा अनुदान योजनेत समावेश करण्यास तत्कालीन मा. मंत्री (पणन) यांनी दिलेल्या मान्यतेनंतर शासन निर्णय, दिनांक २०/९/२०१९ निर्गमित करण्यात आला आहे. तथापि, लक्ष्मी सोपान अॅग्रीकल्चर प्रोड्यूस मार्केटिंग कंपनी लि. बार्शी जि. सोलापूर या खाजगी बाजार समितीस अनुदान देण्यापूर्वी मा. मुख्यमंत्री महोदय यांची मान्यता घेणे आवश्यक असल्याचे वित्त विभागाने नमूद केलेले आहे. त्यास अनुसरुन मा.
मुख्यमंत्री महोदय यांची कार्योत्तर मंजूरी घेऊन, सदर प्रस्तावास मंत्रिमंडळ बैठकीतही मान्यता देण्यात आली. त्यानुसार लक्ष्मी सोपान ॲग्रीकल्चर प्रोड्यूस मार्केटिंग कंपनी लि. बार्शी जि. सोलापूर या खाजगी बाजार समितीचा सन २०१८-२०१९ च्या कांदा अनुदान योजनेत समावेश करण्यास कार्योत्तर मंजूरी देण्याची बाब शासनाच्या विचाराधीन होती.
शासन निर्णय:
सन २०१८-२०१९ या वर्षात दिनांक १ नोव्हेंबर, २०१८ ते दिनांक २८ फेब्रुवारी, २०१९ या कालावधीसाठी निश्चित केलेल्या कांदा अनुदान योजनेत लक्ष्मी सोपान ॲग्रीकल्चर प्रोड्यूस मार्केटिंग कंपनी लि.बार्शी जि.सोलापूर या खाजगी बाजार समितीचा समावेश करण्यास कार्योत्तर मंजूरी देण्यात येत आहे.
२. सदर कांदा अनुदान पणन संचालक, महाराष्ट्र राज्य, पुणे यांच्या स्तरावरुन थेट शेतकऱ्यांच्या बँक खात्यात जमा करण्यात येईल.
३. प्रस्तुत खाजगी बाजार समितीसाठी योजनेच्या अंमलबजावणीच्या अटी व शर्ती शासन निर्णय, दिनांक २६/१२/२०१८ मध्ये नमूद केल्याप्रमाणेच राहतील.
पृष्ठ ३ पैकी २
# Page 3
शासन निर्णय क्रमांकः सपस-२०१८/प्र.क्र.३६७/२४ स