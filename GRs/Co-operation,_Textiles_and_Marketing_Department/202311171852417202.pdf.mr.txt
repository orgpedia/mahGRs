# Page 1
सहकारी सूतगिरण्यांनी वित्तीय संस्थांकडून / राष्ट्रीय सहकारी विकास महामंडळाकडून प्रतिचाती रु.५०००/- प्रमाणे ५ वर्षासाठी घेणाऱ्या मध्यम मुदती कर्जावर १२ टक्के पर्यंतचे व्याज प्रदान करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः बैठक-१५२१/प्र.क्र.२३ / टेक्स १ (अ)
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : १७ नोव्हेंबर, २०२३.
वाचा :शासन निर्णय सहकार, पणन व वस्त्रोद्योग विभाग क्र. धोरण १०१६/प्र.क्र.९६/टेक्स १ (अ), दिनांक ११.०१.२०१७.
प्रस्तावना : संदर्भीय दि.११.०१.२०१७ च्या शासन निर्णयान्वये, सहकारी सूतगिरण्यांनी वित्तीय संस्थांकडून/राष्ट्रीय सहकारी विकास महामंडळ यांच्याकडून रु.३,०००/- प्रति चाती प्रमाणे ५ वर्षाच्या मुदतीसाठी कर्ज घेण्यास परवानगी देण्यात आली असून त्या कर्जावरील १२ % पर्यंतचे व्याज शासनतर्फे भरण्यात येत आहे. ज्या सहकारी सूतगिरण्या दि.३१.०३.२०१९ पर्यंत कर्ज मंजूर करुन घेतील अशा सूतगिरण्यांचा समावेश या योजनेत करण्यात आला आहे. सदर व्याज सवलतीची योजना दि.३१.०३.२०२४ पर्यंत लागू आहे.
सदर योजना ५ वर्षाकरिताच असल्याने उत्पादनाखालील व अंशत: उत्पादनाखालील सहकारी सूतगिरण्यांकडून सदर योजनेची मुदत वाढविण्याची विनंती करण्यात आलेली आहे. त्यानुषंगाने सहकारी सूतगिरण्यांनी प्रतिचाती रुपये ३०००/- प्रमाणे वित्तीय संस्थांकडून / रा.स.वि.म. कडून घेतलेल्या कर्जावरील व्याज प्रदान योजनेस सुधारणासह यापुढे ५ वर्ष मुदतवाढ देण्याचा प्रस्ताव विचाराधीन होता. या संदर्भात मंत्रिमंडळाच्या गुरुवार दिनांक १९.१०.२०२३ रोजीच्या बैठकीत घेण्यात आलेल्या निर्णयास अनुसरुन शासन पुढील प्रमाणे निर्णय घेत आहे.
शासन निर्णय :
राज्यातील सहकारी सूतगिरण्या सुरळीत चालाव्यात तसेच आर्थिक अडचणीतून बाहेर याव्यात याकरीता मंत्रिमंडळाच्या मान्यतेने दिनांक ११.०१.२०१७ रोजीच्या शासन निर्णयान्वये लागू केलेल्या योजनेच्या धर्तीवर सहकारी सूतगिरण्यांनी वित्तीय संस्थांकडून / राष्ट्रीय सहकारी विकास महामंडळाकडून प्रतिचाती रु. ५०००/- प्रमाणे ५ वर्षांसाठी घेणाऱ्या
# Page 2
शासन निर्णय क्रमांकः बैठक-१५२१/प्र.क्र.२३ / टेक्स १ (अ)
मध्यम मुदती कर्जावर (दोन वर्षाच्या मोराटोरिअम कालावधीसह) कमाल १२ % पर्यंतचे व्याज प्रदान करण्याच्या योजनेस खालील अटीं व शर्तींसह या शासन निर्णयान्वये मान्यता देण्यात येत आहे.
१) प्रस्तावित योजनेचा शासन निर्णय निर्गमित झाल्यानंतर पुढील १ कॅलेंडर वर्षापर्यंत ज्या सहकारी सूतगिरण्या ५ वर्ष मध्यम मुदतीचे नवीन कर्जाची उचल करतील, त्याच सहकारी सूतगिरण्या प्रस्तुत योजनेसाठी पात्र राहतील.
२) या योजनेचा लाभ घेण्यासाठी सहकारी सूतगिरण्यांनी ५ वर्षे कालावधीचे मध्यम मुदतीचे कर्ज वित्तीय संस्थेकडून / रा. स.वि.म. कडून घ्यावे. सदर योजनेचा लाभ केवळ या निर्णयानंतर पुढील १ कॅलेंडर वर्षापर्यंत कर्ज उचल करणाऱ्या सहकारी सूतगिरण्यांना लागू राहील.
३) सदरचे कर्ज हे केवळ ५ वर्ष मुदतीसाठी घेतलेले मुदत कर्ज प्रकारचे Reducing Balance Method नुसार असावे. इतर प्रकारचे कर्ज जसे- कॅश क्रेडीट, माल तारण कॅश क्रेडीट, बुलेट परतफेड प्रकारचे कर्ज (कर्जाच्या मुद्दलाची परतफेड कर्ज अवधीनंतर ठोक एक रक्कमी करणे), पुनर्गठन कर्ज, इ. प्रकारचे कर्ज तसेच Monthly Compounding Basis वर आधारित असलेले कर्ज या योजनेकरिता पात्र राहणार नाही.
४) दि.११.०१.२०१७ रोजीच्या शासन निर्णयान्वये या योजनेचा लाभ ज्या २९ सहकारी सूतगिरण्या सध्या घेत आहेत, सदर सुतगिरण्यांना प्रस्तुत योजनेचा लाभ घ्यावयाचा असल्यास, त्यांनी प्रथम दिनांक ११.०१.२०१७ रोजीच्या शासन निर्णयान्वये जाहीर करण्यात आलेल्या योजनेन्वये घेतलेल्या संपूर्ण कर्जाची परतफेड करून संपूर्ण मुद्दल रक्कम व्याजासह परतफेड केल्याचे संबंधित बँकेचे प्रमाणपत्र सादर करणे आवश्यक राहिल. त्यानंतरच सदर सूतगिरण्यांनी वित्तीय संस्थांकडून / रा. स. वि. म. कडून नव्याने ५ वर्षांसाठी मुदती कर्ज विहित कालावधीत घेतल्यास त्या सूतगिरण्या या योजनेसाठी पात्र ठरतील.
५) ज्या सहकारी सूतगिरण्या प्रस्तूत योजनेचा लाभ घेतील त्या सूतगिरण्यांनी Reducing Balance Method नुसार दोन वर्षाच्या मोराटोरिअम कालावधीनंतर दरवर्षी ५ समान हप्त्यात मुद्दलाची परतफेड करणे आवश्यक असेल. तसेच सूतगिरण्यांनी मुद्दल रक्कमेच्या परतफेडीचा हप्ता नियोजित वेळेत केला नाही, तर या सूतगिरण्या प्रस्तुत योजनेचा लाभ घेण्यास आपोआप अपात्र ठरतील.
६) सदर योजनेचा लाभ घेण्याऱ्या अंशतः उत्पादनाखालील सूतगिरण्यांनी पुढील २ वर्षांमध्ये सूतगिरणी प्रकल्प पूर्ण क्षमतेने उत्पादनाखाली आणावा, असे न करणाऱ्या सहकारी सूतगिरण्यांना सदर योजनेचा लाभ दोन वर्षानंतर देणे बंद करण्यात येईल.
पृष्ठ ४ पैकी २
# Page 3
शासन निर्णय क्रमांक: बैठक-१५२१/प्र.क्र.२३/टेक्स १ (अ)
७) ज्या सहकारी सूतगिरण्या त्यांच्या संचालक मंडळामार्फत चालविल्या जात आहेत केवळ अशाच सूतगिरण्या या योजनेसाठी पात्र राहतील. या योजनेचा लाभ घेण्याकरिता संबंधित सूतगिरणीच्या अध्यक्षांनी सूतगिरणी संचालक मंडळामार्फत चालविण्यात येत असल्याचे प्रतिज्ञापत्र देणे बंधनकारक राहील.
२. यासाठी होणारा खर्च “मागणी क्र. व्ही-१, २०४९ - व्याज प्रदाने, ०१ देशांतर्गत ऋणावरील व्याज, २००- देशांतर्गत इतर ऋणांवरील व्याज (०२), इतर संस्थांकडून मिळणाऱ्या कर्जावरील व्याज (०२) (०६) वित्तीय संस्थांकडून मिळणा-या कर्जावरील व्याज (अनिवार्य) (२०४९ २५५१)" भारित, ४५ व्याज" या लेखाशिर्षाखाली दरवर्षी मंजूर केलेल्या तरतुदीमधून भागविण्यात यावा.
३. सदर शासन निर्णय मंत्रिमंडळाच्या दिनांक १९.१०.२०२३ रोजीच्या बैठकीमध्ये घेण्यात आलेल्या निर्णयास अनुसरुन व वित्त विभागाच्या अनौपचारीक संदर्भ क्र.६६३/२०२३/व्यय-२, दिनांक १६.११.२०२३ अन्वये निर्गमित करण्यात येत आहे.
# Page 4