# Page 1
रेशीम संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांची वयाच्या ५०/५५ व्या वर्षापलिकडे किंवा अर्हताकारी सेवेची ३० वर्षे पूर्ण झाल्यानंतर शासन सेवेत राहण्यासाठी पात्रता/ अपात्रता आजमाविण्यासाठी विभागीय पुनर्विलोकन समिती स्थापन करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: आस्था-१०२२/प्र.क्र.१९/रेशीम कक्ष
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक १५ मार्च, २०२२.
वाचा : १) शासन निर्णय, सहकार, पणन व वस्त्रोद्योग विभाग, क्र. आस्था-२०१८/प्र.क्र.३३/रेशीम कक्ष, दिनांक १२ एप्रिल, २०१८.
२) शासन निर्णय, सामान्य प्रशासन विभाग, क्र.एलपीएल- २०१७/प्र.क्र.२१/का.पंधरा, दिनांक १० जून, २०१९.
प्रस्तावना: रेशीम संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांची वयाच्या ५०/५५ व्या वर्षापलिकडे किंवा अर्हताकारी सेवेची ३० वर्षे पूर्ण झाल्यानंतर शासन सेवेत राहण्यासाठी पात्रता/अपात्रता आजमाविण्यासाठी संदर्भाधीन दिनांक १२, एप्रिल, २०१८ रोजीच्या शासन निर्णयान्वये विभागीय पुनर्विलोकन समिती स्थापन करण्यात आली आहे. सामान्य प्रशासन विभागाच्या संदर्भाधीन दिनांक १० जून, २०१९ रोजीच्या शासन निर्णयान्वये वयाच्या ५०/५५ व्या वर्षापलिकडे/अर्हताकारी सेवेच्या ३० वर्षानंतर शासकीय अधिकारी / कर्मचारी यांचे सेवा पुनर्विलोकनासंदर्भात करावयाच्या कार्यवाहीबाबत एकत्रित कार्यपद्धती निश्चित करण्यात आली आहे. सदर शासन निर्णयासोबतच्या परिशिष्ट-अ मध्ये शासकीय अधिकारी/कर्मचारी यांचे सेवा पुनर्विलोकनाकरिता विभागीय पुनर्विलोकन समितीची रचना विहित करण्यात आली असून त्यानुसार प्रत्येक प्रशासकीय विभागाने विभागीय पुनर्विलोकन समित्यांची रचना करण्याबाबतच्या सूचना उक्त शासन निर्णयान्वये देण्यात आल्या आहेत.
त्यास अनुसरुन रेशीम संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांची वयाच्या ५०/५५ व्या वर्षापलिकडे किंवा अर्हताकारी सेवेची ३० वर्षे पूर्ण झाल्यानंतर यापैकी जे अगोदर घडेल तेव्हा सेवेत राहण्यासाठी पात्रता / अपात्रता आजमाविण्यासाठी विभागीय पुनर्विलोकन समिती स्थापन करण्याची बाब शासनाच्या विचाराधीन होती.
# Page 2
शासन निर्णय क्रमांकः आस्था-१०२२/प्र.क्र.१रेशीम ९/ कक्ष
शासन निर्णय : रेशीम संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांची वयाच्या ५०/५५ व्या वर्षापलिकडे किंवा अर्हताकारी सेवेची ३० वर्षे पूर्ण झाल्यानंतर यापैकी जे अगोदर घडेल तेव्हा सेवेत राहण्यासाठी पात्रता/अपात्रता आजमाविण्यासाठी संदर्भाधीन दिनांक १२ एप्रिल, २०१८ रोजीच्या शासन निर्णयान्वये गठीत केलेली विभागीय पुनर्विलोकन समिती याद्वारे बरखास्त करुन खालीलप्रमाणे समिती स्थापन करण्यात येत आहे :
------------------------------------------------------------------------------------------------------------
| १ | अपर मुख्य सचिव/प्रधान सचिव/सचिव (वस्त्रोद्योग) सहकार, पणन व वस्त्रोद्योग विभाग, मंत्रालय, मुंबई. | अध्यक्ष |
| २ | सह सचिव/उपसचिव (रेशीम) सहकार, पणन व वस्त्रोद्योग विभाग, मंत्रालय, मुंबई. | सदस्य |
| ३ | सह सचिव/उपसचिव सहकार, पणन व वस्त्रोद्योग विभाग, मंत्रालय, मुंबई. | सदस्य |
| ४ OC | अवर सचिव / कक्ष अधिकारी (रेशीम कक्ष) सहकार, पणन व वस्त्रोद्योग विभाग, मंत्रालय, मुंबई. | सदस्य-सचिव |
------------------------------------------------------------------------------------------------------------
२. उक्त समितीने सामान्य प्रशासन विभागाच्या संदर्भाधीन दिनांक १० जून, २०१९ रोजीच्या शासन निर्णयान्वये तसेच, शासनाने वेळोवेळी विहित केलेल्या कार्यपद्धतीचे पालन करावे.
३. हे आदेश शासन निर्णयाच्या दिनांकापासून अंमलात येतील.
# Page 3