# Page 1
रेशिम शेती विकास
जिल्हास्तरीय योजनेंतर्गत रेशीम सुत उत्पादन अनुदान देणेबाबत..
महाराष्ट्र शासन
सहकार, पणन व वस्त्रोद्योग विभाग,
शासन निर्णय, क्र. रेशीम - केपुयो १४१६/प्र.क्र.९४/रेशीम कक्ष मंत्रालय, मुंबई - ४०० ०३२
दिनांक : २१ मार्च, २०१८
वाचा : १) शासन निर्णय, सहकार, पणन व वस्त्रोद्योग विभाग, क्रमांक : रेशीम ११०६/प्र. क्र. ७३/रेशीम कक्ष, दिनांक ८ सप्टेंबर, २०१० २) संचालक, रेशीम संचालनालय, नागपूर यांचे पत्र जा. क्र. रे./कार्या-९/ सुत उत्पादन/ जिवायो/ मान्यता/२०१६-१७/४४४, दि. २१.०६.२०१६ ३) शासन निर्णय, क्रमांक: धोरण २०१७/प्र.क्र.६/टेक्स-५ दि. १५.०२.२०१८
प्रस्तावना : रेशीम उद्योग हा कृषी व वनसंपत्तीवर आधारीत रोजगाराची प्रचंड क्षमता असलेला उद्योग आहे. या उद्योगाच्या माध्यमातून ग्रामिण भागातील जनतेचा आर्थिक स्तर व शहरी भागाकडे होणारे स्थलांतरण थांबवणे शक्य आहे. समाजातील सर्व वर्गातील व वयोगटातील लोकांना रोजगाराची संधी देणारा हा एकमेव खात्रीशिर उद्योग आहे. रेशीम उद्योगाचे महत्व, रोजगार निर्मितीला असणारा वाव विचारात घेवून रेशीम उद्योगाला राज्याच्या अर्थव्यवस्थेत केंद्रस्थानी आणण्यासाठी संदर्भ क्रमांक ३ येथील राज्याचे नविन वस्त्रोद्योग धोरण २०१८-२३ मध्ये अनेक उपाययोजना करण्याचा निर्णय शासनाने घेतला आहे. त्या अनुषंगाने तुती/ टसर शेतीसाठी खाजगी उद्योजकांना शेतक-यांप्रमाणे तुती/ टसर कोषोत्तर प्रक्रीयेसाठी प्रोत्साहन देण्याची बाब शासनाच्या विचाराधीन होती.
शासन निर्णय : रेशीम विस्तार व विकास कार्यक्रमांतर्गत राज्यातील शेतक-यांनी उत्पादन केलेल्या रेशीम कोषाना राज्यातच बाजारपेठ उपलब्ध होण्याच्या दृष्टीने राज्यात कोषोत्तर उत्पादन प्रक्रियेला प्रोत्साहन देण्याचे शासनाचे धोरण आहे. त्यानुषंगाने रेशीम सुत उत्पादनावर मल्टीएंड रीलींग युनिट व ॲटोमॅटिक रिलींग युनिट व्दारे उत्पादन होणा-या रेशीम सुताच्या उत्पादनावर प्रती किलो खालील नमूद तपशिलाप्रमाणे अनुदान देण्यास शासन याव्दारे मान्यता देत आहे.
-------------------------------------------------------------------------------------------------------------
| क्र. | रिलींग युनिट्चा प्रकार | उत्पादित रेशीम सुतास प्रती किलो अनुदान | रेशीम सुताचा प्रकार |
| १ | मल्टीएंड रीलींग युनिट | प्रती किलो रु.१००/ | ग्रेडेबल बायव्होल्टाईन सुत उत्पादन |
|  | अॅटोमॅटिक रिलींग युनिट | प्रती किलो रु. १५०/ | २ अ ग्रेड व त्यापेक्षा जास्त दर्जेदार बायव्होल्टाईन सुत उत्पादन |
| ३ | टसर रील्ड यार्न | प्रती किलो रु. १००/ | रील्ड यार्न |
-------------------------------------------------------------------------------------------------------------
# Page 2
शासन निर्णय क्रमांकः रेशीम - केपुयो १४१६/प्र. क्र.९४/रेशीम कक्ष
२. वरील अनुदान योजनेसाठी पात्र ठरणा-या उद्योजकांची रीलींग युनिट क्षमता व उत्पादीत होणारे रेशीम सुताचा दर्जा इत्यादी बाबत निकष निश्चित करण्याची कार्यवाही स्वतंत्रपणे करण्यात येईल.
३. सदर योजना सन २०१८-१९ पासून जिल्हा वार्षिक योजनेत समाविष्ट करण्यास नियोजन विभाग व वित्त विभागाने मान्यता दिली आहे. त्यानुसार वरील योजना राबविण्यासाठी होणारा खर्च त्या-त्या जिल्ह्यातील जिल्हा नियोजन व विकास निधीतुन भागविण्यात यावा.
४. सदर शासन निर्णय नियोजन विभागाच्या सहमतीने व वित्त विभागाच्या अनौपचारिक संदर्भ क्रमांक ४९३/१७/व्यय-२ दिनांक २६.१०.२०१७ अन्वये मिळालेल्या सहमतीने निर्गमित करण्यात येत आहे.