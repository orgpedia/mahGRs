# Page 1
शासकीय भागभांडवल मंजूर करण्याबाबत राजमाता जिजाऊ शेतकरी सहकारी सूतगिरणी मर्या.अंमळनेर जिल्हा जळगाव.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : शाभाभा-११२२/प्र.क्र.२९/टेक्स-१ ( ब )
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक :- ३१.०३.२०२३.
वाचा : १. शासन निर्णय,सहकार, पणन व वस्त्रोद्योग विभाग, क्र. सूतगि-२१९३/प्र.क्र.१८६/टेक्स-१, दि.११.८.१९९३ २. शासन निर्णय, सहकार, पणन व वस्त्रोद्योग विभाग, क्र. सूतगि- ११९७/प्र.क्र.१९३/ टेक्स-१, दि. २४.३.१९९९.
३. शासन निर्णय, सहकार, पणन व वस्त्रोद्योग क्र.सूतगि-११०५/प्र. क्र.३८/टेक्स-१(अ), दि. १५.६.२००६.
४. शासन निर्णय, सहकार, पणन व वस्त्रोद्योग विभाग, क्र. सूतगि-३३१६/प्र.क्र.८१/टेक्स-१(अ), दि. १०.७.२०१७.
५. शासन निर्णय, सहकार व वस्त्रोद्योग विभाग क्र.धोरण-२०१७/प्र.क्र.६/टेक्स-५,दि.१५.०२.२०१८.
६. शासन निर्णय, सहकार व वस्त्रोद्योग विभाग क्र.प्रकल्प१२१५/प्र.क्र५०/टेक्स१अ, दि.१७.०६.२०२१.
७. शासन निर्णय, सहकार व वस्त्रोद्योग विभाग क्र.सूतगि३३२१/प्र.क्र.४१/टेक्स१अ, दि.३०.०७.२०२१.
८. शासन निर्णय, सहकार व वस्त्रोद्योग विभाग क्र. प्रकल्प १२२२/प्र.क्र.१९/टेक्स१ (ब), दि.२४.०८.२०२२.
९. वित्त विभाग, शासन परीपत्रक क्र. अर्थसं २०२२/प्र.क्र.४३/अर्थ ३,दि.०४.०४.२०२२.
१०. वित्त विभाग, शासन परीपत्रक क्र. अर्थसं २०२२/प्र.क्र.४३/अर्थ ३, दि.०८.०२.२०२२.
११. वित्त विभाग, शासन परीपत्रक क्र.अर्थसं २०२२/प्र.क्र.४३/अर्थ् ३,दि.१६.०३.२०२३.
१२.आयुक्त, वस्त्रोद्योग, नागपूर यांचे पत्र क्र.कार्या.६(१)/सूतगि/शा.भा.भा./राजमाता जिजाऊ/५९९७/ २०२२, दि.२१.१०.२०२२.
प्रस्तावना : आठव्या पंचवार्षिक योजनेच्या कालावधीत उभारावयाच्या व शासकीय अर्थसहाय्यासाठी निवडलेल्या सहकारी सूतगिरण्यांनी शासनाकडे सादर केलेल्या प्रकल्पांना अर्थसहाय्य करण्यासाठी कर्जे व भागभांडवलाचे प्रमाण १:१ ठेवून सभासद भागभांडवलाच्या १:९ प्रमाणात शासकीय भागभांडवल देण्यासाठी शासनाने मान्यता दिलेली आहे. राजमाता जिजाऊ शेतकरी सहकारी सूतगिरणी मर्या. अंमळनेर, जिल्हा जळगाव (पूर्वीचे नाव वसंतराव नाईक सहकारी सूतगिरणी मर्या. अकोला, जि. बुलढाणा) या सूतगिरणीची नोंदणी दिनांक ०३.१२.१९९२ रोजी करण्यात आलेली असून आयुक्तालयाचे ज्ञापन दि. ७ जून, २०१७ अन्वये राजमाता जिजाऊ
# Page 2
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
शेतकरी सहकारी सूतगिरणी मर्या. अमळनेर जिल्हा जळगाव असा नावात बदल झालेला आहे.
सहकार, पणन व वस्त्रोद्योग विभागाचे शासन निर्णय दि. २६ नोव्हेंबर, १९९३ अन्वये सदर सूतगिरणीचा आठव्या पंचवार्षिक योजनेत समावेश होऊन, शासन निर्णय दि. १९ एप्रिल, २०१७ अन्वये सदर गिरणीची शासकीय अर्थसहाय्यासाठी निवड करण्यात आलेली आहे. दि.
२४.०८.२०२२ च्या शासन निर्णयान्वये सूतगिरणीचा रु.८०९०.०० लाख प्रकल्प अहवालास मंजूरी प्राप्त आहे. सूतगिरणीस यापूर्वी शासकीय भागभांडवल प्राप्त झालेले नाही. दि. ३१/१०/२०२२ अखेरच्या ताळेबंदानुसार सुतगिरणीने जमा केलेले सभासद भागभांडवल रू. २०३.२८ लाख आहे.
या सूतगिरण्यांनी शासनास सादर केलेल्या प्रकल्प अहवालाच्या अनुषंगाने तसेच आतापर्यंत सभासदांकडून जमा केलेले भाग भांडवल लक्षात घेऊन, राजमाता जिजाऊ शेतकरी सहकारी सूतगिरणी मर्या.अंमळनेर जिल्हा जळगाव या सूतगिरणीस सन २०२२-२०२३ या आर्थिक वर्षात शासकीय भागभांडवल उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय : वरील प्रस्तावनेमध्ये नमूद केल्यानुसार प्रकल्प अहवालानुसार मान्य किंमतीनुसार त्या त्या बाबींकरिता विहित मर्यादेपेक्षा जास्त होणारा खर्च सूतगिरणी स्वनिधीतून करील या अटीच्या अधीन राहून राजमाता जिजाऊ शेतकरी सहकारी सूतगिरणी मर्या. अंमळनेर, जिल्हा जळगाव या सूतगिरणीस रुपये १८,२०,२५,०००/- (अक्षरी रुपये अठरा कोटी वीस लाख पंचेवीस हजार फक्त) इतकी रक्कम शासकीय भागभांडवल म्हणून मंजूर करण्यास शासन मान्यता देण्यात येत आहे:
२. सदर शासकीय भागभांडवल शासन निर्णय, सहकार व वस्त्रोद्योग विभाग, क्र. सूतगि-२१९३/ प्र.क्र.१८३/टेक्स-१, दिनांक ११.८.१९९३ व सूतगि-११९७/प्र.क्र.१९३/टेक्स-१, दि. २४.३.१९९९ मध्ये नमूद केलेल्या (अ.क्र.५ वगळून) अटी व शर्ती, तसेच शासकीय भागभांडवलासंदर्भात शासनाने भविष्यात आणखी काही अटी व शर्ती निश्चित केल्यास अशा अतिरिक्त अटी व शर्ती सदर सूतगिरणीस लागू राहतील या मुद्दयाच्या अधीन राहून तसेच खाली नमूद केलेल्या अतिरिक्त अटींच्या अधीन राहून मंजूर करण्यात येत आहे.
१) या सूतगिरणींकडून, शासन निर्णय दि.११.०८.१९९३ व दि.२४.०३.१९९९ मधील अटी व शर्तींचे पालन होत आहे, याबाबत आयुक्त, वस्त्रोद्योग, नागपूर यांनी खात्री करावी.
२) शासकीय भागभांडवलाच्या वसुलीबाबत दि.२४.०३.१९९९ रोजीच्या शासन निर्णयातील अ.क्र.५ मध्ये दि.१०.०७.२०१७ रोजीच्या शासन निर्णयान्वये सुधारणा करण्यात आली असून त्यानुसार सूतगिरणीने भागभांडवलाचा पहिला हप्ता स्विकारल्यानंतर ५ वर्षांनी किंवा सूतगिरणी सुरु झाल्यानंतर ३ वर्षांनी यापैकी जे आधी घडेल तेव्हापासून उचल केलेल्या भागभांडवलाची परतफेड १/१५ प्रमाणे सुरु करण्यात येईल आणि असे न केल्यास त्यावर दरसाल दर शेकडा १२% प्रमाणे व्याज आकारण्यात येईल.
पृष्ठ ७ पैकी २
# Page 3
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
३) आयुक्त, वस्त्रोद्योग, नागपूर यांनी या सूतगिरणीच्या कामकाजावर व प्रकल्प उभारणीवर लक्ष देऊन त्याबाबतच्या प्रगतीचा तिमाही अहवाल विहित विवरणपत्रात शासनास सादर करावा.
४) या सूतगिरणीसंदर्भात शासन निर्णयामधील तरतुदीनुसार वसुलीबाबत आयुक्त, वस्त्रोद्योग, नागपूर यांनी काटेकोरपणे कार्यवाही करावी.
५) आयुक्त, वस्त्रोद्योग, नागपूर यांनी पुढील ३ महिन्यांत या सूतगिरणीच्या विद्यमान संचालक मंडळाकडून प्रस्तुत शासन निर्णयाद्वारे वितरीत रकमेच्या १०% इतक्या वैयक्तिक मत्तेचे तारण मिळवावे. जोपर्यंत असे वैयक्तिक तारण प्राप्त होणार नाही तोपर्यंत प्रस्तुत वितरीत रक्कम सूतगिरणीस खर्च करता येणार नाही तसेच तोपर्यंत या आदेशाद्वारे मंजूर केलेल्या रकमेवर सूतगिरणीस अधिकर्ष (overdraft) काढून रक्कम खर्च करता येणार नाही, असे बंधन आयुक्त, वस्त्रोद्योग, नागपूर यांनी संबंधित बँकेवर घालावे. याबाबत आयुक्त, वस्त्रोद्योग, नागपूर यांनी काटेकोरपणे व तातडीने कार्यवाही करावी.
६) या आदेशानंतर या सूतगिरणीच्या संचालक मंडळाची निवडणूक झाल्यास, नवनियुक्त संचालक मंडळाने शासकीय भागभांडवलाच्या १०% इतके वैयक्तिक मालमत्तेचे तारण भरल्याशिवाय नवीन संचालक मंडळ अस्तित्वात येणार नाही. पुर्वीच्या संचालक मंडळाने काही गैरव्यवहार केला नसेल किंवा त्यांच्या विरुध्द गुन्हा दाखल झाला नसेल तरच नवनियुक्त संचालक मंडळाने असे तारण दिल्यानंतरच पूर्वीच्या संचालक मंडळाचे वैयक्तिक तारण मुक्त करण्यात येईल, अशी सुधारणा संस्थेच्या By-Laws मध्ये करण्याची कार्यवाही आयुक्त, वस्त्रोद्योग, नागपूर यांनी करावी.
७) या सूतगिरणीच्या प्रकल्पास मान्यता दिल्यानंतर प्रकल्पाच्या Financial Closer चा पुरावा शासनास सादर केल्याशिवाय शासनाचा हिस्सा देता येणार नाही. त्यामुळे त्याबाबतची खात्री आयुक्त, वस्त्रोद्योग, नागपूर यांनी करुन घेऊन त्यानुसार कार्यवाही करावी.
८) या सूतगिरणीकडे बँकेत जमा असलेल्या निधीचे नियोजन करुन कार्यक्षमतेने विनियोग करीत असल्याची खात्री आयुक्त, वस्त्रोद्योग, नागपूर यांनी करावी.
९) या सूतगिरणीने कर्जाची उचल करुन त्याचा विनियोग प्रकल्प उभारणीसाठी करुन लवकर प्रकल्प पूर्ण करावा याबाबत आयुक्त, वस्त्रोद्योग, नागपूर यांनी नियंत्रण ठेवावे.
१०) प्रकल्प अहवालातील अनुज्ञेय तरतुदीपेक्षा त्या त्या बाबीवर होणारा जास्तीचा खर्च सूतगिरणी स्वनिधीतून करील या अटीवर शासकीय भागभांडवल मंजूर करण्यात येत आहे.
याबाबत आयुक्त, वस्त्रोद्योग, नागपूर यांनी तशी कार्यवाही करावी.
पृष्ठ ७ पैकी ३
# Page 4
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
११) या सूतगिरणीच्या खरेदीबाबत खरेदीची रक्कम पुरवठादाराच्या नावे ECS द्वारे अदा करावी. निविदेमध्ये विवक्षित तरतूद असल्याशिवाय पुरवठादारास अग्रीम अदा करण्यात येऊ नये, याबाबत आयुक्त, वस्त्रोद्योग, नागपूर यांनी खात्री करावी.
१२) या सूतगिरणीस प्राप्त झालेल्या भागभांडवलाचा तसेच शिल्लक रकमेचा सूतगिरणी योग्य प्रकारे विनियोग करते किंवा नाही याबाबत आयुक्त, वस्त्रोद्योग, नागपूर यांनी नियंत्रण ठेवावे.
१३) या सूतगिरणीने भांडवली वस्तु खरेदी करण्यापूर्वी यापूर्वी खरेदी केलेल्या अशा वस्तुंची यथास्थित नोंद Dead Stock रजिस्टर मध्ये घेण्यात यावी. याबाबत आयुक्त, वस्त्रोद्योग, नागपूर यांनी नियंत्रण करावे.
१४) या सूतगिरणीने खरेदी केलेल्या वस्तू प्रत्यक्ष प्राप्त झाल्यानंतरच संबंधितांना देयक अदा करावे. याबाबत आयुक्त, वस्त्रोद्योग, नागपूर यांनी नियंत्रण करावे.
१५) उद्योग, ऊर्जा व कामगार विभागाचा खरेदी विषयक प्रक्रिया अद्यावत शासन निर्णय क्र.भांखस २०१४/ प्र.क्र.८२/भाग-III/उद्योग-४, दि.०१.१२.२०१६ व शासन निर्णय क्र.भांखस २०१७/ प्र.क्र.२०४/ उद्योग-४, दि.०८.१२.२०१७ मधील तरतुदीनुसार करण्यात यावी.
१६) या सूतगिरणीची उभारणी विहित कालमर्यादेत पूर्ण करावी.
१७) दि. १७ ऑक्टोबर २०१६ रोजीच्या राजपत्रान्वये राज्यातील सहकारी संस्थांवर दोन शासकीय सदस्य नेमण्याच्या अनुषंगाने महाराष्ट्र सहकारी संस्था अधिनियम, १९६० मध्ये सुधारणा करण्यात आली असून सदर निर्णय या सूतगिरणीस बंधनकारक राहील.
१८) या सूतगिरणीच्या सर्व सभासदाने त्यांचे आधार कार्ड नंबर लिंक करणे बंधनकारक राहिल.
१९) सूतगिरणी उभारण्यासाठी ५:४५:५० या आकृतीबंधाप्रमाणे अर्थसहाय्य देण्यात येते.
त्यानुसार सूतगिरणीने ५% सभासद भागभांडवल उभारणे बंधनकारक असून सदर सभासद भागभांगभाडवलाची रक्कम सूतगिरणीच्या प्रयोजनाव्यतिरक्त अन्य कोणत्याही प्रयोजनासाठी खर्च करता येणार नाही. तसेच शासनाकडून सूतगिरणीला मंजूर करण्यात येणाऱ्या ४५% शासकीय भागभांडवलाच्या रक्कमेचा विनियोग करताना सूतगिरणीने ५०% रक्कम वित्तीय संस्थेकडून कर्ज म्हणून मंजूर करुन घेतलेली असणे आवश्यक आहे.
२०) या सूतगिरणीस मिळालेले अर्थसहाय्य हे सूतगिरणीचा प्रकल्प पूर्ण करण्यासाठीच उपयोगात आणणे सूतगिरणीवर बंधनकारक राहील. या अर्थसहाय्याचा दुरुपयोग केल्यास, संस्थेच्या संचालक मंडळावर कायदेशीर कारवाई करण्यात येईल व संस्थेला दिलेले अर्थसहाय्य
पृष्ठ ७ पैकी ४
# Page 5
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
एकरकमी वसूल करण्यात येईल. तसेच अशा प्रकरणी संबंधित संचालक मंडळास व्यक्तिशः जबाबदार धरण्यात येईल. त्यामुळे सूतगिरणीच्या संचालक मंडळाने सूतगिरणीच्या खर्चावर कडक नियंत्रण ठेवावे व अनावश्यक खर्च टाळावा.
३. या शासन निर्णयाद्वारे मंजूर केलेल्या शासकीय भागभांडवलाची रक्कम रु.१८,२०,२५,०००/- (अक्षरी रुपये अठरा कोटी वीस लाख पंचेवीस हजार फक्त) राजमाता जिजाऊ शेतकरी सहकारी सूतगिरणी मर्या. अंमळनेर, जिल्हा जळगाव या सूतगिरणीच्या आय.डी.बी.आय. बँक शाखा अमळनेर या बँकेच्या खाते क्र. ०५१९१०२०००००२८२०, IFSC Code IBKL००००५१९ यामध्ये RTGS द्वारे जमा करण्यात यावी. सूतगिरणीने प्रकल्प पूर्ण करण्यासाठी कराव्या लागणाऱ्या खर्चासंदर्भात शासन निर्णय दि.१५.०६.२००६ अन्वये स्थापन करण्यात आलेल्या राज्यस्तरीय समितीची मान्यता घ्यावी.
४. वित्त विभाग, शासन निर्णय दि.०४.०४.२०२२ सोबतच्या परिशिष्ठातील अ.क्र. ९ येथील “३२ अंशदाने” या बाबीखाली खर्च करण्यास वित्त विभागाची मान्यता प्राप्त झाली असून या बाबीखालील अटींची पूर्तता सदर प्रकरणी होत आहे.
५. वित्त विभाग, शासन परिपत्रक क्र. संकीर्ण २०१६/प्र.क्र.३१/कोषा.प्रशा.५, दि.१०.०५.२०१६ मधील परिच्छेद- ब (२) येथे नमूद केल्यानुसार प्रस्तुत प्रकरणास वित्त विभागाची मान्यता घेण्यात आली आहे. तसेच या परिपत्रकातील परिच्छेद-ब (३) नुसार, वित्त विभाग शासन निर्णय दि.०४.०४.२०२२ सोबतच्या परिशिष्टातील अ.क्र. ९ संदर्भातील तपासणी सुचीमधील असलेल्या मुद्दयांची पूर्तता या प्रकरणी होत आहे.
६. वित्त विभाग, शासन परिपत्रक क्र. संकीर्ण २०१६/प्र.क्र.३१/कोषा.प्रशा.५, दि.१०.०५.२०१६ मधील परिच्छेद - अ नुसार प्रस्तुत प्रकरणाची माहिती खालीलप्रमाणे आहे:
१) विभागास प्रदान वित्तीय अधिकार :- वित्त विभाग, शासन निर्णय दि.०४.०४.२०२२ अन्वये “३२ अंशदाने” या बाबीखाली खर्च करण्यास वित्त विभागाची मान्यता प्राप्त झाली असून या बाबीखालील अटींची पूर्तता सदर प्रकरणी होत आहे.
२) “मागणी क्र. व्ही-३, ४४२५ सहकारावरील भांडवली खर्च, (१९०) सार्वजनिक क्षेत्रातील व इतर उपक्रमांतील गुंतवणुका, पंचवार्षिक योजनांतर्गत योजना, राज्य योजनांतर्गत योजना, (००)(०५) सहकारी सूत कताई गिरण्यांना भाग भांडवली अंशदान (कार्यक्रम), (४४२५०३३८), ३२ अंशदाने”" या लेखाशिर्षाखाली सन २०२२-२३ या आर्थिक वर्षात सुधारीत अंदाजानुसार रु.६३६८.०० लाख इतकी तरतूद मंजूर करण्यात आली आहे.
३) मागील ३ महिन्यांपूर्वी दिलेल्या अनुदानापैकी ७५% किंवा अधिक निधी खर्च झाला आहे: लागू नाही.
पृष्ठ ७ पैकी ५
# Page 6
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
४) ज्या लेखाशीर्षाखाली अनुदान वितरीत करण्यांत येत आहे, त्या लेखाशीर्षांतर्गत १ वर्षापूर्वीचे संक्षिप्त देयक प्रलंबित नाही:- या योजनेखाली नमूद केलेल्या लेखाशिर्षाखाली १ वर्ष जुने संक्षिप्त देयक प्रलंबित नाही.
५) स्थानिक स्वराज्य संस्थांना अनुदान देतांना त्यांचेकडून राज्य शासनास येणे नाही किंवा येणे रक्कम समायोजित करण्यांत आली आहे:- लागू नाही.
६) वैयक्तिक लाभार्थीचे देयक सादर करतांना यादीसह व शक्यतो आधार क्रमांकासह सादर करावे:- लागू नाही.
७) बांधकाम विषयक प्रस्तावांना प्रशासकीय मान्यता देतांना सक्षम अधिकाऱ्याची मान्यता घेतल्याचा उल्लेख आदेशात असावा :- सूतगिरणीच्या स्थापत्य बांधकामाच्या निविदांना मंजूरी देण्यासाठी राज्यस्तरीय समितीची स्थापना करण्यात आली आहे. सदर समितीची मान्यता घेऊनच सूतगिरणीने बांधकाम व यंत्रसामुग्री खरेदी करणे बंधनकारक आहे.
८) अधिनस्त कार्यालयांना खरेदी करण्यासाठी प्राधिकृत करण्याचा शासन निर्णय निर्गमित करण्यापूर्वी अशा खरेदीसाठी रीतसर प्रशासकीय मान्यतेचे आदेश काढावेत:- सहकारी सूतगिरण्यांच्या यंत्रसामुग्री खरेदीबाबत राज्यस्तरीय समितीची मान्यता घेण्यात येते.
९) खरेदी विषयक प्रक्रिया संबंधित अद्यावत शासन आदेशानुसार करावी व तसा उल्लेख प्रशासकीय मान्यतेत असावा:- याबाबतचा उल्लेख शासन निर्णयात करण्यात आला आहे.
१०) साहित्य खरेदीची रक्कम पुरवठादाराच्या नावे ECS द्वारे आहरीत करावी:- याबाबतचा उल्लेख शासन निर्णयात करण्यात आला आहे.
७. या शासन निर्णयाद्वारे मंजूर करण्यात आलेल्या रु. १८,२०,२५,०००/- (अक्षरी रुपये अठरा कोटी वीस लाख पंचेवीस हजार फक्त) इतक्या शासकीय भागभांडवलाचा खर्च “मागणी क्र. व्ही ३, ४४२५ - सहकारावरील भांडवली खर्च, (१९०) सार्वजनिक क्षेत्रातील व इतर उपक्रमांतील गुंतवणुका, पंचवार्षिक योजनांतर्गत योजना, राज्य योजनांतर्गत योजना, (००) (०५) सहकारी सूत कताई गिरण्यांना भाग भांडवली अंशदान (कार्यक्रम), (४४२५ ०३३८), ३२ अंशदाने” या लेखाशिर्षाखाली खर्ची टाकण्यात यावा व तो सन २०२२-२३ या आर्थिक वर्षात उपलब्ध तरतूदीमधून भागविण्यात यावा.
८. या शासन निर्णयाद्वारे मंजूर करण्यात आलेली रु.१८,२०,२५,०००/- (अक्षरी रुपये अठरा कोटी वीस लाख पंचेवीस हजार फक्त) इतकी रक्कम राजमाता जिजाऊ शेतकरी सहकारी सूतगिरणी मर्या. अंमळनेर, जिल्हा जळगाव या सूतगिरणीच्या नावाने अधिदान व लेखा अधिकारी कार्यालय, मुंबई येथून आहरीत करुन सूतगिरणीच्या आय. डी.बी.आय. बँक शाखा अमळनेर या पृष्ठ ७ पैकी ६
# Page 7
शासन निर्णय क्रमांकः शाभाभा-११२२/प्र.क्र.२९/टेक्स-१ (ब)
बँकेच्या खाते क्र. 0519102000002820, IFSC Code - IBKL0000519 मध्ये RTGS द्वारे वितरीत करण्याची कार्यवाही करण्याकरीता श्री. सु. ल. काठोळे, कार्यासन अधिकारी (रोखशाखा), सहकार, पणन व वस्त्रोद्योग विभाग, मंत्रालय विस्तार, मुंबई ४०००३२ यांना “आहरण व संवितरण अधिकारी” म्हणून घोषित करण्यात येत आहे. तसेच, श्री. स. दि. खरात, उप सचिव (सूतगिरणी), (Vo००९), सहकार, पणन व वस्त्रोद्योग विभाग, मंत्रालय विस्तार, मुंबई - ४०० ०३२ यांना “नियंत्रण अधिकारी” म्हणून घोषित करण्यात येत आहे.
९. सदर शासन निर्णय, वित्त विभाग दि.०४.०४.२०२२, दि.०८.०२.२०२३ व दि.१६.०३.२०२३ नुसार, नियोजन विभागाच्या व वित्त विभागाच्या सहमतीने तसेच वित्त विभागाचे अनौपचारिक संदर्भ क्र.२९९/व्यय-२, दि.२९.०३.२०२३ अन्वये प्राप्त मान्यतेस अनुसरुन निर्गमित करण्यात येत आहे.