# Page 1
सन २०२२-२३ मधील पुरवणी मागणीद्वारे व पुनर्विनियोजनाद्वारे उपलब्ध तरतूदीचे वितरण करणेबाबत.
केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण.
केंद्र हिस्सा (२४२५ २५७१) ३३-अर्थसहाय्य राज्य हिस्सा (२४२५ २५८९) ३३-अर्थसहाय्य
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. पूरक-०२२३/प्र.क्र.३६/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- २४ मार्च, २०२३
वाचा : १) सहकार, पणन व वस्त्रोद्योग विभाग, शासन निर्णय क्रमांक : बैठक-०७२२/प्र.क्र.११२/१८-स, दिनांक ७/१०/२०२२ २) सहकार, पणन व वस्त्रोद्योग विभाग, शासन ज्ञापन क्रमांक : आसुअं-२२२३/प्र.क्र.१६/ २०२३/१७-स, दिनांक १७/०३/२०२३ ३) सहकार पणन व वस्त्रोद्योग विभाग, शासन निर्णय क्र. पुनर्वि-२३२३/प्र.क्र.२१/२०२३/१७-स, दिनांक २४.३.२०२३
प्रस्तावना :
देशातील प्राथमिक कृषी पतपुरवठा सहकारी संस्थांना “आत्मनिर्भर भारत” अभियानच्या धर्तीवर स्वावलंबी बनविण्यासाठी केंद्र शासनाने दिनांक २९/०६/२०२२ रोजी “केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण" या योजनेस मान्यता दिली आहे. केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण या योजनेस मा. मंत्रिमंडळाच्या दिनांक १२/०९/२०२२ रोजीच्या बैठकीत मान्यता देण्यात आली असून त्यानुसार उपरोक्त वाचा क्र.१ येथील शासन निर्णयान्वये मान्यता देण्यात आली आहे.
सदर योजनेंतर्गत सन २०२२-२३ ते सन २०२४-२५ या ३ वर्षांच्या कालावधीत प्रत्येक वर्षी ४,००० अशा एकूण १२,००० प्राथमिक कृषी पतपुरवठा सहकारी संस्थांचे संगणकीकरण करण्यात येणार आहे. सदर योजनेंतर्गत घटकनिहाय खर्चामध्ये हार्डवेअर, डिजीटायझेशन व पुरक प्रणाली या एकत्रित घटकाच्या खर्चामध्ये केंद्राचा हिस्सा ६०% असून राज्याचा हिस्सा ४०% असणार आहे. त्यानुसार राज्य हिश्श्याची एकूण रक्कम रू. १५३.२५ कोटी इतकी होत आहे. सदर रक्कम सन २०२२-२३ ते सन २०२४-२५ या तीन वर्षात उपलब्ध करण्यास मान्यता देण्यात आली आहे.
त्यास अनुलक्षून केंद्र हिस्सा (२४२५ २५७१) करीता रू.५५६३.०० लाख व राज्य हिस्सा (२४२५२५८९ ) करीता रू.३७०८.६७ लाख मंजूर करण्याची बाब शासनाच्या विचाराधीन होती.
शासन निर्णय :
सन २०२२-२३ वर्षाकरीता केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण अंतर्गत केंद्र हिस्सा (६०%) (२४२५ २५७१) ३३ - अर्थसहाय्य करीता सुधारीत मागणीद्वारे रू.५५६३.०० लाख (रूपये पंचावन्न कोटी त्रेसष्ट लाख) एवढ्या निधीचे वितरण करून खर्च करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः पूरक-०२२३/प्र.क्र.३६/१८-स
तसेच सन २०२२-२३ वर्षामध्ये महात्मा जोतिराव फुले कर्जमुक्ती योजना २०१९ अंतर्गत प्रोत्साहनपर लाभ योजना (राज्यस्तर) (कार्यक्रम) (२४३५०१८९) ३३-अर्थसहाय्य अंतर्गत बचत होणाऱ्या निधीमधून रू.३७०८.६७ लाख (रूपये सदतीस कोटी आठ लाख सदुसष्ट हजार फक्त) इतकी रक्कम पुनर्विनियोजनाद्वारे केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण राज्य हिस्सा (४०%) (२४२५२५८९) ३३- अर्थसहाय्य खाली वितरीत करुन खर्च करण्यास मान्यता देण्यात येत आहे.
२. सदर योजनेवरील खर्चासाठी (V०००४) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त सहाय्यक निबंधक (अंदाज व नियोजन), सहकार आयुक्त कार्यालय, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात येत आहे.
३. सदर शासन निर्णय वित्त विभागाचा अनौपचारीक संदर्भ क्रमांक -२३२ /२०२३/व्यय-२, दिनांक २१.३.२०२३ नुसार मिळालेल्या मान्यतेच्या अनुषंगाने निर्गमित करण्यात येत आहे.