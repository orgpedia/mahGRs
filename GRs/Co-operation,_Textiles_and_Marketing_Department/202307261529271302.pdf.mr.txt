# Page 1
कामाच्या ठिकाणी महिलांच्या होणा-या लैंगिक छळाच्या तक्रारींची चौकशी करण्यासाठी सहकार, पणन व वस्त्रोद्योग विभाग (खुद्द) साठी “अंतर्गत तक्रार समिती" पुनर्गठीत करण्याबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सववि-५०.२३/प्र.क्र.२३८/आस्था-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ जुलै,२०२३.
वाचा : १. शासन निर्णय, महिला व बाल विकास विभाग, कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, २०१३ व नियम दि.०९.१२.२०१३ २. शासन निर्णय, महिला व बाल विकास विभाग क्रमांक: मकचौ २०१३/प्र.क्र.६३/मकक, दि.१९.०६.२०१४,दि.११.०९.२०१४व दि.१९.०६.२०२३.
३. शासन निर्णय, सहकार, पणन व व वस्त्रोद्योग विभाग क्रमांक सपवि ५०.०८/प्र.क्र.४४८/आस्था-१, दि.२८ जुलै,२०१६.
प्रस्तावना : कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम,२०१३ व नियम दि.०९.१२.२०१३ मधील तरतुदींनुसार सहकार, पणन व वस्त्रोद्योग विभागाच्या संदर्भाधीन क्र.३ येथील दिनांक २८.०७.२०१६ अन्वये कामाच्या ठिकाणी महिलांच्या होणाऱ्या लैंगिक
छळाच्या तक्रारींची चौकशी करण्यासाठी सहकार, पणन व वस्त्रोद्योग विभाग (खुद्द) करीता सुधारीत अंतर्गत तक्रार समिती गठीत करण्यात आली आहे. सदर समितीचा कालावधी पूर्ण झाल्यामुळे तसेच समितीतील सर्व सदस्य सेवानिवृत्त/बदली झाल्यामुळे सदर समिती पुनर्गठीत करण्याची बाब शासनाच्या विचाराधीन होती.
शासन निर्णय : महिला व बाल विकास विभागाच्या उपरोक्त संदर्भाधीन कामाच्या ठिकाणी महिलांचे लैंगिक
छळापासून संरक्षण (प्रतिबंध, मनाई व निवारण) अधिनियम, २०१३ व नियम दि.०९.१२.२०१३ व संदर्भ क्र. २ येथील शासन निर्णयातील तरतूदींस अनुसरुन कामाच्या ठिकाणी महिलांच्या होणा-या लैंगिक छळाच्या तक्रारींची चौकशी करण्यासाठी सहकार, पणन व वस्त्रोद्योग विभाग (खुद्द) करीता अंतर्गत तक्रार समितीचे शासन निर्णयाच्या दिनांकापासून तीन वर्षांच्या कालावधीसाठी पुढीलप्रमाणे पुनर्गठन करण्यात येत आहे :
---------------------------------------------------
| अ.क्र. | अधिका-यांचे नाव | समितीवरील पद |
| १. | श्रीम. श्रध्दा देवेन कोचरेकर, उप सचिव | अध्यक्षा |
| २. | श्रीम. माधवी संदीप शिंदे, अवर सचिव | सदस्या |
| ३. | श्रीम. सरोज संजय पावसकर, कक्ष अधिकारी | सदस्या |
| ४. | रिक्त | अशासकीय सदस्या |
| ५. | अवर सचिव / कक्ष अधिकारी आस्था-१ | सदस्य सचिव |
---------------------------------------------------
# Page 2
शासन निर्णय क्रमांकः सववि-५०.२३/प्र.क्र.२३८/आस्था-१
२. सदरहू समितीची कार्यकक्षा व कर्तव्ये अंतर्गत तक्रार समितीची कार्यकक्षा व इतर कामे कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, २०१३ व नियम दि.०९.१२.२०१३ मधील तरतुदींनुसार राहतील.
३. सदरहू समितीच्या आवश्यकतेनुसार बैठका आयोजित करण्यात येतील.
४. सदर गठीत केलेल्या समितीच्या सदस्यांच्या नावाचा फलक विभागाच्या दर्शनीय ठिकाणी लावण्याची कार्यवाही कार्यासन आस्था-२ ने तात्काळ करावी.
# Page 3