# Page 1
रिट याचिका क्र. १९६७/२०१७ डोणगांव विविध कार्यकारी सेवा सहकारी संस्था मर्या.
व इतर या न्यायालयीन प्रकरणामध्ये नियुक्त विशेष सरकारी वकीलांची फी अदा करणे.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : याचिका १०२०/प्र.क्र.७०/२०२०/१८-स
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक – १७ डिसेंबर, २०२०.
वाचा :- विधि व न्याय विभागाचे पत्र क्र. ७६०/२०१८/ई, दिनांक १०/०९/२०१८
प्रस्तावना : डोणगांव विविध कार्यकारी सेवा सहकारी संस्था मर्या. व इतर यांनी शासनाच्या विरोधात मा. उच्च न्यायालय, मुंबई येथे रिट याचिका क्र.१९६७/२०१७ दाखल केली होती. सदर रिट याचिकेमध्ये प्रतिवादी महाराष्ट्र शासन आहे. या प्रकरणाचे महत्व पाहता, शासनाची बाजू व्यवस्थितपणे मांडण्यासाठी विशेष वकील म्हणून संदर्भाधीन पत्राद्वारे श्री. राजेंद्र रघुवंशी यांची नियुक्ती करण्यात आली होती.
या प्रकरणामध्ये श्री. राजेंद्र रघुवंशी, विशेष वकील यांना मान्य केलेले व्यवसायिक शुल्क अदा करण्याची बाब शासनाच्या विचाराधीन होती.
शासन निर्णय :
रिट याचिका क्र.१९६७/२०१७ या रिट याचिकेमध्ये प्रतिवादीच्या वतीने मा. उच्च न्यायालय, मुंबई येथे शासनाच्या वतीने मा. न्यायाधीश श्री. एस. एस. शिंदे यांच्यासमोर दिनांक ०२/०४/२०१९ व दिनांक २३/०४/२०१९ रोजी झालेल्या सुनावणीच्या वेळी हजर राहण्याकरीता व शासनाची बाजू मांडण्यासाठी श्री. राजेंद्र रघुवंशी, विशेष वकील यांना रू. ३,००,०००/ (अक्षरी - रूपये तीन लाख फक्त) व्यावसायिक शुल्क (वकील फी) देण्यास मान्यता देण्यात येत आहे.
श्री. राजेंद्र रघुवंशी, सरकारी वकील यांची न्यायालयीन कामकाजाबाबतची फी या विभागाच्या “व्ही-०२, ३४५१ सचिवालयीन आर्थिक सेवा (०९०) सचिवालय, (०१) सहकार, पणन व वस्त्रोद्योग विभाग, (३४५१०३०४ ) ( दत्तमत) २८ व्यावसायिक सेवा" या बाबीखाली लेखाशिर्षातून सन २०२०-२१ वर्षीच्या उपलब्ध निधीमधून भागविण्यात यावी.
या शासन निर्णयानुसार मंजूर करण्यात आलेल्या दिनांक ०२/०४/२०१९ व दिनांक २३/०४/२०१९ रोजीच्या सुनावणीसाठी रू.३,००,००० /- या निधीतून आयकर नियम १९६१ नुसार १०% एकूण आयकर कपात (रू.३०,०००/-) व आयकराच्या ४% शैक्षणिक अधिभार एकूण कपात (रू.१२००/-) करण्यात यावी व उर्वरीत रू. २,६८,८००/- (रूपये दोन लाख अडुसष्ट हजार आठशे फक्त) इतकी रक्कम RTGS द्वारे अदा करण्याबाबतचा तपशिल खालीलप्रमाणे आहे.
# Page 2
शासन निर्णय क्रमांक: याचिका १०२०/प्र.क्र.७०/२०२०/१८-स
Name : Rajendra Raghuvanshi Bank : Bank Of India Branch: Mumbai Main Branch Account No. : 000110100007870 IFSC Code : bkid 0000001.
Pan No. : AHNPR69Q
सदरचा निधी वितरीत करण्याकरीता श्री. र. गं. बोड्ड, कार्यासन अधिकारी, रोख शाखा, सहकार, पणन व वस्त्रोद्योग विभाग, मंत्रालय, मुंबई यांना या आदेशाद्वारे आहरण व संवितरण अधिकारी तसेच श्री. सं. पु. खोरगडे, उपसचिव (आस्थापना), सहकार, पणन व वस्त्रोद्योग विभाग, मंत्रालय, मुंबई यांना नियंत्रण अधिकारी घोषित करण्यात येत आहे.
सदर शासन निर्णय नियोजन विभागाच्या सहमतीने व त्यांचे अनौपचारिक संदर्भ क्र.
२८४/१४३१, दि. १८/११/२०२० तसेच वित्त विभागाच्या सहमतीने व त्यांचे अनौपचारीक संदर्भ क्र.
३५५/व्यय-२, दि. ०१/१२/२०२० अन्वये प्राप्त झालेल्या मान्यतेने निर्गमित करण्यात येत आहे.