# Page 1
सन २०२१-२०२२ करिता राज्य सहकारी निवडणूक प्राधिकरणांतर्गत लेखाशीर्ष २०७० ०८८२,१०- कंत्राटी सेवांतर्गत एकूण रुपये २२,४६,००० /- इतका निधी वितरीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- अर्थसं- ११२१/ प्र.क्र.६५/१३-स
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२.
दिनांक :- ०६ सप्टेंबर, २०२१
वाचा :- १.राज्य सहकारी निवडणुक प्राधिकरण, महाराष्ट्र राज्य, पुणे, क्रमांक:- जा.क्र.
रासनिप्रा/निवडणुक/ लेखा / कक्ष-१५ / पुरवणी मागणी/१७८७/२०२१, यांचे दिनांक १६ जून, २०२१ रोजीचे पत्र.
२. वित्त विभाग, शासन परिपत्रक क्रमांक: पूरक -२०२१/ प्र.क्र.७८/अर्थ-३, दिनांक २० जुलै,२०२१.
३. सहकार,पणन व वस्त्रोद्योग विभाग, शासन निर्णय क्रमांक: पुरक -१९२१/ प्र.क्र. ३३/२०२१/१७स, दिनांक २० जुलै, २०२१.
प्रस्तावना : राज्य सहकारी निवडणूक प्राधिकरण, महाराष्ट्र राज्य, पुणे यांचे वाचा १ येथील प्रस्तावाच्या अनुषंगाने प्राधिकरणाच्या आस्थापनेवर बाह्यस्त्रोताद्वारे कंत्राटी लिपिक-टंकलेखक, कंत्राटी शिपाई, सेवानिवृत्त कंत्राटी अधिकारी व कर्मचारी यांचे दरमहा थकीत व नियमित परिश्रमिक यांची देयके अदा करण्यासाठी प्राधिकरणाने पावसाळी अधिवेशन जुलै, २०२१ च्या पुरवणी मागणीच्या अनुषंगाने कंत्राटी सेवा या बाबीसाठी रुपये २२,४६, ०७०/- (अक्षरी रुपये बावीस लाख शेहचाळीस हजार सत्तर फक्त) इतक्या रकमेचा पुरक मागणीचा प्रस्ताव विधानमंडळास सादर करण्यात आला होता. त्यापैकी, मागणी क्र. व्ही - २, २०७० इतर प्रशासनीक सेवा (००) (८००) - इतर खर्च (००) (०१) राज्य सहकारी निवडणूक प्राधिकरण (अनिवार्य) (२०७० ०८८२) १०- कंत्राटी सेवा करिता रूपये २२,४६,०००/- ( अक्षरी रुपये बावीस लाख शेहचाळीस हजार फक्त) इतका निधी पूरक मागणीद्वारे मंजूर करण्यात आलेला आहे. पुरवणी मागणीद्वारे मंजूर निधी वितरणाची बाब शासनाच्या विचाराधिन होती.
शासन निर्णय : राज्य सहकारी निवडणूक प्राधिकरण, महाराष्ट्र राज्य, पुणे कार्यालयासाठी जुलै, २०२१ च्या पावसाळी अधिवेशनात मागणी क्र.व्ही-२, २०७० इतर प्रशासनीक सेवा (००) (८००)- इतर खर्च (००)(०१) राज्य सहकारी निवडणूक प्राधिकरण (अनिवार्य) (२०७० ०८८२) १०- कंत्राटी सेवा करिता रूपये २२,४६,००० /- इतक्या निधीची पुरवणी मागणी मंजूर झाली आहे.
२. उपरोक्त मंजूर पुरवणी मागणीचा तपशील विचारात घेता १०- कंत्राटी सेवा याकरिता रुपये २२,४६,०००/- (अक्षरी रुपये बावीस लाख शेहचाळीस हजार फक्त) इतका निधी वितरणास या शासन निर्णयान्वये मान्यता दर्शविण्यात येत आहे.
# Page 2
शासन निर्णय क्रमांक: अर्थसं - ११२१/प्र.क्र.६५/१३-स
३. १०- कंत्राटी सेवा अंतर्गत निधी वितरणासाठी वित्त विभागाच्या दिनांक २०जुलै,२०२१ रोजीच्या शासन परिपत्रकान्वये कंत्राटी सेवेतील कर्मचाऱ्यांचे परिश्रमिक / मानधनाचा खर्च १०- कंत्राटी सेवा या उद्दीष्टांतर्गत करण्यात यावा.
४. या शासन निर्णयान्वये मंजूर करण्यात आलेला रुपये २२,४६,०००/- (अक्षरी रुपये बावीस लाख शेहचाळीस हजार फक्त) इतका निधी वितरीत करण्यासाठी सहाय्यक निबंधक (अंदाज व नियोजन) सहकार आयुक्त व निबंधक सहकारी संस्था, महाराष्ट्र राज्य, पुणे यांना नियंत्रक अधिकारी म्हणून व सह सहकारी निवडणुक आयुक्त, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. निवडणूक प्राधिकरणांतर्गत कंत्राटी सेवा या बाबींकरीता वितरीत करण्यात येणारी रक्कम, राज्य सहकारी निवडणूक प्राधिकरण, २०७० ०८८२ अंतर्गत, १० कंत्राटी सेवा या लेखाशिर्षाखाली खर्ची पडेल.
५. सदर शासन निर्णय वित्त विभागाच्या अनौ.सं.क्र.३७६/२०२१/ व्यय-२, दिनांक ११.०८.२०२१ अन्वये दिलेल्या मान्यतेच्या अनुषंगाने निर्गमित करण्यात येत आहे.