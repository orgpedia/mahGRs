# Page 1
हंगाम २०१८-१९ मध्ये कापसाची रक्कम शेतकऱ्यांना अदा करण्यासाठी महाराष्ट्र राज्य सहकारी कापूस उत्पादक पणन महासंघास दुराव्यापोटी (बिनव्याजी) कर्ज मंजूर करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक कापूस-२०१८/प्र.क्र.३९/१०-स
मंत्रालय, मुंबई - ४०० ०३२
तारीख: १५ डिसेंबर, २०१८
प्रस्तावना - केंद्रिय वस्त्रोद्योग मंत्रालयाच्या दिनांक २४.०९.२०१८ च्या आदेशान्वये महाराष्ट्र राज्य सहकारी कापूस उत्पादक पणन महासंघाची भारतीय कपास निगम मर्या. (सी.सी.आय.) यांचा उपअभिकर्ता म्हणून राज्यात कापसाची किमान आधारभूत किंमत योजना राबविण्यासाठी नियुक्ती केली आहे. तथापि, या प्रयोजनासाठी Line of credit (रोख पत), letter of comfort किंवा Advance दिला जाणार नाही. त्यासाठी हंगाम २०१८-१९ मध्ये कापूस खरेदी केल्यानंतर कापसाची रक्कम शेतकऱ्यांना अदा करण्यासाठी महाराष्ट्र राज्य सहकारी कापूस उत्पादक पणन महासंघाला दुराव्यापोटी (बिनव्याजी) कर्ज मंजूर करण्याची बाब शासनाच्या विचाराधीन होती.
शासन निर्णय सन २०१८-१९ या वित्तीय वर्षात “कापूस प्रापण योजनेच्या कार्यन्वयनासाठी सीमांतिक रक्कम (कार्यक्रम)” या लेखाशीर्षांतर्गत रुपये ६०.०० कोटी अर्थसंकल्पीय तरतूद केलेली आहे.
हंगाम २०१८-१९ मधील कापूस खरेदी योजनेंतर्गत कापूस उत्पादक पणन महासंघाने शेतकऱ्यांकडून खरेदी केलेल्या/करावयाच्या कापसाची हमी किंमत अदा करण्यासाठी अर्थसंकल्पित रुपये ६०.०० कोटी (रुपये साठ कोटी फक्त) एवढया रकमेतून रुपये ४२.०० कोटी (रुपये बेचाळीस कोटी फक्त ) एवढी रक्कम महाराष्ट्र राज्य सहकारी कापूस उत्पादक पणन महासंघास दुराव्यापोटी (बिन व्याजी) कर्ज स्वरुपात उपलब्ध करुन देण्यास शासन मंजूरी देत आहे.
२. महाराष्ट्र राज्य सहकारी कापूस उत्पादक पणन महासंघाने भारतीय कपास निगम सोबत यासंदर्भात रितसर करार करावा.
# Page 2
शासन निर्णय क्रमांकः कापूस -२०१८/ प्र.क्र.३९/१०-स
३. सदर रक्कम ही किमान आधारभूत किंमत अंतर्गत कापसाची खरेदी केल्यानंतर खरेदी झालेल्या कापसाची रक्कम संबंधित शेतकऱ्यांना अदा करण्यासाठी खर्च करण्यात येईल, याबाबतची संपूर्ण जबाबदारी महाराष्ट्र राज्य सहकारी कापूस उत्पादक पणन महासंघाची राहील.
४. या कारणासाठी होणारा खर्च खाली नमूद केलेल्या लेखाशीर्षाखाली खर्ची टाकून सन २०१८-१९ मध्ये उपलब्ध असलेल्या तरतूदींमधून भागविण्यात यावा:
मागणी क्रमांक व्ही-५ ६४२५, सहकारासाठी कर्जे १०८- इतर सहकारी संस्थांना कर्जे (०१) पणन सहकारी संस्था (०१) (०३) कापूस प्रापण योजनेच्या कार्यन्वयनासाठी सीमांतिक रक्कम (६४२५ ००६४) (कार्यक्रम) ५५, कर्जे व आगाऊ रकमा
५. महाराष्ट्र राज्य सहकारी कापूस उत्पादक पणन महासंघास दुराव्यापोटी सन २०१५-१६, २०१६-१७ व २०१७-१८ साठी दिलेली रक्कम महासंघाने शासनास अद्याप परत केलेली नाही.
सदर रक्कम महासंघाने ३१ मार्च, २०१९ पूर्वी शासनास परत करावी.
६. सदर बिनव्याजी कर्जाची रक्कम अधिदान व लेखाधिकारी, मुंबई येथून काढण्यासाठी व ती महाराष्ट्र राज्य सहकारी कापूस उत्पादक पणन महासंघ मर्या., मुंबई या संस्थेस अदा करण्यासाठी श्री. र.गं.बोड्डू, कक्ष अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई यांना आहरण व संवितरण अधिकारी, तसेच श्री. का.गो. वळवी, उप सचिव, (पणन), सहकार, पणन व वस्त्रोद्योग विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे.
७. सदर रकमेचा धनादेश खाली नमूद केलेल्या यंत्रणेच्या नांवे काढण्यात यावा: "The Maharashtra State Co-operative Cotton Growers Marketing Federation Ltd. Mumbai" महाराष्ट्र राज्य सहकारी कापूस उत्पादक पणन महासंघ मर्या. मुंबई
पृष्ठ ३ पैकी २
# Page 3
शासन निर्णय क्रमांकः कापूस -२०१८/ प्र.क्र.३९/१०-स
८. हा शासन निर्णय वित्त विभागाच्या सहमतीने त्यांच्या कडील अनौपचारिक संदर्भ क्र.५९४/२०१८ व्यय - २ दि.२६.१०.२०१८ अन्वये निर्गमित करण्यात येत आहे.