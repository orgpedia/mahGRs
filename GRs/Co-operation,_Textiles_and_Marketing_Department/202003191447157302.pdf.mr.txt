# Page 1
महाराष्ट्र राज्य कृषी पणन मंडळावरील अशासकीय सदस्यांच्या नियुक्त्या रद्द करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृपमं- ०३२०/प्र.क्र.६४/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १९ मार्च, २०२०
वाचा : १) शासन निर्णय, सहकार, पणन व वस्त्रोद्योग विभाग क्र. -संकिर्ण०६१४/प्र.क्र.१०१/२१-स दि.०२.०८.२०१४.
२) शासन निर्णय, सहकार, पणन व वस्त्रोद्योग विभाग क्र. - बासप्र०४१७/प्र.क्र.७४/२१-स दि.०६.०६.२०१६.
३) शासन निर्णय, सहकार, पणन व वस्त्रोद्योग विभाग क्र. -बासप्र०४१७/प्र.क्र.७४/२१-स दि.०९.०८.२०१७.
४) शासन निर्णय, सहकार, पणन व वस्त्रोद्योग विभाग क्र. -बासप्र०४१७/प्र.क्र.७४/२१-स दि.१८.०१.२०१८.
प्रस्तावना : महाराष्ट्र कृषि उत्पन्न पणन (विकास व विनियमन) अधिनियम, १९६३ मधील कलम ३९(ख)(सात) अन्वये महसूल विभागातून प्रत्येकी एक या प्रमाणे संबंधीत महसूल विभागातून बाजार समित्यांच्या सभापतीमधून राज्य शासनाने दि. ६ जून, २०१७ रोजीच्या शासन निर्णयान्वये अमरावती, नाशिक, पुणे व कोंकण या चार महसूली विभागांसाठी अशासकीय सदस्यांच्या नियुक्त्या केल्या आहेत.
तसेच नागपूर महसूल विभागातून दि. १८.०१.२०१८ रोजीच्या शासन निर्णयानुसार अशासकीय सदस्यांची नियुक्ती करण्यात आली आहे. महाराष्ट्र कृषी उत्पन्न पणन (विकास व विनियमन) अधिनियम, १९६३ मधील कलम ३९ - ड तरतूदी नुसार सदर सदस्यांची नियुक्ती रद्द करण्याचा अधिकार राज्य शासनास आहेत. या अधिकारानुसार महाराष्ट्र राज्य कृषी पणन मंडळावर सद्यस्थितीत नियुक्त असलेल्या अमरावती, नाशिक, पुणे, कोकण व नागूपर महसूली विभागातील अशासकीय सदस्यांच्या नियुक्त्या महाराष्ट्र कृषी उत्पन्न पणन (विकास व विनियमन) अधिनियम, १९६३ मधील कलम ३९ (ड) च्या तरतूदीनुसार रद्द करण्याची बाब शासनाच्या विचाराधीन होती.
शासन निर्णय : महाराष्ट्र कृषी उत्पन्न पणन (विकास व विनियमन) अधिनियम, १९६३ मधील कलम ३९ (ड) अन्वये शासनास प्राप्त अधिकारानुसार, महाराष्ट्र राज्य कृषी पणन मंडळावर सद्यस्थितीत नियुक्त असलेल्या अमरावती, नाशिक, पुणे, कोकण व नागूपर महसूली विभागातील पुढीलप्रमाणे अशासकीय सदस्यांच्या नियुक्त्या याद्वारे रद्द करण्यात येत आहेत.
# Page 2
शासन निर्णय क्रमांकः कृपमं- ०३२०/प्र.क्र.६४/२१-स, दिनांक: १९ मार्च, २०२०
---------------------------------------------------------------------------
| अ.क्र. | महसुल विभाग | नाव | कृषी उत्पन्न बाजार समिती |
| १ | अमरावती | श्री.मोहन उत्तमराव इंगळे | सभापती, कृ.उ.बा.स.धामणगाव, जि. अमरावती |
|  | नाशिक | श्री.नारायण बाजीराव पाटील | सभापती, कृ.उ.बा.स.दौंडाईचा, जि. धुळे |
| ३ | पुणे | श्री.भाऊसाहेब भगवान गायकवाड | सभापती, कृ.उ.बा.स.आटपाडी, जि. सांगली |
| ४ | कोकण | श्री रविंद्र नारायण घोंडविंदे | सभापती, कृ.उ.बा.स.कल्याण, जि. ठाणे |
| ५ | नागपूर | श्री. रुपचंद रामकृष्णजी कडू | सभापती, कृ.उ.बा.स.उमरेड, जि. नागपूर |
---------------------------------------------------------------------------