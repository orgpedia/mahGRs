# Page 1
महाराष्ट्र शासन
क्रमांक : संकीर्ण ०३२२/प्र.क्र.५३/१३-स सहकार, पणन व वस्त्रोद्योग विभाग, मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०००३२.
दिनांक : १४ जून २०२२.
वाचा-: १. राज्य सहकारी निवडणूक प्राधिकरण, महाराष्ट्र राज्य, पुणे यांचे जा.क्र.रासनिप्रा/ कक्ष-२ / मुंबई / मराठा सह. बँक / निवडणूक / १३६६ / सन २०२२, दिनांक १५.०२.२०२२ रोजीचे पत्र.
२. मराठा सहकारी बँक लि., अंधेरी यांचे दिनांक ०५.०२.२०२२ रोजीचे पत्र.
आ देश
ज्याअर्थी, मराठा सहकारी बँक लि. मुंबई या बँकेच्या संचालक मंडळाची मुदत दिनांक ३०.०३.२०२० रोजी संपल्या कारणाने उपनिबंधक सहकारी संस्था, मुंबई यांच्या आदेशाप्रमाणे प्राथमित यादी सादर केली होती. परंतु, कोविड-१९ च्या निर्बंधामुळे निवडणूक होवू शकली नाही.
मराठा सहकारी बँकेला दिनांक ३१.०८.२०१६ रोजी रिझर्व्ह बँकेने कलम ३५ अन्वये निर्बंध लावले असून, संचालक मंडळाने बँकेला सावरण्यासाठी आटोकाट प्रयत्न केले. परंतु, नोटाबंदी आणि कोविड-१९ या निर्बंधांमुळे बँकेच्या ताब्यात असलेल्या थकीत कर्जदारांच्या मालमत्ता विकल्या गेल्या नसल्यामुळे बँक रिझर्व्ह बँकेच्या निर्बंधातून बाहेत पडू शकली नाही. रिझर्व्ह बँकेने दिनांक २८.०२.२०२२ पर्यंत बँकेला आर्थिक निर्बंधातून मुदतवाढ दिली आहे. तसेच, डी.आय.सी.च्या कलम १८ए अंतर्गत रुपये ५ लाखापर्यंतच्या ठेवी ठेवीदारांना देण्यात आल्या आहेत. दरम्यानच्या काळात मराठा सहकारी बँक आणि दि. कॉसमॉस बँक लि. पुणे यांच्या विलिनिकरण प्रस्ताव रिझर्व्ह बँक ऑफ इंडिया, सहकार आयुक्त पुणे व जिल्हा उपनिबंधक, मुंबई यांना सादर केला आहे.
ज्याअर्थी, महाराष्ट्र सहकारी संस्था अधिनियम १९६० चे कलम ७३ कक मधील तरतुद व कलम १५७ अन्वये अधिनियमाच्या तरतुदींना सुट देण्याचे शासनाचे अधिकार या बाबी तसेच, मराठा सहकारी बँक लि., या बँकेची विलीनिकरणाची सुरू असलेली प्रक्रीया व रुपये ५.०० लाखापर्यंतच्या ठेवी सुरक्षित करण्यासाठी रिझर्व्ह बँकेला सादर केलेला प्रस्ताव याबाबी विचारात घेता, अधिनियमाचे कलम ७३कक मधील तरतुदींना कलम १५७ मधील तरतुदीनुसार सुट देवून, मराठा सहकारी बँके लि. मुंबई या बँकेची निवडणूक ज्या टप्प्यावर असेल त्या टप्प्यावर या आदेशाच्या दिनांकापासून तीन महिन्यांच्या कालावधीपर्यंत पुढे ढकलण्यात येत आहे.
# Page 2
शासन आदेश क्रमांकः संकीर्ण०३२२/प्र.क्र.५३/१३-स
सदर शासन आदेश महाराष्ट्र शासनाच्या www.maharashra.gov.in या
संकेतस्थळावर उपलब्ध करण्यात आला असून त्याचा सांकेतांक २०२२०६१४१६५५१४८४०२
असा आहे. हा आदेश डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
DN: c=IN, o=Government of Maharashtra, ou=Co-operation Chaudhary
2.5.4.20 =f26cf80358fa3133e4d85ddac30ae54b06c63743fd5510dc0e Anil Jayaram c2ef0e112fb67063011c, cn= Chaudhary Anil Jayaram (अनिल ज. चौधरी)
कार्यासन अधिकारी, महाराष्ट्र शासन प्रति, १. सहकार आयुक्त व निबंधक, सहकारी संस्था, महाराष्ट्र राज्य, पुणे.
२. सचिव, राज्य सहकारी निवडणूक प्राधिकरण, महाराष्ट्र राज्य, पुणे.
३. विभागीय सहनिबंधक / जिल्हा उपनिबंधक/ उपनिबंधक, सहकारी संस्था (सर्व) ४. निवडनस्ती कार्यासन १३स
पृष्ठ २ पैकी २