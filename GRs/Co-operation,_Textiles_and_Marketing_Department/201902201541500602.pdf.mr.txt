# Page 1
हंगाम २०१७-२०१८ मध्ये किमान आधारभूत किंमत योजनेंतर्गत NeML पोर्टलवर नोंदणी केलेल्या, परंतु ज्यांच्याकडून तूर / हरभरा खरेदी केलेली नाही, अशा शेतकऱ्यांना रुपये १००० प्रति क्विंटल अर्थसहाय्य देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन शुध्दीपत्रक,क्रमांक: सपस-२०१८/प्र.क्र.२९७/२४-स
मंत्रालय, विस्तार, मुंबई -३२
दिनांक :- २० फेब्रुवारी, २०१९
संदर्भ :- (१) दिनांक ५/०६/२०१८ रोजीच्या राज्य मंत्रिमंडळ बैठकीतील निर्णय (२) शासन निर्णय, सहकार, पणन व वस्त्रोद्योग विभाग
क्रमांक: सपस-२०१८/प्र.क्र.१६९/२४- स, दिनांक १९/०६/२०१८
(३) शासन निर्णय, सहकार, पणन व वस्त्रोद्योग विभाग
क्रमांक: सपस-२०१८/प्र.क्र.२९७/२४- स, दिनांक ०१/११/२०१८
शासन शुध्दीपत्रक :
हंगाम २०१७-२०१८ मध्ये किमान आधारभूत किंमत योजनेंतर्गत तूर व हरभरा खरेदीसाठी NeML पोर्टलवर नोंदणी केलेले शेतकरी, परंतु ज्याच्याकडून तूर व हरभरा खरेदी केलेली नाही, अशा शेतकऱ्यांना रुपये १००० प्रति क्विंटल या प्रमाणात अर्थसहाय्य अनुक्रमे दिनांक १९/०६/२०१८ व दिनांक ०१/११/२०१८ च्या शासन निर्णयान्वये मंजूर करण्यात आले आहे. सदर अनुदान सदर अनुदान वितरीत करण्यासाठीच्या संदर्भाधीन क्रमांक २ व ३ वरील शासन निर्णयातील अट क्रमांक (f) मध्ये सुधारणा करण्यात येत असून, सुधारित अट पुढीलप्रमाणे वाचावी:
सुधारित अट क्रमांक :- अनुदानाचे वितरण NeML पोर्टलवर नोंदणी असलेल्या शेतकऱ्यांना पोर्टलद्वारेच त्यांच्या उपलब्ध बँक खात्यात करण्यात यावे.
# Page 2