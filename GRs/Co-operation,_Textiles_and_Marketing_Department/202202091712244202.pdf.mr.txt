# Page 1
विटा मर्चंट को. ऑपरेटिव्ह बँक लि. विटा (सांगली) या बँकेच्या विशेष एकरकमी कर्ज परतफेड योजनेस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक: युआरबी-१८२१/प्र.क्र.१४७/७-स,
मादाम कामा रोड, हुतात्मा राजगुरु चौक,
मंत्रालय, मुंबई - ४००३२
दिनांक :- ०९ फेब्रुवारी, २०२२.
वाचा :- १) शासन निर्णय समक्रमांक दि. १९ मार्च, २०२१.
२) शासन निर्णय समक्रमांक दि. १२ ऑगस्ट, २०२१
प्रस्तावना :
दि विटा मर्चंन्ट को. ऑपरेटिव्ह बँक, लि. विटा (सांगली) या बँकेस “विशेष एकरकमी कर्ज परतफेड योजना” मंजूर करण्याबाबत सहकार आयुक्त व निबंधक, सहकारी संस्था, पुणे यांनी दि. १६.०३.२०२१ रोजी शासनास प्रस्ताव सादर केला होता. त्यानुसार शासनाने संदर्भ क्र. १ मधील शासन निर्णयाद्वारे या बँकेस दिनांक ३०.०६.२०२१ पर्यंत विशेष एकरकमी कर्ज परतफेड योजना मंजूर केली होती. तसेच संदर्भ क्र. २ मधील शासन निर्णयाद्वारे सदर योजनेस दिनांक ३१.१२.२०२१ पर्यंत मुदतवाढ देण्यात आली आहे.
या मुदतवाढीच्या कालावधीत सुमारे रु.२.५१ कोटी एवढ्या कर्ज रक्कमेची वसूली झाली आहे. त्यानुषंगाने सदर योजनेस मुदतवाढ मिळाल्यास बँकेचा संचित तोटा कमी होऊन बँकेस वाढीव तरलता उपलब्ध होईल. सबब, बँकेचे हित लक्षात घेऊन सदर योजनेस मुदतवाढ देण्याची बाब शासनाच्या विचाराधीन होती.
शासन निर्णय : सहकार आयुक्त व निबंधक, सहकारी संस्था, पुणे यांनी दि. ३१.०१.२०२२ रोजीच्या पत्राद्वारे दि विटा मर्चंन्ट को. ऑपरेटिव्ह बँक, लि. विटा (सांगली) या बँकेसंदर्भात सादर केलेल्या विशेष एकरकमी कर्ज परतफेड योजनेस मुदतवाढ देण्याच्या प्रस्तावास महाराष्ट्र सहकारी संस्था अधिनियम, १९६० चे कलम १५७ मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम, १९६१ मधील नियम-४९ च्या तरतुदीमधून सूट देऊन दि विटा मर्चंन्ट को. ऑपरेटिव्ह बँक, लि. विटा (सांगली) या बँकेस परिशिष्ट “अ ” मध्ये नमूद विशेष एकरकमी कर्ज परतफेड योजनेस दिनांक ३०.०४.२०२२ पर्यंत मुदतवाढ देण्यात येत आहे.
# Page 2
शासन निर्णय क्रमांकः युआरबी-१८२१/प्र.क्र.१४७/७-स,
वरील योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी दरमहा आढावा घेऊन भारतीय रिझर्व्ह बँकेच्या अटींचे दि विटा मर्चंन्ट को.
ऑपरेटिव्ह बँक, लि. विटा (सांगली) बँकेकडून काटेकोरपणे पालन होत असल्याची खात्री करावी.
# Page 3