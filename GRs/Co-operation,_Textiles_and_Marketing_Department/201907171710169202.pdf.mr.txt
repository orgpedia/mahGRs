# Page 1
सन २०१९-२० साठी महाराष्ट्र राज्य सहकारी परिषद, पुणे या कार्यालयास निधी वितरणाबाबत.
महाराष्ट्र शासन
सहकार पणन व वस्त्रोद्योग विभाग,
शासन निर्णय क्रमांक : अर्थसं-२०१९/प्र.क्र. ७२ /२२-स,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ जुलै, २०१९.
संदर्भ:- १. शासन निर्णय, सहकार पणन व वस्त्रोद्योग विभाग क्र. मरास-२०१५/प्र.क्र.७/२२-स, दि. २१.०२.२०१५.
२. सहकार आयुक्त व निबंधक, सहकारी संस्था, पुणे कार्यालय यांचे पत्र क्र.४ सआ/कायदा व वैधा. काम/ म.रा.सह. परि/निधी/५३२/१९, दि. १९.०६.२०१९.
३.शासन परिपत्रक, वित्त विभाग क्र. अर्थसं-२०१९/प्र.क्र.४४/अर्थ-३, दि.८.०७.२०१९.
प्रस्तावना : महाराष्ट्र राज्य सहकारी परिषद, पुणे या कार्यालयाची पुनर्रचना संदर्भ क्र. १ च्या शासन निर्णयान्वये करण्यात आलेली आहे. सदर परिषदेवर अध्यक्षांची नियुक्ती करण्यात आलेली आहे. प्रस्तुत कार्यालयाच्या कार्यालयीन कामकाजाच्या दृष्टीने लागणाऱ्या खर्चाकरिता सन २०१९-२० साठी रु.
११.९० लाख इतकी अर्थसंकल्पीय तरतूद मंजूर केली आहे. सदर तरतूदीच्या वित्त विभागाच्या संदर्भ क्र. ३ च्या शासन परिपत्रकानुसार ६०% मर्यादित रक्कम म्हणजेच रु. ७.१४ लाख इतका निधी सदर संस्थेस अदा करण्याची बाब शासनाच्या विचाराधीन होती.
शासन निर्णय: महाराष्ट्र राज्य सहकारी परिषद, पुणे या कार्यालयाचा कार्यालयीन खर्च भागविण्यासाठी सन २०१९-२० साठी अर्थसंकल्पीत करण्यात आलेल्या रु. ११.९० लाख इतक्या तरतुदीमधून ६०% म्हणजेच रु. ७.१४ लाख इतका निधी महाराष्ट्र राज्य सहकार परिषदेस संस्थेस या द्वारे उपलब्ध करुन देण्यात येत आहे.
२. उपरोक्त बाबीसाठी होणारा खर्च सन २०१९-२० या आर्थिक वर्षात खालील लेखाशिर्षाखाली मंजूर व उपलब्ध असलेल्या आर्थिक तरतुदीमधून भागविण्यात यावा: मागणी क्र. व्ही-२, मुख्य/गौण/उपशिर्ष २४२५, सहकार ००-सहकार १९५ सहकारी संस्थांना सहाय्य (०१) सहकारी संस्थांना अर्थसहाय्य (१)(०१)महाराष्ट्र राज्य सहकारी परिषदेला सहाय्य (२४२५ २३९१) (अनिवार्य) ३१ सहाय्यक अनुदाने (वेतनेतर)
# Page 2
शासन निर्णय क्रमांकः अर्थसं-२०१९/प्र.क्र.७२/२२-स,
३. या शासन निर्णयान्वये मंजुर करण्यात आलेली रक्कम रुपये ७.१४ लाख (रुपये सात लाख चौदा हजार फक्त) महाराष्ट्र राज्य सहकारी परिषद, पुणे या कार्यालयास आयुक्त कार्यालयातील आहरण व संवितरण अधिकाऱ्यामार्फत वितरित करण्यात यावी व यासाठी सहकार आयुक्त व निबंधक सहकारी संस्था, महाराष्ट्र राज्य पुणे यांना नियंत्रण अधिकारी म्हणून प्राधिकृत करण्यात येत आहे.
४. सदर शासन निर्णय, वित्त विभागाच्या संदर्भ क्र. ३ च्या परिपत्रकान्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे. सदर परिपत्रकातील लागू असलेल्या अटींची पूर्तता होत असल्याचे प्रमाणित करण्यात येत आहे.
५. वित्त विभागाच्या संदर्भ क्र. ३ च्या शासन परिपत्रकात नमूद केल्यानुसार पुढील बाबींची पूर्तता झालेली आहे: १) सन २०१९-२० करीता अर्थसंकल्पित केलेल्या मंजूर निधी रु.११.९० लाख इतका आहे.
२) संक्षिप्त देयके प्रलंबित नाहीत.