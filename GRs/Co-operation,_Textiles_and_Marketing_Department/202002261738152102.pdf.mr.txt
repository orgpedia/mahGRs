# Page 1
महात्मा जोतिराव फुले शेतकरी कर्जमुक्ती योजना २०१९ या योजनेसाठी आकस्मिकता निधीतून रक्कम वितरीत करणेबाबत.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्र. अर्थसं- ०२२० / प्र.क्र.३३ / २-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : २६ फेब्रुवारी, २०२०
वाचा :- १) शासन निर्णय, सहकार, पणन व वस्त्रोद्योग विभाग क्र. कृकमा १२१९/प्र.क्र.१५७/२-स, दि.२७.१२.२०१९ २) वित्त विभाग, ज्ञापन क्र. आकनि - २०२०/प्र.क्र.३/अर्थ-१३, दि.२०.२.२०२० ३) शासन निर्णय, सहकार, पणन व वस्त्रोद्योग विभाग क्र. अर्थसं-०२२०/प्र.क्र.३३/२-स, दि.२०.२.२०२० ४) वित्त विभाग, ज्ञापन क्र. आकनि- २०२०/प्र.क्र.३ / अर्थ - १३, दि.२६.२.२०२०
प्रस्तावना :
दि.१.४.२०१५ ते दि. ३१.३.२०१९ पर्यंतच्या कालावधीसाठी अल्पमुदतीचे पीक कर्ज घेतलेल्या, तसेच, या कालावधीत अल्पमुदतीच्या पीक कर्जाचे पुनर्गठन / फेरपुनर्गठन केलेल्या शेतक-यांना दिलासा देण्यासाठी "महात्मा जोतिराव फुले शेतकरी कर्जमुक्ती योजना २०१९ " ही कर्जमुक्ती योजना संदर्भ क्र.१ च्या शासन निर्णयान्वये जाहीर करण्यात आली आहे. सदर योजनेचा लाभ पात्र लाभार्थ्यांना तातडीने दयावयाचा आहे. सदर प्रयोजनासाठी वित्त विभागाच्या संदर्भ क्र.२ येथील ज्ञापनान्वये आकस्मिकता निधीतून मंजूर झालेला रु.१,००० कोटी इतका निधी संदर्भ क्र.३ येथील शासन निर्णयान्वये वितरीत करण्यात आला आहे. सदर प्रयोजनासाठी वित्त विभागाच्या संदर्भ क्र.४ येथील ज्ञापनान्वये आकस्मिकता निधीतून अतिरिक्त रु.२,५०० कोटी इतका निधी मंजूर झालेला आहे. सदर मंजूर निधी वितरीत करण्याची बाब शासनाच्या विचाराधीन होती.
शासन निर्णय :
“महात्मा जोतिराव फुले शेतकरी कर्जमुक्ती योजना २०१९” या कर्जमुक्ती योजनेअंतर्गत पात्र लाभार्थ्यांना दयावयाच्या लाभासाठी रु.२,५०० कोटी (रुपये दोन हजार पाचशे कोटी) इतका निधी वितरीत करण्यास शासन मान्यता देण्यात येत आहे.
२. सहकार आयुक्त व निबंधक, सहकारी संस्था, महाराष्ट्र राज्य, पुणे यांनी आकस्मिकता निधीमधून खर्च करण्यासाठी आहरण व संवितरण अधिका-याकडे रक्कम सुपूर्द करण्यासंबंधीच्या आदेशात/ पत्रात आगाऊ रकमेतून खर्च करताना कोषागारात सादर करण्यात येणा-या देयकावर “आकस्मिकता निधी अग्रीम वित्त विभाग, ज्ञापन क्र. आकनि-२०२०/प्र.क्र.३/अर्थ-१३, दि.२६.२.२०२० अन्वये मंजूर" असे लाल शाईने लिहावे अशा स्पष्ट सूचना नमूद करण्यात याव्यात.
ही सूचना लाल शाईने अधोरेखित करावी.
# Page 2
शासन निर्णय क्रमांक: अर्थसं-०२२०/ प्र.क्र.३३/२-स
३. सदर खर्च खालील लेखाशिर्षांतर्गत भागविण्यात यावा.
मागणी क्र. व्ही-०२ २४३५-- इतर कृषिविषयक कार्यक्रम, ६० – इतर, १०१ -- शेतक-यांसाठी कर्ज माफी योजना, (००) (०३) महात्मा जोतिराव फुले शेतकरी कर्जमुक्ती योजना- २०१९ (राज्य स्तर) (कार्यक्रम) (२४३५ ०१४२)-३३ अर्थसहाय्य आकस्मिकता निधी संकेतांक (८०००७६२७)
४. सदर तरतूद खर्च करण्यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त सहाय्यक निबंधक ( अंदाज व नियोजन), सहकार आयुक्त कार्यालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात आले आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात आले आहे. सदर निधी आहरण करुन हा खर्च वेळेत होईल हे सहकार आयुक्त व निबंधक, सहकारी संस्था, महाराष्ट्र राज्य, पुणे यांनी पहावे.
तसेच या बाबतचा अहवाल व खर्चाची माहिती वेळोवेळी शासनास पाठवावी.
५. सदर शासन निर्णय नियोजन विभागाच्या अनौपचारीक संदर्भ क्रमांक ६३/१४३१, दि.१२.२.२०२० व वित्त विभागाच्या अनौपचारीक संदर्भ क्रमांक १०५/२०२० / व्यय-२, दि.१४.२.२०२० आणि वित्त विभाग, ज्ञापन क्र. आकनि- २०२० / प्र.क्र.३ / अर्थ - १३, दि.२६.२.२०२० अन्वये प्राप्त झालेल्या मान्यतेनुसार निर्गमित करण्यात येत आहे.
# Page 3