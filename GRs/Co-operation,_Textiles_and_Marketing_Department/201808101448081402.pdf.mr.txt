# Page 1
छत्रपती शिवाजी महाराज शेतकरी सन्मान योजना - २०१७
महाराष्ट्र शासन
सहकार, पणन व वस्त्रोदयोग विभाग
शासन निर्णय क्र. कृकमा ०७१८/ प्र.क्र.११८/२-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १० ऑगस्ट, २०१८
वाचा :- १) सहकार, पणन व वस्त्रोद्योग विभाग शासन निर्णय क्रमांक कृकमा ०६१७/ प्र.क्र.१२७/२-स दि. २८.६.२०१७, दि. ८.९.२०१७, दि.७.१२.२०१७, दि.२८.२.२०१८, दि.३१.३.२०१८, दि.१६.४.२०१८ व दि.२.५.२०१८ २) सहकार, पणन व वस्त्रोद्योग विभाग शासन शुद्धीपत्र क्रमांक कृकमा ०६१७ / प्र.क्र.१२७/ २-स दि. ५.७.२०१७, दि.२०.७.२०१७ व दि.१२.१२.२०१७ ३) सहकार, पणन व वस्त्रोद्योग विभाग शासन निर्णय क्रमांक कृकमा ०४१८ / प्र.क्र.५३/२-स दि. ९.५.२०१८ व दि.५.६.२०१८ ४) सहकार, पणन व वस्त्रोद्योग विभाग शासन परिपत्रक क्रमांक कृकमा ०४१८/ प्र.क्र.५३/ २- सदि. २१.५.२०१८
प्रस्तावना : शासन निर्णय दि. २८.६.२०१७ अन्वये “छत्रपती शिवाजी महाराज शेतकरी सन्मान योजना २०१७” जाहीर करण्यात आली असून संदर्भिय शासन निर्णय व शुध्दीपत्रानुसार योजनेची अंमलबजावणी सुरु आहे.
२. सदर योजनेचा लाभ राज्यातील जास्तीत जास्त शेतक-यांना व्हावा यासाठी कर्जमाफीसंबंधी कुटुंबाच्या निकषात अंशत: बदल करुन या योजनेची व्याप्ती वाढविण्याची बाब शासनाच्या विचाराधीन होती.
शासन निर्णय : "छत्रपती शिवाजी महाराज शेतकरी सन्मान योजना २०१७" या योजनेच्या व्याप्तीमध्ये खालीलप्रमाणे बदल करण्यास शासन मान्यता देण्यात येत आहे.
१) छत्रपती शिवाजी महाराज शेतकरी सन्मान योजना-२०१७ अंतर्गत यापुर्वी प्रत्येक अर्जातील सर्व कर्जदार सदस्यांची थकबाकी विचारात घेवुन प्रचलीत निकषाप्रमाणे प्रती कुटुंब रु.१.५० लाख मर्यादेपर्यंत लाभ देण्याऐवजी अर्जातील कुटुंबाच्या प्रत्येक पात्र सदस्याला सदर योजनेच्या कर्जमाफीसंबंधी इतर निकषांच्या अधीन राहुन रु. १.५० लाख मर्यादेपर्यंत कर्जमाफीचा लाभ देण्यात यावा. या अनुषंगाने दिनांक १.४.२००१ ते ३१.३.२०१६ पर्यंत उचल केलेल्या पीक/मध्यम मुदत व पुनर्गठीत कर्जाच्या दिनांक ३०.६.२०१६ रोजी थकीत झालेल्या रकमेतुन परतफेड केलेली रक्कम वगळुन दिनांक ३१.७.२०१७ पर्यंत मुद्दल व व्याजासह परतफेड न झालेल्या थकबाकी रकमेपोटी कुटुंबातील पात्र वैयक्तीक अर्जदार सदस्याला रु. १.५० लाखाच्या मर्यादेत कर्जमाफीचा लाभ देण्यात यावा. सदर रक्कम रु. १.५० लाखापेक्षा जास्त असल्यास या योजनेच्या प्रचलीत निकषानुसार रु. १.५० लाखावरील
पृष्ठ ४ पैकी १
# Page 2
शासन निर्णय क्रमांकः कृकमा ०७१८/ प्र.क्र.११८/२-स
रक्कम कुटुंबातील संबंधीत पात्र कर्जदार सदस्याने बँकेकडे भरल्यास त्यास शासनाच्या वतीने एकरकमी परतफेड योजनेअंतर्गत रु. १.५० लाख लाभ देण्यात यावा.
२) प्रस्तावीत निकषाप्रमाणे अंमलबजावणी केल्यानंतर शेतकऱ्यांनी प्रचलीत निकषानुसार रु.१.५० लाखाच्या वरील भरलेली रक्कम परत करण्यात यावी.
सदर योजनेत उपरोक्त बदलानुसार यापुढे अनुज्ञेय असलेल्या कर्जमाफीच्या लाभ रकमेबाबत व यापूर्वी कर्जमाफी / एकरकमी परतफेड योजनेअंतर्गत लाभ मिळालेल्या अर्जदारांना शासनाच्या वतीने परत करावयाची किंवा पुनर्गठणाच्या उर्वरित हप्त्यापोटी पात्र लाभार्थ्यांना द्यावयाच्या रकमेबाबतचा उदाहरणादाखल तपशील सोबत “परिशिष्ट-अ” मध्ये दर्शविला आहे.
सदर शासन निर्णय वित्त विभागाच्या अनौपचारीक संदर्भ क्रमांक अनौसं-४०६/२०१८/व्यय २, दिनांक २.८.२०१८ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3
# Page 4