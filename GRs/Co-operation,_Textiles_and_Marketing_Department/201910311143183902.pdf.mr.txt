# Page 1
पणन विभागाच्या अधिपत्याखालील कार्यालयांच्या परिसरातील वृक्ष लागवडी वरील खर्चासाठी निधी वितरीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृबास १२१८/प्र.क्र.५१९/११-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दि. ३० ऑक्टोबर, २०१९.
संदर्भ: १) सहकार, पणन व वस्त्रोद्योग विभाग, शासन निर्णय क्र.कृआस-११८/ प्र.क्र.५१७/११-स, दि. २५.०२.२०१९.
२) शासनपत्र क्र. कृबास-०२१९/प्र.क्र.९५/११-स, दि.२५.०७.२०१९ व २६.०८.२०१९
३) पणन संचालक, महाराष्ट्र राज्य पुणे यांचे पणन-५/कृउबास/वृक्ष लागवड/संगोपन निधी माहिती /२०१९/५३९५, दि.२७.०९.२०१९
प्रस्तावना:
सहकार, पणन व वस्त्रोद्योग विभागाच्या अधिपत्याखालील पणन संचालक, महाराष्ट्र राज्य, पुणे अंतर्गत कृषी उत्पन्न बाजार समित्यांच्या मुख्य आवार तसेच उपबाजार आवार परिसर यांच्याकरीता संदर्भाधीन अ.क्र. (१) येथील शासन निर्णयान्वये सहकार, पणन व वस्त्रोद्योग विभागाकडून वृक्ष लागवड व संगोपनाकरीता उद्दिष्ट देण्यात आले आहे. सदर वृक्ष लागवड व संगोपनासाठी निधी वितरीत करण्याची बाब शासनाच्या विचाराधीन होती.
शासन निर्णय: वृक्ष लागवड व संगोपनाकरीता सन २०१९-२०२० या आर्थिक वर्षात उपलब्ध होणाऱ्या एकंदरीत अर्थसंकल्पीय तरतूदीपैकी कार्यक्रमावरील खर्चामधून (पूर्वीचा योजनांतर्गत) जास्तीत जास्त ०.५% या मर्यादेत म्हणजेच ०२ मजूरी (Wages) अंतर्गत रु. ४८.७५ लाख व २१ पुरवठा व सामुग्री (Supply and Materials) अंतर्गत रू.४८.७५ लाख अशी एकूण ९७.५० लाख इतकी तरतूद सन २०१९-२०२० करीता केलेली आहे. सदर रू.९७.५० लाख तरतूदीपैकी रू.८३,४५,८०५ इतकी रक्कम वितरीत करण्यात येत आहे.
सदर निधी वितरणासाठी पणन संचालक, महाराष्ट्र राज्य, पुणे यांना नियंत्रिक अधिकारी म्हणून घोषित करण्यात येत आहे. तसेच सदर नियंत्रक अधिकाऱ्याच्या नियंत्रणाखालील त्यांचे जिल्हा स्तरावरील कार्यालयातील विद्यमान आहरण व संवितरण अधिकाऱ्यांनाच सदर योजनेसाठी आहरण व संवितरण अधिकारी म्हणून घोषित करण्यात येत आहे. त्यानुसार आवश्यक तो खर्च खालील लेखाशिर्षाखालील सन २०१९-२०२० च्या मंजूर तरतूदीतून भागविण्यात यावा.
# Page 2
शासन निर्णय क्रमांकः कृबास १२१८/प्र.क्र.५१९/११-स
मागणी क्र. व्ही - २.
२४०६, वनीकरण व वन्यजीवन
०४, वनीकरण व पर्यावरण विकास
१०१, राष्ट्रीय वनीकरण व पर्यावरण विकास कार्यक्रम (००)
(०३) शाश्वत विकास ध्येय (ध्येय १५ - जमिनीवरील व सजीव)
या करीता वृक्ष लागवड आणि संगोपन (१००% राज्य योजना)
(पणन) (२२४०६A४२५ )
०२-मजूरी
२१-पुरवठा व सामुग्री