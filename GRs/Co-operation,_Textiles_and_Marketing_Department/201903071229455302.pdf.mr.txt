# Page 1
सन २०१८-१९ मधील पुरवणी मागणीद्वारे उपलब्ध तरतूदीचे वितरण करणेबाबत.
सहकारी संस्थांसाठी अटल अर्थसहाय्य योजनेअंतर्गत अर्थसहाय्य महाराष्ट्र सहकार विकास महामंडळास भागभांडवली अंशदान (४४२५०७१२) ३२-अंशदाने
महाराष्ट्र शासन
सहकार पणन व वस्त्रोद्योग विभाग
शासन निर्णय क्र. संकीर्ण १११८/प्र.क्र.१४३/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ७ मार्च, २०१९
वाचा : १. वित्त विभाग, शासन परिपत्रक क्रमांक : पूरक-२०१८/प्र.क्र.१३५/अर्थ-३, दिनांक ५ डिसेंबर, २०१८
२. सहकार, पणन व वस्त्रोद्योग विभाग, शासन निर्णय क्रमांक : पुरक-२०१८/प्र.क्र.१०९/ १७–स, दिनांक ०६ डिसेंबर, २०१८
३. सहकार, पणन व वस्त्रोद्योग विभाग, शासन निर्णय क्रमांक : संकीर्ण-१०१८/प्र.क्र.१२६/ १८-स, दिनांक ०२ जानेवारी, २०१९
४. सहकार, पणन व वस्त्रोद्योग विभाग, शासन शुध्दीपत्र क्रमांक : संकीर्ण-१११८/प्र.क्र.१२६/ १८-स, दिनांक २३ जानेवारी, २०१९ ५. वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दिनांक ०२/०४/२०१८
६. वित्त विभाग, शासन परिपत्रक क्र.संकिर्ण २०१६/प्र.क्र.३१/कोषा - प्रशा ५, दि.१०.५.२०१६
७. वित्त विभाग, शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक २५/०१/२०१९
८. सहकार, पणन व वस्त्रोद्योग विभाग, शासन निर्णय क्रमांक : संकीर्ण-१११८/प्र.क्र.१४३/ १८-स, दिनांक २६ फेब्रुवारी, २०१९
प्रस्तावना : संदर्भाधीन शासन निर्णय क्रमांक ३ व ४ प्रमाणे नवीन सहकारी संस्थांच्या विशेषत: कृषी, कृषी पूरक व बिगर कृषी नाविन्यपूर्ण उद्योगांवर आधारीत प्रकल्पांना प्रोत्साहन देऊन सहकारी संस्थांच्या व्यवसाय वृध्दीसाठी अर्थसहाय्य देण्याकरीता सहकारी संस्थांसाठी अटल अर्थसहाय्य योजनेचे स्वरूप विशद करण्यासाठी शासन निर्णय निर्गमित केला आहे.
प्रस्तुत योजना सहकारी संस्थांचे कृषी, कृषी पूरक व बिगर कृषी नाविन्यपूर्ण प्रकल्प यांना प्रोत्साहन देण्यासाठी अर्थसहाय्याची योजना असून योजनेची अंमलबजावणी महाराष्ट्र सहकार विकास महामंडळ यांच्यामार्फत करावयाची आहे.
शासन निर्णय : सहकारी संस्थांसाठी अटल अर्थसहाय्य योजनेअंतर्गत सन २०१८-१९ वर्षाकरीता पुरवणी मागणीद्वारे रू.५००००.०० लाख तरतूदीपैकी रू.८००४.६९ लाख एवढ्या निधीचे वितरण करून खर्च करण्यास वाचा क्र. ७ अन्वयेच्या शासन निर्णयान्वये मान्यता देण्यात आली आहे. आता महाराष्ट्र सहकार विकास महामंडळामार्फत योजनेअंतर्गत पात्र सहकारी संस्थांना रू.४१९९५.३१ लाख (रूपये चारशे एकोणीस कोटी पंच्याण्णव लाख एकतीस हजार फक्त) एवढ्या निधीचे वितरण करून खर्च करण्यास मान्यता देण्यात येत आहे.
# Page 2
शासन निर्णय क्रमांक: संकीर्ण १११८/ प्र.क्र.१४३/१८-स
२. सदर रक्कम रू.४१९९५.३१ लाख महाराष्ट्र सहकार विकास महामंडळास योजनेअंतर्गत प्रकल्प किंमतीच्या ७५% अनुदान रक्कम पात्र सहकारी संस्थांना देण्यासाठी भागभांडवली अंशदान म्हणून मंजूर करण्यात येत आहे. सदर निधी नेमून दिलेल्या प्रयोजनासाठीच खर्च करावा व त्याचा स्वतंत्र लेखा महामंडळाने ठेवावा.
३. सदर तरतूद संबंधित संस्थांना अदा करण्यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे यांना नियंत्रक अधिकारी म्हणून घोषित करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करून हा खर्च वेळेत होईल, महाराष्ट्र सहकार विकास महामंडळ, पुणे यांनी पहावे. तसेच याबाबतचा अहवाल व विकास मंडळनिहाय खर्चाची माहिती महाराष्ट्र सहकार विकास महामंडळाकडून घेऊन वेळोवेळी शासनास पाठवावी.
४. वरीलप्रमाणे मंजूर करण्यात आलेला निधी महाराष्ट्र सहकार विकास महामंडळाला वितरीत करताना आहरण व संवितरण अधिकारी यांनी सदर रकमेबाबत उपयोगिता प्रमाणपत्र प्राप्त करून घ्यावे व त्याची प्रत शासनास सादर करावी.
५. सदरहू रक्कम मागणी क्र. व्ही - ३ मुख्यलेखाशिर्ष - ४४२५ सहकारावरील भांडवली खर्च - (१९०) - सार्वजनिक क्षेत्र व इतर क्षेत्रातील गुंतवणूक, (००)(०१) महाराष्ट्र सहकार विकास महामंडळाला भाग भांडवली अंशदान (कार्यक्रमांतर्गत) (४४२५०७१२) ३२ अंशदाने", या लेखाशिर्षाखालील सन २०१८-१९ या वर्षासाठी उपलब्ध असलेल्या तरतूदीमधून खर्च करण्यात यावी.
६. सदर शासन निर्णय वित्त विभागाचा अनौपचारीक संदर्भ क्रमांक ६०/२०१९/व्यय-२, दिनांक १८.०२.२०१९ तसेच वित्त विभाग परिपत्रक क्र. अर्थसं - २०१८/प्र.क्र.६९/अर्थ - ३ दि. २५.०१.२०१९ अन्वये विभागास प्राप्त अधिकारात निर्गमित करण्यात येत आहे.