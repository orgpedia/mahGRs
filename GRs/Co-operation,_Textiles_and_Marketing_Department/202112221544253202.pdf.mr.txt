# Page 1
राज्याचे कृषि निर्यात धोरणाची अंमलबजावणी करण्याकरिता करण्याकरिता प्रत्येक पिकांसाठी पिकनिहाय क्लस्टर सेल गठीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृपमं-०११९/प्र.क्र.१०/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ डिसेंबर, २०२१
वाचा : १. शासन निर्णय सहकार, पणन व वस्त्रोद्योग विभाग क्र. कृपमं०११९/प्र.क्र.१०/ २१-स दिनांक १५.०२.२०२०.
२. शासन निर्णय सहकार, पणन व वस्त्रोद्योग विभाग क्र.कृपमं०११९/प्र.क्र.१०/ २१-स दिनांक ०६.०९.२०२१.
३. कार्यकारी संचालक, महाराष्ट्र राज्य कृषि पणन मंडळ यांचे पत्र क्र.कृपमं/ निर्यात/मोसंबी/१९९३/२०२१ दिनांक १८.११.२०२१
प्रस्तावना : राज्याच्या कृषि निर्यात धोरणाची अंमलबजावणी करण्यासाठी संदर्भ क्र.२ येथील शासन निर्णयानुसार २० क्लस्टरनिहाय क्लस्टर फॅसिलिटेशन सेल गठीत करण्यात आलेले आहेत. सदर क्लस्टरनिहाय क्लस्टर फॅसिलिटेशन सेल मध्ये मोसंबी पिकाचा समावेश नाही. सदर क्लस्टरनिहाय क्लस्टर फॅसिलिटेशन सेल मध्ये मोसंबी पिकाचा समावेश करण्याबाबत तसेच केशर आंबा क्लस्टरमध्ये यापूर्वी समाविष्ट असलेल्या औरंगाबाद, जालना, बीड, लातूर, अहमदनगर व नाशिक या जिल्ह्यांसमवेत मराठवाड्यातील उर्वरित परभणी, हिंगोली, उस्मानाबाद व नांदेड या जिल्हांचा समावेश करणेबाबत कार्यकारी संचालक, महाराष्ट्र राज्य कृषि पणन मंडळ यांनी संदर्भ क्र.३ अन्वये प्रस्ताव सादर केला आहे. यास अनुसरुन मोसंबी पिकासाठी क्लस्टरनिहाय क्लस्टर फॅसिलिटेशन सेल गठित करण्याची व केशर आंबा क्लस्टरमध्ये यापूर्वी समाविष्ट असलेल्या औरंगाबाद, जालना, बीड, लातूर, अहमदनगर व नाशिक या जिल्ह्यांसमवेत मराठवाड्यातील उर्वरित परभणी, हिंगोली, उस्मानाबाद व नांदेड या जिल्ह्यांचा समावेश करण्याची बाब शासनाच्या विचाराधीन होती.
शासन निर्णय : शासन निर्णय सहकार, पणन व वस्त्रोद्योग विभाग क्र.कृपमं०११९/प्र.क्र.१०/२१-स, दिनांक ०६/०९/२०२१ अन्वये क्लस्टरनिहाय क्लस्टर फॅसिलिटेशन सेल गठित करण्यात आले असून त्यामधील अनुक्रमांक ४. येथील केशर आंबा या पिकाच्या क्लस्टरमध्ये परभणी, हिंगोली, उस्मानाबाद व नांदेड या जिल्ह्यांचा समावेश करण्यास शासनाची मान्यता देण्यात येत आहे.
# Page 2
शासन निर्णय क्रमांकः कृपमं-०११९/प्र.क्र.१०/२१-स
२. तसेच मोसंबी पिकासाठी खालीलप्रमाणे क्लस्टरनिहाय क्लस्टर फॅसिलिटेशन सेल गठित करण्यास शासनाची मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------
|  | अ. |  |  | क्लस्टर/ |  |  | क्लस्टर्समध्ये समाविष्ट जिल्हे |  |  | क्लस्टरचे अध्यक्ष व सदस्य |  |
| क्र. | उत्पादन |  |  |
|  | १ |  |  | २ |  |  | ३ |  |  |  |  |
| १) | मोसंबी | औरंगाबाद, जालना, नागपूर, जळगाव, अमरावती, वर्धा, बीड, नांदेड, परभणी | औरंगाबाद जिल्ह्याचे जिल्हाधिकारी हे क्लस्टर फॅसिलीटेशन सेलचे अध्यक्ष असतील व क्लस्टर्समधील इतर जिल्ह्यांचे जिल्हाधिकारी व अन्य अधिकारी सेलचे निमंत्रीत असतील. |
--------------------------------------------------------------------------------------------------------------------------------------------------------------------------------------------------------------------------------------------
३. वरील क्लस्टरनिहाय क्लस्टर फॅसिलिटेशन सेल ची रचना व कामकाज संदर्भ क्र.२ येथील शासन निर्णयानुसार असेल.
# Page 3