# Page 1
सहकार पणन व वस्त्रोद्योग विभागातील अपर निबंधक सहकारी संस्था, गट-अ/ सहनिबंधक सहकारी संस्था गट-अ / उपनिबंधक सहकारी संस्था गट-अ / सहायक निबंधक सहकारी संस्था गट-ब या संवर्गांचे सन २०११ ते सन २०२२ या कालावधीतील संवर्गनिहाय संख्याबळ (Cadre Strength) निश्चित करणेबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः राजस-२०२२/प्र.क्र.१९/५-स
मादाम कामा मार्ग, हुतात्मा राजगुरू चौक, मंत्रालय, मुंबई - ३२.
दिनांक: १५ सप्टेंबर, २०२२.
वाचा: १) शासन निर्णय, सामान्य प्रशासन विभाग, क्र. एसआरव्ही-२०११/प्र.क्र.१३७/ कार्यासन-१२, दि.१७/१२/२०१६ २) शासन निर्णय, सामान्य प्रशासन विभाग, क्र. एसआरव्ही-२०१६/प्र.क्र.५१०/ कार्यासन-१२, दि.१६/०२/२०१८ ३) शासन निर्णय समक्रमांक दि.३/३/२०२२
प्रस्तावना : शासनाच्या विविध कार्यालयांमध्ये तसेच महामंडळामध्ये निव्वळ महाराष्ट्र सहकारी संस्था अधिनियम १९६० व महाराष्ट्र कृषी पणन उत्पन्न (विकास व विनियमन) अधिनियम १९६३ या कायद्यांचे ज्ञान असलेल्या अधिकाऱ्यांची आवश्यकता आहे. यास्तव, संबंधित कार्यालय / महामंडळाच्या आकृतिबंधाच्या आदेशात / सेवाप्रवेश नियम / शासन निर्णयात / काही संस्थांच्या उपविधीमध्ये त्या कार्यालयातील संबंधित पदावर केवळ सहकार विभागातील अधिकारी / कर्मचारी यांची प्रतिनियुक्तीने नियुक्ती करण्याची तरतूद केली आहे. सदर पदे ही सहकार, पणन व वस्त्रोद्योग विभागातील अधिकाऱ्यांमधून भरण्यात येतात. विभागातील प्रतिनियुक्तीची पदे ही मूळत: विभागाच्या कामकाजाशी संबंधित व विभागाच्या अखत्यारीतील संस्थांमधील आहेत. सदर पदे त्यांच्या मूळ संवर्गातून भरण्यात येतात. त्याबाबत वेळोवेळी शासन निर्णय निर्गमीत केले आहेत. तसेच सदर पदावर नियुक्ती, पदोन्नती, बदली करताना नियमीत पदांप्रमाणेच कार्यवाही करण्यात येते.
२. सबब अशा कार्यालय/महामंडळावर केवळ सहकार, पणन व वस्त्रोद्योग विभागातील अधिकारी/ कर्मचारी यांचीच प्रतिनियुक्तीने नियुक्ती करण्यात येते. सामान्य प्रशासन विभागाच्या संदर्भाधीन शासन निर्णयातील प्रतिनियुक्तीच्या धोरणाच्या अनुषंगाने निर्गमित केलेल्या तरतुदीमधील परि. ५ (अ) (६) मधील तरतुदीनुसार विशिष्ट संवर्गातील अधिकारी / कर्मचारी यांच्या सेवा प्रतिनियुक्तीने घेणे आवश्यक असल्यास, जर अशी पदे अन्य प्रशासकीय विभागाच्या आस्थापनेवर निर्माण केलेली असतील (ज्या पदाचे वेतन राज्य शासनाच्या एकत्रित निधितुन दिले जात असेल अशा प्रकरणी ) किंवा अशी पदे राज्य शासनाच्या नियंत्रणाखालील मंडळे, महामंडळे, कंपन्या, सार्वजनिक उपक्रम तसेच स्वायत्त संस्था यांच्या
# Page 2
शासन निर्णय क्रमांकः राजस-२०२२/प्र.क्र.१९/५-स
आस्थापनेवर निर्माण केलेले असतील (ज्या पदांचे वेतन राज्य शासनाच्या एकत्रित निधितून दिले जात नाही) तर अशा पदांना प्रतिनियुक्ती धोरण लागू होणार नाही. बदली अधिनियमातील तरतुदीनुसार अशा पदांवर नियुक्ती देण्याची कार्यवाही संबंधीत संवर्ग नियंत्रण विभागामार्फत करण्यात यावी, अशी तरतुद करण्यात आलेली आहे.
सामान्य प्रशासन विभागाच्या उपरोक्त धोरणानुसार सहकार पणन व वस्त्रोद्योग विभागाने पदोन्नतीच्या कोट्यातील नियमित पदांमध्ये ज्या पदांवर सहकार विभागातीलच अधिकाऱ्यांची प्रतिनियुक्तीने नियुक्ती केली जाते अशा पदांचा समावेश करुन दि.३.३.२०२२ च्या शासन निर्णयान्वये सहकार, पणन व वस्त्रोद्योग विभागातील अपर निबंधक, सह निबंधक, उपनिबंधक, सहकारी संस्था, गट अ व सहायक निबंधक, सहकारी संस्था गट व या ४ संवर्गाचे सन २०२२ चे संख्याबळ निश्चित केले आहे.
३. विभागाचा आकृतिबंध दि.५/५/२०११ रोजी घोषीत करण्यात आला आहे. त्यामुळे २०११ नंतर ज्या पदोन्नत्या करण्यात आल्या त्यामधील तदर्थ पदोन्नती दिलेल्या अधिकाऱ्यांपैकी केवळ आकृतिबंधामध्ये मंजूर पदसंख्येच्या प्रमाणातच ज्येष्ठतासूचीमध्ये पदे दर्शविणे आवश्यक असल्याची विभागाची धारणा झाल्यामुळे निवडसूचीतील सर्व अधिकाऱ्यांना ज्येष्ठतासूचीत स्थान देण्यात आले नाही. केवळ आकृतिबंधातील मंजूर पदसंख्येच्या प्रमाणात आरक्षण लावून विभागाने निवडसूचीतील काही अधिकाऱ्यांना ज्येष्ठतासूचीत स्थान दिले आहे. त्यामुळे सन २०११ पासून पदोन्नतीसाठी मान्यता दिलेल्या निवडसूचीतील सर्व अधिकाऱ्यांना ज्येष्ठतासूचीत स्थान मिळणे आवश्यक असल्याने सन २०११ पासून संख्याबळ निश्चित करणे आवश्यक आहे.यास्तव समक्रमांकाचा दि.३/३/२०२२ चा शासन निर्णय अधिक्रमित करणे आवश्यक आहे.
४. सहकार,पणन व वस्त्रोद्योग विभागातील संबंधीत संवर्गाची आकृतिबंधानुसार मंजूर पदसंख्या व ज्या शासकीय कार्यालयातील/महामंडळातील पदे केवळ सहकार, पणन व वस्त्रोद्योग विभागातील अप्पर निबंधक सहकारी संस्था गट-अ, सहनिबंधक सहकारी संस्था गट-अ,उपनिबंधक सहकारी संस्था गट-अ व सहाय्यक निबंधक सहकारी संस्था गट-ब या चार ही संवर्गाचे सन २०११ ते सन २०२२ या कालावधीतील या अधिकाऱ्यांमधून प्रतिनियुक्तीने भरली जातात, अशी प्रतिनियुक्तीवरील पदे मिळून वर्षनिहाय संख्याबळ (Cadre Strenth) निश्चित करण्याची बाब शासनाच्या विचाराधीन होती.
शासन निर्णय : १. उपरोक्त प्रस्तावना विचारात घेता, समक्रमांकाचा दि.३/३/२०२२ चा शासन निर्णय अधिक्रमित करण्यात येत आहे. सहकार, पणन व वस्त्रोद्योग विभागातील अपर निबंधक सहकारी संस्था गट-अ / सहनिबंधक, सहकारी संस्था गट-अ / उपनिबंधक, सहकारी संस्था गट-अ / सहायक निबंधक सहकारी संस्था गट-ब असे एकूण ४ संवर्गाचे संवर्गनिहाय एकूण संख्याबळ खालीलप्रमाणे निश्चित करण्यास या शासन निर्णयाव्दारे मान्यता देण्यात येत आहे
पृष्ठ ९ पैकी २
# Page 3
शासन निर्णय क्रमांक: राजस-२०२२/प्र.क्र.१९/५-स
१) अपर निबंधक, सहकारी संस्था, गट-अ
-------------------------------------------------------------------------------------------------------------------------
| वर्ष | २०११ | २०१२ | २०१३ | २०१४ पासून ते आजतागायत व पुढील बदल होईपर्यंत |
| दि.५/५/२०११ च्या आकृतिबंधानुसार मंजूर पदसंख्या | ५ | ५ | ५ | ५ |
| केवळ सहकार विभागातील अधिकाऱ्यांची प्रतिनियुक्तीने नियुक्ती केली केली जाते अशा प्रतिनियुक्तीच्या पदांची संख्या |  | १६ | १५ | १४ |
| एकूण संख्याबळ | १३ | २१ | २० | १९ |
-------------------------------------------------------------------------------------------------------------------------
२) सह निबंधक, सहकारी संस्था, गट-अ
----------------------------------------------------------------------------------------------------------------
| वर्ष | २०१३ | २०१४ पासून २०२० पर्यंत | २०२१ पासून आजतागायत व पुढील बदल होईपर्यंत |
| दि.५/५/२०११ च्या आकृतिबंधानुसार मंजूर पदसंख्या | २८ | २८ | २८ |
| केवळ सहकार विभागातील अधिकाऱ्यांची प्रतिनियुक्तीने नियुक्ती केली जाते अशा प्रतिनियुक्तीच्या पदांची संख्या | १ | २ | १ |
| एकूण संख्याबळ | २९ | ३० | २९ |
----------------------------------------------------------------------------------------------------------------
३) उप निबंधक, सहकारी संस्था, गट-अ
----------------------------------------------------------------------------------------------------------------
| वर्ष | २०११ ते २०१५ | २०१६ पासून आजतागायत व पुढील बदल होईपर्यंत |
| दि.५/५/२०११ च्या आकृतिबंधानुसार मंजूर पदसंख्या | १३२ | १३३ |
| केवळ सहकार विभागातील अधिकाऱ्यांची प्रतिनियुक्तीने नियुक्ती केली जाते अशा प्रतिनियुक्तीच्या पदांची संख्या | १३ | १३ |
| एकूण संख्याबळ | १४५ | १४६ |
----------------------------------------------------------------------------------------------------------------
(पालघर जिल्ह्यासाठी पदनिर्मीतीमुळे मंजूर पदात १ वाढ)
४) सहायक निबंधक, सहकारी संस्था, गट-ब
----------------------------------------------------------------------------------------------------------------
| वर्ष | २०१३ | २०१४ व २०१५ | २०१६ पासून आजतागायत व पुढील बदल होईपर्यंत |
| दि.५/५/२०११ च्या आकृतिबंधानुसार मंजूर पदसंख्या | ४५० | ४५० | ४५१ |
| केवळ सहकार विभागातील अधिकाऱ्यांची प्रतिनियुक्तीने नियुक्ती केली जाते अशा प्रतिनियुक्तीच्या पदांची संख्या | ३ | ४ | ४ |
| एकूण संख्याबळ | ४५३ | ४५४ | ४५५ |
----------------------------------------------------------------------------------------------------------------
(पालघर जिल्ह्यासाठी पदनिर्मीतीमुळे मंजूर पदात १ वाढ)
पृष्ठ ९ पैकी ३
# Page 4
शासन निर्णय क्रमांकः राजस-२०२२/प्र.क्र.१९/५-स
२. उपरोक्त तक्त्यात नमुद केलेले संवर्गनिहाय एकूण संख्याबळ हे खालील प्रयोजनासाठी विचारात घेण्यात येईल
१) संबंधीत संवर्गाच्या सेवाप्रवेश नियमात नमुद केलेले नियुक्तीचे प्रमाण हे एकूण संवर्ग संख्याबळास लावण्यात येईल व त्याप्रमाणे सरळसेवा व पदोन्नतीची कार्यवाही करण्यात येईल.
२) उपरोक्त तक्त्यातील प्रतिनियुक्तीच्या पदावर नियुक्ती ही बदली अधिनियमानुसार बदलीने करण्यात येईल.
३. उपरोक्त तक्त्यातील संख्याबळाचा वेळोवेळी आढावा घेऊन पदसंख्येमध्ये जसे जसे बदल होतील, त्याप्रमाणे त्याबाबत शासन निर्णय निर्गमित करण्यात येईल.
४. उपरोक्त तक्ता क्र.१ ते ४ ४ मध्ये नमूद केल्याप्रमाणे केवळ सहकार, पणन व वस्त्रोद्योग विभागातील अधिकारी प्रतिनियुक्तीने जात असलेल्या पदांचा सविस्तर तपशील सोबतच्या परिशिष्ट-अ, ब, क, व ड मध्ये दिला आहे.
५. प्रस्तुत शासन निर्णय सामान्य प्रशासन विभागाने त्यांच्या अनौपचारीक संदर्भ क्रमांक ७७९/ का.१२ दि.२८/०७/२०२२ अन्वये दिलेल्या मान्यतेनुसार निर्गमित करण्यात येत आहे. सदर
संवर्गसंख्या घोषित केल्यामुळे त्याचा कोणताही आर्थिक भार शासनावर पडणार नाही.
# Page 5
# Page 6
# Page 7
# Page 8
# Page 9