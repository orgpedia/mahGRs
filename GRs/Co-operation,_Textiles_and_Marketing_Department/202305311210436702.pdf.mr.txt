# Page 1
स्वयंपुनर्विकास करणाऱ्या सहकारी गृहनिर्माण संस्थांचे मानीव अभिहस्तांतरण करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. सगृयो-२०२३/प्र.क्र.१९२/१४-स,
नवीन प्रशासन भवन, १४ वा मजला, मादाम कामा मार्ग,
हुतात्मा राजगुरु चौक, मंत्रालय, मुंबई-४०० ०३२.
दि. ३१/०५/२०२३
संदर्भ- १) शासन निर्णय सहकार, पणन व वस्त्राद्योग विभाग क्र.सगृयो-२०१७/प्र.क्र.१९२/१४स, दि.२२/०६/२०१८
प्रस्तावना सहकारी गृहनिर्माण संस्थांच्या सहकार परिषदेत मा. उप मुख्यमंत्री तथा मंत्री (गृहनिर्माण) यांनी सहकारी गृहनिर्माण संस्थांच्या कामकाजामध्ये गतिमानता व पारदर्शकता आणण्याच्या दृष्टीने काही महत्वाच्या घोषणा केल्या आहेत. त्यामध्ये सहकारी गृहनिर्माण संस्थांचा स्वयंपुनर्विकास हा एक अत्यंत महत्वाचा मुद्दा आहे.यापूर्वी महसूल विभाग, नगर विकास विभाग, गृहनिर्माण विभाग व ग्राम विकास विभागाच्या सहमतीने मानीव अभिहस्तांतरणाबाबत सर्वसमावेशक असा संदर्भाधिन दिनांक २२.०६.२०१८ रोजीचा शासन निर्णय निर्गमित करण्यात आलेला आहे. त्यामध्ये मा. उप मुख्यमंत्री व मंत्री (गृहनिर्माण) यांनी घोषणा केल्याप्रमाणे काही अधिक मुद्यांचा समावेश करण्याची बाब शासनाच्या विचाराधिन होती.
शासन निर्णय संदर्भाधीन दि.२२/६/२०१८ च्या शासन निर्णयातील परिच्छेद २ (क)(iv) मध्ये मानीव अभिहस्तांतरणाचा प्रस्ताव सादर केल्यानंतर त्यास नमुना क्र. १० ची नोटीस दिल्याच्या तारखेपासून ६ महिन्याच्या आत अर्ज निकाली काढतील अशी तरतूद आहे. मात्र आता स्वयंपुनर्विकास करण्याचा निर्णय घेणाऱ्या संस्थांनी याबाबतचा सर्वसाधारण सभेत ठराव पारीत करून मानीव अभिहस्तांतरणाचा विहित नमुन्यातील प्रस्ताव सोबत सादर केल्यास सक्षम प्राधिकाऱ्याकडून सदर प्रस्तावावर नमुना क्र. १० ची नोटीस दिल्याच्या तारखेपासून १ महिन्याच्या कालावधीत निर्णय घेणे बंधनकारक राहील.
०२. प्राप्त प्रस्तावाबाबत सर्व संबंधीत जिल्हा उपनिबंधक, सहनिबंधक सिडको व इतर सर्व सक्षम प्राधिकारी यांनी नियमातील तरतुदिनुसार कार्यवाही करून विहीत मुदतीत प्रस्ताव जलदगतीने निकाली काढावेत.
# Page 2