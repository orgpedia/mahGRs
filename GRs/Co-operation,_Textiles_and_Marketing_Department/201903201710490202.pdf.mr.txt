# Page 1
सन २०१८-१९ साठी राज्य सहकारी संघ (२४२५ ०२१८) या योजनेंतर्गत उपलब्ध तरतूदीतून धनंजयराव गाडगीळ प्रबंध संस्थान, नागपूर या संस्थेस निधी वितरीत करण्याबाबत.
महाराष्ट्र शासन
सहकार पणन व वस्त्रोद्योग विभाग
शासन निर्णय क्र : अर्थसं-२०१९/प्र.क्र.२७/२२-स
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई ४०० ०३२.
दिनांक:- २० मार्च, २०१९.
संदर्भ:- १) शासन निर्णय कृषी व सहकार विभाग क्र. सीटीआर-१४७२/१५०७८-सी-७,दि.६.०९.१९७२.
२) शासन निर्णय क्र: संकीर्ण २०१२/प्र.क्र.१८/१२/पुनर्बांधणी -११/२२-स, दि. ६.११.२०१२.
३) शासन निर्णय, क्र.अर्थसं-२०१८/प्र.क्र.९३/२२-स, ३०.७.२ ०१८.
४) शासन परिपत्रक, क्र अर्थसं-२०१८/प्र.क्र.६९/अर्थ-३, दि.२५.१.२०१९.
५) निर्देशक,धनंजयराव गाडगीळ सहकारी प्रबंध संस्थान यांचे पत्र क्र. संस्था/अनुदान/२०१८ १९/,दि ३०.०१.२०१९.
प्रस्तावना : महाराष्ट्र राज्य सहकारी संघ ही संस्था राज्यामध्ये सहकारी शिक्षण, प्रशिक्षण, प्रचार व प्रसाराचे काम करणारी संघीय संस्था असून या संघाच्या अधिपत्याखाली धनंजयराव गाडगीळ सहकारी प्रबंध संस्थान, नागपूर हे सहकारी प्रशिक्षण महाविद्यालय कार्यरत आहे. राष्ट्रीय सहकारी प्रशिक्षण परिषद, नवी दिल्ली यांनी धनंजयराव गाडगीळ सहकारी प्रबंध संस्थान, नागपूर या प्रशिक्षण महाविद्यालयाची स्थापना सन १९७२ साली केलेली आहे. केंद्र शासन व राज्य शासन यांनी ५०:५० गुणोत्तरीय प्रमाणामध्ये संस्थानाचा खर्च वहन करण्याबाबतचे सूत्र विहीत केले आहे.
धनंजयराव गाडगीळ सहकारी प्रबंध संस्थान, नागपूर या सहकारी प्रशिक्षण महाविद्यालयास सन २०१८ १९ करीता राज्य शासनाच्या ५० टक्के हिश्यापोटी सन २०१८-१९ करिता मंजूर झालेल्या रु ५०.०० लक्ष या तरतूदीमधून रु ३५.०० लक्ष (७०%) इतका निधी संदर्भ क्रमांक ३ च्या शासन निर्णयान्वये वितरित करण्यात आला आहे. आता वित्त विभागाच्या दि. २५.०१.२०१९ च्या परिपत्रकानुसार ८०% च्या मर्यादेत निधी वितरणास मान्यता दिलेली असल्याने, सदर संस्थेस उर्वरित १०% निधी वितरित करण्याची बाब शासनाच्या विचाराधिन होती.
शासन निर्णय : महाराष्ट्र राज्य सहकारी संघाच्या अधिपत्याखालील धनंजयराव गाडगीळ सहकारी प्रबंध संस्थान, नागपूर या सहकारी प्रशिक्षण महाविद्यालयास राज्य शासनाच्या ५० टक्के हिश्यापोटी देय असणारा निधी २४२५, सहकार ००३ प्रशिक्षण (राज्य योजनांतर्गत योजना) (०२) (०२) राज्य सहकारी संघ (२४२५ ०२१८) ३१, सहाय्यक अनुदाने (वेतनेतर) याखाली सन २०१८-१९ करीता मंजूर असलेल्या अर्थसंकल्पिय तरतुदीमधून उर्वरित १०% रू. ५.०० (रुपये पाच लक्ष फक्त) इतका निधी वरील संस्थेस याद्वारे वितरित करण्यात येत आहे.
# Page 2
शासन निर्णय क्रमांकः अर्थसं-२०१९/प्र.क्र.२७/२२-स
२. उपरोक्त बाबींसाठी होणारा खर्च, सन २०१८-१९ या आर्थिक वर्षात पुढील लेखाशिर्षाखाली मंजूर व उपलब्ध असलेल्या आर्थिक तरतुदीमधून भागविण्यात यावा : २४२५, सहकार
००३-प्रशिक्षण
(०२) पंचवार्षिक योजनांतर्गत योजना-(राज्य योजनांतर्गत योजना)
(०२) (०२) राज्य सहकारी संघ (२४२५ ०२१८)
३१, सहाय्यक अनुदाने (वेतनेतर)
३. सध्याची शैक्षणिक क्षेत्रातील फी आकारणी पाहता संस्थानाने आपल्या उत्पन्नाचे स्त्रोत वाढविण्यासाठी आकारण्यात येणाऱ्या फी शुल्कामध्ये पर्याप्त स्वरुपात वाढ करण्याच्या अधीन राहून सदर आर्थिक तरतूद याद्वारे वितरीत करण्यात येत आहे.
४. उपरोक्त निधीचा धनादेश कोषगार कार्यालयातून काढून प्रत्यक्ष संस्थानास देण्याकरीता आहरण व संवितरण अधिकारी व नियंत्रक अधिकारी म्हणून पुढील अधिकाऱ्यांना प्राधिकृत करण्यात येत आहे : आहरण व संवितरण अधिकारी- लेखाधिकारी, सहकार आयुक्त व निबंधक सहकारी संस्था, महाराष्ट्र राज्य, पुणे.
नियंत्रक अधिकारी-अप्पर निबंधक (वसुली व नियोजन), सहकारी संस्था, सहकार आयुक्त व निबंधक, सहकारी संस्था, महाराष्ट्र राज्य, पुणे.
त्यांनी सदर निधी ज्या कारणासाठी मंजूर केला आहे त्याच करणासाठी खर्ची पडेल याची दक्षता घ्यावी व सदर संस्थेस वितरित केलेला निधी रु ५.०० लक्ष खर्च केल्याबाबतचे उपयोगीता प्रमाणपत्र प्राप्त करून घ्यावे.
५. उक्त शासन निर्णय, वित्त विभागाच्या संदर्भ क्र. ४ च्या दि. २५.०१.२०१९ च्या परिपत्रकान्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.