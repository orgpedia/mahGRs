# Page 1
महाराष्ट्र राज्य हातमाग महामंडळ मर्या., नागपूर या महामंडळामधून दिनांक ०१/०१/१९९६ ते दिनांक ३१/०३/२००८ या कालावधीत सेवानिवृत्त / स्वेच्छासेवानिवृत्त झालेल्या कर्मचाऱ्यांना पाचव्या वेतन आयोगाचा लाभ देवून दिनांक ०१/०१/१९९६ ते दिनांक ३१/०३/२००८ या कालावधीच्या थकबाकी एवढी रक्कम खास बाब म्हणून सानुग्रह अनुदान स्वरुपात अदा करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : हातमाग-२०१६/प्र.क्र.४१/टेक्स-३
१४ वा मजला, नवीन प्रशासकीय इमारत,
मादाम कामा मार्ग, हुतात्मा राजगुरु चौक,
मंत्रालयासमोर, मुंबई ४०० ०३२.
दिनांक : २६ ऑगस्ट, २०१९
वाचा : १. शासन पत्र समक्रमांक दिनांक २३.८.२०१८ २. संचालक, वस्त्रोद्योग, नागपूर यांचे पत्र क्र. कार्या-२(१)/ब-६३९/१०८२९/२०१८, दिनांक १४ नोव्हेंबर, २०१८
प्रस्तावना : महाराष्ट्र राज्य हातमाग महामंडळामधून सन २००१ ते २००८ या कालावधीत सेवानिवृत्त / स्वेच्छासेवानिवृत्त झालेल्या ३७१ कर्मचा-यांना ५ व्या वेतन आयोगानुसार थकबाकी देण्याबाबतच्या
प्रश्नावर चर्चा करण्यासाठी मा. मुख्यमंत्री महोदयांच्या अध्यक्षतेखाली दिनांक ०९.०८.२०१८ रोजी
सहयाद्री अतिथीगृह, मलबार हिल, मुंबई येथे दुपारी १.०० वाजता आयोजित करण्यात आलेल्या बैठकीत मा. मुख्यमंत्री महोदयांनी दिलेल्या निर्देशास अनुसरुन महाराष्ट्र राज्य हातमाग महामंडळातून सन २००१ ते २००८ या कालावधीत सेवानिवृत्त / स्वेच्छासेवानिवृत्त झालेल्या ३७१ कर्मचा-यांना ५ व्या वेतन आयोगानुसार दिनांक ०१/०१/१९९६ पासून दिनांक ३१/०३/२००८ पर्यंतच्या कालावधीच्या थकबाकी एवढी रक्कम खास बाब म्हणून सानुग्रह अनुदान स्वरुपात अदा करण्याची बाब शासनाच्या विचाराधीन होती.
# Page 2
शासन निर्णय क्रमांकः हातमाग-२०१६/प्र.क्र.४१/टेक्स-३
शासन निर्णय :
महाराष्ट्र राज्य हातमाग महामंडळ मर्या., नागपूर या महामंडळातून सन २००१ ते २००८ या कालावधीत सेवानिवृत्त / स्वेच्छासेवानिवृत्त झालेल्या ३७१ कर्मचा-यांना ५ व्या वेतन आयोगानुसार
दिनांक ०१/०१/१९९६ पासून दिनांक ३१/०३/२००८ पर्यंतच्या कालावधीच्या थकबाकी एवढी रक्कम रु. ९,२५,६८,२२४/- (रु. नऊ कोटी पंचवीस लाख अडुसष्ट हजार दोनशे चोवीस फक्त) खास बाब म्हणून सानुग्रह अनुदान स्वरुपात अदा करण्यास शासन मान्यता देण्यात येत आहे.
२. उपरोक्त सानुग्रह अनुदानाच्या रक्कमेसाठी नवीन लेखाशीर्ष निर्माण करुन वित्त विभागाकडून निधी उपलब्ध करुन घेण्याबाबतची कार्यवाही स्वतंत्रपणे करण्यात येईल.