# Page 1
राज्यातील सर्व यंत्रमाग घटकांनी वीज सवलतीचा
लाभ घेण्यासाठी वस्त्रोद्योग आयुक्तालयाच्या
पोर्टलवर ऑनलाईन नोंदणी अनिवार्य करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. धोरण २०१८/प्र.क्र.१६४९/टेक्स-५
मंत्रालय, मुंबई-४०० ०३२.
दिनांक:- २७ ऑक्टोबर, २०२५
वाचा :- १) शासन निर्णय, सहकार, पणन व वस्त्रोद्योग विभाग क्र: धोरण २०१७/प्र.क्र.०६/टेक्स-५,
दि.१५ फेब्रुवारी, २०१८.
२) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-५,
दि.२१ डिसेंबर, २०१८.
३) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-५,
दि.१३ सप्टेंबर, २०१९.
४) शासन निर्णय, सहकार, पणन व वस्त्रोद्योग विभाग क्र: धोरण २०२३/प्र.क्र.८१/टेक्स-५,
दि.०२ जून, २०२३.
५) शासन निर्णय, सहकार, पणन व वस्त्रोद्योग विभाग क्र: धोरण २०२३/प्र.क्र.८१-अ/टेक्स-
५, दि.१२ डिसेंबर, २०२४ व दि.०६ मार्च २०२४.
६) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-५,
दि.१५ मार्च, २०२४
७) शासन निर्णय, सहकार, पणन व वस्त्रोद्योग विभाग क्र: धोरण २०१८/प्र.क्र.१६४९/टेक्स-५,
दि.०२ सप्टेंबर, २०२४.
प्रस्तावना :-
वस्त्रोद्योगामध्ये कृषि क्षेत्रानंतर सर्वात जास्त रोजगार निर्मितीची क्षमता आहे. त्यामुळे प्रत्येक राज्य
आपल्या राज्यात वस्रोद्योग क्षेत्रामध्ये गुंतवणूक आकर्षीत करण्यासाठी वस्त्रोद्योग क्षेत्राच्या विकासासाठी
सोयी-सुविधा व प्रोत्साहने पुरवित असते. वस्त्रोद्योगात कमी गुंतवणूकीत अधिक रोजगार निर्मीतीची
क्षमता आहे. ही बाब विचारात घेऊन दि.१५.०२.२०१८ रोजीच्या शासन निर्णयान्वये वस्त्रोद्योग धोरण,
२०१८-२३ घोषीत करण्यात आले आहे. या धोरणातील तरतुदीच्या अनुषंगाने शासन निर्णय दि.२१
डिसेंबर, २०१८ अन्वये, २७ HP पेक्षा कमी व २७ HP व त्यापेक्षा जास्त जोडभार असलेल्या यंत्रमाग
# Page 2
धारकाच्या वीज दरातील विसंगती दूर करण्याच्या दृष्ट्टीने २७ HP पेक्षा कमी जोडभार असलेल्या
यंत्रमाग घटकांना रु ३.७७ प्रति युनिट व २७ HP पेक्षा जास्त परंतु २०१ HP पेक्षा कमी जोडभार
असलेल्या यंत्रमाग घटकांना रु.३.०० प्रति युनिट वीजदर सवलत लागू करण्यात आली आहे. तद्नंतर
शासन निर्णय दि.१३.०९.२०१९ अन्वये, २७ HP पेक्षा जास्त परंतू २०१ HP पेक्षा कमी दाबाच्या यंत्रमाग
घटकांना वीज दरात प्रति युनिट रु.३.०० ची देण्यात आलेली वीज सवलत सुधारीत करुन प्रति युनिट
रू. ३.४० वीज सवलत लागू करण्यात आली. तद्नंतर दि.१५.०३.२०२४ रोजीच्या शासन निर्णयान्वये
२७ HP पेक्षा जास्त परंतु २०१ HP पेक्षा कमी जोडभार असलेल्या यंत्रमागांना प्रती यूनिट रु.०.७५ तसेच
२७ HP पेक्षा कमी जोडभार असलेल्या यंत्रमागांना प्रती यूनिट रु.१.०० अतिरीक्त वीज सवलत लागू
करण्यात आली आहे. या शासन निर्णयान्वये जे यंत्रमाग उद्योग वस्रोद्योग विभागाकडे नोंदणी करतील
व त्यांना मान्यता प्राप्त होईल अशाच यंत्रमाग उद्योगांना सदर वीज सवलत सदर शासन निर्णय
निर्गमीत झाल्याच्या दिनांकापासून एकात्मिक व शाश्वत वस्त्रोद्योग धोरण, २०२३-२८ च्या
कालावधीपयंत लागू करण्यात आली आहे. तथापि, सदर नोंदणी करण्यास येणाऱ्या अडचणी विचारात
घेऊन सदर नोंदणीची अट रद्द करण्याबाबत लोकप्रतिनिधी तसेच विविध वस्त्रोद्योग संघटनांनी सादर
केलेल्या निवेदनानुसार दि.०२.०९.२०२४ रोजीच्या शासन निर्णयान्वये, दि.१५.०३.२०२४ रोजीच्या
शासन निर्णयात नमूद नोंदणीची अट शिथील करण्यात आली आहे.
तद्नंतर मा.मुख्यमंत्री महोदयांच्या अध्यक्षतेखाली वस्त्रोद्योग विभागाच्या सवंकष आढाव्याबाबत
दि.२६.०७.२०२५ रोजी बैठक आयोजित करण्यात आली होती. सदर बैठकीत राज्यातील सर्व यंत्रमाग
घटकांची नोंदणी करण्यात यावी अन्यथा त्यांची वीज अनुदान सवलत बंद करण्याबाबतचा प्रस्ताव
मंत्रिमंडळासमोर सादर करण्याचे निदेश मा. मुख्यमंत्री महोदयांनी दिले होते. राज्यातील सर्व यंत्रमाग
घटकाची नोंदणी अनिवार्य केल्यास, यंत्रमाग घटक, यंत्रमागाची संख्या, तसेच त्याअंतर्गत रोजगार
निर्माती इत्यादी बाबीची अद्यावत माहिती उपलब्ध होऊ शकेल असे अभिप्राय वस्त्रोद्योग आयुक्तालय,
नागपूर यांनी दिले आहेत. सदर निदेशाच्या अनुषंगाने दि.०७ ऑक्टोबर, २०२५ रोजीच्या मंत्रिमंडळ
बैठकीमध्ये सदर प्रस्ताव सादर करण्यात आला होता. मंत्रीमंडळाने दिलेल्या मान्यतेनुसार एकात्मिक व
शाश्वत वस्त्रोद्योग धोरण, २०२३-२८ अंतर्गत वीज सवलतीचा लाभ मिळण्यासाठी राज्यातील सर्व
# Page 3
यंत्रमाग घटकांनी वस्त्रोद्योग आयुक्तालयाच्या पोर्टलवर ऑनलाईन नोंदणी करणे अनिवार्य करण्यात
यावे. तसेच जे यंत्रमाग घटक वस्त्रोद्योग आयुक्तालयाच्या पोर्टलवर ऑनलाईन नोंदणी करणार नाहीत
त्यांची वीज अनुदान सवलत बंद करण्याची बाब शासनाच्या विचाराधीन होती.
शासन निर्णय:-
वरील प्रस्तावनेमध्ये नमूद केल्यानुसार एकात्मिक व शाश्वत वस्त्रोद्योग धोरण, २०२३-२८ अंतर्गत
वीज सवलतीचा लाभ मिळण्यासाठी राज्यातील सर्व यंत्रमाग घटकांनी सदर शासन निर्णय निर्गमित
झाल्याच्या दिनांकापासून सहा महिन्याच्या कालावधीपयंत वस्त्रोद्योग आयुक्तालयाच्या पोर्टलवर
ऑनलाईन नोंदणी करणे अनिवार्य करण्यात येत आहे. तसेच जे यंत्रमाग घटक सहा महिन्याच्या
कालावधीपयंत वस्त्रोद्योग आयुक्तालयाच्या पोर्टलवर ऑनलाईन नोंदणी करणार नाहीत त्यांची वीज
अनुदान सवलत आपोआप बंद करण्यात येईल.
२. सदर शासन निर्णय दि.०७ ऑक्टोबर, २०२५ रोजीच्या बैठकीत मंत्रिमंडळाने दिलेल्या
निर्णयाच्या अनुषंगाने तसेच नियोजन व वित्त विभागाने दिलेल्या मान्यतेनुसार तसेच वित्त विभागाने
अनौपचारिक संदर्भ क्र.५२५/२०२५/व्यय-२, दि.२९.०९.२०२५ अन्वये दिलेल्या मान्यतेस अनुसरून
निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 4