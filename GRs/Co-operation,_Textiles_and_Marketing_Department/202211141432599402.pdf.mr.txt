# Page 1
तुती रेशीम बीज कोषाचे खरेदी दरात सुधारणा करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः जिवायो-१०२२/प्र.क्र.४३ / रेशीम कक्ष
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १४ नोव्हेंबर, २०२२
वाचा : १) संचालक, रेशीम संचालनालय, नागपूर यांचे पत्र क्र.रे./कार्या-७/टसर/ को.दरवाढ/१३-१४/३३०२, दि. १७ सप्टेंबर, २०१३.
२) राष्ट्रीय रेशीमकीट बीज संगठण, केंद्रीय रेशीम मंडळ, बंगळूरु यांचे परिपत्रक क्र.
CSB/NSSO/Tech/BV seed Price Fixation/2021-22, दि.२९ डिसेंबर, २०२१.
३) संचालक, रेशीम संचालनालय, नागपूर यांचे पत्र क्र. रेशीम / कार्या-७ / सीड कोष दर वाढ/२१-२२/३८१, दि.१७ मार्च, २०२२.
प्रस्तावना : राज्यातील रेशीम उत्पादक शेतकऱ्यांना गडहिंग्लज जि. कोल्हापूर येथील शासकीय अंडीपुंज निर्मिती केंद्रामार्फत अंडीपुंज पुरवठा करण्यात येतो. अंडीपुंज निर्मिती करण्यासाठी बीज कोषांची आवश्यकता असते. त्याकरिता म्हैसूर (कर्नाटक) राज्यातून सीड अंडीपुंज आणून स्थानिक बीज कोष उत्पादक शेतकऱ्यांना पुरवठा करण्यात येतो. त्यांनी उत्पादित केलेले बीज कोष गडहिंग्लज जि. कोल्हापूर येथील केंद्रामार्फत खरेदी केली जातात व त्या बीज कोषाचा उपयोग करुन अंडीपुंज निर्मिती करण्यात येते. सध्या शेतकऱ्यांकडून रेशीम संचालनालयाने संदर्भाधीन दि.१७ सप्टेंबर, २०१३ रोजीच्या पत्रान्वये ठरवून दिलेल्या दरपत्रकाप्रमाणे प्युपेशन टक्केवारीनुसार ₹६०० ते ₹६५०/- प्रती किलो दराप्रमाणे शेतकऱ्यांकडून तुती रेशीम बीज कोष खरेदी केली जातात. राष्ट्रीय रेशीमकीट बीज संगठण (NSSO), केंद्रीय रेशीम मंडळ, बंगळूरु यांनी संदर्भाधीन दि.२९ डिसेंबर, २०२१ रोजीच्या परिपत्रकान्वये बीज कोषाचे दर प्युपेशन टक्केवारीनुसार ₹९०० ते ₹१०००/- प्रती किलोप्रमाणे सुधारीत केले आहेत. सध्या स्थानिक शेतकऱ्यांच्या बीज कोषांना मिळणारा दर हा केंद्रीय रेशीम मंडळाच्या दरापेक्षा कमी असल्याने शेतकरी बीज कोष घेण्यास तयार होत नाही. त्याचा परिणाम अंडीपुंज निर्मितीवर होत आहे. राज्यातील तुती रेशीम बीज कोष उत्पादक शेतकऱ्यांनी बीज कोषाच्या दरात वाढ करण्याची मागणी केली आहे. त्यामुळे केंद्रीय रेशीम मंडळाच्या उक्त परिपत्रकानुसार प्युपेशन टक्केवारीनुसार तुती रेशीम बीज कोषांच्या खरेदी दरात सुधारणा करण्याबाबत संचालक ( रेशीम) यांनी संदर्भाधीन दि.१७ मार्च, २०२२ च्या पत्रान्वये प्रस्ताव सादर केला आहे. त्याअनुषंगाने तुती रेशीम बीज कोषाच्या खरेदी दरात सुधारणा करण्याबाबतची बाब शासनाच्या विचाराधीन होती.
# Page 2
शासन निर्णय क्रमांकः जिवायो-१०२२/प्र.क्र.४३/रेशीम कक्ष
शासन निर्णय : राज्यातील तुती रेशीम बीज कोष उत्पादक शेतकऱ्यांची मागणी विचारात घेता, राष्ट्रीय रेशीमकीट बीज संगठण (NSSO), केंद्रीय रेशीम मंडळ, बंगळूरु यांच्या संदर्भाधीन दि.२९.१२.२०२१ च्या परिपत्रकातील सुधारित दराच्या धर्तीवर, शासकीय अंडीपुंज निर्मिती केंद्र, गडहिंग्लज जि.कोल्हापूर येथे निर्माण करण्यात येत असलेले रेशीम अंडीपुंज निर्मितीकरिता आवश्यक तुती रेशीम बीज कोषाच्या खरेदी दरात पुढीलप्रमाणे सुधारणा करण्यास याद्वारे मान्यता देण्यात येत आहे :
---------------------------------------------------------------------------------------
|  | बी.व्ही.कोषांचे दर |  |
|  | प्युपेशन टक्केवारी |  |  | प्रती किलो दर रुपये |  |  | प्युपेशन टक्केवारी |  |  | प्रती किलो दर रुपये |  |
| ८० | ९५० | ८९ | ९७७ |
| ८१ | ९५३ | ९० | ९८० |
| ८२ | ९५६ | ९१ | ९८३ |
| ८३ | ९५९ | ९२ | ९८६ |
| ८४ | ९६२ | ९३ | ९८९ |
| ८५ | ९६५ | ९४ | ९९२ |
| ८६ | ९६८ | ९५ | ९९५ |
| ८७ | ९७१ | ९६ च्या वर | १००० |
| ८८ | ९७४ |
---------------------------------------------------------------------------------------
२. सदर मान्यता ही पुढील अटींच्या अधीन राहून देण्यात येत आहे : १) बीज कोष खरेदीबाबत संचालक, रेशीम संचालनालय, नागपूर यांनी संदर्भाधीन दि.१७.०९.२०१३ च्या पत्रान्वये निश्चित केलेल्या अटी व शर्तींचे पालन करण्यात यावे.
२) सदर प्रयोजनार्थ चालू आर्थिक वर्षात अधिकच्या निधीची मागणी करण्यात येणार नाही.
३. वरीलप्रमाणे सुधारीत दर हे सदर शासन निर्णयाच्या दिनांकापासून अंमलात येतील.
४. तुती रेशीम बीज कोष खरेदीवर होणारा खर्च हा “मागणी क्र. व्ही-२, २४२५, सहकार, ००१ संचालन व प्रशासन, (०१) संचालन व प्रशासन, (०१) (१३) रेशीम संचालनालय (अनिवार्य) (२४२५१३४१), ५०, इतर खर्च” अंतर्गत उपलब्ध तरतूदीतून भागविण्यात यावा.
५. याबाबत अतिरिक्त कोषाच्या विक्रीपासून तसेच, अंडीपुंज निर्मितीनंतर शिल्लक राहिलेल्या कोषाच्या विक्रीतून येणारी रक्कम ही “०४२५ सहकार, ००-८०० इतर जमा रकमा (०१) इतर जमा रकमा (०१)(२२) रेशीम सूत विक्रीपासून मिळणाऱ्या रकमा (०४२५-०२५२-०१)" या लेखाशीर्षाखाली जमा करण्यात यावी.
पृष्ठ ३ पैकी २
# Page 3
शासन निर्णय क्रमांकः जिवायो-१०२२/प्र.क्र.४३/रेशीम कक्ष
६. सदर शासन निर्णय हा वित्त विभागाने अनौपचारिक संदर्भ क्र.४३१/२०२२/व्यय-२, दि.२३.०८.२०२२ अन्वये दिलेल्या मान्यतेनुसार निर्गमित करण्यात येत आहे.