# Page 1
राज्यातील यंत्रमाग सहकारी संस्थांना अर्थसहाय्य करण्याची राष्ट्रीय सहकारी विकास निगम पुरस्कृत योजना
बंद करुन राज्य शासनाकडून अर्थसहाय्य देण्याबाबतची
राज्याची नवीन योजना सुरु करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - यंत्रमाग २०१७/प्र.क्र.६०/टेक्स-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २६ ऑगस्ट २०२४.
वाचा : १) सहकार, पणन व वस्त्रोद्योग विभाग शासन निर्णय क्र. यंत्रमाग १३९८/प्र.क्र१५८/टेक्स २
दिनांक २४ फेब्रुवारी १९९९.
२) सहकार,पणन व वस्त्रोद्योग विभाग शासन निर्णय क्र.यंत्रमाग१३२००२/प्र.क्र८५/टेक्स २
दिनांक २६ फेब्रुवारी २००४.
३) सहकार, पणन व वस्त्रोद्योग विभाग शासन निर्णय क्र.यंत्रमाग १३०६/प्र.क्र.१४१/टेक्स २
दिनांक २२ जानेवारी २००९.
४) वस्त्रोद्योग आयुक्तालयाचे पत्र क्र.कार्य४/यंत्रमाग/नवीन योजना/दायित्व/५८६१ /२०२२
दिनांक १८ ऑक्टोबर २०२२
प्रस्तावना
राज्यातील यंत्रमाग सहकारी संस्थांना अर्थसहाय्य करण्याची राष्ट्रीय सहकारी विकास निगम (रा.स.वि.नि)
पुरस्कृत योजना दिनांक २४ फेब्रुवारी, १९९९ रोजीच्या शासन निर्णयान्वये राज्यात सुरु करण्यात आली. सदर
योजना राबविण्यात आल्यानंतर सदर योजनेचा आढावा घेण्यात आला, सदर आढाव्यात रा.स.वि.नि. ने मंजूर केलेल्या व शासनाने पहिल्या/दुसऱ्या हप्त्यापोटी अर्थसहाय्य वितरीत केलेल्या संस्थाव्यतिरिक्त अन्य सर्व संस्थांचे
प्रस्ताव रद्द करुन योजना बंद करण्याबाबत दिनांक ११ सप्टेंबर, २००३ रोजी शासन निर्णय निर्गमित करण्यात
आला. तथापि, दिनांक २६ फेब्रुवारी, २००४ च्या शासन निर्णयान्वये मर्यादित संख्येचे यंत्रमाग सहकारी संस्थांना अर्थसहाय्य देऊन त्यानंतर योजना बंद करण्याचा निर्णय घेण्यात आला. त्यानुसार सदर योजनेंतर्गत सन २००९
पर्यत यंत्रमाग सहकारी संस्थांना अर्थसहाय्य करण्यात आले. त्यानंतर सदर निर्णयाचा फेरविचार करुन
मंत्रीमंडळाच्या मान्यतेने दिनांक २२ जानेवारी, २००९ च्या शासन निर्णयान्वये सदर योजना पुन्हा सुरु करण्यात आली.
सदर योजना पुन्हा सुरु करण्यात आल्यावर ९९ यंत्रमाग संस्थांचे १०७ प्रस्ताव राष्ट्रीय सहकारी विकास
निगमकडे मंजुरीसाठी पाठविले होते. राष्ट्रीय सहकारी विकास निगमने एका संस्थेच्या प्रस्तावास मंजुरी दिली व
उर्वरित संस्थांचे प्रस्ताव वित्त व नियोजन विभागाची मान्यता घेवून पुन्हा सादर करण्याबाबत कळविण्यात आले.
उपरोक्तप्रमाणे राष्ट्रीय सहकारी विकास निगमने कळविलेनुसार ९८ यंत्रमाग सहकारी संस्थांचे प्रस्ताव नियोजन व
वित्त विभागाच्या मान्यतेसाठी पाठविण्यात आले असता तत्कालीन मा.उपमुख्यमंत्री तथा वित्तमंत्री यांनी या सर्व
प्रकरणाची वर्धनक्षमता व इतर बाबी तपासून घेण्यासाठी प्रधान सचिव(नियोजन) यांच्या अध्यक्षतेखाली प्रधान सचिव(वस्त्रोद्योग) व सचिव(व्यय) यांची समिती नेमण्यात यावी असे निदेश देण्यात आले. त्यास अनुसरून दिनांक ९
डिसेंबर, २०११ च्या शासन निर्णयान्वये राष्ट्रीय सहकारी विकास निगम योजनेअंतर्गत ९८ यंत्रमाग सहकारी
संस्थांच्या प्राप्त प्रस्तावांची वर्धनक्षमता तपासण्यासाठी प्रधान सचिव (नियोजन) यांच्या अध्यक्षतेखाली समिती गठीत
# Page 2
शासन निर्णय क्रमांकः यंत्रमाग २०१७/प्र.क्र.६०/टेक्स-२
करण्यात आली. सदर समितीच्या दिनांक १२ डिसेंबर, २०१२ च्या बैठकीत सदर प्रस्तावांची शिफारस करताना
गारमेंट आणि प्रोसेसिंगच्या प्रकल्पामध्ये अन्य वस्रोद्योग घटकांच्या तुलनेत कमी गुंतवणुकीत जास्त रोजगारनिर्मिती
होत असल्याने तसेच मूल्यवर्धनसुद्धा जास्त असल्याने समितीने प्राधान्याने गारमेंट आणि प्रोसेसिंगच्या ३९
प्रस्तावांची शिफारस रा.स.वि.नि. कडे केलेली होती ज्यापैकी ३६ प्रकल्प रा.स.वि.नि. ने मंजूर केले आहेत. या ३६
संस्थांमध्ये समाविष्ट्ट न झालेल्या विदर्भ विभागीय इंडस्रीज पॉवरलूम फेडरेशन मर्या. नागपूरने मा. उच्च
न्यायालय, खंडपीठ नागपूर येथे दाखल केलेल्या जनहित याचिका क्र.१/२०१२ च्या अनुषंगाने मा. उच्च
न्यायालयाच्या निदेशांनुसार तत्कालीन मा. मुख्य सचिव यांनी दि.०४ जुलै, २०१७ रोजी शपथपत्र दाखल केले
आहे. सदर शपथपत्रात यापूर्वी मंजूर करण्यात आलेल्या प्रस्तावांची (३६ प्रस्ताव) वस्तुस्थिती सादर करण्यात
आलेली आहे. तसेच उर्वरित ६७ प्रस्ताव आयुक्त (वस्रोद्योग), नागपूर यांचेकडून कार्यक्षमता व अर्थक्षमता तपासून
प्राप्त झाल्यानंतर सदर प्रस्तावांवरदेखील योजनेच्या विहित कार्यपद्धतीनुसार कार्यवाही करण्यात येईल, असे नमूद
केलेले आहे.
सदर योजनेंतर्गत सन २०१५-१६ ते सन २०१८-१९ या आर्थिक वर्षात राज्य शासनामार्फत यंत्रमाग
सहकारी संस्थांच्या ३३ प्रकल्पांना शासकीय भागभांडवल व कर्ज या स्वरुपात वितरित केलेल्या अर्थसहाय्याची
राष्ट्रीय सहकारी विकास निगमकडून प्रतिपूर्ती करण्यास मान्यता देण्याबाबतचा प्रस्ताव वित्त विभागास सादर
करण्यात आला होता. वित्त विभागाने “राज्य शासनाकडून प्रथम अर्थसंकल्पीय तरतूदीतून संबंधीत संस्थेला
शासकीय भागभांडवल व कर्ज वितरीत केले असल्याने त्याची प्रतिपूर्ती NCDC च्या उच्चतम व्याजदराने करणे
उचित होणार नाही. NCDC चा व्याजदर पहाता राष्ट्रीय सहकारी विकास निगम योजनेंतर्गत यंत्रमाग सहकारी
संस्थांना अर्थसहाय्य ही योजना बंद करुन बदललेल्या परिस्थितीत नविन योजना तयार करणे योग्य राहील व
मंत्रिमंडळाच्या मान्यतेने सर्व दायित्व राज्य शासनाने स्विकारणे योग्य होईल”. असे अभिप्राय दिले आहेत. सदर
प्रकरणी विधी व न्याय विभागाचे अभिप्राय घेण्यात आले. वित्त विभाग व विधी व न्याय विभागाचे अभिप्रायांस
अनुसरुन राज्यातील यंत्रमाग संस्थांना अर्थसहाय्य करण्याची सध्या सुरु असलेली राष्ट्रीय सहकारी विकास निगम
पुरस्कृत योजना बंद करुन नव्याने राज्य शासनाची योजना सुरु करण्याच्या प्रस्तावास दि.३० जुलै, २०२४ रोजीच्या
मंत्रिमंडळ बैठकीत मान्यता देण्यात आली आहे. त्यानुसार राज्यातील यंत्रमाग संस्थांना अर्थसहाय्य करण्याची
सध्या सुरु असलेली राष्ट्रीय सहकारी विकास निगम पुरस्कृत योजना बंद करुन नव्याने राज्य शासनाची योजना
सुरु करण्याची बाब शासनाच्या विचाराधीन होती.
शासन निर्णय
राज्यातील यंत्रमाग उद्योगाचा विकास करण्याकरीता महाराष्ट्र सहकारी संस्था अधिनियम १९६० मधील
तरतूदीनुसार नोंदणी झालेल्या संस्थांना अर्थसहाय्य करण्याची राष्ट्रीय सहकारी विकास निगम पुरस्कृत योजनेच्या
धर्तीवर राज्य शासनाकडून यंत्रमाग सहकारी संस्थांना अर्थसहाय्य देण्याबाबतची पुढीलप्रमाणे नवीन योजना
राबविण्यास मंजूरी देण्यात येत आहे.
राज्याच्या नवीन योजनेचा आकृतीबंध पुढीलप्रमाणे असेल.
१) संस्थेचे सभासद भागभांडवल १०%
२) शासकीय भागभांडवल ४०%
३) शासकीय कर्ज ५०%
एकूण १००%
पृष्ट्ठ १३ पैकी २
# Page 3
शासन निर्णय क्रमांकः यंत्रमाग २०१७/प्र.क्र.६०/टेक्स-२
१.राज्यातील यंत्रमाग सहकारी संस्थांना रा.स.वि.नि. योजनेअंतर्गत अर्थसहाय्य करण्याची दि.२२
जानेवारी २००९ रोजीच्या शासन निर्णयान्वये लागू केलेली योजना बंद करण्यात येत आहे.
२.सदर योजना राष्ट्रीय सहकारी विकास निगमने यापूर्वी मंजूरी दिलेले परिशिष्ट्ट “अ” मधील २६, यापूर्वी
शासनास प्राप्त झालेले परिशिष्ट्ट “ब” मधील ६७ प्रस्ताव व परिशिष्ट्ट “क” मधील सन २००९ पूर्वी
मंजूरी प्राप्त एका प्रस्तावाचे ५२ लाख इतके राज्य शासनाकडून अर्थसहाय्य देण्यापूर्तीच मर्यादित
राहील. तद्नंतर सदर राज्य योजना बंद करण्यात येईल.
३.सन २००९ पूर्वी मंजूरी दिलेल्या ४१९ प्रकल्पांपैकी ४८ प्रकल्पांसाठी वितरित केलेल्या निधीपैकी
रु.१७७२.०० लाख इतक्या रक्कमेची तसेच सन २००९ नंतर ३३ यंत्रमाग सहकारी संस्थांना
अर्थसहाय्य केलेल्या रु.९७४८.९९ लाख इतक्या रक्कमेची अशी एकुण रु.११५२०.९९ लाख इतक्या
रक्कमेची प्रतिपूर्ती राष्ट्रीय सहकारी विकास निगमकडून करण्यात आलेली नसल्याने सदर रक्कम
रु.११५२०.९९ लाख राज्याच्या निधीतून दिली आहे असे समजण्यात यावे.
४.सन २००९ नंतर राष्ट्रीय सहकारी विकास निगमने मंजूर केलेल्या परिशिष्ट्ट “अ” मधील २६ प्रस्तावाना
रु.८४८५.९० लाख एवढ्या अर्थसहाय्याची रक्कम अद्याप देणे आहे ती रक्कम राज्य शासनाच्या नवीन
योजनेतून वितरीत करण्यास मान्यता देण्यात येत आहे.
५.सन २००९ पूर्वीच्या एका प्रकल्पामध्ये अद्यापि वितरीत करणे बाकी असलेले रु.५२ लाख निधी राज्य
शासनाच्या नवीन योजनेतून वितरीत करण्यास मान्यता देण्यात येत आहे.
६.यापूर्वी शासनास प्राप्त झालेल्या ६७ प्रस्तावांपैकी वर्धनक्षमता व कार्यक्षमता तपासून प्राप्त झालेल्या ५९
प्रस्तावांना रु.४ कोटी इतक्या प्रकल्प किंमतीच्या मर्यादेत किंवा सदर संस्थांना त्यांच्या सन २०१७ मध्ये
निश्चित केलेली प्रकल्प किंमत, यापैकी जी रक्कम कमी असेल ती प्रकल्प रक्कम निश्चित करुन
शासनाच्या नवीन योजनेतून अर्थसहाय्य वितरीत करण्यास मान्यता देण्यात येत आहे. उर्वरित ८
प्रस्तावांसाठी रु.४ कोटी इतक्या प्रकल्प किंमतीच्या मर्यादेतील रक्कम राज्य शासनावर येणारे दायित्व
म्हणून स्विकारण्यास मान्यता देण्यात येत आहे. सदर सर्व प्रस्तावांना प्रकल्प उभारणीसाठी अतिरिक्त
रक्कमेची आवश्यकता भासल्यास ती रक्कम संबंधीत संस्थांनी त्यांच्या सभासदांकडुन उभारुन
प्रकल्पाची उभारणी करणे बंधनकारक राहील. शासनामार्फत कोणतीही वाढीव रक्कम या प्रस्तावांना
मंजूर केली जाणार नाही.
७.शासनास प्राप्त झालेल्या ५९ प्रस्तावांची शासकीय भागभांडवल व कर्ज यांच्या परतफेडीची क्षमता
सदर संस्थांना अर्थसहाय्य देण्यापूर्वी आयुक्त (वस्त्रोद्योग), नागपूर यांचेकडून पुन्हा तपासून नव्याने
प्रस्ताव शासनास सादर करावे.
८.सदर संस्था महाराष्ट्र सहकारी संस्था अधिनियम १९६० मधील तरतूदीनुसार नोंदणीकृत झालेली
असावी. त्यापृष्ट्ठर्थ संस्थेने सक्षम प्राधिकाऱ्यानी यथास्थिती संबंधीत प्रादेशिक उपआयुक्त, वस्त्रोद्योग
यांनी निर्गमित केलेल्या प्रमाणपत्राची प्रत तसेच मंजूर करण्यात आलेल्या पोटनियमांची प्रत सादर
केली पाहीजे.
पृष्ट्ठ १३ पैकी ३
# Page 4
शासन निर्णय क्रमांकः यंत्रमाग २०१७/प्र.क्र.६०/टेक्स-२
९.संस्थेने प्रकल्प उभारणीसाठी जमीन खरेदी केलेली असली पाहिजे त्याबाबतची नोंद ७/१२ नमून्यावर
/ प्रॉपर्टी कार्ड तथा संबंधीत कागदपत्रावर करुन घेऊन त्याची सत्यप्रत सादर केली पाहिजे तसेच
त्याचे मा. राज्यपाल यांचे नांवे गहाणखत करुन तशी नोंद घेण्याची जबाबदारी संबंधीत प्रादेशिक
उपआयुक्त (वस्त्रोद्योग) यांची राहील. संस्थेने प्रकल्पाच्या उभारणीकरीता जमीन खरेदीसाठी केलेली
गुंतवणूक सभासद भांडवलाच्या १०% रक्कमेत अंतर्भूत असल्यास हरकत नाही. मात्र ही रक्कम
कोणत्याही परिस्थितीत स्वनिधीपोटी जमा केलेल्या रक्कमेच्या ४०% पेक्षा अधिक असता कामा नये .
१०.संस्थेने खरेदी केलेल्या जमीनीला पाण्याची उपलब्धता असल्याचे सक्षम अधिकाऱ्याचे प्रमाणपत्र ,
पाणी प्रदुषण होत नाही याचा दाखला, प्रकल्पास आवश्यक विज पुरवठा होणार असल्याचे सक्षम
अधिकाऱ्याचे प्रमाणपत्र तसेच प्रकल्पासाठी आवश्यक असलेले सर्व प्रमाणपत्र उपलब्ध होणार
असल्याची खात्री करुनच जमीन खरेदी करावी.
११.या योजनेअंतर्गत वितरीत केल्या जाणाऱ्या कर्जावरील व्याज कर्ज दिल्याचे दिनांकानंतर त्या आर्थिक
वर्षाचे अखेरपर्यत दिनांक ३१ मार्च पयंत देय असलेल्या व्याजाची शासनाने वेळोवेळी /प्रतिवर्षी मंजूर
केलेल्या दरानुसार परिगणना करुन येणारी रक्कम दिनांक ३० सप्टेंबर पूर्वी भरणे संस्थेवर
बंधनकारक आहे.
१२.संस्थांनी शासनाने दिलेले अर्थसहाय्याची (शासकीय भागभांडवल, शासकीय कर्ज व कर्जावरील
व्याज) त्यांना दुसरा/अंतिम हप्ता मिळाल्यानंतर ८ वर्षात व ८ समान हप्त्यात शासनास परतफेड
करावी.
१३.शासनामार्फत दिल्या गेलेल्या अर्थसहाय्याच्या आधारावर उभारण्यात आलेले प्रकल्प पूर्ण होऊन
उत्पादनाखाली आल्यावर त्याबाबतचे प्रमाणपत्र शासनास सादर करून संबंधित संस्थेकडून येणे
असलेल्या रक्कमेच्या वसुलीवर परिणामकारक, नियंत्रण ठेवता येणे सुलभ व्हावे म्हणून आयुक्त
(वस्त्रोद्योग), नागपूर यांनी संबंधीत संस्थेच्या बाबतीत तिमाही विवरणपत्र विहित करून त्यावर नियंत्रण
ठेवण्याचे काम करावे. तिमाही विवरणपत्रे शासनास सादर करण्यात यावीत.
१४.भागभांडवलाची व कर्जाची व्याजासह संपुर्ण रक्कम वसूल करता येणे सुलभ व्हावे म्हणून या रक्कमाची
परतफेड होईपर्यत संस्थेने सभासदांना ४% पेक्षा अधिक लाभांश देऊ नये.
१५.शासकीय कर्जावरील व्याज दर ठरविण्याबाबत वित्त विभागातील अर्थबळ कार्यासनाचे निश्चित धोरण
नसल्याने राज्य शासनामार्फत खुल्या बाजारातील उभारण्यात येणाच्या कर्जाच्या व्याज दराच्या
मागील तीन वषांच्या बाजार कर्जावरील (SDL) व्याज याची सरासरी विचारात घेऊन येणारा व्याजाचा
दर पूर्णाकित केल्यानंतर त्यामध्ये १% अतिरिक्त व्याज अंतर्भूत करून सन २०२३-२४ या वर्षामध्ये
शासनामार्फत देण्यात येणाऱ्या कर्जासाठी व्याजाचा दर ८% निश्चित करण्यात आला आहे. त्याच प्रमाणे
बाजारातील व्याज दराचा चढ-उतार लक्षात घेऊन यापुढेही प्रत्येक वर्षासाठी मागील तीन वषांच्या
बाजार कर्जावरील (SDI) व्याज याची सरासरी विचारात घेऊन येणारा व्याजाचा दर पूणांकित
केल्यानंतर त्यामध्ये १% अतिरिक्त व्याज अंतर्भूत करून त्यानुसार येणारा व्याज दर निश्चित करुन
शासन पत्राद्वारे प्रसिद्ध करण्यात येईल.
१६.भागभांडवल, कर्ज व व्याजाची रक्कम भरण्यास कसूर केल्यास, संस्थेवर वार्षिक २.५% दराने दंडनीय
व्याजाची रक्कम आकरण्यात येईल.
पृष्ट्ठ १३ पैकी ४
# Page 5
शासन निर्णय क्रमांकः यंत्रमाग २०१७/प्र.क्र.६०/टेक्स-२
१७.सदर योजनेंतर्गत मंजूर करण्यात येणाऱ्या भाग भांडवलाची, कर्जाची व कर्जावरील व्याजाची वसुली
करण्याची जबाबदारी आयुक्त (वस्त्रोद्योग), नागपूर व संबंधित प्रादेशिक उपआयुक्त, वस्त्रोद्योग यांची
राहील. त्यांनी महाराष्ट्र सहकारी संस्था अधिनियम १९६० अंतर्गत कलम १५५ अन्वये कार्यवाही करावी
व वसूली प्रभावीरित्या पार पाडली जाईल या दृष्ट्टीकोनातून त्यांनी योग्य ती उपाययोजना करावी.
वसूल करण्यात आलेल्या तसेच वसुलीसाठी शिल्लक राहिलेल्या रकमेचा तपशील दरवर्षी ऑक्टोबर
अखेरीस आयुक्त (वस्त्रोद्योग), नागपूर यांचे मार्फत शासनास पाठवावा.
१८.संस्थेस देण्यात आलेल्या कर्ज व शासकीय भागभांडवल रक्कमेच्या २० टक्के इतकी संस्थेच्या
संचालकांची स्व-मालमत्ता शासनाकडे तारण ठेवणे आवश्यक आहे. त्याबाबत संबंधीत प्रादेशिक
उपआयुक्त, वस्त्रोद्योग यांनी महाराष्ट्राचे राज्यपाल यांच्या नावाने करारनामा करावा. जोपयंत असे
तारण प्राप्त होत नाही तोपयंत संस्थेस मंजूर केलेल्या रक्कमेची संस्थेस उचल करता येणार नाही
किंवा त्या रक्कमेवर संबंधित संस्थेस अधिकर्ष (Overdraft) काढून रक्कम खर्च करता येणार नाही.
याबाबत संस्थेवर व बँकेवर आयुक्त (वस्त्रोद्योग), नागपूर यांनी बंधन आणावे.
१९.संस्थेच्या संचालक मंडळाची जेंव्हा जेंव्हा निवडणूक होईल तेंव्हा तेंव्हा नवीन संचालक मंडळास ३
महिन्यांच्या आत संस्थेस मंजूर करण्यात आलेल्या कर्ज व शासकीय भागभांडवलाच्या रक्कमेच्या २०
टक्के स्व-मालमत्ता शासनाकडे तारण म्हणून ठेवावी लागेल तसेच नव्याने नियुक्त संचालक मंडळाने
असे तारण दिल्यानंतर पुर्वीच्या संचालक मंडळास तारणमुक्त करता येईल, तसेच नव्याने नियुक्त
संचालक मंडळाने वरीलप्रमाणे तारण दिल्यानंतरच नविन संचालक मंडळ अस्तित्वात येईल अशी
सुधारणा संस्थेच्या Bye Laws मध्ये करण्याबाबत आयुक्त (वस्त्रोद्योग), नागपूर यांनी आवश्यक ती
कार्यवाही करावी.
२०.शासनाकडून अर्थसहाय्य घेत असताना संस्थेचे संचालक व त्यांच्या कुंटूंबातील इतर व्यक्तीना त्यांची
मालमत्ता इतर वित्तीय संस्थेकडे तारण म्हणून ठेवता येणार नाही. तसेच शासनाने दिलेल्या
अर्थसहाय्याची पुर्ण परतफेड होत नाही तोपयंत या प्रकल्पासाठी तारण ठेवलेली मालमत्ता इतर
कोणत्याही वित्तीय संस्थेकडे तारण ठेवु नये याबाबतचे प्रतिज्ञापत्र संबंधीत प्रादेशिक उपआयुक्त,
वस्त्रोद्योग यांचेकडे सादर करावे.
२१.सदर योजनेत संस्थेस प्रथम हप्ता शासकीय भागभांडवल ५०% व कर्ज २५% असा वितरीत करण्यात
येईल व दुसरा हप्ता शासकीय भागभांडवल ५०% व कर्ज ७५% असा वितरीत करण्यात येईल. दुसरा
/ अंतिम हप्ता वितरीत झाल्यानंतर ६ महिन्यात प्रकल्प उत्पादनाखाली येणे आवश्यक आहे. ६
महिन्यात प्रकल्प उत्पादनाखाली न आल्यास आयुक्त (वस्त्रोद्योग), नागपूर यांनी संबंधीत संस्थेकडून
अर्थसहाय्याची परतफेड करण्याची कार्यवाही सुरु करावी.
२२.प्रकल्प उभारताना होणाला वाढीव खर्च संस्थेने त्यांच्या स्वनिधीतून करावा.
२३.सदर योजनेचा लाभ हा एका संस्थेतील संचालकांच्या कुटुंबातील एकापेक्षा जास्त सदस्यांना घेता
येणार नाही. याबाबत आयुक्त (वस्त्रोद्योग) यांनी दक्षता घ्यावी.
२४.अस्तित्वातील संस्था असल्यास प्रकल्प अहवाल सादर करण्यापूर्वीच्या लगतच्या दोन वर्षातील
ताळेबंद पत्रक आणि लेखे यांचे सनदी लेखापालांचे प्रमाणपत्र, सनदी लेखापाल यांनी तयार केलेला
पृष्ट्ठ १३ पैकी ५
# Page 6
शासन निर्णय क्रमांकः यंत्रमाग २०१७/प्र.क्र.६०/टेक्स-२
आणि प्रमाणित केलेला प्रकल्प अहवाल, संस्था खर्चीवाल्या भागधारकांची नवीन संस्था असल्यास,
संस्थेच्या सभासदाकडे असलेल्या मागावरील कर्जाचा बोजा दर्शविणारे तसेच, माग सुस्थितीत आहेत,
हे पाहण्यासाठी मागील ३ वर्षात त्यावर काढलेल्या उत्पादनाची माहिती संस्थेने आयुक्तालयास सादर
करणे आवश्यक आहे.
२५.सदर योजनेंतर्गत सहाय्य मिळविण्यासाठी संबंधित सहकारी संस्थांना त्यांचा प्रकल्प अहवाल
आवश्यक त्या अटी व शर्ती पूर्ण करत संबंधित प्रादेशिक उपआयुक्त,वस्त्रोद्योग यांचेकडे थेट सादर
करणे आवश्यक आहे. प्रादेशिक उपआयुक्त यांनी सहकारी संस्थाकडून प्रस्ताव प्राप्त झाल्यावर त्याची
छाननी / पडताळणी करून सदरहू प्रकल्प अहवाल त्यांच्या अभिप्रायांसह आयुक्त (वस्त्रोद्योग),
महाराष्ट्र राज्य, नागपूर यांना सादर करावा. प्रादेशिक उपआयुक्तांकडून प्राप्त झालेल्या प्रस्तावाची
आयुक्त (वस्त्रोद्योग), नागपूर यांनी तपासणी पडताळणी करून ते अहवाल त्यांच्या शिफारशीसह
शासनास सादर करावेत.
२६.बांधकाम व यंत्रसामुग्रीकरिता ई-टेंडरींग प्रक्रीयांचे अवलंबन करणे बंधनकारक राहील. तसेच विविध
खरेदीच्या अनुषंगाने विहीत खरेदी पध्दतीचा अवलंब करणे बंधनकारक राहील व खरेदीची रक्कम
पुरवठादाराच्या नांवे ECS द्वारे अदा करावी, याबाबतचे नियंत्रण आयुक्त (वस्त्रोद्योग), नागपूर यांनी
ठेवावे.
२७.सदर अर्थसहायाचा निधी वितरीत करताना भागभांडवल व कर्जाची रक्कम आहरीत करुन संस्थेस
वितरीत करण्यासाठी आयुक्त (वस्त्रोद्योग), वस्त्रोद्योग आयुक्तालय, नागपूर यांना नियंत्रक अधिकारी व
सहाय्यक संचालक, लेखा, वस्त्रोद्योग आयुक्तालय, नागपूर यांना आहरण व संवितरण अधिकारी
म्हणून घोषित करण्यात येत आहे.
२८.सदर योजनेतर्गत अर्थसहाय्याचा पहिला हप्ता मिळण्यासाठी संस्थेस पूर्ण करावयाच्या अटी पुढीलप्रमाणे आहेत :-
१.संस्थेने प्रकल्प उभारणीसाठी घेतलेली जमीन अकृषिक झाली असली पाहिजे त्याबाबतची नोंद ७/१२
नमुन्यावर / प्रॉपर्टी कार्ड तथा संबंधीत कागदपत्रावर करुन घेऊन त्याची सत्यप्रत सादर केली पाहिजे
तसेच त्याचे मा. राज्यपाल यांचे नांवे गहाणखत करुन तशी नोंद घेण्याची जबाबदारी संबंधित प्रादेशिक
उपआयुक्त (वस्त्रोद्योग) यांची राहील.
२. संस्थेचे बँक खाते ती ज्या जिल्यात कार्यरत आहे, त्या जिल्याच्या जिल्हा मध्यवर्ती सहकारी बँकेत
उघडलेले असावे, तथापि , काही अपरिहार्य व सबळ कारणास्तव दुसऱ्या बँकेत खाते उघडण्याची
आवश्यकता असल्यास त्यास संबंधित प्रादेशिक उपआयुक्तांची मान्यता घेऊन तसे खाते उघडावे. यापूर्वी
खाते उघडले असल्यास त्याची माहिती संबंधित प्रादेशिक उपआयुक्त, वस्त्रोद्योग यांना देणे संस्थेवर
बंधनकारक असेल.
३.संस्थेने प्रकल्प अहवालाच्या १०% इतकी रक्कम तिच्या सभासदांकडून वसूल केलेली असली पाहिजे .
वसुली करण्यात आलेली रक्कम जिल्हा मध्यवर्ती बँकेच्या शाखेत उघडलेल्या खाती ठेवली पाहिजे .
त्याबाबतचे शिल्लक रकमेचे प्रमाणपत्र सादर केले पाहिजे. प्रमाणपत्र सादर केल्यानंतर प्रमाणपत्रात
दर्शविण्यात आलेली रक्कम शासनाकडून प्रकल्प मंजूर होईपयंत काढण्यात येणार नाही, याची हमी
संस्थेने दिली पाहिजे .
पृष्ट्ठ १३ पैकी ६
# Page 7
शासन निर्णय क्रमांकः यंत्रमाग २०१७/प्र.क्र.६०/टेक्स-२
२९.सदर योजनेतर्गत अर्थसहाय्याचा दुसरा/अंतिम हप्ता मिळण्यासाठी संस्थेस पूर्ण करावयाच्या अटी पुढीलप्रमाणे:-
१.संस्थेस प्रथम हप्ता वितरीत केल्यानंतर १२ महिन्यात संस्थेने दुसऱ्या हप्त्यासाठीचा प्रस्ताव शासनास
सादर करणे आवश्यक राहील. सदर प्रस्ताव सादर करण्यापूर्वी संस्थेने निश्चित केलेल्या जागेवर इमारत
बांधकाम व इतर बाबी १०० % पूर्ण करणे अनिवार्य राहील. दुसऱ्या हप्त्याचा प्रस्ताव सादर करण्यास
शासन मान्यतेने जास्तीत जास्त ६ महिन्याची मुदतवाढ देण्यात येईल. अन्यथा संस्थेची मंजूरी रद्द करुन
वसुलीची कार्यवाही करण्यात येईल.
२.संस्थेस पहिल्या हप्त्याची रक्कम मंजूर केल्यानंतर दुसऱ्या हप्त्याची मागणी करण्यापूर्वी किमान एक
महिना अगोदर संबंधित संस्थेचे प्रादेशिक उपआयुक्त, वस्त्रोद्योग यांनी निरीक्षण करून त्याबाबतचा
निरीक्षण अहवाल आयुक्त (वस्त्रोद्योग), नागपूर यांना पाठवावा.
३.संस्थेत मंजूर करण्यात आलेल्या पहिल्या हप्त्याची रक्कम योग्यरित्या विनियोजित केल्याबाबतचे सनदी
लेखापालांनी दिलेले प्रमाणपत्र तसेच, केलेल्या खर्चाचा सनदी लेखापालांनी दिलेला सविस्तर तपशिल
शासनास सादर करावा.
४.संस्थेचा प्रकल्प पूर्ण होत असताना संस्थेस मंजूर केलेला अर्थसहाय्याचा विनियोग योग्यरित्या होतो किंवा
कसे, हे पाहण्यासाठी प्रादेशिक उपआयुक्तांनी खर्चाची तपशिलवार माहिती दर्शविणारे विवरणपत्र तयार
करून त्याबाबतची मासिक माहिती संबंधित संस्थेकडून मागवावी व त्याबाबतचा एकत्रित त्रैमासिक
अहवाल आयुक्त (वस्त्रोद्योग), नागपूर यांचे मार्फत शासनास पाठवावा.
५.भागभांडवल रुपाने दिलेल्या अर्थसहाय्याच्या रक्कमेचे भाग महाराष्ट्राच्या राज्यपाल यांचे नावे करुन ते
संबंधित प्रादेशिक उपआयुक्त, वस्त्रोद्योग यांचेकडे सत्यप्रती सादर कराव्यात. आयुक्त (वस्त्रोद्योग), नागपूर
यांनी दुसरा हप्ता वितरीत करताना सदर बाब तपासावी.
६.शासनाने वितरीत केलेल्या अर्थसहाय्याचे उपयोगिता प्रमाणपत्र आयुक्त (वस्त्रोद्योग), नागपूर यांनी शासनास
सादर करावे.
७.संस्थांनी पहिल्या हप्त्यांचे दिलेले अर्थसहाय्यावरील व्याजाची परतफेड केल्याची आयुक्त (वस्त्रोद्योग),
नागपूर यांनी तपासणी करुन त्याबाबतची कागदपत्रे सादर करावी. अन्यथा दुसऱ्या हप्त्यातील रक्कमेची
उचल संस्थेस करता येणार नाही. तसेच सन २००९ नंतर राष्ट्रीय सहकारी विकास निगमने मंजूर केलेल्या
२३ प्रस्तावांना दुसरा हप्ता वितरीत करण्यापूर्वी संस्थांनी त्यांना पहिल्या हप्त्यांचे दिलेले अर्थसहाय्यावरील
व्याजाची व दंडनीय व्याजाची संपूर्ण परतफेड केल्यावरच दुसरा हप्ता वितरीत करण्यात येईल.
८.शासनाने अर्थसहाय्याचा पहिला हप्ता वितरीत केल्यानंतर प्रकल्पासाठी विकत घेतलेली जमीन व
अर्थसहाय्यातून बांधकाम झालेली प्रकल्पाची इमारत यांचे मा. राज्यपाल यांचे नांवे गहाणखत करुन घेण्यात
यावे. याबाबतची जबाबदारी संबंधीत प्रादेशिक उपआयुक्त, वस्त्रोद्योग यांची राहील.
३०.सदर योजनेखाली अर्थसहाय्य मिळवण्यासाठी महाराष्ट्र सहकारी संस्था अधिनियम १९६० खाली नोंदीत
असलेल्या संस्थांनी उपरोक्तप्रमाणे निर्धारित केलेल्या अटी तसेच महाराष्ट्र सहकारी संस्था, अधिनियम १९६०
खाली शासन आणि शासन प्राधिकृत अधिकारी यांनी जे सर्व सामान्य आदेश निर्गमित केले असतील किंवा
यापुढे निर्गमित करतील त्या आदेशाचे पालन करणे संबंधीत संस्थेवर बंधनकारक असेल.
पृष्ट्ठ १३ पैकी ७
# Page 8
शासन निर्णय क्रमांकः यंत्रमाग २०१७/प्र.क्र.६०/टेक्स-२
३१.सदर योजना राबवण्याकरिता होणारा खर्च शासनामार्फत या प्रयोजनार्थ वेळोवेळी केल्या जाणाऱ्या
अर्थसंकल्पीय तरतुदीतून भागविण्यात यावा.
३२.वित्त विभागाने दरवर्षी निर्गमित केलेल्या निधी वितरण परिपत्रकानुसार निधी वितरणाची कार्यवाही करावी.
निधी वितरण करताना विभाग प्रमुखाच्या मान्यतेने निधी वितरीत करण्यात येईल.
३३.सदर नवीन योजनेकरीता शासकीय भागभांडवल व कर्ज यासाठी लेखाशिर्ष पुढीलप्रमाणे असेल.
शासकीय भाग भांडवल लेखाशिर्ष
मागणी क्रमांक व्ही - ३
४८५१- ग्रामोद्योग व लघुउद्योग यावरील भांडवली खर्च,
(००) (१०९), संमिश्र ग्रामोद्योग व लघुउद्योग सहकारी संस्था,
(०२) पंचवार्षिक योजनांतर्गत योजना-राज्य योजनांतर्गत योजना
(००) (०४) यंत्रमाग सहकारी संस्थांना भाग भांडवली अंशदान (रा.स.वि.म.),
(४८५१ ०५४२) ३२,अंशदाने.
शासकीय कर्ज लेखाशिर्ष
मागणी क्रमांक व्ही - ५
६८५१, ग्रामोद्योग व लघुउद्योग यासाठी कजे,
(००) (१०९), संमिश्र ग्रामोद्योग व लघुउद्योग सहकारी संस्था,
पंचवार्षिक योजनांतर्गत योजना (राज्य योजनांतर्गत योजना)
(००) (२०) यंत्रमाग सहकारी संस्थांना कजे (रा.स.वि.म.),
(६८५१ ०३५९) ५५, कजे व आगाऊ रकमा
३४.हा शासन निर्णय दिनांक ३० जुलै, २०२४ रोजीच्या मंत्रिमंडळाच्या बैठकीत घेण्यात आलेल्या
निर्णयाच्या अनुषंगाने तसेच वित्त विभाग अनौपचारीक संदर्भ क्र.अनौसं.क्र.५३४/२०२४/व्यय-२ दिनांक
२२.०८.२०२४ अन्वये दिलेल्या मान्येतेस अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.com या संकेतस्थळावर उपलब्ध करण्यात
आला असून त्यांचा संगणक सांकेतांक क्र. २०२४०८२६१३०१३८९५०२ असा आहे. हा आदेश डिजीटल स्वाक्षरीने
साक्षांकित करु करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावांने,
( विरेंद्र सिंह )
सचिव (वस्त्रोद्योग), महाराष्ट्र शासन
प्रत,
१)मा. राज्यपाल यांचे सचिव, राजभवन, मुंबई
२)मा. मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई.
३)मा .उपमुख्यमंत्री तथा मंत्री (गृह, विधी व न्याय) महाराष्ट्र राज्य याचे सचिव, मंत्रालय, मुंबई.
पृष्ट्ठ १३ पैकी ८
# Page 9
शासन निर्णय क्रमांकः यंत्रमाग २०१७/प्र.क्र.६०/टेक्स-२
४)मा. उपमुख्यमंत्री तथा मंत्री (वित्त) महाराष्ट्र राज्य याचे प्रधान सचिव, मंत्रालय, मुंबई.
५)मा. सर्व मंत्री (सर्व), महाराष्ट्र राज्य यांचे खाजगी सचिव, मंत्रालय, मुंबई.
६)मा. विरोधी पक्ष नेता, महाराष्ट्र विधानसभा यांचे खाजगी सचिव, महाराष्ट्र विधानमंडळ सचिवालय,
विधानभवन,मुंबई.
७)मा. विरोधी पक्ष नेता, महाराष्ट्र विधानपरिषद यांचे खाजगी सचिव, महाराष्ट्र विधानमंडळ सचिवालय,
विधानभवन,मुंबई.
८)मा. मुख्य सचिव, महाराष्ट्र राज्य, मंत्रालय, मुंबई.
९)अपर मुख्य सचिव (वित्त), मंत्रालय, मुंबई.
१०)अपर मुख्य सचिव (नियोजन), मंत्रालय, मुंबई.
११)सचिव (वस्त्रोद्योग), सहकार, पणन ववस्त्रोद्योग विभाग, मंत्रालय, मुंबई.
१२)आयुक्त (वस्त्रोद्योग), वस्त्रोद्योग आयुक्तालय, नागपूर.
१३)उपसचिव (वस्त्रोद्योग), सहकार, पणन ववस्त्रोद्योग विभाग, मंत्रालय, मुंबई.
१४)प्रादेशिक उपायुक्त, वस्त्रोद्योग, सोलापूर/छं.संभाजीनगर/नागपूर/मुंबई.
१५)महालेखापाल (लेखा व अनुज्ञेयता), मुंबई / नागपूर.
१६)महालेखापाल (लेखापरीक्षा), मुंबई / नागपूर.
१७)महालेखापाल (वाणिज्यिक लेखापरीक्षा), मुंबई / नागपूर.
१८)कक्ष अधिकारी (रोख शाखा), सहकार, पणन व वस्त्रोद्योग विभाग, मंत्रालय, मुंबई
१९)वित्त विभाग, कार्यासन (व्यय-२), मंत्रालय, मुंबई.
२०)नियोजन विभाग, कार्यासन (१४३१) मंत्रालय, मुंबई.
२१)अवर सचिव (१७-स) सहकार, पणन व वस्त्रोद्योग विभाग, मंत्रालय, मुंबई.
२२)अधिदान व लेखा अधिकारी, मुंबई.
२३) निवासी लेखा परीक्षक, मुंबई.
२४)सर्व जिल्हा कोषागार अधिकारी
२५) सहसंचालक, लेखा व कोषागारे (संगणक कक्ष), नवीन प्रशासन भवन, मुंबई.
२६) निवड नस्ती (टेक्स-२)
पृष्ट्ठ १३ पैकी ९
# Page 10
शासन निर्णय क्रमांकः यंत्रमाग २०१७/प्र.क्र.६०/टेक्स-२
शासन निर्णय क्रमांक - यंत्रमाग २०१७/प्र.क्र.६०/टेक्स-२ दि. २६ ऑगस्ट, २०२४ चे
परिशिष्ट्ट “अ”
-------------------------------------------------------------------------------------------
| अ.क्र. | संस्थेचे नांव |
| १ | क्वॉलिटी एक्स्पो गारमेंट मॅन्युफॅक्चरींग सह. संस्था. मर्या., कामठी |
| २ | डायमंड यंत्रमाग औद्यो. को-ऑप. संस्था. मर्या., कामठी |
| ३ | सोमेश्वर टेक्सटाईल इंडस्रीज को-ऑप. सोसा. लि., नागपूर |
| ४ | विकास मागासवर्गीय यंत्रमाग औद्यो. सह. संस्था. मर्या., कामठी |
| ५ | कामठी टेक्सटाईल निटींग ॲन्ड गारमेंट औद्यो. सह. संस्था. मर्या., कामठी |
| ६ | पॅरामाऊॅट टेक्सटाईल निटींग ॲन्ड गारमेंट इंडस्रीज को-ऑप. सोसा. लि., कामठी |
| ७ | पॉप्युलर टेक्सटाईल निटींग ॲन्ड गारमेंट को-ऑप. सोसा. लि. कामठी |
| ८ | सुपरटेक्स प्रोसेसिंग इंडस्रीयल को-ऑप सोसायटी लि., कामठी |
| ९ | फराह गारमेंट मॅन्युफॅक्चरींग औद्यो.सह. संस्था, कामठी |
| १० | एव्हरग्रीन गारमेंट मॅन्युफॅक्चरींग औद्यो. सह. संस्था. मर्या., कामठी |
| ११ | प्रिन्स टेक्सटाईल निटींग ॲन्ड गारमेंट औ.सं. मर्या., कामठी |
| १२ | चेस यंत्रमाग औद्योगिक सह. संस्था मर्या., कामठी |
| १३ | लीप गारमेंट मॅन्युफॅक्चरींग औद्यो. सह. संस्था. मर्या., कामठी |
| १४ | पुर्णा गारमेंट सह. संस्था. मर्या., बसमत, जि. हिंगोली |
| १५ | देवाशिष पुर्णा प्रोसेस को-ऑप सोसा. लि., बसमत, जि. हिंगोली |
| १६ | यशोलक्ष्मी महिला गारमेंट को-ऑप. सोसा. लि., उस्मानाबाद |
| १७ | विठ्ठलराव खलाणे यंत्रमाग सह. संस्था. मर्या., लोंढारे, जि. नंदूरबार |
| १८ | मेरो हायटेक को-ऑप टेक्सटाईल पार्क लि., (गारमेंट मॅन्युफॅक्चरींग), कागल जि. कोल्हापूर |
| १९ | मेरो हायटेक को-ऑप टेक्सटाईल पार्क लि., (फायब्रीग डाईंग प्रोसेसिंग), कागल जि. कोल्हापूर |
| २० | सावता निटींग गारमेंट औद्यो. सह. संस्था. लि., जयननगर, जि. नंदूरबार |
| २१ | एच एच कॉप टेक्सटाईल इंडस्रिज लि नागपूर |
| २२ | प्रेषक महिला टेक्सटाईल्स गारमेंट औद्यागिक उत्पादक कॉप सो. लि सोलापूर |
| २३ | श्री गुरुदेव गारमेंट औद्योगिक सहकारी संस्था जि वर्धा |
| २४ | वरदा महिला गारमेंट औद्योगिक सहकारी संस्था जि वर्धा |
| २५ | रॉयल कॉप गारमेंट औद्योगिक सहकारी संस्था जि वर्धा |
| २६ | जय तुळजाभवानी गोरमेंट को - ऑप . सोसायटी लि . उस्मानाबाद ता . जि . उस्मानाबाद |
-------------------------------------------------------------------------------------------
पृष्ट्ठ १३ पैकी १०
# Page 11
शासन निर्णय क्रमांकः यंत्रमाग २०१७/प्र.क्र.६०/टेक्स-२
शासन निर्णय क्रमांक - यंत्रमाग २०१७/प्र.क्र.६०/टेक्स-२ दि. २६ ऑगस्ट, २०२४ चे
परिशिष्ट्ट “ब”
रा. स. वि. नि. पुरस्कृत योजनेअंतर्गत संचालक (वस्त्रोद्योग), नागपूर यांचेकडून यापूर्वी प्राप्त झालेल्या प्रस्तावांची यादी
---------------------------------------------------------------------------------------------------------------------------
| अ.क्र. | संस्थेचे नांव |
| १ | मदनेश्वर मागासवर्गीय वस्त्रोद्योग औद्योगिक सहकारी संस्था मर्या. कावलगांव, ता. देगलूर जि.नांदेड. |
| २ | जय हनुमान वस्त्रोद्योग औद्योगिक सहकारी संस्था मर्या. अर्धापूर , ता.अर्धापूर. जि. नांदेड |
| ३ | पार्वती मागासवर्गीय वस्त्रोद्योग औद्योगिक सहकारी संस्था मर्या. तुप्पा, ता. व जि. नांदेड. |
| ४ | नवजीवन मागासवर्गीय वस्त्रोद्योग औद्योगिक सहकारी संस्था मर्या. कावलगांव, ता. देगलूर जि.नांदेड. |
| ५ | लक्ष्मी मागासवर्गीय वस्त्रोद्योग औद्योगिक सहकारी संस्था मर्या. येळेगांव, पो. पिंपळगांव (महादेव) ता. अर्धापूर जि.नांदेड. |
| ६ | मंजुळाई मागासवर्गीय वस्त्रोद्योग औद्योगिक सहकारी संस्था मर्या. बळीरामपूर, ता. व जि.नांदेड. |
| ७ | राधाई वस्त्रोद्योग सहकारी संस्था मर्या. तुप्पा, ता. व जि.नांदेड. |
| ८ | ओमसाई मागासवर्गीय वस्त्रोद्योग औद्योगिक सहकारी संस्था मर्या. अंतापूर, ता. देगलूर, जि.नांदेड. |
| ९ | जयवंत मागासवर्गीय वस्त्रोद्योग औद्योगिक सहकारी संस्था मर्या. तुप्पा, ता. व जि.नांदेड. |
| १० | हरिप्रसाद मागासवर्गीय वस्त्रोद्योग सहकारी संस्था मर्या. आडगांव, ता. लोहा, जि.नांदेड. |
| ११ | श्री विठठल वस्त्रोद्योग औद्योगिक सहकारी संस्था मर्या. भुकमारी, ता. कंधार जि.नांदेड. |
| १२ | बहुजनहिताय मागासवर्गीय वस्त्रोद्योग औद्योगिक सहकारी संस्था मर्या. पिंपळखुटा, ता. मुखेड जि.नांदेड. |
| १३ | यशवंत मागासवर्गीय वस्त्रोद्योग सहकारी संस्था मर्या. तुप्पा, ता. व जि.नांदेड. |
| १४ | राजश्री शाहु महाराज मागासवर्गीय वस्त्रोद्योग औद्योगिक सहकारी संस्था मर्या. तुप्पा, ता. व जि.नांदेड. |
| १५ | भीमराव मागासवर्गीय वस्त्रोद्योग औद्योगिक सहकारी संस्था मर्या. पालम, ता. पालम जि.परभणी. |
| १६ | शिव कृपा यंत्रमाग विणकर औद्योगिक सहकारी संस्था मर्या.,आरणी ता. जि. उस्मानाबाद |
| १७ | श्री.साई यंत्रमाग निटिंग होजियरी गारमेंट औद्योगिक सहकारी संस्था मर्या., नेकनूर ता. जि. बीड |
| १८ | श्रमिक ग्रामीण महिला यंत्रमाग विणकर औद्योगिक सहकारी संस्था मर्या., नेकनूर ता. जि. बीड. |
| १९ | डीलक्स पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २० | प्रभात पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २१ | मुसावत पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २२ | प्रियदर्शनी पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २३ | वेंकटराव माने वस्त्रोद्योग सहकारी संस्था मर्या., भेंडवडे, ता. हातकणंगले, जि. कोल्हापूर. |
| २४ | परिवर्तन पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २५ | रुबी पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नासिक. |
| २६ | साई को- ऑप टेक्सटाईल्स इंडस्रिज लि., सांगली, ता. पलूस, जि. सांगली. |
| २७ | दि. जवाहर वस्त्रोद्योग सहकारी संस्था मर्या., तारदाळ, ता हातकणंगले, जि. कोल्हापूर. |
| २८ | श्री. करिसिध्द सहकारी वस्त्रोद्योग औद्योगिक संस्था मर्या., तेरवाड, ता. शिरोळ, जि. कोल्हापूर. |
| २९ | छ. शिवाजी सहकारी वस्त्रोद्योग औद्योगिक संस्था मर्या., घालवाड, ता. शिरोळ, जि. कोल्हापूर. |
| ३० | जेमीनी पॉवरलुम्स ओनर्स को- ऑप. सोसायटी लि., मालेगांव, ता. मालेगांव, जि. नाशिक. |
| ३१ | मधुरत्न महिला यंत्रमाग औद्योगिक सहकारी संस्था मर्या., नराडाणा, जि. धुळे. |
| ३२ | नवप्रकाश यंत्रमाग औद्योगिक सहकारी संस्था मर्या., इचलकरंजी, ता. हातकणंगले, जि. कोल्हापूर. |
| ३३ | श्री. अग्रसेन को-ऑप. टेक्सटाईल्स लि., इचलकरंजी, ता. हातकणंगले, जि. कोल्हापूर. |
| ३४ | जवाहर को-ऑप. टेक्सटाईल इंडस्रीज मर्या., इचलकरंजी, ता. हातकणंगले, जि. कोल्हापूर. |
| ३५ | राजलक्ष्मी को- ऑप ऑटोलुम सोसायटी लि., रहीमतपूर, ता. कोरेगांव, जि. सातारा. |
---------------------------------------------------------------------------------------------------------------------------
पृष्ट्ठ १३ पैकी ११
# Page 12
शासन निर्णय क्रमांकः यंत्रमाग २०१७/प्र.क्र.६०/टेक्स-२
-----------------------------------------------------------------------------------------------------------------
| ३६ | राजश्री शाहू मागासवर्गीय वस्त्रोद्योग सहकारी संस्था मर्या., पारवा, ता. पालम, जि. परभणी. |
| ३७ | विशाल सहकारी वस्त्रोद्योग औद्योगिक संस्था, मर्या. उदगांव ता.शिरोळ, जि. कोल्हापूर. |
| ३८ | जय भारत ऑटोलुम सोसायटी लि., कुरुंदवाड ता. शिरोळ, जि. कोल्हापूर. |
| ३९ | रेणूकामाता टेक्सटाईल्स औद्योगिक सहकारी संस्था मर्या.,मोहगांव (झिल्पी) ता. हिंगणा, जि. नागपूर. |
| ४० | सोमेश्वर टेक्सटाईल्स औद्योगिक सहकारी संस्था मर्या.,मोहगांव (झिल्पी) ता. हिंगणा, जि. नागपूर. |
| ४१ | महात्मा जोतिबा फुले यंत्रमाग औद्योगिक सहकारी संस्था मर्या., पालम ता. पालम, जि. परभणी. |
| ४२ | बजरंग टेक्सटाईल्स औद्योगिक सहकारी संस्था मर्या.,मोहगांव (झिल्पी) ता. हिंगणा, जि. नागपूर. |
| ४३ | अंसार यंत्रमाग औद्योगिक सहकारी संस्था मर्या.,नागपूर, ता. जि. नागपूर. |
| ४४ | शालीमार टेक्सटाईल्स को- ऑप. निटींग व गारमेंट औद्योगिक सहकारी संस्था मर्या., कामठी, ता.कामठी, जि. नागपूर. |
| ४५ | रिलायन्स टेक्सटाईल्स को- ऑप. सोसायटी लि. नागपूर, ता.कामठी, जि. नागपूर. |
| ४६ | महात्मा फुले मागासवर्गीय यंत्रमाग औद्योगिक सहकारी संस्था मर्या., नेकुर, ता. जि. बीड. |
| ४७ | हर्षवर्धन यंत्रमाग महिला औद्योगिक सहकारी संस्था मर्या., पालवण, ता. जि. बिड. |
| ४८ | पुर्णा बाराशिव ॲटोलुम को-ऑप. सोसायटी लि. वसमत, ता. वसमत, जि. हिंगोली. |
| ४९ | मराठवाडा मागासवर्गीय गारमेंट यंत्रमाग औद्योगिक को- ऑप. सोसायटी लि. नेकनूर ता. जि. बीड. |
| ५० | अमन यंत्रमाग औद्योगिक सहकारी संस्था मर्या. नागपूर ता. जि. नागपूर. |
| ५१ | निलकंठ मागासवर्गीय निटींग गारमेंट औद्योगिक सहकारी संस्था मर्या. डोंगरगांव, ता. जि. नागपूर. |
| ५२ | ओंकार पूर्णा सायझिंग को- ऑप. सोसायटी लि. वसमत, ता. वसमत जि. हिंगोली. |
| ५३ | नवदुर्गा टेक्सटाईल्स औद्योगिक सहकारी संस्था मर्या., मोहगांव (झिल्पी), ता. हिंगणा, जि. नागपूर. |
| ५४ | जवाहर यंत्रमाग औद्योगिक सहकारी संस्था मर्या., चिचोली, ता. पारशिवनी, जि. नागपूर. |
| ५५ | मेरो हायटेक को- ऑप टेक्सटाईल्स पार्क लि., इचलकरंजी, ता. हातकणंगले, जि. कोल्हापूर.( निटींग गारमेंट प्रकल्प) |
| ५६ | मेरो हायटेक को- ऑप टेक्सटाईल्स पार्क लि., इचलकरंजी, ता. हातकणंगले, जि. कोल्हापूर.( वापिंग आणि सायझिंग युनिट) |
| ५७ | मेरो हायटेक को- ऑप टेक्सटाईल्स पार्क लि., इचलकरंजी, ता. हातकणंगले, जि. कोल्हापूर.( व्हीविंग प्रकल्प) |
| ५८ | माजलगांव सहकारी वस्त्रोद्योग सहकारी संस्था मर्या, माजलगांव, ता. माजलगांव, जि. बीड. |
| ५९ | एच.एच. को- ऑपरेटिव्ह टेक्सटाईल इंडस्रीज मर्या., नागपूर जि. नागपूर. |
| ६० | शिद्धेश्वर गारमेंट सहकारी संस्था लि हदगांव, जि बीड |
| ६१ | श्री निवास यंत्रमाग सहकारी संस्था लि जि नांदेड |
| ६२ | प्रेसिक मागास यंत्रमाग सहकारी संस्था लि जि नांदेड |
| ६३ | संजय टेक्सटाईल्स कॉप सोसायटी लि, उस्मानाबाद |
| ६४ | प्रेरणा मागास यंत्रमाग सहकारी संस्था लि कंधार जि नांदेड |
| ६५ | रिद्धी सिद्धी महिला यंत्रमाग सहकारी संस्था अमेळनेर जि जळगाव |
| ६६ | स्वराज महिला महिला यंत्रमाग सहकारी संस्था जि सोलापूर |
| ६७ | वासुदेव मागासवर्गीय यंत्रमाग सहकारी संस्था लि ककमेश्वर जि नागपूर |
-----------------------------------------------------------------------------------------------------------------
पृष्ट्ठ १३ पैकी १२
# Page 13
शासन निर्णय क्रमांकः यंत्रमाग २०१७/प्र.क्र.६०/टेक्स-२
शासन निर्णय क्रमांक - यंत्रमाग २०१७/प्र.क्र.६०/टेक्स-२ दि. २६ ऑगस्ट, २०२४ चे
परिशिष्ट्ट “क”
राष्ट्रीय सहकारी विकास निगम योजनेंतर्गत सन २००९ पूर्वी मंजूर प्रकल्पामध्ये अद्यापि वितरीत करणे बाकी असलेली संस्था
-------------------------------
| अ.क्र. | संस्थेचे नाव |
| १ | ए.ए.कॉप.टेक्सटाईल्स, नागपूर |
-------------------------------
पृष्ट्ठ १३ पैकी १३