# Page 1
आशियाई विकास बँक सहाय्यित प्रस्तावित महाराष्ट्र कृषिव्यापार नेटवर्क (मॅग्नेट) प्रकल्पाच्या आराखड्यास तत्वतः मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृपमं-०११८/प्र.क्र.१३ / २१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक : १९ ऑक्टोबर, २०१८
वाचा : १. प्रकल्प संचालक (AIDIP), AIDIP प्रकल्प, पुणे यांचे पत्र क्र. एआयडीआयपी/प्रस्तावित आराखडा/८१८/१८, दि.०५.०१.२०१८ २. सहकार, पणन व वस्त्रोद्योग विभाग शासन पत्र क्र.बासप्र-०११८/ प्र.क्र.२१-स, दि.०९.०४.२०१८ प्रस्तावना :
आशियाई विकास बँकेच्या पथकाने दि. २१-२४ नोव्हेंबर २०१७ या कालावधीत राज्यास भेट दिली होती. महाराष्ट्र राज्यात मुल्यसाखळी उभारणीसाठी चांगल्या संधी उपलब्ध असल्या तरी अंमलबजावणीसाठी पुरेसा अवधी हाताशी असण्याच्या दृष्टीने कृषि व्यापार विषयक पायाभूत विकास गुंतवणूक कार्यक्रम (AIDIP) प्रकल्पाला मुदतवाढ न मागता राज्याने नवीन प्रकल्प सादर करणे अधिक उचित ठरेल असे आशियाई विकास बँकेने कळविले आहे.
मा. मुख्य सचिव यांच्या अध्यक्षतेखाली कृषि व्यापार विषयक पायाभूत सुविधा विकास गुंतवणूक कार्यक्रम (AIDIP) प्रकल्पाच्या अंमलबजावणीसाठी स्थापन करण्यात आलेल्या राज्यस्तरीय उच्चाधिकार समितीची बैठक दिनांक १४.०३.२०१८ रोजी आयोजित करण्यात आली होती. सदर राज्यस्तरीय उच्चाधिकार समितीच्या बैठकीत AIDIP प्रकल्पाचा नवीन आराखडा तयार करण्यास तसेच आशियाई विकास बँकेचे अर्थसहाय्य प्राप्त करुन घेण्याचे निदेश दिले आहेत. या पार्श्वभूमीवर राज्यात आशियाई विकास बँक सहाय्यीत प्रकल्प राबवत असतांना आलेले अनुभव विचारात घेउन केंद्रिय अन्न प्रक्रिया उद्योग मंत्रालयाच्या योजनेच्या धर्तीवर परंतू आशियाई विकास बँकेशी केलेल्या कराराच्या चौकटीत बसेल असा प्रकल्प राज्यभर राबवल्यास गुंतवणूकदारांचा चांगला प्रतिसाद मिळू शकतो. सबब, आशियाई विकास बँक सहाय्यित महाराष्ट्र कृषिव्यापार नेटवर्क (मॅग्नेट) प्रकल्पाच्या प्रकल्प संचालक AIDIP यांनी दिनांक ०५.०१.२०१८ अन्वये शासनास सादर केलेल्या प्रस्तावित आराखड्यास तत्वत: मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः कृपमं-०११८/प्र.क्र.१३ /२१-स, दिनांक: १९ ऑक्टोबर, २०१८
शासन निर्णय : कृषि व्यापार विषयक पायाभूत सुविधा विकास गुंतवणूक कार्यक्रम (AIDIP) बाबत प्रकल्प संचालक AIDIP यांनी संदर्भ क्रमांक १ येथील पत्रान्वये शासनास सादर केलेल्या आशियाई विकास बँक सहाय्यित महाराष्ट्र कृषिव्यापार नेटवर्क (मॅग्नेट) प्रकल्पाच्या प्रस्तावित आराखड्यास शासन तत्वत: मान्यता देत आहे.
२. सदर शासन निर्णय नियोजन व वित्त विभागाच्या सहमतीने व नियोजन विभागाचे अनौसं क्र.
२२१/१४३१ दि ३०.०६.२०१८ व वित्त विभागाच्या अनौसं क्र. ४३६/२०१८ / व्यय-२ व अनौसं क्र. ८९/ २०१८/अर्थबळ दिनांक ०४.१०.२०१८ अन्वये दिलेल्या मान्यतेनुसार निर्गमित करण्यात येत आहे.