# Page 1
एकात्मिक व शाश्वत वस्त्रोद्योग धोरण, २०२३-२८.
----------------------------------------------
| टेक्नीकल टेक्सटाईल पार्कची निवड व अर्थसहाय्य |
| वितरीत करण्यासाठी मार्गदर्शक सूचना. |
----------------------------------------------
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. धोरण २०२४/प्र.क्र.०९/टेक्स-५
मंत्रालय, मुंबई - ४०० ०३२.
दिनांक:- ११ जून, २०२५
वाचा :- (१) शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१/टेक्स-५,
दि.०२ जून, २०२३.
(२) शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१-अ/टेक्स-५,
दि.१२ डिसेंबर, २०२३ व दि. ०६ मार्च, २०२४.
(३) शासन निर्णय, सहकार, पणन व वस्त्रोद्योग विभाग क्र. धोरण-२०२४/प्र.क्र.०९/टेक्स-५,
दि.१६ जूलै, २०२४.
प्रस्तावना :-
राज्यात वस्त्रोद्योगाच्या वाढीस चालना देण्यासाठी दि.०२ जून, २०२३ अन्वये ५ वर्षाच्या
कालावधीसाठी एकात्मिक व शाश्वत वस्त्रोद्योग धोरण, २०२३-२८ जाहिर करण्यात आले आहे. या
धोरणान्वये राज्यातील प्रत्येक महसुली विभागात एक असे एकूण सहा टेक्नीकल टेक्सटाईल पार्क
स्थापन करण्याचा निर्णय घेण्यात आलेला आहे. त्यानुषंगाने सदर टेक्नीकल टेक्सटाईल पार्कची
निवड व अर्थसहाय्य वितरीत करण्यासाठी शासन निर्णय दि.१६ जूलै, २०२४ अन्वये मार्गदर्शक
सूचना निर्गमीत करण्यात आल्या आहेत. सदर शासन निर्णय दि.१६ जूलै, २०२४ अन्वये निर्गमित
करण्यात आलेल्या सूचनेन्वये, राज्यातील प्रत्येक महसुली विभागात एमआयडीसी भागामध्ये एक
टेक्नीकल टेक्सटाईल पार्क स्थापन करण्याचा निर्णय घेण्यात आलेला आहे. तसेच या शासन
निर्णयातील परि.३.(५) अन्वये, सामायिक सुविधा केंद्रे- प्रस्तावित पार्कसाठी एमआयडीसी कडून
प्रचलित नियमानुसार जमीन उपलब्ध करुन देण्यात येईल. तसेच एमआयडीसी कडून पायाभूत
सुविधांचा विकास करण्यात येईल, असाही निर्णय घेण्यात आला आहे.
# Page 2
शासन निर्णय क्रमांकः धोरण २०२४/प्र.क्र.०९/टेक्स-५
२. शासन निर्णय दि.१६ जूलै, २०२४ मध्ये नमूद केल्यानुसार राज्यातील प्रत्येक सहा महसुली
विभागांमध्ये एक टेक्नीकल टेक्सटाईल पार्क स्थापन करण्यासाठी अभिरुचीची अभिव्यक्तीव्दारे
(Expression of Interest- EoI) गुंतवणूकदारांना आकर्षित करण्यासाठी प्रसिद्ध करण्यात आलेल्या
ई- निविदा प्रक्रियेस अपेक्षित प्रतिसाद मिळालेला नाही. तसेच प्रस्तावित टेक्नीकल टेक्सटाईल पार्क
हे फक्त एमआयडीसी भागामध्ये स्थापन करण्याच्या निर्णयामुळे इच्छुक गुंतवणूकदारास अडचणी येत
असल्यामुळे त्यांनी खाजगी जागेत टेक्नीकल टेक्सटाईल पार्क उभारण्यास परवानगी देणेबाबतची
विनंती केली आहे. या बाबी विचारात घेता, शासन निर्णय दि.१६ जूलै, २०२४ मध्ये आवश्यक
सुधारणा करण्याची बाब शासनाच्या विचाराधीन होती.
शासन निर्णय:-
उपरोक्त प्रस्तावनेत नमूद केल्यानुसार शासन निर्णय दि.१६ जूलै, २०२४ मध्ये खालीलप्रमाणे
सुधारणा करण्यास शासन मान्यता देण्यात येत आहे:-
१.राज्यामध्ये प्रस्तावित टेक्नीकल टेक्सटाईल पार्क एमआयडीसी भागामध्ये किंवा खाजगी
जागेमध्ये स्थापन करता येईल.
२.सामायिक सुविधा केंद्रे - प्रस्तावित टेक्नीकल टेक्सटाईल पार्क जर खाजगी जागेवर
स्थापन करण्यात येत असेल तर सदर टेक्नीकल टेक्सटाईल पार्क स्थापन करणाऱ्या
गुंतवणूकदाराने या पार्कमध्ये स्वत: पायाभूत सुविधांचा विकास करावा.
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 3