# Page 1
सन २०१९ च्या खरीप हंगामामध्ये राज्यातील दुष्काळ जाहीर झालेल्या तालुक्यांमध्ये पीक कर्जाचे पुनर्गठन व शेतीशी निगडीत कर्जाच्या वसुलीस स्थगिती देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्र. दुष्काळ-१११९/प्र.क्र.११८/१८-स,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२.०५.२०२०
वाचा १) शासन निर्णय, महसूल व वन विभाग, क्र. संकीर्ण-२०१७/प्र.क्र.१७३/म-७, दि.०७.१०.२०१७ २) शासन निर्णय, महसूल व वन विभाग, क्र. संकीर्ण-२०१७/प्र.क्र.१७३/म-७, दि.२८.०६.२०१८ ३) भारतीय रिझर्व्ह बँक, मास्टर निर्देश आरबीआय/एफआयडीडी/२०१८-१९, दि १७/१०/२०१८ ४) शासन पत्र महसूल व वन विभाग, क्र. एससीवाय-२०१९/प्र.क्र.२२०/म-७, दि.२३.१०.२०१९ ५) आयुक्त (कृषी), महाराष्ट्र राज्य, पुणे यांचे पत्र क्र. कृआ/नैसआ/ख. दुष्काळ / ३६८/२०१९, दि.३०.१०.२०१९
६) शासन निर्णय, महसूल व वन विभाग, क्र. एससीवाय २०१९/प्र.क्र.२२०/म-७, दि.३१.१०.२०१९ ७) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्र.कृषीपत-०२/अतिवृष्टी/ नुकसान/ कर्ज वसुली स्थगिती/२१८१/२०१९, दि.०२.११.२०१९ प्रस्तावना : दुष्काळ व्यवस्थापन संहिता २०१६ नुसार जिल्ह्यातील दुष्काळी परिस्थितीचे मुल्यांकन करण्याबाबत संदर्भाधीन शासन निर्णय क्रमांक १ व २ अन्वये सविस्तर कार्यपध्दती विहित करण्यात आली आहे. संदर्भाधीन शासन निर्णय व दुष्काळ व्यवस्थापन संहितेमध्ये विहीत केलेल्या निकषानुसार खरीप २०१९ च्या हंगामातील परिस्थितीच्या आधारे राज्यातील ३ तालुक्यांमध्ये दुष्काळाची दुसरी कळ लागू झाली. दुष्काळाची दुसरी कळ लागू झालेल्या ३ तालुक्यांमध्ये प्रत्यक्ष पिकांचे नुकसानीचे सर्वेक्षण (Ground Truthing) करण्यात आले असून त्या आधारे राज्यस्तरीय दुष्काळ देखरेख समितीकडून प्राप्त झालेल्या प्रस्तावानुसार राज्यातील तालुक्यांमध्ये दुष्काळ जाहीर करून सवलती लागू करण्याबाबत वाचा येथील शासन निर्णय क्रमांक ६ अन्वये निर्देश दिले आहेत. सदर शासन निर्णयांमध्ये जाहीर केलेल्या सवलती उपाययोजनांमध्ये १) सहकारी कर्जाचे पुनर्गठन व २) शेतीशी निगडित कर्जाच्या वसुलीस स्थगिती अशा सहकारी विभागाशी संबंधित सवलती/उपाययोजनांचा समावेश आहे.
तसेच राज्यामध्ये खरीप २०१९ च्या हंगामामध्ये पीक काढणीला आलेली असताना सर्वत्र अतिवृष्टी झाल्यामुळे उभ्या पीकांचे नुकसान झालेले आहे. सध्या कर्ज वसूलीचा हंगाम सुरू असून या हंगामामध्ये कर्ज वसूली केल्यास शेतकरी अडचणीत येण्याची शक्यता आहे. सदर वस्तुस्थितीस अनुसरून कर्जाच्या वसूलीस स्थगिती देण्याची बाब शासनाच्या विचाराधीन होती.
२. महसूल व वन विभागाच्या वरील अ.क्र.६ येथील शासन निर्णयाच्या अनुषंगाने सहकारी कर्जाचे पुनर्गठन व शेतीशी निगडित कर्जाच्या वसुलीस स्थगिती सवलती / उपाययोजना लागू करण्याची बाब शासनाच्या विचाराधीन होती.
शासन परिपत्रक :
सन २०१९ च्या खरीप हंगामात महसूल व वन विभाग (मदत व पुनर्वसन) यांच्यामार्फत राज्यातील तालुक्यांमध्ये दुष्काळ जाहीर करून दुष्काळी भागात उपाययोजना व सवलती लागू करण्याबाबत निर्देश दिले आहेत.
# Page 2
शासन परिपत्रक क्रमांकः दुष्काळ-१११९/प्र.क्र. ११८/१८-स
२. या परिपत्रकान्वये सूचित करण्यात येते की, संदर्भाधीन वाचा अ.क्र.६ येथे नमूद केलेल्या दि. ३१/१०/२०१९ च्या शासन निर्णयान्वये दुष्काळ जाहीर केलेल्या सोबत जोडलेल्या परिशिष्टातील २ तालुक्यांमध्ये - खरीप २०१९ हंगामातील शेतीशी निगडीत कर्जाच्या वसुलीस स्थगिती व अल्पमुदत पीक कर्जाचे मध्यम मुदत कर्जात (कालावधी ५ वर्ष) पुनर्गठन करण्यास मान्यता देण्यात येत आहे. त्या अनुषंगाने, राष्ट्रीयकृत बँका, व्यापारी बँका, महाराष्ट्र राज्य सहकारी बँक लि. व संबंधित जिल्हा मध्यवर्ती बँकांनी आवश्यक ती कार्यवाही करावी.
सुलभ संदर्भासाठी उपरोक्त शासन निर्णयाची परिशिष्टे यासोबत जोडली आहेत. संदर्भाधीन शासन निर्णय महाराष्ट्र शासनाच्या संकेत स्थळावर उपलब्ध आहेत.
३. खरीप २०१९ हंगामातील पीक कर्जाच्या परतफेडीचा दिनांक ३१ मार्च २०२० असल्याने वरीलप्रमाणे बाधित तालुक्यातील जे शेतकरी विहीत मुदतीत पीक कर्जाची परतफेड करू शकणार नाहीत अशा शेतकऱ्यांची संमती घेऊन खरीप २०१९ च्या हंगामातील पीक कर्जाचे व्याजासह मध्यम मुदत कर्जात ५ वर्षाच्या कालावधीसाठी पुनर्गठन करण्यात यावे.
तसेच खरीप २०१९ हंगामातील राज्यातील उपरोक्त तालुक्यातील शेतीशी निगडीत कर्जाच्या वसुलीस पुढील आदेशापर्यंत स्थगिती देण्यात येत आहे. त्या अनुषंगाने, राष्ट्रीयकृत बँका, व्यापारी बँका, महाराष्ट्र राज्य सहकारी बँक लि. व संबंधित जिल्हा मध्यवर्ती बँकांनी आवश्यक ती कार्यवाही करावी.
उपरोक्त तालुक्यामधील खरीप २०१९ मधील पीक कर्जाच्या पुनर्गठनाची कार्यवाही सर्व बँकांनी दि. ३१ जुलै, २०२० पर्यंत पूर्ण करावी व अशा शेतकऱ्यांना खरीप २०२० हंगामासाठी पीक कर्ज उपलब्ध करून देण्यात यावे. या शासन निर्णयाची अंमलबजावणी कटाक्षाने करण्यात येईल, याची सहकार आयुक्त व निबंधक, सहकारी संस्था, महाराष्ट्र राज्य, पुणे तसेच समन्वयक, राज्यस्तरीय बँकर्स समिती (SLBC) बँक ऑफ महाराष्ट्र, पुणे यांनी दक्षता घ्यावी.
# Page 3
# Page 4
# Page 5
# Page 6
# Page 7
# Page 8