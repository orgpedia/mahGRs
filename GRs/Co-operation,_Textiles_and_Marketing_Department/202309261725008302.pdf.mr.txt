# Page 1
महाराष्ट्र राज्य हातमाग महामंडळ मर्यां, नागपूर यांना “न्यायालयीन कामकाजासाठी लागणारा निधी” कर्ज स्वरुपात उपलब्ध करुन देणे या बाबीला प्रशासकीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : पुरक-२०२३/प्र.क्र.६५/टेक्स-३
नवीन प्रशासन भवन, १४ वा मजला,
मादाम कामा रोड, हुतात्मा राजगुरू चौक,
मंत्रालयासमोर, मुंबई ४०० ०३२.
दिनांक : २६ सप्टेंबर, २०२३.
प्रस्तावना:
वस्त्रोद्योग विभागाच्या अधिनस्त असलेले महाराष्ट्र राज्य हातमाग महामंडळ यांना कर्जे, भागभांडवल स्वरुपात आर्थिक मदत शासनाकडून करण्यात येते. हातमाग महामंडळाची आर्थिक परिस्थिती अत्यंत बिकट व हालाखीची आहे. सदर आर्थिक परिस्थितीमुळे हातमाग महामंडळ विणकरांच्या मागण्या पूर्ण करु शकत नाहीत. त्यामुळे सदर हातमाग महामंडळातील विणकर त्यांच्या मागण्यांबाबत न्यायालयात धाव घेतात. सदर हातमाग महामंडळाकडे दि. ३१.०३.२०२३ पावेतो एकुण ७ प्रकरणे कामगार न्यायालयात, १ प्रकरण औद्योगिक न्यायालयात आणि ७ प्रकरणे उच्च न्यायालयात न्यायदानासाठी प्रलंबित आहे. सध्या हातमाग महामंडळाकडे एकुण १५ प्रकरणे न्यायप्रविष्ठ आहेत. त्यामुळे सदरची न्यायालयीन प्रकरणे भविष्यात महामंडळाचे विरोधात निकाली निघाल्यास महामंडळावर आर्थिक भार पडण्याची शक्यता नाकारता येणार नाही. सदर आर्थिक बाबींकरीता हातमाग महामंडळ शासनाकडे विशेष बाब म्हणून निधी उपलब्ध करुन देण्यासाठी वारंवार मागणी करण्याची शक्यता नाकारता येत नाही. त्याकरीता हातमाग महामंडळासाठी “न्यायालयीन कामकाजासाठी लागणारा निधी” कर्ज स्वरुपात उपलब्ध करुन देणेबाबत ही बाब शासनाचे विचाराधीन होती. भविष्यात न्यायालयीन निर्देशाचा अवमान हातमाग महामंडळाकडून होऊ नये याचा सर्वकष विचार करता बांधिलकीच्या दृष्टिने वस्त्रोद्योग विभागाच्या अधिनस्त असलेले हातमाग महामंडळासाठी पुरवणी मागणीद्वारे वित्त विभागाकडून निधी उपलब्ध होण्याच्या अनुषंगाने पुढीलप्रमाणे निर्णय घेण्यात येत आहे.
शासन निर्णय :
महाराष्ट्र राज्य हातमाग महामंडळ यांना त्यांच्या प्रलंबित न्यायप्रविष्ठ प्रकरणासाठी “न्यायालयीन कामकाजासाठी लागणारा निधी” रु.४,१३, ३७,१६९/- ह्या विशेष बाबींकरीता वित्त विभागाकडून पुरवणी मागणीद्वारे अतिरिक्त निधी उपलब्ध होण्याच्या अनुषंगाने शासनाची मान्यता प्रदान करण्यात येत आहे.
# Page 2
शासन निर्णय क्रमांकः पुरक-२०२३/प्र.क्र.६५/टेक्स-३
२. सदर “न्यायालयीन कामकाजासाठी लागणारा निधी” करीता लागणारी रक्कम ही सन २०२३-२०२४ या आर्थिक वर्षात किमान रु.४, १३,३७, १६९/- कोटी इतकी कमालमर्यादेत अर्थसंकल्पीय तरतूद पुरवणी मागणीद्वारे करण्यात येईल.
३. उपरोक्त अर्थसहाय्याची रक्कम उपलब्ध झाल्यानंतर आयुक्त (वस्त्रोद्योग), वस्त्रोद्योग आयुक्तालय, नागपूर यांनी आहरीत करुन महाराष्ट्र राज्य हातमाग महामंडळ यांना त्वरेने वितरीत करावी. तसेच सदर खर्चाचा तपशील महाराष्ट्र राज्य हातमाग महामंडळ यांनी वित्तीय वर्ष समाप्तीनंतर १५ एप्रिल, २०२४ पूर्वी आयुक्त (वस्त्रोद्योग), वस्त्रोद्योग आयुक्तालय यांना सादर करावा.
४. प्रस्तुत योजनेवर होणारा खर्च खालील लेखाशिर्षाखाली खर्ची टाकण्यात यावा आणि त्या आर्थिक वर्षातील मंजूर तरतुदीमधून भागविण्यात यावा.
मागणी क्रमांक :- व्हि-५ ६८६० ग्राहकोपयोगी उद्योगांसाठी कर्जे, ०१, वस्त्रोद्योग, १९०-सार्वजनिक क्षेत्रातील व इतर उपक्रमांना कर्जे (०२) कर्ज योजना (०२) (०४) महाराष्ट्र राज्य हातमाग महामंडळ मर्यादित, नागपूर यांस कर्जे (कार्यक्रम) (६८६०००९३), ५५- कर्ज व आगाऊ रकमा
५. सदर रक्कम ज्या प्रयोजनासाठी वितरीत करण्यात येत आहे, त्याच प्रयोजनासाठी खर्च करण्यात यावी.
# Page 3