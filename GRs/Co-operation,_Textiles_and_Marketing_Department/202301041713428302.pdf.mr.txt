# Page 1
सुधारीत प्रकल्प अहवाल किंमतीस मान्यता मिळणेबाबत जयभवानी महिला सहकारी सूतगिरणी मर्या., एरंडेश्वर, ता.
पुर्णा, जि. परभणी.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रकल्प १२१८/प्र.क्र.७६/टेक्स१ (ब)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०४.०१.२०२३.
वाचा : १. शासन निर्णय, सहकार व वस्त्रोद्योग विभाग क्र.सूतगि-२१९३/प्र.क्र.१८६/टेक्स-१, दि.११.०८.१९९३.
२. शासन निर्णय, सहकार व वस्त्रोद्योग विभाग क्र.सूतगि-१२९५/प्र.क्र.३३६/टेक्स-१, दि.१६.०१.१९९६.
३. शासन निर्णय, सहकार व वस्त्रोद्योग विभाग क्र.सूतगि-११९७/प्र.क्र.२७९/टेक्स-१, दि.३१.०३.१९९८.
४. शासन निर्णय, सहकार व वस्त्रोद्योग विभाग क्र.सूतगि-११०१/प्र.क्र.२०३ / टेक्स-१, दि.३१.०३.२००१.
५. शासन निर्णय, सहकार व वस्त्रोद्योग विभाग क्र. सूतगि-११०१/प्र.क्र.३८/टेक्स-१, दि.१८.०१.२००६.
६. शासन निर्णय, सहकार व वस्त्रोद्योग विभाग क्र.सूतगि-११०१/प्र.क्र.७०/टेक्स-१, दि.१६.०१.२००८.
७. शासन निर्णय, सहकार व वस्त्रोद्योग विभाग क्र.सूतगि-११०१/प्र.क्र.७०/टेक्स-१ (अ), दि.१६.०१.२००९.
८. शासन निर्णय, सहकार व वस्त्रोद्योग विभाग क्र.सूतगि-११०९/प्र.क्र.७०/ टेक्स-१ (अ), दि.१६.०१.२०१०.
९. शासन निर्णय, सहकार व वस्त्रोद्योग विभाग क्र.सूतगि-११०९/प्र.क्र.७०-२/टेक्स-१, दि.१६.०१.२०११.
१०. शासन निर्णय, सहकार व वस्त्रोद्योग विभाग क्र. प्रकल्प-१२१३/प्र.क्र.८२/टेक्स-१-ब, दि.२५.११.२०१३.
११. शासन निर्णय, सहकार व वस्त्रोद्योग विभाग क्र.सूतगि-१११४/प्र.क्र.४९ (८)/टेक्स-१ (अ), दि.३१.०३.२०१५.
१२. शासन निर्णय, सहकार व वस्त्रोद्योग विभाग क्र.सूतगि-३३१६/प्र.क्र.८१/टेक्स-१ (अ), दि.१०.०७.२०१७.
# Page 2
शासन निर्णय क्रमांकः प्रकल्प १२१८/प्र.क्र.७६/टेक्स१ (ब)
१३. शासन निर्णय, सहकार व वस्त्रोद्योग विभाग क्र.सूतगि-३३१७/प्र.क्र.९०/टेक्स-१ (ब), दि.०२.११.२०१८ १४. शासन निर्णय, सहकार व वस्त्रोद्योग विभाग क्र प्रकल्प १२१८/प्र.क्र.७६/टेक्स १(ब), दि.०४.०७.२०१९ १५. शासन निर्णय, सहकार व वस्त्रोद्योग विभाग क्र प्रकल्प १२१५/प्र.क्र.५०/टेक्स १ (अ), दि.१७.०६.२०२१ १६. शासन निर्णय, सहकार व वस्त्रोद्योग विभाग क्र प्रकल्प १२१८/प्र.क्र.७६/टेक्स १(ब), दि.२४.०६.२०२२ १७. आयुक्त, वस्त्रोद्योग, नागपूर यांचे पत्र क्र.कार्या. ६(१)/सूतगि/प्रकल्प/जयभवानी महिला / ६१३०/ २०२२, दि.०३.११.२०२२.
प्रस्तावना: जयभवानी महिला सहकारी सूतगिरणी मर्या., एरंडेश्वर, ता. पुर्णा, जि. परभणी या सूतगिरणीची नोदणी दि.०९.०८.२०१७ रोजी करण्यात आली आहे. शासन निर्णय दि.०२.११.२०१८ अन्वये या सूतगिरणीची शासकीय अर्थसहाय्यासाठी निवड करण्यात आली आहे. शासन निर्णय दि.०४.०७.२०१९ नुसार सूतगिरणीचा प्रकल्प अहवाल रु.६१७४.२४ लाख इतका मान्य करण्यात आला आहे. शासनाने दि.१७.०६.२०२१ रोजीच्या शासन निर्णयान्वये, राज्यातील सहकारी सूतगिरण्यांची प्रकल्प किंमत रु.८०९०.०० लाख इतकी निश्चित केली आहे. शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षीक योजना काळातील ज्या सहकारी सुतगिरण्याचे प्रकल्प पूर्ण क्षमतेने सुरू झालेले नाहीत. अशा सहकारी सुतगिरण्यांना देखील प्रो रेटा पध्दतीने रु.८०९०.०० लाख प्रकल्प किंमत लागु करण्याचा निर्णय घेतलेला आहे. सदर निर्णयाच्या अनुषंगाने या सुतगिरणीने महाराष्ट्र राज्य सहकारी वस्त्रोद्योग महासंघ, मुंबई यांचेकडून २५,२०० चात्यांचा रु.८०९०.०० लाख किंमतीचा सुधारीत प्रकल्प अहवाल तयार करुन घेतला आहे. शासन निर्णय दि. २४ जून, २०२२ नुसार सदर सूतगिरणीच्या प्रकल्प किंमतीबाबत प्रो-रेटा च्या सूत्रानुसार आयुक्त (वस्त्रोद्योग) यांचेकडून जी प्रकल्प किंमत निश्चित होईल ती या सूतगिरणीची अंतिम सुधारीत प्रकल्प किंमत निश्चित करण्यात येईल या अटीच्या अधीन सूतगिरणीच्या रु.८०९०.०० लाख या प्रकल्प किंमतीस तत्वतः मान्यता देण्यात आलेली आहे.
मा.मंत्री (वस्त्रोद्योग) यांचे अध्यक्षतेखाली दि. २३.०६.२०२२ रोजी झालेल्या बैठकीमध्ये “सहकारी सूतगिरण्यांच्या प्रकल्प अहवाल किंमत रु.५३.०० कोटी वरुन रू.६१.७१ कोटी करतांना सूतगिरण्यांची उभारणी करतांना झालेले काम, झालेला खर्च, त्यावर झालेला खर्च, आणि राहिलेले काम व त्यासाठी लागणारा अपेक्षित खर्च या अहर्तेनुसार प्रो-रेटा पध्दतीने प्रकल्प किंमत सुधारीत केलेली आहे, त्याच सुत्राप्रमाणे सूतगिरणीची सुधारीत अहवाल रु.६१.७४ कोटींवरून रू.८०.९० कोटी इतक्या मर्यादेत निश्चित करण्यात यावी, असा निर्णय झालेला आहे. दि. २३.०६.२०२२ पृष्ठ ७ पैकी २
# Page 3
शासन निर्णय क्रमांकः प्रकल्प १२१८/प्र.क्र.७६/टेक्स१ (ब)
रोजीच्या बैठकीतील निर्णयानुसार आयुक्त (वस्त्रोद्योग) यांनी आता या सूतगिरणीची प्रकल्प अहवाल किंमत पुन्हा तपासून रु.८००७.२४ लाख निर्धारित करण्यात आलेली आहे. जय भवानी महिला शेतकरी सहकारी सूतगिरणी मर्या. एरंडेश्वर ता. पूर्णा जि. परभणी या सूतगिरणीच्या रु.८००७.२४ लाखाच्या सुधारीत प्रकल्प अहवालास मंजुरी देण्याबाबत दि.३०.११.२०२२ रोजी मा.मंत्री (वस्त्रोद्योग) यांच्या अध्यक्षतेखालील सुकाणू समितीची बैठक संपन्न झाली. या बैठकीत आयुक्त (वस्त्रोद्योग) यांनी सदर सूतगिरणीच्या प्रस्तावित केलेल्या रु.८००७.२४ लाख इतक्या सुधारीत प्रकल्प अहवाल किंमतीस अटीच्या अधीन राहून मान्यता देण्यात आली आहे. त्यानुसार जयभवानी महिला सहकारी सूतगिरणी मर्या., एरंडेश्वर, ता. पुर्णा, जि. परभणी या सूतगिरणीच्या रु. ८००७.२४ लाख इतक्या प्रकल्प किंमतीस मंजूरी देण्याचा प्रस्ताव शासनाच्या विचाराधीन होता.
शासन निर्णय : वरील प्रस्तावनेमध्ये नमुद केल्यानुसार जयभवानी महिला सहकारी सूतगिरणी मर्या., एरंडेश्वर, ता. पुर्णा, जि. परभणी या सूतगिरणीच्या रु.८००७.२४ लाख इतक्या सुधारित प्रकल्प किंमतीस खालील अटी व शर्तीच्या अधिन राहून याद्वारे मान्यता देण्यात येत आहे: सूतगिरणीने प्रकल्पासाठी आवश्यक असलेल्या मशिनरीची मागणी संबंधित मशिनरी उत्पादकाकडे नोंदवून तसे शासनास कळवावे. सदर मशिनरीच्या किंमतीपैकी शासनाकडून सूतगिरणीस देणे असलेली शासकीय भागभांडवलाची रक्कम संबंधित मशिनरी उत्पादकाला सर्व मशिनरी सूतगिरणीमध्ये स्थापित (Install) झाल्यावर सूतगिरणीने खालील कागदपत्रे शासनास उपलब्ध करून दिल्यानंतर शासनाकडून परस्पर अदा करण्यात येईल.
a) सूतगिरणी पूर्ण क्षमतेने चालविण्यासाठी लागणाऱ्या यंत्रसामुग्रीची मागणी नोंदविलेला आदेश व देयकाची प्रमाणित प्रत (Order and Invoice).
b) सूतगिरणी पूर्ण क्षमतेने चालविण्यासाठी लागणाऱ्या मशिनरीची यादी व प्रतिज्ञा पत्र (प्रतिज्ञापत्र या शासन निर्णयासोबत जोडलेल्या परिशिष्ठ-०१ प्रमाणे) c) यंत्रसामुग्री योग्यरितीने स्थापित झाल्याच्या अहवालाची प्रमाणित प्रत (Installation Report) d) यंत्रसामुग्रीच्या एकूण किंमतीपैकी शासनाकडून सूतगिरणीस शासकीय भागभांडवल म्हणून देय असलेली रक्कम वगळता, यंत्रसामुग्रीची उर्वरित रक्कम सूतगिरणीने सदर कंपनीस अदा केल्याच्या पावतीची प्रमाणित प्रत.
e) यंत्रसामुग्रीची रक्कम ज्या कंपनीस द्यावयाची आहे त्या कंपनीचा बँक खाते क्रमांकासह इतर आवश्यक तपशील.
सदर सर्व कागदपत्रे आयुक्त (वस्त्रोद्योग) यांचे कार्यालयाने तपासून, प्रमाणित करून व आवश्यकता असल्यास क्षेत्रभेटीने खात्री करून शासनाकडे सादर करण्यात यावे.
पृष्ठ ७ पैकी ३
# Page 4
शासन निर्णय क्रमांकः प्रकल्प १२१८/प्र.क्र.७६/टेक्स१ (ब)
२. सदर सुतगिरणीवर खालील बाबी बंधनकारक राहतील: १) सूतगिरणीच्या कामासाठी कालबध्द कार्यक्रम (Time bound Program) आखून घ्यावा व त्यानुसार सूतगिरणीची उभारणी विहित कालावधीत करावी.
२) शासन निर्णय दि.२४.३.१९९९ मधील सूतगिरणी परतफेडीस पात्र होण्याबाबतच्या अटीमध्ये दि.१०.०७.२०१७ रोजीच्या शासन निर्णयान्वये सुधारणा करण्यात आली असून सदरची सुधारणा या सूतगिरणीसाठी बंधनकारक राहील.
३) सूतगिरणीस निधी उभा करण्यासाठी कोणती बँक कर्ज देणार आहे, त्या बँकेचे कर्ज मंजूर करण्यात येत असल्याबाबतचे पत्र सादर करावे.
४) सूतगिरणीच्या कामकाजावर व प्रकल्प उभारणीवर लक्ष देऊन त्याबाबतचा तिमाही प्रगती अहवाल आयुक्त वस्त्रोद्योग, नागपूर यांनी विहित विवरणपत्रात शासनास सादर करावा.
५) सूतगिरणीचा प्रकल्प एक पथदर्शक प्रकल्प म्हणून उभा राहील याबाबत सूतगिरणीने तसेच आयुक्त वस्त्रोद्योग, नागपूर यांनी दक्षता घ्यावी.
सदर सूतगिरणी सर्वसाधारण प्रवर्गातील असल्याने शासनाने भविष्यात काही अटी/ शर्ती घातल्यास त्या या सूतगिरणीवर बंधनकारक असतील.
७) दि.१७ ऑक्टोबर, २०१६ रोजीच्या राजपत्रान्वये राज्यातील सहकारी संस्थांवर दोन शासकीय सदस्य नेमण्याच्या अनुषंगाने महाराष्ट्र सहकारी संस्था अधिनियम, १९६० मध्ये सुधारणा करण्यात आली असून सदर निर्णय या सूतगिरणीस बंधनकारक राहील.
३. या सूतगिरणीचे सभासद भागभांडवल व शासकीय भागभांडवल यांचे प्रमाण १:९ असे राहील. त्यानुसार सूतगिरणीने पुढीलप्रमाणे निधी उपलब्ध करावयाचा आहे.
----------------------------------------------------
| अ. क्र. | तपशिल | प्रकल्प किंमतीनुसार उभारावयाची रक्कम |
| १ | सभासद भागभांडवल (५%) | ४००.३६ |
| २ | शासकीय भागभांडवल (४५% ) | ३६०३.२६ |
| ३ | दिर्घ मुदती कर्ज (५०%) | ४००३.६२ |
|  |  | ८००७.२४ |
----------------------------------------------------
पृष्ठ ७ पैकी ४
# Page 5
शासन निर्णय क्रमांकः प्रकल्प १२१८/प्र.क्र.७६/टेक्स१ (ब)
४. या सूतगिरणीचा प्रकल्प किंमतीचा बाबनिहाय तरतुदीचा तपशील खालीलप्रमाणे राहील व
त्यामर्यादेत या सूतगिरणीने खर्च करणे सूतगिरणीस बंधनकारक राहील. (रु.लाखात)
----------------------------------------------------------------------------
| अ. क्र. | तपशिल | प्रोरेटा पद्धतीने निश्चित झालेली सुधारीत प्रकल्प अहवाल किंमत |
|  | जमीन व जमीन सुधारणा | ८९.४५ |
| २ | फॅक्टरी इमारत व इतर बांधकाम | १९०८.३८ |
|  | प्लॅट अँड मशिनरी | ४०६७.३० |
| ४ | इतर कायम मालमत्ता | ९१०.७९ |
| ५ | स्टोअर्स व स्पेअर्स | ८८.८७ |
| ६ | मार्जीन मनी | ४११.१२ |
| ७ | प्रिऑपरेटिव्ह खर्च | १८७.०० |
| ८ | कॉन्टीजंसी | ३४४.३३ |
|  | एकूण | ८००७.२४ |
----------------------------------------------------------------------------
५. सूतगिरणीने रु.८००७.२४ लाख इतक्या किंमतीमध्ये प्रकल्पाची उभारणी पूर्ण करावी.
प्रकल्प पूर्ण करण्यासाठी वरीलप्रमाणे त्या त्या प्रयोजनासाठी मंजूर किंमतीपेक्षा जास्त रक्कम खर्च झाल्यास जास्तीची रक्कम सूतगिरणीने स्वनिधीतून उभी करणे आवश्यक राहील. प्रकल्पावर अतिरिक्त होणारा खर्च सूतगिरणीला स्वतः करावा लागेल. तसेच यंत्रसामुग्री खरेदी व स्थापत्य
बांधकामासाठी शासन निर्णय दि.१५.०६.२००६ व दि.२८.०३.२०१८ नुसार मान्यता घ्यावी.
सूतगिरणीच्या संचालक मंडळाने सूतगिरणीच्या खर्चावर कडक नियंत्रण ठेवावे व अनावश्यक खर्च
टाळावा.
# Page 6
# Page 7