# Page 1
प्राथमिक कृषी पतपुरवठा सहकारी संस्था
तथा विविध कार्यकारी सहकारी
संस्थांमध्ये सचिवांची नामनिदेशनाद्वारे
अथवा सरळसेवेद्वारे नेमणुक करण्याबाबत
मार्गदर्शक सुचना निर्गमित करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन आदेश क्र:- संकिर्ण ०६२५/ प्र.क्र. १४०/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- ०५ ऑगस्ट, २०२५
वाचा :-
१.सहकार आयुक्त व निबंधक, सहकारी संस्था, महाराष्ट्र राज्य पुणे यांचे पत्र क्र. कृषीपत-
१३/क.६९अ/नि.५३अ-ब/२०२५, दि. २३.०५.२०२५
२.महाराष्ट्र सहकारी संस्था अधिनियम, १९६० चे कलम ६९अ व नियम ५३ब
प्रस्तावना -
राज्य शासनाने महाराष्ट्र सहकारी संस्था अधिनियम, १९६० मध्ये सुधारणा करुन प्राथमिक
कृषी पतपुरवठा सहकारी संस्थांच्या सचिवांचा जिल्हा संवर्ग गठीत करण्यासाठी कलम ६९अ
नव्याने समाविष्ट्ट केले आहे. त्याबाबतची अधिसुचना दि. १८.०३.२०२४ रोजीच्या शासन
राजपत्रात प्रसिध्द करण्यात आली आहे. सदर कलमाच्या उपकलम (१) मधील तरतुदीनुसार
सहकारी जिल्हा संवर्गामध्ये भरती करावयाच्या व्यक्तींची संख्या व त्यांच्या सेवेच्या शर्ती निश्चित
करण्याचे अधिकार राज्य शासनास आहेत.
शासनाने महाराष्ट्र सहकारी संस्था नियम, १९६१ मधील नियम ५३अ व नियम ५३ब शासनाने
दि. २३.०४.२०२५ रोजी प्रसिध्द केले आहेत. सदर नियम ५३ब मधील तरतुदीनुसार जिल्हा
देखरेख सहकारी संस्थेमध्ये नामनिदेशनाद्वारे अथवा सरळसेवेद्वारे नेमणुक करावयाच्या सचिवांची
संख्या, त्यांची शैक्षणिक अर्हता व अनुभव, भरती व नामनिदेशनाची कार्यपध्दती आणि सेवेच्या शर्ती
बाबत मार्गदर्शक तत्वे विहित करण्याचे अधिकार राज्य शासनास आहेत.
वाचा क्र. १ अन्वये सहकार आयुक्त व निबंधक, पुणे यांनी महाराष्ट्र सहकारी संस्था नियम,
१९६१ मधील नियम ५३ब मधील तरतुदीनुसार प्राथमिक कृषी पतपुरवठा सहकारी संस्था / विविध
कार्यकारी सहकारी संस्थांमध्ये सचिवांची नामनिदेशनाद्वारे अथवा सरळसेवेद्वारे नेमणुक
करावयाची संख्या, त्यांची शैक्षणिक अर्हता व अनुभव, भरती व नामनिदेशनाची कार्यपध्दती आणि
सेवेच्या शर्ती बाबत मार्गदर्शक तत्वांचा मसूदा मान्यतेसाठी शासनास सादर केला आहे.
शासन आदेश:-
महाराष्ट्र सहकारी संस्था अधिनियम, १९६० चे कलम ६९अ (१) अन्वये शासनास प्राप्त
असलेल्या अधिकारान्वये राज्यातील जिल्हा देखरेख सहकारी संस्थेमार्फत प्राथमिक कृषी
पतपुरवठा सहकारी संस्था / विविध कार्यकारी सहकारी संस्थांमध्ये सचिवांची नामनिदेशनाद्वारे
अथवा सरळसेवेद्वारे नेमणुक करावयाची संख्या, त्यांची शैक्षणिक अर्हता व अनुभव, भरती व
# Page 2
शासन आदेश क्रमांकः संकिर्ण ०६२५/ प्र.क्र. १४०/१८-स
नामनिदेशनाची कार्यपध्दती आणि सेवेच्या शर्ती यांबाबत खालीलप्रमाणे मार्गदर्शक तत्वे विहित
करण्यात येत आहे :-
१. महाराष्ट्र सहकारी संस्था नियम, १९६१ मध्ये सुधारणा करण्यासाठी दि. ०८.१०.२०२४
रोजी नियम ५३अ व नियम ५३ब या नियमांचा मसुदा प्रसिध्द करण्यात आला आहे. त्यानुसार दि.
०८.१०.२०२४ पयंत जिल्हा उपनिबंधक, सहकारी संस्था यांचे अध्यक्षतेखालील जिल्हास्तरीय
समितीने नियुक्तीस मान्यता दिल्यानुसार प्राथमिक कृषी पतपुरवठा सहकारी पतसंस्थांनी नियुक्त
केलेल्या आणि सध्या कार्यरत असलेल्या संस्था सचिवांना प्राधान्याने जिल्हा देखरेख सहकारी
संस्थेने संस्थेच्या सेवेत सामील करुन घ्यावे. जिल्हास्तरीय समितीकडून दि. ०८.१०.२०२४ पयंत
मान्यता दिलेल्या सचिवांची यादी जिल्हा उपनिबंधक, सहकारी संस्था यांनी जिल्हा देखरेख
सहकारी संस्थेस उपलब्ध करून दयावी.
२.नामनिदेशानाद्वारे नियुक्त करावयाच्या सचिवांच्या अटी व शर्ती खालीलप्रमाणे :-
i.जिल्हा देखरेख सहकारी संस्था जिल्हास्तरीय समितीकडुन प्राप्त यादीमधील संस्था
नियुक्त सचिवांची जिल्हास्तरीय समितीच्या मान्यतेनंतरची संबंधित संस्थेमधील
प्रत्यक्ष झालेली सेवा विचारात घेऊन त्यानुसार जिल्हा देखरेख सहकारी संस्थेकडील
सेवाज्येष्ट्ठता व वेतनश्रेणी संबधित सचिवांना लागु करावी. यासाठी संबधित सचिवाने
जिल्हा देखरेख सहकारी संस्थेकडे अर्ज करणे आवश्यक राहील.
ii.जिल्हा देखरेख सहकारी संस्थेमध्ये नामनिदेशनाद्वारे नियुक्त केलेल्या सचिवास
जिल्हा देखरेख सहकारी संस्थेचे सेवा नियम समावेशनाच्या दिनांकानुसार लागु
होतील.
iii.नामनिदेशानाद्वारे नियुक्त केल्यानंतर संबधित सचिव जिल्हा देखरेख सहकारी
संस्थेच्या आस्थापनेवर आल्यापासून त्यास निवृत्ती वेतन, ग्रॅच्युइटी या सुविधा लागू
राहतील.
iv.नामनिदेशित केलेल्या सचिवास जिल्हा देखरेख सहकारी संस्था नामनिदेशनाद्वारे
कोणत्याही प्राथमिक कृषी पतपुरवठा सहकारी संस्थेकडे प्रतिनियुक्तीने सचिव
पदावर नियुक्त करु शकेल ही बाब मान्य असल्याचे संबंधित सचिवाने लेखी संमती
देणे आवश्यक राहील.
v.नामनिदेशनाद्वारे नियुक्त केलेल्या सचिवास मुळच्या संस्थेमध्ये मिळणारे वेतन
कितीही असले तरी जिल्हा देखरेख सहकारी संस्थेमध्ये नियुक्ती झाल्यानंतर
सेवाज्येष्ट्ठतेनुसार लागु करण्यात येणारी वेतनश्रेणी मान्य असल्याचे संबंधित सचिवाने
लेखी संमती देणे आवश्यक राहील.
vi. नामनिदेशनाद्वारे सचिव नियुक्त झाल्यानंतर संबंधित प्राथमिक कृषी पतपुरवठा
सहकारी संस्थेस अन्य व्यक्तीची सचिव पदावर नियुक्ती करता येणार नाही व अशी
नियुक्ती वैध असणार नाही.
३. नामनिदेशनाद्वारे नियुक्त करावयाच्या कार्यवाहीबाबत वाद अथवा मतभेद निर्माण
झाल्यास त्याबाबत निराकरण करण्याचे अधिकार खालीलप्रमाणे गठीत जिल्हा स्तरीय समितीस
राहतील. सदर निर्णयाविरुध्द संबंधितास राज्य स्तरीय समितीकडे दाद मागता येईल.
पृष्ट्ठ ४ पैकी २
# Page 3
शासन आदेश क्रमांकः संकिर्ण ०६२५/ प्र.क्र. १४०/१८-स
जिल्हा स्तरीय समितीची रचना खालीलप्रमाणे राहील:-
-------------------------------------------------------------------------------------------------------
| अ.क्र. | जिल्हा स्तरीय समिती सदस्य | पद |
| १ | जिल्हा उपनिबंधक, सहकारी संस्था | अध्यक्ष |
| २ | जिल्हा मध्यवर्ती सहकारी बँकेचे मुख्य कार्यकारी अधिकारी अथवा बँकेमार्फत नियुक्त केलेला अधिकारी | सदस्य |
| ३ | जिल्हा विशेष लेखापरिक्षक, सहकारी संस्था, वर्ग १ | सदस्य |
| ४ | जिल्हा गटसचिव संघटनेचे दोन प्रतिनिधी | सदस्य |
| ५ | सहाय्यक निबंधक अधिन जिल्हा उपनिबंधक, सहकारी संस्था | सदस्य सचिव |
-------------------------------------------------------------------------------------------------------
राज्य स्तरीय समितीची रचना खालीलप्रमाणे राहील:-
---------------------------------------------------------------------------------------------------
| अ.क्र. | राज्य स्तरीय समिती सदस्य | पद |
| १ | सहकार आयुक्त व निबंधक, सहकारी संस्था, पुणे | अध्यक्ष |
| २ | अपर आयुक्त व विशेष निबंधक, सहकारी संस्था, पुणे | सदस्य |
| ३ | महाराष्ट्र राज्य सहकारी बँकेचे व्यवस्थापकीय संचालक अथवा बँकामार्फत नियुक्त केलेला अधिकारी | सदस्य |
| ४ | राज्य स्तरीय गटसचिव संघटनेचे दोन प्रतिनिधी | सदस्य |
| ५ | उपनिबंधक, सहकारी संस्था (कृषीपत) मुख्यालय, पुणे | सदस्य सचिव |
---------------------------------------------------------------------------------------------------
४. राज्यातील आदिवासी विविध कार्यकारी सहकारी संस्थांकडील जे सचिव सहकार आयुक्त
व निबंधक, सहकारी संस्था, पुणे यांचेकडील दि. १३.०५.२०१६ व दि. १८.०७.२०१६ रोजीच्या
परिपत्रकामध्ये नमूद शैक्षणिक व इतर अर्हता पूर्ण करीत असतील अशा सचिवांची सेवा जिल्हा
देखरेख सहकारी संस्थेकडे वर्ग करता येईल. सदर परिपत्रकातील शैक्षणिक व इतर अर्हतेची
पुर्तता पडताळून जिल्हा उपनिबंधक, सहकारी संस्था हे पात्र असणाऱ्या सचिवांची यादी जिल्हा
देखरेख सहकारी संस्थेस उपलब्ध करुन देतील.
५. जिल्हा देखरेख सहकारी संस्थेमध्ये नामनिदेशनाद्वारे नियुक्त करावयाच्या सचिवांबाबतची
कार्यवाही पूर्ण होईपयंत जिल्हा देखरेख सहकारी संस्थेने सरळसेवेद्वारे नवीन सचिवांची भरती
करु नये.
६. जिल्हा देखरेख सहकारी संस्थांनी सचिवांचा जिल्याचा आकृतीबंध तयार करुन त्यास
सहकार आयुक्त, कार्यालयाची मान्यता घ्यावी. या आकृतीबंधानुसार रिक्त ठरणारी पदे
सरळसेवेद्वारे भरती करण्यासाठीचा प्रस्ताव सहकार आयुक्त कार्यालयाकडून मंजुर करून घ्यावा
व त्यानंतरच प्रत्यक्ष भरती प्रक्रीया करावी.
७. जिल्हा देखरेख सहकारी संस्थेमध्ये सरळसेवेद्वारे भरती करावयाच्या सचिवांबाबत त्यांची
संख्या, शैक्षणिक आर्हता व अनुभव, भरतीची कार्यपध्दती इ. बाबत शासनाकडून यथावकाश
मार्गदर्शक तत्वे विहित करण्यात येतील.
पृष्ट्ठ ४ पैकी ३
# Page 4
शासन आदेश क्रमांकः संकिर्ण ०६२५/ प्र.क्र. १४०/१८-स
८. सदरचा शासन आदेश, महाराष्ट्र शासनाच्या www.maharashtra.gov.in या संकेत