# Page 1
विधानमंडळाच्या जून २०१९ च्या (पावसाळी) अधिवेशनात पुरवणी- मागणीस मान्यता दर्शविल्याप्रमाणे ६० टक्के निधी वितरणास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- अर्थसं ०५१९/प्र.क्र.६१/१३-स
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : २० ऑगस्ट, २०१९
वाचा:
१) राज्य सहकारी निवडणूक प्राधिकरण, पुणे यांचे पत्र क्र.रासनिप्रा/निवडणूक/लेखा/कक्ष-१५/ पावसाळी पुरवणी मागणी/४७००/२०१९ दि.२१.५.२०१९ २) वित्त विभाग,मंत्रालय, मुंबई यांचे परिपत्रक क्र.अर्थसं-२०१९/प्र.क्र.९२/अर्थ-३ दि.८ जुलै, २०१९.
३) सहकार, पणन व वस्त्रोद्योग विभाग शासन निर्णय क्र. पुरक-२०१९/प्र.क्र.२९/२०१९/१७स दि. १० जुलै, २०१९
प्रस्तावना :
राज्य सहकारी निवडणूक प्राधिकरण, पुणे यांचा वाचा क्र. १ येथील प्राप्त प्रस्तावाच्या अनुषंगाने ६ कंत्राटी लिपिक, ७ सेवानिवृत्त कंत्राटी अधिकारी व कर्मचारी तसेच ३ कंत्राटी शिपाई व बाह्यस्त्रोताद्वारे भाडेतत्वावर घेण्यात आलेल्या वाहनाचे भाडे तसेच वकिलाची फि इत्यादी रकमा अदा करण्यासाठी रु. ४५,९१,८८०/- इतक्या रकमेचा पुरवणी मागणीचा प्रस्ताव सन २०१९ च्या पावसाळी अधिवेशनात सादर केला होता. त्यापैकी कंत्राटी लिपिक, सेवानिवृत्त कंत्राटी अधिकारी व कर्मचारी व व्यावसायिक शुल्क अदा करण्यासाठी रु. ३८.४५ लक्ष इतक्या रकमेच्या पुरवणी मागणीस विधानमंडळाने मान्यता दर्शविली असल्याचे वाचा क्र.३ येथील शासन निर्णयान्वये कळविण्यात आले आहे. त्यानुसार निधी वितरणाबाबतचा प्रस्ताव वित्त विभागास सादर केला असता त्यांनी त्यापैकी ६०% निधि वितरणास सहमती दर्शविली आहे. उक्त सहमतीच्या अनुषंगाने निधी वितरणाची बाब शासनाच्या विचाराधीन होती.
शासन निर्णय :
राज्य सहकारी निवडणूक प्राधिकरण, पुणे कार्यालयासाठी सन २०१९-२०२० करीता माहे जून २०१९ च्या पावसाळी अधिवेशनात पुरक मागणीद्वारे मंजूर मागणी क्र. व्ही-२, २०७० इतर प्रशासनिक सेवा, ८००, इतर खर्च, (००)(०१) राज्य सहकारी निवडणूक प्राधिकरण (अनिवार्य) (२०७० ०८८२) १३- कार्यालयीन खर्च रु. ३७.१० लक्ष व २८-व्यावसायीक सेवा अंतर्गत रु. १.३५ लाख असे एकूण रु. ३८.४५ लक्ष इतकी पुरवणी मागणी मंजूर झाली आहे.
उपरोक्त मंजूर पुरवणी मागणीचा तपशील विचारात घेता प्रस्तावित प्रतिमाह वेतनाचा व वकील फी विषयक खर्चासाठी पुरवणी मागणी द्वारे मंजूर झालेल्या रु.३८.४५ लक्ष इतक्या निधीपैकी ६० % निधी म्हणजेच रु. २३.०७ लक्ष (रुपये तेवीस लक्ष सात हजार फक्त) इतका निधी वितरणास या शासन निर्णयान्वये मान्यता दर्शविण्यात येत आहे. त्याबाबतची विगतवारी कार्यालयीन खर्चासाठी रु.२२.२६ लक्ष (रुपये बावीस लक्ष सव्वीस हजार) तर व्यावसायिक सेवा अंतर्गत रु. ०.८१ लक्ष (रुपये एक्क्याऐंशी हजार फक्त) अशी असेल.
# Page 2
शासन निर्णय क्रमांक: अर्थसं ०५१९/प्र.क्र.६१/१३-स
सदर शासन निर्णय वित्त विभागाचा अनौ. सं.क्र. ३४७/२०१९/ व्यय-२, दि.२३/०७/२०१९ अन्वये
दिलेल्या मान्यतेच्या अनुषंगाने निर्गमित करण्यात येत आहे. तसेच सदर निधीचा विनियोग करताना वाचा क्र.
२ येथील शासन निर्णयात नमूद केल्याप्रमाणे मार्गदर्शक सूचनांचे काटेकोरपणे पालन करावे.