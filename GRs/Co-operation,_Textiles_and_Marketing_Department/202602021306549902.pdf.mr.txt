# Page 1
विभागीय सहनिबंधक सहकारी संस्था
(लेखापरिक्षण), मुंबई विभाग, मुंबई या
कार्यालयाचे नुतनीकरण व विद्युतीकरण
करण्यास येणाऱ्या खर्चास प्रशासकीय व
वित्तीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांकः संकीर्ण-२०२५/प्र.क्र. २८/२२-स
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक : ०२ फेब्रुवारी, २०२६.
संदर्भ : सहकार आयुक्त व निबंधक, सहकारी संस्था, महाराष्ट्र राज्य पुणे यांचे पत्र
क्रमांक: स.आ./संवका-१५/विसनि(लेप)/कार्या.नुतनीकरण/१७५/२०२५,
दिनांक २४/०२/२०२५.
प्रस्तावना :
विभागीय सहनिबंधक, सहकारी संस्था, (लेखापरिक्षण), मुंबई विभाग, मुंबई हे कार्यालय
विभागीय स्तरावर (मुंबई व कोकण विभाग) कार्यालय आहे. सदर कार्यालय हे साधारणत: २०००
चौ.फु. जागेत कार्यरत आहे.
सदर जागेचे नुतनीकरण व विद्युतीकरणाचे कामकाज करावयाचे असल्याने कार्यकारी
अभियंता, सार्वजनिक बांधकाम, पनवेल ( भिंगारी) यांनी या कार्यालयाची प्रत्यक्ष जागेची पाहणी
केली असता, सदर कार्यालय हे जूने झाले असुन कार्यालयातील दरवाजे, प्लाटर, रंगकाम, टेबल,
स्टोरेज, पारटिशन व इतर आवश्यक कामे जुनी झाली आहेत. तसेच सदर कार्यालयात कोणत्याही
प्रकारची दुरुस्ती झालेली नसल्याने नव्याने कार्यालय नुतनीकरणाचे कामकाज करणे आवश्यक
आहे, असे सूचित केले. त्यानुषंगाने विभागीय सहनिबंधक, सहकारी संस्था (लेखापरिक्षण), मुंबई
विभाग, मुंबई यांनी सदर कामांचे अंदाजित किंमत रु.५१,३९,१०९/- चे अंदाजपत्रक सार्वजनिक
बांधकाम विभाग, पनवेल यांच्या कार्यालयाकडून तयार करुन घेतले आहे. प्रस्तुत अंदाजपत्रकास
प्रशासकीय व वित्तीय मान्यता प्रदान करणेबाबत सहकार आयुक्त व निबंधक, पुणे यांनी संदर्भाधिन
पत्रान्वये सादर केलला प्रस्ताव शासनाच्या विचाराधिन होता.
शासन निर्णय :
विभागीय सहनिबंधक, सहकारी संस्था (लेखापरिक्षण), मुंबई विभाग, मुंबई या कार्यालयाच्या
नुतनीकरण करणेसाठी अंदाजित रक्कम रु.४६,१४,५२४/- व विद्युतीकरण करणेसाठी अंदाजित
रक्कम रु.५,२३,५८५/- असे एकूण रक्कम रु.५१,३९,१०९/- (रु.एकावन्न लाख एकोणचाळीस
हजार एकशे नऊ फक्त) खर्चाच्या रक्कमेच्या वित्त विभाग, शासन निर्णय वित्तीय अधिकार नियम
पुस्तिका १९७८, शासन निर्णय क्रमांक विअप्र.-२०१३/प्र.क्र.३०/२०१३/विनियम,भाग-२,
दि.१७/०४/२०१५ नुसार महाराष्ट्र आकस्मिक खर्च नियम १९६५ मधील उपविभाग-२ नियम क्र.९०
व उपविभाग-५ नियम १३४ मधील अटींच्या अधीन राहून प्रशासकीय विभागाला प्रदान करण्यात
आलेल्या वित्तीय अधिकारानुसार प्रशासकीय व वित्तीय मान्यता याद्वारे प्रदान करण्यात येत आहे.
# Page 2
शासन निर्णय क्रमांकः संकीर्ण-२०२५/प्र.क्र. २८/२२-स
२. ही प्रशासकीय मान्यता खालील अटींच्या अधीन राहून देण्यात येत आहे:-
अ) काम सुरु करण्यापूर्वी नमुना नकाशा, मांडणी नकाशा, तसेच, विस्तृत नकाशास
वास्तुविशारदांकडून मंजुरी घेऊनच काम सुरु करावे.
ब) ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक
करुनच काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७
/तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्तवानुसार
कार्यवाही करण्यात यावी.
ड) काम सुरु करण्यापूर्वी सर्व संबंधित स्थानिक संस्था/प्राधिकरणे यांची मान्यता घेण्यात
यावी.
इ) सार्वजनिक बांधकाम विभागाच्या शासन निर्णय बीडीजी२०१७/प्र.क्र.६०/इमारती-२
दि.०७/०७/२०१७ अन्वये कार्यवाही करण्यात यावी.
ई) काम सुरु करण्यापूर्वी जागेच्या मालकी हक्काबाबतची पूर्तता करुनच निविदा प्रक्रिया हाती
घ्यावी.
उ) सदर लेखाशिर्षाअंतर्गत सन २०२५-२६ करिता निधी उपलब्ध असल्याच्या अटीच्या अधिन
राहून प्रशासकीय मान्यता देण्यात येत आहे.
३. उक्त प्रयोजनासाठी होणारा खर्च, सन २०२५-२०२६ या आर्थिक वर्षामध्ये मागणी क्रमांक
व्ही-२, २४२५ लेखाशिर्ष २४२५ - सहकार, १०१ सहकारी संस्थांचे लेखापरिक्षण १०१(१)(अे)
लेखापरिक्षणासाठी कर्मचारीवृंद (२४२५०२२७) या लेखाशीर्षाअंतर्गत (१३) कार्यालयीन खर्च या
शिर्षाखालील मंजूर उपलब्ध अनुदानातून भागविण्यात यावा.
४. सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर