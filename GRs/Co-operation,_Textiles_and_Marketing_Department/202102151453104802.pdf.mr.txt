# Page 1
दिव्यांग व्यक्ती हक्क अधिनियम २०१६ नुसार सहकार आयुक्त व निबंधक सहकारी संस्था, पुणे यांच्या आस्थापनेवरील "गट-अ ते गट-ड " या संवर्गातील पदांकरीता दिव्यांगासाठी शासन सेवेत पदे सुनिश्चित करण्याबाबत...............
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- राजस-२०२१/प्र.क्र.४०/५स
हुतात्मा राजगुरु चौक, मादामकामा मार्ग,
मंत्रालय, मुंबई - ४०० ०३२
दिनांक :- १५ फेब्रुवारी, २०२१
वाचा :- १) दिव्यांग व्यक्ती हक्क अधिनियम २०१६ २) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.४/०१/२०२१ ची अधिसुचना ३) सामाजिक न्याय व विशेष सहाय्य विभाग शासन निर्णय क्र.दिव्यांग-२०१९/प्र.क्र.२५१/दि.क.२, दि.१२/११/२०२० ४) सामाजिक न्याय व विशेष सहाय्य विभाग शासन निर्णय क्र.दिव्यांग -२०१३/प्र.क्र.३५/दि.क.२, दि.७/१०/२०१६ ५) सामाजिक न्याय व विशेष सहाय्य विभाग शासन निर्णय क्र.दिव्यांग -२०१९/प्र.क्र.२५१/दि.क्र.२, दि. २/२/२०२१ प्रस्तावना : दिव्यांग व्यक्ती हक्क अधिनियम २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दि.४/१/२०२१ च्या अधिसुचनेन्व्ये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर policy / Act /Rules - Notification येथे List of Post identification suitable for person With Benchmark Disability notified on ४/१/२०२१ या शिर्षकाखाली प्रसिध्द केलेली आहे. सामाजिक न्याय व विशेष सहाय्य विभागाने दि.७/१०/२०१६ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सुचना निर्गमित केल्या आहेत. सदर शासन निर्णयातील निर्देशास अनुसरुन सहकार, पणन व वस्त्रोद्योग विभागाच्या अधिपत्याखालील सहकार आयुक्त व निबंधक सहकारी संस्था, पुणे यांच्या आस्थापनेवरील गट-अ ते गट-ड या संवर्गातील पदांकरीता दिव्यांगासाठी शासन सेवेत पदे सुनिश्चित करणे तसेच ३ वर्षापेक्षा जास्त नसेल इतक्या नियत कालांतराने दिव्यांगासाठी सुनिश्चित केलेल्या शासन सेवेतील जागांच्या यादीचे पुनर्विलोकन करुन सदर पदे नव्याने दिव्यांग प्रवर्गासाठी सुनिश्चित करण्याची बाब शासनाच्या विचाराधीन होती.
शासन निर्णय :
दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदे सुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दि.४/१/२०२१ च्या अधिसुचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे. त्यामध्ये
# Page 2
शासन निर्णय क्रमांकः राजस-२०२१/प्र.क्र.४०/५स
नमुद केल्यानुसार केंद्र शासनाने पदसुनिश्चिती करुन दिव्यांगासाठी पदे सुनिश्चित केलेली गट अ ते गट ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील, अशा सुचना सामाजिक न्याय व विशेष सहाय्य विभागाने दि.२/२/२०२१ च्या शासन निर्णयान्वये दिलेल्या आहेत.
२. त्यास अनुसरुन केंद्र शासनाने निर्गमित केलेल्या दि.४/१/२०२१ रोजीच्या अधिसुचनेतील दिव्यांगासाठी सुनिश्चित केलेल्या गट अ ते गट ड संवर्गाकरीता या शासन निर्णयान्वये, सहकार, आयुक्त व निबंधक सहकारी संस्था, पुणे यांच्या आस्थापनेवरील “गट-अ ते गट-ड” या संवर्गातील पदांकरीता दिव्यांगासाठी शासन सेवेत विवरणपत्र-अ मध्ये दर्शविल्याप्रमाणे पदे सुनिश्चित करण्यात येत आहेत.
३. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.४/१/२०२१ ची अधिसुचना व सामाजिक न्याय विभागाच्या दि. २/२/२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
४. दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदे सुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.४/१/२०२१ ची अधिसुचना व सामाजिक न्याय विभागाच्या दि. २/२/२०२१ रोजीच्या शासन निर्णयान्वये दिलेल्या सुचनेस अनुसरुन सहकार, पणन व वस्त्रोद्योग विभागाच्या अधिपत्याखालील खाली नमूद करण्यात आलेल्या विभागांना / कार्यालयांना त्यांच्या आस्थापनेवरील तसेच त्यांच्या अखत्यारीतील सर्व प्रकारच्या सहकारी संस्था/ महामंडळे / साखर कारखाने / सूत गिरणी / बाजार समिती / सहकारी बँका/नागरी सहकारी पतसंस्था यांना, त्यांच्या आस्थापनेवरील गट अ ते गट ड या संवर्गाकरीता दिव्यांगासाठी नवीन प्रवर्गासह पदे सुनिश्चित करण्याची कार्यवाही त्यांच्यास्तरावर करण्याबाबतची सूचना या शासन निर्णयाद्वारे देण्यात येत आहेत.
१) सहकार आयुक्त व निबंधक, सहकारी संस्था, महाराष्ट्र राज्य, पुणे
२) पणन संचालक, पणन संचालनालय, महाराष्ट्र राज्य, पुणे.
३) साखर आयुक्त, महाराष्ट्र राज्य, पुणे
४) आयुक्त (वस्त्रोद्योग), वस्त्रोद्योग संचालनालय, महाराष्ट्र राज्य, नागपूर
५) संचालक (रेशीम), रेशीम संचालनालय, महाराष्ट्र राज्य, नागपूर
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13