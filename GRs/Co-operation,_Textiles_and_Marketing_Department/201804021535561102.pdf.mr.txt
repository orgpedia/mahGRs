# Page 1
बाराव्या पंचवार्षिक योजनेच्या कालावधीत उभारलेल्या सहकारी सूतगिरण्यांना शासकीय भागभांडवल मंजूर करण्याबाबत- गोविंद मागासवर्गीय सहकारी सूतगिरणी मर्या., माजलगांव, ता. माजलगांव, जि. बीड
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक-शाभाभा-१११६/प्र.क्र.२४/टेक्स-१ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक :- ३१ मार्च, २०१८.
वाचा : १. शासन निर्णय,सहकार, पणन व वस्त्रोद्योग विभाग, क्र. सूतगि-२१९३/प्र.क्र.१८६/टेक्स-१, दि.११.८.१९९३ .
२. शासन निर्णय, सहकार, पणन व वस्त्रोद्योग विभाग, क्र. सूतगि- ११९७/प्र.क्र.१९३/टेक्स-१, दि. २४.३.१९९९.
३. शासन निर्णय, समाज कल्याण, सांस्कृतिक कार्य व क्रीडा विभाग, क्र. एमपीसी-१०९९/प्र.क्र.२४४/ विघयो -२, दि.३०.३.२०००.
४. शासन निर्णय, सहकार, पणन व वस्त्रोद्योग क्र.सूतगि-११०५/प्र.क्र.३८/टेक्स-१(अ), दि. १५.६.२००६.
५. शासन निर्णय, सहकार, पणन व वस्त्रोद्योग विभाग,क्र. शाभाभा-१११४/प्र.क्र.५८/टेक्स-१(ब), दि.१८.११.२०१५.
६. शासन निर्णय, सामाजिक न्याय व विशेष सहाय्य विभाग, क्र. सूतगि-२०१५/प्र.क्र.३६३/अजाक -१, दि.१५.२.२०१६.
७. शासन निर्णय, सहकार, पणन व वस्त्रोद्योग विभाग, क्र. प्रकल्प-१२१६/प्र.क्र.२/टेक्स-१(अ), दि.१७.२.२०१६.
८. शासन निर्णय, सहकार, पणन व वस्त्रोद्योग विभाग, क्र. शाभाभा-१११६/प्र.क्र.२४/टेक्स-१ (अ), दि.२३.३.२०१६.
९. शासन निर्णय, सहकार, पणन व वस्त्रोद्योग विभाग, क्र. सूतगि-३३१६/प्र.क्र.८१/टेक्स-१(अ), दि. १०.७.२०१७.
१०. संचालक वस्त्रोद्योग, नागपूर यांचे पत्र क्र. कार्या ६(१)/सूतगि/५५९४/१७, दि.२५.७.२०१७.
प्रस्तावना : बाराव्या पंचवार्षिक योजनेच्या कालावधीत उभारलेल्या व शासकीय अर्थसहाय्यासाठी निवडलेल्या सहकारी सूतगिरण्यांनी शासनाकडे सादर केलेल्या प्रकल्पांना अर्थसहाय्य करण्यासाठी कर्जे व भागभांडवलाचे प्रमाण १:१ ठेवून सभासद भागभांडवलाच्या १:९ प्रमाणात शासकीय भागभांडवल देण्यास शासनाने मान्यता दिलेली आहे. या सूतगिरण्यांनी शासनास सादर केलेल्या प्रकल्प अहवालाच्या अनुषंगाने प्रकल्प उभारणीच्या कामात केलेली प्रगती तसेच आतापर्यंत सभासदांकडून जमा केलेले भागभांडवल लक्षात घेऊन गोविंद मागासवर्गीय सहकारी सूतगिरणी मर्या.,माजलगांव, तालुका माजलगांव, जिल्हा बीड या सूतगिरणीस सन २०१७-२०१८ या आर्थिक वर्षात शासकीय भागभांडवल मंजूर करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
शासन निर्णय : गोविंद मागासवर्गीय सहकारी सूतगिरणी मर्या., माजलगांव, तालुका माजलगांव, जिल्हा बीड या सूतगिरणीचा दि. १८.११.२०१५ च्या शासन निर्णयान्वये बाराव्या पंचवार्षिक योजनेत समावेश करण्यात आला आहे. या सूतगिरणीच्या रु.६१७४.२४ लाख इतक्या प्रकल्प अहवाल किंमतीस संदर्भ क्र. ७ येथील दि. १७.२.२०१६ च्या शासन निर्णयान्वये मंजूरी देण्यात आली आहे. सदर सूतगिरणीने रु. १९१.६० लाख (कमाल मर्यादा रु.३०८.७१ लाख) इतके सभासद भागभांडवल जमा केले आहे.
संदर्भाधीन क्र.४ येथील शासन निर्णय दि.१५.६.२००६ नुसार मागासवर्गीय सूतगिरण्यांच्या बाबतीत ५०% सभासद भाग भांडवलाची अट शिथिल करण्यात आली आहे. प्रकल्प अहवालानुसार सदर गिरणीस रु. १७२४.४० लाख इतके शासकीय भागभांडवल अनुज्ञेय ठरते. त्यापैकी आतापर्यंत सदर सूतगिरणीस रु.७००.०० लाख इतक्या शासकीय भागभांडवलाचा पहिला हप्ता २३.३.२०१६ च्या शासन निर्णयान्वये वितरीत करण्यात आला आहे. त्याबाबतचे विवरणपत्र “अ” सोबत जोडले आहे.
उर्वरित रु.१०२४.४० लाख इतके शासकीय भागभांडवल सदर सूतगिरणीस अनुज्ञेय आहे.
२. मागास प्रवर्गातील सहकारी सूतगिरण्यांना शासकीय भाग भांडवल मंजूर करण्यासाठी “४४२५ ०७०३ या लेखाशीर्षाखालील सन २०१७-२०१८ या वर्षासाठी रु.५०,००,००,०००/ (रु. पन्नास कोटी फक्त) इतका निधी अर्थसंकल्पित करण्यात आला असून सुधारित अंदाजान्वये रु.४०,००,००,०००/- इतका निधी प्राप्त झाल आहे. सन २०१७-१८ या आर्थिक वर्षात “४४२५ ०७०३" या लेखाशीर्षाखालील आतापर्यंत रु.२५,०४,१८,००० /- इतका खर्च झाला असून रु. १४,९५,८२,०००/- इतका निधी शिल्लक आहे. सदर निधीपैकी गोविंद मागासवर्गीय सहकारी सूतगिरणी मर्या., माजलगांव, तालुका माजलगांव, जिल्हा बीड (GOVIND MAGASVARGIYA CO OP. SOOTGIRNI LTD., MAJALGAON, TAL. MAJALGAON, DIST. BEED) या सूतगिरणीस रु.१०,२४,४०,०००/- (अक्षरी रु. दहा कोटी चोवीस लाख चाळीस हजार फक्त) इतकी रक्कम शासकीय भागभांडवल म्हणून गिरणीचा प्रकल्प उभारणीसाठी तसेच प्रकल्प अहवालातील अनुज्ञेय तरतुदीपेक्षा त्या त्या बाबीवर होणारा जास्तीचा खर्च गिरणी स्वनिधीतून करील या अटीच्या अधीन राहून व दि. १०.७.२०१७ च्या शासन निर्णयातील सुधारित अटीच्या पूर्ततेच्या अधीन राहून मंजूर करण्यास शासन मान्यता देण्यात येत आहे.
३. सदर शासकीय भागभांडवल शासन निर्णय, सहकार व वस्त्रोद्योग विभाग, क्र. सूतगि-२१९३/ प्र.क्र.१८३/टेक्स-१, दिनांक ११.८.१९९३ व सूतगि-११९७/प्र.क्र.१९३/ टेक्स- १, दि. २४.३.१९९९ मध्ये नमूद केलेल्या (अ.क्र.५ वगळून) अटी व शर्ती, शा. नि., क्र. सूतगि-३३१६/प्र.क्र.८१/टेक्स-१अ, दि. १०.७.२०१७ मधील सुधारित अट तसेच शासकीय भाग भांडवलासंदर्भात शासनाने भविष्यात आणखी काही अटी व शर्ती निश्चित केल्यास/ सुधारणा केल्यास, अशा अतिरिक्त अटी व शर्ती प्रस्तुत सूतगिरणीस लागू राहतील या मुद्दयाच्या अधीन राहून तसेच खाली नमूद केलेल्या अतिरिक्त अटींच्या अधीन राहून मंजूर करण्यात येत आहे १) प्रस्तुत सूतगिरणीकडून, शासन निर्णय, स., प. व व. विभाग, क्र. सूतगि-२१९३/प्र.क्र.
१८३ / टेक्स-१, दिनांक ११.८.१९९३ व दिनांक २४.३.१९९९ मधील (अ.क्र. ५ वगळून) अटी व शर्तींचे पालन होत आहे याबाबत संचालक वस्त्रोद्योग यांनी खात्री करावी.
२) शासकीय भागभांडवलाच्या वसुलीबाबतच्या दि. २४.३.१९९९ मधील अ.क्र.५ येथील अटीमध्ये शा. नि., क्र. सूतगि-३३१६/प्र.क्र.८१/टेक्स-१अ, दि. १०.७.२०१७ अन्वये खालीलप्रमाणे सुधारणा करण्यात आली आहे.
पृष्ठ ९ पैकी २
# Page 3
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
सूतगिरणीने भागभांडवलाचा पहिला हप्ता स्विकारल्यानंतर ५ वर्षांनी किंवा सूतगिरणी सुरु झाल्यानंतर ३ वर्षांनी यापैकी जे आधी घडेल तेव्हापासून उचल केलेल्या भागभांडवलाची परतफेड १/१५ प्रमाणे सुरु करण्यात येईल आणि असे न केल्यास त्यावर दरसाल दर शेकडा १२% प्रमाणे व्याज आकारण्यात येईल.
सदर अटीच्या अनुषंगाने प्रस्तुत सूतगिरणीकडून, परतफेडीस पात्र ठरलेल्या शासकीय भागभांडवलाची काटेकोरपणे वसुली करण्याच्या सूचना संचालक वस्त्रोद्योग, नागपूर यांना देण्यात याव्यात. तसेच परतफेडीस पात्र ठरलेल्या शासकीय भागभांडवलाच्या वसुलीचा वार्षिक हप्ता भरणा केल्याशिवाय प्रस्तुत सूतगिरणीस संबंधित बँक खात्यातून कोणताही व्यवहार करता येणार नाही याबाबत संचालक वस्त्रोद्योग यांनी नियंत्रण ठेवून तशा सूचना संबंधित बँकेस द्याव्यात.
३) सदर सूतगिरणीच्या कामकाजावर व प्रकल्प उभारणीवर लक्ष देऊन त्याबाबतच्या प्रगतीचा तिमाही अहवाल संचालक वस्त्रोद्योग यांनी विहित विवरणपत्रात शासनास सादर करावा.
४) संचालक वस्त्रोद्योग यांनी पुढील ३ महिन्यांत सदर सूतगिरणीच्या विद्यमान संचालक मंडळाकडून, प्रस्तुत शासन निर्णयाद्वारे वितरीत होणा-या रु. १०,२४,४०,०००/- (अक्षरी रु. दहा कोटी चोवीस लाख चाळीस हजार फक्त) इतक्या रकमेच्या २०% इतक्या वैयक्तिक मत्तेचे तारण मिळवावे. जोपर्यंत असे वैयक्तिक तारण प्राप्त होणार नाही, तोपर्यंत प्रस्तुत वितरीत रक्कम गिरणीस खर्च करता येणार नाही तसेच तोपर्यंत या आदेशाद्वारे मंजूर केलेल्या रकमेवर सूतगिरणीस अधिकर्ष (overdraft) काढून रक्कम खर्च करता येणार नाही असे बंधन संचालक वस्त्रोद्योग यांनी संबंधित बँकेवर घालावे. याबाबत संचालक वस्त्रोद्योग यांनी काटेकोरपणे व तातडीने कार्यवाही करावी.
५) प्रस्तुत सूतगिरणीच्या संचालक मंडळाची निवडणूक झाल्यास, नवनियुक्त संचालक मंडळास ३ महिन्यांच्या आत वैयक्तिक मालमत्तेचे तारण द्यावे लागेल. नवनियुक्त संचालक मंडळाने असे तारण दिल्यानंतरच पूर्वीच्या संचालक मंडळाचे वैयक्तिक तारण मुक्त करण्यात येईल अशी सुधारणा संस्थेच्या Bye-Laws मध्ये करण्याची कार्यवाही संचालक वस्त्रोद्योग यांनी करावी.
६) सूतगिरणीच्या प्रकल्पास मान्यता दिल्यानंतर प्रकल्पाच्या Financial Closer चा पुरावा शासनास सादर केल्याशिवाय शासनाचा हिस्सा देता येणार नाही. त्यामुळे त्याबाबतची खात्री संचालक वस्त्रोद्योग यांनी करुन घेऊन त्यानुसार कार्यवाही करावी.
७) प्रस्तुत सूतगिरणीकडे बँकेत जमा असलेल्या निधीचे नियोजन करुन कार्यक्षमतेने विनियोग करीत असल्याची खात्री संचालक वस्त्रोद्योग यांनी करावी.
८) प्रस्तुत सूतगिरणीने कर्जाची उचल करुन त्याचा विनियोग प्रकल्प उभारणीसाठी करुन लवकर प्रकल्प पूर्ण करावा. याबाबत संचालक वस्त्रोद्योग यांनी नियंत्रण ठेवावे.
९) जमीन व जमीन सुधारणा यासाठी गिरणीने मंजूर प्रकल्प अहवालाप्रमाणे रु.५८.०६ लाख इतका खर्च करणे अपेक्षित होते. तथापि, त्यावर गिरणीने रु.१८०.८३ लाख इतका खर्च केला आहे, जो मंजूर प्रकल्प अहवालापेक्षा खुप जास्त (रु.१२२.७७ लाख) आहे. सदरचा जादा खर्च गिरणी स्वनिधीतून करील या अटीवर सदरचे शासकीय भागभांडवल गिरणीचा प्रकल्प पूर्ण करण्यासाठी मंजूर करण्यात येत आहे. याबाबत संचालक वस्त्रोद्योग यांनी आवश्यक ती कार्यवाही करावी.
१०) सदर सहकारी सूतगिरण्यांच्या खरेदीबाबत खरेदीची रक्कम पुरवठादाराच्या नावे ECS द्वारे अदा करावी तसेच निविदेमध्ये विवक्षित तरतूद असल्याशिवाय पुरवठादारास अग्रीम अदा करण्यात येऊ नये याबबात संचालक वस्त्रोद्योग यांनी खात्री करावी.
पृष्ठ ९ पैकी ३
# Page 4
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
११) गिरणीस प्राप्त झालेल्या भागभांडवलाचा तसेच गिरणीकडे शिल्लक असलेल्या रकमेचा गिरणी योग्य प्रकारे विनियोग करते किंवा नाही याबाबत संचालक वस्त्रोद्योग यांनी नियंत्रण ठेवावे.
१२) सूतगिरणीने भांडवली वस्तु खरेदी करण्यापूर्वी यापूर्वी खरेदी केलेल्या अशा वस्तुंची यथास्थित नोंद Dead Stock रजिस्टर मध्ये घेण्यात यावी. याबाबत संचालक वस्त्रोद्योग यांनी नियंत्रण करावे.
१३) प्रस्तुत गिरणीने खरेदी केलेल्या वस्तू प्रत्यक्ष प्राप्त झाल्यानंतरच संबंधितांना देयक अदा करावे. याबाबत संचालक वस्त्रोद्योग यांनी नियंत्रण करावे.
१४) खरेदी विषयक प्रक्रिया उद्योग, ऊर्जा व कामगार विभाग, शासन निर्णय क्र. भांखस २०१४/प्र.क्र.८२/भाग-III/उद्योग-४, दिनांक १ डिसेंबर, २०१६ मधील तरतुदीनुसार करण्यात यावी.
१५) सूतगिरणीची उभारणी विहित कालमर्यादेत पूर्ण करावी.
१६) गिरणीने प्रकल्प पूर्ण करण्यासाठी कराव्या लागणाऱ्या खर्चासंदर्भात, शासन निर्णय, क्रमांक सूतगि-१२००/११७१३/प्र.क्र.४२६/ टेक्स-१(अ), दि. १५.६.२००६ अन्वये स्थापन करण्यात आलेल्या राज्यस्तरीय समितीची मान्यता घ्यावी.
१७) सहकारी सूतगिरण्यांवर शासकीय अधिकारी नेमण्याबाबतचा प्रस्ताव विचाराधीन असून याबाबतचा अंतिम निर्णय प्रस्तुत सूतगिरणीस बंधनकारक राहील.
१८) समाजकल्याण, सांस्कृतिक कार्य व क्रिडा विभागाच्या दि. ३० मार्च, २००० च्या शासन निर्णयानुसार, मागासवर्गीय सूतगिरण्यांना विशेष घटक योजनेतून दिर्घ मुदती कर्ज देण्याचा निर्णय शासनाने घेतला आहे. सदर शासन निर्णयातील अटी व शर्तीनुसार सदर सूतगिरणी ही मागास प्रवर्गातील असल्याने त्या सूतगिरणीचा अध्यक्ष व उपाध्यक्ष हा अनुसूचित जातीचा असावा, तसेच या सूतगिरणीमध्ये ७०% पेक्षा जास्त सभासद अनुसूचित जातीचे असावेत. तसेच सामाजिक न्याय व विशेष सहाय्य विभागाच्या दि. १५ फेब्रुवारी, २०१६ च्या शासन निर्णयानुसार सूतगिरण्यांच्या मागासवर्गीय सभासदांचे जात वैधता प्रमाणपत्र असणे बंधनकारक आहे. सदर अटींची पूर्तता
केल्याशिवाय सूतगिरणीस या शासन निर्णयान्वये मंजूर करण्यात आलेली रक्कम खर्च करता येणार नाही व अधिकर्ष काढता येणार नाही. याबाबत संचालक, वस्त्रोद्योग, नागपूर यांनी तसे बंधन बँकेवर तसेच सूतगिरणीवर घालावे.
१९) सदर सूतगिरणीच्या सर्व सभासदांनी त्यांचे आधार कार्ड नंबर लिंक करणे बंधनकारक राहील.
४. या शासन निर्णयाद्वारे मंजूर केलेल्या शासकीय भागभांडवलाची रक्कम रु.१०,२४,४०,०००/- (अक्षरी रु. दहा कोटी चोवीस लाख चाळीस हजार फक्त) गोविंद मागासवर्गीय सहकारी सूतगिरणी मर्या., माजलगांव, तालुका माजलगांव, जिल्हा बीड (GOVIND MAGASVARGIYA CO-OP.SOOTGIRNI LTD., MAJALGAON, TAL. MAJALGAON, DIST.
BEED) या सूतगिरणीच्या सांगली अर्बन को-ऑपरेटिव्ह बँक लि. सांगली, माजलगांव शाखा, ता.
माजलगांव, जि. बीड, खाते क्र.0280043010000807 मध्ये RTGS द्वारे जमा करावी.
पृष्ठ ९ पैकी ४
# Page 5
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
५. या सूतगिरणीस मिळालेले अर्थसहाय्य हे गिरणीचा प्रकल्प पूर्ण करण्यासाठीच उपयोगात आणणे संस्थेवर बंधनकारक राहील. या अर्थसहाय्याचा दुरुपयोग केल्यास, संस्थेच्या संचालक मंडळावर कायदेशीर कारवाई करण्यात येईल व संस्थेला दिलेले अर्थसहाय्य एकरकमी वसूल करण्यात येईल. तसेच अशा प्रकरणी संबंधित संचालक मंडळास व्यक्तिश: जबाबदार धरण्यात येईल. त्यामुळे गिरणीच्या संचालक मंडळाने गिरणीच्या खर्चावर कडक नियंत्रण ठेवावे व अनावश्यक खर्च टाळावा.
६. वित्त विभाग, परिपत्रक क्र. अर्थसं-२०१७/प्र.क्र.७५/अर्थ-३, दिनांक १८.४.२०१७ अन्वये, “३२-अंशदाने” या बाबीखालील खर्च करण्यास विभागास अधिकार प्राप्त झाले असून सदर परिपत्रकातील परिच्छेद ७ ते १८ पैकी ११, १२, १३, १६, १७ व १८ मधील तरतूदी या प्रकरणी लागू नाहीत. परिच्छेद ७ अ, ७ब, ७क, ८, ९, १०, १४ व १५ मधील तरतूदी या प्रकरणी लागू असून सदर तरतुदींची सदर प्रकरणी खालीलप्रमाणे पूर्तता होत आहे.
७ अ) एखाद्या योजनेस / प्रकल्पास प्रशासकीय मान्यता देणे :- गोविंद मागासवर्गीय सहकारी सूतगिरणी मर्या.,माजलगांव, तालुका माजलगांव, जिल्हा बीड या सूतगिरणीचा शासन निर्णय दिनांक १८.११.२०१५ अन्वये बाराव्या पंचवार्षिक योजनेत शासन अर्थसहाय्यासाठी समावेश करण्यात आला आहे.
७ ब) नियतव्यय उपलब्धता :- प्रस्तुत शासन निर्णयाच्या परिच्छेद १०.२) मध्ये नमूद केलेल्या लेखाशीर्षाखाली नियतव्यय अर्थसंकल्पित आहे.
७ क) व ८) विभागास प्रदान वित्तीय अधिकार :- वित्त विभाग, परिपत्रक क्र. अर्थसं - २०१७ / प्र.क्र.७५/अर्थ-३, दि. १८.४.२०१७ मधील परिशिष्टातील अ.क्र.८ येथील “३२ अंशदाने” या बाबीखालील खर्च करण्यास विभागास वित्तीय अधिकार प्राप्त आहेत.
९) पूर्वी खर्च केलेल्या अनुदानाबाबत उपयोगिता प्रमाणपत्रे :- गोविंद मागासवर्गीय सहकारी सूतगिरणी मर्या.,माजलगांव, तालुका माजलगांव, जिल्हा बीड या सुतगिरणीस सन २०१५-२०१६ मध्ये शासकीय भागभांडवलाचा पहिला हप्ता मंजूर करण्यात आला आहे. त्यानंतर कोणताही निधी दिलेला नाही. सदर खर्चाचे विनियोग दाखला दि १६.६.२०१७ अन्वये सादर केला आहे.
१०) संक्षिप्त देयक प्रलंबितता :- सदर लेखाशीर्षाखाली कोणतेही संक्षिप्त देयक तपशीलवार देयक सादर करण्यासाठी प्रलंबित नाही.
१४) बांधकाम विषयक प्रस्तावासंदर्भात प्रशासकीय / तांत्रिक मान्यता :- सहकारी सूतगिरण्यांच्या स्थापत्य बांधकाम विषयक प्रस्तावांबाबत राज्यस्तरीय समितीची मान्यता घेण्यात येते.
१५) कार्यालयीन खरेदीसाठीची कार्यपद्धती :- खरेदी विषयक प्रक्रिया उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२/ भाग-III/ उद्योग-४, दिनांक १ डिसेंबर, २०१६ मधील तरतुदीनुसार करण्यात यावी या अटीचा उल्लेख शासन निर्णयात करण्यात आला आहे.
७. वित्त विभाग, परिपत्रक क्र. संकीर्ण-२०१६/प्र.क्र.३१/कोषा.प्रशा.५, दिनांक १० मे, २०१६ मधील परिच्छेद- ब मधील २) नुसार, वित्त विभाग, परिपत्रक क्र. अर्थसं - २०१७/प्र.क्र.७५/अर्थ-३, दि.१८.४.२०१७ च्या परिशिष्टातील अनु. क्र. १, २, ४, ५, ६, ७ या प्रकरणी लागू नाहीत.
८. वित्त विभाग, परिपत्रक क्र. संकीर्ण - २०१६/प्र.क्र.३१/कोषा.प्रशा.५, दिनांक १० मे, २०१६ मधील परिच्छेद- ब मधील ३) नुसार, वित्त विभाग परिपत्रक क्र. अर्थसं २०१७/प्र.क्र.७५/अर्थ-३, दिनांक १८.४.२०१७ सोबतच्या परिशिष्टातील अनु. क्र. ३ बाबत नमूद करण्यात येते की, सदर
पृष्ठ ९ पैकी ५
# Page 6
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
योजना ही नियमित स्वरुपाची राज्य योजनांतर्गत योजना असल्याने तसेच योजनेच्या स्वरुपात अथवा व्याप्तीमध्ये बदल होत नसल्याने नियोजन व वित्त विभागाच्या सहमतीची आवश्यकता नाही.
९. वित्त विभाग, परिपत्रक क्र. संकीर्ण - २०१६/प्र.क्र.३१/कोषा.प्रशा.५, दिनांक १० मे, २०१६ मधील परिच्छेद- ब मधील ३) नुसार, वित्त विभाग परिपत्रक क्र. अर्थसं २०१७/प्र.क्र.७५/अर्थ-३, दिनांक १८.४.२०१७ सोबतच्या परिशिष्टातील अनु. क्र. ८ मधील “३२ - अंशदाने” या बाबीखाली शासकीय भाग भांडवलाचे वितरण सदर प्रकरणी करीत असून सदर तपासणी सूचीमधील या प्रकरणी लागू असलेल्या मुद्दयांची पूर्तता होत आहे.
१०. वित्त विभाग, परिपत्रक क्र. संकीर्ण २०१६/प्र.क्र.३१/कोषा.प्रशा. ५, दिनांक १० मे, २०१६ मधील परिच्छेद- अ) नुसार प्रस्तुत प्रकरणाची माहिती खालीलप्रमाणे आहे: १) विभागास प्रदान वित्तीय अधिकार:- वित्त विभाग, परिपत्रक क्र.अर्थसं- २०१७/ प्र.क्र.७५/अर्थ-३, दि. १८.४.२०१७ अन्वये “३२ अंशदाने” या बाबीखालील खर्च करण्यास विभागास अधिकार प्राप्त झाले असून सदर परिपत्रकातील तपासणी सूचीप्रमाणे सर्व बाबींची सदर प्रकरणी पूर्तता होत आहे.
२) मंजूर निधी:- "मागणी क्रमांक - व्ही-३, ४४२५ - सहकारावरील भांडवली खर्च - (१९०) सार्वजनिक क्षेत्रातील व इतर उपक्रमांतील गुंतवणूका, पंचवार्षिक योजनांतर्गत योजना, राज्य योजनांतर्गत योजना - (००) (०५) सहकारी सूत कताई गिरण्यांना भाग भांडवली अंशदान (४४२५ ०७०३), ३२ अंशदाने" या लेखाशिर्षाखाली सन २०१७-२०१८ या आर्थिक वर्षात रुपये ५०,००,००,०००/- (रुपये पन्नास कोटी फक्त) इतका निधी अर्थसंकल्पित असून सुधारित अंदाजान्वये रु. ४०,००,००,०००/- इतका निधी प्राप्त झाला आहे. सन २०१७-१८ या आर्थिक वर्षात सदर लेखाशीर्षाखाली आतापर्यंत रु.२५,०४,१८,०००/- इतका निधी खर्च झाला असून रु.१४,९५,८२,०००/- इतका निधी शिल्लक आहे.
३) मागील ३ महिन्यांपूर्वी दिलेल्या अनुदानापैकी ७५% किंवा अधिक निधी खर्च झाला आहे:
सदर सूतगिरणीस सन २०१५-२०१६ मध्ये शासकीय भागभांडवलाचा पहिला हप्ता मंजूर करण्यात आला आहे. त्यानंतर कोणताही निधी दिलेला नाही. तसेच वित्त विभागाच्या दि. १८.४.२०१७ च्या
परिपत्रकान्वये सदर सूतगिरणीस यापूर्वी वितरीत केलेल्या शासकीय भागभांडवलाच्या रकमेपैकी
७५% रक्कम खर्च करणे बंधनकारक आहे. सूतगिरणीने यापूर्वी वितरीत केलेल्या शासकीय भागभांडवलापैकी ७५% रक्कम खर्च न केल्यास या आदेशान्वये वितरीत करण्यात आलेल्या
शासकीय भागभांडवलाची रक्कम सूतगिरणीस प्रकल्पासाठी खर्च करता येणार नाही याबाबत संचालक, वस्त्रोद्योग, नागपूर यांनी नियंत्रण ठेवावे.
४) ज्या लेखाशीर्षाखाली अनुदान वितरीत करण्यांत येत आहे, त्या लेखाशीर्षांतर्गत १ वर्षापूर्वीचे संक्षिप्त देयक प्रलंबित नाही:- या योजनेखाली नमूद केलेल्या लेखाशिर्षाखाली १ वर्ष जुने संक्षिप्त देयक प्रलंबित नाही.
५) स्थानिक स्वराज्य संस्थांना अनुदान देतांना त्यांचेकडून राज्य शासनास येणे नाही किंवा येणे रक्कम समायोजित करण्यांत आली आहे:- लागू नाही.
६) वैयक्तिक लाभार्थीचे देयक सादर करतांना यादीसह व शक्यतो आधार क्रमांकासह सादर करावे:- लागू नाही.
पृष्ठ ९ पैकी ६
# Page 7
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
७) बांधकाम विषयक प्रस्तावांना प्रशासकीय मान्यता देतांना सक्षम अधिकाऱ्याची मान्यता घेतल्याचा उल्लेख आदेशात असावा :- सूतगिरणीच्या स्थापत्य बांधकामाच्या निविदांना मंजूरी देण्यासाठी राज्यस्तरीय समितीची स्थापना करण्यात आली आहे. सदर समितीची मान्यता घेऊनच सूतगिरणीने बांधकाम करणे बंधनकारक आहे.
८) अधिनस्त कार्यालयांना खरेदी करण्यासाठी प्राधिकृत करण्याचा शासन निर्णय निर्गमित करण्यापूर्वी अशा खरेदीसाठी रीतसर प्रशासकीय मान्यतेचे आदेश काढावेत:- सहकारी सूतगिरण्यांच्या यंत्रसामुग्री खरेदीबाबत राज्यस्तरीय समितीची मान्यता घेण्यात येते.
९) खरेदी विषयक प्रक्रिया संबंधित अद्यावत शासन आदेशानुसार करावी व तसा उल्लेख प्रशासकीय मान्यतेत असावा :- खरेदी विषयक प्रक्रिया उद्योग, ऊर्जा व कामगार विभाग, शासन निर्णय क्र. भांखस-२०१४/ प्र.क्र.८२/ भाग- III/ उद्योग-४, दिनांक १ डिसेंबर, २०१६ मधील तरतुदीनुसार करण्यात यावी याबाबतचा उल्लेख शासन निर्णयात करण्यात आला आहे.
१०) साहित्य खरेदीची रक्कम पुरवठादाराच्या नावे ECS द्वारे आहरीत करावी:- याबाबतचा उल्लेख शासन निर्णयात करण्यात आला आहे.
११. या शासन निर्णयाद्वारे मंजूर करण्यात आलेल्या रु.१०,२४,४०,०००/- (अक्षरी रु. दहा कोटी चोवीस लाख चाळीस हजार फक्त) इतक्या शासकीय भागभांडवलाचा खर्च "मागणी क्रमांक - व्ही ३, ४४२५- सहकारावरील भांडवली खर्च (१९०) सार्वजनिक क्षेत्रातील व इतर उपक्रमांतील गुंतवणूका, पंचवार्षिक योजनांतर्गत योजना, राज्य योजनांतर्गत योजना - (००) (०५) सहकारी सूत कताई गिरण्यांना भाग भांडवली अंशदान (४४२५ ०७०३), ३२ अंशदाने" या लेखाशिर्षाखाली खर्ची टाकण्यात यावा व तो सन २०१७-२०१८ या आर्थिक वर्षातील तरतूदीमधून भागविण्यात यावा.
१२. या शासन निर्णयाद्वारे मंजूर करण्यात आलेली रु.१०,२४,४०,०००/- (अक्षरी रु. दहा कोटी चोवीस लाख चाळीस हजार फक्त) इतकी रक्कम गोविंद मागासवर्गीय सहकारी सूतगिरणी मर्या.,माजलगांव, तालुका माजलगांव, जिल्हा बीड (GOVIND MAGASVARGIYA CO-OP.
SOOTGIRNI LTD., MAJALGAON, TAL. MAJALGAON, DIST. BEED) या नावाने अधिदान व लेखा अधिकारी, मुंबई येथून आहरीत करुन प्रस्तुत सूतगिरणीच्या सांगली अर्बन को-ऑपरेटिव्ह बँक लि. सांगली, माजलगांव शाखा, ता. माजलगांव, जि. बीड, खाते क्र. 0280043010000807 मध्ये RTGS द्वारे वितरीत करण्याची कार्यवाही करण्याकरीता श्री. र. गं. बोड्डू, कार्यासन अधिकारी (रोखशाखा), सहकार, पणन व वस्त्रोद्योग विभाग, मंत्रालय विस्तार, मुंबई - ४०० ०३२ यांना “आहरण व संवितरण अधिकारी” म्हणून घोषित करण्यात येत आहे. तसेच, श्री. ब. बा. चव्हाण, सह सचिव (सूतगिरणी), सहकार, पणन व वस्त्रोद्योग विभाग, मंत्रालय विस्तार, मुंबई - ४०० ०३२ यांना “नियंत्रण अधिकारी” म्हणून घोषित करण्यात येत आहे. त्यानुसार त्यांनी सदर सहकारी सूतगिरणीस उपरोक्त शासकीय भागभांडवलाची रक्कम RTGS द्वारे वितरीत करण्याची कार्यवाही करावी. बँकेचा तपशील खालीलप्रमाणे आहे.
-------------------------------------------------------------------------------------------------------------
| बँकेचे नाव व शाखा | चालू खाते क्रमांक | एम.आय.सी.आर. क्रमांक | आय.एफ.एस.सी. क्रमांक |
| Sangli Urban Co-op. Bank  |  Ltd. Sangli, Majalgaon Branch, Dist. Beed | 0280043010000807 | 431839252 | HDFC0CSUCBL |
-------------------------------------------------------------------------------------------------------------
पृष्ठ ९ पैकी ७
# Page 8
शासन निर्णय क्रमांकः शाभाभा-१११६/प्र.क्र.२४/टेक्स-१ (अ)
१३. हा शासन निर्णय, वित्त विभागाचे परिपत्रक क्र. अर्थसं-२०१७/प्र.क्र.७५/अर्थ-३, दि. १८.४.२०१७ अन्वये विभागास प्राप्त झालेल्या अधिकारानुसार निर्गमित करण्यात येत आहे.
# Page 9