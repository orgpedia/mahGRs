# Page 1
राज्यातील यंत्रमागधारकांच्या समस्यांचा अभ्यास करून त्यावर उपाययोजना करण्यासाठी वस्त्रोद्योग क्षेत्रातील तज्ञ व्यक्तींची समिती बरखास्त करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. संकिर्ण-२०२१/प्र.क्र.१०/टेक्स-२
१६ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक: १२ ऑगस्ट, २०२२
वाचा : १) वस्त्रोद्योग आयुक्तालयाचे पत्र क्र. कार्या ४ /यंत्रमाग/ अडीअडचणी तज्ञ समिती/६४६४/२०२१ दिनांक ०२ नोव्हेंबर २०२१
२) सहकार, पणन व वस्त्रोद्योग विभाग शासन निर्णय क्र. संकिर्ण-२०२१/प्र.क्र.१०/ टेक्स-२ दिनांक ०२ फेब्रुवारी, २०२२
३) सहकार, पणन व वस्त्रोद्योग विभाग शासन निर्णय क्र. संकिर्ण -२०२१/प्र.क्र.१०/ टेक्स-२ दिनांक ११ मार्च, २०२२
४) मुख्य सचिव कार्यालयाचे पत्र क्र. e-५३१३८०७ दिनांक १८ जुलै २०२२.
प्रस्तावना : राज्यातील यंत्रमाग धारकांच्या समस्यांचा अभ्यास करून त्यावर उपाय योजना शोधण्यासाठी वस्त्रोद्योग क्षेत्रातील तज्ञ व्यक्तींची समिती दिनांक ०२ फेब्रुवारी २०२२ च्या शासन निर्णयान्वये गठीत करण्यात आली होती. सदर समितीमध्ये दिनांक ११ मार्च २०२२ रोजीच्या शासन निर्णयान्वये ३ नवीन सदस्यांचा समावेश करण्यात आला होता. सदर समितीस ३० दिवसाच्या आत सविस्तर अहवाल सादर करावयाचा असताना ४ महिन्याचा कालावधी उलटला असताना समितीने त्यांचा अहवाल शासनास सादर केलेला नाही. मा. मुख्यमंत्री महोदयांच्या निर्देशानुसार प्रशासकीय विभागाच्या अंतर्गत असणारे सर्व उपक्रम/महामंडळे/मंडळे/समित्या / प्राधिकरणे यावर नियुक्त करण्यात आलेल्या सर्व अशासकीय सदस्यांच्या नियुक्त्या रद्द करण्याचे रितसर प्रस्ताव सक्षम प्राधिकारी यांच्यासमोर निर्णयार्थ सादर करण्यात यावेत असे निर्देश मा. मुख्य सचिव महोदयांनी वाचा क्र. ४ अन्वये दिले होते. त्यास अनुसरुन राज्यातील यंत्रमागधारकांच्या समस्यांचा अभ्यास करून त्यावर उपाययोजना करण्यासाठी वस्त्रोद्योग क्षेत्रातील तज्ञ व्यक्तींची समिती बरखास्त करण्याची बाब शासनाच्या विचाराधीन होती.
शासन निर्णय: राज्यातील यंत्रमाग धारकांच्या समस्यांचा अभ्यास करून त्यावर उपाय योजना शोधण्यासाठी दिनांक ०२ फेब्रुवारी २०२२ व दिनांक ११ मार्च २०२२ च्या शासन निर्णयान्वये गठीत करण्यात आलेली वस्त्रोद्योग क्षेत्रातील तज्ञ व्यक्तींची समिती या शासन निर्णयान्वये बरखास्त करण्यात येत आहे.
# Page 2
शासन निर्णय क्रमांक: संकिर्ण -२०२१/प्र.क्र.१०/टेक्स-२