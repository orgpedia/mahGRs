# Page 1
---------------------------------------------------------------------------------------------------------
| राज्यातील सहकारी उपसा जलसिंचन |
| संस्थांना सन २०२२-२३ मध्ये २५% |
| अनुदान मंजूर करण्याबाबत. |
| महाराष्ट्र शासन |
| सहकार, पणन व वस्त्रोद्योग विभाग |
| शासन निर्णय क्रमांक: सीएसएल-१५२२/प्र.क्र.८१/७-स, |
| मंत्रालय, मुंबई-४०० ०३२, |
| दिनांक : १० जानेवारी, २०२३. |
|  |
| वाचा : १. शासन निर्णय क्रमांक: सीएसएल-१४९४/२८२२/प्र.क्र.१३३/७–स, दि.१९.११.१९९४. |
| २. शासन निर्णय क्रमांक: सीएसएल-१५१३/प्र.क्र.९२३/७-स, दि.२४.१२.२०१३ व |
| ३. समक्रमांकाचे शुध्दीपत्रक दिनांक २८.०२.२०१४. |
|  |
| प्रस्तावना-: |
| राज्यातील सहकारी उपसा जलसिंचन योजनांच्या प्रकल्प खर्चामध्ये गेल्या काही वर्षात सातत्याने |
| वाढ होत असून, त्यामुळे अल्प व सिमांत शेतकरी सभासदच नव्हे तर मध्यम व मोठया शेतकऱ्यांना सुध्दा |
| वाढता प्रकल्प खर्च करणे आर्थिकदृष्या अडचणीचे झाले आहे. शासनाच्या खर्चाने ज्या लहान मोठया पाटबंधारे |
| योजना हाती घेण्यात येतात त्या योजनांच्या लाभक्षेत्रातील शेतकऱ्यांना कोणत्याही खर्चाविना पाण्याची सोय |
| उपलब्ध होते. या उलट इतर भागातील शेतकऱ्यांनी स्वत:च उपसा जलसिंचनाची व्यवस्था करण्याचे |
| ठरविल्यास त्यांच्या योजनांचा संपूर्ण खर्च त्यांना स्वत:च करावा लागतो. त्यामुळे सहकारी उपसा जलसिंचन |
| योजनांच्या लाभधारक सभासदांवरील खर्चाचा बोजा कमी करुन तो काही प्रमाणात शासनाकडून उचलला |
| जावा, या दृष्टीकोनातून उपरोक्त शासन निर्णय, दिनांक १९.११.१९९४ अन्वये सदर शासन निर्णयासोबत |
| जोडलेल्या परिशिष्ट “अ” मधील अटींच्या अधिन राहून वित्त विभागाने उपलब्ध करुन दिलेल्या |
| नियतव्ययामधून सन २०२२-२३ या आर्थिक वर्षात सहकारी उपसा जलसिंचन योजनांना अर्थसहाय्य देण्याची |
| बाब शासनाच्या विचाराधीन होती. |
|  |
| शासन निर्णय - |
| सहकार आयुक्त व निबंधक, सहकारी संस्था, महाराष्ट्र राज्य, पुणे यांच्याकडून सदर शासन |
| निर्णयानुसार अनुदान मंजूरीसाठी प्राप्त झालेल्या प्रस्तावांपैकी सन २०२२-२३ या वित्तीय वर्षासाठी ०४ |
| सहकारी उपसा जलसिंचन संस्थांना रु. २९,९२,३२२/- (रुपये एकोणतीस लाख ब्याण्णव हजार तीनशे बावीस |
| फक्त) इतके अनुदान मंजूर करुन वितरीत करण्यास शासन मान्यता देण्यात येत आहे. |
| २. सोबतच्या परिशिष्ट -अ मधील ०४ सहकारी उपसा जलसिंचन संस्थांना देण्यात आलेली मंजूरी, |
| प्रस्तावासोबत सहकार आयुक्त, पुणे यांच्याकडून सादर करण्यात आलेल्या माहितीच्या आधारे देण्यात |
| आलेली असल्याने सादर केलेल्या कागदपत्रात तसेच माहितीत काही विसंगती आढळून आल्यास सदरहु |
| रक्कम संबंधीत संस्थांकडून व्याजासह एकरकमी वसूल केली जाईल या अटींच्या अधिन राहील. |
| ३. वरीलप्रमाणे मंजूर करण्यात आलेल्या अर्थसहाय्याचा रकमेचा धनादेश, ज्या बँक/वित्तीय संस्थांकडून |
| सहकारी उपसा जलसिंचन संस्थेने प्रकल्प खर्चाकरीता कर्ज घेतलेले असेल, त्या बँकेच्या/वित्तीय संस्थेच्या |
| व्यवस्थापक/प्रबंधक यांचे नावे काढण्यात यावा. तसेच सदर धनादेश प्राप्त झाल्यानंतर बँकेने/वित्तीय संस्थेने |
| त्यांना धनादेशाद्वारे प्राप्त झालेली अर्थसहाय्याची रक्कम संबंधीत सहकारी उपसा जलसिंचन संस्थेकडून |
| त्यांना येणे असलेल्या कर्जाच्या रकमेपोटी समायोजित करावी. |
| ४. सन २०२२-२३ या आर्थिक वर्षात या योजनेकरीता उपलब्ध तरतुदीमधून रु. २९,९२,३२२/- (रुपये |
| एकोणतीस लाख ब्याण्णव हजार तीनशे बावीस फक्त) इतकी रक्कम परिशिष्ट ‘अ’ प्रमाणे सहकार आयुक्त व |
| निबंधक, सहकारी संस्था, महाराष्ट्र राज्य, पुणे यांचे कार्यालय स्तरावर बी. डी. एस. वर उपलब्ध करुन देण्यात |
---------------------------------------------------------------------------------------------------------
# Page 2
शासन निर्णय क्रमांक: सीएसएल-१५२२/प्र.क्र.८१/७-स
---------------------------------------------------------------------------------------------------------
| आलेली आहे. या योजनेवरील रक्कम खर्ची घालण्याकरीता सहकार आयुक्त व निबंधक, सहकारी संस्था, |
| महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. |
| ५. निधी वितरीत केल्यानंतर किंवा त्यापूर्वी प्रत्यक्ष उपसा योजनेची पहाणी करुन निधीचा योग्य वापर |
| झाल्याची खात्री करावी. तसेच लाभार्थी शेतकऱ्यांची पण प्रत्यक्ष भेट घ्यावी. त्यामध्ये काही चुकीचे होऊ नये |
| याची दक्षता घ्यावी. |
| ६. वरीलप्रमाणे कार्यवाही न झाल्यास संस्थेबरोबर तपासणी अधिकाऱ्यावर देखील जबाबदारी निश्चित |
| करण्यात यावी. |
| ७. शासनाच्या वतीने सदर रक्कम कोषागारातून काढून संबंधीत बँक/वित्तीय संस्थेस धनादेशाद्वारे अदा |
| करण्यास सहाय्यक निबंधक (अर्थ व नियोजन) (V०००४) सहकार आयुक्त व निबंधक, सहकारी संस्था, |
| महाराष्ट्र राज्य, पुणे यांना नियंत्रक अधिकारी म्हणून प्राधिकृत करण्यात येत असून त्यांना आहरणाचे व |
| संवितरणाचे अधिकार प्रदान करण्यात येत आहेत. त्यांनी सदरचा खर्च सन २०२२-२३ या आर्थिक वर्षातील रु. |
| २९,९२,३२२/- (रुपये एकोणतीस लाख ब्याण्णव हजार तीनशे बावीस फक्त) तरतुदीतून मासिक निधी . , |
| विवरणपत्रानुसार भागवावा. लेखाधिकारी, सहकार आयुक्त व निबंधक, सहकारी संस्था, महाराष्ट्र राज्य, पुणे |
| यांनी वरीलप्रमाणे काढलेली रक्कम संबंधीत बँकेस / वित्तीय संस्थेस त्यांच्या कर्जाच्या रकमेपोटी अदा |
| केल्यानंतर त्याबाबतचा पूर्तता अहवाल १५ दिवसांत शासनास सादर करावा. |
| ८. शासन निर्णय क्रमांक सीएसएल-१४९४/२८२२/प्र.क्र.१३३/७-स, दिनांक १९.११.१९९४ व |
| २४.१२.२०१३ आणि २८.०२.२०१४ सोबतच्या परिशिष्ट “अ” मधील अटींची तंतोतंत पुर्तता झाल्यानंतरच |
| सहकार आयुक्त यांनी संबंधीत संस्थाना अनुदानाचे वाटप करावे. |
| ९. या करीता होणारा खर्च खालील लेखाशीर्षाखाली खर्ची टाकण्यात यावा. |
|  |
| मागणी क्रमांक व्ही - २, |
| २४२५, सहकार |
| १०८, इतर सहकारी संस्थांना सहाय्य |
| (पाच) इतर संकिर्ण सहकारी संस्था |
| पंचवार्षिक योजनांतर्गत योजना (राज्य योजनांतंर्गत योजना) |
| (०५) (०२) उपसा जलसिंचन योजनांना अर्थसहाय्य (कार्यक्रम) (२४२५ १२६१) |
| ३३, अर्थसहाय्य, |
|  |
| १०. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेतांक २०२३०११०१५३३४७०९०२ असा आहे. हा आदेश डिजीटल स्वाक्षरीने |
| साक्षांकित करुन निर्गमित करण्यात येत आहे. |
| महाराष्ट्राचे राज्यपाल यांच्या आदेशानुसार व नावाने, |
|  |
| Chandrashekhar |
---------------------------------------------------------------------------------------------------------
--------------------------------------------------------
| (राहुल शिंदे) |
| कार्यासन अधिकारी, महाराष्ट्र शासन |
| प्रति, |
| १. महालेखापाल, लेखा व अनुज्ञेयता, महाराष्ट्र -१, मुंबई |
| २. महालेखापाल, लेखा अनुज्ञेयता, महाराष्ट्र - २, नागपूर |
| ३. महालेखापाल, लेखा परिक्षण, महाराष्ट्र - १, मुंबई, |
--------------------------------------------------------
पृष्ठ ४ पैकी २
# Page 3
शासन निर्णय क्रमांकः सीएसएल-१५२२/प्र.क्र.८१/७-स
-----------------------------------------------------------------------------
| ४. महालेखापाल, लेखा परिक्षण, महाराष्ट्र -२, नागपूर, |
| ५. सहकार आयुक्त व निबंधक, सहकारी संस्था, महाराष्ट्र राज्य, पुणे, |
| ६. जिल्हा उपनिबंधक, सहकारी संस्था, अहमदनगर/सांगली, |
| ७. जिल्हा कोषागार अधिकारी, अहमदनगर / सांगली, |
| ८. कार्यासन अधिकारी, वित्त विभाग (व्यय - २ ) मंत्रालय, मुंबई |
| ९. कार्यासन अधिकारी, का. १४३१, नियोजन विभाग, मंत्रालय, मुंबई, |
| १०. कार्यासन अधिकारी (१६-स), सहकार, पणन व वस्त्रोद्योग विभाग,मंत्रालय,मुंबई |
| ११. कार्यासन अधिकारी (१७-स), सहकार, पणन व वस्त्रोद्योग विभाग,मंत्रालय,मुंबई |
| १२. निवड नस्ती. |
|  |
|  |
|  |
-----------------------------------------------------------------------------
पृष्ठ ४ पैकी ३
# Page 4
शासन निर्णय क्रमांकः सीएसएल-१५२२/प्र.क्र.८१/७-स
परिशिष्ट “अ”
शासन निर्णय क्र. सीएसएल-१५२२/प्र.क्र.८१ / ७ - स, दि. १० जानेवारी, २०२३ सोबतचे सहपत्र सन २०२२-२३ या वित्तीय वर्षात अनुदान मंजुरीसाठी पात्र ठरलेल्या सहकारी उपसा जलसिंचन संस्थांची यादी.
----------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | संस्थेचे नाव | अनुदानाची रक्कम (रुपये) |
| १. | शुभदा ठिबक जलसिंचन सहकारी संस्था मर्या. रुईखेल, ता. श्रीगोंदा, जि. अहमदनगर (सभासद संख्या - ०९ ) | रु. ७,१०,६२२ (रु. १,६६,४७८इतके अनुदान दि. २१.११.२०२२ च्या शासन निर्णयान्वये अदा करण्यात आले. उर्वरित रक्कम रु. ७,१०,६२२/- इतके अनुदान वितरीत करावयाचे आहे.) |
| २. | जानुबाई ठिबक उपसा जलसिंचन सहकारी संस्था मर्या. रुईखेल, ता. श्रीगोंदा, जि. अहमदनगर ( सभासद संख्या ११) | रु. ९,६५,७०० |
| ३. | भक्ती ठिबक उपसा जलसिंचन सहकारी संस्था मर्या. रुईखेल, ता. श्रीगोंदा, जि. अहमदनगर ( सभासद संख्या - ११) | रु.९,९४,०५० |
| ४. | दत्तकृपा ठिबक उपसा जलसिंचन सहकारी संस्था मर्या. रुईखेल, ता. श्रीगोंदा, जि. अहमदनगर ( सभासद संख्या १२) | रु. ३,२१,९५० (अनुज्ञेय अनुदान रु. ९,३९,१३५/- आहे. मात्र निधी उपलब्धतेअभावी रु. ३,२१,९५०/- इतके अनुदान वितरित करण्यात येईल.) |
| एकूण रु.२९,९२,३२२/ (रुपये एकोणतीस लाख ब्याण्णव हजार तीनशे बावीस फक्त) |
----------------------------------------------------------------------------------------------------------------------------------------------------------------------------------------------------------------------------------------------------------------
-----------------------------
|  |
| Shinde Rahul Chandrashekhar |
-----------------------------
( राहुल शिंदे ) कार्यासन अधिकारी, महाराष्ट्र शासन
पृष्ठ ४ पैकी ४