# Page 1
लोभिनी महिला गारमेंट को-ऑप. सोसायटी लि., गुंजोटी, ता. उमरगा, जि. उस्मानाबाद या संस्थेच्या जागा बदलास कार्योत्तर मंजुरी देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. यंत्रमाग- २००९/प्र.क्र.६४/टेक्स-२
१६ वा माळा, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :– ११ एप्रिल, २०१९.
वाचा : १) सहकार, पणन व वस्त्रोद्योग विभाग शासन निर्णय क्रमांक :- यंत्रमाग १३९८/प्र.क्र.१५८/टेक्स-२, दिनांक २४ फेब्रुवारी, १९९९.
२) सहकार, पणन व वस्त्रोद्योग विभाग शासन निर्णय, क्रमांक:- यंत्रमाग १३०६/प्र.क्र.१४१/टेक्स-२, दिनांक २२ जानेवारी, २००९.
३) राष्ट्रीय सहकारी विकास निगम यांचे पत्र क्रमांक:- एनसीडीसी ५-२५/२०१३
एचएलएम (पीएल)/२१८/एसए ३०१४१, दिनांक १७ जानेवारी, २०१४.
४) सहकार, पणन व वस्त्रोद्योग विभाग शासन निर्णय क्र. यंत्रमाग-२००९/प्र.क्र.६४/ टेक्स-२, दिनांक २२ मार्च, २०१६.
५) संचालक (वस्त्रोद्योग), वस्त्रोद्योग संचालनालय, नागपूर यांचे पत्र क्रमांक:-कार्या-४/ यंत्रमाग/ब-५४/२८४७/२०१७, दिनांक १९ मार्च, २०१८.
६) सहकार, पणन व वस्त्रोद्योग विभाग शासन निर्णय क्र. यंत्रमाग-२००९/प्र.क्र.६४/ टेक्स-२, दिनांक ३१ मार्च, २०१८.
प्रस्तावना: उपरोक्त वाचा क्र. ४ येथील शासन निर्णयान्वये लोभिनी महिला गारमेंट को-ऑप. सोसायटी लि., गुंजोटी, ता. उमरगा, जि. उस्मानाबाद या संस्थेस शासकीय भागभांडवल व रा.स.वि.नि. कर्ज या स्वरुपात प्रथम हप्त्यापोटी अर्थसहाय्य वितरीत करतेवेळी प्रकल्प उभारणी करीता संस्थेने मौजे कडकनाथवाडी ता.वाशी जि. उस्मानाबाद ग्रामपंचायत हद्दीतील गट नं. ३४७ अ १ मधील ०.४० हे. आर. जमीन ३६ वर्षाकरीता भाडेतत्वावर घेतलेली होती. वाचा क्र. ६ अन्वये दुसऱ्या व अंतिम हप्त्यापोटी अर्थसहाय्य वितरीत करण्याबाबतचा प्रस्ताव संचालक (वस्रोद्याग) यांनी सादर केला त्यावेळी संस्थेने संस्थेच्या प्रकल्प उभारणी करीता जागेमध्ये बदल करुन मौजे आखरवाई ता.जि. लातूर ग्रामपंचायत हहीतील गट नं.६१ मधील ०.४० हे. आर जमीन खरेदी केलेली असल्याचे कळविले आहे. त्यास अनुसरून लोभिनी महिला गारमेंट को-ऑप.
सोसायटी लि., गुंजोटी, ता. उमरगा, जि. उस्मानाबाद या संस्थेच्या नव्याने खरेदी केलेल्या जागेस कार्योत्तर मंजुरी देण्याची बाब शासनाच्या विचाराधीन होती.
शासन निर्णय : लोभिनी महिला गारमेंट को-ऑप. सोसायटी लि., गुंजोटी, ता. उमरगा, जि. उस्मानाबाद या संस्थेने प्रकल्प उभारणीकरिता मौजे आखरवाई ता.जि. लातूर ग्रामपंचायत हद्दीतील गट नं.६१ मधील ०.४० हे. आर खरेदी केलेल्या जमिनीस खालील अटींच्या अधिन राहुन कार्योत्तर मंजुरी देण्यात येत आहे.
१) रा.स.वि.नि. ने जमीन व जमीन विकासाकरीता मंजूर केलेल्या तरतूदीपेक्षा जादा झालेला खर्च संस्थेने स्वनिधीतुन भागविण्यात यावा.
# Page 2
शासन निर्णय क्रमांकः यंत्रमाग- २००९/प्र.क्र.६४/टेक्स-२
२) सदर संस्थेचा प्रकल्प नव्याने खरेदी केलेल्या जमिनीवर उभारणीकरिता लागणारी सर्व प्रमाणपत्रे व परवानग्या याबाबतची पूर्तता संचालक (वस्त्रोद्योग) यांनी करून घ्यावी.
३) या प्रकरणी वाचा क्र. १, २,३,४ व ६ मधील अटींची व इतर विहीत अटींची पूर्तता करून घेण्याची जबाबदारी संचालक (वस्त्रोद्योग), नागपूर यांची राहील.