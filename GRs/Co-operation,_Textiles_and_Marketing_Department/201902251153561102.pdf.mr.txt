# Page 1
राज्य सहकारी निवडणूक प्राधिकरणाच्या कार्यालयातील लिपिक-टंकलेखक पदांची कामे बाह्य यंत्रणेद्वारे करुन घेण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : अर्थसं१२१८/प्र.क्र.१५५/१३स
मादाम कामा मार्ग, हुतात्मा राजगुरू चौक,
मंत्रालय, मुंबई- ३२.
दिनांक- २५ फेब्रुवारी, २०१९.
वाचा: १) सहकार, पणन व वस्त्रोद्योग विभाग, शासन निर्णय सववि३११३/प्र.क्र.७२/आस्था - १ दिनांक ३१.१०.२०१३.
२) वित्त विभाग, परिपत्रक क्र पदनि-२०१३/प्र क्र ११/१३/विसु-१, दि०२.०२.२०१३ ३) वित्त विभाग, परिपत्रक क्र पदनि-२०१३/प्र क्र ११२/१३/ विसु-१, दि०२.१२.२०१३ ४) वित्त विभाग, परिपत्रक क्र पदनि-२०१६/प्र क्र २९/१६/विसु-१, दि०२.०८.२०१६ ५) वित्त विभाग, शासन निर्णय क्र पदनि-२०१८/प्र क्र ११३/आ.पु.क,दि११.१२.२०१८.
प्रस्तावना: राज्य सहकारी निवडणूक प्राधिकरणाच्या आस्थापनेवर वाचा क्र.१ येथील दि.
३१/१०/२०१३ च्या शासन निर्णयान्वये पदे निर्माण करण्यास मान्यता देण्यात आली आहे. त्यानुसार सदर कार्यालयांकरिता लिपिक-टंकलेखकांची १२ पदे मंजूर असून ६ पदे प्रतिनियुक्तीने व ६ पदे कंत्राटी तत्वावर भरण्याची तरतूद आहे. कंत्राटी तत्वावरील ६ पदे रिक्त असून सदर कार्यालयासाठी लिपिक टंकलेखक पदांची कामे बाह्य यंत्रणेद्वारे करुन घेण्याची बाब शासनाच्या विचाराधीन होती.
शासन निर्णय : राज्य सहकारी निवडणूक प्राधिकरणाच्या आस्थापनेवरील मंजूर असलेल्या लिपिक टंकलेखकांच्या आस्थापनेवरील कंत्राटी तत्त्वावरील असलेली पदे ११ महिन्याच्या कालावधीसाठी बाहयत्रोताद्वारे भरण्यास पुढील अटीच्या अधीन राहून मान्यता देण्यात येत आहे.
क) सदरचे काम करण्यासाठी ठेकेदार / कंपनी / संस्थेकडून विहित पध्दतीने निविदा मागवून, अत्यंत पारदर्शक पध्दतीने तसेच सक्षम प्राधिकाऱ्याच्या मान्यतेने बाह्ययंत्रणेची निवड करावी.
ख) बाह्ययंत्रणेद्वारे काम करून घेण्यासाठी राज्य सहकारी निवडणूक प्राधिकरणाने सबंधित कंपनी/संस्थेबरोबर करार करावा. त्यामध्ये कामाच्या अटी व शर्ती नमूद कराव्यात. सदर कंपनी/संस्थेतर्फे काम करणारे अधिकारी कर्मचारी यांच्या सेवेचे कोणतेही उत्तरदायित्व शासनावर राहणार नाही, याची दक्षता घ्यावी.
ग) बाह्य यंत्रणेद्वारे करून घेण्याच्या कामाचे प्रदान "वेतन" या तपशीलवार शिर्षाखाली न दाखविता “कार्यालयीन खर्च” ह्या तपशीलवार शिर्षाखाली दर्शविण्यात यावे.
# Page 2
शासन निर्णय क्रमांक: अर्थसं१२१८/प्र.क्र.१५५/१३स
घ) नियमित पद्धतीने पद भरण्यावरील खर्चाच्या तुलनेत बाह्ययंत्रणेद्वारे कामे केल्यामुळे खर्चात १० ते २५ टक्के बचत होणे आवश्यक आहे. सदर बचत करण्याची तसेच, त्याची
नोंद विहित प्रपत्रात ठेवण्याची जबाबदारी सचिव, राज्य सहकारी निवडणूक प्राधिकरण यांची राहील.
च) मंजूर करण्यात आलेल्या लिपिक-टंकलेखकांच्या काल्पनिक पदांइतक्याच पदांचे काम बाहययंत्रणेव्दारे करून घेण्यात यावे.
छ) बाह्ययंत्रणेव्दारे काम करून घेण्याकरिता कोणतीही पदनिर्मिती केली जाणार नाही.
ज) बाह्यस्त्रोताद्वारे घेण्यात येणाऱ्या सेवा एक महिन्याची नोटीस देऊन समाप्त करण्यात येतील अशी तरतूद करारनाम्यात करण्यात यावी.
झ) बाह्ययंत्रणेद्वारे सेवा उपलब्ध करून घेताना वित्त विभागाचे परिपत्रक दिनांक २७.०९.२०१०, दिनांक ०२.०२.२०१३ व दिनांक ०२.१२.२०१३ मधील मार्गदर्शक सूचनांचे काटेकोरपणे पालन करण्याची दक्षता घ्यावी.
ट) वित्तिय अधिकार नियम पुस्तिका १९७८, भाग पहिला, उप विभाग, चार मधील अनुक्रमांक ११ अन्वये बाह्ययंत्रणेकडून करून घेण्यात येणाऱ्या कामाच्या खर्चास मंजूरी देण्याचे पूर्ण अधिकार प्रशासनिक विभागास प्रदान करण्यात आले आहेत. त्यानुसार कामासाठी येणाऱ्या प्रशासकीय खर्चास मंजूरी देण्यात येत आहे.
३. सदरचा शासन निर्णय, वित्त विभागाचा शासन निर्णय क्रमांक पदनि-२०१८/प्र.क्र. ११३/ आ.पु.क, दि.११.१२.२०१८ अन्वये प्रशासकीय विभागास प्रदान करण्यात आलेले अधिकार अन्वये प्राप्त मंजूरीनुसार निर्गमित करण्यात येत आहे.
४. सन २०१८-१९ व सन २०१९-२० या वर्षाच्या आर्थिक तरतूदीमधून लेखाशिर्ष २०७० इतर प्रशासनिक सेवा (००) (८००) इतर खर्च (००) (०१) राज्य सहकारी निवडणूक प्राधिकरण २०७०८८२ कार्यालयीन खर्च या लेखाशिर्षाखाली खर्च करण्यात येत आहे.
# Page 3