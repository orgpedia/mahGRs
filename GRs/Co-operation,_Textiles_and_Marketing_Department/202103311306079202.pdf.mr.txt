# Page 1
रेशीम संचालनालय, नागपूर या क्षेत्रीय कार्यालयाची वेबसाईट व रेशीम ऑनलाईन संनियंत्रण प्रणाली (MIS) अद्ययावत व विकसित करण्याकरिता २ तज्ज्ञ Database Admin च्या सेवा उपलब्ध करुन घेण्यासाठी येणाऱ्या खर्चास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : केंपुयो-१०२०/प्र.क्र.४८/रेशीम कक्ष
नवीन प्रशासकीय भवन, मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक ३१ मार्च, २०२१.
वाचा १) संचालक (रेशीम), रेशीम संचालनालय, नागपूर यांचे पत्र क्र.रेशीम/कार्या-७/ वेबसाईट/ई-गव्हर्नन्स/निधी/२०२०-२१/१६१, दिनांक ०१ फेब्रुवारी, २०२१.
२) शासन निर्णय, सामान्य प्रशासन (माहिती तंत्रज्ञान) विभाग, क्र. मातंस-१७१७/ प्र.क्र.१११/३९, दिनांक २४ मार्च, २०१७.
३) शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३,
दिनांक १६ एप्रिल, २०२०.
४) शासन निर्णय, वित्त विभाग, क्र. अर्थसं-२०२०/प्र.क्र.६५/अर्थ-३,
दिनांक ०४ मे, २०२०.
प्रस्तावना : संचालक (रेशीम) यांनी संदर्भाधीन दिनांक ०१ फेब्रुवारी, २०२१ रोजीच्या पत्राद्वारे रेशीम संचालनालय, नागपूर या कार्यालयाची वेबसाईट www.mahasilk.maharashtra.gov.in व रेशीम ऑनलाईन संनियंत्रण प्रणाली (MIS) अद्ययावत व विकसित करण्यासाठी सामान्य प्रशासन (माहिती तंत्रज्ञान) विभागाच्या संदर्भाधीन दिनांक २४ मार्च, २०१७ च्या शासन निर्णयानुसार तांत्रिक मनुष्यबळ नियुक्तीकरिता महाराष्ट्र माहिती तंत्रज्ञान महामंडळ (MAHAIT) यांचेकडून ०२ तज्ज्ञ Database admin (अनुभव ४ ते ९ वर्ष) यांची सेवा ३ महिन्यांच्या कालावधीकरिता उपलब्ध करुन घेण्यासाठी ₹६,३७,६९६/- (जीएसटीसह) इतक्या निधीचा प्रस्ताव सादर केला आहे. त्यानुसार वित्त विभागाच्या संदर्भाधीन दिनांक १६ एप्रिल, २०२० रोजीचे शासन परिपत्रक व संदर्भाधीन दिनांक ०४ मे, २०२० रोजीच्या शासन निर्णयातील तरतूदीनुसार सन २०२०-२१ या आर्थिक वर्षासाठी विभागास ई-गव्हर्नन्स अंतर्गत प्राप्त तरतूदीतून उक्त निधी वितरीत व खर्च करण्यास मान्यता देण्याची विनंती वित्त विभागास करण्यात आली होती. त्यास अनुसरुन वित्त विभागाने ई-गव्हर्नन्स अंतर्गत अर्थसंकल्पित तरतूदीच्या ४० टक्के निधी वितरणास मान्यता दिली आहे. सबब, महाराष्ट्र माहिती तंत्रज्ञान महामंडळ (MAHAIT) यांचेकडून ०२ तज्ज्ञ Database admin च्या सेवा रेशीम संचालनालयास उपलब्ध करुन देण्यासाठी येणाऱ्या खर्चास मान्यता देण्याची बाब शासनाच्या विचाराधीन होती.
शासन निर्णय :
संचालक (रेशीम) यांनी केलेल्या विनंतीनुसार रेशीम संचालनालय, नागपूर या कार्यालयाची वेबसाईट www.mahasilk.maharashtra.gov.in व रेशीम ऑनलाईन संनियंत्रण प्रणाली (MIS) अद्ययावत व विकसित करण्यासाठी महाराष्ट्र माहिती तंत्रज्ञान महामंडळ (MAHAIT) यांचेकडून ०२ तज्ज्ञ Database admin (अनुभव ४ ते ९ वर्ष) यांची सेवा ३ महिन्यांच्या कालावधीकरिता उपलब्ध करुन घेण्यासाठी ₹६,३७,६९६/
# Page 2
शासन निर्णय क्रमांकः केंपुयो-१०२०/प्र.क्र.४८ / रेशीम कक्ष
(जीएसटीसह) (अक्षरी रुपये सहा लक्ष सदोतीस हजार सहाशे शहाण्णव फक्त) इतका निधी वितरीत व खर्च करण्यास याद्वारे मान्यता देण्यात येत आहे.
२. उक्त निधी खर्च करताना सामान्य प्रशासन (माहिती तंत्रज्ञान) विभाग व वित्त विभाग यांनी वेळोवेळी निर्गमित केलेल्या मार्गदर्शक सुचना व कार्यपद्धतीचे काटेकोरपणे पालन करावे.
३. उक्त खर्च हा सन २०२०-२१ या आर्थिक वर्षासाठी “मागणी क्र.व्ही-२, (०२)(०४) ई-गव्हर्नन्स कार्यक्रम (३४५१२९७१) (वस्त्रोद्योग) (कार्यक्रम), १७, संगणक खर्च” अंतर्गत मंजूर तरतूदीतून भागविण्यात यावा.
४. उक्त निधी कोषागातून आहरण व संवितरण करण्यासाठी लेखाधिकारी, वर्ग-१, रेशीम संचालनालय, नागपूर यांना आहरण व संवितरण अधिकारी व संचालक (रेशीम), रेशीम संचालनालय, नागपूर यांना नियंत्रण अधिकारी म्हणून प्राधिकृत करण्यात येत आहे. सदर निधी अर्थसंकल्प वितरण प्रणालीवर संचालक (रेशीम) यांचे अधिनस्थ सुपूर्द करण्यात येत आहे.
५. उक्त खर्चाचे उपयोगिता प्रमाणपत्र महालेखापाल कार्यालयास व शासनास विहित मुदतीत संचालक ( रेशीम) यांनी सादर करावे.
६. हा शासन निर्णय वित्त विभागाचा शासन निर्णय क्र. विअप्र-२०१३/प्र.क्र.३०/२०१३/विनिमय, दि.१७ एप्रिल, २०१५ च्या परिशिष्टामधील वित्तीय अधिकार नियम पुस्तिका १९७८, भाग पहिला, उपविभाग-तीन, अ.क्र. ४, परिच्छेद क्र.२७ (२) अन्वये प्रशासनिक विभागास प्राप्त असलेले अधिकार तसेच, वित्त विभागाने अनौपचारिक संदर्भ क्र.१०२/२०२१/व्यय-२, दि.०१.०३.२०२१ अन्वये दिलेल्या मान्यतेनुसार निर्गमित करण्यात येत आहे.