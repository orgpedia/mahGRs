# Page 1
मा. औद्योगिक न्यायालय, नागपूर यांच्या आदेशानुसार श्रीमती सुभद्रा नारायण उमाटे यांना सेवानिवृत्तीविषयक लाभ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. सपववि-४००३८/१/२०२३ - DESK SERICULTURE-CMTD मंत्रालय, मुंबई - ४०० ०३२
दिनांक:- २९ मे, २०२३
वाचा : १) शासन निर्णय, सहकार, पणन व वस्त्रोद्योग विभाग, क्र.न्यायाप्र-१११३/ प्र.क्र.५०/ रेशीम कक्ष, दिनांक १६.०७.२०१३ २) मा.औद्योगिक न्यायालय, नागपूर यांच्याकडील Comp.(ULP) No.१९/२०१६ मध्ये दि.२४.११.२०२२ रोजी दिलेले आदेश
प्रस्तावना :
श्रीमती सुभद्रा नारायण उमाटे ह्या जिल्हा रेशीम कार्यालय, वर्धा अंतर्गत रोजमजूर म्हणून काम करीत होत्या. त्यांनी कायमस्वरूपी कामावर घेण्यासाठी तसेच मागील कालावधीची मजूरी मिळण्यासाठी कामगार न्यायालय, नागपूर येथे I.D.A. क्र.१४४/९८ अन्वये दावा दाखल केला होता. या दाव्या संबंधी दिनांक ०९ नोव्हेंबर, २००० रोजीच्या निकालान्वये त्यांना कामावर घेण्याबाबत तसेच ४० टक्के मागील मजूरी (बॅकवेजेस) देण्याचे मा. न्यायालयाने आदेशित केले होते. या आदेशाविरूध्द रेशीम संचालनालयाने मा.उच्च न्यायालय, मुंबई खंडपीठ नागपूर येथे मूळ याचिका क्र.२२५९/२००१ अन्वये अपिल दाखल केले होते. या अपिलाचा निर्णय दि.०६ डिसेंबर, २००७ रोजी लागून मा. उच्च न्यायालयाने ४० टक्के बॅकवेजेस देण्याचा निर्णय रद्द ठरविला. परंतु Continuity in Service चा आदेश कायम ठेवला. दरम्यान श्रीमती उमाटे यांनी मा. औद्योगिक न्यायालय, नागपूर येथे कायमस्वरूपी कामावर घेण्यासाठी ४१६/२००३ अन्वये दावा दाखल केला होता. सदर दाव्याचा निर्णय दि.०८ जुलै, २००५ रोजी लागून मा. औद्योगिक न्यायालयाने श्रीमती उमाटे यांना इतर नियमित कर्मचाऱ्यांप्रमाणे वेतन देण्याचे व मा.उच्च न्यायालयातील याचिका क्र.२२५९/२००१ च्या निर्णयाच्या अधिन राहून वर्ग-४ पदावर नियमित करण्याचे आदेश दिले. त्याअनुषंगाने श्रीमती उमाटे यांना वर्ग-४ या पदावर दि.०८ जुलै, २००५ पासून नियमित सेवेत सामावून घेण्यास व त्यांना त्या दिनांकापासून कायम सेवेचा लाभ देण्यास दिनांक १६ जुलै, २०१३ रोजीच्या शासन निर्णयान्वये मंजूरी देण्यात आली आहे.
श्रीमती उमाटे ह्या दि.३०.०६.२०१३ रोजी सेवानिवृत्त झाले आहेत. परंतु त्यांना सेवानिवृत्तीनंतरचे लाभ मिळाले नसल्यामुळे श्रीमती उमाटे यांनी मा. औद्योगिक न्यायालय, नागपूर येथे याचिका क्र.१९/२०१६ दाखल केली होती. सदर प्रकरणी मा. औद्योगिक न्यायालय, नागपूर यांनी दि.२४.११.२०२२ रोजी श्रीमती उमाटे यांना सेवा निवृत्ती वेतन, रजा रोखीकरण व सेवाउपदान लाभ देण्याबाबतचे आदेश पारित केले आहे. मा. औद्योगिक न्यायालय, नागपूर यांच्या दि.२४.११.२०२२ रोजीच्या आदेशास अनुसरून श्रीमती सुभद्रा उमाटे यांना सेवानिवृत्तीनंतरचे लाभ देण्याची बाब शासनाच्या विचाराधीन होती.
# Page 2
शासन निर्णय क्रमांकः सपववि-४००३८/१/२०२३ – DESK SERICULTURE-CMTD
शासन निर्णय :
मा.औद्योगिक न्यायालय, नागपूर यांनी याचिका क्र.१९/२०१६ मध्ये दि.२४.११.२०२२ रोजी दिलेल्या आदेशास अनुसरून श्रीमती सुभद्रा नारायण उमाटे यांना सार्वजनिक बांधकाम विभागाचा शासन निर्णय क्र.पा.व.वी.वि.क्र.इएसडब्लू-१४६८/९५७६४-इ-५, दि.१६.११.१९६८ व महाराष्ट्र नागरी सेवा (निवृत्तीवेतन), नियम १९८२ च्या नियम ५७ मधील टिप-१ मधील तरतूदीनुसार सेवा निवृत्ती वेतन, रजा रोखीकरण व सेवाउपदानाबाबतचे लाभ देण्यास शासन मंजूरी देण्यात येत आहे.
२. हा शासन निर्णय, वित्त अनौपचारिक संदर्भ क्र. १३१/सेवा-६, दि. २२ मे, २०२३ व अनौपचारिक संदर्भ क्र.१६६/सेवा-७, दि.२४ मे, २०२३ अन्वये निर्गमित करण्यात येत आहे.