# Page 1
सन २०२२-२३ साठी महाराष्ट्र राज्य सहकारी परिषद, पुणे या परिषदेस निधी वितरणाबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : अर्थसं-२०२३/प्र.क्र.०४/२२-स,
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : ३० जानेवारी, २०२३.
संदर्भ :- १. शासन निर्णय, सहकार, पणन व वस्त्रोद्योग विभाग क्र. संकीर्ण-२०२१/प्र.क्र.५८/२२-स, दि.०६.०८.२०२१.
२. शासन निर्णय, सहकार, पणन व वस्त्रोद्योग विभाग क्र. निधीवि-२०२१/प्र.क्र.८८/२२-स, दि.१८.११.२०२१ व दि.२३.०२.२०२२.
३. शासन निर्णय, वित्त विभाग क्र. अर्थसं - २०२२/प्र.क्र.४३/अर्थ-३, दि.०४.०४.२०२२.
४. सहकार आयुक्त व निबंधक, सहकारी संस्था, पुणे कार्यालय यांचे पत्र क्र. अंवनि/६ सआ/२०२२-२३/योजना/निधी वितरण/२०२२/९६६, दि.१५.१२.२०२२.
प्रस्तावना : महाराष्ट्र राज्य सहकारी परिषद, पुणे या परिषदेच्या कार्यालयीन कामकाजाच्या दृष्टीने करावा लागणारा कार्यालयीन व किरकोळ खर्च भागविण्यासाठी सन २०२२-२३ साठी रु.१०.०० लाख इतकी अर्थसंकल्पीय तरतूद मंजूर आहे. त्याप्रमाणे महाराष्ट्र राज्य सहकारी परिषदेस निधी उपलब्ध करुन देण्याचा प्रस्ताव सहकार आयुक्त व निबंधक, सहकारी संस्था, पुणे कार्यालयाने संदर्भ क्र. ४ च्या पत्रान्वये सादर केलेला प्रस्ताव शासनाच्या विचाराधीन होता.
शासन निर्णय: महाराष्ट्र राज्य सहकारी परिषद, पुणे या परिषदेच्या कार्यालयीन व किरकोळ खर्च भागविण्यासाठी सन २०२२-२३ साठी अर्थसंकल्पीत करण्यात आलेल्या रु.१०.०० लाख इतक्या तरतुदीमधून रु.३,००,००० /- (३०%) इतका निधी महाराष्ट्र राज्य सहकार परिषदेस याद्वारे उपलब्ध करुन देण्यात येत आहे.
२. उपरोक्त बाबीसाठी होणारा खर्च, सन २०२२-२३ या आर्थिक वर्षात, मागणी क्र. व्ही - २, मुख्यलेखाशिर्ष २४२५, सहकार, ००-सहकार - १९५-सहकारी संस्थांना अर्थ सहाय्य (०१)(०१) महाराष्ट्र राज्य सहकारी परिषदेला सहाय्य (अनिवार्य), (२४२५ २३९१), ३१- सहाय्यक अनुदाने (वेतनेत्तर) या लेखाशिर्षाखाली मंजूर व उपलब्ध असलेल्या तरतुदीमधून भागविण्यात यावा:
३. या शासन निर्णयान्वये मंजुर करण्यात आलेला निधी रु.३,००,०००/- (रुपये तीन लाख फक्त) सहकार आयुक्त व निबंधक कार्यालयातील संबंधित आहरण व संवितरण अधिकाऱ्यामार्फत
# Page 2
शासन निर्णय क्रमांक: अर्थसं-२०२३/प्र.क्र.०४/२२-स
महाराष्ट्र राज्य सहकारी परिषद, पुणे या परिषदेस वितरित करण्यात यावा व यासाठी सहकार आयुक्त व निबंधक सहकारी संस्था, महाराष्ट्र राज्य पुणे यांना नियंत्रक अधिकारी (सां.क्र.२२०१००१७२०) म्हणून याद्वारे प्राधिकृत करण्यात येत आहे.
४. उक्त निधी खर्च करताना वित्त विभागाच्या अनुक्रमे संदर्भ क्र. ३ च्या शासन निर्णयातील निर्देशांचे काटेकोरपणे पालन करण्यात यावे. व सदर निधीचे उपयोगिता प्रमाणपत्र शासनास तात्काळ सादर करण्याची जबाबदारी संबंधित आहरण व संवितरण अधिकारी यांची राहील.