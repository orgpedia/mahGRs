# Page 1
महाराष्ट्र राज्य यंत्रमाग महामंडळ मर्यादीत, नवी मुंबई येथील अधिकारी / कर्मचाऱ्यांना ७ व्या वेतन आयोगाची वेतनश्रेणी लागू करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - सपववि-३७०१२/२३/२०२२-DESKTEX-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०७ जुलै, २०२३.
वाचा :- १) शासन निर्णय वित्त विभाग क्र शासाउ २०१९/प्र.क्र.१३/सा.उ. दिनांक ०४ ऑगस्ट, २०२१.
२) महाराष्ट्र राज्य यंत्रमाग महामंडळ मर्यादीत, नवी मुंबई यांचे पत्र क्र.७०८ दि.११ नोव्हेंबर, २०२१.
प्रस्तावना : महाराष्ट्र राज्य यंत्रमाग महामंडळ, मर्या. नवी मुंबई यांच्या संचालक मंडळ यांच्या दि. ३० सप्टेंबर, २०२१ रोजीच्या सभेमध्ये महाराष्ट्र राज्य यंत्रमाग महामंडळातील नियमीत सेवेत कार्यरत असलेल्या अधिकारी / कर्मचाऱ्यांना ७ वा वेतन आयोगानुसार सुधारीत वेतनश्रेणी लागू करण्याबाबत ठराव क्र. ७६० पारीत करण्यात आला आहे. सदर ठरावानुसार महाराष्ट्र राज्य यंत्रमाग महामंडळातील नियमीत सेवेत कार्यरत असलेल्या अधिकारी / कर्मचाऱ्यांना राज्य शासनाच्या धर्तीवर दि.०१ जुलै, २०२१ पासून ७ व्या वेतन आयोगाच्या शिफारशी लागू करण्यास मान्यता प्रदान केलेली आहे. राज्यातील सार्वजनिक उपक्रमांना ७ व्या वेतन आयोगाच्या शिफारशीनुसार सुधारीत वेतनश्रेणी लागू करण्याबाबतचे निकष वित्त विभागाच्या दिनांक ०४ ऑगस्ट, २०२१ च्या शासन निर्णयान्वये ठरविण्यात आले आहेत. सदर निकषाच्या अनुषंगाने महाराष्ट्र राज्य यंत्रमाग महामंडळातील अधिकारी/कर्मचाऱ्यांना७ व्या वेतन आयोगाच्या शिफारशी लागू करण्यास वित्त विभागाने अटींना अधीन राहून मान्यता दिली आहे. या बाबी विचारात घेऊन महाराष्ट्र राज्य यंत्रमाग महामंडळातील नियमीत सेवेत कार्यरत असलेल्या अधिकारी / कर्मचाऱ्यांना ७ व्या वेतन आयोगाच्या शिफारशी लागू करण्याबाबतचा प्रस्ताव शासनाच्या विचाराधीन होता.
शासन निर्णय : वित्त विभागाच्या दिनांक ०४ ऑगस्ट, २०२१ च्या शासन निर्णयातील निकषास अनुसरुन महाराष्ट्र राज्य यंत्रमाग महामंडळ, मर्या. येथील नियमीत सेवेत कार्यरत असलेल्या अधिकारी / कर्मचाऱ्यांना ७ वा वेतन आयोगाच्या शिफारशीनुसार या शासन निर्णयासोबतच्या परिशिष्ट “अ” मधील रकाना क्र. ७ प्रमाणे सुधारित वेतनश्रेणी दिनांक ०१ जुलै, २०२१ पासून लागू करण्यास खालील अटींच्या अधीन राहून मान्यता देण्यात येत आहे.
१. महाराष्ट्र राज्य यंत्रमाग महामंडळात नियमित सेवेत कार्यरत असलेल्या अधिकारी / कर्मचाऱ्यांना दि.०१.०७.२०२१ पासून ७ वा वेतन आयोगानुसार सुधारीत वेतनश्रेणी लागू केल्यास येणारा आर्थिक महामंडळाने स्वबळावर भागवावा. याकरीता शासनाकडून कोणत्याही प्रकारची आर्थिक तरतूद आता वा भविष्यात उपलब्ध करुन दिली जाणार नाही २. महाराष्ट्र राज्य यंत्रमाग महामंडळाने वित्त विभाग / शासनाकडून ७ व्या वेतन आयोगासंदर्भात निर्गमित करण्यात आलेले दि. ३० जानेवारी, २०१९, दि. २० फेब्रुवारी, २०१९, दि.०४ ऑगस्ट, २०२१ व वेळोवेळी निर्गमित करण्यात येणाऱ्या शासन निर्णय / परिपत्रकातील अटी व शर्तीचा मार्गदर्शक तत्वे म्हणून अवलंब कारावा व त्याप्रमाणे सुधारित वेतनश्रेणीची अंमलबजावणी करावी.
३. सन २०१९-२० पासून महाराष्ट्र राज्य यंत्रमाग महामंडळास नफा होत असला तरी संचित तोटा निरसित होणे आवश्यक आहे. यास्तव दि. ०१ जुलै, २०२१ पासून सुधारित वेतनश्रेणीची वेतननिश्चिती करण्यात
# Page 2
शासन निर्णय क्रमांकः सपववि-३७०१२/२३/२०२२-DESKTEX-२
यावी. तथापि दि.०१ जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी (एकरकमी अथवा टप्याटप्याने) अदा करण्याबाबत संचालक मंडळाच्या मान्यतेने विभागास प्रस्ताव सादर करावा.
४. शासनामधील समकक्ष पदांना लागू करण्यात आलेल्या वेतनश्रेणी महामंडळातील अधिकारी/कर्मचारी यांना लागू करताना मिळणारा लाभ जास्त असू नये. सुधारीत वेतनश्रेण्या त्या मर्यादेत लागू असाव्यात.
५. महामंडळाचे स्वरूप हे सामाजिक नि प्रवर्तक स्वरूपाचे असले तरी महामंडळ सन- २०१९-२० पासून नफ्यात आलेले आहे. सबब यापुढेही महामंडळ सातत्याने नफ्यात राहील याबाबत व्यवस्थापकीय संचालक, महाराष्ट्र राज्य यंत्रमाग महामंडळ यांनी दक्षता घ्यावी व याबाबतचा अहवाल वित्त विभागास सादर करावा.
६. परिशिष्ट “अ” मधील रकाना क्र.४ मधील १९ नियमित पदानांच सदर सुधारित वेतनश्रेणी लाभ अनुज्ञेय असेल. नवीन पदे/संवर्ग यांना सदर लाभ अनुज्ञेय करतेवेळी प्रशासकीय विभाग व वित्त विभागाची पूर्वमंजूरी घेणे आवश्यक राहील.
७. प्रस्तावात नमूद केलेल्या पदांमध्ये कोणताही बदल करावयाचा असल्यास अथवा कोणत्याही पदाची श्रेणीवाढ/अवनत करावयाची झाल्यास तसेच महामंडळातील रिक्त असलेली / रिक्त होणारी पदे भरणे/नवीन पदे/संवर्ग निर्माण करणे याबाबतची कार्यवाही प्रथमत: संचालक मंडळाची मान्यता घेऊन तदनंतर शासनाची मान्यता घेणे बंधनकारक असेल.
८. सन २०१९-२० नुसार महामंडळाचा संचित तोटा रू.१७.९५ कोटी इतका आहे. सदर तोटा महामंडळाने लवकरात लवकर निरसित करून महामंडळ नफयात येईल याकरिता उचित व सकारात्मक कार्यवाही करावी.
४. सदर शासन निर्णय वित्त विभागाच्या संमतीने व त्या विभागाच्या अनौपचारीक संदर्भ क्र. ५५/२०२३/सा.उ.
दि २६.०६.२०२३ अन्वये निर्गमित करण्यात येत आहे.
# Page 3
# Page 4
# Page 5