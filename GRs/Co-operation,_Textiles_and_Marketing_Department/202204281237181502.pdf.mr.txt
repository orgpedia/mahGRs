# Page 1
सहकार विभागाअंतर्गत विविध बांधकामे करण्यासाठी नवीन लेखाशीर्षास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सभबां-२०२२/प्र.क्र.४५/२२-स
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २८ एप्रिल, २०२२.
वाचा : (१) शासन निर्णय, सहकार, पणन व वस्त्रोद्योग विभाग क्रमांक : बांधका-२०२२/प्र.क्र.
८२/२२-स, दिनांक ४ मार्च, २०२२.
(२) महालेखापाल (लेखा व हकदारी)-II, महाराष्ट्र राज्य, नागपूर यांचे पत्र क्र.
टीएम/जीआर.III/युओआर-२१/आय/४०.०१, दिनांक ०१.०४.२०२२.
प्रस्तावना : सहकार विभागाच्या अधिपत्याखालील पुणे शहरातील २३ कार्यालये खाजगी जागेत भाडेपट्टीवर कार्यरत असून त्यांच्या वार्षिक भाडयापोटी बराच शासकीय निधी खर्ची पडतो.
सदरचा भाडयापोटी नाहक होणारा खर्च कमी करणेकरीता तसेच, सहकार विभागाची पुणे शहरातील सर्व क्षेत्रीय कार्यालये एकाच छत्राखाली (One Roof) पुणे येथे स्थापित करण्यासाठी मौजे येरवडा, स.नं.१९१ अ.पै.पुणे या सार्वजनिक बांधकाम विभागाच्या जागेवर “सहकार संकुल ” इमारतीचे बांधकाम करण्यासाठी एकूण रुपये ९४.५९ कोटी इतक्या खर्चाच्या अंदाजपत्रकास प्रशासकीय व वित्तीय मान्यता संदर्भाधीन (१) येथील शासन निर्णयान्वये देण्यात आली आहे. अशाच प्रकारे सहकार विभागाअंतर्गत विविध बांधकामे करण्यासाठी “सहकार विभांतर्गत विविध इमारतींचे बांधकामे” या नविन योजनेसाठी सार्वजनिक बांधकाम विभागाअंतर्गत नवीन लेखाशीर्षास मान्यता देण्याची बाब विचाराधीन होती. त्याअनुषंगाने महालेखापाल (लेखा व हकदारी) - II, महाराष्ट्र राज्य, नागपूर यांच्या संदर्भाधीन (२) येथील पत्रान्वये दिलेल्या मान्यतेस अनुसरुन पुढीलप्रमाणे निर्णय घेण्यात येत आहे.
शासन निर्णय : सहकार विभागाच्या अधिपत्याखालील येरवडा, पुणे येथे “सहकार संकुल” इमारतीचे बांधकाम करण्यासाठी तसेच, अशा प्रकारे सहकार विभागाअंतर्गत विविध इमारतींचे बांधकामे करण्यासाठी “सहकार विभागाअंतर्गत विविध इमारतींचे बांधकामे” या नविन योजनेच्या अंमलबजावणीसाठी निधीची अर्थसंकल्पीय तरतूद उपलब्ध करुन
# Page 2
शासन निर्णय क्रमांकः सभबां-२०२२/प्र.क्र.४५/२२-स
घेण्यासाठी सार्वजनिक बांधकाम विभागाअंतर्गत खालील नवीन लेखाशीर्षास याद्वारे मान्यता देण्यात येत आहे.
--------------------------------------------------------------------------------------------------------------------------
| मागणी क्रमांक – एच-८ | Demand No. H-8 |
| ४०५९ - सार्वजनिक बांधकामवरील भांडवली खर्च | 4059- Capital Outlay on Public Works |
| ०१ - कार्यालयीन इमारती, | 01- Office Buildings |
| ०५१ - बांधकाम | 051-Construction |
| (२८) - सहकार विभागाअंतर्गत विविध इमारतींचे बांधकामे | (28) Construction of Various Buildings under Co-operation Department |
| (२८) (०१) मोठी बांधकामे (कार्यक्रम) (४०५९३१५२) | (28)(01) Major Works (Scheme) (40593152) |
| ५३- मोठी बांधकामे | 53-Major Works |
| (२८) (०२) आस्थापना खर्च (कार्यक्रम) (४०५९३१६१) | (28) (02) Establishment Charges (Scheme) (40593161) |
| ६३-आंतरलेखा हस्तांतरणे | 63- Inter Accounts Transfer |
| (२८) (०३) हत्यारे व सयंत्रे यावरील खर्च (कार्यक्रम)  |  (४०५९३१७२) | (28) (03) Tools and Plant Charges (Scheme) (40593172) |
| ६३-आंतरलेखा हस्तांतरणे | 63-Inter Accounts Transfer |
--------------------------------------------------------------------------------------------------------------------------
२. उपरोक्त लेखाशीर्षाअंतर्गत उपलब्ध होणारा निधी बांधकामांच्या आवश्यकतेनुसार व बांधकाम प्रगती अहवालानुसार सार्वजनिक बांधकाम विभागाच्या संबंधीत क्षेत्रिय कार्यालयांना शासन मान्यतेने या विभागाकडून वेळोवेळी वितरीत करण्यात येईल. त्यानुसार बांधकामांचे प्रगती अहवाल दर तीन महिन्यांनी संबंधित क्षेत्रिय कार्यालयांनी सहकार आयुक्त व निबंधक, सहकारी संस्था, पुणे या कार्यालयामार्फत शासनास सादर करणे बंधनकारक राहील.
३. सदर शासन निर्णय, सार्वजनिक बांधकाम विभागाने अनौपचारीक सं.क्र.६९३/अर्थ-२, दिनांक १८.०२.२०२२ अन्वये, नियोजन विभागाने अनौ.सं.क्र. ९६/१४३१, दिनांक ०४.०३.२०२२ अन्वये, वित्त विभागाने अनौ.सं.क्र.१५३/२०२२ / व्यय -२, दिनांक ९.३.२०२२ अन्वये व महालेखापाल (लेखा व हकदारी) - II, महाराष्ट्र राज्य, नागपूर यांच्या संदर्भाधीन क्र. (२) च्या पत्रान्वये प्राप्त सहमतीने निर्गमित करण्यात येत आहे.
# Page 3