# Page 1
महाराष्ट्र राज्य सहकारी परिषदेची पुर्नरचना व सदर परिषदेवरील अध्यक्षपदी श्री. विद्याधर वामनराव अनास्कर यांची नियुक्ती करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकीर्ण-२०२१/प्र.क्र. ५८/२२-स
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०० ०३२.
दिनांक :- ०६ ऑगस्ट, २०२१.
वाचा :- सहकार, पणन व वस्त्रोद्योग विभाग, शासन निर्णय क्रमांक : संकीर्ण-२०२०/ प्र.क्र.०७/२२-स दिनांक ०२ मार्च, २०२०.
प्रस्तावना : महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार प्राप्त झालेल्या अधिकाराचा वापर करुन महाराष्ट्र राज्य सहकारी परिषदेवरील अशासकीय सदस्यांच्या अध्यक्ष व सदस्य या पदावर केलेल्या नियुक्त्या संदर्भाधीन शासन निर्णयान्वये रद्द करण्यात आल्या होत्या. त्यामुळे सदर परिषदेची नव्याने पुनर्रचना तसेच, अध्यक्ष/सदस्य यांची नियुक्ती करणे आवश्यक होते. त्याप्रमाणे सदर परिषदेची नव्याने पुनर्रचना करण्यासाठी श्री. विद्याधर वामनराव अनास्कर, पुणे यांची महाराष्ट्र राज्य सहकारी परिषदेवर अध्यक्ष या पदावर नियुक्ती करण्याचा प्रस्ताव विचाराधिन होता. याबाबत शासनाने पुढीलप्रमाणे निर्णय घेतला आहे.
शासन निर्णय : महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार प्राप्त झालेल्या अधिकाराचा वापर करुन या आदेशाद्वारे महाराष्ट्र राज्य सहकार परिषदेची नव्याने पुर्नरचना करण्यात येत आहे. तसेच, सदर कलम १५४ (अ) (४) मधील तरतूदीनुसार या परिषदेचा कार्यकाल दिनांक ०६ ऑगस्ट, २०२१ पासून तीन वर्षे अथवा पुढील आदेश होईपर्यंत यापैकी जो कालावधी कमी असेल तोपर्यंत राहील.
महाराष्ट्र सहकारी संस्था अधिनियम, १९६० च्या कलम १५४ (अ) (१) मधील तरतुदीनुसार प्राप्त झालेल्या अधिकाराचा वापर करुन या शासन निर्णयान्वये महाराष्ट्र सहकारी परिषदेवर (महाराष्ट्र स्टेट को-ऑप. कौन्सिल ) श्री. विद्याधर वामनराव अनास्कर, रा.
ऋतुरंग सहकारी गृहरचना संस्था मर्या. फेज दोन,सिटी लाईट बेकरी समोर, अरण्येश्वर, तावरे कॉलनी, पुणे यांची दिनांक ०६.०८.२०२१ पासून अध्यक्ष म्हणून नेमणूक याद्वारे करण्यात येत आहे.
# Page 2
शासन निर्णय क्रमांक: संकीर्ण-२०२१/प्र.क्र. ५८/२२-स
महाराष्ट्र राज्य सहकार परिषदेची कार्ये महाराष्ट्र सहकारी संस्था अधिनियम, १९६०
च्या कलम १५४- अ (३) मधील तरतूदीनुसार पुढीलप्रमाणे राहतील : :
१) सहकारी चळवळीशी संबंधित अशा सर्व बाबींवर राज्य शासनाला सल्ला देणे; २) सहकारी चळवळीचा आढावा घेणे व राज्यातील सहकारी संस्थांच्या कार्याचा समन्वय साधण्याचे मार्ग सुचविणे; ३) सहकारी संस्थांना येणा-या अडचणी दूर करण्यासाठी मार्ग व उपाय सुचविणे; ४) राज्य शासन, परिषदेकडे निर्देशित करील अशा सर्व बाबींवर राज्य शासनाला अहवाल देणे; ५) राज्यातील सहकारी चळवळीच्या विकासाबाबतच्या योजना व धोरणे यांची शिफारस करणे; ६) विशेषतः समाजातील मागासवर्गीय व आर्थिकदृष्ट्या दुर्बल वर्ग यांच्या विकासासाठी असलेल्या सहकारी चळवळीचा विकास करण्यासाठी असलेल्या विद्यमान परियोजनांचे
मुल्यांकन करणे व नवीन परियोजना सुचविणे; ७) सहकारी पध्दतीद्वारे आर्थिक विकास करण्याच्या विशेष परियोजनेची अंमलबजावणी करण्यासाठी राज्य शासनाला सल्ला देणे; आणि ८) विभागामार्फत किंवा खास स्थापन केलेल्या मंडळामार्फत उपरोक्त कोणत्याही प्रयोजनासाठी अभ्यास करण्याचे काम हाती घेणे.