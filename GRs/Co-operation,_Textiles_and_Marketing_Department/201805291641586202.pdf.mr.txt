# Page 1
रेशीम संचालनालयाव्दारे उत्पादीत रेशीम धागा महाराष्ट्र राज्य हातमाग महामंडळास पुरवठा करण्याबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः एनपीएस - १११८/प्र.क्र.६४
मंत्रालय, मुंबई-३२
दिनांक: २९ मे, २०१८
वाचा :– १. शासन निर्णय क्रमांकः रेशीम १००४/ प्र.क्र.३/ रेशीम कक्ष दि. ३० ऑक्टोंबर, २००४.
२. संचालक (रेशीम), नागपूर यांचे पत्र क्र. रेशीम / कार्या- ७/टसर यार्न विक्री/जी.एस.टी.
१८/१९९ दिनांक २५.४.२१८.
प्रस्तावना :
रेशीम कोष उत्पादकांकडून रेशीम संचालनालयामार्फत शासन कोष खरेदी करते. सदर कोषांवर प्रक्रीया करुन रेशीम सुताची संचालनालयामार्फत रुपांतरण प्रक्रीया करण्याची कार्यवाही करण्यात येते. महाराष्ट्र राज्य हातमाग महामंडळ हे राज्य शासनाचा अंगिकृत उपक्रम आहे.
हातमाग कापडाचे उत्पादन आणि विक्रीचे काम ह्या संस्थेमार्फत करण्यात येते. वरील संदर्भ १ येथील शासन निर्णयान्वये रेशीम संचालनालयाव्दारे उत्पादीत रेशीम धागा महाराष्ट्र राज्य हातमाग महामंडळास निविदा पध्दतिचा अवलंव न करता तिन महिने कालावधी उधारीवर पुरवठा करण्यात येतो.
संचालक (रेशीम) यांनी त्यांच्या दि. २५.०४.२०१८ च्या पत्राव्दारे राज्यामध्ये वस्तू व सेवा कर कायदा-२०१७ लागु झाल्यामुळे रेशीम संचालनालयाने या कायदयातंर्गंत नोंदणी केली असून, रेशीम सुताची विक्री केल्यानंतर विक्री चलन निर्गमित केल्याच्या दिनांकापासुन एक महिन्याच्या कालमर्यादेत वस्तु व सेवा कर परतावा भरणा करणे अनिवार्य असल्याचे उक्त पत्रात नमूद केले आहे. महाराष्ट्र राज्य हातमाग महामंडळास तीन महिने कालावधी उधारीने देण्यास वस्तु व सेवा कर भरण्याबातच्या एक महिना कालावधिच्या तरतुदीमुळे अडचण निर्माण होत असल्याने महाराष्ट्र राज्य हातमाग महामंडळास उधारीवर रेशीम सुत देण्याची तीन महिन्यांऐवजी एक महिना मुदत करण्याची मागणी केली आहे. संचालक ( रेशीम) यांनी शासनास सादर केलेल्या महाराष्ट्र राज्य हातमाग महामंडळास उधारीवर रेशीम सुत देण्याची तीन महिन्यांऐवजी एक महिना करण्याची बाब शासनाच्या विचाराधीन होती,
शासन निर्णय -
संचालक ( रेशीम) यांच्याकडून महाराष्ट्र राज्य हातमाग महामंडळास रेशीम सुत पुरविण्याच्या सुचना शासन निर्णय दि. ३०.१०.२००४ नुसार देण्यात आल्या आहेत. परंतू राज्यात वस्तू व सेवा कर कायदा लागू झाल्यानंतर वस्तू व सेवा कर, विक्री व्यवहाराच्या दिनांकापासून एक महिन्याच्या आत भरणे बंधनकारक करण्यात आले आहे. वस्तू व सेवा कर कायद्यामधिल ही तरतूद विचारात घेता महाराष्ट्र राज्य हातमाग महामंडळास पुरविण्यात येणा-या रेशीम सुत उधारीचा कालावधी तिन महिन्यांऐवजी एक महिना करण्यात येत आहे. या विक्री व्यवहाराबाबत शासन निर्णय दिनांक ३०.१०.२००४ मधील अन्य सर्व अटी व मार्गदर्शक सुचना यापूढेही आहेत तश्याच लागू राहतील.
# Page 2
शासन निर्णय क्रमांकः एनपीएस - १११८/प्र.क्र.६४