# Page 1
केंद्र पुरस्कृत सिल्क समग्र (ISDSI) योजनेंतर्गत सर्वसाधारण प्रवर्गातील लाभार्थ्यांकरिता निधी वितरीत व खर्च करण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : केंपुयो-१०२०/प्र.क्र.४१/ रेशीम कक्ष
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२ दिनांक : २२ मार्च, २०२१.
वाचा :
१) शासन निर्णय, सहकार, पणन व वस्त्रोद्योग विभाग, क्र. प्रावियो-१०१८/प्र.क्र.९०/रेशीम कक्ष, दिनांक २४ मे, २०१९.
२) शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० ३) केंद्रीय रेशीम मंडळाचे पत्र क्र. CSB-37/1/ Silk Samagra/Gen.Corres/2020-21/TS, दिनांक १२ मे, २०२०.
४) केंद्रीय रेशीम मंडळाचे पत्र क्र. CSB-38/42/UC-CSB-CDP/CSS-Monitor/2020 21/Vol.1, दिनांक ०५ जून, २०२०.
५) संचालक ( रेशीम) यांचे पत्र क्र. रेशीम / कार्या-९ / केंद्र पु यो/कें व रा हि / BDS / उपलब्ध/२० २१/०५, दिनांक ०१ जानेवारी, २०२१.
६) शासन निर्णय, सहकार, पणन व वस्त्रोद्योग विभाग, क्र. प्रावियो-१०१८/प्र.क्र. ९० / रेशीम कक्ष, दिनांक १४ जानेवारी, २०२१.
प्रस्तावना :
केंद्र पुरस्कृत “सिल्क समग्र - ISDSI (Integrated Scheme for DeveopIment of Silk Industry) योजना सन २०१८-१९ ते २०१९-२०” या योजनेंतर्गत रेशीम उद्योग विस्तार व विकासाच्या विविध योजना राबविण्यास संदर्भाधीन दिनांक २४ मे, २०१९ रोजीच्या शासन निर्णयाद्वारे मान्यता देण्यात आली होती. सदर योजनेची मुदत दिनांक ३१ मार्च, २०२० रोजी संपुष्टात आली होती. तथापि, केंद्रीय रेशीम मंडळ, बंगळूरु यांनी सिल्क समग्र योजना सन २०२० २१ या आर्थिक वर्षात सुरु ठेवण्यास संदर्भाधीन दिनांक १२ मे, २०२० रोजीच्या पत्राद्वारे मान्यता दिली असल्याने सदर योजना सन २०२०-२१ या आर्थिक वर्षात राज्यात सुरु ठेवण्यास संदर्भाधीन दिनांक १४ जानेवारी, २०२१ च्या शासन निर्णयाद्वारे प्रशासकीय मान्यता देण्यात आली आहे.
२केंद्रीय रेशीम मंडळ, बंगळूरू यांचेकडून केंद्र पुरस्कृत “सिल्क समग्र” योजनेंतर्गत सर्वसाधारण प्रवर्गातील लाभार्थ्यांसाठी दि.१९.०३.२०२० रोजी ₹३३५.४६९ लक्ष व दि. ३०.०३.२०२० रोजी ₹१४०.०७७ लक्ष इतका निधी रेशीम संचालनालयास प्राप्त झाला होता. सदर निधी हा सन २०१९-२० या वित्तीय वर्षामध्ये कोव्हीड-१९ च्या प्रादुर्भावामुळे वितरीत करता आला नाही. त्यामुळे या योजनेअंतर्गत सन २०१९-२० या वित्तीय वर्षातील एकूण केंद्र हिस्सा ₹४७५.५४६ लक्ष इतका निधी शासनाकडे शिल्लक आहे. संचालक (रेशीम) यांनी केलेल्या विनंतीनुसार केंद्रीय रेशीम मंडळाने सन २०१९-२० मधील उक्त ₹४७५.५५ लक्ष इतका निधी मार्च-२०२१ पर्यंत खर्च
# Page 2
शासन निर्णय क्रमांकः केंपुयो-१०२०/प्र.क्र.४१/रेशीम कक्ष
करण्याबाबत संदर्भाधीन दिनांक ०५ जून, २०२० रोजीच्या पत्राद्वारे संचालक (रेशीम) यांना कळविले आहे. त्या अनुषंगाने संचालक ( रेशीम) यांची विनंती विचारात घेता, केंद्र पुरस्कृत सिल्क समग्र (ISDSI) योजनेंतर्गत अखर्चित राहिलेला केंद्र हिस्सा ₹४७५.५४६ लक्ष व त्यास पुरक राज्य हिस्सा ₹२३७.७८ लक्ष इतका निधी वितरीत करण्यास मान्यता देण्याची विनंती वित्त विभागास करण्यात आली असता वित्त विभागाने एकूण अर्थसंकल्पित तरतूदीच्या ९० टक्के इतका निधी वितरीत करण्यास मान्यता दिली आहे. सबब, केंद्र पुरस्कृत सिल्क समग्र (ISDSI) योजनेंतर्गत सन २०१९ २० या आर्थिक वर्षात अखर्चित राहिलेला केंद्र हिस्सा ₹४७५.५४६ लक्ष पैकी ₹४२७.९९१ लक्ष व त्यास पुरक राज्य हिस्सा ₹२१४.००२ लक्ष सन २०२०-२१ च्या अर्थसंकल्पिय तरतूदीतून वितरीत करण्याची बाब शासनाच्या विचाराधीन होती.
शासन निर्णय :
केंद्र पुरस्कृत "सिल्क समग्र योजनेंतर्गत सन २०१९-२० मधील सर्वसाधारण प्रवर्गातील लाभार्थ्यांसाठी अखर्चित राहीलेला केंद्र हिस्सा ₹४७५.५४६ लक्ष पैकी ₹४२७.९९१ व त्यास पुरक राज्य हिस्सा ₹२१४.००२ लक्ष असा एकूण ₹६४१.९९३ लक्ष इतका निधी वितरीत व खर्च करण्यास याद्वारे शासन मान्यता देण्यात येत आहे.
२. सदर निधी ISDSI योजनेच्या सुधारीत मानकांना दिलेल्या प्रशासकीय मंजूरीनुसार व त्या संदर्भातील मार्गदर्शक सुचनांनुसार संचालक (रेशीम) यांनी खर्च करावा. तसेच, ज्या योजनासाठी व बाबींसाठी केंद्र शासनाने निधी उपलब्ध केला आहे, त्याच बाबींवर सदर निधी खर्च होईल याची दक्षता घ्यावी. वितरीत करण्यात आलेल्या निधीतून झालेल्या खर्चाचे उपयोगिता प्रमाणपत्र केंद्रीय रेशीम मंडळ व शासनास विहीत मुदतीत सादर करण्याची कार्यवाही संचालक (रेशीम) यांनी करावी.
३. सदर योजनेंतर्गत अनुदान देताना महात्मा गांधी राष्ट्रीय ग्रामीण रोजगार हमी योजना, नानाजी देशमुख कृषी संजिवनी योजना व इतर शासकीय योजनेंतर्गत लाभ दिला नसल्याची खात्री करुनच पात्र लाभार्थ्यांना अनुदान अदा करण्याची कार्यवाही संचालक (रेशीम) यांनी करावी.
४. सदर योजनेखाली केंद्र हिश्श्यासाठी रक्कम ₹४२७.९९१ लक्ष (अक्षरी रुपये चार कोटी सत्तावीस लक्ष नव्यान्नव हजार शंभर फक्त) इतकी रक्कम वितरीत करण्यात येत असून उक्त खर्च हा “मागणी क्र.व्ही-२, २८५१, ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था, (०२) विविध सहकारी संस्थांना सहाय्य, (०२) (४९) रेशीम उद्योगाचा विकास केंद्र पुरस्कृत) (केंद्र हिस्सा) (कार्यक्रम) (२८५११२६९), ३१, सहायक अनुदाने (वेतनेतर)" या खाली सन २०२०-२१ या वित्तीय वर्षासाठी उपलब्ध असलेल्या अनुदानातून भागविण्यात यावा.
तसेच, राज्य हिश्श्यासाठी रक्कम ₹२१४.००२ लक्ष (अक्षरी रुपये दोन कोटी चौदा लक्ष दोनशे फक्त) इतकी रक्कम वितरीत करण्यात येत असून उक्त खर्च हा “मागणी क्र.व्ही-२, २८५१, ग्रामोद्योग व लघुउद्योग, ११०, संमिश्र ग्रामोद्योग व लघुउद्योग आणि सहकारी संस्था, (०२) विविध सहकारी संस्थांना सहाय्य, (०२) (४५) रेशीम उत्पादक, खादी ग्रामोद्योग व ग्रामोद्योग विकास
पृष्ठ ३ पैकी २
# Page 3
शासन निर्णय क्रमांकः केंपुयो-१०२०/प्र.क्र.४१/रेशीम कक्ष
(कार्यक्रम) (२८५११२०४), ३१, सहायक अनुदाने (वेतनेतर)” या खाली सन २०२०-२१ या वित्तीय वर्षासाठी उपलब्ध असलेल्या अनुदानातून भागविण्यात यावा.
५. उक्त निधी कोषागारातून आहरण व संवितरण करण्यासाठी संचालक ( रेशीम) यांना नियंत्रण अधिकारी म्हणून प्राधिकृत करण्यात येत आहे. उक्त निधी BDS प्रणालीवर संचालक (रेशीम) यांचे अधिनस्थ सुपुर्द करण्यात येत आहे.
६. सदर शासन निर्णय नियोजन विभागाच्या सहमतीने व वित्त विभागाने अनौ. संदर्भ क्र.११०/ २०२१ / व्यय -२, दि.०३.०३.२०२१ व अनौ. संदर्भ क्र.५५/अर्थ-१३/२०२१, दि. १६.०३.२०२१ अन्वये दिलेल्या मान्यतेनुसार निर्गमित करण्यात येत आहे.