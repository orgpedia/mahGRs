# Page 1
युवाशक्ती शेतीमाल प्रक्रिया सहकारी संस्था मर्या, निमशिरगाव, ता. शिरोळ, जि. कोल्हापूर या संस्थेस राष्ट्रीय सहकारी विकास योजनेअंतर्गत रा.स.वि.नि.
कर्ज, रा.स.वि.नि. भागभांडवल व शासकीय भागभांडवल (कोल्हे कमिटी) मंजूर करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: प्रक्रिया-२०२२/प्र.क्र.३१/१-स
मंत्रालय विस्तार, मुंबई - ४०० ०३२.
दि. ३१ मार्च, २०२३.
वाचा: १) शासन निर्णय सहकार, पणन व वस्त्रोद्योग विभाग क्र: प्रक्रिया-११२००४/प्र.क्र. १६२(अ)/ ९-स, दि. १२.१०.२००७.
२) शासन परिपत्रक, सहकार, पणन व वस्त्रोद्योग विभाग, क्र.प्रक्रिया-११०९/प्र.क्र.१०५/९-स दि.०९.१०.२००९.
३) रा.स.वि.नि.नवी दिल्ली यांचे पत्र क्र. ३-४४/२०१७-FG/२९४/SA७०१९२, दि.७.२.२०१८.
४) शासन निर्णय क्र. प्रक्रिया-१११८/प्र.क्र.१३६/१-स, दि.२३.१०.२०१८.
शासन निर्णय क्र.१११८/प्र.क्र.१३६/१-स, दि.६.३.२०१९.
शासन निर्णय क्र.प्रक्रिया-२०२२/प्र.क्र.३१/१-स, दि.३१.३.२०२२.
पणन संचालक, पणन संचालनालय, पुणे यांचे पत्र क्र.पणन-२/कृप्रउ/युवाशक्ती शेतीमाल/ जागाबदल मान्यता/२०२०/२७४८, दि.१०.०८.२०२२.
८) पणन संचालक, पणन संचालनालय, पुणे यांचे पत्र क्र. पणन- २ / कृप्रउ / युवाशक्ती शेतीमाल निमशिरगाव/उ.अ.प्र./वैकाव/२०२२/११८२, दि.२२.३.२०२२.
प्रस्तावना: युवाशक्ती शेतीमाल प्रक्रिया सहकारी संस्था मर्या., निमशिरगाव, ता. शिरोळ, जि. कोल्हापूर या संस्थेमार्फत डाळ मिल प्रक्रिया करण्याबाबतचा प्रकल्प उभारण्यात येत असून, राज्यातील शेतकऱ्यांनी उत्पादित केलेल्या शेतमालाला योग्य भाव मिळावा म्हणून सहकारी संस्थांना १: ९ या प्रमाणात शासकिय भागभांडवल व रा.स.वि.नि. कर्ज देण्याबाबत संदर्भ क्र.१ येथील शासन निर्णयानुसार सदर संस्थेच्या प्रकल्पाची वित्तीय सहाय्यासाठी राष्ट्रीय सहकारी विकास निगमाकडे शिफारस करण्यात आलेली होती. राष्ट्रीय सहकारी विकास निगमाने त्यांच्या दि.०७.०२.२०१८ च्या संदर्भ क्र.३ च्या पत्रान्वये सदर प्रकल्पास किंमत रु.३५७.६७ लक्ष इतके अर्थसहाय्य मंजूर करण्यास पुढील आकृतीबंधानुसार मान्यता दिलेली आहे.
(रु. लाखात)
----------------------------------------------------------------------------------
| अ.क्र. | तपशिल | टक्केवारी | आर्थिक आकृतिबंध |
| १ | रा.स.वि.नि.या संस्थेकडून कर्ज | ६०% | २१४.६० |
|  | रा.स.वि.नि.कडून शासनास गुंतवणूक कर्ज तथा शासनाकडून संस्थेस भागभांडवल | ३६% | १२८.७६ |
| एकूण | ९६% | ३४३.३६ |
| ३ | संस्थेचे स्वभागभांडवल | ०४% | १४.३१ |
| एकूण: | १००% | ३५७.६७ |
----------------------------------------------------------------------------------
# Page 2
शासन निर्णय क्रमांकः प्रक्रिया-२०२२/प्र.क्र.३१/१-स
सदर संस्थेस संदर्भ क्र. ५ येथील दि.०६.०३.२०१९ च्या शासन निर्णयान्वये पहिल्या हप्त्यापोटी रा.स.वि.नि. कर्ज रु.५३.०० लक्ष व शासकीय भागभांडवल (कोल्हे समिती) रु.२०.०० लक्ष असे एकूण रु.७३.०० लक्ष इतके अर्थसहाय्य वितरित करण्यात आलेले आहे. तर संदर्भ क्र.६ येथील दि.३१.०३.२०२२ च्या शासन निर्णयान्वये दुसऱ्या हप्त्यापोटी रा.स.वि.नि. कर्ज रु.१२७.८४ लक्ष, रा.स.वि.नि. भागभांडवल रु.३९.५३ लक्ष व शासकीय भागभांडवल (कोल्हे समिती) रु.१.४६ लक्ष असे एकूण रु.१६८.८३ लक्ष इतके अर्थसहाय वितरित करण्यात आलेले आहे. सद्य:स्थितीत अर्थसंकल्पिय तरतूदीच्या सुधारित अंदाजाच्या मर्यादेत सदर संस्थेस रा.स.वि.नि. कर्ज रु.३३.७६ लक्ष व रा.स.वि.नि. भागभांडवल रु.६७.७७ लक्ष असे एकूण रु.१०१.५३ लक्ष इतके अर्थसहाय्य वितरित करण्याची बाब शासनाच्या विचाराधीन होती. याबाबत शासन खालीलप्रमाणे निर्णय घेत आहे.
शासन निर्णयः या शासन निर्णयाद्वारे युवाशक्ती शेतीमाल प्रक्रिया सहकारी संस्था मर्या., निमशिरगाव, ता. शिरोळ, जि. कोल्हापूर या संस्थेस उपरोक्त आकृतीबंधात दर्शविण्यात आल्यानुसार रा. स.वि.नि. कर्जाच्या तिसऱ्या व अंतिम हप्त्यापोटी रा. स.वि.नि. कर्ज (६४२५ ०३१३) या लेखाशिर्षाखाली रू.३३,७६,००० /- (रु. तेहतीस लक्ष शहात्तर हजार फक्त), रा.स.वि.नि. भागभांडवल (४४२५ ०२९४) या लेखाशिर्षाखाली रू.६७,७७,०००/ (रु.सदुसष्ठ लक्ष सत्यात्तर हजार फक्त) असे एकूण रु.१,०१,५३,०००/- (रु. एक कोटी एक लक्ष त्रेपन्न हजार फक्त) वितरित करण्यास मंजूरी देण्यात येत आहे.
०२. कर्जाच्या परतफेडीच्या अटी व शर्ती राष्ट्रीय सहकारी विकास निगमाच्या दि.०७.०२.२०१८ रोजीच्या मंजूरी आदेशाप्रमाणे राहतील. शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७ व संदर्भ क्र. २ येथील दि. ०९.१०.२००९ च्या परिपत्रकातील तरतूदीनुसार राहतील. तसेच संस्थेस आतापर्यंत मंजूर झालेल्या रकमेएवढया किंमतीच्या संस्थेची मालमत्ता तारण ठेवण्याची व त्या मालमत्तेवर शासनाचा बोजा चढविणे तसेच, आता संस्थेस वितरीत करण्यात येत असलेल्या रक्कमेच्या २० टक्के इतक्या रक्कमेची संचालकाकडून वैयक्तिक मालमत्तेचे तारण गहाण लिहून घेणे बंधनकारक राहिल.
सदर प्रकल्प ६ महिन्याच्या आत कार्यन्वित करावा व ६ महिन्यानंतर शासनाचे अर्थसहाय्याची परतफेड संस्थेने करावी याबाबतचे हमीपत्र संस्थेकडून स्टॅम्प पेपरवर आवश्यक त्या उचित प्राधिकाऱ्यामार्फत AFFIRM व SWEAR करुन घेण्यात यावे. तसेच, सदर संस्थेच्या वैधता कालावधी वाढविण्याबाबत रा.स.वि.नि. नवी दिल्ली यांच्याकडील पत्र प्राप्त झाल्याशिवाय सदर मंजूर अर्थसहाय्य वितरित करण्यात येऊ नये. या अटीची पूर्तता झाली किंवा कसे याबाबतची खात्री संचालक (पणन) यांनी करावी व मगच निधी वितरीत करण्यात यावा.
०३. या शासन निर्णयाद्वारे मंजूर करण्यात आलेल्या उक्त रकमांचे आहरण करुन वरील परिच्छेद ०२ मधील अटींची पूर्तता करुन युवाशक्ती शेतीमाल प्रक्रिया सहकारी संस्था मर्या., निमशिरगाव, ता. शिरोळ, जि. कोल्हापूर या संस्थेला अर्थसहाय्य वितरित करण्याकरिता लेखाधिकारी, पणन संचालक कार्यालय, महाराष्ट्र राज्य, पुणे यांना “आहरण व संवितरण अधिकारी” व पणन संचालक, महाराष्ट्र राज्य, पुणे यांना “नियंत्रण अधिकारी” म्हणून घोषित करण्यात येत आहे. या शासन निर्णयाद्वारे मंजूर करण्यात आलेल्या स्वतंत्र लेखाशीर्षाखालील रकमा जिल्हा कोषागार अधिकारी, पुणे येथून आहरित करुन संस्थेस वितरित करण्याची कार्यवाही आहरण व संवितरण अधिकारी तसेच नियंत्रण अधिकारी यांनी करावी. त्यास अनुसरुन रा.स.वि.नि. कर्ज (६४२५ ०३१३) या लेखाशिर्षाखाली रू.३३,७६,०००/- (रु. तेहतीस लक्ष शहात्तर हजार फक्त), रा.स.वि.नि. भागभांडवल (४४२५ ०२९४) या लेखाशिर्षाखाली रू.६७,७७,०००/- (रु. सदुसष्ठ लक्ष सत्यात्तर हजार फक्त) असे एकूण रु.१,०१,५३,०००/- (रु. एक कोटी एक लक्ष त्रेपन्न हजार फक्त) इतक्या रक्कमांचे स्वतंत्र धनादेश,
पृष्ठ ५ पैकी २
# Page 3
शासन निर्णय क्रमांकः प्रक्रिया - २०२२/प्र.क्र.३१/१-स
“युवाशक्ती शेतीमाल प्रक्रिया सहकारी संस्था मर्या.,निमशिरगाव, ता. शिरोळ, जि. कोल्हापूर" "YUVASHAKTI SHETIMAL PRAKRIYA SAHAKARI SANSTHA MARYA., NIMSHIRGAON TAL.SHIROL, DISTRICT KOLHAPUR.” च्या नावाने काढून वितरित करण्यात यावेत.
०४. कर्जाच्या परतफेडीच्या अटी व शर्ती राष्ट्रीय सहकारी विकास निगमाच्या दि.०७.०२.२०१८ रोजीच्या मंजूरी आदेशाप्रमाणे तसेच, दि.१२.१०.२००७ च्या शासन निर्णयानुसार, दि.०९.१०.२००९ च्या परिपत्रकानुसार व वेळोवेळी निर्गमित केलेल्या शासन परिपत्रक व मार्गदर्शक सूचनांनुसार राहतील. शासकिय भागभांडवलाच्या परतफेडीच्या अटी व शर्ती शासन निर्णय दि.१२.१०.२००७ नुसार व दि.०९.१०.२००९ च्या परिपत्रकानुसार राहतील. त्याचप्रमाणे दि.२३.१०.२०१८ च्या शासन निर्णयातील अटी व शर्ती लागू राहतील. संस्थेला निधी उपलब्ध करून दिल्यानंतर सदर निधीचा विनियोग तात्काळ होऊन संस्था उत्पादनाखाली येईल व त्यांच्याकडून अर्थसहाय्याची परतफेड विहित कालावधीत सुरू होईल, याची जबाबदारी संबंधित जिल्हा उपनिबंधक व संचालक (पणन), पणन संचालनालय, पुणे यांची राहील. संस्थेने वैधता कालावधीस राष्ट्रीय सहकार विकास निगम यांची मान्यता घ्यावी.
०५. वरीलप्रमाणे मंजूर केलेला खर्च, अ) रा.स.वि.नि. कर्ज (६४२५ ०३१३) या लेखाशिर्षाखाली रू.३३,७६,०००/- (रु. तेहतीस लक्ष शह्यात्तर हजार फक्त) चा खर्च “मागणी क्र. व्ही. ५,६४२५ - सहकारासाठी कर्जे, (००) (१०८) इतर सहकारी संस्थांना कर्जे, (०२) सहकारी प्रक्रिया संस्था पंचवार्षिक योजनांतर्गत योजना, (०२) (०१) सहकारी शेती प्रक्रिया संस्थांना कर्जे (राष्ट्रीय सहकारी विकास महामंडळ) (कार्यक्रम) (६४२५०३१३) ५५ कर्जे व आगाउ रकमा" या लेखाशीर्षाखाली सन २०२२-२३ च्या मंजूर तरतुदीतून भागविण्यात यावा.
ब) रा.स.वि.नि. भागभांडवल (४४२५०२९४) या लेखाशिर्षाखाली रू.६७,७७,०००/- (रु. सदुसष्ठ लक्ष सत्यात्तर हजार फक्त) चा खर्च “मागणी क्र. व्ही.- ३,४४२५ - सहकारावरील भांडवली खर्च, (००) (१०८) इतर सहकारी संस्थांमधील गुंतवणूका, (०२) सहकारी संस्करण संस्था पंचवार्षिक योजनांतर्गत- योजना, राज्य योजनांतर्गत योजना (००) (०२) कृषि संस्करण संस्थेला (राष्ट्रीय सहकार विकास महामंडळ) भागभांडवली अंशदान (४४२५ ०२९४) - ३२- अंशदाने" या लेखाशीर्षाखाली सन २०२२-२३ च्या मंजूर तरतूदीतुन भागविण्यात यावा.
०६. सदरच्या रकमेचा विनियोग संस्था आवश्यक त्याच बाबींकरिता करीत आहे, याबाबतचे नियंत्रण पणन संचालक, महाराष्ट्र राज्य, पुणे यांनी ठेवावे व याबाबतचा अहवाल शासनास वेळोवेळी सादर करण्यात यावा.
त्याचप्रमाणे पणन संचालक, महाराष्ट्र राज्य, पुणे व जिल्हा उपनिबंधक, सहकारी संस्था, कोल्हापूर यांनी संस्थेच्या कामकाजावर आणि विहीत वेळेत प्रकल्प उभारणी करण्यात येत आहे, यावर लक्ष ठेवावयाचे आहे.
संस्थेच्या कामाच्या प्रगतीचा तिमाही अहवाल जिल्हा उपनिबंधक, सहकारी संस्था, कोल्हापूर यांनी पणन संचालक, महाराष्ट्र राज्य, पुणे यांना सादर करावा. पणन संचालक यांनी सदर अहवाल तपासून परस्पर राष्ट्रीय सहकारी विकास निगम, नवी दिल्ली व क्षेत्रीय कार्यालय, पुणे यांना न चुकता दर तीन महिन्यानंतर सादर करावा व त्याची प्रत शासनास पाठवावी. जेणेकरुन निगमाकडून शासनास रक्कमेची प्रतिपूर्ती लवकरात लवकर होऊ शकेल. जर या कामी संस्थेकडून कुचराई झाल्यास अर्थसहाय्याची एकरक्कमी वसुली करण्याचे अधिकार शासनाकडे राहतील.
पृष्ठ ५ पैकी ३
# Page 4
शासन निर्णय क्रमांकः प्रक्रिया-२०२२/प्र.क्र.३१/१-स
०७. संस्थेस यापूर्वी देण्यात आलेल्या अर्थसहाय्यातून संस्थेने प्रकल्प उभारणीच्या अनुषंगाने केलेले बांधकाम व इतर कामे अर्धवट असल्यास, आता मंजूर करण्यात येत असलेल्या अर्थसहाय्यातून ६ महिन्यांच्या आत पूर्ण करावीत व प्रकल्प कार्यान्वित करावा. शासन निर्णय दि.१२.१०.२००७ च्या तरतूदीनुसार प्रकल्प कार्यान्वित होऊन उत्पादनाखाली आल्यानंतर ६ महिन्यांनी शासनाने दिलेल्या अर्थसहाय्याची तिमाही वसुली संबंधित जिल्हा उपनिबंधक, सहकारी संस्था व सहसंचालक (पणन), पणन संचालनालय, पुणे यांनी सुरु करावी. याची संपूर्ण जबाबदारी त्यांची राहील. वसुलीचा वार्षिक अहवाल शासनास सादर करावा. त्यानुसार वेळेचे बंधन पाळण्यात यावे. त्याची जबाबदारी जिल्हा उपनिबंधक, सहकारी संस्था, कोल्हापूर व सहसंचालक (पणन), पणन संचालनालय, पुणे यांची राहील व सदर कामावरील नियंत्रण पणन संचालकांचे राहील.
०८. या प्रकल्प खर्चामध्ये वाढ झाल्यास सदर वाढीव किंमत संस्थेने स्वबळावर उभी करावयाची आहे. वाढीव प्रकल्प किंमतीमध्ये शासनाच्या कोणताही अर्थसहाय्याचा सहभाग असणार नाही, याची संस्थेने नोंद घ्यावी.
युवाशक्ती शेतीमाल प्रक्रिया सहकारी संस्था मर्या., निमशिरगाव, ता. शिरोळ, जि. कोल्हापूर या संस्थेस शासनाच्या व निगमाच्या भागभांडवलाच्या /कर्जाच्या नेहमीच्या अटी व शर्ती (त्यात काही सुधारणा/बदल असल्यास त्यासह) बंधनकारक राहतील.
०९. प्रस्तुत संस्थेस संचालक मंडळाची जेंव्हा जेंव्हा निवडणुक होईल तेव्हा तेव्हा नवीन संचालक मंडळास ३ महिन्याच्या आत संस्थेस मंजूर करण्यात आलेल्या कर्ज व शासकिय भाग भांडवलाच्या अनुषंगाने २० टक्के स्व मालमत्ता शासनाकडे तारण म्हणून ठेवावी लागेल. तसेच नव्याने नियुक्त संचालक मंडळाने/संचालकाने असे तारण दिल्यानंतर पुर्वीच्या वैयक्तिक तारण दिलेल्या संचालक मंडळास/संचालकांस तारणमुक्त करता येईल, अशी सुधारणा संस्थेच्या Bye Laws मध्ये करण्याबाबत संचालक (पणन), पणन संचालनालय, पुणे यांनी आवश्यक ती कार्यवाही करावी.
१०. सदर संस्थेस बांधकाम व यंत्रसामुग्रीकरिता ई- टेंडरींग प्रक्रियांचे अवलंबन करणे बंधनकारक राहील.
तसेच विविध खरेदीच्या अनुषंगाने विहीत खरेदी पध्दतीचा अवलंब करणे बंधनकारक राहील व खरेदीची रक्कम पुरवठादाराच्या नांवे ECS बँक प्रणाली द्वारे अदा करावी, याबाबतचे नियंत्रण संचालक (पणन), पणन संचालनालय, पुणे यांनी आवश्यक ती कार्यवाही करावी.
११. यामधून खरेदी होणार असल्यास प्रत्यक्ष वस्तू प्राप्त झाल्यानंतरच संबंधितांना देयक अदा केले जावे व खरेदी केलेल्या वस्तुंची नोंद जड वस्तू संग्रह नोंदवहीमध्ये (Dead Stock) करण्यात यावी व त्याचा योग्य वापर होत असल्याची खातरजमा करण्यात यावी, याबाबतचे नियंत्रण पणन संचालनालय/संबंधीत जिल्हा उपनिबंधक यांनी ठेवावे.
१२. महाराष्ट्र अर्थसंकल्प नियमपुस्तिका, नियम १४८ व १५३ अन्वये शासनाने दिलेली कर्जे व त्यावरील व्याजाची वेळचेवेळी वसुली नियमितपणे केली जात आहे व त्या सरकारी लेख्यात यथोचितरित्या जमा केल्या जात आहेत, यावर संनियंत्रण ठेवण्याची जबाबदारी विभागीय नियंत्रक अधिकाऱ्याची आहे. तसेच, दिलेल्या कर्जासंबंधीचे अभिलेख संकलित करणे, लेखे अद्ययावत ठेवणे आणि त्या संदर्भातील इतर आवश्यक कार्यवाही करणे, ही जबाबदारी देखील संबंधित नियंत्रक अधिकाऱ्याची आहे. या संदर्भातील सूचना वित्त विभागामार्फत यापुर्वीच देण्यात आल्या आहेत.
१३. प्रस्तुत आदेश नियोजन विभागाचा अनौपचारिक संदर्भ क्र.१३७/१४३१, दि.०९.०३.२०२२ व वित्त विभागाचा अनौपचारीक संदर्भ क्र. २६६/२०२३ / व्यय-२, दि. २४.०३.२०२२ अन्वये मान्यता दिल्यानुसार निर्गमित करण्यात येत आहेत.
पृष्ठ ५ पैकी ४
# Page 5
शासन निर्णय क्रमांकः प्रक्रिया-२०२२/प्र.क्र.३१/१-स