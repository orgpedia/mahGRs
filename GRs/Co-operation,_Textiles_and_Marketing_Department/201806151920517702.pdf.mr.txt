# Page 1
जिल्हा मध्यवर्ती सहकारी बँकांमधील नोकरभरती प्रक्रिया लोकहितार्थ निर्विवाद व पारदर्शक होण्याच्या दृष्टीने ऑनलाईन पध्दतीने राबविणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन आदेश क्र. जिमस-०४१८/६९४/प्र.क्र.६९/२-स,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : १५ जून, २०१८
वाचा : १) नाबार्डकडील राज्यस्तरीय कार्यबलाने नियुक्त केलेल्या उपसमितीचा दि. २०.४.२०१६ चा अहवाल.
२) शासन पत्र दिनांक ३० एप्रिल, २०१६.
३) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे परिपत्रक दि. ५.५.२०१६.
४) नाबार्डकडील Committee for Assessment & Human Resources of STCC in the post CBS Environment Dated 10.10.2017.
५) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्र.कृषिपत-०३/ जिमसबँक/नोकरभरती प्रक्रिया / २०१८/३९९, दि.१.३.२०१८.
६) महाराष्ट्र सहकारी संस्था अधिनियम, १९६० चे कलम ७९अ.
ज्याअर्थी, नाबार्डकडील राज्यस्तरीय कार्यबलाने जिल्हा मध्यवर्ती सहकारी बँकांचा सेवकमांड निश्चित
केलेला आहे व नोकरभरतीच्या संदर्भात नियुक्त केलेल्या उपसमितीने आपला अहवाल संदर्भ क्र.१ अन्वये
राज्यस्तरीय कार्यबलाकडे सादर केला आहे. राज्यस्तरीय कार्यबलाने स्विकृत केलेल्या उपसमितीच्या अहवालास
संदर्भ क्र.२ अन्वये शासनाने मान्यता देऊन नोकरभरती बाबतीत कार्यवाही करण्याच्या सुचना दिलेल्या आहेत.
संदर्भ क्र.३ अन्वये सहकार आयुक्त व निबंधक, सहकारी संस्था,म.रा.पुणे कार्यालयाने सर्व जिल्हा मध्यवर्ती सहकारी
बँकांना सदर बँकांचे सुधारीत सेवकमांड निश्चित करुन सेवक भरतीबाबत पुढील कार्यवाही करण्याबाबतच्या सुचना
दिलेल्या आहेत.
ज्याअर्थी, राज्यातील जिल्हा मध्यवर्ती सहकारी बँकांपैकी काही बँकांनी आपल्या बँकेचा सेवकमांड निश्चित
करुन त्यास सहकार आयुक्त कार्यालयाची मान्यता घेऊन संदर्भ क्र. १ मध्ये नमुद केलेल्या कार्यपध्दतीनुसार
सेवकभरती प्रक्रिया राबविलेली आहे. परंतु अशी भरती प्रक्रिया राबवित असताना ऑफलाईन पध्दतीने परीक्षा व
परिक्षोत्तर टप्प्यात काही बँकांच्या संदर्भात गंभीर स्वरुपाच्या तक्रारी प्राप्त झालेल्या आहेत. या तक्रारींच्या अनुषंगाने
प्राथमिक चौकशीअंती सदर प्रकरणात भरतीची प्रक्रिया प्रामाणिक, निष्पक्ष व पारदर्शक पध्दतीने झाली नसल्याचे
निदर्शनास आले आहे. या सदोष भरती प्रक्रियेमुळे बँकांच्या प्रशासनावर अनिष्ट परिणाम होऊन बँकेवर विश्वास
ठेऊन गुंतवणूक करणाऱ्या ठेवीदार जनतेच्या हितास बाधा पोहोचण्याची शक्यता नाकारता येत नाही.
# Page 2
शासन आदेश क्रमांकः जिमस-०४१८/६९४/प्र.क्र.६९/२-स,
ज्याअर्थी, उपरोक्त क्र.४ अन्वये नाबार्डने अल्पमुदत सहकारी पतसंरचनेमधील (STCC) मानव संसाधनाच्या
फेरमुल्यमापनाबाबत नियुक्त केलेल्या समितीने नाबार्डकडे आपला अहवाल सादर केला असून, सदर
अहवालामध्ये बँकिंग क्षेत्रातील बदलती स्थिती, तांत्रिकदृष्ट्या कुशल अधिका-यांची आवश्यकता तसेच सद्यस्थितीत
स्पर्धात्मक बँकिंग व्यवसायामध्ये बँकिंगचा आत्मा असलेला गुणवत्तापुर्ण सेवक वर्ग सहकारी बँकांमध्ये भरती होणे
अनिवार्य असल्याचे प्रतिपादित केले आहे.
ज्याअर्थी, लोकहिताच्या दृष्टीने तसेच सक्षम सेवकवर्ग यांच्यामार्फत जिल्हा मध्यवर्ती सहकारी बँकांचे
कामकाज कार्यक्षमाने व निर्विवाद पध्दतीने हाताळण्यासाठी पारदर्शक, निष्पक्ष व विश्वासार्ह भरती प्रक्रिया राबविणे
अत्यावश्यक झाले आहे. याकरिता, नोकर भरतीसंबंधी यापूर्वी नमूद अनुभव लक्षात घेता राज्यस्तरीय कार्यबलाच्या
शिफारशींच्या अनुषंगाने शासन स्तरावरुन देण्यात आलेल्या संदर्भित पूर्वीच्या निर्देशात काही बदल करुन
लोकहिताच्या दृष्टीने सर्व जिल्हा सहकारी बँकांसाठी ऑफलाईनच्या ऐवजी ऑनलाईन पध्दतीने भरती प्रक्रिया
राबविण्यासंबंधी आदेश देणे आवश्यक झाले आहे.
त्याअर्थी, महाराष्ट्र सहकारी संस्था अधिनियम १९६० चे कलम ७९अ (१) नुसार शासनास असलेल्या
अधिकारान्वये राज्यातील सर्व जिल्हा मध्यवर्ती सहकारी बँकांना लोकहितार्थ शासन खालीलप्रमाणे आदेश देत
आहे:
१. नोकरभरती प्रक्रिया फक्त ऑनलाईन पध्दतीने करणे :
आतापर्यंत प्राप्त विविध तक्रारींच्या चौकशीमध्ये सेवक भरतीसाठी अवलंबिलेल्या ऑफलाईन परीक्षा
पध्दतीत परिक्षोत्तर कालावधीतील उत्तरपत्रिका, गुणतक्ता इ. मध्ये आढळून आलेला बाहेरील हस्तक्षेप लक्षात घेता
ऑफलाईन परीक्षा पध्दत बंद करण्यात यावी. यापुढे राज्यातील सर्व जिल्हा मध्यवर्ती सहकारी बँकांमधील विविध
पदांसाठीच्या नोकरभरती प्रक्रियेसाठीची परीक्षा फक्त संगणकीय ऑनलाईन पध्दतीनेच घेण्यात यावी.
२. जि.म.स. बँकांची सेवकभरती करणेसाठी त्रयस्थ संस्थेची नियुक्ती करणे :
भरती प्रक्रिया राबविण्यासाठी संबंधित बँकांनी भरती प्रक्रिया राबविण्याची क्षमता, अनुभव व विश्वासार्हता
असलेल्या नोंदणीकृत नामांकित संस्थांना निमंत्रण देऊन त्यांच्यापैकी खालीलप्रमाणे अर्हता धारण केलेल्या संस्थेची
नियुक्ती करावी:
i. नियुक्त करण्यात येणारी संस्था नोंदणीकृत असावी.
ii. सदर संस्थेने या अगोदर किमान पाच राष्ट्रीयकृत बँका /scheduled खाजगी बँका/ शासनातील विविध
विभागांसाठी नोकर भरतीची ऑनलाईन प्रक्रिया राबविलेली असावी. संस्थेची निवड करतांना बँकांच्या
पृष्ठ ७ पैकी २
# Page 3
शासन आदेश क्रमांकः जिमस-०४१८/६९४/प्र.क्र.६९/२-स,
गरजांनुसार परीक्षा राबविण्याची क्षमता व त्यासाठी आवश्यक मनुष्यबळ उपलब्ध असलेल्या संस्थेचा प्राधान्याने
विचार करावा.
iii. सदर संस्थेविरुध्द यापूर्वी कोणत्याही नोकरभरतीच्या अनुषंगाने प्राप्त झालेल्या तक्रारींच्या चौकशीमध्ये
सदरची संस्था, परीक्षेसंबंधी गलथान व्यवस्थापन, भ्रष्टाचार, गुन्हेगारी पध्दतीचा हस्तक्षेप इ. बाबतीत, दोषी
असल्याचे सिध्द झालेले नसावे किंवा सदर संस्थेला (नोकर भरतीच्या अनुषंगाने) काळया यादीत (Black list)
समाविष्ट करण्याचे प्रस्तावित किंवा केलेले नसावे.
iv. नोकरभरती प्रक्रिया सक्षमपणे व कार्यक्षमतेने ऑनलाईन पध्दतीने राबविण्याची सुविधा निवड केलेल्या
संस्थेकडे असणे आवश्यक आहे. एखाद्या जिल्ह्यामध्ये परिक्षार्थ्यांची संख्या विचारात घेता पायाभूत सुविधांची
उपलब्धता लक्षात घेऊन एकाच सत्रात परीक्षा घेणे शक्य नसल्यास, उमेदवारांच्या संख्येप्रमाणे ऑनलाईन
परीक्षा सदर सुविधा उपलब्ध असलेल्या नजीकच्या मोठ्या जिल्ह्याच्या ठिकाणी अथवा बँकस्थित असलेल्या
जिल्हयातच आवश्यकतेनुसार एकापेक्षा जास्त सत्रांमध्ये घेण्यात यावी. एकापेक्षा जास्त सत्रांमध्ये परीक्षा घेतांना
सर्व सत्रांतील प्रश्नपत्रिकेची काठिण्य ( difficulty level) पातळी सारखीच राहील, याची जबाबदारी ऑनलाईन
परीक्षा राबविणाऱ्या संस्थेची राहील.
३. जि.म.स. बँकेमार्फत करावयाची कार्यवाही :
लोकहितासाठी व बँकेचे व्यवस्थापन कार्यक्षम होण्याच्या दृष्टीने निर्विवाद व पारदर्शकपणे नोकरभरतीची
प्रक्रिया राबविण्याची प्रमुख जबाबादारी बँकेची राहील. यासाठी बँकेने काही प्रमुख जबाबदाऱ्या खालीलप्रमाणे पार
पाडाव्यात -
i) वर नमूद केल्याप्रमाणे सक्षम संस्थेची निवड व नियुक्ती संचालक मंडळाच्या मान्यतेने करावी.
ii) सदर संस्थेची नियुक्ती बँकेनेच केलेली असल्याने सदर संस्थेच्या कामासंबंधी वाद व तक्रारी उद्भवल्यास त्याची
दखल घेऊन आवश्यकती कार्यवाही करण्याची जबाबदारी बँकेचीच आहे. नोकरभरती प्रक्रिया राबवीतांना
कोणत्याही टप्प्यावर संस्थेने स्वत:हून अथवा बँकेच्या दबावाखाली येऊन भ्रष्ट मार्गाचा अवलंब केल्याचे निदर्शनास
आल्यास आवश्यकतेप्रमाणे भरती प्रकिया रद्द/स्थगित करण्याबाबत तसेच आवश्यकतेप्रमाणे संबंधित संस्थेविरुध्द
फौजदारी स्वरुपाची कार्यवाही करण्याची प्राथमिक जबाबदारी संबंधित बँकेची राहील.
iii) संबंधीत बँकेने त्यांना लागू असलेल्या आरक्षणानुसार नोकर भरतीची प्रकिया पार पाडावी व त्यानुसारच
मुलाखतीसाठी किंवा नियुक्तीसाठी पात्र उमेदवारांची निवड यादी उपलब्ध करुन देण्याचे निर्देश सदर संस्थेस देणे
आवश्यक राहील.
पृष्ठ ७ पैकी ३
# Page 4
शासन आदेश क्रमांकः जिमस-०४१८/६९४/प्र.क्र.६९/२-स,
iv) बँकेने नोकर भरती करावयाच्या पदांपैकी नियुक्तीपूर्वी मुलाखत घेण्यासाठी आवश्यक असलेली व नसलेली
पदे चिन्हांकित करुन त्याबाबत संस्थेस स्पष्ट निर्देश द्यावेत. मुलाखत घेणे आवश्यक असलेल्या पदांबाबत रिक्त
पदांच्या १:३ याप्रमाणे उमेदवारांचीच निवड यादी मागवून मुलाखतीची प्रक्रिया पार पाडावी. मुलाखतीसाठी
ऑनलाईन परीक्षा व मौखिक परीक्षेसाठी गुणांचे ९०:१० असे प्रमाण ठेवावे.
v) रिक्त पदांच्या भरतीसाठी प्रत्येक संवर्गाच्या निवड यादीच्या २०% गुणवत्तेनुसारच पात्र उमदेवारांची यादी
संस्थेकडून उपलब्ध करुन घ्यावी. ही यादी नियुक्तीच्या प्रथम आदेशापासून ३६५ दिवसापर्यंत अंमलात राहील.
vi) अंतिम निवड यादी प्राप्त झाल्यानंतर सर्व औपचारिकता व तपासणीच्या अधीन राहून पात्र उमेदवारांना
नियुक्ती देण्याबाबतची कार्यवाही बँकेने करावी.
४. नोकरभरती प्रक्रियेबाबतची कार्यपध्दती :
यापूर्वी संदर्भित कार्यबलाच्या शिफारशीस अनुसरुन संचालक मंडळाच्या ठरावाद्वारे पात्र संस्थेची नियुक्ती
बँकेने केल्यानंतर सदर संस्थेशी करार करावा व अशा संस्थेमार्फत खालील पध्दतीने भरती प्रक्रिया राबविण्यात
यावी. सदर करारात खालीलपैकी लागू असलेल्या सर्व व इतर आवश्यक बाबींचा अंतर्भाव करावा.
i. बँकेने निर्देशित केल्याप्रमाणेनोकरभरती संबंधी ऑनलाईन परीक्षेबाबतची जाहिरात देण्यापासून उमेदवारांची
अंतिम निवड यादी प्रसिध्द करेपर्यतची सर्व प्रक्रिया ही संस्थेने पूर्ण करावी.
ii. बँकेने नियुक्त केलेल्या संस्थेने सेवकभरतीच्या अनुषंगाने ऑनलाईन परीक्षेबाबतची माहिती होण्यासाठी संक्षिप्त
स्वरुपात जाहिरात ही एका राज्यस्तरीय वर्तमानपत्रात तसेच बँकेचे कार्यक्षेत्र असलेल्या मुख्य जिल्हयातील
एका सर्वाधिक खपाच्या मराठी वर्तमानपत्रात द्यावी. तसेच, याबाबतची व परीक्षेच्या संदर्भात सविस्तर माहिती
संस्थेच्या व बँकेच्या संकेतस्थळावर देखील ठेवण्यात यावी.
iii. सदर जाहीरातीस अनुसरुन संस्थेने उमेदवारांचे अर्ज हे संपूर्णपणे ऑनलाईन पध्दतीनेच घ्यावेत.
iv. ऑनलाईन पध्दतीने अर्ज प्राप्त झालेल्या उमेदवारांची परीक्षा घेणे व त्यासाठी आवश्यक असणारी सर्व व्यवस्था
व सुविधा उपलब्ध करण्याची जबाबदारी ही संस्थेची राहील.
v. संस्थेने ऑनलाईन पध्दतीने परीक्षा पार पाडल्यानंतर सदर परिक्षेतील उत्तरतालिका (Answer Key) तात्काळ
संस्थेच्या / बँकेच्या संकेतस्थळावर प्रसिध्द करावी व सदर उत्तरांबाबत व परिक्षेच्या प्रक्रियेबाबत परिक्षार्थींचे
आक्षेप पाच दिवसांत संस्थेकडे मागविण्यात यावेत.
vi. संस्थेकडे प्राप्त आक्षेपांवर आवश्यकती कार्यवाही करुन परीक्षा संपल्यापासून जास्तीत दहा दिवसांच्या आत
अंतिम उत्तरतालिका संकेतस्थळावर प्रसिध्द करण्यात यावी.
पृष्ठ ७ पैकी ४
# Page 5
शासन आदेश क्रमांकः जिमस-०४१८/६९४/प्र.क्र.६९/२-स,
vii. अंतिम उत्तरतालिका प्रसिध्द केल्यानंतर मुलाखत घेणे आवश्यक असलेल्या व नसलेल्या पदांसाठी
खालीलप्रमाणे कार्यवाही करावी.
अ) मुलाखत घ्यावयाच्या नसलेल्या पदांसाठी करावयाची कार्यवाही :
अंतिम उत्तरतालिका प्रसिध्द केल्यानंतर त्याच दिवशी किंवा जास्तीत जास्त एक दिवसात बँकेच्या
निर्देशानुसार लेखीपरीक्षेमध्ये उमेदवारास मिळालेल्या गुणांनुसार अंतिम निकाल संस्थेच्या / बँकेच्या
संकेत स्थळावर संस्थेमार्फत प्रसिध्द करण्यात येईल. अशा अंतिम यादीमध्ये भरावयाच्या रिक्त पदांच्या
२० % उमेदवारांची प्रतिक्षा यादी देखील प्रसिध्द करण्यात येईल. या यादीच्या दोन प्रती संस्थेमार्फत
संबंधित बँकेस पासवर्ड संरक्षित पध्दतीने उपलब्ध करुन देण्यात येतील. प्रसिध्द केलेल्या यादीमधील
उमेदवारांना त्यांच्याकडील असलेल्या विविध प्रमाणपत्राची शहानिशा करुन नियुक्तीचे आदेश बँकेमार्फत
देण्यात येतील. याबाबतचा उल्लेख संकेतस्थळावर प्रसिद्ध केलेल्या यादीतदेखील करण्यात यावा.
आ) मुलाखत घ्यावयाच्या असलेल्या पदांसाठी करावयाची कार्यवाही :
i) बँकेच्या निर्देशानुसार ज्या सेवक वर्गासाठी मौखिक मुलाखतीची प्रक्रिया घ्यावयाची आहे अशा
उमेदवारांच्या बाबतीत अंतिम उत्तर तालिका प्रसिध्द झाल्यानंतर त्याचे निकाल तयार ठेऊन त्याबाबतची
माहिती बँकेस द्यावी व ऑनलाईन पध्दतीनेच मुलाखतीचा दिनांक, वेळ व ठिकाण याची माहिती संस्थेने
संबंधीत बँकेकडून घ्यावी.
ii) बँकेकडून याबाबतची माहिती / तपशील मिळाल्यावर संस्थेने मुलाखतीच्या तपशीलासह
लेखीपरीक्षेतील निवड झालेल्या उमेदवाराची आसन क्रमांक निहाय ( गुण क्रमांक निहाय नव्हे) यादी व
मुलाखतीचे पत्र बँकेच्या वेबसाईटवर प्रसिध्द करावे. सदर निवड यादी रिक्त पदाच्या १:३ या प्रमाणात
असावी व मुलाखतीसाठी एका दिवसांत १०० पेक्षा जास्त उमेदवार बोलाविण्यात येणार नाही या पध्दतीने
मुलाखतीच्या तारखांचे नियोजन करावे.
iii) निवड यादीतील उमेदवारांनी मुलाखतीचे पत्र संस्था / बँकेच्या पोर्टलवरुन डाऊनलोड करावे व
असे मुलाखतीचे पत्र डाऊनलोड करण्यास उमेदवारास अडचण निर्माण झाल्यास संस्थेने / बँकेने यासाठी
हेल्पलाईनची सुविधा ठेवावी व गरज पडल्यास अशा उमेदवरास मुलाखतीचे पत्र मुलाखतीच्या ठिकाणीच
उपलब्ध करुन देण्याची सुविधा असावी.
iv) मौखिक परीक्षेसाठी मुलाखतीचे पॅनेल संबंधीत बँकेचेच असेल. मात्र मुलाखतीच्या पॅनेलवर असणाऱ्या
व्यक्तीच्या कुटुंबातील / नात्यातील कोणताही उमेदवार मुलाखतीसाठी पात्र असल्यास संबंधित व्यक्तीने
पृष्ठ ७ पैकी ५
# Page 6
शासन आदेश क्रमांकः जिमस-०४१८/६९४/प्र.क्र.६९/२-स, सदर मुलाखतीच्या प्रक्रियेत सहभागी होऊ नये.
v) वर नमूद केल्याप्रमाणे ऑनलाईन व मौखिक परीक्षेचे गुण ९०:१० याप्रमाणात अनिवार्य असल्याने
मौखिक परीक्षेसाठीच्या गुणांपैकी ५ गुण संबंधित उमेदवाराच्या शैक्षणिक पात्रतेबाबत असतील व उर्वरीत ५
गुण मौखिक मुलाखतीसाठी असतील. शैक्षणिक पात्रतेबाबतच्या गुणांचे विभाजन बँकेने संचालक
मंडळाच्या मान्यतेने ठरविल्याप्रमाणे राहतील.
vi)मुलाखतीमध्ये उमेदवारास देण्यात आलेल्या गुणांचा तपशील संबंधीत बँकेने संस्थेस पासवर्ड संरक्षित
पध्दतीने संस्थेच्या गरजेनुसार स्मृतीशलाका (पेनड्राइव्ह), सीडी, इ. माध्यमांद्वारे पाठवावा.
vi) बँकेकडून मौखिक परीक्षेमध्ये (मुलाखत) मिळालेल्या ऑनलाईन परीक्षेमधील गुणांच्या आधारे संस्थेने
अंतिम गुणवत्ता यादी तयार करावी व गुणवत्तेनुसार क्रम दर्शवून गुणांसह अंतिम निवड यादी २०%
उमेदवारांच्या यादीसह संस्था / बँकेच्या संकेत स्थळावर प्रसिध्द करावी. याप्रमाणे प्रसिध्द केलेली अंतिम
निवड यादी पासवर्ड संरक्षित पध्दतीने संस्थेने संबंधीत बँकेस ( दोन प्रतीमध्ये ) व संबंधीत जिल्हा
उपनिबंधक,सहकारी संस्था, यांना द्यावी. सदर प्रतिक्षा यादीची मुदत ही निवड झालेल्या उमेदवारांना
बँकेमार्फत नियुक्ती आदेश दिल्याच्या दिनांकापासून जास्तीत जास्त १ वर्ष इतकी राहील.
vii) संस्थेकडून प्राप्त झालेल्या सदर अंतिम निवड यादीप्रमाणे गुणवत्ता यादीप्रमाणे संबंधित पदावर
नेमणुकीचे आदेश काढणे बँकेवर बंधनकारक राहील.
५. परिक्षेसंदर्भातील सर्व रेकॉर्ड (कागदपत्रे) व त्यांची Soft Copy निकालानंतर संस्थेने बँकेकडे सुपूर्द करावी.
असे सर्व रेकॉर्डस संबंधित संस्थेने व बँकेने परीक्षेच्या निकालानंतर सीलबंद लिफाफ्यांमध्ये किमान दोन वर्षापर्यंत
जतन करावे. यासंबंधी बँकेकडील रेकॉर्ड (हार्ड व सॉफ्ट कॉपी ) किमान पाच वर्ष अगर न्यायालयीन प्रकरणाचा
अंतिम निकाल लागेपर्यत जतन करण्याची जबाबदारी बँकेची राहील. अशा प्रसंगी सदररेकॉर्डस आवश्यकतेप्रमाणे
दोन वर्षापेक्षा जास्त कालावधीसाठी जतन करुन ठेवण्यास बँकेमार्फत संस्थेस निर्देश देणे आवश्यक राहील.
त्याचप्रमाणे, संबंधित रेकॉर्ड निबंधकाच्या सूचनेप्रमाणे तपासणीसाठी सादर करणे बँक/संस्थेवर बंधनकारक
राहील.
सदर आदेशातील वरील सर्व निर्देशांच्या अधीन राहून बँकेने संबंधीत संस्थेशी आवश्यक तो सामंजस्य
करार करण्याचे बंधनकारक राहील. या करारात आवश्यकतेनुसार वरील बाबींस पूरक असलेल्या अतिरीक्त
तरतुदींचा समावेश करता येईल.
पृष्ठ ७ पैकी ६
# Page 7
शासन आदेश क्रमांकः जिमस-०४१८/६९४/प्र.क्र.६९/२-स,
६. जिल्हा मध्यवर्ती सहकारी बँकांचे कामकाज सक्षम व कार्यक्षम सेवकवर्गाच्या माध्यमातून पार पाडण्यासाठी
तसेच सर्वसाधारण जनतेने या बँकात गुंतवणूक केलेल्या ठेवी संरक्षित ठेवण्याचा दृष्टीने सदर निर्देश लोकहितार्थ
महाराष्ट्र सहकारी संस्था अधिनियम, १९६० च्या कलम ७९ (अ) (१) अन्वये देण्यात येत आहेत. सदर आदेश
यापूर्वीच्या संदर्भित निर्देशासह ज्या जिल्हा सहकारी बँकांमध्ये सेवकवर्ग भरतीच्या प्रक्रियेमध्ये लेखी परीक्षा होणे
बाकी आहे अशा संबंधित बँकांना व यापुढे ज्या बँकांना सेवकभरती करावयाची आहे, अशा सर्व बँकांना लागू होतील.
सदर आदेश तात्काळ प्रभावाने लागू करण्यात येत असून या निर्देशांनुसार भरतीप्रक्रिया पारदर्शकपणे,
नि:पक्षपातीपणे व विश्वासार्हपणे पार पाडण्याची जबाबदारी सर्व संबंधीत जिल्हा मध्यवर्ती बँकांची राहील. या
आदेशातील निर्देशांनुसार जिल्हा मध्यवर्ती बँका भरती प्रक्रिया राबवतील यासाठी सहकार आयुक्त व निबंधक
तसेच विभागीय सहनिबंधक यांनी संनियंत्रण ठेवावे. तसेच सदर निदेशांचे पालन बँकेने न केल्यास बँकेच्या निबंधक
तथा विभागीय सहनिबंधक, सहकारी संस्था यांनी बॅकेवर महाराष्ट्र सहकारी संस्था अधिनियम, १९६१ व महाराष्ट्र
सहकारी संस्था नियम, १९६० अन्वये उचित कार्यवाही करावी.