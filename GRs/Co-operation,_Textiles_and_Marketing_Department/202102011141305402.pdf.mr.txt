# Page 1
महाराष्ट्र राज्य वखार महामंडळाच्या राष्ट्रीय कृषि विकास योजनेअंतर्गत राबवावयाच्या प्रकल्पांना/ कामांना प्रशासकीय मान्यता देणेबाबत:
महाराष्ट्र राज्य वखार महामंडळाच्या गोदामांच्या सोई सुविधा सुधारणा अंतर्गत सुरक्षा भिंत बांधणे, अंतर्गत रस्त्यांचे काँक्रीटीकरण करणे व अॅप्रन गटर बांधणे तसेच शेतकरी व हमाल यांचेसाठी निवारा शेड बांधणे.
महाराष्ट्र शासन
सहकार, पणन व वस्त्रोदयोग विभाग
शासन निर्णय क्रमांक : वखार-१११८/प्र.क्र.५१/१-स
मंत्रालय विस्तार, मुंबई-४०० ०३२.
दि. २९ जानेवारी, २०२१.
वाचा: राष्ट्रीय कृषि विकास योजनेच्या राज्यस्तरीय प्रकल्प मंजूरी समितीची २७ व्या बैठकीचे इतिवृत्त शासन पत्र क्र.RKV०५१९/C.R.१४३/१४-A, दि.१८ जुलै, २०१९.
प्रस्तावना : राष्ट्रीय कृषि विकास योजनांतर्गत केंद्र शासनाने प्रसिद्ध केलेल्या मार्गदर्शक सुचनांनुसार मा. मुख्य सचिव, महाराष्ट्र शासन यांच्या अध्यक्षतेखाली दि. २० सप्टेंबर, २००७ च्या शासन निर्णयान्वये राज्यस्तरीय प्रकल्प मंजूरी समिती (SLSC) गठीत करण्यात आलेली आहे. मा. मुख्य सचिव यांच्या अध्यक्षतेखालील राज्यस्तरीय प्रकल्प मंजूरी समितीची २७ वी बैठक दि. ४ जुलै, २०१९ रोजी पार पडली.
या बैठकीमध्ये महाराष्ट्र राज्य वखार महामंडळामार्फत विदर्भ व मराठवाडा विभागातील गोदामांचे उन्नतीकरण करण्याचा प्रस्ताव सादर करण्यात आला होता. महाराष्ट्र राज्य वखार महामंडळ सन १९५७ पासून कृषिमालाच्या साठवणूकीसाठी गोदामे उभारणीचा कार्यक्रम राबवित आहे. आजतागायत वखार महामंडळाने १७.९१ लक्ष मे. टन गोदाम क्षमता निर्माण केलेली आहे.
विदर्भ व मराठवाडा विभागातील गोदामाच्या सोई सुविधा अद्यावत केल्याने त्याचा फायदा मुख्यत्वे शेतकऱ्यांना अन्नधान्य साठवणूकीस होणार आहे. यासाठी वखार महामंडळाने विदर्भ व मराठवाडा विभागातील वखार केंद्रावर सुरक्षिततेच्या दृष्टीने सुरक्षा भिंत बांधणे, अंतर्गत रस्त्यांचे काँक्रीटीकरण करणे व अॅप्रन गटर बांधणे तसेच शेतकरी व हमाल यांचेसाठी निवारा शेड बांधणे इत्यादी प्रकारच्या सोई सुविधा उपलब्ध करून गोदामांचे उन्नतीकरण करणे निकडीचे झालेले आहे. अशा प्रकारच्या सोईसुविधा निर्माण केल्याने गोदामांचा साठवणूकीसाठी वापर पूर्ण क्षमतेने शेतकऱ्यांसाठी करता येईल. त्यामुळे अशा वखार केंद्रावर ई- वखार पावती NCDEX इत्यादी सुविधा उपलब्ध करून देता येईल. ज्यायोगे शेतकऱ्यांसाठी कृषीमाल तारण योजना उपलब्ध करून देता येणे शक्य होईल.
तसेच वखार संकुलात मुरूम किंवा खडीचे रस्ते असल्याने गोदामामध्ये साठवणूक केलेल्या
# Page 2
शासन निर्णय क्रमांक: वखार - १११८/प्र.क्र.५१/१-स
अन्नधान्यांच्या थप्यांवर मोठया प्रमाणात धूळ जमा होते. सदरची धूळ तागाच्या बारदान्यामधून बऱ्याचशा प्रमाणात अन्नधान्यात मिसळली जाते. तसेच पावसाळी वातावरणात वखार संकुलातील रस्ते रस्त्याच्या पृष्ठभाग मानकांप्रमाणे नसल्यामुळे वाहतूकीयोग्य राहत नाहीत, परिणामी माल साठवणूकीसाठी गोदामात जागा उपलब्ध असली तरीसुद्धा त्याचा लाभ शेतकरी / साठवणूकदार यांना देता येत नाही.
सदर बाब विचारात घेता वखार संकुलांमधील रस्त्यांचे काँक्रिटीकरण करणे तसेच गोदामांच्या सुरक्षिततेसाठी सर्व बाजूंनी संरक्षक भिंत बांधणे गरजेचे आहे.
परंतु, महाराष्ट्र राज्य वखार महामंडळाकडील मर्यादित उत्पनाचे स्रोत व उपलब्ध निधीचा विचार करता, विदर्भ व मराठवाडा विभागात महाराष्ट्र राज्य वखार महामंडळास गोदामांचे उन्नतीकरणाचा एकत्रित कार्यक्रम राबविणे शक्य नसल्याची बाब विचारात घेऊन, राष्ट्रीय कृषि विकास योजने अंतर्गत सन २०१९ - २० या वर्षासाठी, गोदामांच्या उन्नतीकरणाद्वारे (Up gradation) विदर्भ व मराठवाडा विभागातील महाराष्ट्र राज्य वखार महामंडळाच्या गोदामांच्या सोई सुविधा सुधारणा अंतर्गत सुरक्षा भिंत बांधणे, अंतर्गत रस्त्यांचे काँक्रीटीकरण करणे व अॅप्रन गटर बांधणे तसेच शेतकरी व हमाल यांचेसाठी निवारा शेड बांधणेच्या प्रकल्पासाठी एकूण रु. ६५.९२ कोटी खर्च मंजूर करण्यात आलेला आहे. या प्रकल्प खर्च रू. ६५.९२ कोटी पैकी महाराष्ट्र राज्य वखार महामंडळ स्वनिधीतून रू.१६.१५ कोटी व राष्ट्रीय कृषि विकास योजना - रफतारमधून रू. ४९.७७ कोटी खर्च करण्यात येणार आहे. प्रस्तुत प्रकल्प खर्चास प्रशासकीय व वित्तीय मान्यता प्रदान करण्याची बाब शासनस्तरावर विचाराधीन होती. त्यास अनुसरून शासन पुढीलप्रमाणे निर्णय घेत आहे.
शासन निर्णय :
मा.मुख्य सचिव यांच्या अध्यक्षतेखाली दि. ४ जुलै, २०१९ रोजी संपन्न झालेल्या राष्ट्रीय कृषि विकास योजनेच्या राज्यस्तरीय प्रकल्प मंजूरी समितीच्या २७ व्या बैठकीत सदरच्या प्रकल्पाबाबत महामंडळाने विदर्भ व मराठवाडा विभागातील गोदामांच्या उन्नतीकरणाचा प्रस्ताव सादर केला होता.
त्यानुसार महाराष्ट्र राज्य वखार महामंडळाच्या गोदामांच्या उन्नतीकरणाद्वारे (Up gradation) विदर्भ व मराठवाडा विभागातील महाराष्ट्र राज्य वखार महामंडळाच्या गोदामांच्या सोई सुविधा सुधारणा अंतर्गत सुरक्षा भिंत बांधणे, अंतर्गत रस्त्यांचे काँक्रीटीकरण करणे व अॅप्रन गटर बांधणे तसेच शेतकरी व हमाल यांचेसाठी निवारा शेड बांधणेच्या प्रकल्पासाठी रू. ६५.९२ कोटींच्या खर्चास राज्यस्तरीय प्रकल्प मंजूरी समितीने ( SLSC ) मान्यता दिली आहे. सबब, या प्रकल्पास प्रशासकीय मान्यता देण्यात येत आहे. सदर अनुदान हे INTEGRATED SCHEME FOR AGRICULTURAL MARKETING यांच्या खर्च निकषांनुसार राहील.
पृष्ठ ७ पैकी २
# Page 3
शासन निर्णय क्रमांक: वखार - १११८/प्र.क्र.५१/१-स
२. सदर कामांचा CSR/DSR नुसार अंदाजित खर्च व अनुदान यातील फरकाची रक्कम महाराष्ट्र राज्य वखार महामंडळ स्वत:च्या निधीतून भागवेल. सदर प्रकल्पाचा घटकनिहाय अनुदानाचा तपशील खालीलप्रमाणे आहे.
(रू. कोटी)
-----------------------------------------------------------------------------------------------------------------------
| अ.क्र. | पुरक (घटक) | रक्कम रू. कोटी  |  | रा.कृ.वि.यो. हिस्सा रू. कोटी | म.रा.व.म. हिस्सा रू. कोटी |
|  | केंद्रांवर सुरक्षा भिंतीचे बांधकाम करणे (प्रपत्र१) | ७.०२ | ५.२७ | १.७५ |
| २ | १३ केंद्रांवर कॉक्रिट रोड आणि अप्रॉन गटरचे बांधकाम करून वखार केंद्राचा दर्जा सुधारणे. (प्रपत्र २) | ५४.१८ | ४०.६४ | १३.५५ |
|  | केंद्रांवर शेतकरी व हमाल यांचेसाठी निवारा शेड बांधणे. (प्रपत्र ३) | ३.४२ | २.५७ | ०.८५ |
| ४ | प्रशासकिय खर्च | १.२९ | १.२९ |  |
|  | एकूण रक्कम | ६५.९२ | ४९.७७ | १६.१५ |
-----------------------------------------------------------------------------------------------------------------------
३. राष्ट्रीय कृषी विकास योजने अंतर्गत मंजूर करण्यात आलेले अनुदान रक्कम रु.४९.७७ कोटी खर्च करण्यासाठी पुढीलप्रमाणे कार्यवाही करण्यात यावी.
१) महाराष्ट्र राज्य वखार महामंडळाने सदर सर्व कामांचे नियमांनुसार खर्चाचे अंदाजपत्रके व नकाशे तयार करून घेऊन नियमित पद्धतीनुसार कामास प्रशासकीय मान्यता द्यावी.
२) सदर प्रकल्प/योजना राबविण्यासाठी महाराष्ट्र राज्य वखार महामंडळ अमंलबजावणी यंत्रणा म्हणून काम पाहील. संबंधीत यंत्रणांनी सदर प्रकल्प / योजना राबविताना त्याची अमंलबजावणी,
संनियंत्रण आणि मुल्यमापन करणेबाबत आवश्यक तो समन्वय सहकार, पणन व वस्त्रोद्योग विभाग यांच्याशी ठेवावा. तसेच वेळोवेळी प्रकल्प अंमलबजावणी विषयक आर्थिक व भौतिक प्रगती अहवाल
शासनास सादर करावा.
३) महाराष्ट्र राज्य वखार महामंडळाचे अध्यक्ष व व्यवस्थापकीय संचालक यांनी समिती गठीत करून, प्रकल्पांच्या आर्थिक व भौतिक उद्दिष्टांचा आढावा घ्यावा.
४) वरील प्रकल्प / योजनांची अमंलबजावणी संनियंत्रण व मुल्यमापन केंद्र शासनाने ठरवून दिलेल्या निकषांनुसार अध्यक्ष व व्यवस्थापकीय संचालक, महाराष्ट्र राज्य वखार महामंडळ यांनी करावे.
५) या प्रकल्पाकरीता उपलब्ध करून देण्यात आलेल्या निधीच्या विनियोगाबाबतचे उपयोगिता प्रमाणपत्र अध्यक्ष व व्यवस्थापकीय संचालक, महाराष्ट्र राज्य वखार महामंडळ यांच्या स्वाक्षरीने किंवा त्यांनी प्राधिकृत केलेल्या अधिकाऱ्याच्या स्वाक्षरीने कृषि विभागास सादर करावे.
पृष्ठ ७ पैकी ३
# Page 4
शासन निर्णय क्रमांक: वखार - १११८/प्र.क्र.५१/१-स
# Page 5
# Page 6
# Page 7