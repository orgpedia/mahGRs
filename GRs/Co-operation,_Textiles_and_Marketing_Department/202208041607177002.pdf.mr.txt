# Page 1
महात्मा जोतिराव फुले शेतकरी कर्जमुक्ती योजना - २०१९ अंतर्गत प्रोत्साहन लाभ योजनेसाठी स्टेट बँक ऑफ इडिया बँकेची निवड करणे व निधी व्यवस्थापन, थेट निधी हस्तांतरण इत्यादी कामासाठी बँकेत बचत खाते उघडण्यास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन परिपत्रक क्रमांक: कृकमा -०६२२/प्र.क्र.७८/२-स,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०४ ऑगस्ट, २०२२.
संदर्भ:- १) शासन निर्णय, सहकार, पणन व वस्त्रोद्योग विभाग क्र. प्रोअयो०६२२/प्र.क्र.७२ / २-स, दि. २९जुलै, २०२२
प्रस्तावना : संदर्भाधीन शासन निर्णयान्वये " महात्मा जोतिराव फुले शेतकरी कर्जमुक्ती योजना २०१९ अंतर्गत प्रोत्साहन लाभ योजना " जाहीर करण्यात आली असून सदर योजनेची अंमलबजावणी राज्यात सुरु आहे.
त्या अंतर्गत पात्र असणा-या शेतक-यांना प्रोत्साहनपर लाभ देण्यात येणार आहे. सदर योजनेचा निधी व्यवस्थापन, योजनेमधील लाभाच्या रक्कमेचे थेट लाभार्थ्याच्या कर्ज खात्यामध्ये हस्तांतरण, संगणकीय पोर्टल व pool account यामध्ये तांत्रिक सहाय्य, ग्राहक सहाय्य, अहवाल निर्मिती, निधी हस्तांतरणाची पोचपावती आणि त्याचा ताळमेळ, विविध बँका व प्राथमिक कृषि पतपुरवठा संस्थांकडे सतत पाठपुरावा, एसएमएस/ईमेलद्वारे कळविणे, निधीवर देखरेख ठेवणे इ. कामासाठी बँकेची निवड करणे व व बँकेत बचत खाते उघडण्यास परवानगी देण्याची बाब शासनाच्या विचाराधीन होती.
शासन परिपत्रक : " महात्मा जोतिराव फुले शेतकरी कर्जमुक्ती योजना २०१९ अंतर्गत प्रोत्साहन लाभ योजना " या योजनेसाठी स्टेट बँक ऑफ इंडिया बँकेच्या निवडीस तसेच निधी व्यवस्थापन, योजनेमधील लाभाच्या रक्कमेचे थेट लाभार्थ्याच्या कर्ज खात्यामध्ये हस्तांतरण, संगणकीय पोर्टल व pool account यामध्ये तांत्रिक सहाय्य, ग्राहक सहाय्य, अहवाल निर्मिती, निधी हस्तांतरणाची पोचपावती आणि त्याचा ताळमेळ, विविध बँका व प्राथमिक कृषि पतपुरवठा संस्थांकडे सतत पाठपुरावा, एसएमएस / ईमेलद्वारे कळविणे, निधीवर देखरेख ठेवणे इ. कामासाठी स्टेट बँक ऑफ इंडिया बँकेत बचत खाते उघडण्यास खालील अटींच्या अधीन राहून शासन मान्यता देण्यात येत आहे.
१. स्टेट बँक ऑफ इंडिया बँकेने प्रदानाची जबाबदारी Transaction + १ day या कालमर्यादेत व प्रदानाचे प्रक्रियेत चूक झाल्यामुळे झालेले परतावे (Refund) सुध्दा Transaction + १ day कालावधीत पुर्ण करणे आवश्यक आहे.
२. सदर बँक खात्यातील व्यवहाराचे मासिक/ तिमाही ताळमेळ करणे तसेच लेखा परिक्षण करणे आवश्यक राहील.
३. सदर बँक खाते बंद करण्यात आल्यास, त्यामधील शिल्लक रकमेचा ताळमेळ घेऊन शिल्लक अखर्चित रक्कम योग्य त्या शासन लेखाशिर्षाखाली सहकार आयुक्त व निबंधक, सहकारी संस्था, महाराष्ट्र राज्य, पुणे यांनी तात्काळ जमा करावी.
४. स्टेट बँक ऑफ इंडिया बँकेला सदर खात्यातील सर्व सेवांसाठी / व्यवहारांसाठी कोणतेही शुल्क आकारता येणार नाही.
# Page 2
शासन परिपत्रक क्रमांकः कृकमा -०६२२/प्र.क्र.७८/२-स
५. स्टेट बँक ऑफ इंडिया बँकेत अखर्चित रक्कम/ नाकारलेली प्रकरणांची रक्कम एक दिवसापेक्षा जास्त (बँकांचे सुट्टीचे दिवस वगळता) राहिल्यास अशा निष्क्रिय निधीवर बँकेस १०% प्रतिवर्ष याप्रमाणे व्याज दयावे लागेल.
वरीलप्रमाणे स्टेट बँक ऑफ इंडिया बँकेला कार्यादेश (work order) स्वतंत्रपणे देण्यात येतील.
त्यानुसार स्टेट बँक ऑफ इंडिया बँकेसोबत सामंजस्य करार (MOU) करण्यासाठी सहकार आयुक्त व निबंधक, सहकारी संस्था, महाराष्ट्र राज्य, पुणे यांना प्राधिकृत करण्यात येत आहे. सहकार आयुक्त यांनी स्टेट बँक ऑफ इडिया बँकेमध्ये शुन्य रकमेचे (zero balance) बचत खाते उघडण्याची कार्यवाही तात्काळ करावी. तसेच सामंजस्य करारानुसार अंमलबजावणीबाबत वेळोवेळी आढावा सहकार आयुक्त व निबंधक, सहकारी संस्था, महाराष्ट्र राज्य, पुणे यांनी घ्यावा.
सदर शासन परिपत्रक वित्त विभागाच्या अनौपचारीक संदर्भ क्रमांक १३९/२२/को.प्र.-५, दि. ०८.०७.२०२२ अन्वये प्राप्त झालेल्या सहमतीनुसार निर्गमित करण्यात येत आहे.