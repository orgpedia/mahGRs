# Page 1
केंद्र पुरस्कृत प्रधान मंत्री किसान सन्मान निधी (PM KISAN) योजनेअंतर्गत अल्प व अत्यल्प भुधारक शेतकरी कुटुंबाला मिळणारे अर्थसहाय्य जिल्हा मध्यवर्ती सहकारी बँका व विविध कार्यकारी सेवा सहकारी संस्था यांनी संबंधित सभासद शेतकऱ्याच्या कर्जखात्यास जमा न करुन घेणेबाबत.
महाराष्ट्र शासन
सहकार, पणन व वस्त्रोद्योग विभाग
शासन आदेश क्र. संकीर्ण ०२१९/प्र.क्र.३६/२०१९/२-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२
दिनांक : २६ फेब्रुवारी, २०१९
वाचा :- १) कृषी मंत्रालय, भारत सरकार यांचेकडील पत्र क्र.F-no.१-१/२०१९-Credit-१, दि.०१.०२.२०१९.
२) कृषी, पशुसंवर्धन, दुग्धव्यवसाय विकास व मत्स्यव्यवसाय विभाग परिपत्रक क्र.किसयो २०१९/प्र.क्र.२०/११-ओ, दि.०४.०२.२०१९.
३) केंद्रीय सचिव (कृषी व सहकार) यांनी दि.१८.०२.२०१९ रोजी व्हिडीओ कॉन्फरन्सद्वारे दिलेल्या सुचना.
४) महाराष्ट्र सहकारी संस्था अधिनियम १९६० चे कलम ७९अ
ज्याअर्थी, शेतकऱ्यांना निश्चित उत्पन्न मिळण्याकरीता केंद्र शासनाने प्रधानमंत्री किसान सन्मान निधी (PM-KISAN) योजना सुरु केली आहे. अल्प व अत्यल्प भुधारक शेतकऱ्यांना या योजनेअंतर्गत प्रती शेतकरी कुटुंबाला प्रती वर्ष रु.६०००/- इतके आर्थिक सहाय्य तीन टप्यामध्ये उपलब्ध करुन देण्यात येणार आहे. या योजनेची तात्काळ अंमलबजावणी करणेसाठी सुचना निर्गमित करण्यात आलेल्या आहेत.
ज्याअर्थी, अल्प व अत्यल्प भुधारक शेतकऱ्यांना जिल्हा मध्यवर्ती सहकारी बँकांनी विविध कार्यकारी सेवा सहकारी संस्थांच्या माध्यमातुन अल्प मुदत/मध्यम मुदत व इतर कर्जाचे वाटप केले असुन संबंधित शेतकरी सभासदांच्या कर्जाची चालु/थकीत बाकी असणार आहे.
ज्याअर्थी, केंद्र शासनाच्या कृषी मंत्रालयाने दि. १८.०२.२०१९ रोजी नाबार्ड व सर्व राज्यांच्या सहकार विभागातील अधिकाऱ्यांसमवेत घेतलेल्या व्हिडीओ कॉन्फरन्समध्ये प्रधानमंत्री किसान सन्मान योजना (PM-KISAN) या योजनेअंतर्गत अल्प व अत्यल्प शेतकरी कुटुंबाला प्राप्त होणारे अर्थसहाय्य संबंधित सभासद शेतकऱ्याच्या कर्जखात्यास जमा करण्यात येऊ नये, अशा प्रकारच्या स्पष्ट सुचना दिलेल्या आहेत.
ज्याअर्थी, जिल्हा मध्यवर्ती सहकारी बँका व विविध कार्यकारी सेवा सहकारी संस्थांनी प्रधानमंत्री किसान सन्मान निधी योजनेतंर्गत अल्प व अत्यल्प भुधारक शेतकऱ्यांना मिळणारे अर्थसहाय्य संबंधित
# Page 2
शासन आदेश क्रमांकः संकीर्ण ०२१९/प्र.क्र.३६/२०१९/२-स
शेतकऱ्याच्या अल्प/मध्यम/इतर कर्जाखात्यात जमा करुन घेऊ नये, असे निर्देश सर्व संबंधितांना महाराष्ट्र
सहकारी संस्था अधिनियम १९६० चे कलम ७९ (अ) खाली देणे लोकहिताच्या दृष्टीने आवश्यक झाले आहे.
त्याअर्थी महाराष्ट्र सहकारी संस्था अधिनियम १९६० चे कलम ७९ (अ) नुसार शासनास असलेल्या अधिकारान्वये राज्यातील सर्व जिल्हा मध्यवर्ती सहकारी बँका व विविध कार्यकारी सेवा सहकारी संस्था
यांना लोकहितार्थ शासन खालीलप्रमाणे निर्देश देत आहे.
आदेश
प्रधानमंत्री किसान सन्मान निधी योजनेतंर्गत अल्प व अत्यल्प भुधारक शेतकऱ्यांना प्राप्त होणारे
अर्थसहाय्य जिल्हा मध्यवर्ती सहकारी बँका व विविध कार्यकारी सेवा सहकारी संस्था यांनी संबंधित
शेतकऱ्याच्या अल्प/मध्यम/इतर कर्जखाती जमा करण्यात येऊ नये.