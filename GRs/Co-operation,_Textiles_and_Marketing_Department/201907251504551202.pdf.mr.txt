# Page 1
“छत्रपती शिवाजी महाराज शेतकरी सन्मान योजना २०१७” या योजनेच्या अंमलबजावणीसाठी मंत्रीमंडळ उपसमितीची पुनर्रचना करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : कृकमा ०७१७/प्र.क्र.१२७/२-स,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २५ जुलै, २०१९
वाचा :- १) शासन निर्णय, सहकार, पणन व वस्त्रोद्योग विभाग क्र. कृकमा ०६१७/प्र.क्र.१२७/ २- स, दि. २८ जून २०१७ २) शासन निर्णय, सहकार, पणन व वस्त्रोद्योग विभाग क्र. कृकमा ०६१७/प्र.क्र.१२७/ २-स, दि.२ ऑगस्ट २०१७
प्रस्तावना : “वाचा” येथील संदर्भ क्र.१ च्या शासन निर्णयान्वये "छत्रपती शिवाजी महाराज शेतकरी
सन्मान योजना-२०१७" जाहीर करण्यात आली आहे. सदर शासन निर्णयामध्ये नमूद केल्यानुसार योजनेच्या अंमलबजावणीसाठी काही अडचणी उद्भवल्यास अथवा त्यामध्ये काही प्रासंगिक आवश्यक बदल करावयाचे असल्यास त्यासाठी संदर्भ क्र.२ च्या शासन निर्णयान्वये
मंत्रीमंडळ उपसमिती गठीत केलेली आहे. सदरहू मंत्रीमंडळ उपसमितीची पुनर्रचना करण्याची बाब शासनाच्या विचाराधीन होती.
शासन निर्णय :
उपरोक्त पार्श्वभूमीवर "छत्रपती शिवाजी महाराज शेतकरी सन्मान योजना-२०१७" या योजनेच्या अंमलबजावणीसाठी गठीत करण्यात आलेल्या मंत्रीमंडळ उपसमितीची खालीलप्रमाणे पुनर्रचना करण्याचा निर्णय शासनाने घेतला आहे.
----------------------------------------------------
| १ | मा. श्री. सुभाष देशमुख, मंत्री (सहकार) | अध्यक्ष |
| २ | मा. श्री चंद्रकांत पाटील, मंत्री (महसूल) | सदस्य |
| ३ | मा. श्री. सुधीर मुनगंटीवार, मंत्री (वित्त) | सदस्य |
| ४ | मा. श्री. गिरीष महाजन, मंत्री (जलसंपदा) | सदस्य |
| ५ | मा. श्री. दिवाकर रावते, मंत्री (परिवहन) | सदस्य |
| ६ | मा. डॉ.अनिल बोंडे, मंत्री (कृषि) | सदस्य |
| ७ | अपर मुख्य सचिव (वित्त) | सदस्य |
| ८ | प्रधान सचिव (सहकार) | सदस्य |
| ९ | प्रधान सचिव (कृषि) | सदस्य |
| १० | प्रधान सचिव (माहिती व तंत्रज्ञान) | सदस्य |
----------------------------------------------------
# Page 2
शासन निर्णय क्रमांकः कृकमा ०७१७/प्र.क्र.१२७/२-स,
सदर उपसमितीची कार्यकक्षा संदर्भ क्र.२ च्या शासन निर्णयामध्ये विहीत केल्याप्रमाणे राहील.
तसेच संदर्भ क्र.१ येथील शासन निर्णयाच्या (V) मधील दुस-या ओळीमध्ये याद्वारे बदल करण्यात येत असून “ही उपसमिती पुढील ६ महिने कार्यरत असेल” याऐवजी “ही उपसमिती छत्रपती शिवाजी महाराज शेतकरी सन्मान योजना चालू असेपर्यंत कार्यरत असेल” असे वाचावे.