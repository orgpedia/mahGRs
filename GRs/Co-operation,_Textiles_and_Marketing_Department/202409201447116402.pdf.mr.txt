# Page 1
नाशिक जिल्हा मध्यवर्ती सहकारी बँकेच्या
कामकाजाचे सनियंत्रण करण्यासाठी
जिल्हाधिकारी, नाशिक यांच्या अध्यक्षतेखाली
समिती गठीत करणेबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.संकिर्ण ०५२४/प्र.क्र.६६/२-स
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २०.०९.२०२४
प्रस्तावना -:
आर्थिकदृष्ट्टया कमकुवत असलेल्या वर्धा, नागपूर व उस्मानाबाद जिल्हा मध्यवर्ती सहकारी
बँकांचे सक्षमीकरण करण्यासाठी व सदर बँकांच्या कामकाजाचे नियमित सनियंत्रण करण्यासाठी
अनुक्रमे दिनांक ९ जानेवारी २०२४, दिनांक १६ फेब्रुवारी २०२४ व ९ जुलै २०२४ रोजीच्या शासन
निर्णयान्वये संबंधित जिल्हयाच्या जिल्हाधिकाऱ्यांच्या अध्यक्षतेखाली समिती गठीत करण्यात आली
आहे. त्या पार्श्वभुमीवर वर्धा, नागपूर व उस्मानाबाद जिल्हा मध्यवर्ती सहकारी बँकांच्या
सक्षमीकरणाबाबत सहकार विभागामार्फत सुरु असलेल्या विविध उपाययोजनांची फलनिष्ट्पत्ती
विचारात घेऊन या धर्तीवर नाशिक जिल्हा मध्यवर्ती सहकारी बँकेच्या सक्षमीकरणासाठी
जिल्हाधिकारी, नाशिक यांच्या अध्यक्षतेखाली सनियंत्रण समिती नियुक्त करणे आवश्यक
असल्याची विभागाची धारणा झाली आहे. त्यानुसार नाशिक जिल्हा मध्यवर्ती सहकारी बँकेचे
सक्षमीकरण व पुनरूज्जीवन करण्याच्या दृष्ट्टीने बँकेच्या कामकाजाचे नियमित सनियंत्रण
करण्यासाठी जिल्हाधिकारी, नाशिक यांच्या अध्यक्षतेखाली सनियंत्रण समिती गठीत करण्याची बाब
शासनाच्या विचाराधीन होती.
शासन निर्णय :-
नाशिक जिल्हा मध्यवर्ती सहकारी बँकेचे सक्षमीकरण व पुनरूज्जीवन करण्याच्या दृष्ट्टीने
बँकेच्या कामकाजाचे नियमित सनियंत्रण करण्यासाठी जिल्हाधिकारी, नाशिक यांच्या
अध्यक्षतेखाली खालीलप्रमाणे सनियंत्रण समिती गठीत करण्यास शासन मान्यता देण्यात येत आहे.
-------------------------------------------------------------------------------
| अ.क्र. | नाव व पदनाम | समितीतील पद |
| १. | जिल्हाधिकारी, नाशिक | अध्यक्ष |
| २. | अपर आयुक्त व विशेष निबंधक, सहकारी संस्था, पुणे | सदस्य |
| ३. | श्री. सुनिल पवार, सेवानिवृत्त अपर निबंधक, सहकारी संस्था | सदस्य |
| ४. | विभागीय सहनिबंधक, सहकारी संस्था, नाशिक. | सदस्य |
| ५. | विभागीय व्यवस्थापक, महाराष्ट्र राज्य सहकारी बँक मर्या., नाशिक विभाग. | सदस्य |
| ६. | जिल्हा उपनिबंधक, सहकारी संस्था, नाशिक | सदस्य सचिव |
-------------------------------------------------------------------------------
# Page 2
शासन निर्णय क्रमांकः संकिर्ण ०५२४/प्र.क्र.६६/२-स
२. उपरोक्त समितीची कार्यकक्षा खालीलप्रमाणे असेल.
१.नाशिक जिल्हा मध्यवर्ती सहकारी बँकेच्या कामकाजाचा व आर्थिक स्थितीचा दरमहा आढावा
घेऊन बँकेच्या आर्थिक स्थितीत सुधारणा करण्यासाठी बँकेच्या प्रशासकास/ संचालक
मंडळास मार्गदर्शन करणे.
२.बँकेच्या थकित कर्जाच्या वसुलीचा आढावा घेणे व थकित कर्जाची गतीने वसुली करण्यासाठी
बँकेस मार्गदर्शन करणे.
३.बँकेच्या ठेवीमध्ये वाढ करण्यासाठी बँकेस विविध उपाययोजना सुचविणे.
४.नाशिक जिल्हयातील सामान्य ठेवीदार व संस्थात्मक ठेवीदारांमध्ये बँकेची विश्वासार्हता
वाढविण्यासाठी बँकेस मार्गदर्शन करणे.
५.बँकेचा व्यवसाय व उत्पन्न वाढविणे तसेच खर्चात कपात करण्यासाठी बँकेस उपाययोजना
सुचविणे.
६.बँकेची CBS प्रणाली अद्यावत करुन कार्यान्वित करणे. तसेच बँकेच्या आर्थिक व्यवहारात
पुर्णत: पारदर्शकता आणणे यासाठी बँकेस मार्गदर्शन करणे.
७.बँकेने नाबार्डला सादर केलेल्या कृती आराखडयातील लक्षांक पुर्ततेचा आढावा घेऊन
त्याबाबत बँकेस मार्गदर्शन करणे.
८.बँकेच्या आर्थिक स्थितीत सुधारणा करण्यासाठी शासनास वेळोवेळी उपाययोजना सुचविणे.
३. नाशिक जिल्हा मध्यवर्ती सहकारी बँकेचे पुनरूज्जीवन होईपयंत उपरोक्त समिती कार्यरत
राहील.
४. उपरोक्त समितीने तिच्या कामकाजाचा अहवाल शासनास व सहकार आयुक्त व निबंधक,
सहकारी संस्था, पुणे यांना दरमहा सादर करावा.
५. उपरोक्त समितीमधील सेवानिवृत्त सदस्यांना नियमानुसार प्रवास भत्ता देय राहील.
याबाबतचा खर्च सहकार आयुक्त व निबंधक, सहकारी संस्था, महाराष्ट्र राज्य, पुणे यांच्या
कार्यालयीन खर्चामधून भागविण्यात यावा.
६. सदरचा शासन निर्णय महाराष्ट्र शासनाच्या www.maharashtra.gov.in या संकेत
# Page 3