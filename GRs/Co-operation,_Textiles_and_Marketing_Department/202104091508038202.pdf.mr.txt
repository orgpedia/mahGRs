# Page 1
सुधारित प्रकल्प अहवालास मान्यता देण्याबाबत.
यशवंतराव चव्हाण सहकारी सूतगिरणी मर्या., तुंग, ता.मिरज, जि.सांगली.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : प्रकल्प १२२१/प्र.क्र.१८/टेक्स१ (अ)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०९ एप्रिल, २०२१.
वाचा : १. शासन निर्णय, सहकार व वस्त्रोद्योग विभाग क्र.सूतगि-२१९३/प्र.क्र.१८६/टेक्स-१, दि.११.०८.१९९३.
२.शासन निर्णय, सहकार व वस्त्रोद्योग विभाग क्र.सूतगि-२३९३/प्र.क्र.६४/टेक्स-१, दि.१५.०६.१९९४.
३. शासन निर्णय, सहकार व वस्त्रोद्योग विभाग क्र.सूतगि-१२९६/प्र.क्र.४१२/टेक्स-१, दि.३१.१२.१९९६.
४. शासन निर्णय, सहकार व वस्त्रोद्योग विभाग क्र.सूतगि-१२९६/प्र.क्र.४१२/टेक्स-१, दि.३१.०३.१९९७.
५. शासन निर्णय, सहकार व वस्त्रोद्योग विभाग क्र.सूतगि-११९८/प्र.क्र.६/टेक्स-१, दि.०६.०१.१९९९.
६. शासन निर्णय, सहकार व वस्त्रोद्योग विभाग क्र.सूतगि-११०९/प्र.क्र.२०३/टेक्स-१, दि.३१.०३.२००१.
७. शासन निर्णय, सहकार व वस्त्रोद्योग विभाग क्र.सूतगि-११०४/प्र.क्र.९१ (भाग-१)/ टेक्स- १ (अ), दि. २४.०८.२००४.
८. शासन निर्णय, सहकार व वस्त्रोद्योग विभाग क्र.सूतगि-११०४/प्र.क्र.१६१/-१ (अ), दि.२४.०८.२००६.
९. शासन निर्णय, सहकार व वस्त्रोद्योग विभाग क्र.सूतगि-११०६/प्र.क्र.८३/टेक्स-१, दि.३०.०३.२००७.
१०. शासन निर्णय, सहकार व वस्त्रोद्योग विभाग क्र.सूतगि-११०८/प्र.क्र.९ (भाग-२)/ टेक्स- १ (अ), दि. ३१.०३.२००८.
११. शासन निर्णय, सहकार व वस्त्रोद्योग विभाग क्र.सूतगि-११०८/प्र.क्र.९ (भाग-२)/ टेक्स- १ (अ), दि. ३१.०३.२००९.
१२. शासन निर्णय, सहकार व वस्त्रोद्योग विभाग क्र.सूतगि-११०९/प्र.क्र.१३३/टेक्स-१ (ब), दि.३१.०३.२०११.
१३. शासन निर्णय, सहकार व वस्त्रोद्योग विभाग क्र.सूतगि-११०८/प्र.क्र.९१/टेक्स-१ (अ), दि.३०.०६.२०११.
# Page 2
शासन निर्णय क्रमांकः प्रकल्प १२२१/प्र.क्र.१८/टेक्स१ (अ)
१४. शासन निर्णय, सहकार व वस्त्रोद्योग विभाग क्र.सूतगि-३३१६/प्र.क्र.८१/टेक्स-१ (अ), दि.१०.०७.२०१७.
१५. शासन निर्णय, सहकार व वस्त्रोद्योग विभाग क्र. धोरण-२०१७/प्र.क्र.६/टेक्स-५, दि.१५.०२.२०१८.
१६. आयुक्त, वस्त्रोद्योग, नागपूर यांचे पत्र क्र. कार्या. ६ ( १ ) / सूतगि/९३६/२०२१, दि.११.०२.२०२१.
प्रस्तावना : यशवंतराव चव्हाण शेतकरी सहकारी सूतगिरणी मर्या., तुंग, ता. मिरज, जि. सांगली या
सूतगिरणीची नोंदणी दि.२८.०५.१९९२ रोजी करण्यात आली असून दि.११.०८.१९९३ रोजीच्या
शासन निर्णयान्वये या सूतगिरणीचा समावेश आठव्या पंचवार्षिक योजनेत करण्यात आला आहे.
तसेच दि.२४.०८.२००६ रोजीच्या शासन निर्णयान्वये या सूतगिरणीच्या मुळ प्रकल्प अहवालाची
किंमत रु.५२७६.०० लाख इतकी करण्यात आली आहे. या सुतगिरणीने आयुक्त, वस्त्रोद्योग,
नागपूर यांचेमार्फत दि.११.०२.२०२१ रोजीच्या पत्रान्वये रु.५८३५.६० लाख इतका सुधारित
प्रकल्प अहवाल सुकाणू समितीच्या मंजूरीसाठी सादर केलेला आहे. सुकाणू समितीच्या
दि.२३.०३.२०२१ रोजी झालेल्या बैठकीत सदर सूतगिरणीच्या रु.५८३५.६० लाख इतक्या
सुधारित प्रकल्प अहवालास समितीने मान्यता दिली आहे. रु. ५८३५.६० लाख ही किंमत
शासनाने दि.३०.०६.२०११ रोजीच्या शासन निर्णयान्वये मंजूर केलेल्या मॉडेल प्रकल्प
अहवालातील रु.६१७४.२४ लाख या किंमतीच्या मर्यादेत असल्याने, यशवंतराव चव्हाण
सहकारी सूतगिरणी मर्या., तुंग, ता. मिरज, जि. सांगली या सूतगिरणीच्या रु.५८३५.६० लाख
इतक्या प्रकल्प किंमतीस मंजूरी देण्याचा प्रस्ताव शासनाच्या विचाराधीन होता.
शासन निर्णय : यशवंतराव चव्हाण सहकारी सूतगिरणी मर्या., तुंग, ता.मिरज, जि. सांगली या
सूतगिरणीचा समावेश दि.११.०८.१९९३रोजीच्या शासन निर्णयान्वये आठव्या पंचवार्षिक
योजनेत करण्यात आला आहे. प्रकल्पावर जास्त होणारा खर्च प्रकल्प अहवाल किंमतीच्या
मर्यादेत या सूतगिरणीने स्वनिधी उभारुन करण्याच्या अटीवर या सूतगिरणीच्या रु.५८३५.६०
पृष्ठ ६ पैकी २
# Page 3
शासन निर्णय क्रमांकः प्रकल्प १२२१/प्र.क्र.१८/टेक्स१ (अ)
लाख इतक्या सुधारित प्रकल्प किंमतीस खालील अटी व शर्तीच्या अधिन राहून याद्वारे मान्यता
देत आहे.
१) सूतगिरणीच्या कामासाठी कालबध्द कार्यक्रम (Time bound Program) आखून
घ्यावा व त्यानुसार सूतगिरणीची उभारणी विहित कालावधीत करावी.
२) शासन निर्णय दि.२४.३.१९९९ मधील सूतगिरणी परतफेडीस पात्र
होण्याबाबतच्या अटीमध्ये दि.१०.०७.२०१७ रोजीच्या शासन निर्णयान्वये
सुधारणा करण्यात आली असून सदरची सुधारणा या सूतगिरणीसाठी
बंधनकारक राहील.
३) सूतगिरणीस निधी उभा करण्यासाठी कोणती बँक कर्ज देणार आहे, त्या बँकेचे
कर्ज मंजूर करण्यात येत असल्याबाबतचे पत्र सादर करावे.
४) सूतगिरणीच्या कामकाजावर व प्रकल्प उभारणीवर लक्ष देऊन त्याबाबतचा
तिमाही प्रगती अहवाल आयुक्त वस्त्रोद्योग, नागपूर यांनी विहित विवरणपत्रात
शासनास सादर करावा.
५) सूतगिरणीचा प्रकल्प एक पथदर्शक प्रकल्प म्हणून उभा राहील याबाबत
सूतगिरणीने तसेच आयुक्त वस्त्रोद्योग, नागपूर यांनी दक्षता घ्यावी.
६) सदर सूतगिरणी सर्वसाधारण प्रवर्गातील असल्याने शासनाने भविष्यात काही
अटी/शर्ती घातल्यास त्या या सूतगिरणीवर बंधनकारक असतील.
७) दि. १७ ऑक्टोबर, २०१६ रोजीच्या राजपत्रान्वये राज्यातील सहकारी संस्थांवर
दोन शासकीय सदस्य नेमण्याच्या अनुषंगाने महाराष्ट्र सहकारी संस्था अधिनियम, १९६०
मध्ये सुधारणा करण्यात आली असून सदर निर्णय या सूतगिरणीस बंधनकारक राहील.
पृष्ठ ६ पैकी ३
# Page 4
शासन निर्णय क्रमांकः प्रकल्प १२२१/प्र.क्र.१८/टेक्स१ (अ)
२. या सूतगिरणीचे सभासद भागभांडवल व शासकीय भागभांडवल यांचे प्रमाण १:९ असे
राहील. त्यानुसार सूतगिरणीने पुढीलप्रमाणे निधी उपलब्ध करावयाचा आहे.
(रु.लाखात)
-----------------------------------------------------------------------------------------------------
| अ.क्र. | तपशिल | प्रकल्प किंमतीनुसार उभारावयाची रक्कम | सूतगिरणीने उभारलेली रक्कम | उभारावयाची शिल्लक रक्कम |
| १ | सभासद भागभांडवल (५%) | २९१.७८ | २८४.३७ | ७.४१ |
| २ | शासकीय भागभांडवल (४५%) | २६२६.०२ | २३७४.२० | २५१.८२ |
| ३ | दीर्घ मुदती कर्ज (५०%) | २९१७.८० | ४४०.१२ | २४७७.६८ |
|  | एकूण | ५८३५.६० | ३०९८.६९ | २७३६.९१ |
-----------------------------------------------------------------------------------------------------
३. या सूतगिरणीचा प्रकल्प किंमतीचा बाबनिहाय तरतुदीचा तपशील खालीलप्रमाणे
राहील व त्यामर्यादेत या सूतगिरणीने खर्च करणे सूतगिरणीस बंधनकारक राहील.
(रु.लाखात)
------------------------------------------------------------------------------------------------------------------------------------------------------------------------
| अ.क्र. | तपशिल | मंजूर मुळ प्रकल्प अहवालानुसार | दि.३०.०६.२०११ रोजीच्या शासन निर्णयानुसार सुधारित प्रकल्प अहवाल किंमत | प्रो-रेटा पध्दतीने येत असलेली प्रकल्पाची सुधारित किंमत |
| १ | जमीन व जमीन सुधारणा | ५३.७७ | ५८.०६ | ५८.०६ |
| २ | फॅक्टरी इमारत व इतर बांधकाम | ८०१.४० | १२१५.३० | ८८४.१८ |
| ३ | प्लँट अँड मशिनरी | ३०५५.२२ | ३१०२.७८ | ३०९७.६४ |
| ४ | इतर कायम मालमत्ता | ६५१.०६ | ८४५.०० | ८४५.०० |
| ५ | स्टोअर्स व स्पेअर्स | ६०.४६ | ६१.०० | ६१.०० |
| ६ | प्रिऑपरेटिव्ह खर्च | २०५.७८ | २०८.१६ | २०५.७८ |
|  | मार्जीन मनी | २४२.१९ | ४१०.१७ | ४१०.१७ |
| ८ | कॉन्टीजंसी | २०६.१२ | २७३.७७ | २७३.७७ |
|  | एकूण | ५२७६.०० | ६१७४.२४ | ५८३५.६० |
------------------------------------------------------------------------------------------------------------------------------------------------------------------------
पृष्ठ ६ पैकी ४
# Page 5
शासन निर्णय क्रमांकः प्रकल्प १२२१/प्र.क्र.१८/टेक्स१ (अ)
४. सूतगिरणीने रु.५८३५.६० लाख इतक्या किंमतीमध्ये प्रकल्पाची उभारणी पूर्ण करावी.
शासनाकडून देय भागभांडवलाची रक्कम निधीच्या उपलब्धतेप्रमाणे देण्यात येईल. प्रकल्प पूर्ण
करण्यासाठी वरीलप्रमाणे त्या त्या प्रयोजनासाठी मंजूर किंमतीपेक्षा जास्त रक्कम खर्च झाल्यास
जास्तीची रक्कम सूतगिरणीने स्वनिधीतून उभी करणे आवश्यक राहील. प्रकल्पावर अतिरिक्त
होणारा खर्च सूतगिरणीला स्वतः करावा लागेल. तसेच यंत्रसामुग्री खरेदी व स्थापत्य
बांधकामासाठी शासन निर्णय दि. १५.०६.२००६ व दि. २८.०३.२०१८ नुसार मान्यता घ्यावी.
सूतगिरणीच्या संचालक मंडळाने सूतगिरणीच्या खर्चावर कडक नियंत्रण ठेवावे व अनावश्यक
खर्च टाळावा.
# Page 6