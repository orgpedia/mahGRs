# Page 1
महाराष्ट्र राज्य वखार महामंडळामार्फत राष्ट्रीय कृषि विकास योजनेअंतर्गत राबवावयाच्या प्रकल्पास प्रशासकीय व वित्तीय मान्यता देणेबाबत:
मुंबई -नागपूर शिघ्रसंचार महामार्गावर (महाराष्ट्र समृध्दी महामार्ग) महाराष्ट्र राज्य वखार महामंडळातर्फे जांबरगाव ता. वैजापूर, जि. औरंगाबाद येथे अॅग्रो लॉजिस्टक पार्क उभारणी करणे.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- वखार २०२१/प्र.क्र.१०३/१-स
मंत्रालय, मुंबई -४०० ०३२
दिनांक:- २४ फेब्रुवारी, २०२२.
वाचा : १) राष्ट्रीय कृषी विकास योजनेच्या राज्यस्तरीय प्रकल्प मंजुरी समितीची २९ बैठकीचे इतिवृत्त शासन पत्र क्र. RKV/०१२०/CR१४/१४-A, दि. ०५.०७.२०२१ २) महाराष्ट्र राज्य वखार महामंडळ, पुणे यांचे पत्र क्र.मरावम/क/बांधकाम/११७, दि.३१.०१.२०२२.
प्रस्तावना :
राष्ट्रीय कृषि विकास योजनांतर्गत केंद्र शासनाने प्रसिध्द केलेल्या मार्गदर्शक सुचनांनुसार मा.मुख्य सचिव, महाराष्ट्र शासन यांच्या अध्यक्षतेखाली दि. २० सप्टेंबर, २००७ च्या शासन निर्णयान्वये राज्यस्तरीय प्रकल्प मंजुरी समिती (SLSC) गठीत करण्यात आलेली आहे. त्यानुसार, मा.मुख्य सचिव यांच्या अध्यक्षतेखाली राज्यस्तरीय प्रकल्प मंजुरी समितीची २९ वी बैठक दि. १० मे २०२१ रोजी पार पडली. या बैठकीमध्ये सन २०२१-२२ करिता महाराष्ट्र राज्य वखार महामंडळामार्फत मुंबई- नागपूर समृध्दी महामार्गावर शेतीमाल साठवणूकीसाठी सदरहू समृध्दी महामार्गालगत पायाभूत सुविधा निर्माण करण्यानुषंगाने ६००० मे. टन साठवणूक क्षमतेची दोन गोदामे, १०,००० मे. टन क्षमतेचे सायलो, १४०० चौ. मीटर क्षेत्रफळाचे सामाईक सुविधा केंद्र, क्लिनिंग ग्रेडिंग यार्ड इत्यादी विकसित करण्याच्या प्रकल्पासाठी रु. २६.३९ कोटी एवढया प्रकल्प किंमतीस मान्यता दिली आहे. सदर प्रकल्प किंमतीपैकी राष्ट्रीय कृषि विकास योजनेतंर्गत रू.१९.७० कोटी अनुदान मंजुर करण्यात आलेले असून उर्वरीत रू.६.६९ कोटी वखार महामंडळाचा स्वहिस्सा असणार आहे. सदरच्या प्रकल्पास राज्यस्तरीय प्रकल्प मंजुरी समितीने मंजुरी दिली असल्याने प्रशासकीय मान्यता देण्याबाबतची विनंती वखार महामंडळाने संदर्भाधीन क्र.२ येथील पत्रान्वये केली आहे. तद्नुषंगाने शासन पुढीलप्रमाणे निर्णय घेत आहे:
# Page 2
शासन निर्णय क्रमांक: वखार २०२१/प्र.क्र.१०३/१-स
शासन निर्णय :
मा.मुख्य सचिव, महाराष्ट्र राज्य यांच्या अध्यक्षतेखाली दि. १० मे २०२१ रोजी संपन्न
झालेल्या २९ व्या राज्यस्तरीय प्रकल्प मंजूरी समितीच्या बैठकीमध्ये राष्ट्रीय कृषि विकास
योजनेअंतर्गत, महाराष्ट्र राज्य वखार महामंडळामार्फत मुंबई - नागपूर समृध्दी महामार्गावर
शेतीमाल साठवणुकीसाठी सदरहू महामार्गालगत पायाभूत सुविधा निर्माण करण्यासाठी जांबरगाव ता. वैजापूर जि. औरंगाबाद या समृध्दी केंद्रावर ६००० मे. टन साठवणूक क्षमतेची एकुण दोन गोदामे, १०००० मे.टन क्षमतेचे सायलो, १४०० चौ.मीटर क्षेत्रफळाचे सामाईक सुविधा केंद्र, क्लिनिंग ग्रेडिंग यार्ड इ. सुविधा ॲग्रो लॉजिस्टक पार्क अंतर्गत विकसित करण्यासाठी एकुण रु. २६.३९ कोटीच्या प्रकल्पास सन २०२१-२२ या वर्षासाठी मंजूरी दिली आहे. प्रस्तुत रु.२६.३९ कोटीच्या
प्रकल्प खर्चापैकी महाराष्ट्र राज्य वखार महामंडळाच्या स्वनिधीतून रु. ६.६९ कोटी व राष्ट्रीय कृषी
विकास योजनेतून रु. १९.७० कोटी खर्च करण्यात येणार असून या प्रकल्पास प्रशासकीय मान्यता देण्यात येत आहे.
२. सदर अनुदान हे INTEGRATED SCHEME FOR AGRICULTURE MARKETING यांच्या खर्च निकषांनुसार राहील.
३. सदर कामाचा CSR/DSR व बाजार दरानुसार अंदाजित खर्च व अनुदान यातील फरकाची रक्कम महाराष्ट्र राज्य वखार महामंडळ स्वत:च्या निधीतून भागवेल. महाराष्ट्र राज्य वखार महामंडळाकडून प्राप्त झाल्यानुसार सदर प्रकल्पाच्या घटकनिहाय अनुदानाचा तपशील खालीलप्रमाणे आहे.
(रु. कोटीमध्ये)
-------------------------------------------------------------------------------
| अ.क्र | पुरक (घटक) | रा.कृ.वि.यो. हिस्सा (७५%) | म.रा.व.म. हिस्सा (२५% ) | एकूण रक्कम |
| १. | सायलो १०००० मे. टन | ९.०० | ३.०० | १२.०० |
| २. | सामाईक सुविधा केंद्र (CFC) | ४.६८७५ | १.५६ | ६.२५ |
| ३. | ६००० मे.टन क्षमतेचे गोदाम बांधकाम | ४.५० | १.५० | ६.०० |
| ४. | क्लिनिंग ग्रेडिंग यार्ड पायाभुत सुविधेसह | ०.७५ | ०.२५ | १.०० |
| ५. | संगणक सॉफ्टवेअर व उपकरणे | ०.३० | ०.१० | ०.४० |
| ६. | लॅब इक्विपमेंट | ०.०७५ | ०.०२५ | ०.१ १० |
| ७. | प्रशासकीय खर्च | ०.३८७५ | ०.२५५ | ०.६३५० |
| एकुण रक्कम | १९.७० | ६.६९ | २६.३९ |
-------------------------------------------------------------------------------
पृष्ठ ४ पैकी २
# Page 3
शासन निर्णय क्रमांक: वखार २०२१/प्र.क्र.१०३/१-स
४. सदर शासन निर्णयाद्वारे प्रदान करण्यात येणाऱ्या प्रशासकीय मान्यतेनुषंगाने पुढीलप्रमाणे कार्यवाही करण्यात यावी.
१) महाराष्ट्र राज्य वखार महामंडळाने सदर सर्व कामांचे नियमांनुसार खर्चाचे अंदाजपत्रके व नकाशे तयार करुन घेऊन नियमित पध्दतीनुसार कामांस प्रशासकीय मान्यता द्यावी.
२) सदर प्रकल्प /योजना राबविण्यासाठी महाराष्ट्र राज्य वखार महामंडळ अमंलबजावणी यंत्रणा म्हणून काम पाहील. संबंधीत यंत्रणांनी सदर प्रकल्प / योजना राबविताना त्याची अमंलबजावणी, संनियंत्रण आणि मुल्यमापन करणेबाबत आवश्यक तो समन्वय सहकार, पणन व वस्त्रोद्योग विभाग/कृषि विभाग यांच्याशी ठेवावा. तसेच वेळोवेळी प्रकल्प अमंलबजावणी विषयक आर्थिक व भौतिक प्रगती अहवाल पणन विभागास/ कृषि विभागास सादर करावा.
३) महाराष्ट्र राज्य वखार महामंडळाचे अध्यक्ष व व्यवस्थापकीय संचालक यांनी समिती गठीत करुन प्रकल्पांच्या आर्थिक व भौतिक उद्दिष्टांचा आढावा घ्यावा.
४) वरील प्रकल्प /योजनांची अमंलबजावणी संनियंत्रण व मुल्यमापन केंद्र शासनाने ठरवून दिलेल्या निकषांनुसार अध्यक्ष व व्यवस्थापकीय संचालक, महाराष्ट्र राज्य वखार महामंडळ यांनी करावे.
५) प्रस्तुत मंजुर प्रकल्प अंमलबजावणीनुषंगाने राज्यस्तरीय प्रकल्प मंजुरी समितीने तसेच केंद्र शासनाने दिलेल्या निर्देशाप्रमाणे आवश्यक कार्यवाही करावी.
६) या प्रकल्पाकरिता उपलब्ध करुन देण्यात आलेल्या निधीच्या विनियोगाबाबतचे उपयोगिता प्रमाणपत्र अध्यक्ष व व्यवस्थापकीय संचालक, महाराष्ट्र राज्य वखार महामंडळ यांच्या स्वाक्षरीने किंवा त्यांनी प्राधिकृत केलेल्या अधिकाऱ्याच्या स्वाक्षरीने कृषि व पणन विभागास सादर करावे.
७) याबाबत सर्व वित्तीय नियम, विनियम, वित्तीय शासन निर्णय, अधिसूचना, आदेश, केंद्र शासनाने वेळोवेळी निर्गमित केलेले आदेश, केंद्रीय दक्षता आयोगाच्या मार्गदर्शक सूचना आणि भारताचे नियंत्रक व महालेखापरिक्षक यांचे या संदर्भातील निरीक्षण आणि खर्चात अनियमितता होणार नाही
यांचे पालन होईल, याबाबत योग्य ती दक्षता महाराष्ट्र राज्य वखार महामंडळाने घ्यावी.
# Page 4