# Page 1
राष्ट्रीय सहकारी विकास महामंडळाकडून मिळालेल्या कर्जासाठी वस्त्रोद्योग प्रभागाकरीता नवीन लेखाशीर्ष उघडणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- रासविम-३२२१/प्र.क्र.०४/ टेक्स-१ (ब)
तिसरा मजला, विस्तार इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०९ एप्रिल, २०२१
वाचा :- शासन पत्र, वित्त विभाग क्र. खर्चमेळ- १५२०/प्र.क्र.३१/ ऋण व हमी, दि. ५.११.२०२०.
प्रस्तावना : राष्ट्रीय सहकारी विकास महामंडळ, नवी दिल्ली (NCDC) यांच्याकडून घेतलेल्या कर्जाच्या परतफेड
रकमांमधील तफावतीसंदर्भात उपसचिव, वित्त विभाग यांच्या अध्यक्षतेखाली दि. २.११.२०२० रोजी झालेल्या
बैठकीचे इतिवृत्त उपरोक्त दि.५.११.२०२० च्या पत्रान्वये विभागास कळविण्यात आले आहे. सदर
इतिवृत्तातील मुद्दा क्र.३ मध्ये, रा.स.वि.म. कडून घेतलेल्या कर्जाच्या परतफेडीसाठी जसे सहकार, पणन व
वस्त्रोद्योग प्रभागांसाठी स्वतंत्र लेखाशीर्षे प्राप्त करुन घेतली आहेत तशीच रा.स.वि.म. कडून प्राप्त होणाऱ्या
कर्जासाठी वेगवेगळी लेखाशीर्षे प्राप्त करुन घेण्याची कार्यवाही विभागाने करावी असे वित्त विभागाने सूचित
केले आहे, जेणेकरुन ताळमेळ घेणे सुलभ होईल. त्याअनुषंगाने रा.स.वि.म. कडून प्राप्त होणाऱ्या कर्जासाठी
वस्त्रोद्योग प्रभागासाठी स्वतंत्र लेखाशीर्ष प्राप्त करुन घेण्याची बाब शासनाच्या विचाराधीन होती.
शासन निर्णय :
रा.स.वि.म. कडून प्राप्त होणाऱ्या कर्जासाठी वस्त्रोद्योग प्रभागासाठी पुढीलप्रमाणे नवीन लेखाशीर्ष
निर्माण करण्यास शासन मान्यता देण्यात येत आहे.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| 6003, Internal Debt of the State Goverment 108 Loans from National Cooperative Development Corporation (00) (00) (02) Loans from National Cooperative Development Corporation (Textile) (6003 5306) | ६००३, राज्य शासनाचे देशांतर्गत ऋण १०८ राष्ट्रीय सहकारी विकास महामंडळाकडून मिळालेली कर्जे (००) (००) (०२) राष्ट्रीय सहकारी विकास महामंडळाकडून कर्जे ( वस्त्रोद्योग) (६००३ ५३०६) |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. हा शासन निर्णय, महालेखापाल, मुंबई यांच्या क्र. ख.वि/चा-१/सहकार, पणन व वस्त्रोद्योग विभाग/
यूओआर-७८/२०२०-२१/५०६, दिनांक १५.३.२०२१ च्या पत्रान्वये दिलेल्या मान्यतेनुसार तसेच वित्त
विभागाच्या अनौपचारिक संदर्भ क्र.१७/अर्थ- १३, दिनांक ६.४.२०२१ अन्वये मिळालेल्या मान्यतेनुसार
निर्गमित करण्यात येत आहे.
# Page 2
शासन निर्णय क्रमांकः रासविम-३२२१/प्र.क्र.०४/ टेक्स-१ (ब)