# Page 1
वस्त्रोद्योग आयुक्तालय, नागपूर येथील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या कर्मचाऱ्यासाठी १ अधिसंख्य पद निर्माण करणे.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - संकिर्ण २०१९/प्र.क्र.०६/टेक्स-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १७ नोव्हेंबर, २०२२.
वाचा :- १) शासन निर्णय सामान्य प्रशासन विभाग क्र बीसीसी-२०१८/प्र.क्र.३०८/१६-ब दि.२१.१२.२०१९ २) शासन निर्णय सामान्य प्रशासन विभाग क्र बीसीसी-२०२०/प्र.क्र.१८७ओ/१६-ब दि.३०.०६.२०२० ३) शासन निर्णय सामान्य प्रशासन विभाग क्र बीसीसी-२०१८/प्र.क्र.३०८/१६-ब दि.२७.११.२०२०
प्रस्तावना : मा. सर्वोच्च न्यायालयाने सिव्हील अपिल क्र . ८९२८/२०१५ ( चेअरमन आणि मॅनेजिंग डायरेक्टर, एफसीआय आणि इतर विरुद्ध जगदिश बालाराम बहिरा व इतर) व इतर याचिकामध्ये दि .०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही असा निर्णय दिलेला आहे. मा. उच्च न्यायालय, मुंबई खंडपीठ नागपूर यांनी रिट याचिक क्र.३१४०/२००८ मध्ये दि. २८.०९.२०१८ च्या आदेशान्वये मा. सर्वोच्च न्यायालयाच्या आदेशानुसार दि .३१.१२.२०१९ पर्यंत कार्यवाही करण्याचे आदेश दिले आहेत. याअनुषंगाने सामान्य प्रशासन विभागाने संदर्भ क्र .१ वरील आदेशान्वये अशा अधिकारी / कर्मचारी यांची अधिसंख्य पदे निर्माण करुन त्यांना अधिसंख्य पदावर वर्ग करण्याची कार्यवाही करण्याच्या सूचना दिलेल्या आहेत. त्यास अनुसरुन वस्त्रोद्योग आयुक्तालय, नागपूर येथील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या अधिकारी/ कर्मचाऱ्यांना अधिसंख्य पदावर वर्ग करण्याची व त्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय : मा. सर्वोच्च न्यायालयाने सिव्हील अपिल क्र. ८९२८/२०१५ व इतर याचिकामध्ये दि..०६.०७.२०१७ रोजी दिलेल्या निर्णयाची अंमलबजावणी करण्यासंदर्भात वस्त्रोद्योग आयुक्तालयातील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या व सद्य:स्थितीत कार्यरत असलेल्या श्री जी.यु.पात्रे, यंत्रमाग देशक, गट -क यांची सेवा अधिसंख्य पदावर वर्ग करण्यास व त्यांच्याकरीता अधिसंख्य पदे निर्माण करण्यास शासन मान्यता देण्यात येत आहे.
२. आयुक्त, वस्त्रोद्योग आयुक्तालय, नागपूर यांनी श्री जी.यु. पात्रे, यंत्रमाग देशक, गट-क यांची सेवा अधिसंख्य पदावर वर्ग करण्याबाबत शासन निर्णय, सामान्य प्रशासन विभाग, दि.२१.१२.२०१९ मधील परिशिष्टातील नमुन्यानुसार नियुक्ती आदेश तात्काळ निर्गमित करुन त्याबाबतचा अहवाल शासनास सादर करावा.
# Page 2
शासन निर्णय क्रमांकः संकिर्ण २०१९/प्र.क्र.०६/टेक्स-२
३. अधिसंख्य पदावर सेवा वर्ग करण्यात येणाऱ्या श्री जी.यु.पात्रे, यंत्रमाग देशक, गट-क यांना शासन निर्णय, सामान्य प्रशासन विभाग, दि. २१.१२.२०१९, दि.२७.११.२०२० व दि.२८.१०.२०२१ नुसार तात्पुरत्या स्वरुपात ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत, किंवा अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत, यापैकी जे आधी घडेल तोपर्यंत मुदतवाढ देण्यात येत आहे.
४. सदर शासन निर्णय, सामान्य प्रशासन विभागाच्या बीसीसी-२०१८/प्र.क्र.३०८/१६-ब दि.२१.१२.२०१९ च्या शासन निर्णयातील तरतूदीनुसार व सामान्य प्रशासन विभागाच्या बीसीसी २०२०/प्र.क्र.१८७ओ/१६-ब दि.३०.०६.२०२० च्या शासन निर्णयान्वये प्रदान करण्यात आलेल्या अधिकारानुसार निर्गमित करण्यात येत आहे.