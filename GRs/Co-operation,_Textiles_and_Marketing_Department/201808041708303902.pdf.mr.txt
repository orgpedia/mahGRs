# Page 1
महाराष्ट्र स्पर्धाक्षम कृषि विकास प्रकल्पाकरिता रु. ७०.९७ कोटी एवढ्या रकमेच्या वाढीव आराखडयास प्रशासकीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः बासप्र-०५१८/प्र.क्र.९७/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ४ ऑगस्ट, २०१८
वाचा : १. शासन निर्णय, सहकार, पणन व वस्त्रोद्योग विभाग क्रमांक: बासप्र-२००८/प्र.क्र.४५/ २१ - स, दिनांक ०९.०५.२०११.
२. जागतीक बँकेचा ई-मेल दि. २८.०९.२०१६ ३. जागतीक बँकेचे दि. २७.०७.२०१७ रोजीचे पत्र.
४. शासन निर्णय, सहकार, पणन व वस्त्रोद्योग विभाग क्रमांक कृपमं-१११६/प्र.क्र.२०९/२१ स, दिनांक ३१.०१.२०१७
५. शासन निर्णय, सहकार, पणन व वस्त्रोद्योग विभाग क्रमांक बासप्र-०९१७/ प्र.क्र.१७३/ २१-स, दिनांक २३.०१.२०१८
६. दि. १४.०३.२०१८ रोजी मा. मुख्य सचिव यांचे अध्यक्षतेखाली झालेली सुकाणू समितीच्या बैठकीचे इतिवृत्त.
७. प्रकल्प संचालक, महाराष्ट्र स्पर्धाक्षम कृषि विकास प्रकल्प, यांचे पत्र क्र.एमएसीपी/ पीसीयु/लेखा/वाढीव आराखडा/४३१/२०१८-१९, दि.११.०५.२०१८
प्रस्तावना : महाराष्ट्र स्पर्धाक्षम कृषि विकास प्रकल्प जागतिक बँक सहाय्यित प्रकल्पास संदर्भ क्र. १ येथील दिनांक ०९.०५.२०११ च्या शासन निर्णयानुसार मान्यता देण्यात आली असून, प्रकल्पाचा मुळ कालावधी २० डिसेंबर, २०१० ते ३१ डिसेंबर, २०१६ असा होता. संदर्भ क्र. २ येथील दिनांक २८.०९.२०१६ च्या जागतीक बँकेच्या ई-मेल संदेशाद्वारे कळविल्यानुसार सदर प्रकल्पाचा कालावधी २ जानेवारी, २०१८ पर्यंत वाढविण्यात (Extension ) आला होता. तसेच संदर्भ क्र. ३ येथील जागतीक बँकेच्या दिनांक २७.०७.२०१७ च्या पत्रानुसार सदर प्रकल्पाचा कालावधी ३१ ऑक्टोबर, २०१८ पर्यंत वाढविण्यात (Extension) आला आहे. संदर्भ १ च्या शासन निर्णयानुसार, प्रकल्प किंमत रक्कम रु.
७०८.२० कोटी असून त्यामध्ये जागतिक बँकेचा हिस्सा रक्कम रु. ४६४.३० कोटी, राज्य शासनाचा हिस्सा रक्कम रु. ५२.०५ कोटी व लाभार्थी हिस्सा रक्कम रु. १९१.८५ कोटी इतका होता. संदर्भ क्र. ४ येथील शासन निर्णयान्वये रु. २५.२९ कोटी रकमेच्या वाढीव आराखड्यास मान्यता देण्यात आली आहे.
तसेच संदर्भ क्र. ५ येथील शासन निर्णयान्वये रु. ९०.२० कोटी वाढीव आराखड्यास प्रशासकीय
# Page 2
शासन निर्णय क्रमांकः बासप्र-०५१८/प्र.क्र.९७/२१-स, दिनांक: ४ ऑगस्ट, २०१८
मान्यता देण्यात आली आहे त्यानुसार जागतिक बँकेचा व राज्य शासनाचा हिस्सा एकूण रक्कम रु.
६३१.८४ कोटी इतका आहे.
प्रकल्पाच्या उपक्रमांची अंमलबजावणी करताना, आवश्यकतेनुसार उपक्रमांच्या स्वरुपामध्ये जागतिक बँक व राज्य शासनाच्या मान्यतेने वेळोवेळी बदल झाला आहे. त्यानुसार, काही उपक्रमांच्या भौतिक उद्दीष्टांमध्ये व किंमतीमध्ये वाढ झालेली आहे. तसेच प्रकल्प कालमर्यादेमध्ये दहा महिन्याची वाढ झाली आहे. यामुळे जागतिक बँक व राज्य शासन यांच्या एकत्रित हिश्यामध्ये मुळ आराखड्यापेक्षा काही उपक्रमांमध्ये वाढ संभवते.
प्रकल्पाच्या संनियंत्रणासाठी मा. मुख्य सचिव यांच्या अध्यक्षतेखाली स्थापन करण्यात आलेल्या सुकाणू समितीने दिनांक १४.०३.२०१८ रोजी आयोजित करण्यात आलेल्या बैठकीमध्ये जागतीक बँकेकडून विनिमय दरातील फरकामूळे रुपये ७०.९७ कोटी वाढीव आराखड्यास मान्यता दिली आहे.
त्याप्रमाणे आराखड्यात वाढ झाल्यामुळे प्रकल्पाच्या मूळ आराखड्यातील जागतीक बँक व राज्य शासन यांचा एकत्रीत हिस्सा रु. ६३१.८४ कोटी मध्ये वाढ होऊन आता ती रक्कम रुपये ७०२.८१ कोटी होईल. सदर वाढ ही केवळ रु. ७०.९७ कोटीची आहे. यामध्ये जागतीक बँकेचा हिस्सा ९० टक्के म्हणजेच ६३.८७ कोटी असेल तर राज्य शासनाचा हिस्सा केवळ १० टक्के म्हणजेच रु. ७.१० कोटी इतका असेल. म्हणून महाराष्ट्र स्पर्धाक्षम कृषि विकास प्रकल्पाकरीता मंजूर असलेल्या आराखड्यापेक्षा रु. ७०.९७ कोटी रकमेच्या वाढीव प्रकल्प आराखड्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
जागतीक बँक सहाय्यित महाराष्ट्र स्पर्धाक्षम कृषि विकास प्रकल्पाकरीता रु. ७०९७.०० लाख वाढीव रकमेच्या खालील आराखड्यास प्रशासकीय मान्यता देण्यात येत आहे.
(रुपये लाखात)
--------------------------------------------------
|  | अ.क्र. |  |  | घटक |  |  | मागणी |  |  | पुर्नविनियोजना |  |  | निव्वळ |  |
|  |  | रक्कम | नंतर झालेली वाढ | मागणी |
|  | / घट |  |
| १ | प्रकल्प समन्वय कक्ष | १०.०० | ४.०७ | १४.०७ |
| २ | प्रकल्प अंमलबजावणी कक्ष (कृषि –पणन) |  |  |  |
| कृषि पणन कक्ष |  | १.९६ | १.९६ |
| जिल्हा उपनिबंधक, सहकारी संस्था | ८.९५ | -१.५६ | ७.३९ |
| महाराष्ट्र राज्य वखार महामंडळ | ३०.०० | -०.१४ | २९.८६ |
| एकूण | ३८.९५ | ०.२६ | ३९.२१ |
--------------------------------------------------
पृष्ठ ४ पैकी: २
# Page 3
शासन निर्णय क्रमांकः बासप्र-०५१८/प्र.क्र.९७/२१-स, दिनांक: ४ ऑगस्ट, २०१८
---------------------------------------------------------
|  | अ.क्र. |  |  | घटक |  |  | मागणी |  |  | पुर्नविनियोजना |  |  | निव्वळ |  |
|  |  | रक्कम | नंतर झालेली वाढ | मागणी |
|  | / घट |  |
|  | प्रकल्प अंमलबजावणी कक्ष - कृषि |  |  |  |
| आत्मा | ३०.०० | -१३.१२ | १६.८८ |
| प्रकल्प अंमलबजावणी कक्ष, कृषि | ०.०० | -०.४८ | -०.४८ |
| एकूण | ३०.०० | -१३.६० | १६.४० |
| ४ | प्रकल्प अंमलबजावणी कक्ष - पशुसंवर्धन | १.०५ | __०.२४ | १.२९ |
|  | एकूण (१+२+३+४) | ८०.०० | -९.०३ | ७०.९७ |
---------------------------------------------------------
सदर शासन निर्णय नियोजन व वित्त विभागाच्या सहमतीने व नियोजन विभागाचे अनौसं क्र.
९३/१४३१ दि २९.०६.२०१८ व वित्त विभागाच्या अनौसं ३८५/२०१८/व्यय-२, दिनांक २१.०७.२०१८
अन्वये निर्गमित करण्यात येत आहे.
# Page 4