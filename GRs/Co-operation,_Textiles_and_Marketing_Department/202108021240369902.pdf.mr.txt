# Page 1
राज्यातील रेशीम उद्योगाच्या विकासासाठी राबविण्यात येणाऱ्या केंद्र पुरस्कृत योजनांसाठी Single Nodal Agency (SNA) तसेच, Nodal Officer यांची नियुक्ती करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः केंपुयो-११२१/प्र.क्र.५५/रेशीम कक्ष
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : ०२ ऑगस्ट, २०२१
वाचा : १) भारत सरकार, वित्त मंत्रालय, यांचे कार्यालयीन ज्ञापन क्र. F.No.१(१३)/PFMS/FCD/२०२०, दि. २३ मार्च, २०२१ २) शासन परिपत्रक, वित्त विभाग, क्र. संकीर्ण-२०२१/प्र.क्र.३५/कोषा प्रशा-४, दि.०१ जुलै, २०२१.
प्रस्तावना: केंद्र पुरस्कृत योजनांच्या निधीचे परिणामकारक व्यवस्थापन करण्याच्या तसेच, निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाच्या दिनांक २३.०३.२०२१ रोजीच्या आदेशान्वये सुधारीत कार्यपद्धतीचा अवलंब करण्याचे निर्देश दिलेले आहेत.
त्यानुसार केंद्र पुरस्कृत योजनांच्या अंमलबजावणीसाठी एका Single Nodal Agency (SNA) ची नेमणूक करून त्या योजनेसाठी प्राधिकृत बँकेमध्ये स्वतंत्र Single Bank Account उघडणे आवश्यक आहे. तसेच, सदर केंद्र पुरस्कृत योजनांच्या समन्वयाच्या दृष्टीने किमान उपसचिव दर्जाच्या अधिकाऱ्याची Nodal officer म्हणून नियुक्ती करण्याबाबत निर्देशित केले आहे. त्यानुसार राज्यातील रेशीम उद्योगाच्या विकासासाठी राबविण्यात येणाऱ्या केंद्र पुरस्कृत योजनांकरिता Single Nodal Agency (SNA) व Nodal officer यांची नियुक्ती करण्याची बाब शासनाच्या विचारधीन होती.
शासन निर्णय :
वित्त विभागाच्या संदर्भ क्र. २ येथील परिपत्रकान्वये दिलेल्या सूचनांनुसार वस्त्रोद्योग विभागांतर्गत राज्यातील रेशीम उद्योगाच्या विकासासाठी राबविण्यात येणाऱ्या केंद्र पुरस्कृत योजनांच्या अंमलबजावणीसाठी संचालक ( रेशीम), रेशीम संचालनालय, महाराष्ट्र राज्य, नागपूर यांची Single Nodal Agency (SNA) म्हणून नियुक्ती करण्यात येत आहे. तसेच, सदर केंद्र पुरस्कृत योजनांच्या समन्वयासाठी उपसचिव ( रेशीम), सहकार, पणन व वस्त्रोद्योग विभाग यांची Nodal officer म्हणून नियुक्ती करण्यात येत आहे.
२. केंद्र पुरस्कृत योजनांकरिता केंद्र शासनामार्फत दिनांक ०१ जुलै, २०२१ पासून सुधारीत कार्यपद्धतीनुसार निधी प्राप्त होणार आहे. त्यामुळे वरीलप्रमाणे नियुक्त Single Nodal Agency (SNA) यांनी केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत वित्त विभागाच्या संदर्भाधिन क्र.२ येथील परिपत्रकान्वये दिलेल्या सुचनांनुसार आवश्यक ती कार्यवाही तातडीने करावी.
# Page 2
शासन निर्णय क्रमांकः केंपुयो-११२१/प्र.क्र.५५ / रेशीम कक्ष