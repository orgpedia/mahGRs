# Page 1
मौजे चिखलठाणा जि. औरंगाबाद येथील अंडीपुंज निर्मिती केंद्राची इमारत, प्रशासकीय इमारत, कोल्ड स्टोरेज इमारत, कर्मचारी निवासस्थाने, चॉकी संगोपन केंद्र, किटक संगोपन केंद्र व शेतकरी निवासी प्रशिक्षण केंद्र इत्यादी सोयी सुविधा उभारण्यासाठी येणाऱ्या खर्चाच्या अंदाजपत्रकास प्रशासकीय मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक:प्रवियो-२०१९/प्र.क्र.४३ / रेशीम कक्ष
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२
दिनांक २१ जानेवारी, २०२१.
वाचा: १. शासन निर्णय, सहकार, पणन व वस्त्रोद्योग विभाग, क्र. धोरण २०१७/प्र.क्र.६/टेक्स-५, दि. १५ फेब्रुवारी, २०१८.
२. शासन निर्णय, सहकार, पणन व वस्त्रोद्योग विभाग, क्र. प्रावियो १०१८/प्र.क्र.४५/रेशीम कक्ष, दि. ०३ मे, २०१८.
३. शासन परिपत्रक, नियोजन विभाग, क्र. ससमा - २०१०/प्र. क्र. ४८ (भाग-१) /का-१४६१, दि. ११ जून, २०१८.
४. जिल्हाधिकारी, औरंगाबाद यांचे आदेश क्र. २०१८ / मशाका/ जमीन-२/प्र.क्र./शा.ज./कावि ९६०, दि.१९ जुलै, २०१८.
५. संचालक (रेशीम), महाराष्ट्र राज्य, नागपूर यांचे पत्र क्र. रे./कार्या-८/ वि.म.उ.म. वि. कार्यक्रम/ निधी मागणी/१९-२० / ९६, दि. ०३ मे, २०१९.
६. शासन निर्णय, वित्त विभाग, क्र. विअप्र-२०१३/प्र.क्र.३० / २०१३ / विनियम (भाग-२), दि. २० सप्टेंबर, २०१९.
प्रस्तावना: राज्याचे नवीन वस्त्रोद्योग धोरण २०१८-२३ हे संदर्भाधीन दिनांक १५ फेब्रुवारी, २०१८ च्या शासन निर्णयाद्वारे जाहीर करण्यात आले आहे. या वस्त्रोद्योग धोरणांतर्गत राज्यातील रेशीम शेती व उद्योगाला चालना देण्यासाठी रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण करण्याचा निर्णय घेण्यात आला आहे. त्यानुषंगाने संदर्भाधीन दि. ३ मे, २०१८ रोजीच्या शासन निर्णयान्वये “रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण” ही नवीन योजना सुरू करण्यात आली आहे.
२. राज्यामध्ये गडहिंग्लज, जि. कोल्हापूर येथे एकच शासकीय अंडीपुंज निर्मिती केंद्र सध्या कार्यरत आहे. शेतकऱ्यांना पुरवठा करण्याकरिता या केंद्रावर उत्पादित होणारे सुमारे २० लक्ष अंडीपुंज अपुरे पडत असल्याकारणाने अधिकचे अंडीपुंज केंद्रीय रेशीम मंडळ, बंगळूरू यांच्याकडून मागविण्यात येत आहेत. राज्यात अंडीपुंजांचा तुटवडा भासू नये तसेच, अंडीपुंज उत्पादनाबाबत
# Page 2
शासन निर्णय क्रमांकः वियो-२०१९/प्र.क्र.४३ / रेशीम कक्ष
राज्य स्वयंपूर्ण व्हावे म्हणून नविन अंडीपुंज निर्मिती केंद्राची उभारणी करणे आवश्यक आहे.
त्याचबरोबर अंडीपुंज साठवणूक करण्यासाठी कोल्ड स्टोरेज निर्माण करणे व राज्यातील शेतकऱ्यांना रेशीम शेती व उद्योगाची माहिती देण्यासाठी प्रशिक्षण केंद्र सुरु करणे, यांसाठी जिल्हाधिकारी, औरंगाबाद यांनी संदर्भाधीन दि. १९ जुलै, २०१८ रोजीच्या आदेशाद्वारे मौ.चिखलठाणा, जि. औरंगाबाद येथील गट नं.२१८ मधील १० हेक्टर ३६ आर शासकीय जमीन रेशीम विकास अधिकारी, जिल्हा रेशीम कार्यालय, औरंगाबाद यांना सुपूर्द केली आहे. सदर शासकीय जमिनीवर अंडीपुंज निर्मिती केंद्र, शेतकरी प्रशिक्षण केंद्र व त्यानुषंगाने सोयी व सुविधांची निर्मिती करण्यासाठी रुपये २७ कोटी इतक्या खर्चाच्या अंदाजपत्रकास प्रशासकीय मान्यता देण्याबाबतचा प्रस्ताव संचालक (रेशीम) यांनी संदर्भाधीन दि.०३ मे, २०१९ च्या पत्राद्वारे सादर केला आहे. सदर प्रस्तावाची व अंदाजपत्रकाची तपासणी सार्वजनिक बांधकाम विभाग, मंत्रालय यांनी केली असता छाननीअंती रु.२१७३.४६ लक्ष इतकी रक्कम परिगणित करून प्रशासकीय मान्यता देण्यासाठी सहमती दर्शविली आहे. सदर प्रकल्पाच्या बांधकामावरील खर्च हा रू.१५.०० कोटी पेक्षा जास्त असल्याने नियोजन विभागाच्या संदर्भाधीन दि. ११ जून, २०१८ रोजीच्या शासन परिपत्रकातील तरतूदीनुसार सदर प्रस्ताव मा. मुख्य सचिव यांच्या अध्यक्षतेखालील सचिव समितीच्या दि. २९ जुलै, २०१९ रोजीच्या बैठकीत मान्यतेसाठी सादर करण्यात आला होता. तथापि, सदर बैठकीत सचिव समितीने “औरंगाबाद येथे अंडीपुंज निर्मिती केंद्र प्रस्तावित असल्याने यासाठी सर्वप्रथम मुबलक पाणी, मलबेरी लागवडीसाठी पोषक वातावरण तसेच, अश्या पध्दतीचा प्रकल्प सद्य:स्थितीत कार्यरत असणाऱ्या कृषी विद्यापीठांमध्ये प्रायोगिक तत्त्वावर राबवता येईल का, याबाबत खातरजमा करून आवश्यकता असल्यास प्रस्ताव सचिव समितीस फेरसादर करावा”, अशा सुचना केल्या. त्या अनुषंगाने उक्त मुद्यांच्या माहितीसह मौजे चिखलठाणा जि. औरंगाबाद येथील अंडीपुंज निर्मिती केंद्र उभारण्याच्या प्रस्तावास केंद्रीय रेशीम मंडळ, बंगळूरू यांचेकडील प्राप्त होणाऱ्या व्यवहार्यता अहवालाच्या (Feasibility Report) अधिन राहून मान्यता देण्याबाबतचा प्रस्ताव दि. ३ नोव्हेंबर, २०२० रोजीच्या सचिव समितीच्या बैठकीत मान्यतेकरिता फेरसादर केला असता त्यास सचिव समितीने मान्यता दिली आहे. त्या अनुषंगाने मौ. चिखलठाणा, जि. औरंगाबाद येथे अंडीपुंज निर्मिती केंद्र व अनुषंगीक सोई सुविधा उभारणी करण्यासाठी येणाऱ्या खर्चाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
राज्यातील रेशीम उद्योगाला चालना देण्यासाठी मौजे चिखलठाणा जि. औरंगाबाद येथील अंडीपुंज निर्मिती केंद्राची इमारत, प्रशासकीय इमारत, कोल्ड स्टोरेज इमारत, कर्मचारी निवासस्थाने, चॉकी संगोपन केंद्र, किटक संगोपन केंद्र व शेतकरी निवासी प्रशिक्षण केंद्र इत्यादी सोयी सुविधा उभारण्यासाठीच्या ₹२१७३.४६ लक्ष (रुपये एकवीस कोटी त्र्याहत्तर लक्ष शेहचाळीस हजार फक्त) इतक्या खर्चाच्या अंदाजपत्रकास सोबत जोडलेल्या "परिशिष्ट-अ" मधील Recapitulation Sheet प्रमाणे खालील अटी व शर्तींच्या अधिन राहून याद्वारे प्रशासकीय मान्यता देण्यात येत आहे :
१) मौजे चिखलठाणा जि. औरंगाबाद येथील अंडीपुंज निर्मिती केंद्र उभारण्याच्या प्रस्तावास केंद्रीय रेशीम मंडळ, बंगळूरू यांचेकडील प्राप्त होणाऱ्या व्यवहार्यता अहवालाच्या (Feasibility Report) अधिन राहून मान्यता देण्यात येत आहे.
पृष्ठ ५ पैकी २
# Page 3
शासन निर्णय क्रमांकः वियो-२०१९/प्र.क्र.४३ / रेशीम कक्ष
२) काम सुरु करण्यापुर्वी नमुना नकाशा, मांडणी नकाशा तसेच, विस्तृत नकाशा यास वास्तुविशारदांकडून मंजुरी घेऊनच काम सुरु करावे.
३) प्रत्यक्ष काम सुरु करण्यापुर्वी जागेच्या मालकी हक्काबाबतच्या सर्व कागदपत्रांची पुर्तता करुन घ्यावी.
४) ढोबळ स्वरुपात धरण्यात आलेल्या तरतूदींबाबत काम करतेवेळी त्याचे सविस्तर विस्तृत अंदाजपत्रक तयार करुनच काम हाती घ्यावे.
५) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्त्वांनुसार कार्यवाही करण्यात यावी.
६) प्रकल्पस्थळी बांधकाम सुरु करण्यापूर्वी स्थानिक संस्थाकडून आवश्यक त्या वैधानिक परवानग्या घेण्यात याव्यात.
७) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करून सदर कामाच्या निविदा सूचना प्रसिध्द करण्यात याव्यात.
८) शासन निर्णय, सार्वजनिक बांधकाम विभाग, क्र. बीडीजी २०१७/प्र.क्र.६०/इमारती - २, दिनांक ०७/०७/२०१७ मधील सूचनांनुसार प्रकल्प उभारणीची कार्यवाही करण्यात यावी.
९) अंडीपुंज निर्मिती केंद्र व अनुषंगीक सोयी सुविधांच्या उभारणीनंतर व्यवस्थापन व त्या अनुषंगाने येणाऱ्या खर्चाची तरतूद योग्य त्या योजनेखाली करण्याची जबाबदारी संचालक (रेशीम) यांची राहील.
१०) या कामकाजाकरिता उपलब्ध करुन दिलेल्या निधीचा विनियोग त्याच कामासाठी करण्याची तसेच, निधीचे विनियोग प्रमाणपत्र विभागास सादर करण्याची दक्षता संचालक (रेशीम) यांनी घ्यावी.
११) अंडीपुंज निर्मिती केंद्राचे बांधकाम व अनुषंगीक कामे विहीत मुदतीत पुर्ण करण्याची जबाबदारी संचालक (रेशीम) यांची राहील.
२. उक्त खर्च हा, “मागणी क्र. व्ही-२, २८५१, ग्रामोद्योग व लघुउद्योग, १०७, रेशीम उद्योग, (०१) विविध सहकारी संस्थांना सहाय्य, (०१) (०२) राज्याचे वस्त्रोद्योग धोरण २०१८-२३ अंतर्गत रेशीम विकास कार्यक्रमांतर्गत पायाभूत सुविधा निर्माण करणे व अस्तित्वातील सुविधांचे बळकटीकरण (कार्यक्रम) (२८५१६५८३), ३३, अर्थसहाय्य” याखाली उपलब्ध असलेल्या अनुदानातून भागविण्यात यावा.
३. सदर शासन निर्णय हा वित्त विभागाने संदर्भाधीन दि. २० सप्टेंबर, २०१९ रोजीच्या शासन निर्णयान्वये वित्तीय अधिकार नियम पुस्तिका, १९७८ भाग पहिला, उपविभाग-पाच, महाराष्ट्र सार्वजनिक बांधकाम नियमपुस्तीका अंतर्गत परिच्छेदाखालील प्रदान करण्यात आलेल्या वित्तीय अधिकारांमधील परिच्छेद क्र. १३४ मध्ये केलेल्या सुधारणांनुसार प्रशासकीय विभागांना प्रदान केलेल्या अधिकारास अनुसरुन तसेच, नियोजन विभागाच्या संदर्भाधीन दि. ११ जून, २०१८ रोजीच्या शासन परिपत्रकातील तरतूदीनुसार मा. मुख्य सचिव यांच्या अध्यक्षतेखालील सचिव समितीने दि. ३ नोव्हेंबर, २०२० रोजीच्या बैठकीत दिलेल्या मान्यतेनुसार निर्गमित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः वियो-२०१९/प्र.क्र.४३ / रेशीम कक्ष
# Page 5