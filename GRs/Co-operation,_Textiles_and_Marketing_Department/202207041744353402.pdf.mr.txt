# Page 1
सहकारी सूत गिरण्यांची अर्थसहाय्यासाठी निवड करण्याबाबत.
नॅशनल सहकारी सूतगिरणी मर्या., सिल्लोड ता.सिल्लोड, जि. औरंगाबाद.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सूतगि-३३२१/प्र.क्र.१/टेक्स-१(ब)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक : ४ जुलै, २०२२
वाचा : १. शासन निर्णय सहकार, पणन व वस्त्रोद्योग विभाग क्रमांक सूतगि १११७/प्र.क्र.१९३/टेक्स १, दिनांक : २४ मार्च, १९९९.
२. शासन निर्णय सहकार, पणन व वस्त्रोद्योग विभाग क्रमांकः सूतगि ११०८/प्र.क्र.९१/टेक्स-१ (अ), दिनांक : ३० जून, २०११.
३. शासन निर्णय सहकार, पणन व वस्त्रोद्योग विभाग क्रमांकः सूतगि ३३१६/प्र.क्र.८१/टेक्स-१(अ), दिनांक : १० जुलै, २०१७ ४. शासन निर्णय, सहकार, पणन व वस्त्रोद्योग विभाग क्रमांकः सूतगि ३३१५/प्र.क्र.७८/टेक्स-१(अ), दिनांक २० जानेवारी, २०१८ ५. शासन निर्णय सहकार, पणन व वस्त्रोद्योग विभाग क्रमांकः धोरण- २०१७/प्र.क्र.६/टेक्स-५, दिनांक : १५ फेब्रुवारी, २०१८.
६.शासन निर्णय सहकार, पणन व वस्त्रोद्योग विभाग क्रमांकः धोरण- २०१८/प्र.क्र.१४०१/टेक्स-५, दिनांक : २८ फेब्रुवारी, २०१९.
प्रस्तावना : राज्याचे नवीन वस्त्रोद्योग धोरण २०१८- २०२३ येथील दि. १५.२.२०१८ च्या शासन निर्णयान्वये लागू करण्यात आले आहे. त्यानुसार सहकारी तत्वावर चालविण्यात येणा-या सूतगिरण्यांकरीता भागभांडवलाची योजना ही फक्त कापूस उत्पादक जिल्ह्यांमध्ये राबविण्यात येणार असून ज्या तालुक्यामध्ये उत्पादित होणा-या कापसापैकी ५०% पेक्षा कमी कापूस सूतगिरण्यांसाठी वापरला जातो, फक्त अशाच तालुक्यात सदर योजना राबविण्यात येणार आहे.
तसेच राज्यातील सहकारी सूतगिरण्यांना ५:४५:५० या नवीन आकृतीबंधाप्रमाणे अर्थसहाय्य देण्यात येणार आहे. त्यानुसार नॅशनल सहकारी सुतगिरणी मर्या. सिल्लोड ता. सिल्लोड जि. औरंगाबाद या खुल्या प्रवर्गातील सहकारी सूतगिरणीची शासकीय अर्थसहाय्यासाठी निवड करण्यास मान्यता देण्याचा प्रस्ताव शासनाच्या विचाराधीन होता. याबाबत दि. ६.६.२०२२ रोजी झालेल्या मा.
मंत्रीमंडळ बैठकीत मान्य करण्यात आलेल्या प्रस्तावाच्या अनुषंगाने शासन खालील प्रमाणे निर्णय घेत आहे.
# Page 2
शासन निर्णय क्रमांकः सूतगि-३३२१/प्र.क्र.१/टेक्स-१(ब)
शासन निर्णय : सिल्लोड तालुका हा शेतकरी आत्महत्याग्रस्त तालुका असल्यामुळे एक विशेष बाब म्हणून दिनांक २८.०२.२०१९ रोजीच्या शासन निर्णयामधील “मानव विकास निर्देशांक कमी असणाऱ्या जिल्ह्यांचा/तालुक्यांचा समावेश करण्यात यावा. ” ही अट क्र. ३ वगळून नॅशनल सहकारी सूतगिरणी मर्या,. सिल्लोड ता. सिल्लोड, जि. औरंगाबाद या सूतगिरणीची ५:४५:५० या आकृतीबंधानुसार शासकीय अर्थसहाय्यासाठी खालील अटीच्या अधीन राहून निवड करण्यास मान्यता देण्यात येत आहे.
१) सहकार, पणन व वस्त्रोद्योग विभागाच्या दिनांक २४ मार्च, १९९९, दिनांक ३० जून, २०११, दि.१० जुलै, २०१७, दि. २० जानेवारी, २०१८ व दि. १५ फेब्रुवारी, २०१८ रोजीच्या शासन निर्णयांमधील अटी व शर्ती तसेच भविष्यात वेळोवेळी शासनाकडून करण्यात येणाऱ्या सुधारणा व नव्याने अंतर्भूत होणाऱ्या अटी व शर्ती या सूतगिरणीवर बंधनकारक राहतील. तसेच प्रत्येक टप्प्यावर सूतगिरणीने आवश्यक असणाऱ्या सर्व मंजुऱ्या / मान्यता घेणे बंधनकारक आहे.
२) सदर सहकारी सूतगिरणीचे भविष्यात आंतरराज्यीय रुपांतरण करावयाचे असल्यास शासनाची पूर्ण देणी एकरकमी दिल्यानंतरच तशी परवानगी देण्यात येईल.
३) सहकारी सूतगिरणीच्या कार्यक्षेत्रात वाढ करावयाची झाल्यास सूतगिरणीचे स्थलांतर होणार नाही.
४) सहकारी सूतगिरणीच्या सध्या अस्तित्वात असणाऱ्या कार्यक्षेत्रातील व नव्याने वाढणाऱ्या कार्यक्षेत्रातील सर्व सभासदांचे आधार कार्ड सूतगिरणीच्या सभासदत्वाशी जोडणे (लिंक करणे ) बंधनकारक असेल.
५) शासन निर्णय, दि. २०.१.२०१८ मध्ये नमूद केल्यानुसार सदर सूतगिरणीने रु. १,९४,३४,०००/ इतके सभासद भागभांडवल जमा केले आहे.
२. सदर शासन निर्णय वित्त विभागाच्या अनौपचारिक संदर्भ क्र. ३६८ दि. ४.७.२०२२ नुसार दिलेल्या सहमतीनुसार निर्गमित करण्यात येत आहे.
# Page 3