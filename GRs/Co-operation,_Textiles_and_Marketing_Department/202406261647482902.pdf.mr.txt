# Page 1
राज्यातील साखर कारखान्यांच्या बगँस
आधारित सहवीजनिर्मितीसाठी प्रकल्पांकडून
महावितरण यांना वीज विक्री करण्यात
आलेल्या प्रति युनिट विजेसाठी रु.१.५०
अनुदान देण्याकरीता अटी व शर्ती निश्चित
करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. ससाका ०१२४/प्र क्र ०८/३ स
मंत्रालय, सहावा मजला, विस्तार इमारत,
मादाम कामा मार्ग, हुतात्मा राजगुरु चौक, मुंबई - ४०० ०३२
दि. २६ जून, २०२४
संदर्भ : १. शासन निर्णय, सहकार, पणन व वस्त्रोद्योग विभाग क्रमांक: ससाका २०२४/प्र.क्र.
०८/३ स दि. ०७.०३.२०२४
२. साखर आयुक्त, महाराष्ट्र राज्य, पुणे यांचे पत्र क्र. साआ/उपप/कक्ष-१०/सहवीज
अनुदान/१५५/२०२४, दि.१२.०६.२०२४ .
प्रस्तावना :
राज्यातील साखर कारखान्यांच्या बगँस आधारित सहवीजनिर्मितीसाठी प्रकल्पांकडून
महावितरण यांना वीज विक्री करण्यात आलेल्या प्रति युनिट विजेसाठी रु. १.५० अनुदान देणेबाबत
विभागाच्या संदर्भ क्र. १ येथील शासन निर्णयान्वये धोरणात्मक निर्णय घेण्यात आला आहे.
त्यानुषंगाने सदर योजनेच्या अटी व शर्ती कोणत्या असाव्यात तसेच, सदर प्रस्ताव कारखान्यांकडून
प्राप्त झाल्यानंतर छाननी करत असताना त्यामध्ये कोणत्या बाबी विचारात घेणे आवश्यक आहे
इत्यादीबाबत निर्णय घेण्याच्या अनुषंगाने साखर आयुक्त कार्यालयाच्या स्तरावर साखर आयुक्त
यांच्या अध्यक्षतेखाली समिती गठित करण्यात आली होती.
सदर समितीने राज्यातील साखर कारखान्यांच्या बगँस आधारित सहवीजनिर्मितीसाठी
प्रकल्पांकडून महावितरण यांना वीज विक्री करण्यात आलेल्या प्रति युनिट विजेसाठी रु. १.५०
अनुदान देणेबाबतच्या योजनेच्या अनुषंगाने अटी व शर्ती निश्चित केल्या. समितीने घेतलेल्या
निर्णयाच्या अनुषंगाने सदर योजनेच्या अटी व शर्ती बाबतचा प्रस्ताव साखर आयुक्त, महाराष्ट्र
राज्य, पुणे यांनी संदर्भ क्र.२ येथील पत्रान्वये शासनास सादर केला आहे. त्यानुसार योजनेबाबतच्या
आवश्यक त्या अटी व शर्ती निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः ससाका ०१२४/प्र क्र ०८/३ स
शासन निर्णय :
राज्यातील साखर कारखान्यांच्या बगँस आधारित सहवीजनिर्मिती प्रकल्पांकडून (सहकारी व
खाजगी) महावितरण यांना वीज विक्री करण्यात येत असलेल्या वीजेसाठी प्रति युनिट रु. १.५०
इतके अनुदान रु. ६.०० प्रति युनिट मर्यादेपयंतच १ वर्षासाठीच उपलब्ध करुन देणेबाबत
दि.०७.०३.२०२४ रोजीच्या शासन निर्णयान्वये मान्यता देण्यात आली असून, सदर योजनेमध्ये
खालीलप्रमाणे करार झालेल्या कारखान्यांचा समावेश करण्यात येत आहे.
i. महावितरणाच्या Competitive Bidding (EPA During २०१८-२०२०) मध्ये सहभाग
घेतेलेले साखर कारखाने (सहकारी १० + खाजगी १०) ज्यांचा EPA रु. ६.०० पेक्षा कमी
दराने झालेला आहे.
ii. महावितरण सोबत MOU (EPA in २०२१) केलेले साखर कारखाने (सहकारी २+खाजगी ६)
ज्यांचा EPA रु. ६.०० पेक्षा कमी दराने झालेला आहे.
iii. Renewed EPA post expiry of initial १३ yr EPA (EPA During २०२१-२०२३) केलेले
साखर कारखाने (सहकारी १५+ खाजगी ५) ज्यांचा EPA रु. ६.०० पेक्षा कमी दराने झालेला
आहे.
२. महावितरण कंपनीसोबत वरीलप्रमाणे करार करुन प्रत्यक्ष वीज विक्री करणा-या तसेच, या
योजनेसाठी पुढीलप्रमाणे नमूद अटी व शतींची पुर्तता करणा-या राज्यातील साखर कारखान्यांच्या
बगॅस आधारित सहविजनिर्मिती प्रकल्प सदर योजनेखाली अनुदान मिळण्यास पात्र असतील.
अटी व शर्ती:-
i.सदरचे अनुदान सहविजनिर्मिती प्रकल्प कार्यरत असणा-या सहकारी आणि
खाजगी कारखान्यांना लागु राहील.
ii.या योजनेखाली मिळणारे अनुदान गाळप हंगाम २०२३-२४ मध्ये महावितरणाला
विक्री केलेल्या विजेसाठी राहील.
iii.सदरचे अनुदान बगॅस आधारित सहविजनिर्मिती प्रकल्पांसाठीच लागु राहील, अन्य
मार्गाने वीज निर्मिती केल्यास अनुदान लागु असणार नाही.
iv.सदरचे अनुदान महावितरण वीज कंपनीसोबत वीज खरेदी करार करणा-या व
महावितरणाला वीज विक्री करणा-या कारखान्यास लागू असेल.
v.गाळप हंगाम २०२३-२४ मध्ये कारखान्याने महावितरणाला किती वीज विक्री
केली, त्याचा दर व कालावधी याबाबतचे महावितरणाकडील प्रमाणपत्र सादर
करणे आवश्यक असेल.
vi. EPA (वीज खरेदी करार) मधील सर्व अटी व शतींचे पालन झाले असलेबाबतचे
कारखान्यांचे स्वयंघोषित प्रमाणपत्र सादर करावे.
पृष्ट्ठ ६ पैकी २
# Page 3
शासन निर्णय क्रमांकः ससाका ०१२४/प्र क्र ०८/३ स
vii.अनुदानपात्र साखर कारखान्यांनी ऊस पुरवठादारांची एफ.आर.पी. (रास्त
किफायतशीर ऊस दर) पुर्णपणे अदा केलेली असावी.
viii.कारखान्याच्या आर्थिक व्यवहारांचे अद्ययावत वैधानिक लेखापरिक्षण झालेले
असावे.
ix.साखर कारखान्यांनी सदर योजनेत सहभागी होण्यासाठी सोबत जोडलेल्या
“परिशिष्ट्ट-अ” प्रमाणे विहीत नमुन्यामध्ये प्रस्ताव सादर करणे आवश्यक राहील.
x.कारखान्यांनी योजनेत सहभागी होणेबाबतचा प्रस्तावासह संचालक मंडळाचा ठराव
जोडणे आवश्यक असेल.
xi.कारखान्याचे कार्यकारी संचालक/ मुख्य कार्यकारी अधिकारी यांच्या स्वाक्षरीने सर्व
आवश्यक कागदपत्रे प्रस्तावासोबत सादर करण्यात यावीत.
xii.प्राप्त झालेले प्रस्ताव विशेष लेखापरिक्षक वर्ग-१ (साखर) तसेच प्रादेशिक
सहसंचालक (साखर) यांच्याकडून तपासून त्यांचे अभिप्रायासह साखर आयुक्त,
महाराष्ट्र राज्य, पुणे यांनी त्यांच्या स्वयंस्पष्ट्ट अभिप्रायासह अंतिम मंजूरीसाठी
शासनास सादर करावेत.
सदर शासन निर्णय वरील अटी व शर्ती मुळे आर्थिक भारात वाढ होणार नाही या अटीच्या
अधीन राहून व वित्त विभागाच्या अनौपचारिक संदर्भ क्र.४२९/२०२४ दि.१४.०६.२०२४ अन्वये
दिलेल्या अभिप्रायानुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6