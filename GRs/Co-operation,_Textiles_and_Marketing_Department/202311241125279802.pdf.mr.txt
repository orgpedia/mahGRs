# Page 1
वस्त्रोद्योग आयुक्तालय, नागपूर येथील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या कर्मचाऱ्यासाठी १ अधिसंख्य पद निर्माण करणे.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - सपववि-३७०१२/१३/२०२२-DESKTEX-२
१६ वा मजला, नवीन प्रशासन इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २४ नोव्हेंबर, २०२३.
वाचा :- १) शासन निर्णय सामान्य प्रशासन विभाग क्र बीसीसी-२०१८/प्र.क्र.३०८/१६-ब दि.२१.१२.२०१९ २) शासन निर्णय सामान्य प्रशासन विभाग क्र बीसीसी-२०२०/प्र.क्र.१८७ओ/१६-ब दि.३०.०६.२०२० ३) शासन निर्णय सामान्य प्रशासन विभाग क्र बीसीसी-२०१८/प्र.क्र.३०८/१६-ब दि.२७.११.२०२० ४) शासन निर्णय सामान्य प्रशासन विभाग क्र बीसीसी-२०१९/प्र.क्र.५८१ ओ/१६-ब दि.१४.१२.२०२२
प्रस्तावना : मा. सर्वोच्च न्यायालयाने सिव्हील अपिल क्र. ८९२८/२०१५ ( चेअरमन आणि मॅनेजिंग डायरेक्टर, एफसीआय आणि इतर विरुद्ध जगदिश बालाराम बहिरा व इतर) व इतर याचिकामध्ये दि.०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही
असा निर्णय दिलेला आहे. मा. उच्च न्यायालय, मुंबई खंडपीठ नागपूर यांनी रिट याचिका क्र.
३१४०/२००८ मध्ये दि. २८.०९.२०१८ च्या आदेशान्वये मा. सर्वोच्च न्यायालयाच्या आदेशानुसार दि.३१.१२.२०१९ पर्यंत कार्यवाही करण्याचे आदेश दिले आहेत. याअनुषंगाने सामान्य प्रशासन विभागाने संदर्भ क्र. १ वरील आदेशान्वये अशा अधिकारी / कर्मचारी यांची अधिसंख्य पदे निर्माण
करुन त्यांना अधिसंख्य पदावर वर्ग करण्याची कार्यवाही करण्याच्या सूचना दिलेल्या आहेत. त्यास
अनुसरुन वस्त्रोद्योग आयुक्तालय, नागपूर येथील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या अधिकारी/ कर्मचाऱ्यांना अधिसंख्य पदावर वर्ग करण्याची व त्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
मा. सर्वोच्च न्यायालयाने सिव्हील अपिल क्र. ८९२८/२०१५ व इतर याचिकामध्ये दि.०६.०७.२०१७ रोजी दिलेल्या निर्णयाची अंमलबजावणी करण्यासंदर्भात वस्त्रोद्योग
आयुक्तालयातील अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर करु न शकलेल्या व सद्य:स्थितीत दिवंगत असलेल्या स्व.श्री अनंता लक्ष्मण
# Page 2
शासन निर्णय क्रमांकः सपववि-३७०१२/१३/२०२२-DESKTEX-२
निनावे, वरिष्ठ पणन अधिकारी, गट क यांची सेवा पुर्वलक्षी प्रभावाने दि. २९ एप्रिल, २०२१ पासून अधिसंख्य पदावर वर्ग करण्यास व त्यांच्याकरीता अधिसंख्य पद निर्माण करण्यास शासन मान्यता देण्यात येत आहे.
२. आयुक्त, वस्त्रोद्योग आयुक्तालय, नागपूर यांनी स्व. श्री अनंता लक्ष्मण निनावे, वरिष्ठ पणन अधिकारी, गट -क यांची सेवा पुर्वलक्षी प्रभावाने दि. २९ एप्रिल, २०२१ पासून अधिसंख्य पदावर वर्ग करण्याबाबत शासन निर्णय, सामान्य प्रशासन विभाग, दि.२१.१२.२०१९ मधील परिशिष्टातील
नमुन्यानुसार नियुक्ती आदेश तात्काळ निर्गमित करुन त्याबाबतचा अहवाल शासनास सादर करावा.
३. सदर शासन निर्णय, सामान्य प्रशासन विभागाच्या बीसीसी-२०१८/प्र.क्र.३०८/१६-ब दि.२१.१२.२०१९ च्या शासन निर्णयातील तरतूदीनुसार व सामान्य प्रशासन विभागाच्या बीसीसी २०२०/प्र.क्र.१८७ओ/१६-ब दि.३०.०६.२०२० च्या शासन निर्णयान्वये प्रदान करण्यात आलेल्या
अधिकारानुसार तसेच सामान्य प्रशासन विभागाच्या सहमतीने निर्गमित करण्यात येत आहे.र