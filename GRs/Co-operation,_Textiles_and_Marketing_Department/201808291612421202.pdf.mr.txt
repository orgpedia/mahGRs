# Page 1
महाराष्ट्र ( कारखान्यांना पुरविण्यात आलेल्या ) ऊसाच्या दराचे विनियमन अधिनियम, २०१३ मधील कलम ३ मधील तरतुदीनुसार तसेच, महाराष्ट्र ( कारखान्यांना पुरविण्यात आलेल्या ) ऊस दराचे विनियमन नियम, २०१६ मधील नियम ४ मधील तरतूदीनुसार मा. मुख्य सचिव यांच्या अध्यक्षतेखाली गठीत केलेल्या ऊस नियंत्रण मंडळामध्ये अशासकीय सदस्यांची नियुक्ती करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: ससाका-२०१८/प्र.क्र.१६४/२५-स,
मंत्रालय विस्तार, मुंबई-४०००३२,
दिनांक : २९.०८.२०१८
वाचा - १) सन २०१३ चा महाराष्ट्र अधिनियम क्र. ३३, विधि व न्याय विभाग निर्णय क्र. १६६२/बी, दि. २४ डिसेंबर,२०१३ २) शासन अधिसूचना, सहकार, पणन व वस्त्रोद्योग विभाग, क्र. ससाका-२०१३/प्र.क्र.१४४/२५ स, दिनांक २३ मे, २०१४.
३) शासन अधिसूचना क्र.ससाका २०१४/प्र.क्र.७१/२५ स, दि.१६.०२.२०१६.
प्रस्तावना - महाराष्ट्र राज्यातील साखर कारखान्यांना पुरविण्यात आलेल्या उसाच्या दराचे विनियमन करण्याकरिता संदर्भीय दि. २४.१२.२०१३ च्या अधिसूचनेनुसार महाराष्ट्र ( कारखान्यांना पुरविण्यात आलेल्या) ऊसाच्या दराचे विनियमन अधिनियम, २०१३ तयार करण्यात आले असून संदर्भिय दि. २३ मे, २०१४ च्या अधिसूचनेनुसार राज्यात दि.०१.६.२०१४ पासून अंमलात आले आहेत. सदर अधिनियमातील कलम ३ मधील तरतुदीनुसार तसेच, महाराष्ट्र (कारखान्यांना पुरविण्यात आलेल्या) ऊस दराचे विनियमन नियम, २०१६ मधील नियम ४ मधील तरतूदीनुसार मा. मुख्य सचिव यांच्या अध्यक्षतेखाली गठीत केलेल्या ऊस नियंत्रण मंडळामधील शेतकरी प्रतिनिधींची ५ सदस्य पदे रिक्त आहेत. सदर ५ रिक्त पदांवर अशासकीय सदस्यांची नियुक्ती करण्याची बाब शासनाच्या विचाराधीन होती.
शासन निर्णय : महाराष्ट्र ( कारखान्यांना पुरविण्यात आलेल्या ) ऊसाच्या दराचे विनियमन अधिनियम, २०१३ मधील कलम ३ मधील तरतुदीनुसार आणि महाराष्ट्र ( कारखान्यांना पुरविण्यात आलेल्या ) ऊस दराचे विनियमन नियम, २०१६ मधील नियम ४ मधील तरतूदीनुसार मा. मुख्य सचिव यांच्या अध्यक्षतेखाली गठीत केलेल्या ऊस नियंत्रण मंडळामध्ये खालील अशासकीय सदस्यांची नियुक्ती करण्यात येत आहे.
# Page 2
शासन निर्णय क्रमांकः ससाका-२०१८/प्र.क्र.१६४/२५-स,
शेतकऱ्यांचे प्रतिनिधी : १) श्री.शिवानंद नागनाथ दरेकर, मु.पो.धोत्री, ता. दक्षिण सोलापूर, जि. सोलापूर २) श्री.प्रल्हाद रामजी इंगोले, मु.पो.मालेगाव, ता.अर्धापुर, जि.नांदेड ३) श्री.पांडुरंग बळवंत थोरात, मु.पो.आमदाबाद, ता. शिरुर, जि. पुणे ४) श्री.विठ्ठल नामदेव पवार, नामवैभव, योध्दा शेतकरी भवन, कर्नल पार्क, केशवनगर, मुंढवा, पुणे ५) श्री.भानुदास सुरेश शिंदे, मौजे कानगांव, ता. दौंड, जि. पुणे
उपरोक्त अशासकीय सदस्यांची नियुक्ती अधिनियमातील कलम ३ (४) (५) (६) व (७) मधील तरतुदींच्या आणि महाराष्ट्र ( कारखान्यांना पुरविण्यात आलेल्या ) ऊस दराचे विनियमन नियम, २०१६ मधील नियम ४ मधील तरतूदींच्या अधिन राहून करण्यात येत आहे.
# Page 3