# Page 1
राज्यातील सहकारी सूतगिरण्यांना दोन टप्प्यामध्ये शासकीय भागभांडवल मंजूर करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सूतगि ३३२१/प्र.क्र.४१/टेक्स १ (अ)
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२
दिनांक : ३० जूलै, २०२१
वाचा : १. सहकार, पणन व वस्त्रोद्योग विभाग, शासन निर्णय क्र. सूतगि- २१९३/प्र.क्र.१८६/ टेक्स १, दि.११ ऑगस्ट, १९९३.
२. सहकार, पणन व वस्त्रोद्योग विभाग, शासन निर्णय क्र. सूतगि- ११०८/प्र.क्र.९१/टेक्स १ (अ), दि.२५ नोव्हेंबर, २०१०.
३. सहकार, पणन व वस्त्रोद्योग विभाग, शासन निर्णय क्र. सूतगि- ११०८/प्र.क्र.९१/टेक्स १ (अ), दि.३० जून, २०११.
४. सहकार, पणन व वस्त्रोद्योग विभाग, शासन निर्णय क्र. सूतगि -११०८/प्र.क्र.९१/टेक्स १ (अ), दि.३० जुलै, २०१४.
५. मा. मुख्य सचिव यांच्या अध्यक्षतेखाली गठीत समितीची दि.२३मार्च,२०२१रोजी आयोजित बैठकीचे इतिवृत्त.
प्रस्तावना : २५००० चात्यांच्या सूतगिरणीसाठीचे कर्ज व भागभांडवलाचे प्रमाण १:१ ठेवून १:९ या प्रमाणात सूतगिरण्यांना शासकीय भागभांडवल पुरविण्यास संदर्भ क्र.१ येथील शासन निर्णय दि.११.०८.१९९३ अन्वये मान्यता देण्यात आली आहे. वित्तीय संस्थेकडून दिर्घ मुदती कर्जाची मंजूरी मिळाल्यानंतर आणि सभासदांनी गोळा करावयाच्या एकूण भागभांडवलापैकी किमान ५०% भागभांडवल सूतगिरणीने जमा केल्यानंतरच सूतगिरणीस शासकीय भागभांडवल मंजूर व अदा करण्यात यावा असा निर्णय या शासन निर्णयान्वये घेण्यात आलेला आहे.
२. तथापि, यापूर्वी अर्थसहाय्यासाठी निवडलेल्या सहकारी सूतगिरण्या संपूर्ण सभासद भागभांडवल दोन-तीन टप्प्यात जमा न करता थोडे-थोडे जमा करतात तसेच सूतगिरण्यांना शासनाकडून द्यावयाचे शासकीय भागभांडवलाची रक्कम ही तुकडया तुकडयाने १५ ते २० वर्षात देण्यात आली / येत आहे. याशिवाय सूतगिरण्या मुदती कर्जाच्या रकमेची उभारणी न करता शासनाकडून मिळालेल्या भागभांडवलातून व स्वभागभांडवलात शक्य होईल तेवढया चात्यावर उत्पादन चालू करतात त्यामुळे त्या पूर्ण क्षमतेने सुरु होत नाहीत, परिणामी सूतगिरण्या वर्धनक्षम होत नाहीत व तोटयात जातात.
३. सहकार, पणन व वस्त्रोद्योग विभागाच्या वरील संदर्भ क्र.२ मधील दि.२५ नोव्हेंबर, २०१० रोजीच्या शासन निर्णयान्वये, राज्यातील सहकारी सूतगिरण्यांची प्रकल्प किंमत सुधारित करण्यासाठी मा. मुख्य सचिव यांचे अध्यक्षतेखाली समिती गठीत करण्यात आली होती. मा. मुख्य सचिव यांचे अध्यक्षतेखालील समितीने घेतलेल्या निर्णयानुसार सहकार, पणन व वस्त्रोद्योग विभागाच्या संदर्भ क्र. ३ येथील दि. ३० जून, २०११ रोजीच्या शासन
# Page 2
शासन निर्णय क्रमांकः सूतगि ३३२१/प्र.क्र.४१/टेक्स १(अ)
निर्णयान्वये, सहकारी सूतगिरण्यांची प्रकल्प किंमत रु.६१.७४ कोटी इतकी निश्चित करण्यात आली आहे. सहकारी सूतगिरण्यांची प्रकल्प अहवाल किंमत सुधारित करण्यासाठी दि.२५ नोव्हेंबर, २०१० रोजीच्या शासन निर्णयान्वये, मा. मुख्य सचिव यांच्या अध्यक्षतेखाली गठीत समितीचा कार्यकाल संपुष्टात आल्यामुळे वरील संदर्भ क्र.४ संदर्भ क्र.३ येथील दि.३० जूलै, २०१४ रोजीच्या शासन निर्णयान्वये, सहकारी सूतगिरण्यांची सुधारित प्रकल्प अहवाल किंमत निश्चित करणे व प्रकल्प किंमतीसंदर्भात निकष / धोरण निर्धारित करण्यासाठी मा. मुख्य सचिव यांच्या अध्यक्षतेखाली समिती गठीत करण्यात आली. या समितीची दि. २३ मार्च, २०२१ रोजी बैठक आयोजित करण्यात आली होती.
सूतगिरणीची उभारणी वेळेत पूर्ण होऊन सूतगिरण्या उत्पादनाखाली येण्यासाठी यापुढे सहकारी सूतगिरण्यांना दोन टप्प्यामध्ये शासकीय भागभांडवल मंजूर करण्यात यावे व तसा शासन निर्णय निर्गमित करण्याची कार्यवाही करावी, असा निर्णय सदर बैठकीत समितीने घेतला आहे. सदर निर्णयानुसार करण्यात येणाऱ्या सहकारी सूतगिरण्यांना दोन टप्प्यामध्ये शासकीय भागभांडवल मंजूर करण्याची बाब शासनाच्या विचाराधीन होती.
शासन निर्णय : वरील प्रस्तावनेत नमूद केल्यानुसार यापुढे सहकारी सूतगिरण्यांना शासकीय भागभांडवल खाली नमूद करण्यात आल्याप्रमाणे दोन टप्प्यामध्ये मंजूर करण्यात येईल: १) पहिल्या टप्प्यामध्ये सहकारी सूतगिरणीने प्रथम त्यांच्या ५% स्वनिधीपैकी किमान ५०% रक्कम जमा करुन प्रकल्पासाठी आवश्यक असलेल्या जमीनीची खरेदी करावी.
त्यानंतर सहकारी सूतगिरणीने शासकीय भागभांडवलाचा प्रस्ताव शासनाकडे सादर करावा. तथापि, सहकारी सूतगिरणीचा शासकीय भागभांडवलाचा प्रस्ताव शासनास सादर करतेवेळी तो बँकेत वटवता येण्याजोगा (Bankable) असल्याचे आणि प्रकल्प वर्धनक्षम (Viable) असल्याचे बँकेचे प्रमाणपत्र तसेच सदर प्रकल्पास प्रकल्प किंमतीच्या ५०% मुदती कर्ज मंजूरीचे बँकेचे पत्र (Firm Sanction Letter) प्राप्त झालेले असणे आवश्यक आहे. शासनाकडून शासकीय भागभांडवल प्राप्त झाल्यानंतर सूतगिरणीने संपूर्ण २५२०० चात्याच्या प्रकल्पाचे बांधकाम पूर्ण करावे.
२) दुसऱ्या टप्प्यामध्ये सहकारी सूतगिरणीने ५% स्वनिधीपैकी उर्वरित ५०% रक्कम जमा करुन मशिनरीसाठी अग्रिम रक्कम अदा करावी. त्यानंतर सहकारी सूतगिरणीने संपूर्ण कर्जाच्या रक्कमेची उचल करुन यंत्रसामुग्री प्राप्त करुन घेऊन स्थापित करावी आणि त्यानंतर शासकीय भागभांडवलाच्या उर्वरित रकमेचा प्रस्ताव शासनाकडे सादर करावा आणि भागभांडवलाची रक्कम प्राप्त झाल्यानंतर संपूर्ण २५२०० चात्याचा प्रकल्प सुरु करावा.
३) सहकारी सूतगिरणीची उभारणी २ वर्षाच्या कालावधीत करण्यात यावी.
अपवादात्मक परिस्थितीत शासन मान्यतेने सदर कालावधी १ वर्षाने वाढविता येईल.
३. सदर शासन निर्णय यापूर्वी अर्थसहाय्यासाठी निवड करण्यात आलेल्या सूतगिरण्यांपैकी ज्या सूतगिरण्यांना शासकीय भागभांडवल देणे बाकी आहे अशा सूतगिरण्यांना तसेच यापुढे अर्थसहाय्यासाठी निवड करण्यात येणाऱ्या सूतगिरण्या लागू राहिल.
पृष्ठ ३ पैकी १
# Page 3
शासन निर्णय क्रमांकः सूतगि ३३२१/प्र.क्र.४१/टेक्स १ (अ)