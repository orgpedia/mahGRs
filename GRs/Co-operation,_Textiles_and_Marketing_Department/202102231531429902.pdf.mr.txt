# Page 1
दिव्यांग व्यक्ती हक्क अधिनियम, २०१६ नुसार रेशीम संचालनालय व संचालनालयाच्या अधिनस्त कार्यालयांच्या आस्थापनेवरील पदे दिव्यांगांसाठी सुनिश्चित करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: आस्था-२०२१/प्र.क्र.१८/रेशीम कक्ष
१४ वा मजला, नवीन प्रशासन भवन, मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२
दिनांक : २३ फेब्रुवारी, २०२१
वाचा: १) दिव्यांग व्यक्ती हक्क अधिनियम, २०१६.
२) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४ जानेवारी, २०२१ रोजीची अधिसूचना.
३) शासन निर्णय, सामाजिक न्याय व विशेष सहाय्य विभाग, क्र. दिव्यांग-२०१९/प्र.क्र.२५१/ दि.क.२, दिनांक ०२ फेब्रुवारी, २०२१.
४) संचालक (रेशीम) यांचे पत्र क्र. रे/कार्या-१/आस्था-४/दिव्यांग पद निश्चिती/२१/२५०, दिनांक १६ फेब्रुवारी, २०२१.
५) संचालक (रेशीम) यांचे पत्र क्र. रे/कार्या-१/आस्था-४/दिव्यांग पद निश्चिती/२१/२७०, दिनांक १८ फेब्रुवारी, २०२१.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार शासन सेवेतील पदांची पदसुनिश्चिती करणे आवश्यक आहे. केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दिनांक ०४ जानेवारी, २०२१ च्या अधिसूचनेद्वारे दिव्यांगांसाठी सुनिश्चित केलेल्या पदांची यादी तयार करुन ती www.disabilityaffairs.gov.in या संकेतस्थळावर प्रसिद्ध केली आहे. केंद्र शासनाने पदसुनिश्चिती करून दिव्यांगांसाठी सुनिश्चिती केलेली गट “अ” ते गट “ड” मधील जी पदे राज्य शासनाच्या आस्थापनेवर आहेत अशा पदांबाबत तसेच, केंद्र शासनाने प्रसिद्ध केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगांसाठी सुनिश्चित करण्याच्या सूचना सामाजिक न्याय व विशेष सहाय्य विभागाने संदर्भाधीन दिनांक ०२ फेब्रुवारी, २०२१ च्या शासन निर्णयान्वये दिल्या आहेत. सदर सूचना विचारात घेऊन रेशीम संचालनालय व संचालनालयाच्या अधिनस्त कार्यालयांच्या आस्थापनेवरील गट “अ” ते "ड" मधील
पदे दिव्यांगांसाठी सुनिश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः आस्था-२०२१/प्र.क्र.१८/रेशीम कक्ष
शासन निर्णय :
दिव्यांग व्यक्ती हक्क अधिनियम, २०१६ मधील तरतूदीनंसारी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दिनांक ०४ जानेवारी, २०२१ च्या अधिसूचनेद्वारे दिव्यांगांसाठी सुनिश्चित केलेल्या पदांची यादी तयार करुन ती www.disabilityaffairs.gov.in या संकेतस्थळावर प्रसिद्ध केली आहे. सदर यादीशी तुलना करुन तसेच, सामाजिक न्याय व विशेष सहाय्य विभागाने संदर्भाधीन दिनांक ०२ फेब्रुवारी, २०२१ च्या शासन निर्णयाद्वारे दिलेल्या सूचनांच्या अनुषंगाने रेशीम संचालनालय व संचालनालयाच्या अधिनस्त कार्यालयांच्या आस्थापनेवरील गट “अ” ते “ड” मधील पदे सोबत जोडलेल्या परिशिष्टाप्रमाणे दिव्यांगांसाठी सुनिश्चित करण्यात येत आहेत.
२. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४ जानेवारी, २०२१ रोजीची अधिसुचना तसेच, सामाजिक न्याय व विशेष सहाय्य विभागाने संदर्भाधीन दिनांक ०२ फेब्रुवारी, २०२१ च्या शासन निर्णयाद्वारे दिलेल्या सुचनेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13