# Page 1
महाराष्ट्र राज्य सहकारी अपिल न्यायालयातील अध्यक्ष/सदस्य व अधिनस्त सहकार न्यायालयातील न्यायाधीशांना मा.सर्वोच्च न्यायालयाच्या आदेशाप्रमाणे मा.न्या.पी.व्ही.रेड्डी यांच्या अध्यक्षतेखाली गठीत दुसऱ्या राष्ट्रीय न्यायिक वेतन आयोगाने केलेल्या शिफारशीनुसार सुधारीत वेतन लागू करण्याबाबत.............
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. राजस-२०२२/प्र.क्र.२३१/५स
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०९ फेब्रुवारी, २०२३
वाचा :- १. शासन निर्णय, सहकार, पणन व वस्त्रोद्योग विभाग क्र.राजस-२०१८/प्र.क्र.२६०/५स, दि.१४/१२/२०१८ २. शासन निर्णय, विधि व न्याय विभाग क्र. एचसीटी-१२२२/१०६५/प्र.क्र.१६३/का. ३, दि.२७/९/२०२२
३. अध्यक्ष, महाराष्ट्र राज्य सहकार अपिल न्यायालय, मुंबई यांचे पत्र क्र.मरासअन्यामुं/ आस्था / राष्ट्रीय न्यायिक वेतन आयोग/९५४/२०२२, दि.१०/१०/२०२२
प्रस्तावना : महाराष्ट्र राज्य सहकारी अपिल न्यायालयातील अध्यक्ष/सदस्य व सहकार न्यायालयातील न्यायाधिशांना तसेच निवृत्तीवेतन व कुटुंब निवृत्तीवेतनधारकांना मा.सर्वोच्च न्यायालयाच्या निर्देशानुसार न्या. श्री. पी. व्ही. रेड्डी यांच्या अध्यक्षतेखाली गठीत दुसरा राष्ट्रीय न्यायिक आयोग संदर्भाधीन दि.१४/१२/२०१८ रोजीच्या शासन निर्णयान्वये लागू करण्यात आला आहे.
मा.सर्वोच्च न्यायालयातील रिट याचिका (दिवाणी) क्रमांक ६४३/२०१५ अखिल भारतीय न्यायिक अधिकाऱ्यांची संघटना विरुध्द केंद्र शासन व इतर या प्रकरणात दुय्यम न्यायालयातील न्यायिक अधिकाऱ्यांच्या वेतनश्रेणीत सुधारणा करण्यासाठी व इतर भत्त्याबाबत मा. सर्वोच्च न्यायालयाने दुसऱ्या न्यायिक वेतन आयोगाची मा.पी.वेंकटरामा रेड्डी यांच्या अध्यक्षतेखाली स्थापना केली. दुसऱ्या राष्ट्रीय न्यायिक वेतन आयोगाने या संदर्भात आपला अहवाल जानेवारी २०२० मध्ये सर्वोच्च न्यायालयात सादर केला.
मा. सर्वोच्च न्यायालयातील रिट याचिका क्र.६४३/२०१५ या प्रकरणातील दि.२७/७/२०२२ रोजीच्या आदेशानुसार मा. सर्वोच्च न्यायालयाने दुसऱ्या राष्ट्रीय न्यायिक वेतन आयोगाने दुय्यम न्यायालयातील न्यायिक अधिकाऱ्यांना द्यावयाच्या सुधारित वेतनाबाबत केलेल्या शिफारशी स्वीकारुन सदर शिफारशीची अंमलबजावणी करण्याबाबत आदेश दिले आहेत.
मा.सर्वोच्च न्यायालयाने दि. २७/७/२०२२ रोजीच्या आदेशान्वये दुय्यम न्यायालयातील न्यायिक अधिकाऱ्यांच्या वेतनाबद्दल दुसऱ्या राष्ट्रीय न्यायिक वेतन आयोगाने केलेल्या शिफारशीनुसार दि.१/१/२०१६ पासून सुधारित वेतनश्रेणी लागू करण्याबाबत तसेच थकबाकीची
# Page 2
शासन निर्णय क्रमांकः राजस-२०२२/प्र.क्र.२३१/५स
रक्कम तीन हप्त्यांत अदा करण्याबाबत सर्व राज्य शासनांना निर्देश दिले आहेत. त्यानुषंगाने मा.सर्वोच्च न्यायालयाच्या आदेशाप्रमाणे मा.न्या. पी.व्ही. रेड्डी यांच्या अध्यक्षतेखाली गठीत दुसऱ्या राष्ट्रीय न्यायिक वेतन आयोगाने केलेल्या शिफारशीनुसार दुय्यम न्यायालयातील न्यायिक अधिकाऱ्यांना दि.१/१/२०१६ पासून सुधारित वेतन लागू करण्यास विधि व न्याय विभागाच्या दि.२७/९/२०२२रोजीच्या शासन निर्णयान्वये मंजूरी देण्यात आली आहे. त्यानुसार अध्यक्ष, महाराष्ट्र राज्य सहकार अपिल न्यायालय, मुंबई यांनी महाराष्ट्र राज्य सहकारी अपिल न्यायालयातील अध्यक्ष/सदस्य व अधिनस्त सहकार न्यायालयातील न्यायाधीशांना मा. सर्वोच्च न्यायालयाच्या आदेशाप्रमाणे मा.न्या. पी. व्ही. रेड्डी यांच्या अध्यक्षतेखाली गठीत दुसऱ्या राष्ट्रीय न्यायिक वेतन आयोगाने केलेल्या शिफारशीनुसार सुधारीत वेतन लागू करण्याबाबत संदर्भाधीन दि.१०/१०/२०२२ रोजीच्या पत्रान्वये विनंती केली होती.
त्यानुषंगाने महाराष्ट्र राज्य सहकारी अपिल न्यायालयातील अध्यक्ष / सदस्य व अधिनस्त सहकार न्यायालयातील न्यायाधीशांना मा.सर्वोच्च न्यायालयाच्या आदेशाप्रमाणे मा.न्या.पी.व्ही.रेड्डी यांच्या अध्यक्षतेखाली गठीत दुसऱ्या राष्ट्रीय न्यायिक वेतन आयोगाने केलेल्या शिफारशीनुसार सुधारीत वेतन लागू करण्याची बाब शासनाच्या विचाराधीन होती.
शासन निर्णय : मा.सर्वोच्च न्यायालयाच्या आदेशाप्रमाणे महाराष्ट्र राज्य सहकारी अपिल न्यायालयातील अध्यक्ष/सदस्य व अधिनस्त सहकार न्यायालयातील न्यायाधीशांना मा.न्या. पी. व्ही. रेड्डी यांच्या अध्यक्षतेखाली गठीत दुसऱ्या राष्ट्रीय न्यायिक वेतन आयोगाने केलेल्या शिफारशीनुसार दि.१/१/२०१६ पासून सुधारीत वेतन लागू करण्यास खालीलप्रमाणे मंजूरी देण्यात येत आहे : २. दुसऱ्या राष्ट्रीय न्यायिक वेतन आयोगाने शिफारस केलेले सुधारित वेतन व त्या वेतनावर केंद्र शासनाच्या दराप्रमाणे महागाई भत्ता दि.१/१/२०१६ पासून महाराष्ट्र राज्य सहकारी अपिल न्यायालयातील अध्यक्ष/सदस्य व अधिनस्त सहकार न्यायालयातील न्यायाधीशांना लागू करण्यात यावा. दिनांक १/१/२०१६ ते दिनांक ३१/८/२०२२ या कालावधीतील कार्यरत महाराष्ट्र राज्य सहकारी अपिल न्यायालयातील अध्यक्ष/सदस्य व अधिनस्त सहकार न्यायालयातील न्यायाधीश वेतन व महागाई भत्याची थकबाकी मिळण्यास पात्र असतील, त्यांना देय होणारी थकबाकीची एकूण रक्कमेपैकी ५० टक्के रक्कम चालू आर्थिक वर्षात व ५० टक्के रक्कम पुढील आर्थिक वर्षात खालीलप्रमाणे रोखीने अदा करण्यात यावी :
१) २५ टक्के रक्कम रोखीने दि. २७/१०/२०२२ रोजीपूर्वी, २) २५ टक्के रक्कम रोखीने दि. २७/१/२०२३ रोजीपूर्वी, आणि ३) ५० टक्के रक्कम रोखीने दि. ३०/६/२०२३ रोजीपूर्वी,
३. सुधारित वेतन व महागाई भत्याची रक्कम दि. १/९/२०२२ पासून रोखीने देण्यात यावी.
४. यासाठी होणारा खर्च त्या त्या वित्तीय वर्षाच्या मंजूर अनुदानातून भागविण्यात यावा.
५. सदर शासन निर्णय वित्त विभागाच्या सहमतीने व व्यय-२ च्या अनौपचारिक संदर्भ क्र.१३/ २०२३ / व्यय -२, दि. १२/१/२०२३ व सेवा-९ चा अनौपचारिक संदर्भ क्र.१२/२०२३/सेवा-९, दि.३०/१/२०२३ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः राजस-२०२२/प्र.क्र.२३१/५स