# Page 1
श्री दिपक शिंदे, सरव्यवस्थापक, महाराष्ट्र राज्य कृषि पणन मंडळ, पुणे यांचा दि. ०३.०२.२०२० ते १२.०२.२०२० या कालावधीतील बर्लिन, जर्मनी व पॅरीस, फ्रान्स येथील अभ्यास दौऱ्यास उपस्थित राहण्याकरीता परदेश दौरा.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृप०१२०/प्र.क्र.१२/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २९ जानेवारी, २०२०
वाचा : १) सामान्य प्रशासन विभाग परिपत्रक क्र. परदौ१४१४/प्रक्र ४६/११ दि.२९.१२.२०१४ २) सामान्य प्रशासन विभाग परिपत्रक क्र. परदौ१४१५/प्रक्र ७७/११ दि.२४.०८.२०१५ ३) कार्यकारी संचालक, महाराष्ट्र राज्य कृषि पणन मंडळ यांचे पत्र क्र.मराकृपमं/निर्यात/ फ्रूलाँ/ १२७/२०२० दि.२१/११/२०१९.
प्रस्तावना : फ्रूट लॉजिस्टीका हे प्रदर्शन दि. ५ ते ७ फेब्रुवारी, २०२० दरम्यान बर्लिन, जर्मनी येथे नियोजित केली आहे. ताजी फळे व भाजीपाल्याचे जगातील सर्वात मोठे प्रदर्शन असून येथे जगभरातून ९० देशांचे सुमारे ३००० - ३२०० स्टॉल्स व १३५ देशांतून ७५,००० ते ७८,००० आयातदार / व्यावसायिक भेटी देत असतात. या प्रदर्शनामध्ये निर्यात विषयक ताजी फळे, भाजीपाला, उत्पादनांचे तंत्रज्ञान, माहिती तंत्रज्ञान, मशिनरी व प्रक्रिया तंत्रज्ञान, संशोधन व विकास, पॅकिंग व पॅकेजिंग, वाहतूक, पुरवठा साखळी इ बाबींच्यासंदर्भात स्टॉल्स उपलब्ध असतात. तसेच सदर प्रदर्शनानंतर पॅरीस, फ्रॉन्स येथे ताजी फळे व भाजीपाल्याकरिता युरोपमधील सर्वात मोठे रूंगीस होलसेल मार्केट आहे. महाराष्ट्र राज्य कृषि पणन मंडळ हे राज्यात उत्पादित होणाऱ्या विविध फळे व भाजीपाल्याच्या निर्यातवृद्धीच्या अनुषंगाने काम करीत असून त्यामध्ये शेतकऱ्यांना निर्यातक्षम मालाचे उत्पादन, सुगी पश्चात तंत्रज्ञान, निर्यातीसाठी आवश्यक त्या आंतरराष्ट्रीय दर्जाच्या सुविधांची उभारणी करणे, निर्यात प्रशिक्षणांचे आयोजन करणे इ. कामकाज करीत आहे. राज्यातून जास्तीत जास्त शेतमाल निर्यात होण्याच्या अनुषंगाने कृषि पणन मंडळाचे अधिकारी यांना माहिती होणे, निर्यातक्षम मालाचा व्यापार वृद्धींगत करणे तसेच आंतरराष्ट्रीय दर्जाच्या पायाभूत सुविधा उभारणी करण्याच्यादृष्टीने माहिती मिळविणे याकरिता दि.०५ ते ०७ फेब्रुवारी, २०२० या कालावधीत फ्रूट लॉजिस्टीका, बर्लिन, जर्मनी या आंतरराष्ट्रीय प्रदर्शनास भेट देण्याकरिता व दि.०९ ते १२ फेब्रुवारी, २०२० या कालावधीत पॅरीस, फ्रान्समधील रूंगीस इंटरनॅशनल मार्केट येथील अभ्यास दौऱ्याकरीता महाराष्ट्र राज्य कृषि पणन मंडळ, पुणे यांचेकडून श्री दिपक शिंदे, सरव्यवस्थापक, महाराष्ट्र राज्य कृषि पणन मंडळ, पुणे यांना दि.०३ ते १२ फेब्रुवारी, २०२० या कालावधीत अभ्यास दौऱ्यासाठी पाठविण्याची बाब शासनाच्या विचाराधीन होती.
# Page 2
शासन निर्णय क्रमांकः कृपमं०१२०/प्र.क्र.१२/२१-स
शासन निर्णय:
श्री दिपक शिंदे, सरव्यवस्थापक, महाराष्ट्र राज्य कृषि पणन मंडळ, पुणे यांना ०५ ते ०७ फेब्रुवारी, २०२० या कालावधीत फ्रूट लॉजिस्टीका, बर्लिन, जर्मनी या आंतरराष्ट्रीय प्रदर्शनास भेट देण्याकरिता व दि.०९ ते १२ फेब्रुवारी, २०२०या कालावधीत पॅरीस, फ्रान्समधील रूंगीस इंटरनॅशनल मार्केट येथील अभ्यास दौऱ्याकरीता शासन मान्यता देण्यात येत आहे.
२. सदर दौऱ्याचा सर्व खर्च महाराष्ट्र राज्य कृषि पणन मंडळ, पुणे यांच्यामार्फत करण्यात येणार आहे. या व्यतिरिक्त खर्चाचा भार शासनावर येणार नाही याची दक्षता घ्यावी.
३. सदर शासन निर्णय सामान्य प्रशासन विभागाच्या आणि शिफारस समितीच्या प्राप्त सहमतीनुसार निर्गमित करण्यात येत आहे.
४. सदर चर्चासत्राबाबतचा परदेश दौरा पुर्ण झाल्यानंतर संबंधीत अधिकाऱ्यांनी त्यांच्या विदेश दौऱ्यासंबंधीचा विस्तृत अहवाल संबंधीत प्रशासकीय विभागास तसेच सामान्य प्रशासन विभागास सादर करावा. तसेच संबंधीत अधिकाऱ्यांनी अभ्यास दौऱ्यात प्राप्त केलेल्या ज्ञानाचा/कौशल्याचा उपयोग अन्य अधिकारी/कर्मचारी यांना प्रशिक्षण देण्यासाठी करावा.
५. हा शासन निर्णय सामान्य प्रशासन विभाग अनौ.सं.क्र.०९/२०२०/का.११,दि.१७ जानेवारी,२०२० अन्वये त्यांनी दिलेल्या सहमतीनुसार निर्गमित करण्यात येत आहे.
# Page 3