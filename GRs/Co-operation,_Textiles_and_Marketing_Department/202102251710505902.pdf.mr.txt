# Page 1
वस्त्रोद्योग धोरण २०१८-२३ अंतर्गत वस्त्रोद्योग प्रकल्पांना वीजदरात सवलत देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक: धोरण २०१८/प्र.क्र.१६४९/टेक्स-५
मंत्रालय, मुंबई- ४०० ०३२
दिनांक - २५ फेब्रुवारी, २०२१.
वाचा- १) शासन निर्णय, सहकार, पणन व वस्त्रोद्योग विभाग, क्रमांक: धोरण २०१७/प्र.क्र.६/ टेक्स-५, दि. १५ फेब्रुवारी, २०१८.
२) शासन निर्णय, उद्योग, उर्जा व कामगार विभाग, क्रमांक: संकिर्ण २०१५/प्र.क्र.१७५/उर्जा-५ दि. ७ नोव्हेंबर, २०१५.
३) दिनांक ३०.१०.२०१८ रोजी अपर मुख्य सचिव, मुख्यमंत्री सचिवालय यांच्यासोबत झालेल्या बैठकीचे इतिवृत्त.
४) शासन निर्णय, सहकार, पणन व वस्त्रोद्योग विभाग, क्रमांक धोरण २०१८/प्र.क्र.१६४९/टेक्स-५, दि. २१ डिसेंबर, २०१८.
प्रस्तावना :
संदर्भांकित क्रमांक १ येथील शासन निर्णयान्वये राज्याचे वस्त्रोद्योग धोरण जाहीर करण्यात आले आहे. या धोरणा अंतर्गत वस्त्रोद्योग प्रकल्पांना वीजदरात सवलत जाहीर करण्यात आली आहे.
संदर्भ क्रमांक ४ येथील शासन निर्णयान्वये सदर सवलत लागू करण्यात आली आहे. या सवलतीचे लाभ घेण्यासाठी वस्रोद्योग प्रकल्पांना आयुक्त (वस्रोद्योग), यांच्या संकेतस्थळावर ऑनलाईन नोंदणी बंधनकारक करण्यात आले आहे. परंतु २७ अश्वशक्ती पेक्षा कमी जोडभार असलेल्या यंत्रमाग धारकांना सदर ऑनलाईन नोंदणी करण्यास विविध अडचणी येत असल्याने त्यांनी ऑनलाईन नोंदणी करण्या ऐवजी स्थळप्रतीत प्रस्ताव सादर करण्यास परवाणगी देण्याबाबत शासनाकडे विविध निवेदने दिली आहेत. सदर बाब विचारात घेऊन या यंत्रमाग धारकांना नोंदणी अर्ज
ऑनलाईन तसेच स्थळ प्रत नोंदणी अर्ज सादर करणे यापैकी कोणत्याही प्रकारात नोंदणी अर्ज सादर करू देण्याची मुभा देण्याची बाब शासनाच्या विचाराधीन होती.
शासन निर्णय
प्रस्तावनेतील नमुद वस्तुस्थिती विचारात घेता, २७ अश्वशक्ती पेक्षा कमी जोडभार असलेल्या यंत्रमाग धारकांना नोंदणी अर्ज ऑनलाईन किंवा स्थळ प्रत अर्ज यापैकी कोणत्याही
प्रकाराने नोंदणी अर्ज सादर करण्याची मुभा देण्यात येत आहे.
२. २७ अश्वशक्ती कमी जोडभार असलेल्या यंत्रमाग धारकांनी त्यांचा नोंदणी अर्ज आयुक्त ( वस्रोद्योग), नागपूर, यांच्याकडे स्थळ प्रतीत अथवा त्यांच्या संकेतस्थळावर ऑनलाईन यापैकी कोणत्याही प्रकारात सादर करावा. आयुक्त (वस्रोद्योग), यांनी सदर प्राप्त झालेल्या अर्जावर संदर्भ क्रमांक ४ येथील शासन निर्णयातील अन्य अटी शर्ती नुसार या प्रकल्पांना मान्यता देण्याची कार्यवाही करावी.
# Page 2
शासन निर्णय क्रमांकः धोरण २०१८/प्र.क्र.१६४९/टेक्स-५