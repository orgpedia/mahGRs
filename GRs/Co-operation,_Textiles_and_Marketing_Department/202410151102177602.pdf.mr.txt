# Page 1
एकात्मिक व शाश्वत वस्त्रोद्योग धोरण २०२३-२८
महा टेक्नॉलॉजी अपग्रेडेशन फंड योजना
(Maha-TUFS) अंतर्गत भांडवली गुंतवणूक
अनुदानाचा लाभ देण्याबाबत मार्गदर्शक सूचना.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण -२०२३/प्र.क्र.१६९/टेक्स-५
मंत्रालय, मुंबई ४०० ०३२.
दिनांक :- १५ ऑक्टोबर, २०२४
वाचा :-
१)शासन निर्णय, सहकार,पणन व वस्त्रोद्योग विभाग, क्र. धोरण-२०२३/प्र.क्र.८१/टेक्स-५,
दि. ०२ जून, २०२३.
२)शासन निर्णय, सहकार, पणन व वस्त्रोद्योग विभाग, क्र. धोरण २०२३/प्र.क्र.८१-अ/
टेक्स-५ , दि.१२.१२.२०२३ व दि. ०६.०३.२०२४.
३)शासन निर्णय, सहकार,पणन व वस्त्रोद्योग विभाग, क्र. धोरण-२०२३/प्र.क्र.१६९/टेक्स-५,
दि.२८ नोव्हेंबर, २०२३ व दि.२४ जुलै,२०२४.
४) शासन निर्णय सहकार, पणन व वस्त्रोद्योग विभाग, क्र. धोरण २०२३/प्र.क्र. ८१/टेक्स-५,
दि. २८ ऑगस्ट, २०२४.
प्रस्तावना :-
राज्यात उत्पादित होणाऱ्या कापसापैकी ८० टक्के कापसावर राज्यातच प्रक्रिया करण्याचे
शासनाचे उद्दिष्ट्ट आहे. यासाठी खरेदी, साठवणूक आणि प्रक्रियेसाठी जागतिक दर्जाच्या पायाभूत
सुविधा निर्माण करून राज्यातील उत्पादित कापसावर प्रक्रिया करून मूल्यवर्धित करण्याची क्षमता
राज्यात वाढवण्यासाठी, नवीन वस्त्रोद्योग प्रकल्प राज्यात स्थापित होणे आवश्यक आहे. त्याचप्रमाणे
अस्तित्वात असलेल्या वस्त्रोद्योग घटकाना जागतिक दर्जाचे उत्पादन घेणेसाठी अद्ययावत तंत्रज्ञानाची
कास धरणे आवश्यक आहे. या सर्व बाबींचा विचार करून राज्यातील सूतगिरण्या आणि यंत्रमाग
घटकाना जागतिक दर्जाच्या तंत्रज्ञानावर आधारीत मशिनरी उभारणीसाठी भांडवली गुंतवणूक
अनुदानाची प्रतिपूर्ती करणे आवश्यक आहे. त्याकरीता राज्यातील सहकारी तसेच खाजगी सूतगिरण्या
आणि सहकारी यंत्रमाग तसेच खाजगी यंत्रमाग घटकांना वस्त्रोद्योग क्षेत्रात आयात प्रतिस्थापनासह
# Page 2
गुंतवणूक, उत्पादकता, गुणवत्ता, रोजगार आणि निर्यात वाढविण्यास मदत करणेसाठी शासन निर्णय
दि.०२ जून, २०२३ अन्वये राज्याचे एकात्मिक व शाश्वत वस्त्रोद्योग धोरण २०२३-२८ जाहिर करण्यात
आले आहे. सदर धोरणांतर्गत राज्यातील सहकारी सूतगिरण्या आणि खाजगी सूतगिरण्या तसेच
सहकारी यंत्रमाग संस्था आणि खाजगी यंत्रमाग घटकांसाठी महा टेक्नॉलॉजी अपग्रेडेशन फंड योजना
(Maha-TUFS) अंतर्गत भांडवली गुंतवणूक अनुदानाचा लाभ देण्याबाबत निर्णय घेण्यात आलेला आहे.
त्यानुषंगाने सदर योजनेबाबत मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय :-
एकात्मिक व शाश्वत वस्त्रोद्योग धोरण, २०२३-२८ नुसार राज्यातील सहकारी तसेच खाजगी
सूतगिरण्या आणि सहकारी यंत्रमाग तसेच खाजगी यंत्रमाग घटकांना वस्रोद्योग क्षेत्रात आयात
प्रतिस्थापनासह गुंतवणूक, उत्पादकता, गुणवत्ता, रोजगार आणि निर्यात वाढविण्यास मदत करणेसाठी
महा टेक्नॉलॉजी अपग्रेडेशन फंड योजना (Maha-TUFS) अंतर्गत पात्र वस्त्रोद्योग प्रकल्पांना भांडवली
अनुदान वितरीत करण्यासाठी खालील प्रमाणे मार्गदर्शक सूचना विहित करण्यात येत आहेत.
२. महा टेक्नॉलॉजी अपग्रेडेशन फंड योजनेचा (Maha-TUFS) कालावधी:-
महा टेक्नॉलॉजी अपग्रेडेशन फंड योजना (Maha-TUFS) ही एकात्मिक व शाश्वत वस्त्रोद्योग
धोरण, २०२३-२८ च्या कालावधीसाठी राहील. तथापि, पुढील नवीन वस्रोद्योग धोरण विहित मुदतीत
जाहीर न झाल्यास या योजनेस जास्तीत जास्त १ वर्षाची मुदतवाढ देण्यात येईल.
३. महा टेक्नॉलॉजी अपग्रेडेशन फंड योजना (Maha-TUFS) अंतर्गत पात्र वस्त्रोद्योग घटक:-
१. राज्यातील अस्तित्वात असलेल्या सहकारी व खाजगी सूतगिरण्या.
२. राज्यातील अस्तित्वात असलेल्या सहकारी यंत्रमाग घटक व खाजगी यंत्रमाग घटक.
४. महा टेक्नॉलॉजी अपग्रेडेशन फंड योजना (Maha-TUFS) अंतर्गत पात्र वस्त्रोद्योग घटकांना
खालीलप्रमाणे भांडवली गुंतवणूक अनुदान अनुज्ञेय राहील:-
# Page 3
-----------------------------------------------------------------------------------------
| झोन | भांडवली गुंतवणूक अनुदानाचा दर (सी.आय.एस.) |
| झोन-१ | पात्र यंत्रसामुग्रीच्या मूळ किंमतीच्या ४० टक्के किवा २५ कोटी यापैकी जे कमी असेल. |
| झोन-२ | पात्र यंत्रसामुग्रीच्या मूळ किंमतीच्या ३५ टक्के किंवा २० कोटी यापैकी जे कमी असेल. |
| झोन ३ | पात्र यंत्रसामुग्रीच्या मूळ किमतीच्या ३० टक्के किवा १५ कोटी यापैकी जे कमी असेल. |
| झोन-४ | पात्र यंत्रसामग्रीच्या मूळ किंमतीच्या २५ टक्के किंवा १० कोटी यापैकी जे कमी असेल. |
-----------------------------------------------------------------------------------------
(झोन निहाय जिल्हे सोबतच्या परिशिष्ट्ट "अ" प्रमाणे)
५. भांडवली गुंतवणूक अनुदान वितरणाचा कालावधी:-
वस्त्रोद्योग प्रकल्प उत्पादनाखाली आल्यानंतर खालीलप्रमाणे भांडवली गुंतवणूक अनुदान दोन
हप्त्यात वितरीत करण्यात येईल:-
१.पहिला हप्ता:- आधुनिकीकरणानंतर वस्त्रोद्योग प्रकल्प कार्यान्वीत झाल्यावर १२
महिन्यानंतर देय अनुदान रक्कम मागणीसाठी पात्र ठरेल व ऑनलाईन (online) प्रस्ताव
सादर केल्यानंतर पात्र रक्कमेतील ६०% रक्कम वितरीत करण्यात येईल. (कार्यान्वीत
झाल्याचे प्रमाणपत्र संबंधीत प्रादेशिक उपायुक्त वस्त्रोद्योग यांचेकडून प्राप्त करुन
ऑनलाईन अर्जासोबत जोडावे)
२.दुसरा हप्ता:- आधुनिकीकरणानंतर वस्त्रोद्योग प्रकल्प कार्यान्वीत झाल्यावर २४
महिन्यानंतर पात्र रक्कमेच्या उर्वरित ४० % रक्क्म वितरीत करण्यात येईल.
६. अटी व शर्ती:-
१. राज्यातील अस्तित्वात असलेल्या सहकारी व खाजगी सूतगिरण्या सदर योजनेंतर्गत पात्र
असतील.
२. राज्यातील अस्तित्वात असलेल्या सहकारी यंत्रमाग घटक व खाजगी यंत्रमाग घटक सदर
योजनेंतर्गत पात्र असतील.
३. सहकारी व खाजगी सुतगिरणीने तसेच सहकारी यंत्रमाग घटक व खाजगी यंत्रमाग घटकाने
अस्तित्वातील यंत्रसामुग्रीवर उत्पादनाची किमान १५ वषे पूर्ण केली असणे आवश्यक आहे.
# Page 4
४. वस्त्रोद्योग घटकाचे निव्वळ मूल्य सकारात्मक असणे आवश्यक आहे.
५ . A- TUFS व RR TUFS अंतर्गत केंद्र शासनाने अधिसूचित केलेल्या यंत्रसामुग्री तसेच महा-
टफ्स (Maha-TUFS) योजनेतर्गत राज्य शासनाने अधिसूचित केलेल्या यंत्रसामुग्री या
योजनेसाठी पात्र राहतील.
६. स्थापित क्षमतेच्या किमान २५% यंत्रसामुग्रीचे अद्ययावतीकरण (Upgrade ) करणे आवश्यक
राहील. (उदा. सूतागिरणीचे २५००० चात्या असतील तर किमान ६२५० चात्याचे व यंत्रमागाचे
२४ लूम असतील तर किमान ०६ लूमचे अद्ययावतीकरण (Upgrade ) करणे आवश्यक राहील)
७. वस्त्रोद्योग प्रकल्पास मंजूर प्रकल्प किमतीमध्ये झालेल्या वाढीवर भांडवली अनुदान अनुज्ञेय
राहणार नाही.
८. वस्त्रोद्योग प्रकल्पास मंजूर यंत्रसामुग्री व्यतिरिक्त प्रकल्पाने अन्य यंत्रसामुग्रीची उभारणी
केल्यास त्या यंत्रसामुग्रीवर भांडवली अनुदान अनुज्ञेय राहणार नाही.
९. राज्य शासन अर्थसहाय्यीत सहकारी यंत्रमाग / सहकारी सुतगिरणी यांनी मंजूर मूळ
प्रकल्पांतर्गत यंत्रमाग / चात्यांची उभारणी केल्यानंतरच या योजनेंतर्गत भांडवली अनुदान
मिळण्यास पात्र राहतील.
१०. सहकारी / खाजगी सूतगिरणीने तसेच सहकारी / खाजगी यंत्रमाग घटकाने Maha-TUFS
योजनेंतर्गत भांडवली अनुदान मागणीचा प्रस्ताव सादर केला असल्यास त्याच मशिनरीवर
शासनाच्या दुसऱ्या भांडवली अनुदान योजनेतर्गत भांडवली अनुदान अनुज्ञेय राहणार नाही.
असे आढळुन आल्यास सदर भांडवली अनुदानाच्या रक्कमेची एकरक्कमी वसुली शासनाकडून
दंड व्याजासह (१०% व्याज दराने) करण्यात येईल. तसेच असे वस्रोद्योग प्रकल्प भविष्ट्यात
शासनाच्या कोणत्याही योजनेंतर्गत लाभ मिळण्यासाठी कायमचे अपात्र घोषित केले जातील.
११. वस्त्रोद्योग घटकाने चुकीची / बनावट अथवा विधी ग्राहय नसलेली कागदपत्रे भांडवली
गुंतवणुक अनुदान मागणी करताना सादर केल्यास प्रचलित नियमानुसार व कायदयानुसार
कायदेशिर कार्यवाहीस पात्र राहील. (तसे स्वयंघोषणापत्र वस्त्रोद्योग घटकाने सादर करावे) व
पुढील शासकीय लाभांपासुन घटक वंचित ठरेल, अश्या प्रकल्पांची (वस्त्रोद्योग घटकांची) काळी
यादी शासनाच्या संकेत स्थळावर प्रसिध्द करण्यात येईल.
# Page 5
१२. वरील नमुद अट क्र. ११ नुसार वस्त्रोद्योग प्रकल्पाने दुहेरी भांडवली अनुदानाचा लाभ प्राप्त
घेतल्यास सदर रक्कमेची वसुली करण्याची कार्यवाही जमीन महसुलाची वसुली अंतर्गत
संबंधित जिल्हाधिकारी यांचेकडून करण्यात येईल.
१३. सहकारी सुतगिरण्यांनी / यंत्रमाग घटकांनी Maha-TUFS योजनेतर्गत तंत्रज्ञान
अद्यावतीकरणाचा लाभ घेण्यासाठी मूळ प्रकल्पांतर्गत शासनाकडून यापूर्वी घेतलेल्या शासकीय
भागभांडवलाच्या किमान ५०% रक्कमेची परतफेड केलेले असणे आवश्यक आहे.
१४. सहकारी / खाजगी सूतगिरणीने तसेच सहकारी / खाजगी यंत्रमाग घटकाने Maha-TUFS
योजनेंतर्गत लाभ घेण्यासाठी सदर घटक हरीत ऊजेचा वापर करत असणे आवश्यक आहे.
हरीत ऊर्जा प्रकल्पाची एकूण क्षमता पारंपारिक ऊजेचा मंजूर भार / करार मागणी पेक्षा कमीत
कमी २०% असणे आवश्यक आहे.
७. पात्र वस्त्रोद्योग घटकाने अर्ज करण्याची प्रक्रिया :-
i. या योजनेखाली अनुदानासाठी वस्त्रोद्योग प्रकल्पांनी प्रथम वस्त्रोद्योग आयुक्तालय, नागपूर
यांच्या कार्यालयाकडे विभागाच्या etextile.maharashtra.gov.in संकेतस्थळावर ऑनलाईन अर्ज
सादर करावा. याकरीता संदर्भ क्रमांक ४ येथील शासन निर्णयान्वये निर्गमीत करण्यात आलेल्या शासन
निर्णयामध्ये नमूद केलेल्या कार्यपद्धतीनुसार वस्त्रोद्योग प्रकल्पाने नोंदणी प्रक्रिया पूर्ण करुन ऑनलाईन
प्रणालीव्दारे स्वयंचलित Textile Registration Number (TRN) प्राप्त करुन घ्यावे.
ii. सदर वस्त्रोद्योग प्रकल्पाला स्वतंत्र Textile Registration Number (TRN) प्राप्त झाल्यानंतर
वस्रोद्योग प्रकल्पाने सविस्तर प्रकल्प अहवाल (DPR) तयार करून ऑनलाईन सादर करावे.
iii. वस्त्रोद्योग घटकाने सादर केलेल्या ऑनलाईन अर्जाची तपासणी केल्यानंतर दि.२८ नोव्हेंबर,
२०२३ रोजीच्या शासन निर्णयान्वये स्थापन केलेल्या समितीकडून वस्रोद्योग घटकाने सादर केलेल्या
सविस्तर प्रकल्प अहवालाची (DPR) तपासणी करून आयुक्त, वस्त्रोद्योग यांनी शासनास शिफारस
करावी. सदर सविस्तर प्रकल्प अहवालास (DPR) अनुदान मंजूरीसाठी स्थापन करण्यात आलेल्या
अ.मु.स/प्र.स./सचिव (वस्त्रोद्योग) यांच्या अध्यक्षतेखालील समितीकडून मान्यता देण्यात येईल. समितीने
मान्यता दिल्यानंतरच संबंधीत वस्त्रोद्योग घटकाने आधुनिकिकरण करावे. आधुनिकीकरणानंतर
वस्त्रोद्योग प्रकल्प कार्यान्वीत झाल्यावर १२ महिन्यानंतर देय अनुदान रक्कम मागणीसाठी पात्र ठरेल.
# Page 6
त्याकरीत वस्त्रोद्योग घटकाने ऑनलाईन (online) प्रस्ताव सादर करावा. प्राप्त झालेल्या ऑनलाईन
प्रस्तावांची तपासणी करून आयुक्त, वस्त्रोद्योग, नागपूर यांनी त्यांच्या शिफारशीसह सदर प्रस्ताव
शासनास सादर करावेत.
iv. वस्त्रोद्योग घटकाने सादर केलेल्या प्रस्तावामध्ये काही त्रुटी असल्यास त्रुटी पुर्ततेसाठी सदर
प्रस्ताव संबंधित वस्त्रोद्योग घटकास ऑनलाईन परत करण्यात येईल. सदर त्रुटींची पूर्तता झाल्यानंतर
ऑनलाईन प्राप्त झालेल्या अर्जामध्ये पात्र रकमेनुसार अनुदानाची मागणी करण्यात आली आहे किंवा
कसे याबाबतची तपासणी आयुक्त, वस्त्रोद्योग, नागपूर यांच्याकडून करण्यात येऊन पात्र प्रस्तावास
अनुदान मंजूर करण्याबाबत प्राप्त झालेल्या क्रमानुसार (First come first out) शासनास शिफारस
करण्यात येईल.
v. वस्त्रोद्योग घटकाचे महाटफ योजनेअंतर्गत (Maha-TUFS) ऑनलाईन प्रस्ताव आयुक्त,
वस्त्रोद्योग, नागपूर यांच्याकडून शासनास प्राप्त झाल्यानंतर सर्व प्रमाणपत्रे योग्य असल्याचे तपासणी
करून प्रकल्पाचा प्रस्ताव अ.मु.स/प्र.स./सचिव (वस्त्रोद्योग) यांच्या अध्यक्षतेखालील समितीपुढे
मान्यतेसाठी सादर करण्यात येईल. तसेच प्रस्तावात त्रुटी आढळल्यास प्रकरणपरत्वे आयुक्त,
वस्त्रोद्योग, नागपूर यांच्याकडून त्रुटीची पुर्तता करून घेण्यात येईल. आयुक्त, वस्त्रोद्योग, नागपूर
यांच्याकडून पडताळणी होऊन प्राप्त झालेल्या प्रस्तावास अनुदान मंजूर करावे किंवा कसे याबाबत
अ.मु.स/प्र.स./सचिव (वस्त्रोद्योग) यांच्या अध्यक्षतेखालील समिती अंतिम निर्णय घेईल. या समितीमध्ये
खालील अधिकाऱ्यांचा समावेश असेल:-
१) अ.मु.स/प्र.स./सचिव (वस्त्रोद्योग) अध्यक्ष
२) अ.मु.स/प्र.स./सचिव (नियोजन) सदस्य
३) अ.मु.स/प्र.स./सचिव (वित्त) सदस्य
४) आयुक्त, वस्त्रोद्योग, नागपूर सदस्य
५) सह/उप सचिव (टेक्स-५) सदस्य सचिव
सदर समितीची बैठक प्रत्येक महिन्याला किंवा आवश्यकतेनुसार आयोजित करून
भांडवली अनुदानासाठी शासनास प्राप्त झालेल्या प्रस्तावांवर समिती योग्य तो निर्णय घेईल.
समितीच्या निर्णयानुसार वस्त्रोद्योग विभाग शासन मान्यतेने अनुदान वितरणाचे आदेश निर्गमित
करेल.
# Page 7
८. सदर योजनेंतर्गत होणारा खर्च खालील नमुद लेखाशिर्षाखाली खर्ची टाकण्यात येईल:-
मागणी क्रमांक- व्ही-२
२८५१, ग्रामोद्योग व लघुउद्योग,
(११०), संमिश्र ग्रामोद्योग व लघुउद्योग आणि सहकारी संस्था,
(०३) एकात्मिक व शाश्वत वस्त्रोद्योग धोरण, २०२३-२८,
(०३)(०६) एकात्मिक व शाश्वत वस्त्रोद्योग धोरण, २०२३-२८ अंतर्गत
भांडवली अनुदान योजना (२८५१ ७४५४),
३३, अर्थसहाय्य.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 8
# Page 9