# Page 1
आशियाई विकास बँक (ADB) अर्थसहाय्यित महाराष्ट्र ॲग्रीबिझनेस नेटवर्क (MAGNET) प्रकल्पांतर्गत प्रकल्प व्यवस्थापन कक्ष आणि प्रकल्प अंमलबजावणी कक्षासाठी प्रतिनियुक्तीने / बाह्य यंत्रणेद्वारे भरावयाच्या एकूण ११६ पदांच्या आकृतीबंधास / पद निर्मितीस मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. मॅग्नेट ०६२१/प्र.क्र.१०८/२१-स,
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक : १४ जुलै, २०२२
वाचा:- १) सहकार, पणन व वस्त्रोद्योग विभाग, शासन निर्णय क्र. कृपमं ०११८/प्र.क्र. १३/२१-स, दि. ३०.०९.२०२० २) सहकार, पणन व वस्त्रोद्योग विभाग, शासन निर्णय क्र. योजना १०२०/प्र.क्र. १८३/२१-स, दि. ०९.१०.२०२० ३) सहकार, पणन व वस्त्रोद्योग विभाग, शासन निर्णय क्र. कृपमं ०११८ /प्र.क्र. १३/२१-स, दि. १९.१०.२०२० ४) सहकार, पणन व वस्त्रोद्योग विभाग, शासन पत्र क्रमांक मॅग्नेट ०९२०/प्र.क्र.१७६/२१-स, दि. २१.१०.२०२१ ५) वित्त विभागाचे पृष्ठांकन क्रमांक पदनि २०२२ / प्र.क्र. ०६/ आपुक दिनांक २३.५.२०२२
प्रस्तावना: आशियाई विकास बँक (ADB) अर्थसहाय्यित महाराष्ट्र अॅग्रीबिझनेस नेटवर्क प्रकल्प (Maharashtra Agribusiness Network-MAGNET) राज्यातील सर्व जिल्ह्यांमध्ये ६ वर्षांसाठी राबविण्यासाठी सहकार, पणन व वस्त्रोद्योग विभाग, शासन निर्णय क्र. कृपमं ०११८ / प्र.क्र. १३/२१-स, दि.
३०.०९.२०२० रोजीच्या शासन निर्णयान्वये मान्यता देण्यात आली आहे. सहकार, पणन व वस्त्रोद्योग विभाग, शासन निर्णय क्र.योजना १०२०/प्र.क्र.१८३/२१-स, दि.०९.१०.२०२० रोजीच्या शासन निर्णयानुसार प्रकल्प राबविण्याकरिता संस्था नोंदणी अधिनियम १८६० अन्वये महाराष्ट्र अॅग्रीबिझनेस नेटवर्क प्रकल्प (MAGNET) संस्था स्थापन करण्यात आलेली आहे. त्यानुसार मॅग्नेट संस्थेमार्फत सदर प्रकल्पाची अंमलबजावणी करण्यात येत आहे. सहकार, पणन व वस्त्रोद्योग विभाग, शासन निर्णय क्र. कृपमं ०११८ /प्र.क्र.१३/२१-स, दि.१९.१०.२०२० रोजीच्या शासन निर्णयानुसार प्रकल्पाचे सनियंत्रण करणे, प्रकल्प अंमलबजावणीमध्ये धोरणात्मक बदल करणे, अंदाजपत्रक व प्रशासकीय बाबींना मान्यता व आवश्यकतेनुसार त्यामध्ये बदल करणेसाठी मुख्य सचिव यांच्या अध्यक्षतेखाली राज्यस्तरीय सुकाणू समिती स्थापन करण्यात आलेली आहे. प्रकल्प अंमलबजावणीच्या दृष्टीने आवश्यक मनुष्यबळाचा आकृतीबंध प्रकल्पाच्या लोन निगोशिएशनच्या बैठकीत आशियाई विकास बँक, केंद्रीय अर्थव्यवहार विभाग, वित्त मंत्रालय, भारत सरकार आणि राज्य शासनाच्या प्रतिनिधींसोबत झालेल्या चर्चेअंती अंतिम करण्यात आलेला होता. दि.३० सप्टेंबर २०२० च्या शासन निर्णयानुसार सदर मनुष्यबळ आकृतीबंधास राज्यस्तरीय सुकाणू समितीची मान्यता आवश्यक होती. त्यानुसार दि.०७.१०.२०२१ रोजी मा. मुख्य सचिव यांच्या
# Page 2
शासन निर्णय क्रमांक: मॅग्नेट ०६२१/प्र.क्र.१०८/२१-स,
अध्यक्षतेखाली झालेल्या राज्यस्तरीय सुकाणू समितीच्या बैठकीत एकूण ११६ पदांच्या आकृतीबंधास देण्यात आलेल्या मान्यतेस अनुसरून, शासन पत्र क्रमांक मॅग्नेट-०९२०/प्र.क्र.१७६/२१-स, दि.२१.१०.२०२१ अन्वये इतिवृत्त निर्गमित केले आहे. तद्नंतर नवीन पदनिर्मिती, पदांचे पुनरुज्जिवन व पदांचे आढावे इत्यादी प्रस्तावांची सखोल तपासणी करण्यासाठी वित्त विभागाने दि.१०.९.२००१ च्या शासन निर्णयान्वये स्थापन केलेल्या उच्चस्तरीय सचिव समितीच्या दि.२९.०४.२०२२ रोजीच्या बैठकीत मॅग्नेट प्रकल्पांतर्गत प्रकल्प व्यवस्थापन कक्षासाठी ४४ व प्रकल्प अंमलबजावणी कक्षासाठी ७२ अशी एकूण ११६ पदे प्रतिनियुक्तीने अथवा कंत्राटी पद्धतीने भरण्यासाठी निर्माण करण्यास दिलेल्या मान्यतेस अनुसरून वित्त विभागाचे पृष्ठांकन क्रमांक पदनि- २०२२ / प्र.क्र.०६ / आपुक दिनांक २३.५.२०२२ अन्वये इतिवृत्त निर्गमित केले आहे. त्यानुसार महाराष्ट्र ॲग्रीबिझनेस नेटवर्क प्रकल्पाकरिता मॅग्नेट प्रकल्पांतर्गत प्रकल्प व्यवस्थापन कक्षासाठी ४४ व प्रकल्प अंमलबजावणी कक्षासाठी ७२ अशी एकूण ११६ पदे प्रतिनियुक्तीने अथवा कंत्राटी पद्धतीने भरण्यासाठी निर्माण करण्यास मान्यता देण्याची बाब शासनाच्या विचाराधीन होती.
शासन निर्णयः नवीन पदनिर्मिती, पदांचे पुनरुज्जिवन व पदांचे आढावे इत्यादी प्रस्तावांची सखोल तपासणी करण्यासाठी वित्त विभागाने दि.१०.९.२००१ च्या शासन निर्णयान्वये स्थापन केलेल्या उच्चस्तरीय सचिव समितीच्या दि.२९.०४.२०२२ रोजीच्या बैठकीत विषय क्रमांक २१ नुसार दिलेल्या मान्यतेस अनुसरून महाराष्ट्र ॲग्रीबिझनेस नेटवर्क प्रकल्पांतर्गत प्रकल्प व्यवस्थापन कक्षासाठी ४४ व प्रकल्प अंमलबजावणी कक्षासाठी ७२ अशी एकूण ११६ पदे विवरण पत्र अ मध्ये नमूद केल्याप्रमाणे प्रतिनियुक्तीने अथवा कंत्राटी पद्धतीने भरण्यासाठी निर्माण करण्यास शासन मान्यता देण्यात येत आहे.
२. महाराष्ट्र ॲग्रीबिझनेस नेटवर्क (MAGNET) प्रकल्पाकरिता मंजूर करण्यात आलेल्या एकूण ११६ पदांपैकी प्रकल्प व्यवस्थापन कक्षासाठी व प्रकल्प अंमलबजावणी कक्षांसाठी आवश्यकतेनुसार प्रत्यक्ष पदे भरण्याचे अधिकार प्रकल्प संचालक, मॅग्नेट प्रकल्प यांना राहतील. त्याचप्रमाणे कृषि पणन मंडळाकडून आवश्यक प्रतिनियुक्तीची पदे उपलब्ध न झाल्यास सदर पदे आवश्यकतेनुसार बाह्यस्त्रोत यंत्रणेद्वारे कंत्राटी तत्वावर नियुक्त करण्याचे अधिकार मॅग्नेट प्रकल्प संचालक यांना राहतील.
३. प्रकल्पांतर्गत बाह्यस्त्रोत यंत्रणेद्वारे नियुक्त करावयाच्या सर्व पदांवरील नियुक्त्या त्रयस्थ मनुष्यबळ पुरवठा संस्थेमार्फत प्रकल्प संचालकांच्या मान्यतेने करण्यात याव्यात. ज्या पदांची कामे बाह्य यंत्रणेद्वारे करून घेताना शासन परिपत्रक वित्त विभाग दि. २७.४.२०२२ मधील तरतुदींचे काटेकोरपणे पालन करण्यात यावे. प्रकल्प कालावधी संपुष्टात आल्यानंतर बाह्यस्त्रोत यंत्रणेद्वारे नियुक्ती दिलेल्या अधिकारी/कर्मचाऱ्यांच्या सेवा संपुष्टात येतील व कोणत्याही परिस्थितीत त्यांचा शासकीय सेवेत समावेश करण्यात येणार नाही. प्रकल्प संचालकांनी बाह्यस्त्रोत यंत्रणेशी करारनामा करतेवेळी याबाबत योग्य ती खबरदारी घ्यावी व बाह्यस्त्रोत यंत्रणेद्वारे नियुक्त अधिकारी / कर्मचाऱ्यांचा शासनावर कोणतेही दायित्व निर्माण होणार नाही याची दक्षता घ्यावी.
४. बाह्यस्त्रोत यंत्रणेद्वारे भरण्यात येणाऱ्या पदांना प्रस्तावित केलेले एकत्रित वेतन हे सदर पदाकरिता वेतनाची विहित केलेली कमाल मर्यादा आहे. वेतनाची विहित कमाल मर्यादा निश्चित करणे व त्यामध्ये
पृष्ठ ७ पैकी २
# Page 3
शासन निर्णय क्रमांक: मॅग्नेट ०६२१/प्र.क्र.१०८/२१-स,
आवश्यकतेनुसार बदल करण्याचे अधिकार मॅग्नेट संस्थेच्या नियामक मंडळास असतील. उमेदवाराची गुणवत्ता व अनुभव विचारात घेउन सदर पदाकरिता विहित केलेल्या कमाल वेतन मर्यादेत उचित वेतनावर पात्र उमेदवारांची नियुक्ती प्रकल्प संचालक करु शकतील. कंत्राटी अधिकारी / कर्मचाऱ्याच्या कामाचे प्रतिवर्ष मूल्यमापन करुन त्यांच्या वेतनात उत्तरोत्तर उचित वाढ करण्याचे अधिकार प्रकल्प संचालक यांना असतील.
५. महाराष्ट्र ॲग्रीबिझनेस नेटवर्क (MAGNET) प्रकल्पाकरिता मंजूर करण्यात आलेली एकूण ११६ पदे प्रकल्प कालावधीपर्यंत मॅग्नेट संस्थेच्या आस्थापनेवर अस्थायी स्वरुपात निर्माण करण्यात येत असून प्रकल्पाचा कालावधी संपुष्टात आल्यानंतर सदर पदे आपोआप व्यपगत होतील.
६. प्रकल्पामध्ये नियुक्त करावयाच्या सर्व पदांकरिता आवश्यक पदनिहाय शैक्षणिक अर्हता, अनुभव इ.
बाबी निश्चित करणे अथवा त्यामध्ये बदल करण्याचे अधिकार मॅग्नेट संस्थेच्या नियामक मंडळास राहतील.
७. महाराष्ट्र ॲग्रीबिझनेस नेटवर्क (MAGNET) प्रकल्पाकरिता एकूण ११६ मंजूर पदांच्या वेतन भत्त्यावरील व वेतनेतर खर्च " मागणी क्रमांक- व्ही ०३-४४३५ - इतर कृषिविषयक कार्यक्रमावरील भांडवली खर्च (०१), पणन आणि गुणवत्ता नियंत्रण १९०, सार्वजनिक क्षेत्रातील व इतर उपक्रमातील गुंतवणुका (०१) बाहय सहाय्यित प्रकल्प (०१) (०१) आशियाई विकास बँक सहाय्यित महाराष्ट्र अॅग्रीबिझनेस नेटवर्क प्रकल्प (मॅग्नेट) ( राज्य हिस्सा ३०%) (४४३५००४८ ), ५४ गुंतवणुका" ह्या लेखाशीर्षाखाली उपलब्ध तरतुदीमधून करण्यात यावा. त्यासाठी उप सचिव / सह सचिव ( पणन ) सहकार पणन व वस्त्रोद्योग विभाग, मंत्रालय, मुंबई यांना " नियंत्रण अधिकारी " आणि कार्यासन अधिकारी, रोख शाखा सहकार पणन व वस्त्रोद्योग विभाग, मंत्रालय, मुंबई यांना " आहरण व संवितरण अधिकारी " म्हणून घोषित करण्यात येत आहे.
८. सदर शासन निर्णय मा.मुख्य सचिव यांचे अध्यक्षतेखालील उच्चस्तरीय समितीने दिनांक २९ एप्रिल, २०२२ रोजीच्या बैठकीत दिलेल्या मान्यतेनुसार तसेच वित्त विभागाच्या अनौपचारीक संदर्भ क्र.३०३/आपुक, दि.१०.०६.२०२२, अनौपचारीक संदर्भ क्र. ४४/साउ,दि.२६.०६.२०२२ व अनौपचारीक संदर्भ क्र.१७१/२०२२/सेवा-९,दि.०७.०७.२०२२तसेच अन्वये दिलेल्या मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7