# Page 1
आशियाई विकास बँक (ADB) अर्थसहाय्यित महाराष्ट्र अॅग्रीबिझनेस नेटवर्क (मॅग्नेट) प्रकल्पांतर्गत Financial Intermediation Loan (FIL) घटकासाठीचा निधी मॅग्नेट संस्थेस अनुदान म्हणून वितरीत करण्यास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः लोखाशि-१२२१/प्र.क्र.२५८/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २० ऑक्टोबर, २०२२
वाचा:- १) शासन निर्णय सहकार, पणन व वस्त्रोद्योग विभाग क्रमांक कृपमं - ०११८/प्र.क्र.१३/ २१-स, दिनांक ३०.९.२०२०.
शासन निर्णय सहकार, पणन व वस्त्रोद्योग विभाग क्रमांक कृपमं-०११८/प्र.क्र.१३/२१-स, दिनांक ०९.१०.२०२०.
३) शासन निर्णय सहकार, पणन व वस्त्रोद्योग विभाग क्रमांक कृपमं-०११८/प्र.क्र.१३/२१-स, दिनांक १९.१०.२०२०.
प्रस्तावना : मा. मंत्रिमंडळाच्या दि. २९ जुलै २०२० रोजी झालेल्या बैठकीत घेण्यात आलेल्या निर्णयानुसार शासन निर्णय दि.३०.०९.२०२० अन्वये एकूण १४२.९० दशलक्ष अमेरिकन डॉलर एवढ्या रक्कमेचा आशियाई विकास बँक (ADB) अर्थसहाय्यित - महाराष्ट्र ॲग्रीबिझनेस नेटवर्क (मॅग्नेट) प्रकल्प मॅग्नेट संस्थेमार्फत राज्यातील सर्व जिल्ह्यांमध्ये ६ वर्षांसाठी राबविण्यास मान्यता देण्यात आलेली आहे. त्यापैकी ७०% निधी म्हणजेच १०० दशलक्ष अमेरिकन डॉलर आशियाई विकास बँकेकडून (ADB) अल्प व्याज दराने कर्ज स्वरुपात प्राप्त होणार आहे.
उर्वरित ३०% निधी म्हणजेच ४२.९ दशलक्ष अमेरिकन डॉलर राज्य शासनाचा स्व-निधी असणार आहे. केंद्र शासन व आशियाई विकास बँक यांच्यामध्ये कर्ज करार आणि महाराष्ट्र शासन, आशियाई विकास बँक व मॅग्नेट संस्था यांच्यामध्ये प्रकल्प करार दि. २६ ऑक्टोबर २०२१ रोजी करण्यात आलेला आहे. दि. ३१ डिसेंबर २०२१ पासून कर्ज कार्यान्वित (Loan Effective) झालेले असून प्रकल्पाच्या प्रत्यक्ष कामकाजास सुरूवात झालेली आहे.
राज्यातील शेतकरी उत्पादक संस्था व मुल्य साखळी गुंतवणुकदारांची मध्यम मुदत कर्ज व खेळत्या भांडवलाची गरज विचारात घेवून आशियाई विकास बँकेमार्फत Financial Intermediation Loan (FIL) या घटकाचा समावेश मॅग्नेट प्रकल्पामध्ये केलेला आहे. मॅग्नेट प्रकल्पाच्या प्रकल्प व्यवस्थापन पुस्तिकेतील निधी वितरणाबाबतच्या परिच्छेद क्र.२५ मध्ये आशियाई विकास बँक केंद्र शासनामार्फत राज्य शासनास कर्ज देईल आणि सदरची संपुर्ण रक्कम प्रकल्पाचा खर्च भागविण्यासाठी महाराष्ट्र शासन मॅग्नेट संस्थेस अनुदान स्वरूपात उपलब्ध करून देईल असे नमूद करण्यात आलेले आहे. प्रकल्प व्यवस्थापन पुस्तिकेस आशियाई विकास बँक, केंद्रीय अर्थ व्यवहार विभाग व मा. मुख्य सचिव यांचे अध्यक्षतेखालील राज्य स्तरीय सुकाणू समितीने मान्यता दिलेली आहे. राज्य शासनाकडून मॅग्नेट संस्थेस वितरीत केलेल्या निधीमधून Financial Intermediation Loan
# Page 2
शासन निर्णय क्रमांकः लोखाशि-१२२१/प्र.क्र.२५८/२१-स
(FIL) या घटकांतर्गत मॅग्नेट संस्थेद्वारे निवड करण्यात आलेल्या भागीदारी वित्तीय संस्थांना (राष्ट्रीयकृत बँक / व्यावसायिक बँक / बिगर बँकींग वित्तीय कंपन्या (NBFC)) कर्ज स्वरूपात उपलब्ध करून देण्यात येईल.
उपरोक्त वस्तुस्थिती विचारात घेवून महाराष्ट्र ॲग्रीबिझनेस नेटवर्क ”(MAGNET) या प्रकल्पांतर्गत Financial Intermediation Loan (FIL) या घटकासाठीचा निधी शासनाच्या मॅग्नेट संस्थेस अनुदान स्वरूपात वितरीत करण्याची बाब शासनाच्या विचाराधीन होती.
शासन निर्णय : आशियाई विकास बँक (ADB) अर्थसहाय्यित महाराष्ट्र ॲग्रीबिझनेस नेटवर्क (MAGNET) प्रकल्प राबविणेकरीता महाराष्ट्र शासनाचे वतीने मॅग्नेट संस्थेची स्थापना करण्यास संदर्भ क्र. २ येथील शासन निर्णयान्वये मान्यता दिलेली आहे.
२. मा. मंत्रीमंडळाच्या दि.२०.१०.२०२२ रोजी झालेल्या बैठकीतील निर्णयानुसारआशियाई विकास बँक अर्थसहाय्यित महाराष्ट्र ॲग्रीबिझनेस नेटवर्क (मॅग्नेट) प्रकल्पाच्या Financial Intermediation Loan (FIL) या घटकासाठी राज्य शासनाकडून देण्यात येणारा निधी मॅग्नेट संस्थेस अनुदान म्हणून वितरीत करण्यास मान्यता देण्यात येत आहे.
३. प्रकल्प व्यवस्थापन पुस्तिकेत नमूद केलेल्या कार्यपध्दतीनुसारच प्रकल्प संचालक, मॅग्नेट संस्था यांनी कार्यवाही करण्याबाबत दक्षता घ्यावी.
४. सदर शासन निर्णय मा. मंत्रीमंडळाच्या दि.२०.१०.२०२२ रोजी झालेल्या बैठकीतील निर्णयानुसार निर्गमित करण्यात येत आहे.
# Page 3