# Page 1
सन २०२१-२२ मधील अर्थसंकल्पित तरतूदीचे वितरण करणेबाबत.
डॉ. पंजाबराव देशमुख व्याज सवलत योजना (सर्वसाधारण) (२४२५१००९) - ३३ अर्थसहाय्य
महाराष्ट्र शासन
सहकार पणन व वस्त्रोद्योग विभाग
शासन निर्णय क्र. संकीर्ण ०५२१/प्र.क्र. ६२/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १६ फेब्रुवारी, २०२२
वाचा : १. सहकार, पणन व वस्त्रोद्योग विभाग, शासन निर्णय क्रमांक सीसीआर ०६१२/ प्र.क्र.२६९/२-स, दिनांक ०३/१२/२०१२ २. सहकार, पणन व वस्त्रोद्योग विभाग, शासन निर्णय, क्रमांक संकीर्ण-०५२१/ प्र.क्र.६०/१८- स, दिनांक ११/०६/२०२१ ३. सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र जा.क्र.कृषीपत-८/जुलै २१ अधि./पुरवणी मागणी/२०२१, दिनांक १७/०६/२०२१.
४. वित्त विभाग, शासन परिपत्रक क्र. पूरक - २०२१/प्र.क्र.७८/अर्थ-३, दिनांक २०/०७/२०२१ ५. सहकार, पणन व वस्त्रोद्योग विभाग, शासन निर्णय क्रमांक अर्थसं-०६२१/प्र.क्र.७०/ १८-स, दिनांक ०८/१०/२०२१ ६. सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र जा.क्र.कृषीपत-८/डॉपंदेव्यासयो/बीडीएसमागणी २०२१, दिनांक १५/११/२०२१.
प्रस्तावना :
राज्यातील शेतकऱ्यांना सहकारी कृषी पत संस्थांमार्फत व्याज दरात वसुलीशी निगडीत प्रोत्साहनात्मक सवलत देण्याचा निर्णय शासनाने दिनांक २४/११/१९८८ च्या शासन निर्णयान्वये घेतला आहे. त्यानुसार दिनांक ०२/११/१९९१ च्या शासन निर्णयानुसार डॉ. पंजाबराव देशमुख व्याज सवलत योजना दिनांक ०१/०४/१९९० पासून पीक कर्ज घेतलेल्या शेतकऱ्यांना लागू करण्यात आली आहे. या योजनेअंतर्गत सहकारी कृषी पतसंस्थेकडून पीक कर्ज घेणाऱ्या व त्याची प्रतिवर्षी ३० जूनपर्यंत संपूर्ण परतफेड करणाऱ्या शेतकऱ्यांना व्याज सवलत देण्यात येत आहे. राष्ट्रीयकृत बँका, ग्रामीण बँका व खाजगी बँकांकडून कर्ज घेणाऱ्या शेतकऱ्यांनाही सदर योजना लागू आहे. मात्र थकीत कर्जास, तसेच, मध्यम मुदत व दीर्घ मुदत कर्जास सदरची योजना लागू नाही. या योजनेअंतर्गत शेतकऱ्यांना सहकारी कृषी पतसंस्थांमार्फत व बँकांमार्फत मिळणाऱ्या पीक कर्जावरील व्याज दराशी निगडीत व्याज सवलत देण्यात येत आहे. दिनांक ०३/१२/२०१२ रोजीच्या शासन निर्णयानुसार रूपये १.०० लाखापर्यंतच्या पीक कर्जावर वार्षिक ३% व त्यापुढील रूपये ३.०० लाखापर्यंतच्या पीक कर्जावर वार्षिक १% दराने
# Page 2
शासन निर्णय क्रमांक: संकीर्ण ०५२१/ प्र.क्र.६२/१८-स
व्याज सवलत लागू करण्यात आलेली होती. तसेच शासनाने दिनांक ११/०६/२०२१ रोजीच्या शासन निर्णयान्वये रू. ३.०० लाख मर्यादेपर्यंत अल्प मुदत पीक कर्ज घेऊन त्याची मुदतीत परतफेड करणाऱ्या शेतकऱ्यांना केंद्र शासनाचे ३% व्याज सवलत विचारात घेऊन सदर कर्ज शेतकऱ्यांना शुन्य टक्के (०%) दराने उपलब्ध होणार आहे.
सन २०२१-२२ मध्ये रू.४३९००.०० लाख एवढे प्रस्ताव निधी अभावी प्रलंबित असल्यामुळे सन २०२१-२२ ची मंजूर अर्थसंकल्पीय तरतूद वगळता रू. ३३५००.०० लाखाची पुरवणी मागणी जुलै, २०२१ च्या पावसाळी अधिवेशनात सादर करण्यात आली होती. त्यापैकी रू.९६००.०० लाख इतकी मागणी मंजूर करण्यात आली असून सदर रक्कमेच्या ६०% इतका निधी नियोजन व वित्त विभागाच्या मान्यतेने वितरीत करण्यास मान्यता देण्यात आली आहे. त्यानुषंगाने रू. ५७६०.०० लाख निधी वितरीत करण्याची बाब शासनाच्या विचाराधीन होती.
शासन निर्णय :
सन २०२१-२२ वर्षात डॉ.पंजाबराव देशमुख व्याज सवलत योजनेअंतर्गत (२४२५ १००९)-३३ अर्थसहाय्य या लेखाशिर्षाखाली जुलै, २०२१ च्या पावसाळी अधिवेशनात पुरवणी मागणीद्वारे रू. ९६००.०० लाख एवढी रक्कम मंजूर करण्यात आली आहे. सदर रक्कमेपैकी नियोजन व वित्त विभागाच्या मान्यतेने ६०% म्हणजेच रू.५७६०.०० लाख (रूपये सत्तावन्न कोटी साठ लाख फक्त) एवढ्या निधीचे वितरण करण्यास या शासन निर्णयान्वये मान्यता देण्यात येत आहे.
२. सदर तरतूद संबंधित संस्थांना अदा करण्यासाठी V0004-सहायक निबंधक (अर्थसंकल्प आणि नियोजन) आयुक्त, सहकार, पुणे यांना नियंत्रक अधिकारी म्हणून घोषित करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करून हा खर्च किती वेळेत होईल हे सहकार आयुक्त व निबंधक, सहकारी संस्था, महाराष्ट्र राज्य, पुणे यांनी पहावे. तसेच याबाबतचा अहवाल व विकास मंडळनिहाय खर्चाची माहिती वेळो वेळी शासनास पाठवावी.
३. सदरहू रक्कम मागणी क्र.व्ही - २ मुख्यलेखाशिर्ष " २४२५ सहकार - (१०७), सहकारी पत संस्थांना सहाय्य (०२) व्याजात सवलत (०२)(०४) डॉ.पंजाबराव देशमुख व्याज सवलत योजना (कार्यक्रम ) ( दत्तमत) (२४२५१००९) ३३, अर्थसहाय्य ", या लेखाशिर्षाखालील सन २०२१-२२ या वर्षासाठी उपलब्ध असलेल्या तरतूदीमधून सदर रक्कम खर्च करण्यात यावी.
४. सदर शासन निर्णय नियोजन विभागाच्या सहमतीने व त्यांचे अनौपचारिक संदर्भ क्र. ३८४/१४३१, दि. २६/११/२०२१ तसेच वित्त विभागाच्या सहमतीने व त्यांचे अनौपचारीक संदर्भ क्र. ५३/व्यय-२, दि. २५/०१/२०२२ अन्वये प्राप्त झालेल्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: संकीर्ण ०५२१/ प्र.क्र.६२/१८-स