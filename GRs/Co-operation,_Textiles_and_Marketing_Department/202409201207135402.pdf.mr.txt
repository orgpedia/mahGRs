# Page 1
सन २०१४-१५ या वर्षातील रुपांतरीत
कर्जावरील सन २०१५-१६ या वर्षाचे संपुर्ण
व्याज व पुढील चार वर्षाचे ६ टक्के दराने व्याज
अदा करण्याच्या अनुषंगाने निधी वितरीत
करणेबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र.अर्थसं ०५२४/ प्र.क्र.१४५/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २०.०९.२०२४
वाचा :-
१. शासन निर्णय, सहकार, पणन व वस्त्रोद्योग विभाग क्र. बैठक ०४१५/प्र.क्र.१२६/२-स,
दिनांक २९.०७.२०१५.
२. शासन निर्णय, सहकार, पणन व वस्त्रोद्योग विभाग क्र. बैठक ०२२३/प्र.क्र.३७/१८-स,
दिनांक १२.०१.२०२४.
३. वित्त विभाग, शासन परिपत्रक, क्र. अर्थसं- २०२४/प्र.क्र.३४/अर्थ-३, दि.०१.०४.२०२४.
४. शासन निर्णय, सहकार, पणन व वस्त्रोद्योग विभाग क्र. पुनर्वि-२३२४/प्र.क्र.२५/२०२४/१७-स
दि.३०.०३.२०२४.
५. वित्त विभाग, शासन परिपत्रक, क्र. पूरक- २०२४/प्र.क्र.७९/अर्थ-३,दि.२९.०७.२०२४.
प्रस्तावना :-
सन २०१४-१५ या आर्थिक वर्षात नैसर्गिक आपत्तीने बाधित झालेल्या जिल्हयातील
शेतकऱ्यांनी घेतलेल्या अल्पमुदत कर्जाचे मध्यम मुदत कर्जात रुपांतर करुन जे शेतकरी या
रुपांतरीत कर्जाचा प्रत्येक वार्षिक हप्ता बँकेस विहीत मुदतीत परत करतील अशा शेतकऱ्यांच्या
कर्जावरील सन २०१५-१६ या वर्षाचे संपूर्ण व्याज व त्यापुढील चार वर्षाचे ६% दराने होणारे व्याज
शासनामार्फत अदा करण्यास संदर्भ क्र. १ मधील दि.२९.०७.२०१५ च्या शासन निर्णयाद्वारे मान्यता
देण्यात आली आहे. तथापि, रुपांतरीत कर्जाचा वार्षिक हप्ता विहीत मुदतीत परत करण्याची व हे
शेतकरी नैसर्गिक आपत्तीने बाधित असण्याची अट शिथील करुन शेतकऱ्यांना देय असलेले व्याज
रुपांतरीत कर्जावरील व्याजमाफी (२४२५ २५०६) या योजनेंतर्गत अदा करण्यास विशेष बाब म्हणून
संदर्भ क्र. २ मधील दि. १२.०१.२०२४ च्या शासन निर्णयाद्वारे मान्यता देण्यात आली आहे. त्यानुसार
सन २०२४-२५ या आर्थिक वर्षात रुपांतरीत कर्जावरील व्याजमाफी (कार्यक्रम) (२४२५ २५०६) ३३,
अर्थसहाय्य या योजनेअंतर्गत उपलब्ध करण्यात आलेला रु. २,७६,२१,३३३/- इतका निधी वितरीत
करण्याची बाब शासनाच्या विचाराधीन होती.
शासन निर्णय :-
सन २०२४-२५ या आर्थिक वर्षात रुपांतरीत कर्जावरील व्याजमाफी (कार्यक्रम) (२४२५ २५०६)
३३, अर्थसहाय्य या योजनेअंतर्गत वित्त विभागाच्या मान्यतेने रु. २,७६,२१,३३३/- इतका निधी
रत्नागिरी जिल्हयातील सन २०१४-१५ या वर्षातील पिक कर्जाचे पुनर्गठन झालेल्या शेतकऱ्यांचे सन
२०१५-१६ या वर्षाचे संपूर्ण व्याज व पुढील चार वर्षाचे ६% दराने होणारे व्याज अदा करण्यासाठी
# Page 2
शासन निर्णय क्रमांकः अर्थसं ०५२४/ प्र.क्र.१४५/१८-स
रुपांतरीत कर्जावरील व्याजमाफी (कार्यक्रम) (२४२५ २५०६) ३३, अर्थसहाय्य या लेखाशिषांतर्गत
वितरीत करण्यास शासन मान्यता देण्यात येत आहे.
२. वित्त विभाग, शासन परिपत्रक, क्र.अर्थसं-२०२४/प्र.क्र.३४/अर्थ-३, दिनांक ०१/०४/२०२४
मधील तपासणी सूचीप्रमाणे सर्व बाबींची सदर प्रकरणी पूर्तता होत आहे.
३. वरीलप्रमाणे मंजूर करण्यात आलेला निधी संबंधित बँकांना वितरीत करताना आहरण व
संवितरण अधिकारी यांनी सदर रकमेबाबत उपयोगिता प्रमाणपत्र प्राप्त करून घ्यावे व त्याची प्रत
शासनास सादर करावी.
४. सहकार आयुक्त व निबंधक, सहकारी संस्था, महाराष्ट्र राज्य, पुणे यांनी वित्त विभागाच्या
उपरोक्त वाचा क्र.३ येथील शासन परिपत्रकातील सूचनांचे पालन करावे.
५. सदर तरतूद संबंधित बँकांना अदा करण्यासाठी V०००४-सहायक निबंधक (अर्थसंकल्प आणि
नियोजन), अधीन सहकार आयुक्त व निबंधक, सहकारी संस्था, महाराष्ट्र राज्य, पुणे यांना नियंत्रक
अधिकारी म्हणून घोषित करण्यात येत आहे. तसेच लेखाधिकारी, अधीन सहकार आयुक्त व
निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषित
करण्यात येत आहे. सदर निधी आहरण करून हा खर्च वेळेत होईल हे सहकार आयुक्त व निबंधक,
सहकारी संस्था, महाराष्ट्र राज्य, पुणे यांनी पहावे. तसेच याबाबतचा अहवाल व विकास मंडळनिहाय
खर्चाची माहिती वेळोवेळी शासनास सादर करावी.
६. सदरहू रक्कम मागणी क्र.व्ही - २ मुख्यलेखाशिर्ष " २४२५ सहकार - (१०७), सहकारी पत
संस्थांना सहाय्य (०१) (१५) - रुपांतरीत कर्जावरील व्याजमाफी (कार्यक्रम) ३३, अर्थसहाय्य " या
लेखाशिर्षाखाली सन २०२४-२५ या वर्षासाठी उपलब्ध असलेल्या तरतूदीमधून खर्च करण्यात यावी.
७. सदर शासन निर्णय नियोजन विभागाचा अनौपचारीक संदर्भ क्रमांक अनौ.सं.क्र.
४१५/का.१४३१, दि.१३.०८.२०२४ अन्वये तसेच वित्त विभागाचा अनौपचारीक संदर्भ क्रमांक अनौ.सं.
५६०/२०२४/व्यय-२, दि.२६.०८.२०२४ अन्वये प्राप्त झालेल्या सहमतीने निर्गमित करण्यात येत
आहे.
८. सदरचा शासन निर्णय, महाराष्ट्र शासनाच्या www.maharashtra.gov.in या संकेत स्थळावर
# Page 3