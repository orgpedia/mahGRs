# Page 1
भाडेतत्वावरील कर्मवीर काकासाहेब वाघ
सहकारी साखर कारखाना लि.,
काकासाहेबनगर, ता. निफाड, जि. नाशिक
साखर कारखान्याने आकारलेले व्याज माफ
करणेबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. ससाका ०७२४/प्र.क्र.६६/३ स
मंत्रालय, सहावा मजला, विस्तार इमारत,
मादाम कामा मार्ग, हुतात्मा राजगुरु चौक, मुंबई - ४०० ०३२
दि. १५ ऑक्टोबर, २०२४
संदर्भ : साखर आयुक्त, महाराष्ट्र राज्य, पुणे यांचे दि.१८.०६.२०२४ रोजीचे पत्र.
प्रस्तावना :
कर्मवीर काकासाहेब वाघ सहकारी साखर कारखाना लि., काकासाहेबनहर, ता. निफाड,
------------------------------------------------------------------------------------------------
| हा कारखाना ऊस गाळप हंगाम २०१२-१३ पासून २०१७-१८ पयंत ६ वर्षासाठी |
| भाडेकरारावर चालविण्यास घेतला होता. सदर कारखाना भाडेतत्वावर चालवित असताना |
| सुरुवातीचे तीन हंगामामध्ये (२०१२-१३, २०१३-१४, २०१४-१५ ) उसाचे जास्त गाळप होण्यासाठी |
| सर्वतोपरी प्रयत्न करुनही उसाचे गाळप कमी झाले. त्यामुळे कारखान्यास आर्थिक अडचण निर्माण |
| झाली. त्यानंतर गाळप हंगाम २०१५-१६ मध्ये दुष्ट्काळ असल्यामुळे ऊसाअभावी कारखाना बंद |
| ठेवावा लागला व हंगाम २०१६-१८ व २०१७-१८ या दोन हंगामामध्ये अत्यंत कमी ऊस गाळप झाले. |
| असे असताना कामगारांनी ले-ऑफवर जाण्यास नकार दिला. त्यामुळे कामगारांना कामावर हजर |
| नसतांना सुध्दा पूर्ण पगार ग्रॅच्यूईटी, बैठा भत्ता, बोनस रक्कम व भविष्ट्य निर्वाह निधी व्याजासह |
| रक्कम अदा करावी लागत आहे. त्यामुळे कारखान्यास आर्थिक अडचणीला सामोरे जावे लागत |
| असल्यामूळे सदर कारखान्याचे सन २०१२-सन २०१७ या कालावधीत आकारलेले व्याज व |
| भाडेपट्टा माफ करण्याबाबत कार्यकारी अध्यक्ष व व्यवस्थापकीय संचालक, छत्रपती संभाजी राजे |
| साखर उद्योग लि. यांनी विनंती केली आहे. त्यानुसार साखर आयुक्त, महाराष्ट्र राज्य, पुणे यांनी |
| संदर्भीय पत्रान्वये भाडेपट्ट्ावरील कर्मवीर काकासाहेब वाघ सहकारी साखर कारखान्याच्या |
| आवसायकाने आकारलेले व्याज व तीन हंगामाचा भाडेपट्टा माफ करणेबाबतचा प्रस्ताव शासनास |
| सादर केला आहे. |
------------------------------------------------------------------------------------------------
उपरोक्त बाब व साखर आयुक्त यांनी सादर केलेला प्रस्ताव विचारात घेता,
भाडेपट्ट्ावरील कर्मवीर काकासाहेब वाघ सहकारी साखर कारखान्याने आकारलेले व्याज माफ
करण्याची बाब शासनाच्या विचाराधीन होती.
पृष्ट्ठ ३ पैकी १
# Page 2
शासन निर्णय क्रमांकः ससाका ०७२४/प्र.क्र.६६/३ स
शासन निर्णय :
कर्मवीर काकासाहेब वाघ सहकारी साखर कारखाना लि., काकासाहेबनगर, ता. निफाड,
जि. नाशिक हा कारखान्याचा हंगाम २०१२-१३ ते २०१४-१५ या तीन हंगामातील भाडेपट्टा रक्कम
रु.९.२३ कोटी असून त्यापैकी रु. १.५६ कोटी कारखान्याने भांडवली खर्च केला आहे. तो वजा
जाता रु. ७.६७ कोटी भाडेपट्ट्ावरील माहे नोव्हेंबर, २०१५ पासून ते मे २०२४ अखेर व्याज
रू.१०.७७ कोटी अशी एकूण रक्कम रू.१८.४४ कोटी एवढी रक्कम देय ठरते. तसेच, पुढील ऊस
गाळप हंगाम २०१५-१६ ते २०१७-१८ या तीन हंगामामधील भाडेपट्टा व क्रशिंग चाजेससह भाडेपट्टा
रक्कम रू.६.५६ कोटी व त्यावरील माहे मे, २०२४ अखेर पयंत व्याज रक्कम रु.६.४० कोटी असे
एकूण रू.१२.९६ कोटी एवढी रक्कम देय ठरते.
अशाप्रकारे हंगाम २०१२-१३ ते २०१७-१८ या कालावधीमधील एकूण रक्कम रू.३१.४०
कोटी एवढी रक्कम देय ठरते. त्यापैकी, रु.१७.१७ कोटी इतकी व्याजाची रक्कम माफ करण्यास
प्रस्तुत प्रकरणी विविध न्यायालयात सुरु असलेल्या याचिकेबाबत न्यायालयांनी दिलेले निर्णय
विचारात घेऊन विधी व न्याय विभागाचे अभिप्राय घेऊन मंजूरी देण्यास मान्यता देण्यात येत आहे.
तसेच, उर्वरित भाडेपट्ट्ाची रक्कम रु. १४.२३ कोटी छत्रपती संभाजीराजे साखर उद्योग लि. यांनी
कर्मवीर काकासाहेब वाघ या साखर कारखान्यास देण्यात यावी.
साखर आयुक्त, पुणे यांनी भाडेतत्वावरील कर्मवीर काकासाहेब वाघ सहकारी साखर
कारखाना व छत्रपती संभाजीराजे साखर उद्योग लि. यांच्यामध्ये झालेला करारनामा, विविध
न्यायालयात दाखल केलेल्या याचिका व त्यावरील निर्णय तसेच प्रलंबित याचिका विचारात घेऊन,
व्याजाची रक्कम माफ करता येईल का याबाबत वस्तुस्थितीदर्शक अहवाल विधि व न्याय विभागाचे
अभिप्राय घेण्यासाठी सादर करावा.
सदर शासन निर्णय मा. मंत्रीमंडळाच्या दि.१०.१०.२०२४ रोजी झालेल्या बैठकीतील
निर्णयानुसार व वित्त विभागाच्या अनौपचारिक संदर्भ क्र. ५०७/२०२४/व्यय-२, दि.०६.०८.२०२४
अन्वये दिलेल्या अभिप्रायानुसार निर्गमित करण्यात येत आहे.
सदर शासन निर्णय महाराष्ट्र शासनाच्या संकेतस्थळावर उपलब्ध करण्यात आला असून
त्याचा संकेतांक २०२४१०१५१४३२३८३००२ असा आहे. हा आदेश डिजीटल स्वाक्षरीने साक्षांकित
करुन काढण्यात येत आहे.
महाराष्ट्र राज्यपाल यांच्या आदेशानुसार व नावाने,
(अं.पां.शिंगाडे)
उप सचिव, महाराष्ट्र शासन
प्रत:
१.मा.राज्यपाल महोदय यांचे खाजगी सचिव.
२.मा.मुख्य सचिव, महाराष्ट्र राज्य, मंत्रालय, मुंबई.
पृष्ट्ठ ३ पैकी २
# Page 3
शासन निर्णय क्रमांकः ससाका ०७२४/प्र.क्र.६६/३ स
३.मा.मुख्यमंत्री महोदय यांचे अपर मुख्य सचिव, मंत्रालय, मुंबई.
४.मा.उपमुख्यमंत्री महोदय यांचे प्रधान सचिव, मंत्रालय, मुंबई.
५.अपर मुख्य सचिव, वित्त विभाग, मंत्रालय, मुंबई.
६.अपर मुख्य सचिव, (सहकार व पणन), सहकार, पणन व वस्त्रोद्योग विभाग, मंत्रालय, मुंबई.
७.मा.मंत्री (सहकार)यांचे खाजगी सचिव, मंत्रालय, मुंबई.
८.साखर आयुक्त, महाराष्ट्र राज्य, पुणे.
९.प्रादेशिक सहसंचालक (साखर), अहमदनगर.
१०.कार्यकारी अध्यक्ष व व्यवस्थापकीय संचालक, छत्रपती संभाजी राजे साखर उद्योग लि.,दिनदयाळनगर,
पो. पिंपळगाव, ता. जि. छत्रपती संभाजीनगर.
११.कार्यकारी संचालक, कर्मवीर काकासाहेब वाघ सहकारी साखर कारखाना लि., काकासाहेबनगर,ता.
निफाड, जि. नाशिक.
१२.महालेखापाल, महाराष्ट्र (लेखा व अनुज्ञेयता) मुंबई/नागपूर.
१३.महालेखापाल, महाराष्ट्र (लेखा परीक्षा) मुंबई/नागपूर.
१४.निवड नस्ती (कार्यासन ३-स).
पृष्ट्ठ ३ पैकी ३