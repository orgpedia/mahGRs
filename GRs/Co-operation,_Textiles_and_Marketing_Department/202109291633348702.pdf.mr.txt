# Page 1
वस्रोद्योग आयुक्तालय, नागपूर व आयुक्तालयाच्या अधिनस्त कार्यालयांमधील पदांवर पदोन्नती देण्याकरिता समिती स्थापन करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः संकीर्ण-२०२१/प्र.क्र.२७०/टेक्स-२
१६ वा मजला, नवीन प्रशासकीय भवन,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख: २९ सप्टेंबर, २०२१
वाचा- १) सहकार, पणन व वस्रोद्योग विभाग, शासन निर्णय क्र. यंत्रमाग-१००८/प्र.क्र.७३/टेक्स-२, दिनांक २९ मार्च, २००८ २) सामान्य प्रशासन विभाग, शासन निर्णय क्र. एसआरव्ही-२०१८/प्र.क्र.१५९/कार्यासन१२, दिनांक १ ऑगस्ट, २०१९
प्रस्तावना वस्रोद्योग आयुक्तालयातील गट-अ व गट-ब च्या पदावर पदोन्नती देण्याकरिता प्रधान सचिव (वस्रोद्योग) यांचे अध्यक्षतेखाली तसेच गट-क च्या पदांवर पदोन्नती देण्याकरिता आयुक्त (वस्रोद्योग), नागपूर यांचे अध्यक्षतेखाली निवड समिती संदर्भाधीन दिनांक २९ मार्च, २००८ च्या शासन निर्णयान्वये स्थापन करण्यात आलेली आहे. सामान्य प्रशासन विभाग, शासन निर्णय दिनांक १ ऑगस्ट, २०१९ अन्वये राज्य शासकीय अधिकारी/ कर्मचारी
यांना पदोन्नती देण्याकरिता अनुसरावयाच्या कार्यवाहीबाबतची एकत्रित मार्गदर्शक तत्वे निर्गमित करण्यात आलेली आहेत. सदर शासन निर्णयामधील परिच्छेद अ) (II) मध्ये विभागीय पदोन्नती समितीचे गठन करण्यासंदर्भातील
तरतूदी विहित केल्या आहेत. सदर तरतुदींनुसार वस्रोद्योग आयुक्तालय व वस्त्रोद्योग आयुक्तालयाच्या अधिनस्त कार्यालयांमधील गट-अ ते गट-क संवर्गातील पदांवर पदोन्नती देण्याकरिता समित्या स्थापन करण्याची बाब शासनाच्या विचाराधीन होती.
शासन निर्णय वस्रोद्योग आयुक्तालय, नागपूर या कार्यालयातील राजपत्रित व अराजपत्रित पदांवर पदोन्नती देण्याकरिता संदर्भाधीन दिनांक २९ मार्च, २००८ च्या शासन निर्णयान्वये गठीत केलेल्या समित्या बरखास्त करुन खालीलप्रमाणे समित्या स्थापन करण्यात येत आहेत:
आस्थापना मंडळाच्या कार्यकक्षेत नसलेल्या वस्त्रोद्योग आयुक्तालय, नागपूर व आयुक्तालयाच्या अधिनस्त कार्यालयांमधील गट-अ संवर्गातील पदांवर पदोन्नती देण्याकरिता समिती
---------------------------------------------------------------------------------------------------------------------------------------
|  | अपर मुख्य सचिव/ प्रधान सचिव / सचिव (वस्रोद्योग) सहकार, पणन व वस्रोद्योग विभाग, मंत्रालय, मुंबई | अध्यक्ष |
|  | आयुक्त (वस्रोद्योग), वस्रोद्योग आयुक्तालय, नागपूर | सदस्य |
| ३ | मागासवर्गीय प्रतिनिधी गट-अ संवर्गातील अधिकारी अथवा गट-अ संवर्गातील अधिकारी उपलब्ध नसल्यास गट-ब (राजपत्रित) संवर्गातील अधिकारी | सदस्य |
|  | सह सचिव/ उप सचिव (वस्रोद्योग) सहकार, पणन व वस्रोद्योग विभाग, मंत्रालय, मुंबई. | सदस्य-सचिव |
---------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण-२०२१/प्र.क्र.२७०/ टेक्स-२
आस्थापना मंडळाच्या कार्यकक्षेत नसलेल्या वस्त्रोद्योग आयुक्तालय, नागपूर व आयुक्तालयाच्या अधिनस्त कार्यालयांमधील गट-ब (राजपत्रित व अराजपत्रित) व गट-क संवर्गातील पदांवर पदोन्नती देण्याकरिता समिती
---------------------------------------------------------------------------------------------------------------------------------------
|  | आयुक्त (वस्रोद्योग), वस्रोद्योग आयुक्तालय, नागपूर | अध्यक्ष |
| २ | सहआयुक्त (तांत्रिक), वस्रोद्योग आयुक्तालय, नागपूर | सदस्य |
| ३ | मागासवर्गीय प्रतिनिधी गट-अ संवर्गातील अधिकारी अथवा गट-अ संवर्गातील अधिकारी उपलब्ध नसल्यास गट-ब (राजपत्रित) संवर्गातील अधिकारी | सदस्य |
| ४ | सहआयुक्त (प्रशासन), वस्त्रोद्योग आयुक्तालय, नागपूर | सदस्य-सचिव |
---------------------------------------------------------------------------------------------------------------------------------------
२. उपरोक्त समित्यांनी सामान्य प्रशासन विभागाच्या संदर्भाधीन दिनांक ०१ ऑगस्ट, २०१९ रोजीच्या शासन निर्णयान्वये तसेच शासनाने वेळोवेळी विहित केलेल्या कार्यपद्धतीचे पालन करावे.