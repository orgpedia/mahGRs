# Page 1
राज्यातील कृषी उत्पन्न बाजार समितीतील इलेक्ट्रॉनिक वजन काटयावर वजन करण्यात येणा-या पॅकबंद शेतमालावर तोलाई आकारणी संदर्भात शिफारस करण्याकरिता समिती गठीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृबास ०८१६/प्र.क्र.५०७/११-स
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दि. ०८ जानेवारी, २०१९.
संदर्भ: १) पणन संचालक, पुणे यांचे जा.क्र. पणन-५/कृउबास/इले.काटा/तोलाई/२०१४, दि.१६ डिसेंबर, २०१४.
२) सहकार, पणन व वस्त्रोद्योग विभाग, आदेश क्र. शिकाना-१२१४/प्र.क्र.३४/११-स, दि. २२.१२.२०१४.
३) सहकार, पणन व वस्त्रोद्योग विभाग, आदेश क्र. कृबास ०८१६/प्र.क्र.५०७/११-स, दि. १.१२.२०१८.
प्रस्तावना:
पणन संचालक, पुणे यांनी संदर्भाधिन क्र.१ येथील दि. १६ डिसेंबर, २०१४ रोजीच्या परिपत्रकानुसार ज्या बाजार समितीच्या आवारात इलेक्ट्रॉनिक काटे बसविण्यात आलेले आहेत. अशा ठिकाणी शेतमालाचे वजन इलेक्ट्रॉनिक काटयांवर होत असल्यामुळे, तेथे कुठल्याही प्रकारची तोलाई न आकारणेबाबत व त्याची कपात शेतक यांच्या शेतमालाच्या देयकातून वसूल न करण्याचे निर्देश दिले होते. या परिपत्रकाच्या अंमलबजावणीस शासनामार्फत दि. २२.१२.२०१४ रोजी स्थगिती देण्यात आली होती. सदरची स्थगिती मा. मुबंई उच्च न्यायालय, मुंबई येथे दाखल करण्यात आलेल्या याचिका क्र ६२३८/२०१६, व अवमान याचिका क्र.४७७/२०१८ प्रकरणी मा. न्यायालयाने दिलेले आदेश लक्षात घेऊन दि. १.१२.२०१८ रोजी उठविण्यात आली आहे. मात्र, इलेक्ट्रॉनिक वजन काट्यांवर शेतमाल मालाचे वजन करण्यात येत असेल तसेच पॅकबंद शेतमालावर तोलाई आकारण्यात यावी किंवा कसे? याबाबत सर्वकष विचार करुन निर्णय घेणे आवश्यक असल्यामुळे, यासंदर्भात शिफारस करण्याकरिता, पणन विभागाच्या नियंत्रणाखालील क्षेत्रिय कार्यालयातील अपर निबंधक दर्जाच्या अधिका-यांच्या अध्यक्षतेखाली समिती गठीत करण्याची बाब शासनाच्या विचाराधीन होती.
शासन निर्णय:
बाजार समितीत इलेक्ट्रॉनिक वजन काटयावर शेतमाल वजन करण्यात येत असलेल्या व पॅकबंद शेतीमालावर तोलाई आकारण्यात यावा किंवा कसे याबाबत शिफारस करण्याकरिता पणन विभागातील अपर निबंधक दर्जाच्या अधिका-यांच्या अध्यक्षतेखाली खालीलप्रमाणे समिती गठीत करण्यात येत आहे.
१. अपर निबंधक, सहकारी संस्था अध्यक्ष २. कार्यकारी संचालक, महाराष्ट्र राज्य, कृषी पणन मंडळ, पुणे सदस्य ३. मा. श्री. नरेंद्र पाटील, वि.प.स. सदस्य ४. उपसचिव (पणन) सहकार पणन व वस्त्रोद्योग विभाग, मंत्रालय, मुंबई सदस्य ५. प्रतिनिधी, सांगली चेंबर्स ऑफ कॉमर्स, सांगली सदस्य ६. श्री. विकास मगदूम, बाबा आढाव हमाल पंचायत प्रतिनिधी सदस्य श्री. नारायण पोटे, महाराष्ट्र राज्य माथाडी ट्रान्सपोर्ट आणि सदस्य आणि जनरल कामगार युनियन प्रतिनिधी ८. एक मान्यता प्राप्त शेतकरी संघटना प्रतिनिधी सदस्य ९. श्री. दिपक शिंदे, सरव्यवस्थापक, म.रा. कृ. प.मंडळ, पुणे सदस्य सचिव
# Page 2
शासन निर्णय क्रमांकः कृबास ०८१६/प्र.क्र.५०७/११-स
सदर समितीवर नियुक्त करण्यात आलेल्या अशासकीय सदस्यांना शासन निर्णय, क्र. प्रवास-१०१०/ प्र.क्र.२/सेवा-५ दि. ३.३.२०१० मध्ये नमूद केल्यानुसार सदर समिती राज्यस्तरावरील समिती समजून, प्रवास भत्ता व दैनिक भत्ता अनुज्ञेय आहे. या प्रित्यर्थ होणारा सर्व खर्च महाराष्ट्र राज्य कृषि पणन मंडळ, पुणे यांनी अदा करावा.