# Page 1
मुंबईतील कापड गिरण्यांच्या जमीन विक्री व विकास या संदर्भात स्थापित संनियंत्रण समितीवर करण्यात आलेल्या अध्यक्षांच्या नियुक्तीस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : एनटीसी-२०२१/प्र.क्र.७४/टेक्स-३
नवीन प्रशासन भवन, १४ वा मजला,
मादाम कामा रोड, हुतात्मा राजगुरू चौक,
मंत्रालयासमोर, मुंबई ४०० ०३२.
दिनांक : १० मार्च, २०२१.
वाचा : १) शासन निर्णय, सहकार, पणन व वस्त्रोद्योग विभाग क्र. मुमंस-२०००/९२३/प्र.क्र.२३१/ टेक्स- ३ दिनांक २९ डिसेंबर, २००१.
२) शासन निर्णय, सहकार, पणन व वस्त्रोद्योग विभाग क्र. मुमंस-२०००/९२३/प्र.क्र.२३१/ टेक्स-३, दिनांक १९ मे, २००३.
३) शासन निर्णय, सहकार, पणन व वस्त्रोद्योग विभाग क्र. एनटीसी-२०२१/प्र.क्र.१४२/ टेक्स-३, दिनांक २९ सप्टेंबर, २०११.
४) शासन निर्णय, सहकार, पणन व वस्त्रोद्योग विभाग क्र. हातमाग-२०१४/प्र.क्र.१५/ टेक्स-३, दिनांक २६ ऑगस्ट, २०१४.
५) शासन निर्णय, सहकार, पणन व वस्त्रोद्योग विभाग क्र. एनटीसी-२०११/प्र.क्र.१४२/ टेक्स-३, दिनांक ७ मे, २०१६.
६) शासन निर्णय, सहकार, पणन व वस्त्रोद्योग विभाग क्र. एनटीसी-२०११/प्र.क्र.१४२/ टेक्स-३, दिनांक १६ नोव्हेंबर, २०१६.
७) आयुक्त, महानगरपालिका, मुंबई यांचे पत्र दिनांक ८ मार्च, २०२१.
प्रस्तावना : बृहन्मुंबई महानगरपालिका विकास नियंत्रण नियमावली १९९१ मधील नियम ५८ हा
बृहन्मुंबईतील कापड गिरण्यांच्या जमीन विक्रीशी संबंधित आहे. या नियमाच्या पोटनियम (९) नुसार कापड गिरण्यांचे पुनरुज्जीवन, आधुनिकीकरण, स्थलांतरण या संदर्भातील अंमलबजावणी
सुयोग्य रितीने होते किंवा कसे आणि संबंधित गिरण्यांच्या जमीन विक्रीतून उपलब्ध होणारा निधी विकासाच्या योग्य कारणासाठी विनियोगात आणला जातो किंवा कसे यावर लक्ष ठेवण्यासाठी मा.
उच्च न्यायालयाच्या सेवानिवृत्त न्यायाधिशांच्या अध्यक्षतेखाली संनियंत्रण समिती नेमण्याची तरतूद आहे. त्यास अनुसरुन सहकार, पणन व वस्त्रोद्योग विभागाच्या दिनांक २९.१२.२००१ च्या शासन निर्णयान्वये समिती गठीत करण्यात आली आहे. या समितीचे पुनर्गठन वर नमूद दि. १९.०५.२००३ च्या शासन निर्णयान्वये करण्यात आले आहे. दि. २९.०९.२०११ च्या शासन
# Page 2
शासन निर्णय क्रमांकः एनटीसी-२०२१/प्र.क्र.७४/टेक्स-३
निर्णयान्वये ह्या समितीवर मा. मुंबई उच्च न्यायालयाचे सेवानिवृत्त न्यायाधिश श्री. ए.एस. अग्यार यांची ३ वर्षाच्या कालावधीसाठी नियुक्ती करण्यात आली होती. सदर कालावधी संपुष्टात आल्यानंतर व मा. श्री. अग्यार यांनी इच्छुकता कळविल्याने ह्या समितीवर दि. ७ मे, २०१६ च्या शासन निर्णयान्वये मा. श्री. अग्यार यांना दिनांक २८.९.२०१६ पर्यंत मुदतवाढ देण्यात आली होती.
सदर नियुक्तीचा कालावधी संपुष्टात आल्यानंतर व मा. श्री. अग्यार यांनी इच्छुकता कळविल्याने ह्या समितीवर दि. १६ नोव्हेंबर, २०१६ च्या शासन निर्णयान्वये मा. श्री. अग्यार यांना २ वर्षाच्या
कालावधीसाठी नियुक्तीस मुदतवाढ देण्यात आली होती. सदर नियुक्तीचा कालावधी दि. २८.०९.२०१८ रोजी संपुष्टात आला आहे. त्यामुळे मा. श्री. ए. एस. अग्यार, सेवानिवृत्त न्यायाधिश यांना संनियंत्रण समितीच्या अध्यक्ष पदावर मुदतवाढ देण्याची बाब शासनाच्या विचाराधिन होती. या अनुषंगाने शासनाने पुढील निर्णय घेतला आहे.
शासन निर्णय :
बृहन्मुंबईतील कापड गिरण्यांची जमीन विक्री व विकास या संदर्भात बृहन्मुंबई विकास
नियंत्रण नियमावलीच्या नियम ५८(९) मधील तरतुदीनुसार शासन निर्णय दि. २९.१२.२००१ अन्वये स्थापन करण्यात आलेल्या संनियंत्रण समितीवर अध्यक्ष म्हणून नेमण्यात आलेल्या मा. श्री. अग्यार यांची ह्या पदावरील मुदत दिनांक २८.०९.२०१८ रोजी संपली आहे. ह्या पदावर काम करण्यास विधी व न्याय विभागाकडून इच्छुकता प्राप्त न झाल्याने मा. श्री. ए.एस. अग्यार, सेवानिवृत्त न्यायाधिश यांची दिनांक २९.०९.२०१८ पासून पुढील ४ वर्षाच्या कालावधीसाठी किंवा विधी व न्याय विभागाकडून शिफारस झालेल्या इच्छुक सेवानिवृत्त न्यायाधिशांची नियुक्ती होईपर्यंत ह्यापैकी जे आधी होईल त्या कालावधीसाठी मुंबईतील कापड गिरण्यांची जमीन विक्री व विकास यासंदर्भात स्थापित संनियंत्रण समितीच्या अध्यक्ष पदावर नेमणूक करण्यात येत आहे.
# Page 3