# Page 1
समन्वयीत कृषि विकास प्रकल्पाकडील (CAIM) सन २०१८-१९ या आर्थिक वर्षातील वितरीत रक्कम दि. ३१.०३.२०१९ रोजीपर्यत खर्च करण्यास मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः बासप्र०११८/प्र.क्र.१९१ /२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १६ फेब्रुवारी, २०१९
वाचा : १) प्रकल्प संचालक, समन्वयीत कृषि विकास प्रकल्प यांचे पत्र क्र.CAIM/PMU/PSC/७५५४/ २०१८, दि.०१.११.२०१८ २) अवर सचिव, आर्थिक कार्य विभाग, भारत सरकार यांचे पत्र क्र. १०/२१/२००७/FB,VII दि.३१.१२.२०१८.
३) प्रकल्प संचालक, समन्वयीत कृषि विकास प्रकल्प यांचे पत्र क्र.CAIM/PMU/२०१८ १९/८२३६, दि.१९.०१.२०१९ प्रस्तावना : पश्चिम विर्दभातील अमरावती, अकोला, बुलडाणा, वर्धा, वाशिम व यवतमाळ या जिल्हयांमध्ये कृषि क्षेत्रात शासनामार्फत सध्या राबविण्यात येत असलेल्या सर्व योजनांमध्ये समन्वय साधून कृषि विकास साधण्याकरिता आंतरराष्ट्रीय कृषि विकास निधी (IFAD) व सर रतन टाटा ट्रस्ट सहाय्यीत कृषिसमुध्दी समन्वयीत कृषि विकास प्रकल्प दिनांक १३.०८.२००९ रोजी कार्यान्वित झाला आहे. या प्रकल्पाचा मुख्य उद्देश म्हणजे घटलेले कृषि उत्पन्न वाढविण्याच्या प्रयत्नामध्ये योगदान देऊन, प्रकल्प क्षेत्रातील कुटुंबाचा, शाश्वत व वैविध्यपूर्ण उत्पनांच्या स्त्रोतांसह, कृषी व कृषियेत्तर उत्पनांच्या सांधनांद्वारे विकास करणे. त्याचप्रमाणे उत्पादनातील व बाजारपेठीय जोखीमीमुळे दारिद्रय वा नैराश्याच्या परिस्थितीत न जाता कुटुंब सुस्थितीत पुर्नस्थापित करणे आहे. सदर प्रकल्पाचा कालावधी हा दि.३१.१२.२०१७ रोजी संपुष्टात येणार होता परंतू सदर प्रकल्प पुर्ण करण्यास दि. ३१.१२.२०१८ पर्यत प्रकल्पास मुदतवाढ देण्यात आली होती. सदर प्रकल्प कालावधी संपुष्टात आल्यानंतर म्हणजेच दि.
३१ डिसेंबर २०१८ नंतर प्रकल्पामध्ये होणाऱ्या कामकाजाच्या कोणत्याही खर्चाची प्रतिपूर्ती आंतरराष्ट्रीय कृषि विकास निधीचे (IFAD) कडून करण्यात येणार नाही असे आंतरराष्ट्रीय कृषि विकास निधीचे (IFAD) कडून स्पष्ट करण्यात आले आहे.
# Page 2
शासन निर्णय क्रमांकः बासप्र०११८/प्र.क्र.१९१/२१-स, दिनांक : १६ फेब्रुवारी, २०१९
समन्वयीत कृषि विकास प्रकल्पाच्या समाप्तीनंतर प्रकल्पांतर्गत प्रकल्पाकडील उर्वरित कामे पुर्ण करण्याकरीता, प्रकल्प समाप्तीबाबत व प्रकल्पाचे मुल्यांकन करण्याकरीता अधिकारी / कर्मचारी
यांच्या सेवा दि.३१.०३.२०१९ च्या पुढे सुरु ठेवण्यास तसेच प्रकल्पाकडील सन २०१८-१९ या आर्थिक वर्षातील वितरीत निधीपैकी रु.३२.४० कोटी इतकी रक्कम दि. ३१.०३.२०१९ पर्यत खर्च करण्यास मान्यता देण्याची बाब शासनाच्या विचाराधीन होती.
शासन निर्णय: समन्वयीत कृषि विकास प्रकल्पामधील कार्यरत अधिकारी/ कर्मचारी यांच्या सेवा दि.३१.०३.२०१९ पर्यंत सुरु ठेवण्यास तसेच प्रकल्पाकडील सन २०१८-१९ या आर्थिक वर्षातील वितरीत निधीपैकी रु.३२.४० कोटी एवढी रक्कम दि.३१.०३.२०१९ पर्यत खर्च करण्यासाठी खालील अटीचे अधिन राहून शासन मान्यता देण्यात येत आहे.
१) अवर सचिव, आर्थिक कार्य विभाग, भारत सरकार यांच्या दि.३१.१२.२०१८ रोजीच्या पत्रामध्ये नमूद केलेल्या त्रुटींची पूर्तता प्रकल्प संचालक, समन्वयीत कृषि विकास प्रकल्प यांनी करावी.
२) उपलब्ध करुन देण्यात आलेली रक्कम योग्य रितीने खर्च करावी तसेच दि.३१.०३.२०१९ पर्यत उर्वरित कामे पुर्ण करण्याची दक्षता प्रकल्प संचालक, समन्वयीत कृषि विकास प्रकल्प यांनी घ्यावी.
२. सदर शासन निर्ण, य नियोजन विभागाचे अनौसं क्र. ३२९/१४३१ दि ०१.०२.२०१९ व वित्त विभागाच्या अनौसं क्र. १०१/२०१९/व्यय-२ दिनांक १४.०२.२०१९ अन्वये प्राप्त झालेल्या सहमतीने निर्गमित करण्यात येत आहे.
# Page 3