# Page 1
मजूर सहकारी संस्थांना शासन निर्णय दि.२१.०१.२०१७ मधील सूचनांमुळे वर्गीकरण मिळण्यास येत असलेल्या अडचणींच्या अनुषंगाने परिच्छेद क्र. २ मधील सूचना क्र. ४ बाबत अशा संस्थांना दोन वर्षांचे तात्पुरते वर्गीकरण मिळेपर्यंत शिथिलता आणणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: बैठक ३६२०/प्र.क्र.३९/९-स,
मंत्रालय विस्तार, मुंबई-४०० ०३२.
दिनांक:०३.१२.२०२०
वाचा : १. सहकार पणन व वस्त्रोद्योग विभाग शासन निर्णय क्र.न्यायप्र १५१६/प्र.क्र.२४५/९-स, दि.२१.१.२०१७ २. सहकार आयुक्त व निबंधक, सहकारी संस्था, पुणे यांचे कार्यालयाचे जा.क्र. सर्वसा/ १६ सआ/ मजूर सं/निकष/१९/९३, दि.२७.५.२०१९ चे पत्र.
३. मा.मंत्री (सहकार) महोदय यांचे अध्यक्षतेखाली दि.६.२.२०२० रोजी संपन्न झालेल्या बैठकीचे इतिवृत्त, शासन पत्र क्र.बैठक ३६२०/प्र.क्र.१८/९ स, दि.१८.२.२०२०.
४. मा. अध्यक्ष, महाराष्ट्र विधानसभा यांचेकडे संपन्न झालेल्या दि.२४.६.२०२० व दि.२५.६.२०२० रोजीच्या बैठकीचे इतिवृत्त, शासन पत्र क्र. बैठक ३६२०/प्र.क्र.३९/९ स, दि.३.८.२०२०.
५. सहकार आयुक्त व निबंधक, सहकारी संस्था, महाराष्ट्र राज्य, पुणे यांचे कार्यालयाचे जा.क्र.सर्वसा/१६ सआ/मजूर सं/निर्देश/२०/९४, दि.३.९.२०२० चे पत्र.
६. सहकार, पणन व वस्त्रोद्योग विभागाचे क्र.बैठक ३६२०/प्र.क्र.३९/९ स, दि.२८.१०.२०२० चे पत्र.
प्रस्तावना : शासन निर्णय दि.२१.०१.२०१७ मधील सूचनांमुळे मजूर सहकारी संस्थांना वारंवार अडचणी येत असल्याने त्यात बदल करणेची मागणी राज्य फेडरेशन व अनेक जिल्हा फेडरेशनकडून होत असल्याने सहकार आयुक्त कार्यालयाच्या दि.८.२.२०१९ च्या पत्रान्वये विभागीय सहनिबंधक, सहकारी संस्था, मुंबई यांचे अध्यक्षतेखाली समिती नियुक्ती करण्यात आली होती. सदर समितीने त्यांच्या दि.९.५.२०१९ च्या पत्रान्वये सहकार आयुक्त, पुणे यांना शिफारशी सादर केल्या होत्या. सदर शिफारशींच्या अनुषंगाने सहकार आयुक्त, पुणे यांनी दि.२७.५.२०१९ रोजीच्या पत्रान्वये त्यांचे अभिप्राय शासनास सादर केले होते.
सदर अभिप्रायांतील अ.क्र.३ मध्ये वर्गीकरण संपलेल्या संस्थांना सद्यस्थितीत प्रचलित पध्दतीप्रमाणे दोन वर्षांचे तात्पुरते वर्गीकरण देण्याबाबतचे अभिप्राय शासनास सादर केले आहेत. सदर अभिप्राय विचारात घेऊन तसेच, विविध फेडरेशनने केलेल्या मागणीच्या अनुषंगाने मा. मंत्री (सहकार) महोदय यांचे अध्यक्षतेखाली दि.६.२.२०२० रोजी आणि मा. अध्यक्ष, महाराष्ट्र विधानसभा यांचेकडे दि.२४.६.२०२० व दि.२५.६.२०२० रोजी बैठक संपन्न झालेली आहे. तसेच पुन्हा मा. मंत्री (सहकार) महोदय यांचेकडे दि.७.१०.२०२० रोजी चर्चा करण्यात आली आहे. सदर बैठकींतील निर्णयाची अंमलबजावणी करणेच्या अनुषंगाने शासन निर्णय दि.२१.१.२०१७ मधील परिच्छेद क्र.२ मधील सूचना क्र.४ ही तहसिलदार दाखला व अन्य कागदपत्रांअभावी
# Page 2
शासन निर्णय क्रमांक: बैठक ३६२०/प्र.क्र.३९/९-स,
वर्गीकरण संपले आहे अशा संस्थांना दोन वर्षांचे तात्पुरते वर्गीकरण मिळेपर्यंत शिथिल करण्याची बाब शासनाच्या विचाराधीन होती.
शासन निर्णयः मजूर सहकारी संस्थांसंदर्भात विभागीय सहनिबंधक, सहकारी संस्था, मुंबई यांच्या समितीने केलेल्या शिफारशी, त्यावरील सहकार आयुक्त यांचे अभिप्राय व मा. मंत्री (सहकार) आणि मा. अध्यक्ष, महाराष्ट्र विधानसभा यांचेकडे झालेल्या बैठकीतील निर्देशानुसार, तहसिलदार दाखला व अन्य कागदपत्रांअभावी पुर्तता होवू शकली नसल्याने सध्या अस्तित्वात असलेल्या ज्या मजूर सहकारी संस्थांचे वर्गीकरण संपले आहे अशा संस्थांसाठी या विभागाच्या संदर्भाधीन क्र.१ येथील शासन निर्णय दि.२१.०१.२०१७ मधील परिच्छेद क्र.२ मधील सूचना क्र.४ ही त्या संस्थांना दोन वर्षांचे तात्पुरते वर्गीकरण मिळेपर्यंत शिथिल करण्यास शासनाची मंजूरी देण्यात येत आहे.
तहसिलदार दाखला व अन्य कागदपत्रांअभावी पुर्तता होवू शकली नसल्याने ज्या मजूर सहकारी संस्थांचे वर्गीकरण संपले आहे अशा संस्थांना प्रचलित पध्दतीप्रमाणे दोन वर्षांचे तात्पुरते वर्गीकरण देण्यात यावे. या दोन वर्षात जी कामे मिळतील त्या कामाच्या आधारे त्यांनी लिहिलेल्या रेकॉर्डवरून पुढील तीन वर्ष शासन निर्णय दि.२१.०१.२०१७ मधील अटीप्रमाणे त्यांना वर्गीकरण देण्यात यावे व त्यांनी दोन वर्षातील कामाबाबत दि.२१.०१.२०१७ रोजीच्या शासन निर्णयातील अटींची पुर्तता न केल्यास त्या संस्थांना पुढील वर्गीकरण देण्यात येऊ नये व त्यांचेवर नियमानुसार उचित कार्यवाही करावी. वर्गीकरण मिळणेबाबतची सुट ही अशा संस्थांना हा शासन निर्णय निर्गमित झाल्यापासून फक्त पुढील दोन वर्षांकरीता लागू राहील.
# Page 3