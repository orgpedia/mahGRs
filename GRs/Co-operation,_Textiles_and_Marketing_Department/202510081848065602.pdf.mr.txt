# Page 1
आशियाई विकास बँक अर्थसहाय्यित
महाराष्ट्र अॅग्रीबिझनेस नेटवर्क
(मॅग्नेट)प्रकल्प राबविण्यासाठी स्थापन
करण्यात आलेल्या सुकाणू समितीच्या
रचनेत बदल करणेबाबत...
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः मॅग्नेट ०८२५/प्र.क्र.२८१/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ८ ऑक्टोबर २०२५.
वाचा:-
१)शासन निर्णय, सहकार, पणन व वस्त्रोद्योग विभाग क्र.कृपमं-०११८/प्र.क्र.१३/२१-स,
दि.३०.०९.२०२०.
२)शासन निर्णय, सहकार, पणन व वस्त्रोद्योग विभाग क्र.योजना-१०२०/प्र.क्र.१८३/२१-स,
दि.०९.१०.२०२०.
३)शासन निर्णय, सहकार, पणन व वस्त्रोद्योग विभाग क्र.कृपमं-०११८/प्र.क्र.१३/२१-स,
दि.१९.१०.२०२०.
४)शासन निर्णय, सहकार, पणन व वस्त्रोद्योग विभाग क्र. मॅग्नेट ०८२५/प्र.क्र.८७/२१-स,
दि.१०.६.२०२५.
प्रस्तावना:-
दि.२९.०७.२०२० रोजी झालेल्या मंत्रिमंडळ बैठकीतील निर्णयानुसार आशियाई विकास
बँक (ADB) अर्थसहाय्यित “महाराष्ट्र अॅग्रीबिझनेस नेटवर्क (मॅग्नेट) (Maharashtra Agribusiness
Network-MAGNET)” प्रकल्प ६ वर्षासाठी राज्यातील सर्व जिल्हयांमध्ये राबविण्यास संदर्भ क्र.१
येथील शासन निर्णयान्वये मान्यता देण्यात आलेली आहे.
उपरोक्त मॅग्नेट प्रकल्प राबविण्यासाठी संदर्भ क्र.२ येथील शासन निर्णयान्वये स्थापन
मॅग्नेट संस्थेच्या रचनेमध्ये अपर मुख्य सचिव/प्रधान सचिव/सचिव, पणन विभाग, मंत्रालय हे
अध्यक्ष होते. तसेच, सदर प्रकल्प राबविण्यासाठी व प्रकल्पाचे संनियंत्रण करण्यासाठी संदर्भ क्र.३
येथील शासन निर्णयान्वये स्थापन केलेल्या राज्यस्तरीय सुकाणू समितीचे मुख्य सचिव हे अध्यक्ष
होते.
मॅग्नेट संस्थेमध्ये लोकप्रतिनिधींचा सहभाग होऊन, विविध लोकप्रतिनिधींच्या तसेच,
शेतकऱ्यांच्या विषयांची प्राधान्याने हाताळणी होऊन, परिणामकारक कामकाज होण्यासाठी
दि.२७.०५.२०२५ रोजीच्या मंत्रिमंडळ बैठकीतील निर्णयानुसार संदर्भ क्र.४ येथील शासन
निर्णयान्वये मॅग्नेट सुकाणू समितीचे अध्यक्ष “मुख्य सचिव” यांच्याऐवजी “मुख्यमंत्री” हे अध्यक्ष व
“मंत्री (पणन)” हे उपअध्यक्ष व “मुख्य सचिव” हे सदस्य असा बदल करण्यात आलेला आहे.
# Page 2
आता, दि.१७.०७.२०२५ रोजीच्या मंत्रिमंडळ बैठकीतील निदेशानुसार मॅग्नेट सुकाणू
समितीमध्ये मा. उप मुख्यमंत्री ( नगर विकास व गृहनिर्माण ) व मा.उपमुख्यमंत्री ( वित्त व नियोजन )
यांचा सहअध्यक्ष म्हणून समावेश करण्याची बाब शासनाच्या विचाराधीन आहे.
शासन निर्णय:-
आशियाई विकास बँक (ADB) अर्थसहाय्यित “मॅग्नेट” प्रकल्प राबविण्यासाठी व मॅग्नेट
प्रकल्पाचे संनियंत्रण करण्यासाठी संदर्भ क्र.३ च्या शासन निर्णयान्वये स्थापन करण्यात आलेल्या
सुकाणू समितीचे अध्यक्ष “मुख्य सचिव” यांच्याऐवजी “मुख्यमंत्री” असतील व “मंत्री (पणन)” हे
उपाध्यक्ष व “मुख्य सचिव” हे सदस्य असतील असा बदल करण्यास संदर्भ क्र.४ येथील दि.१० जून
२०२५ च्या शासन निर्णयान्वये मान्यता देण्यात आली आहे.
सदर सुकाणू समितीच्या रचनेत मा. उप मुख्यमंत्री (नगर विकास व गृहनिर्माण) व
मा.उपमुख्यमंत्री (वित्त व नियोजन) यांचा सहअध्यक्ष म्हणून समावेश करण्यास या शासन
निर्णयान्वये मान्यता देण्यात येत आहे.
त्यानुसार “मॅग्नेट” प्रकल्प राबविण्यासाठी व मॅग्नेट प्रकल्पाचे संनियंत्रण करण्यासाठी
“राज्यस्तरीय सुकाणू समितीची” सुधारीत रचना खालीलप्रमाणे राहील-
-----------------------------------------------------------------------------------------
| अ.क्र. | समितीचे सदस्य | पदनाम |
| १. | मा.मुख्यमंत्री, महाराष्ट्र राज्य | अध्यक्ष |
| २. | मा. उप मुख्यमंत्री (नगर विकास व गृहनिर्माण) | सह अध्यक्ष |
| ३. | मा.उपमुख्यमंत्री (वित्त व नियोजन) | सहअध्यक्ष |
| ४. | मा. मंत्री (पणन) | उप अध्यक्ष |
| ५. | मुख्य सचिव, महाराष्ट्र राज्य | सदस्य |
| ६. | अपर मुख्य सचिव (वित्त) | सदस्य |
| ७. | अपर मुख्य सचिव (नियोजन), | सदस्य |
| ८. | अपर मुख्य सचिव/ प्रधान सचिव/ सचिव (उद्योग), उद्योग, उर्जा व कामगार विभाग, | सदस्य |
| ९. | अपर मुख्य सचिव/ प्रधान सचिव/ सचिव (कृषि), कृषि व पदुम विभाग, | सदस्य |
| १०. | अपर मुख्य सचिव/ प्रधान सचिव/ सचिव, महिला व बाल विकास विभाग, | सदस्य |
| ११. | अपर मुख्य सचिव/ प्रधान सचिव/ सचिव (पणन), सहकार, पणन व वस्त्रोद्योग विभाग | सदस्य सचिव |
-----------------------------------------------------------------------------------------
# Page 3
२.सदर शासन निर्णय दि.१७.७.२०२५ रोजीच्या मंत्रिमंडळ बैठकीतील निदेशानुसार निर्गमित
करण्यात येत आहे.
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर