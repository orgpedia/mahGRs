# Page 1
महाराष्ट्र शासन
क्रमांक : सनिनि -०८२१/प्र.क्र.८५/१३-स सहकार, पणन व वस्त्रोद्योग विभाग, मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक : ०९ ऑगस्ट, २०२१.
वाचा:- १. या विभागाचे आदेश क्र.संकिर्ण ०१२०/प्र.क्र.२४/१३-स दिनांक २७ जानेवारी २०२० २. या विभागाचे आदेश क्र.संकिर्ण ०१२०/प्र.क्र.२९/१३-स दिनांक ३१ जानेवारी २०२० ३. या विभागाचे आदेश क्र.संकिर्ण ०१२०/प्र.क्र.७०/१३-स दिनांक १८ मार्च २०२०, १७ जून २०२०, २८ सप्टेंबर २०२०, २४ फेब्रुवारी २०२१ व ६ एप्रिल २०२१.
आदेश
ज्याअर्थी, शासनामार्फत शेतक-यांच्या कर्ज माफीसाठी “महात्मा जोतिराव फुले शेतकरी
कर्जमुक्ती योजना २०१९" ही योजना राबविण्यात आली होती. कर्जमुक्ती योजनेची तत्काळ
अंमलबजावणी करण्यासाठी सहकार विभागाचे जिल्हा स्तरिय क्षेत्रिय अधिकारी, जिल्हा अधिकारी व
त्यांचे क्षेत्रिय अधिकारी यांचा सक्रिय सहभाग अपेक्षित असून, सहकार विभागातील बहुतांश अधिकारी
योजनेच्या अंमलबजावणीच्या कामामधे व्यस्त असल्याने उपरोक्त वाचा क्र. १ येथील आदेशान्वये
जिल्हा मध्यवर्ती सहकारी बँका व प्राथमिक कृषि सहकारी पतसंस्था यांच्या निवडणूका तीन
महिन्यासाठी स्थगित करण्यात आलेल्या असणे,
ज्याअर्थी, महाराष्ट्र सहकारी संस्था अधिनियम १९६० चे कलम ७३ कक मधील “राज्य
शासनाला कोणत्याही नैसर्गिक आपत्तीमध्ये जनहिताच्या दृष्टीने सहकारी संस्थांच्या निवडणूका पुढे
ढकलण्याचा अधिकार असणे,” या तरतूदीनुसार जागतिक आरोग्य संघटनेने जगभर पसरलेला
साथीचा रोग म्हणून घोषित केलेला कोरोना विषाणू (कोव्हीड-१९) आणि त्यामुळे, उद्भवलेल्या गंभीर
परिस्थितीमुळे राज्यावर आलेली नैसर्गिक आपत्ती विचारात घेता, विषाणूचा संसर्ग टाळण्यासाठी तसेच
कोरोना विषाणूमुळे पसरलेला साथीचा रोग आटोक्यात येण्यास काही कालावधी लागणार असून,
रूग्णाच्या संख्येत दिवसेंदिवस होणारी वाढ, यामुळे राज्यातील सहकारी संस्थांच्या निवडणूका घेणे
उचित होणार नव्हते तसेच या निवडणूका निर्भय, मुक्त व पारदर्शक घेण्याच्या दृष्टीकोनातून ज्या
प्रकरणी मा. उच्च/सर्वोच्च न्यायालयाने निवडणुक घेण्याचे आदेशित केले आहे अशा सहकारी संस्था
वगळून, राज्यातील सर्व सहकारी संस्थांच्या निवडणूका उपरोक्त वाचा क्र. २ ते ३ येथील वेळोवेळी
निर्गमित केलेल्या आदेशान्वये दिनांक ३१ ऑगस्ट २०२१ पर्यंत स्थगित करण्यात आलेल्या असणे.
ज्याअर्थी, महाराष्ट्र सहकारी संस्था (समितीची निवडणुक) नियम २०१४ चा नियम ६ ते ११
मधील तरतुदीनुसार तात्पुरती मतदार यादी तयार करणे, त्यासंदर्भात आक्षेप मागविणे तसेच
# Page 2
शासन आदेश क्रमांकः सनिनि -०८२१/प्र.क्र.८५/१३-स
त्याबाबत सुनावण्या घेवून, मतदार यादी अंतिम करण्यापर्यतचा कालावधी पंचवीस दिवस इतका
असतो. जिल्हा मध्यवर्ती बँकांच्या निवडणुका स्थगित होवून तसेच बऱ्याच जिल्हा मध्यवर्ती बँकांच्या
संचालक मंडळाच्या समितीचा विहित केलेली पाच वर्षांची कालमर्यादा उलटून पंधरा महिन्यापेक्षा
जास्त कालावधी संपलेला आहे, आणि दिनांक ६ एप्रिल २०२१ रोजीच्या आदेशान्वये राज्यातील सर्व
सहकारी संस्थांच्या निवडणूका दि. ३१ ऑगस्ट २०२१ पर्यत स्थगित करण्यात आलेल्या आहेत. हि
बाब विचारात घेऊन जिल्हा मध्यवर्ती सहकारी बँकांची निवडणुक प्रक्रिया लवकरात लवकर पूर्ण
करण्याच्या दृष्टीने मतदार याद्या अंतिम करण्यासाठीची कार्यवाही तात्काळ सुरू करणे आवश्यक
असणे,
त्याअर्थी, उपरोक्त वस्तुस्थिती विचारात घेऊन निवडणूकीस पात्र असणाऱ्या राज्यातील
जिल्हा मध्यवर्ती सहकारी बँकाच्या बाबतीत, मतदार यादी तयार करण्यासाठी सभासद संस्थांनी
यापूर्वी सादर केलेले ठराव विचारात घेऊन वाचा क्र. १ ते ३ येथे नमूद आदेशान्वये जिल्हा मध्यवर्ती
सहकारी बँकांची निवडणूक प्रक्रिया ज्या टप्प्यावर स्थगित करण्यात आली होती, त्या टप्प्यापासून पुढे
तात्काळ सूरु करण्याची कार्यवाही करण्यात यावी.