# Page 1
महाराष्ट्र राज्य सहकारी कापूस उत्पादक पणन महासंघातील अधिकारी / कर्मचाऱ्यांना ७ व्या वेतन आयोगाची वेतनश्रेणी लागू करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : कापूस-२०२१/प्र.क्र.११३/१०-स
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक : ०२ नोव्हेंबर, २०२१.
संदर्भ:- १) महाराष्ट्र राज्य सहकारी कापूस उत्पादक पणन महासंघाचे पत्र क्र. जा.क्र.मुंबई/ प्रशासन/७ वावेआ/१९०२०/२११०, दिनांक १०.०२.२०२०, २) शासन निर्णय, सहकार, पणन व वस्रोद्योग विभाग क्रमांक : कापूस-२०१०/प्र.क्र.७४/ १-स, दिनांक ११.०३.२०१३ ३) शासन निर्णय, वित्त विभाग क्र.शासाउ २०१९/प्र.क्र.१३/सा.उ.. ., दिनांक ०४.०८.२०२१
प्रस्तावना : महाराष्ट्र राज्य सहकारी कापूस उत्पादक पणन महासंघाच्या संचालक मंडळ सभेने दिनांक २२.११.२०१९ रोजी महासंघाच्या सेवकांना राज्य शासनाच्या धर्तीवर ७ व्या वेतन आयोगाच्या शिफारशी लागू करण्यास मान्यता प्रदान केलेली आहे. यापूर्वी राज्य शासनाने महासंघाच्या अधिकारी/कर्मचाऱ्यांना ६ व्या वेतन आयोगाच्या शिफारशी राज्य शासनाच्या अधिकारी/ कर्मचाऱ्यांच्या धर्तीवर लागू करण्यास दिनांक ११.०३.२०१३ च्या शासन निर्णयान्वये मान्यता दिलेली आहे. तसेच राज्यातील सार्वजनिक उपक्रमांना ७ व्या वेतन आयोगाच्या शिफारशीनुसार सुधारीत वेतनश्रेणी लागू करण्याबाबतचे निकष वित्त विभागाच्या दिनांक ०४.०८.२०२१ च्या शासन निर्णयान्वये ठरविण्यात आले आहेत. या बाबी विचारात घेऊन कापूस पणन महासंघाच्या सेवकांना ७ व्या वेतन आयोगाच्या शिफारशी लागू करण्याबाबतचा प्रस्ताव शासनाच्या विचाराधीन होता.
शासन निर्णयः
वित्त विभागाच्या दिनांक ०४.०८.२०२१ च्या शासन निर्णयातील निकषांस अनुसरुन महाराष्ट्र राज्य सहकारी कापूस उत्पादक पणन महासंघातील अधिकारी / कर्मचाऱ्यांना ७ व्या वेतन आयोगाच्या शिफारशीनुसार या शासन निर्णयासोबतच्या परिशिष्ट अ मधील रकाना क्र.५ प्रमाणे सुधारीत वेतनश्रेणी दिनांक ०१ जुलै, २०२१ पासून लागू करण्यास खालील अटींच्या अधीन राहून मान्यता देण्यात येत आहे.
१) सुधारीत वेतनश्रेणीचा लाभ देताना शासनामधील समकक्ष पदांना लागू करण्यात आलेल्या वेतनश्रेणीपेक्षा महासंघातील अधिकारी / कर्मचारी यांना मिळणारा लाभ जास्त असू नये.
सुधारीत वेतनश्रेण्या त्या मर्यादेत लागू असाव्यात.
२) ७ व्या वेतन आयोगाप्रमाणे सुधारीत सेवांतर्गत आश्वासित प्रगती योजना अनुज्ञेय करतेवेळी महासंघाने शासनास स्वतंत्रपणे प्रस्ताव सादर करणे बंधनकारक असेल.
# Page 2
शासन निर्णय क्रमांकः कापूस-२०२१/प्र.क्र.११३/१०-स
३) महासंघाच्या ११३१ पदांच्या आकृतीबंधास दि. ९ ऑगस्ट, २००७ च्या पत्रानुसार पणन संचालनालय, महाराष्ट्र राज्य, पुणे यांनी मान्यता दिलेली आहे. तथापि महासंघाने यापुढे आकृतीबंधाच्या मान्यतेचा प्रस्ताव शासनास देखील सादर करावा.
४) सदयस्थितीत मंजूर असलेल्या संवर्गातील अधिकारी / कर्मचारी यांनाच सुधारीत वेतनश्रेणीचा लाभ अनुज्ञेय असेल. नवीन संवर्ग / पदे निर्माण केल्यास सदर लाभ अनुज्ञेय करतेवेळी शासनाची पूर्वमंजूरी घेणे आवश्यक राहिल.
महासंघातील रिक्त असलेली / झालेली पदे भरणे / नवीन पदे निर्माण करणे याबाबतची कार्यवाही शासनाच्या पूर्वमान्यतेने करणे बंधनकारक असेल.
६) दिनांक १जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी एकरकमी किंवा टप्प्याटप्प्याने अदा करणे अथवा भविष्य निर्वाह निधीमध्ये जमा करणे याबाबतचा उचित निर्णय कापूस पणन महासंघाने त्यांच्या स्तरावर घ्यावा. तथापि यामुळे व सुधारीत वेतनश्रेणी लागू केल्यामुळे महासंघ भविष्यात तोट्यात जाणार नाही व येणाऱ्या आर्थिक भाराची जबाबदारी पूर्णपणे महासंघाची राहील. याबाबत शासनाकडून कोणतेही अनुदान उपलब्ध होणार नाही.
७) महासंघाचे उत्पन्न वाढविण्याचा व महासंघ नफ्यात येईल या दृष्टीने सकारात्मक प्रयत्न करणे, महासंघाची उपयुक्तता व कार्यक्षमता सिद्ध करणे आवश्यक असेल.
८) महासंघाकडून राबविण्यात येणाऱ्या योजना / कामांचा उचित कालबद्ध कार्यक्रम तयार करावा व त्याबाबतचा आढावा शासनास वेळोवेळी सादर करावा.
२. महासंघाने वित्त विभाग / शासनाकडून ७ व्या वेतन आयोगासंदर्भात निर्गमित करण्यात आलेले, दिनांक ३० जानेवारी, २०१९, दिनांक २०फेब्रुवारी, २०१९, दिनांक ०४ ऑगस्ट, २०२१ व वेळोवेळी निर्गमित करण्यात येणाऱ्या शासन निर्णय / परिपत्रकातील अटी व शर्तीनुसार सुधारीत वेतनश्रेणीची अंमलबजावणी करावी.
३. सदर शासन निर्णय वित्त विभागाच्या संमतीने व त्या विभागाच्या अनौपचारीक संदर्भ क्र. ५९/सा.उ., दिनांक ०२.०९.२०२१ अन्वये निर्गमित करण्यात येत आहे.
# Page 3
# Page 4