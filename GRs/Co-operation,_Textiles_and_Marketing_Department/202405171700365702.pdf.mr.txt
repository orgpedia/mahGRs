# Page 1
१ विधी अधिकारी व ३ सहायक विधी अधिकारी
या काल्पनिक पदांची निर्मिती करणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृबास-२०२३/प्र.क्र.१२९/११-स
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक:- १७ मे, २०२४
वाचा:-
१)मा.उच्च न्यायालय,मुंबई खंडपीठ औरंगाबाद येथील रिट याचिका ३०९४/२०२१ मध्ये
दि.१२.०७.२०२३ रोजीचे आदेश.
२)वित्त विभाग, शासन निर्णय क्रमांकः पदनि-०६१७/प्र.क्र. २०/आ.पु.क.,
दिनांक ०९ जून, २०१७.
प्रस्तावना :-
मा.उच्च न्यायालय,मुंबई खंडपीठ औरंगाबाद यांनी रिट याचिका क्र. ३०९४/२०२१ मध्ये
दि.१२.०७.२०२३ रोजीच्या आदेशात शासनास विधी अधिकारी संवर्गातील ४ पदे भरण्याकरिता निदेश
आहेत.तसेच सदर न्यायालयीन आदेशाची पुर्तता करण्यासाठी वित्त विभागाच्या वाचा क्र.२ येथील शासन
निर्णयान्वये गठीत उपसमितीने दिलेल्या मान्यतेनुसार शासन निर्णय निर्गमित करणे आवश्यक आहे.
या प्रकरणी बाययंत्रणेव्दारे पदे भरुन घेण्याबाबत मान्यता दिली आहे. उद्योग, उर्जा, कामगार व
खनिकर्म विभागाच्या शासन निर्णय क्र. संकिर्ण- २०१७/प्र.क्र ९३ / कामगार-८ दि.३१.१०.२०२३ नुसार
बाययंत्रणेकडून काम करुन घेण्यासाठी सेवा पुरवठादार संस्थेचे/एजेंसीचे पॅनेल नियुक्तीचा
दि.०६.०९.२०२३ रोजीचा शासन निर्णय रद्द झाल्याने याप्रकरणी शासन सेवेतून सेवानिवृत्त झालेले विधी
अधिकारी कंत्राटी पध्दतीने तात्पुरत्या स्वरुपात नियुक्ती करण्याची बाब शासनाच्या विचाराधीन होती.
शासन निर्णय :-
मा. उच्च न्यायालयाच्या औरंगाबाद खंडपीठाने रिट याचिका क्र. ३०९४/२०२१ मध्ये
दि.१२.०७.२०२३ रोजी दिलेले आदेश विचारात घेऊन वित्त विभागाकडे पणन विभागाने १ विधि अधिकारी
व ३ सहायक विधी अधिकारी या काल्पनिक पदांची निर्मिती करण्याबाबत प्रस्ताव सादर केला होता. त्यास
अनुसरुन वित्त विभागाच्या वाचा क्र.२ येथील शासन निर्णयान्वये गठीत उपसमितीने दिलेल्या
मान्यतेनुसार पणन संचालनालय, पुणे यांच्या कार्यालयात १ विधी अधिकारी आणि जिल्हा उपनिबंधक
सहकारी संस्था, औरंगाबाद , जिल्हा उपनिबंधक सहकारी संस्था, नागपूर व मंत्रालयीन स्तरावर प्रत्येकी
१ असे ३ सहायक विधी अधिकारी अशी एकूण चार पदे बाययंत्रणेद्वारे तात्पुरत्या स्वरुपात कंत्राटी
पध्दतीने भरण्याकरीता मान्यता देण्यात येत आहे.
# Page 2
शासन निर्णय क्रमांकः कृबास-२०२३/प्र.क्र.१२९/११-स
सदर पदे शासनाच्या प्रचलित कार्यपध्दतीनुसार सामान्य प्रशासन विभागाच्या दि.१४.०१.२०१०,
दि.१७.१२.२०१६ व दि.०८.०९.२०२३ रोजीच्या शासन निर्णयानुसार तात्पुरत्या स्वरुपात कंत्राटी पध्दतीने
भरण्याबाबत आवश्यक कार्यवाही पणन संचालक, महाराष्ट्र राज्य, पुणे यांनी करावी.
सदर शासन निर्णय वित्त विभागाच्या अनौपचारिक संदर्भ क्र. ५०६/२०२३/व्यय-२,
दि.११.०८.२०२३ नुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर