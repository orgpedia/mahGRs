# Page 1
केंद्र पुरस्कृत “धनंजयराव गाडगीळ सहकारी प्रबंध संस्थान, नागपूर या संस्थेस अर्थसहाय्य" या योजनेची अंमलबजावणी करण्यासाठी Single Nodal Agency (SNA ) ची तसेच, Nodal Officer यांची नियुक्ती करण्याबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: एसएनओ-२०२२/प्र.क्र.२४६ / २२-स
मादाम कामा मार्ग, हुतात्मा राजगुरू चौक
मंत्रालय, मुंबई -४०००३२
दिनांक :०९ डिसेंबर, २०२२.
वाचा : १) भारत सरकार, वित्त मंत्रालय, यांचे कार्यालयीन ज्ञापन क्र.F.No.१(१३)/PFMS/ FCD /२०२०, दि.२३ मार्च, २०२१ २) शासन परिपत्रक, वित्त विभाग, क्र.संकीर्ण-२०२१/प्र.क्र.३५/कोषा प्रशा-४, दिनांक ०१ जुलै, २०२१.
प्रस्तावना: महाराष्ट्र राज्यातील विदर्भ आणि मराठवाडा विभागातील सहकारी विभाग/संस्थांच्या वाढत्या प्रशिक्षणाच्या गरजा पूर्ण करण्यासाठी केंद्र शासनाच्या कृषी मंत्रालय आणि राज्य शासनाच्या सहकार विभागाच्या पूर्व परवानगीने राष्ट्रीय सहकारी प्रशिक्षण परिषद (NCCT), नवी दिल्लीद्वारे महाराष्ट्रात सदर दुसरी सहकारी प्रशिक्षण संस्था म्हणून धनंजयराव गाडगीळ सहकारी प्रबंध संस्थान, नागपूर ही संस्था सन १९७२ मध्ये स्थापन करण्यात आली. केंद्र शासनाने उक्त संस्थेचा आवर्ती खर्च केंद्र शासन व राज्य शासनद्वारे समान प्रमाणात (५०:५०) वहन केला जाईल, या अटीच्या अधीन राहून उक्त संस्थेस सहकारी प्रशिक्षण संस्था म्हणून मान्यता देण्यात आली होती. सदर संस्थेच्या स्थापनेपासून राज्य शासनाच्या सहकार विभागातील व विविध सहकारी संस्थांच्या अधिकारी/कर्मचारी, पदाधिकारी, शेतकरी, आदिवासी तरुण इत्यादी दुर्बल घटकांना गुणवत्तापूर्ण, मागणीच्या अनुषंगाने व गरजेनुसार सहकारी प्रशिक्षण, संशोधन आणि सल्लामसलती विषयीच्या प्रशिक्षण संस्थेकडून देण्यात येते.
२. केंद्र पुरस्कृत योजनांच्या निधीचे परिणामकारक व्यवस्थापन करण्याच्या तसेच, निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने सुधारीत कार्यपध्दतीचा अवलंब करण्याचे केंद्र शासनाचे संदर्भ क्रमांक (१) च्या ज्ञापनान्वये निर्देश दिले आहेत. त्यानुसार केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत सुधारीत निर्देश वित्त विभागाने संदर्भ क्र २ येथील शासन परिपत्रकान्वये दिले आहेत. सदर केंद्र पुरस्कृत योजनांच्या अंमलबजावणीसाठी उक्त संस्थेस केंद्र व राज्य शासनाकडून प्राप्त होणारा निधी करिता एका Single Nodal Agency (SNA) ची नेमणूक करून त्या योजनेसाठी प्राधिकृत बँकेमध्ये स्वंतत्र Single Bank Account उघडणे तसेच, सदर केंद्र पुरस्कृत योजनेच्या समन्वयाच्या
# Page 2
शासन निर्णय क्रमांकः एसएनओ -२०२२/प्र.क्र.२४६/२२-स
दृष्टीने किमान उपसचिव दर्जाच्या अधिका-याची नोडल अधिकारी (Nodal officer) म्हणून नियुक्ती करण्याबाबत वित्त विभागाने उक्त परिपत्रकान्वये निर्देशीत केले आहे. वित्त विभागाच्या निर्देशानुसार उक्त संस्थेच्या केंद्र व राज्य हिश्श्याचे आवर्ती खर्चाचे विनियोगाच्या प्रक्रियेत अधिक परिणामकारकता आणण्याच्या दृष्टीने Single Nodal Agency (SNA) म्हणून सहकार आयुक्त व निबंधक, सहकारी संस्था, पुणे यांच्या अधिन अपर निबंधक, सहकारी संस्था (वसुली व नियोजन), पुणे तसेच, नोडल अधिकारी (Nodal officer) म्हणून या विभागातील उपसचिव (२२-स) यांची नियुक्ती करण्याची बाब शासनाच्या विचारधीन होती.
शासन निर्णय
वित्त विभागाच्या संदर्भ क्र २ येथील परिपत्रकातील सुचनांनुसार सहकार विभागा अंतर्गत राबविण्यात येणाऱ्या धनंजयराव गाडगीळ सहकारी प्रबंध संस्थान, नागपूर यांना अर्थसहाय्य या केंद्र पुरस्कृत योजनेच्या अंमलबजावणीसाठी सहकार आयुक्त व निबंधक, सहकारी संस्था, पुणे यांच्या अधीन अपर निबंधक, सहकारी संस्था (वसुली व नियोजन), पुणे यांची Single Nodal Agency (SNA) म्हणून व सदर योजनेच्या समन्वयासाठी या विभागातील उपसचिव (२२स), सहकार, पणन व वस्त्रोद्योग विभाग यांची नोडल अधिकारी (Nodal officer) म्हणून नियुक्ती याद्वारे करण्यात येत आहे.
२. उक्त केंद्र पुरस्कृत योजनेचे परिणामकारक अंमलबजावणी करण्यासाठी अपर निबंधक, सहकारी संस्था (वसुली व नियोजन), पुणे यांनी केंद्र पुरस्कृत योजनांचे निधी वितरण व विनीयोग व्यवस्थापनबाबत (PFMS) वित्त विभागाच्या संदर्भाधिन क्र. २ येथील परिपत्रकातील सुचनांचे काटेकारपणे पालन करुन त्याप्रमाणे कार्यवाही करावी.
# Page 3