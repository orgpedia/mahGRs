# Page 1
राज्यातील सहकारी सूतगिरण्यांची प्रकल्प अहवाल किंमत सुधारित करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः प्रकल्प १२१५/प्र.क्र.५०/टेक्स १ (अ)
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक: १७ जून, २०२१
वाचा : १. सहकार, पणन व वस्त्रोद्योग विभाग, शासन निर्णय क्र. सूतगि- ११०८/प्र.क्र.९१/टेक्स १ (अ), दि. २५ नोव्हेंबर, २०१०.
२. सहकार, पणन व वस्त्रोद्योग विभाग, शासन निर्णय क्र. सूतगि- ११०८/प्र.क्र.९१/टेक्स १ (अ), दि.३० जून, २०११.
३. सहकार, पणन व वस्त्रोद्योग विभाग, शासन निर्णय क्र. सूतगि -११०८/प्र.क्र.९१/टेक्स १ (अ), दि.३० जुलै, २०१४.
प्रस्तावना : सहकार, पणन व वस्त्रोद्योग विभागाच्या वरील संदर्भ क्र.१मधील दि.२५ नोव्हेंबर, २०१०
रोजीच्या शासन निर्णयान्वये राज्यातील सहकारी सूतगिरण्यांची प्रकल्प किंमत सुधारित
करण्यासाठी मा. मुख्य सचिव यांचे अध्यक्षतेखाली समिती गठीत करण्यात आली होती. मा. मुख्य
सचिव यांचे अध्यक्षतेखालील समितीने घेतलेल्या निर्णयानुसार सहकार, पणन व वस्त्रोद्योग
विभागाच्या संदर्भ क्र.२ येथील दि. ३० जून, २०११ रोजीच्या शासन निर्णयान्वये सहकारी
सूतगिरण्यांची आदर्श प्रकल्प किंमत रु.६१.७४ कोटी इतकी निश्चित करण्यात आली आहे. सहकारी
सूतगिरण्यांची प्रकल्प अहवाल किंमत सुधारित करण्यासाठी दि. २५ नोव्हेंबर, २०१० रोजीच्या शासन
निर्णयान्वये मा. मुख्य सचिव यांच्या अध्यक्षतेखाली गठीत समितीचा कार्यकाल संपुष्टात आल्यामुळे,
वरील संदर्भ क्र. ३ येथील दि.३० जूलै, २०१४ रोजीच्या शासन निर्णयान्वये, सहकारी सूतगिरण्यांची
सुधारित प्रकल्प अहवाल किंमत निश्चित करणे व प्रकल्प किंमतीसंदर्भात निकष / धोरण निर्धारित
करण्यासाठी मा. मुख्य सचिव यांच्या अध्यक्षतेखाली समिती गठीत करण्यात आली. जमीनीच्या
भावात झालेली वाढ, बांधकाम खर्चामध्ये व यंत्रसामुग्रीच्या किंमतीमध्ये झालेली वाढ विचारात घेऊन
राज्यातील सहकारी सूतगिरण्यांकडून प्रकल्प किंमतीत वाढ करण्यात येत असलेल्या विनंतीच्या
अनुषंगाने महाराष्ट्र राज्य सहकारी वस्त्रोद्योग महासंघ, मुंबई यांनी सूतगिरणीची प्रकल्प किंमत
सुधारित करण्याची विनंती केलेली होती. त्यानुषंगाने, सहकारी सूतगिरण्यांची प्रकल्प किंमत
सुधारित करण्याबाबतचा प्रस्ताव मा. मुख्य सचिव यांचे अध्यक्षतेखालील गठीत समितीसमोर दि.२३
मार्च, २०२१ रोजीच्या बैठकीत ठेवण्यात आला होता. सदर बैठकीमध्ये झालेल्या निर्णयानुसार
# Page 2
शासन निर्णय क्रमांकः प्रकल्प १२१५/प्र.क्र.५०/टेक्स १ (अ)
राज्यातील सहकारी सूतगिरण्यांची प्रकल्प किंमत सुधारित करण्याची बाब शासनाच्या विचाराधीन
होती.
शासन निर्णय :
मा. मुख्य सचिव यांच्या अध्यक्षतेखाली गठीत समितीने घेतलेल्या निर्णयानुसार सन
२०१७-१८ च्या डी.एस. आर. प्रमाणे सहकारी सूतगिरणीची प्रकल्प किंमत रु.८०.९० कोटी इतकी
निश्चित करण्यास शासन मान्यता देण्यात येत आहे. यासंदर्भात बाबनिहाय खर्चाचे विवरणपत्र
खालीलप्रमाणे आहे:
-----------------------------------------
| अ. क्र. | तपशिल | सुधारित किंमत (रु. लाखात) |
| १ | जमीन व जमीन विकास | १७२.०० |
| २ | इमारत | १९०८.३८ |
| ३ | प्रकल्प व यंत्रसामुग्री | ४०६७.३० |
| OC ४ | मिसलेनिअस फिक्स अॅसेट्स | ९११.०० |
| ५ | स्टोअर्स अॅण्ड स्पेअर्स | ८८.८७ |
| ६ | मार्जिन मनी | ४११.१२ |
| ७ | उभारणी पुर्व खर्च | १८७.०० |
| ८ | प्रोव्हीजन फॉर कॉन्टीजन्सी | ३४४.३३ |
|  | एकूण | ८०९०.०० |
-----------------------------------------
२. शासनाने यापूर्वी अर्थसहाय्य केलेल्या आठव्या, दहाव्या व बाराव्या पंचवार्षिक योजना
काळातील ज्या सहकारी सूतगिरण्यांचे प्रकल्प पूर्ण क्षमतेने सुरु झालेले नाहीत, अशा सहकारी
सूतगिरण्यांना देखील प्रो-रेटा पध्दतीने रु.८०.९० कोटी ही सुधारित प्रकल्प किंमत लागू करण्यात
येत आहे. या योजनांतील उभारणीखालील सहकारी सूतगिरण्यांचे प्रकरणनिहाय प्रस्ताव त्यांनी पूर्ण
केलेल्या शिर्षकनिहाय कामाच्या संदर्भात प्रो-रेटा पध्दतीने खर्चाची निश्चिती करुन आयुक्त,
वस्त्रोद्योग, नागपूर यांनी शासनास सादर करावे, जेणेकरुन शासन निर्णय क्र. सूतगि-१२००/
प्र.क्र.१५३/टेक्स १ (अ), दि.१३ जून, २००० अन्वये मा. मंत्री (वस्त्रोद्योग) यांच्या अध्यक्षतेखाली गठीत
सुकाणू समितीकडून याबाबत अंतिम निर्णय घेण्यात येईल.
# Page 3
शासन निर्णय क्रमांकः प्रकल्प १२१५/प्र.क्र.५०/टेक्स १ (अ)