# Page 1
सन २०२३-२४ या आर्थिक वर्षात जाहिरात व प्रसिध्दी योजनेअंतर्गत निधी वितरण करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: शिकाना-२०२३/प्र.क्र.१३टेक्स/ -३
नवीन प्रशासन भवन,१४ वा मजला,
मादाम कामा रोड, हुतात्मा राजगुरू चौक,
मंत्रालया समोर,मुंबई-४०० ०३२
दिनांक:-१५ डिसेंबर, २०२३
वाचा : १. शासन परिपत्रक, वित्त विभाग क्र. संकीर्ण-२०१६/प्र.क्र.३१/कोषा.प्रशा-५, दिनांक १० मे, २०१६ २. शासन परिपत्रक, वित्त विभाग क्र. अर्थसं-२०२३/प्र.क्र.४०/अर्थ-३,दिनांक १२ एप्रिल २०२३ ३. शासन निर्णय, सहकार, पणन व वस्त्रोद्योग विभाग, क्रमांक २०१९/२८२/प्र.क्र.६६/टेक्स-३, दिनांक २१ जानेवारी, २०२० ४.आयुक्त वस्त्रोद्योग,वस्त्रोद्योग आयुक्तालय, महाराष्ट्र शासन, नागपूर यांचे पत्र क्रमांक जा.क्र./कार्या-२/हातमाग/६९४७/२०२३, दिनांक १२ डिसेंबर, २०२३.
प्रस्तावना : हातमाग उद्योगाच्या विकासाकरीता सूट व इतर अर्थसहाय्य (२८५१०११९), २६, जाहिराती व प्रसिध्दी या योजनेअंतर्गत महाराष्ट्र राज्य हातमाग सहकारी महासंघ मर्या.,(महाटेक्स), मुंबई यांना रू. ५०.०० लाख इतकी रक्कम उपलब्ध करून देण्याबाबतचा प्रस्ताव आयुक्त वस्त्रोद्योग, वस्त्रोद्योग आयुक्तालय,महाराष्ट्र शासन,नागपूर यांनी दिनांक १२ डिसेंबर, २०२३ रोजीच्या पत्रान्वये शासनास सादर केला असून त्या अनुषंगाने निधी वितरीत करण्याची बाब शासनाच्या विचाराधीन होती. त्या अनुषंगाने शासनाने पुढीलप्रमाणे निर्णय घेतला आहे.
शासन निर्णयः हातमाग उद्योगाच्या विकासाकरीता सूट व इतर अर्थसहाय्य (२८५१०११९),२६, जाहिरात व प्रसिध्दी या योजनेअंतर्गत आयुक्त वस्त्रोद्योग, वस्त्रोद्योग आयुक्तालय, नागपूर यांना सन २०२३-२४ करीता रू.५०.०० लाख इतका निधी वितरीत करण्यास शासनाची प्रशासकीय व वित्तीय मान्यता देण्यात येत आहे. सदरचा खर्च विहीत पध्दतीने करावा.
२.सदरचा रू.५०.०० लाख इतका निधी महाराष्ट्र राज्य हातमाग सहकारी महासंघ मर्या.,(महाटेक्स), मुंबई यांना त्यांच्यामार्फत आयोजित होणाऱ्या प्रदर्शनांकरीता, इतर राज्यातील प्रदर्शनात भाग घेण्याकरीता तसेच प्रचार व प्रसिध्दी हयासाठी विहीत पध्दतीने खर्च करण्याच्या अधीन उपलब्ध करून देण्यात यावा.
३. शासन परिपत्रक, वित्त विभाग क्र. अर्थसं-२०२३/प्र.क्र.४०/अर्थ-३, दिनांक १२ एप्रिल,२०२३ अन्वये सन २०२३-२४ च्या प्रथम नऊमाहिकरीता (डिसेंबर, २०२३ अखेर) असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ७० टक्के च्या मर्यादेत अर्थसंकल्पीय अंदाज, वाटप आणि संनियंत्रण प्रणालीद्वारे (बीम्स) वितरीत करण्यास परवानगी
# Page 2
शासन निर्णय क्रमांकः शिकाना-२०२३/प्र.क्र.१३/टेक्स-३
देण्यात आली आहे. सन २०२३-२४ या वर्षात मागणी क्र. व्ही- २, लेखाशीर्ष २८५१ ग्रामोद्योग व लघुउद्योग,११० संमिश्र ग्रामोद्योग व लघुउद्योग आणि सहकारी संस्था, (०२) विविध सहकारी संस्थांना अर्थसहाय्य, (०२) (५०) हातमाग उद्योगाच्या विकासाकरीता सूट व इतर अर्थसहाय्य (राज्य हिस्सा २५ टक्के) (कार्यक्रम) (२८५१०११९) २६, जाहिरात व प्रसिध्दी या लेखाशिर्षाअंतर्गत २५० लाख इतका निधी अर्थसंकल्पीत करण्यात आला असून त्यापैकी डिसेंबर अखेरीस २५० लाख इतका निधी शिल्लक असून सदर लेखाशिर्षाअंतर्गत महाराष्ट्र राज्य हातमाग सहकारी महासंघ मर्या.,मुंबई (महाटेक्स) यांना ५०.०० लाख वितरीत करण्यात येत आहे.
४.वित्त विभागाच्या उपरोक्त परिपत्रकासोबतच्या परिशिष्टातील अ.क्र.२ बाबत नमूद करण्यात येते की,योजनेच्या स्वरूपात अथवा व्याप्तीमध्ये बदल होत नसल्याने नियोजन व वित्त विभागाच्या सहमतीची आवश्यकता नाही. तसेच परिशिष्टातील अ.क्र.९ मधील तपासणी सूचीतील मुद्दयांचीही पूर्तता होत आहे.
५. शासन परिपत्रक, वित्त विभाग, क्रमांक संकीर्ण-२०१६/प्र.क्र.३१ / कोषा. प्रशा-५, दिनांक १० मे २०१६ मध्ये कोषागारात देयके पारित करताना घ्यावयाच्या दक्षतेबाबत सूचना देण्यात आल्या आहेत.सदर परिपत्रकातील परिच्छेद “अ” मधील बाबींची प्रस्तुत प्रकरणाशी संबंधित माहिती खालीलप्रमाणे
१.विभागास प्रदान वित्तीय अधिकार :- शासन परिपत्रक, वित्त विभाग क्र.अर्थसं २०२३/प्र.क्र.४०/अर्थ -३, दिनांक १२ एप्रिल, २०२३ अन्वये “२६, जाहिरात व प्रसिध्दी” या बाबीखाली खर्च करण्यास विभागास अधिकार प्राप्त झाले आहेत.
२.मंजूर निधी:- सन २०२३-२४ या वर्षात मागणी क्र. व्ही-२, लेखाशीर्ष २८५१ ग्रामोद्योग व लघुउद्योग,११० संमिश्र ग्रामोद्योग व लघुउद्योग आणि सहकारी संस्था, (०२) विविध सहकारी संस्थांना अर्थसहाय्य, (०२) (५०) हातमाग उद्योगाच्या विकासाकरीता सूट व इतर अर्थसहाय्य (राज्य हिस्सा २५ टक्के) (कार्यक्रम) (२८५१०११९) २६, जाहिरात व प्रसिध्दी या लेखाशिर्षाअंतर्गत २५०.०० लाख इतका निधी अर्थसंकल्पीत करण्यात आला असून त्यापैकी ७० टक्के १७५.०० लाख इतका निधी डिसेंबर,२०२३ पर्यंत खर्च करण्यास उपलब्ध आहे.
३. मागील ३ महिन्यांपूर्वी दिलेल्या अनुदानापैकी ७५ टक्के किंवा अधिक निधी खर्च झाला आहे:- लागू नाही (सन २०२३-२४ या आर्थिक वर्षामध्ये अद्याप निधी वितरीत करण्यात आला नाही)
४.ज्या लेखाशिर्षाखाली अनुदान वितरित करण्यात येत आहे, त्या लेखाशिर्षांतर्गत एक वर्षापूर्वीचे संक्षिप्त देयक प्रलंबित नाही:- उपरोक्त लेखाशिर्षांतर्गत एक वर्षापूर्वीचे संक्षिप्त देयक प्रलंबित नाही.
५.स्थानिक स्वराज्य संस्थांना अनुदान देताना त्यांचेकडून राज्य शासनास येणे नाही किंवा येणे रक्कम समायोजित करण्यात आली आहे:- लागू नाही.
पृष्ठ ४ पैकी २
# Page 3
शासन निर्णय क्रमांकः शिकाना-२०२३/प्र.क्र.१३/टेक्स-३
६. वैयक्तिक लाभार्थीचे देयक सादर करताना यादीसह व शक्यतो आधार क्रमांकासह सादर करावे:- लागू नाही.
७. बांधकामविषयक प्रस्तावांना प्रशासकीय मान्यता देताना सक्षम अधिकाऱ्याची मान्यता घेतल्याचा उल्लेख आदेशात असावा:- लागू नाही ०
८. खरेदी विषयक अद्यावत प्रक्रिया उद्योग, ऊर्जा व कामगार विभागाच्या क्र. भांखस २०१४/प्र.क्र.८२/भाग-II/उद्योग-४, दिनांक १.१२.२०१६ च्या शासन आदेशानुसार करावी.
९.साहित्य खरेदीची रक्कम पुरवठादाराच्या नावे ECS द्वारे करावी.
६. सदर निधी आवश्यकतेनुसार महाराष्ट्र राज्य हातमाग सहकारी महासंघ मर्या., (महाटेक्स), मुंबई यांना थेट ECS द्वारे अदा करण्यात यावा.
७. शासकीय विभागाने करावयाच्या कार्यालयीन खरेदीसाठीच्या कार्यपध्दीतीची सुधारीत नियमपुस्तिका उद्योग, ऊर्जा व कामगार विभागाच्या क्र.भांखस-२०१४/प्र.क्र.८२/भाग-/उद्योग-४, दिनांक १.१२.२०१६ च्या शासन निर्णयाद्वारे प्रसिध्द केली आहे. सदर शासन निर्णयाच्या तसेच त्यासोबतच्या नियमपुस्तिकेतील तरतुदींचे काटेकारेपणे पालन करण्यात यावे.
८. जाहिरातीवरील खर्च करताना त्यासंबंधीचे वित्तीय अधिकार नियमपुस्तिकेत नमूद वित्तीय अधिकारांचे पालन करण्यात यावे. तसेच जाहिराती संदर्भात शासन निर्णय, सामान्य प्रशासन विभाग क्र.मावज-२०१५/प्र.क्र.३२७/३४, दिनांक ६ ऑक्टोंबर, २०१५ मध्ये तसेच या संदर्भातील सामान्य प्रशासन विभागाच्या दिनांक ३० मार्च,२०१६ व दिनांक ५ जानेवारी,२०१७ च्या व इतर संबंधित शासन निर्णयात नमूद सूचनांनुसार कार्यवाही करण्याची दक्षता घ्यावी तथा त्यांचे तंतोतंत पालन करण्यात यावे.
९. प्रमाणित करण्यात येते की, जाहिरात व प्रसिध्दी योजनेंतर्गत यापूर्वी वितरीत केलेल्या निधीच्या अनुषंगाने लेखापरीक्षक/महालेखापाल यांच्याकडून कोणतेही गंभीर आक्षेप नाहित.
१०. ह्या निधीतून खरेदी करण्यात येणाऱ्या साहित्याची देयके प्रत्यक्ष वस्तू प्राप्त झाल्यानंतरच संबंधितांना ECS द्वारे अदा होतील याची दक्षता घ्यावी.
११.प्रमाणित करण्यात येते की, सदर निधी स्वीय प्रपंची लेखा अथवा बँक खात्यात जमा न करता खर्च केला जाणार आहे.
१२. उपरोक्त प्रयोजनासाठी होणारा खर्च “मागणी क्र. व्ही-२, लेखाशीर्ष २८५१ ग्रामोद्योग व लघुउद्योग,११० संमिश्र ग्रामोद्योग व लघुउद्योग आणि सहकारी संस्था, (०२) विविध सहकारी संस्थांना अर्थसहाय्य, (०२) (५०) हातमाग उद्योगाच्या विकासाकरीता सूट व इतर अर्थसहाय्य (राज्य हिस्सा २५ टक्के) (कार्यक्रम) (२८५१०११९) २६, जाहिरात व प्रसिध्दी या लेखाशिर्षाखाली खर्ची टाकावा व सन २०२३-२४ या आर्थिक वर्षासाठीच्या मंजूर अनुदानातून भागविण्यात यावा.
पृष्ठ ४ पैकी ३
# Page 4
शासन निर्णय क्रमांकः शिकाना-२०२३/प्र.क्र.१३/टेक्स-३
१३. सदर रक्कम जिल्हा कोषागार, नागपूर येथून काढण्यासाठी आयुक्त वस्त्रोद्योग, वस्त्रोद्योग आयुक्तालय, नागपूर यांचे कार्यालयातील सहाय्यक संचालक (लेखा) यांना “आहरण व संवितरण अधिकारी” व आयुक्त वस्त्रोद्योग,वस्त्रोद्योग आयुक्तालय,नागपूर यांना “नियंत्रक अधिकारी” म्हणून घोषित करण्यात येत आहे. सदर रक्कम ज्या प्रयोजनासाठी उपलब्ध करून देण्यात येत आहे त्याच प्रयोजनासाठी खर्च करण्यात यावी.
१४.महाराष्ट्र राज्य हातमाग सहकारी महासंघ मर्या. (महाटेक्स), मुंबई यांनी उपरोक्त रकमेचे विनियोग प्रमाणपत्र आयुक्त वस्त्रोद्योग,नागपूर यांच्यामार्फत शासनास सादर करावे.
१५.वरील रकमेचा खर्च विहीत पध्दतीने करण्यात यावा.
१६.सदर शासन निर्णय वित्त विभागाच्या शासन परिपत्रक क्र.अर्थसं-२०२३/प्र.क्र.४०/अर्थ-३, दिनांक १२ एप्रिल,२०२३ अन्वये “२६,जाहिरात व प्रसिध्दी” या प्रयोजनासाठी प्रशासकीय विभागास प्रदान करण्यात आलेल्या प्राधिकारान्वये प्राप्त सहमतीनुसार निर्गमीत करण्यात येत आहे.