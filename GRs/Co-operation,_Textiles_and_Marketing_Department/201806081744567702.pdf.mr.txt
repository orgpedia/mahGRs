# Page 1
बिरसा मुंडा आदिवासी सहकारी सूतगिरणी मर्या, देवधरी, ता.राळेगावं, जि. यवतमाळ या सूत गिरणीची शासकीय अर्थसहाय्यासाठी निवड करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः सूतगि ३३१७/प्र.क्र.६७/टेक्स १ (अ)
मादाम कामा रोड, हुतात्मा राजगुरु चौक,
मंत्रालय विस्तार, मुंबई- ४०० ०३२.
तारीख : ०८ जून, २०१८.
वाचा : १. शासन निर्णय सहकार, पणन व वस्त्रोद्योग विभाग क्रमांकः सूतगि १११७/प्र.क्र.१९३/टेक्स १, दिनांक : २४ मार्च, १९९९.
२. शासन निर्णय आदिवासी विकास विभाग क्रमांक :आविम-१०९६/प्र.क्र.१४३३/का.३, दिनांक : १४ ऑक्टोबर, १९९८ ३. शासन निर्णय सहकार, पणन व वस्त्रोद्योग विभाग क्रमांकः सूतगि ११०८/प्र.क्र.९१/टेक्स १ (अ), दिनांक : ३० जून, २०११.
४. शासन निर्णय सहकार, पणन व वस्त्रोद्योग विभाग क्रमांकः धोरण २०१७/प्र.क्र.७/टेक्स २, दिनांक : १५ फेब्रुवारी, २०१८.
५. शासन निर्णय सहकार, पणन व वस्त्रोद्योग विभाग क्रमांकः सूतगि ३३१६/प्र.क्र.८१/टेक्स १ (अ), दिनांक : १० जुलै, २०१७ प्रस्तावना :
राज्याचे नवीन वस्त्रोद्योग धोरण २०१८-२०२३ संदर्भाधीन क्र.४ येथील दि. १५.०२.२०१८ च्या शासन निर्णयान्वये लागू करण्यात आला असून सहकारी तत्वावर चालविण्यात येणाऱ्या सूतगिरण्यांकरीता भागभांडवलाची योजना ही फक्त कापूस उत्पादक जिल्ह्यामध्ये राबविण्यात येणार असून ज्या तालुक्यामध्ये उत्पादित होणा-या कापसापैकी ५०% पेक्षा कमी कापूस सूतगिरण्यासाठी वापरले जातो फक्त अशाच तालुक्यात सदर योजना राबविण्यात येणार आहे. तसेच राज्यातील सहकारी सूत गिरण्यांना १०:३०:६० नवीन आकृतीबंधाप्रमाणे अर्थसहाय्य देण्यात येणार आहे. त्यानुसार आदिवसी प्रवर्गातील सहकारी सूत गिरणी म्हणून नोंदणी झालेल्या बिरसा मुंडा आदिवासी सहकारी सूत गिरणी मर्या. देवधरी, ता.राळेगांव, जि. यवतमाळ या सहकारी सूतगिरणीची शासकीय अर्थसहाय्यासाठी निवड करण्यास मान्यता देण्याचा प्रस्ताव शासनाच्या विचाराधीन होता. याबाबत दि..२४.४.२०१८ रोजी झालेल्या मा. मंत्रिमंडळ बैठकीत मान्य करण्यात आलेल्या प्रस्तावाच्या अनुषंगाने शासन खालील प्रमाणे निर्णय घेत आहे.
# Page 2
शासन निर्णय क्रमांकः सूतगि ३३१७/प्र.क्र.६७/टेक्स १ (अ)
शासन निर्णय :
नवीन वस्त्रोद्योग धोरण २०१८-२०२३ मधील अटी पुर्ण होत असल्याने बिरसा मुंडा आदिवासी सहकारी सूत गिरणी मर्या. देवधरी, ता. राळेगांव, जि. यवतमाळ या मोठ्या प्रमाणात कापुस उत्पादन होणाऱ्या कापूस उत्पादक क्षेत्रातील आदिवासी प्रवर्गातील सहकारी सूतगिरणीचा १२ व्या पंचवार्षिक योजनेत समावेश करुन १०:३०:६० आकृतीबंधाप्रमाणे शासकीय अर्थसहाय्यासाठी निवड करण्यास खालीलप्रमाणे नमूद अटींच्या अधीन राहून मान्यता देण्यात येत आहे : १. सहकार, पणन व वस्त्रोद्योग विभागाच्या दिनांक २४ मार्च, १९९९, दिनांक ३० जून, २०११, दि.१०.०७.२०१७ व दि.१५.०२.२०१८ रोजीच्या शासन निर्णयातील अटी व शर्ती तसेच आदिवासी विकास विभागाच्या दि. १४ ऑक्टोबर, १९९८ च्या शासन निर्णयातील अटी व शर्ती व भविष्यात वेळोवेळी शासनाकडून होणाऱ्या सुधारणा व नव्याने अंतर्भूत होणाऱ्या अटी व शर्ती या सूत गिरणीवर बंधनकारक राहतील. तसेच प्रत्येक टप्प्यावर सूतगिरणीने आवश्यक असणाऱ्या सर्व मंजुऱ्या / मान्यता घेणे बंधनकारक आहे.
२. सदर सहकारी सूतगिरणीस भविष्यात आंतरराज्यीय रुपांतरीत करावयाचे असल्यास शासनाची पूर्ण देणी एकरकमी दिल्यानंतरच तशी परवानगी देण्यात येईल.
३. सहकारी सूतगिरणीच्या कार्यक्षेत्रात वाढ करावयाची झाल्यास सूतगिरणीचे स्थलांतर होणार नाही.
४. सहकारी सूतगिरणीच्या सद्या अस्तित्वात असणाऱ्या कार्यक्षेत्रातील व नव्याने वाढणाऱ्या कार्यक्षेत्रातील सर्व सभासदांचे आधार कार्ड सूतगिरणीच्या संभासदत्वाशी जोडणे (लिंक करणे) बंधनकारक असेल.
२. सदर शासन निर्णय वित्त विभागाच्या अनौपचारिक संदर्भ क्र. २५९/२०१८/व्यय -२, दिनांक १९/५/२०१८ नुसार दिलेल्या मान्यतेस अनुसरुन निर्गमित करण्यात येत आहे.
# Page 3