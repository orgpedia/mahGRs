# Page 1
सन २०२२-२३ मधील अर्थसंकल्पित तरतूदीचे वितरण करणेबाबत.
अवेळी पाऊस व गारपीट आपद्ग्रस्त शेतकऱ्यांना कर्जावरील व्याजमाफी (२४२५२४५३) - ३३ अर्थसहाय्य
महाराष्ट्र शासन
सहकार पणन व वस्त्रोद्योग विभाग
शासन निर्णय क्र. संकीर्ण ०६२२/प्र.क्र.८८/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २४ मार्च, २०२३
वाचा : १. सहकार, पणन व वस्त्रोद्योग विभाग, शासन निर्णय, क्रमांक टंचाई ०३१४/प्र.क्र.१९/२-स, दिनांक २६/०३/२०१४ २. सहकार, पणन व वस्त्रोद्योग विभाग, शासन निर्णय, क्रमांक गारपीट ०११५/प्र.क्र.१०६/२-स, दिनांक २६/०३/२०१५ ३. वित्त विभाग, शासन परिपत्रक क्र. संकीर्ण-२०१६/प्र.क्र.३१ / कोषा-प्रशा ५, दिनांक
१०/०५/२०१६
४. वित्त विभाग, शासन परिपत्रक, क्र.अर्थसं-२०२२/प्र.क्र.४३/अर्थ-३, दिनांक ०४/०४/२०२२
५. सहकार, पणन व वस्त्रोद्योग विभाग, शासन निर्णय, क्रमांक संकीर्ण ०६२२/प्र.क्र.८८/१८-स, दिनांक २८/०६/२०२२ ६. सहकार, पणन व वस्त्रोद्योग विभाग, शासन निर्णय, क्रमांक संकीर्ण ०६२२/प्र.क्र.८८/१८-स, दिनांक ०५/१२/२०२२.
७. सहकार, पणन व वस्त्रोद्योग विभाग, शासन निर्णय, क्रमांक संकीर्ण ०६२२/प्र.क्र.८८/१८-स, दिनांक १३/०२/२०२३.
प्रस्तावना :
राज्यातील फेब्रुवारी-मार्च २०१४ मध्ये अवेळी पाऊस व गारपीटमुळे नुकसान झालेल्या शेतकऱ्यांचे पीकाचे झालेले नुकसानीकरीता आपदग्रस्त शेतकऱ्यांना विशेष पॅकेज जाहीर करून तसेच स्थायी आदेशानुसार मदत उपलब्ध करण्याकरीता महसूल व वन विभाग, शासन निर्णय, दिनांक २०/०३/२०१४ निर्गमित करण्यात आला आहे. याच कालावधीसाठी या विभागाचे शासन परिपत्रक टंचाई ०३१४/प्र.क्र.१९/२-स, दिनांक २६/०३/२०१४ नुसार नुकसान झालेल्या शेतकऱ्यांना पॅकेज मंजूर करण्याबाबत मार्गदर्शक सुचना निर्गमित करण्यात आलेल्या आहेत.
तसेच राज्यातील नोव्हेंबर व डिसेंबर २०१४ मध्ये अवेळी पाऊस व गारपीटमुळे जीवित व वित्त हानीपोटी आपदग्रस्तांना मदत व सवलत महसूल व वन विभाग, शासन निर्णय दि.४/२/२०१५ अन्वये घोषीत करण्यात आली. तद्नंतर या विभागाच्या शासन परिपत्रक गारपीट ०११५/ प्र.क्र.१०६/२-स, दिनांक २६/०३/२०१५ नुसार व्याजमाफी करण्यात आली. तसेच फेब्रुवारी-मार्च
# Page 2
शासन निर्णय क्रमांकः संकीर्ण ०६२२/ प्र.क्र.८८/१८-स
२०१५ मध्ये झालेल्या अवेळी पाऊस व गारपीटीमुळे नुकसान झालेल्या शेतकऱ्यांनाही शासनाने सहकारी कर्जाचे पुनर्गठन, शेतीशी निगडीत कर्जाच्या वसुलीस स्थगिती व कर्जावरील व्याजमाफी या सवलती दिलेल्या आहेत.
उपरोक्त कालावधीतील आपदग्रस्तांना शासनामार्फत पीककर्जाचे व्याज माफी योजनेसाठी एकूण रू. ३९.०० लाख एवढी अर्थसंकल्पीय तरतूद सन २०२२-२३ या आर्थिक वर्षासाठी मंजूर आहे. ही तरतूद अवेळी पाऊस व गारपीट आपदग्रस्त शेतकऱ्यांना कर्जावरील व्याजमाफी योजनेखाली वितरीत करण्याची बाब शासनाच्या विचाराधीन होती.
शासन निर्णय : सन २०२२-२३ या आर्थिक वर्षामध्ये अवेळी पाऊस व गारपीट आपदग्रस्त शेतकऱ्यांना कर्जावरील व्याजमाफी योजनेखाली उपलब्ध निधी पैकी रू. ८.१९ लाख एवढ्या निधीचे वितरण वाचा क्र. ५ येथील शासन निर्णयान्वये, रू. ८.१९ लाख निधीचे वितरण वाचा क्र. ६ येथील शासन निर्णयान्वये, व रू. २.७२ लाख निधीचे वितरण वाचा क्र. ७ येथील शासन निर्णयान्वये, करण्यात आले आहे. आता रू. ८.२० लाख (रूपये आठ लाख वीस हजार फक्त) एवढ्या निधीचे वितरण नियोजन व वित्त विभागाच्या मान्यतेने करण्यास या शासन निर्णयान्वये मान्यता देण्यात येत आहे.
२. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दिनांक ०४/०४/२०२२ मधील तपासणी सूचीप्रमाणे सर्व बाबींची सदर प्रकरणी पूर्तता होत आहे.
३. सहकार आयुक्त व निबंधक, सहकारी संस्था, महाराष्ट्र राज्य कार्यालयाने वित्त विभागाच्या उपरोक्त वाचा क्र.३ येथील शासन परिपत्रकामधील सूचनांचे पालन करावे.
४. वरील योजनेवर होणारा खर्च सन २०२२-२३ या आर्थिक वर्षात उपलब्ध असलेल्या तरतूदीमधून भागविण्यात यावा व तो पुढील लेखाशिर्षाखाली खर्ची घालण्यात यावा.
मागणी क्र. व्ही - २
मुख्यलेखाशिर्ष - २४२५ सहकार,
८००- इतर खर्च
(००) इतर खर्च (००)(०२) अवेळी पाऊस व गारपीट आपदग्रस्त शेतकऱ्यांना कर्जावरील व्याजमाफी
(२४२५ २४५३)
३३, अर्थसहाय्य
५. सदर तरतूद संबंधित संस्थांना अदा करण्यासाठी V०००४-सहकार आयुक्त व निबंधक, सहकारी संस्था, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे
पृष्ठ ३ पैकी २
# Page 3
शासन निर्णय क्रमांकः संकीर्ण ०६२२/ प्र.क्र.८८/१८-स
यांना आहरण व संवितरण अधिकारी म्हणून घोषित करण्यात येत आहे. सदर रकमेचा विनियोग विहीत केलेल्या अटी व शर्तीनुसार करण्यात यावा. तसेच योजनेवर झालेला विकासमंडळ निहाय खर्च व लाभार्थ्यांची संख्या याची माहिती नियोजन विभागाच्या योजना माहिती प्रणाली (MP-SIMS) वर दर महिन्यात भरण्यासाठी कार्यासन १७-स कडे पाठविण्यात यावी.
६. सदर शासन निर्णय वित्त विभागाच्या संदर्भाधीन शासन परिपत्रक क्रमांक अर्थसं-२०२२/ प्र.क्र.४३/अर्थ-३ अन्वये प्रशासकीय विभागांना प्रदान करण्यात आलेल्या अधिकारांतर्गत निर्गमित करण्यात येत आहे.
७. सदर शासन निर्णय नियोजन विभागाच्या सहमतीने व त्यांचे अनौपचारिक संदर्भ क्र.११९ /१४३१, दि. २७/०२/२०२३ तसेच वित्त विभागाच्या सहमतीने व त्यांचे अनौपचारीक संदर्भ क्र. २२०/ २०२३ /व्यय-२, दि.१५/०३/२०२३ अन्वये प्राप्त झालेल्या मान्यतेने निर्गमित करण्यात येत आहे.