# Page 1
दि मलकापूर अर्बन को-ऑप. बँक लि., मलकापूर, जि. बुलडाणा या बँकेच्या विशेष एकरकमी कर्ज परतफेड योजनेस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: युआरबी- १८२२/प्र.क्र.२२/७-स,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- २४ मे, २०२३.
वाचा :- १) शासन निर्णय समक्रमांक दि. १०.०२.२०२२ २) शासन निर्णय समक्रमांक दि. १८.१०.२०२२
३) सहकार आयुक्त व निबंधक, सहकारी संस्था, पुणे यांचे पत्र क्र. जा.क्र.ना.बँका/१ सआ/दि मलकापूर बँक/ओटीएस/२३, दि. ०९.०५.२०२३
प्रस्तावना : दि मलकापूर अर्बन को-ऑप. बँक लि., मलकापूर, जि. बुलडाणा या बँकेस “विशेष एकरकमी कर्ज परतफेड योजना” मंजूर करण्याबाबत सहकार आयुक्त व निबंधक, सहकारी संस्था, पुणे यांनी दिनांक २०.०१.२०२२ रोजीच्या पत्रान्वये शासनास प्रस्ताव सादर केला होता. त्यानुसार शासनाने संदर्भ क्र. १ मधील शासन निर्णयाद्वारे सदर बँकेस दिनांक ३१.०७.२०२२ पर्यंत विशेष एकरकमी कर्ज परतफेड योजना मंजूर केली होती व सदर योजनेस संदर्भ क्र. २ मधील शासन निर्णयाद्वारे दि. ३१.०३.२०२३ पर्यंत मुदतवाढ देण्यात आली होती. संदर्भ क्र. ३ मधील प्रस्तावान्वये सदर योजनेस दिनांक ३१.०३.२०२४ पर्यंत मुदतवाढ देण्याची विनंती करण्यात आली आहे.
सदर योजनेस मुदतवाढ मिळाल्यास बँकेचा संचित तोटा कमी होऊन बँकेस वाढीव तरलता उपलब्ध होईल. सबब, बँकेचे हित लक्षात घेऊन सदर योजनेमध्ये काही सुधारणा करुन मुदतवाढ देण्याची बाब शासनाच्या विचाराधीन होती.
शासन निर्णय-: सहकार आयुक्त व निबंधक, सहकारी संस्था, पुणे यांनी दि. ०९.०५.२०२३ रोजीच्या पत्राद्वारे दि मलकापूर अर्बन को-ऑप. बँक लि., मलकापूर, जि. बुलडाणा या बँकेसंदर्भात सादर केलेल्या विशेष एकरकमी कर्ज परतफेड योजनेस मुदतवाढ देण्याच्या प्रस्तावास महाराष्ट्र सहकारी संस्था अधिनियम, १९६० चे कलम १५७ मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम, १९६१ मधील नियम ४९ च्या तरतुदीमधून सूट देऊन दि मलकापूर अर्बन को-ऑप. बँक लि., मलकापूर, जि. बुलडाणा या बँकेस परिशिष्ट “ अ ” प्रमाणे नमूद विशेष एकरकमी कर्ज परतफेड योजनेस बदलांसह/सुधारणेंसह दिनांक ३१.०३.२०२४ पर्यंत मुदतवाढ देण्यात येत आहे.
वरील योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी दरमहा आढावा घेऊन भारतीय रिझर्व बँकेच्या अटींचे दि मलकापूर अर्बन को-ऑप. बँक लि., मलकापूर, जि.
बुलडाणा यांचेकडून काटेकोरपणे पालन होत असल्याची खात्री करावी.
# Page 2
शासन निर्णय क्रमांकः युआरबी-१८२२/प्र.क्र.२२/७-स
# Page 3
# Page 4
# Page 5
# Page 6