# Page 1
दिव्यांग व्यक्ती हक्क अधिनियम, २०१६ नुसार रेशीम संचालनालयाच्या आस्थापनेवरील पदे दिव्यांगांसाठी
सुनिश्चित करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकीर्ण-२०२१/प्र.क्र.१८/रेशीम कक्ष
१४ वा मजला, नवीन प्रशासन भवन, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक २९ जून, २०२१.
वाचा: १) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४ जानेवारी, २०२१रोजीची अधिसुचना.
२) शासन निर्णय, सामाजिक न्याय व विशेष सहाय्य विभाग, क्र. दिव्यांग-२०१९/प्र.क्र.२५१/दि.क.२, दिनांक ०२ फेब्रुवारी, २०२१.
३) शासन निर्णय, सहकार, पणन व वस्त्रोद्योग विभाग, क्र. आस्था-२०२१/प्र.क्र.१८/दि.क.२, दिनांक २३ फेब्रुवारी, २०२१.
४) सहकार, पणन व वस्त्रोद्योग विभागाचे पत्र क्र. संकीर्ण-२०२१/प्र.क्र.१८/ रेशीम कक्ष, दिनांक १७ जून, २०२१.
५) सामाजिक न्याय व विशेष सहाय्य विभागाची दिनांक २३ जून, २०२१ रोजीची टिप्पणी.
प्रस्तावना: दिव्यांग व्यक्ती हक्क अधिनियम, २०१६ मधील कलम ३३ नुसार शासन सेवेतील पदांची दिव्यांगांसाठी पदसुनिश्चिती करणे आवश्यक आहे. त्यानुसार केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दिनांक ०४ जानेवारी, २०२१ च्या अधिसुचनेद्वारे दिव्यांगांसाठी सुनिश्चित केलेल्या पदांची यादी प्रसिद्ध केली आहे. सदर यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगांसाठी सुनिश्चित करण्याच्या सूचना सामाजिक न्याय व विशेष सहाय्य विभागाने संदर्भाधीन दिनांक ०२ फेब्रुवारी, २०२१ च्या शासन निर्णयान्वये दिल्या आहेत. त्यास अनुसरुन संदर्भाधीन दिनांक २३ फेब्रुवारी, २०२१ च्या शासन निर्णयाद्वारे रेशीम संचालनालयाच्या आस्थापनेवरील एकूण २० संवर्गांपैकी १६ संवर्गांची दिव्यांगांसाठी पदसुनिश्चिती करण्यात आली आहे. रेशीम संचालनालयातील लेखाधिकारी, गट-अ हे पद वित्त विभागाकडून प्रतिनियुक्तीद्वारे भरण्यात येत असल्याने, वरिष्ठ अधिक्षक, गट-ब (अ.रा.) व अधिक्षक (लेखा व आस्था), गट-क ही पदे पदोन्नतीची असून त्यांचे निम्न स्तरावरील (फिडर केडर) पद दिव्यांगांसाठी सुनिश्चित केले असल्याने तसेच, वाहन चालक, गट-क या पदाची कर्तव्ये व जबाबदारी लक्षात घेता, सदर संवर्ग दिव्यांगांसाठी सुनिश्चित करणे शक्य नसल्याने सदर ४ संवर्गांची दिव्यांगांसाठी पदसुनिश्चिती करण्यात आली नव्हती. तथापि, दिव्यांग पदसुनिश्चितीसंदर्भात मा.मुख्य
# Page 2
शासन निर्णय क्रमांकः संकीर्ण-२०२१/प्र.क्र.१८/रेशीम कक्ष
सचिव यांच्या अध्यक्षतेखाली दिनांक १७ जून, २०२१ रोजी झालेल्या बैठकीत उक्त ४ संवर्गांची दिव्यांगांसाठी पदसुनिश्चिती करण्याबाबतचा प्रस्ताव प्रधान सचिव (सामाजिक न्याय) यांच्या अध्यक्षतेखालील दिनांक १२ नोव्हेंबर, २०२० रोजीच्या परिपत्रकान्वये गठीत तज्ज्ञ समितीसमोर सादर करण्याचे निर्देश देण्यात आले.
त्यानुसार सदर ४ संवर्गांची दिव्यांगांसाठी पदसुनिश्चिती करण्यासंदर्भातील प्रस्ताव तज्ञ समितीसमोर सादर करण्यासाठी संदर्भाधीन दिनांक १७ जून, २०२१ रोजीच्या पत्राद्वारे सामाजिक न्याय व विशेष सहाय्य विभागास पाठविण्यात आला होता. त्यास अनुसरुन सामाजिक न्याय व विशेष सहाय्य विभागाने रेशीम संचालनालयातील लेखाधिकारी, गट-अ हे पद वित्त विभागाकडून प्रतिनियुक्तीने भरण्यात येत असल्याने सदर पदाची सुनिश्चिती मूळ आस्थापना विभाग म्हणून वित्त विभागाने करणे आवश्यक आहे, वरिष्ठ अधिक्षक, गट-ब (अ.रा.) व अधीक्षक (लेखा व आस्था), गट-क या पदांची त्यांचे निम्न स्तरावरील (फिडर केडर ) पदाप्रमाणे दिव्यांगांसाठी पदसुनिश्चिती करणे आवश्यक आहे तसेच, वाहन चालक, गट-क या पदाची कर्तव्ये व जबाबदाऱ्या लक्षात घेता सदर संवर्ग दिव्यांगांसाठीच्या पदसुनिश्चितीतून वगळावे असा निर्णय दिव्यांगांसाठीच्या पदसुनिश्चितीबाबतच्या तज्ज्ञ समितीने घेतला असल्याचे कळविले आहे. त्याअनुषंगाने रेशीम संचालनालयाच्या आस्थापनेवरील वरिष्ठ सहायक, गट-क या पदाच्या पदोन्नतीच्या साखळीतील अधीक्षक (लेखा व आस्था), गट-क व वरिष्ठ अधिक्षक, गट-ब (अ.रा.) या २ संवर्गातील पदे दिव्यांगांसाठी पदसुनिश्चित करण्याची बाब शासनाच्या विचाराधिन होती.
शासन निर्णय :
रेशीम संचालनालयाच्या आस्थापनेवरील एकूण २० संवर्गांपैकी १६ संवर्गांची संदर्भाधीन दिनांक २३ फेब्रुवारी, २०२१ रोजीच्या शासन निर्णयाद्वारे दिव्यांगांसाठी पदसुनिश्चिती करण्यात आली आहे. उर्वरित ४ संवर्गांपैकी लेखाधिकारी, गट-अ हे पद वित्त विभागाकडून प्रतिनियुक्तीने भरण्यात येत असल्याने सदर संवर्गाची दिव्यांगांसाठी पदसुनिश्चिती मूळ आस्थापना विभाग म्हणून वित्त विभागाने करणे आवश्यक आहे.
तसेच, वाहन चालक, गट-क या पदाची कर्तव्ये व जबाबदाऱ्या लक्षात घेता सदर संवर्ग दिव्यांगांसाठीच्या पदसुनिश्चितीतून वगळावे, असा निर्णय दिव्यांगांसाठीच्या पदसुनिश्चितीबाबतच्या तज्ज्ञ समितीने घेतला असल्याने सदर संवर्ग दिव्यांगांसाठीच्या पदसुनिश्चितीतून वगळण्यात येत आहे.
२. सामाजिक न्याय व विशेष सहाय्य विभागाच्या संदर्भाधीन दिनांक ०२ फेब्रुवारी, २०२१ च्या शासन निर्णयान्वये जे पद निम्न (फिडर केडर) स्तरावर दिव्यांगांसाठी सुनिश्चित केले आहे असे पद पदोन्नतीच्या पदाकरिता आपोआपच दिव्यांगांच्या सदर प्रवर्गासाठी सुनिश्चित केले असल्याचे समजण्यात यावे अशा सुचना दिल्या आहेत. त्यानुसार रेशीम संचालनालयाच्या आस्थापनेवरील उर्वरित २ संवर्गातील पदे सोबत जोडलेल्या परिशिष्टाप्रमाणे दिव्यांगांसाठी सुनिश्चित करण्यात येत आहेत. विभागाच्या संदर्भाधीन दिनांक २३ फेब्रुवारी, २०२१ मध्ये नमूद अन्य सर्व तरतूदी/सुचना जशास तशा लागू राहतील.
पृष्ठ ५ पैकी २
# Page 3
शासन निर्णय क्रमांकः संकीर्ण-२०२१/प्र.क्र.१८/रेशीम कक्ष
३. सदर शासन निर्णय, सामाजिक न्याय व विशेष सहाय्य विभागाचा संदर्भाधीन दिनांक ०२ फेब्रुवारी, २०२१ रोजीचा शासन निर्णय व संदर्भाधीन दिनांक २३ जून, २०२१ रोजीची टिप्पणी, यांद्वारे दिलेल्या सुचनेनुसार निर्गमित करण्यात येत आहे.
# Page 4
# Page 5