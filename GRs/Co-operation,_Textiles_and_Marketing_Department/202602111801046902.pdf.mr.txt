# Page 1
राज्यातील सहकारी साखर कारखान्यांना
बँका / वित्तीय संस्था यांनी शासन हमीवर
दिलेल्या कर्जाची थकहमी संबंधित बँकांनी
आवाहानित केलेल्या प्रकरणांच्या
अनुषंगाने निर्णय घेण्याकरिता समिती
गठित करण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. ससाका १२२५/प्र क्र.१८४/३ स,
दालन क्र. ६२०, सहावा मजला, विस्तार इमारत,
हुतात्मा राजगुरु चौक, मादाम कामा मार्ग,
मंत्रालय, मुंबई -४०००३२.
दिनांक : - ११ फेब्रुवारी, २०२६
संदर्भ: - साखर आयुक्त, महाराष्ट्र राज्य, पुणे यांचे पत्र क्र. साआ/अर्थ/कक्ष-६/क.समरी सुट
नं.९१९-२०२४/८३/२०२६, दि.२०.०१.२०२६
प्रस्तावना: मुंबई जिल्हा मध्यवर्ती सहकारी बँक यांनी महाराष्ट्र शासन व इतर विरुध्द मा. उच्च
न्यायालय, मुंबई येथे Commercial Suit No. २७/२०१० Commercial Suit No. ४२/२०१३ व
Commercial Suit No. ९१९/२०२४ दाखल केले आहे. सदर न्यायालयीन प्रकरणी दि.
०८.१२.२०२५ रोजी सुनावणी झाली. मा. उच्च न्यायालयाने the decision with respect to the
application of the formula of the Deora Committee to the facts in these Suits be taken
expeditiously” असे आदेश पारित केले आहे. देवरा समितीच्या अहवालानुसार, भाडेतत्तवावर
दिलेल्या सहकारी साखर कारखान्यांच्या कर्ज रकमेची वसुली भाडेपट्टीतून होत असल्याने त्या
कारखान्यांच्या हमी रकमेचा विचार करण्यात आलेला नाही. पी. डॉ. व्ही. विखे पाटील सहकारी
साखर कारखाना, बीड, सांगोला तालुका सहकारी साखर कारखाना, सोलापूर व शिवाजीराव
पाटील निलंगेकर सहकारी साखर कारखाना लि., अंबलग, जिल्हा लातूर हे तीनही कारखाने
भाडेतत्तवावर देण्यात आलेले होते. त्यामुळे देवरा समितीच्या अहवालाप्रमाणे सदर कारखान्यांना
थकहमी निश्चित करता आलेली नव्हती. आता मा. उच्च न्यायालयाचे आदेश पाहता, सदर
कारखान्यांना थकहमी देण्याच्या दृष्ट्टीने सदर कारखान्याचा विचार करावयाचा झाल्यास देवरा
समितीप्रमाणे Cost Of Fund प्रमाणे व ६% व्याज विचारात घेऊन अशा प्रकारच्या सर्व प्रकरणांच्या
अनुषंगाने निर्णय घेण्यासाठी साखर आयुक्त स्तरावर समिती गठीत करण्याची बाब शासनाच्या
विचाराधीन होती.
शासन निर्णय: -
राज्यातील साखर कारखान्यांना वित्तीय संस्था / बँकांनी दिलेली कजे त्या अनुषंगाने विविध
बँकांनी शासकीय थकहमी आवाहानित केलेल्या कर्जाच्या मूळ रक्कमा व्याज एकूण थकीत रक्कम
इ. बाबतची कारखानानिहाय सविस्तर माहिती न्यायालयीन प्रकरणाचे वस्तुस्थितीदर्शक माहिती,
शासनाने थकहमीपोटी आवाहानित केलेल्या किती रक्कमा अदा करण्यात आलेल्या आहेत तसेच
राज्यातील सहकारी साखर कारखान्यांना वित्तीय संस्था / बँकांकडून शासन हमीवर मंजूर
करण्यात आलेल्या कर्जाबाबत शासनाने देवरा समिती गठीत केलेली होती. त्याच धर्तीवर निर्णय
# Page 2
घ्यावयाचा झाल्यास शासनास किती आर्थिक भार सोसावा लागेल याबाबत खालीलप्रमाणे समिती
गठीत करण्यात येत आहे.
१. सहकार आयुक्त महाराष्ट्र राज्य, पुणे - अध्यक्ष
२. आयुक्त, साखर आयुक्तालय, महाराष्ट्र राज्य, पुणे - सदस्य
३. संचालक (अर्थ), साखर आयुक्त कार्यालय, पुणे - सदस्य
४. संबंधित प्रादेशिक सहसंचालक - सदस्य
५. सहनिबंधक, सहकारी संस्था (साखर), साखर आयुक्त कार्यालय, पुणे - सदस्य सचिव
समितीची कार्यकक्षा -
१.राज्यातील सहकारी साखर कारखान्यांना वित्तीय संस्था /बँकांनी दिलेली कजे व
त्याअनुषंगाने विविध बँकांनी शासकीय थकहमी आवाहानित केलेल्या प्रकरणात
आवाहानित केलेल्या कर्जाच्या मूळ रक्कमा, व्याज एकूण थकीत रक्कम इ.
कारखानानिहाय सविस्तर माहिती.
२.सदर विषयाच्या अनुषंगाने न्यायालयात दाखल असलेल्या सर्व न्यायालयीन प्रकरणांची
वस्तुस्थितीदर्शक माहिती.
३.वित्तीय संस्था / बँका यांनी सहकारी साखर कारखान्यांना दिलेल्या कर्जाच्या अनुषंगाने
आतापयंत कोणत्या व किती वित्तीय संस्था / बँकांना एकूण किती सहकारी साखर
कारखान्यांना शासनाने थकहमीपोटी आवाहानित केलेल्या किती रक्कमा अदा करण्यात
आलेल्या आहेत याबाबतचा तपशील.
४.राज्यातील सहकारी साखर कारखान्यांना वित्तीय संस्था / बँकांकडुन शासन हमीवर
मंजूर करण्यात आलेल्या कर्जाबाबत शासनाने देवरा समिती गठीत केलेली होती. त्याच
धर्तीवर अभ्यास करुन शासनास अहवाल सादर करावा.
वरील मुद्याच्या अनुषंगाने समितीने वित्तीय संस्था, बँका, सहकारी साखर कारखाने
यांच्या सोबत बैठका घेऊन एक महिन्यात शासनास अहवाल सादर करावा.
सदर शासन निर्णय महाराष्ट्र शासनाच्या www.maharashtra.gov.in या