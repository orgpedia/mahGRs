# Page 1
सन २०१८-२०१९ या वर्षात राज्यातील कांदा उत्पादक शेतकऱ्यांना प्रति क्विंटल रुपये २००/- अनुदान देणेबाबत.
(कालावधीत वाढ)
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: सपस-२०१८/प्र.क्र.३६७/२४ स
मंत्रालय, विस्तार, मुंबई-३२
दिनांक:- ८ मार्च, २०१९
संदर्भ :- १) मंगळवार, दिनांक ११ डिसेंबर, २०१८ रोजीचा मंत्रिमंडळ निर्णय.
२) गुरुवार, दिनांक २० डिसेंबर, २०१८ रोजीचा मंत्रिमंडळ निर्णय.
३)शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक २६ डिसेंबर, २०१८ ४) मंगळवार, दिनांक २२ जानेवारी, २०१९ रोजीचा मंत्रिमंडळ निर्णय.
५) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक ३१ जानेवारी, २०१९ ६) सोमवार, दिनांक ०४ फेब्रुवारी,२०१९ रोजीचा मंत्रिमंडळ निर्णय.
७) शासन निर्णय, सहकार, पणन व वस्त्रोद्योग विभाग,
क्रमांक: सपस-२०१८/प्र.क्र.३६७/२४ स, दिनांक १५ फेब्रुवारी, २०१९ ८) शुक्रवार, दिनांक ८ मार्च,२०१९ रोजीचा मंत्रिमंडळ निर्णय.
शासन निर्णय: २०१८ मध्ये राज्यात ऑक्टोबर, २०१८ नंतर कांद्याच्या दरात झालेल्या घसरणीच्या पार्श्वभूमीवर, संदर्भाधीन दिनांक २६/१२/२०१८ च्या शासन निर्णयान्वये राज्यातील कृषी उत्पन्न बाजार समित्या/खाजगी बाजार समितीमध्ये दिनांक १ नोव्हेंबर, २०१८ ते १५ डिसेंबर, २०१८ या कालावधीत कांदा विक्री केलेल्या शेतकऱ्यांना रुपये २०० प्रति क्विंटल आणि जास्तीत जास्त २०० क्विंटल प्रति शेतकरी या प्रमाणात अनुदान मंजूर करण्यात आले आहे. सदर कांदा अनुदान कालावधी वेळोवळी वाढ करण्यात आली असून सुधारित कालावधी दिनांक १ नोव्हेंबर, २०१८ ते दिनांक ३१ जानेवारी, २०१९ पर्यत निश्चित करण्यात आला होता. तथापि, तद्नंतर कांद्याला मिळणारे बाजारभाव कमी असल्याने कांदा अनुदानाचा कालावधी दिनांक २८ फेब्रुवारी, २०१९ पर्यंत वाढविण्याची मागणी शेतकरी, शेतकरी संघटना, स्थानिक लोकप्रतिनिधींकडून होत होती. त्यानुषंगाने कांदा अनुदानाचा कालावधी दिनांक २८ फेब्रुवारी, २०१९ पर्यंत वाढविण्याची बाब शासनाच्या विचाराधीन होती.
शासन निर्णय: शासन निर्णय, दिनांक २६/१२/२०१८, दिनांक ३१/०१/२०१९ व दिनांक १५/२/२०१९ अन्वये मंजूर केलेल्या कांदा अनुदानाचा कालावधी दिनांक १ नोव्हेंबर २०१८ ते दिनांक ३१ जानेवारी, २०१९
# Page 2
शासन निर्णय क्रमांकः सपस-२०१८/प्र.क्र.३६७/२४ स
पर्यंत निश्चित केलेला आहे. सदर कालावधी वाढवून सुधारित कालावधी दिनांक १ नोव्हेंबर २०१८ ते दिनांक २८ फेब्रुवारी, २०१९ असा निश्चित करण्यात येत आहे.
२. प्रस्तुत वाढीव कालावधीमधील योजनेच्या अंमलबजावणीच्या अटी व शर्ती शासन निर्णय, दिनांक २६/१२/२०१८ मध्ये नमूद केल्याप्रमाणेच राहतील.