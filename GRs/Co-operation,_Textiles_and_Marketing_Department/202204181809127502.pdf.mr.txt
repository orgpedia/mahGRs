# Page 1
दि यवतमाळ अर्बन को-ऑप. बँक लि., यवतमाळ या बँकेस विशेष एकरकमी कर्ज परतफेड योजना लागू करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: युआरबी-१८२२/प्र.क्र.६५/७-स,
मादाम कामा रोड, हुतात्मा राजगुरु चौक,
मंत्रालय, मुंबई - ४००३२
दिनांक :- १८ एप्रिल, २०२२.
वाचा :- १) सहकार आयुक्त व निबंधक, सहकारी संस्था, पुणे यांचे पत्र क्र.
जा.क्र.ना.बँका/१-सआ/यवतमाळ अर्बन बँक/ओटीएस/२०२२/६१३,
दि. २१.०३.२०२२
प्रस्तावना-: दि यवतमाळ अर्बन को-ऑप. बँक लि., यवतमाळ या बँकेस “विशेष एकरकमी कर्ज परतफेड योजना” मंजूर करण्याबाबत सहकार आयुक्त व निबंधक, सहकारी संस्था, पुणे यांनी संदर्भाधिन दिनांक २१.०३.२०२२ रोजीच्या पत्रान्वये शासनास प्रस्ताव सादर केला आहे.
दि यवतमाळ अर्बन को-ऑप. बँक लि., यवतमाळ या बँकेच्या ठेवी अदा करण्यासाठी थकीत कर्जाची वसुली होणे आवश्यक आहे. त्यानुषंगाने विशेष एकरकमी कर्ज परतफेड योजना मंजूर केल्यास बँकेचे वाढते एन.पी.ए. कमी होण्यास मदतच होईल. ही बाब विचारात घेता, दि यवतमाळ अर्बन को ऑप. बँक लि., यवतमाळ या बँकेस “विशेष एकरकमी कर्ज परतफेड योजना” मंजूर करण्याची बाब शासनाच्या विचाराधीन होती.
शासन निर्णय-: सहकार आयुक्त व निबंधक, सहकारी संस्था, पुणे यांनी दि. २१.०३.२०२२ रोजीच्या पत्राद्वारे दि यवतमाळ अर्बन को-ऑप. बँक लि., यवतमाळ या बँकेसंदर्भात सादर केलेल्या विशेष एकरकमी कर्ज परतफेड योजनेस मंजूरी देण्याच्या प्रस्तावास महाराष्ट्र सहकारी संस्था अधिनियम, १९६० चे कलम १५७ मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम, १९६१ मधील नियम – ४९ च्या तरतुदीमधून सूट देऊन दि यवतमाळ अर्बन को-ऑप. बँक लि., यवतमाळ या बँकेच्या परिशिष्ट “अ” प्रमाणे नमूद विशेष एकरकमी कर्ज परतफेड योजनेस मान्यता देण्यात येत आहे.
वरील योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी दरमहा आढावा घेऊन भारतीय रिझर्व बँकेच्या अटींचे दि यवतमाळ अर्बन को-ऑप. बँक लि., यवतमाळ यांचेकडून काटेकोरपणे पालन होत असल्याची खात्री करावी.
# Page 2
# Page 3
# Page 4