# Page 1
मजूर सहकारी संस्थाच्या वर्गीकरणास मुदतवाढ देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: बैठक ३६२०/प्र.क्र.३९/९-स,
मंत्रालय विस्तार, मुंबई-४०० ०३२.
दिनांक: १४ जुलै, २०२३.
वाचा : १. सहकार पणन व वस्त्रोद्योग विभाग शासन निर्णय क्र.न्यायप्र १५१६/प्र.क्र.२४५/९-स, दि.२१.१.२०१७ २. सहकार पणन व वस्त्रोद्योग विभाग शासन निर्णय क्र. बैठक ३६२०/प्र.क्र.३९/९-स, दि.०३.१२.२०२० ३. मुख्य अधिकारी, मुंबई इमारत दुरुस्ती व पुनर्रचना मंडळ (म्हाडा) यांचे क्र. मु.अ. / निकाअ/ न.क्र.GEN-/५८९८/दु व पु.-२०२३, दि.०५/०७/२०२३ चे पत्र
प्रस्तावना :
मजूर सहकारी संस्थांच्या कामकाजातील अडी-अडचणी सुधारण्यासंबंधीचा प्रस्ताव शासनाच्या विचाराधीन आहे, परंतु मे अखेरीस मजूर सहकारी संस्थांचे वर्गीकरण संपुष्टात येत होते. यास्तव मुंबई कोकण विभागीय मजूर सहकारी संघ मर्यादित यांनी मजूर सहकारी संस्थांच्या वर्गीकरणास १ वर्षाची मुदतवाढ देण्याबाबत शासनास विनंती केली होती. याकरिता सार्वजनिक बांधकाम विभाग व गृहनिर्माण विभागाचे अभिप्राय घेण्यात आले असून, सार्वजनिक बांधकाम विभागाच्या अभिप्रायानुसार दि.०२.१२.२०२२ नंतर १ वर्षाची मुदतवाढ देण्यास सहमती दर्शविली असून मुख्य अधिकारी, मुंबई इमारत दुरुस्ती व पुनर्रचना मंडळ (म्हाडा) यांनी दि.०१.०६.२०२३ पासुन पुढील ०६ महिन्याची मुदतवाढ देण्यास संमती दर्शविली आहे. त्यानुसार मजूर सहकारी संस्थांच्या वर्गीकरणास मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णय:
मुंबई-कोकण विभागीय मजूर सहकारी संघ मर्यादित यांनी मजूर सहकारी संस्थांच्या वर्गीकरणास मुदतवाढ देण्याबाबत शासनास विनंती केल्यानुसार या विभागाच्या संदर्भ क्र.१ अन्वये मे,२०२३ अखेरीस मजूर सहकारी संस्थांचे वर्गीकरण संपुष्टात आले असल्याने, मजूर सहकारी संस्थांना सार्वजनिक बांधकाम विभागाच्या आणि मुख्य अधिकारी, मुंबई इमारत दुरुस्ती व पुनर्रचना मंडळ (म्हाडा) यांच्या अभिप्रायानुसार दि.०१.०६.२०२३ पासुन पुढे ०६ महिन्याची मुदतवाढ देण्यास शासनाची मंजूरी देण्यात येत आहे. संदर्भाधीन दि.२१.०१.२०१७ व दि.०३.१२.२०२० च्या शासन निर्णया मधील सर्व अटी व शर्ती लागू राहतील.
# Page 2
शासन निर्णय क्रमांक: बैठक ३६२०/प्र.क्र.३९/९-स
# Page 3