# Page 1
छत्रपती शिवाजी महाराज शेतकरी सन्मान योजना - २०१७
महाराष्ट्र शासन
सहकार, पणन व वस्त्रोदयोग विभाग
शासन निर्णय क्र. कृकमा १०१८/प्र.क्र.१५५/२-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १३ फेब्रुवारी, २०१९
वाचा :- १) सहकार, पणन व वस्त्रोद्योग विभाग शासन निर्णय क्रमांक कृकमा ०६१७/ प्र.क्र.१२७/२-स दि. २८.६.२०१७, दि. ८.९.२०१७, दि.७.१२.२०१७, दि.२८.२.२०१८, दि.३१.३.२०१८, दि.१६.४.२०१८ व दि.२.५.२०१८ २) सहकार, पणन व वस्त्रोद्योग विभाग शासन शुद्धीपत्र क्रमांक कृकमा ०६१७ / प्र.क्र.१२७/ २-स दि. ५.७.२०१७, दि.२०.७.२०१७ व दि.१२.१२.२०१७ ३) सहकार, पणन व वस्त्रोद्योग विभाग शासन निर्णय क्रमांक कृकमा ०४१८ / प्र.क्र.५३/२-स दि. ९.५.२०१८ व दि.५.६.२०१८ ४) सहकार, पणन व वस्त्रोद्योग विभाग शासन परिपत्रक क्रमांक कृकमा ०४१८/ प्र.क्र.५३/ २- स दि. २१.५.२०१८
५) सहकार, पणन व वस्त्रोद्योग विभाग शासन परिपत्रक क्रमांक कृकमा ०७१८ / प्र.क्र.११८/ २-स दि.१०.८.२०१८
६) सहकार, पणन व वस्त्रोद्योग विभाग शासन परिपत्रक क्रमांक कृकमा ०६१८ / प्र.क्र.१०६/ २-स दि.२९.९.२०१८
७) सहकार, पणन व वस्त्रोद्योग विभाग शासन परिपत्रक क्रमांक कृकमा ०६१८/ प्र.क्र.१०६/ २- स दि. १९.१२.२०१८
प्रस्तावना : शासन निर्णय दि. २८.६.२०१७ अन्वये “छत्रपती शिवाजी महाराज शेतकरी सन्मान योजना २०१७” जाहीर करण्यात आली असून संदर्भिय शासन निर्णय व शुध्दीपत्रानुसार योजनेची अंमलबजावणी सुरु आहे.
२. छत्रपती शिवाजी महाराज शेतकरी सन्मान योजनेमध्ये लाभासाठी शेती कर्जाचा (पीक कर्ज व मध्यम मुदत कर्ज) समावेश करण्यात आला आहे. नाबार्डच्या दि.३०.३.२०१२ च्या परिपत्रकामध्ये कापणीपश्चात/घरगुती आवश्यकतेसाठी लागवडीखालील क्षेत्राच्या पीक कर्जाच्या मर्यादेच्या १०% मर्यादेपर्यंत कर्ज देण्याबाबत सर्व बँकांना मार्गदर्शक सूचना दिलेल्या आहेत. व्यापारी बँका पीक कर्जाचे वाटप किसान क्रेडीट कार्ड मार्फत करतात. अशा किसान क्रेडीट कार्डच्या पीक कर्जाच्या मर्यादेमध्ये खावटी कर्जाचा देखील समावेश असतो. त्यामुळे व्यापारी बँका शेतक-यांना पीक कर्ज वाटपानंतर वेगळयाने खावटी कर्ज या सदराखाली कर्ज वाटप करत नाहीत. तथापी, जिल्हा मध्यवर्ती सहकारी बँका ज्या वेळेस शेतक-यांना पीक कर्ज वितरीत करतात अशा पीक कर्जामध्ये खावटी कर्जाचा समावेश नसतो. यास्तव ज्या जिल्हा मध्यवर्ती सहकारी बँकांना शेतक-यांना पीक कर्जाशिवाय खावटी कर्ज वितरीत करावयाचे आहे अशा जिल्हा मध्यवर्ती सहकारी बँका त्यांच्या
पृष्ठ ३ पैकी १
# Page 2
शासन निर्णय क्रमांकः कृकमा १०१८/ प्र.क्र.१५५/२-स
पोटनियमामध्ये तशा प्रकारे तरतूद करुन घेतात. त्यानुसार सिधुदुर्ग जिल्हा मध्यवर्ती सहकारी बँक व कोल्हापूर जिल्हा मध्यवर्ती सहकारी बँक यांनी पोटनियमात बदल केला आहे व अल्प मुदतीचे खावटी कर्ज दिलेले आहे. "छत्रपती शिवाजी महाराज शेतकरी सन्मान योजना २०१७" या योजनेच्या लाभासाठी सदर या बँकांनी दिलेल्या अल्प मुदतीच्या खावटी कर्जाचा समावेश करुन योजनेची व्याप्ती वाढविण्याची बाब शासनाच्या विचाराधीन होती.
शासन निर्णय :
"छत्रपती शिवाजी महाराज शेतकरी सन्मान योजना २०१७" या योजनेच्या व्याप्तीमध्ये खालीलप्रमाणे बदल करण्यास शासन मान्यता देण्यात येत आहे.
१) छत्रपती शिवाजी महाराज शेतकरी सन्मान योजना-२०१७ अंतर्गत लाभासाठी जिल्हा मध्यवर्ती सहकारी बँकांमार्फत दिलेल्या खावटी कर्जाचा समावेश करण्यास मान्यता देण्यात येत आहे.
२) सदर योजनेअंतर्गत लाभासाठी खावटी कर्जाचा समावेश केल्यामुळे एकूण अंदाजे रु.२४.०४ कोटी अपेक्षित खर्चास मान्यता देण्यात येत आहे.
सदर प्रकरणी लाभ देत असताना असे कर्ज “खावटी कर्ज" या बाबीसाठी दिले होते याची खातरजमा करण्याची जबाबदारी संबंधित जिल्हा उपनिबंधक, सहकारी संस्था यांची राहील. सदर लाभासाठी ऑनलाईन पध्दतीने अर्ज करणे आवश्यक असून त्याचा कालावधी दि. १४ फेब्रुवारी २०१९ ते २४ फेब्रुवारी २०१९ पर्यंत राहील. तसेच फक्त सिंधुदुर्ग व कोल्हापूर या जिल्हयातील खावटी कर्ज घेतलेल्या शेतक-यांसाठी ही मुभा असून इतर शेतक-यांना अर्ज करता येणार नाही. सदर लाभासाठी या योजनेअंतर्गत यापुर्वी विहीत केलेल्या अटी, शर्ती व निकष कायम राहतील.
सदर शासन निर्णय वित्त विभागाच्या अनौपचारीक संदर्भ क्रमांक ८७/२०१९/व्यय-२, दिनांक २.२.२०१९ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3