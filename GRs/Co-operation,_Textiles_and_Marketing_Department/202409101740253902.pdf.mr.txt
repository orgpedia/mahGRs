# Page 1
राज्यातील आर्थिक अडचणीतील
सहकारी साखर कारखान्यांना
महाराष्ट्र राज्य सहकारी बँकेकडून
शासन हमीवर मुदती कर्ज उपलब्ध
करून देण्याबाबतच्या दि.१३.०९.२०२३
रोजीच्या धोरणात सुधारणा
करण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन शुध्दीपत्रक क्र.ससाका २०२३/प्र.क्र.९९/३ स
मंत्रालय विस्तार इमारत रूम नं. ६२०,
मादाम कामा मार्ग, हुतात्मा राजगुरु चौक, मुंबई - ४०० ०३२
दि.१० सप्टेंबर, २०२४
संदर्भ - सहकार, पणन व वस्त्रोद्योग विभाग शासन निर्णय क्र. ससाका २०२३/प्र क्र ९९/३ स,
दि.१३.०९.२०२३.
शासन शुध्दीपत्रक :
राज्यातील आर्थिक अडचणीतील सहकारी साखर कारखान्यांना महाराष्ट्र राज्य सहकारी
बँकेकडून शासन हमीवर कर्ज उपलब्ध करून देण्याबाबत संदर्भीय दि.१३.०९.२०२३ रोजीच्या शासन
निर्णयान्वये धोरण ठरविण्यात आले होते. सदर धोरणातील अट क्र. ८ वगळण्यात येत आहे. तसेच, अट
क्र. ७ मधील “कायदेशिर बाबींची पूर्तता करुन” हा मजकूर व अट क्र. ३० व ३१ मधील “वैयक्तिक
मालमत्तेवर कायदेशिर बाबींची पूर्तता करुन या कर्जाचा बोजा चढविण्यात यावा” हा मजकूर वगळण्यात
येत असून, सुधारित अट क्र. ७, ३० व ३१ खालीलप्रमाणे वाचावेत.
सुधारित अट क्र. (७)
याच बरोबर संबंधित सहकारी साखर कारखान्याकडून सदरील कर्ज व त्यावरील संपूर्ण
व्याजाच्या परतफेडीकरीता संपूर्ण संचालक मंडळ वैयक्तिक आणि सामुहिकरित्या जबाबदार राहतील
याबाबत संबंधित संचालकांनी कर्ज वितरणापूर्वी बंधपत्र सादर करणे आवश्यक राहील.
सुधारित अट क्र. (३०)
सदर कर्जाची संपुर्ण परतफेड होईपयंत, विद्यमान संचालक मंडळातील सर्व संचालक, मयत/
अपात्र झाल्याने रिक्त झालेल्या पदावर नव्याने निवड/नामनिदेशन झालेल्या संचालकांकडून त्यांनी
पदभार घेतल्यापासून १० दिवसांच्या आत अट क्र. ७ मध्ये नमूद केल्याप्रमाणे कर्ज व त्यावरील संपूर्ण
व्याजाच्या परतफेडीकरीता संपूर्ण संचालक मंडळ वैयक्तिक आणि सामुहिकरित्या जबाबदार राहतील
याबाबत संबंधित संचालकांनी बंधपत्र सादर करणे आवश्यक राहील.
# Page 2
सुधारित अट क्र. (३१)
सदर कर्जाची संपुर्ण परतफेड होईपयंत, निवडणूकीव्दारे नव्याने संचालक मंडळात
निवडून आलेल्या संचालकांकडून त्यांनी पदभार घेतल्यापासून ३० दिवसांच्या आत अट क्र. ७ मध्ये
नमूद केल्याप्रमाणे कर्ज व त्यावरील संपूर्ण व्याजाच्या परतफेडीकरीता संपूर्ण संचालक मंडळ
वैयक्तिक आणि सामुहिकरित्या जबाबदार राहतील याबाबत संबंधित संचालकांनी बंधपत्र सादर
करणे आवश्यक राहील.
२. सदर शासन शुध्दीपत्रक मा. मंत्रीमंडळाच्या दि.२५.०८.२०२४ रोजी झालेल्या बैठकीत
घेण्यात आलेल्या निर्णयानुसार तसेच वित्त विभागाच्या अनौपचारिक संदर्भ क्र.४६३/२०२४/व्यय-२
दि. ०५.०७.२०२४ अन्वये दिलेल्या अभिप्रायानुसार निर्गमित करण्यात येत आहे.
३. सदर शासन शुध्दीपत्रक महाराष्ट्र शासनाच्या www.maharashtra.gov.in या