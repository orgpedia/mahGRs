# Page 1
“गाव तिथे गोदाम” योजनेचे प्रारुप तयार
करण्यासाठी समिती गठीत करणेबाबत
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृबास-२०२३/प्र.क्र.४१/११-स
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक:- १५ जानेवारी, २०२४
वाचा:-
१)शासन निर्णय क्रमांकः कृबास-२०२३/प्र.क्र.४१/११-स, दिनांक १३.०३.२०२३
२)शासन निर्णय क्रमांकः कृबास-२०२३/प्र.क्र.४१/११-स, दिनांक १३.०६.२०२३
प्रस्तावना :-
राज्यातील शेतकऱ्यांना शेती प्रक्रिया आणि कृषी विषयक साधनसामुग्री साठविण्यास मदत
करण्यासाठी विशेषत: ग्रामीण भागात सर्व संबंधित सुविधांसह साठवण क्षमता निर्माण करणे, कृषी प्रक्रियांची
बाजारपेठ सुधारण्यासाठी त्याच्या गुणवत्तेला प्रोत्साहन देणे, वित्त पुरवठा व विपणन कर्जाची सुविधा उपलब्ध
करुन देऊन अपव्यय व बिघाड रोखणे, गोदामांमध्ये साठवून ठेवता येईल अशा शेतमालाच्या संदर्भात छोट्या
शेतकऱ्यांसाठी पायाभूत सुविधा निर्माण करणे, भारतातील कृषी गोदामांच्या बांधकामात खाजगी व सहकारी
क्षेत्रांना गुंतवणुकीसाठी प्रोत्साहीत करुन कृषी गुंतवणुकीतील प्रक्रियेचे पुनरुज्जीवन करणे, जेणेकरुन ते
शेतकरी त्यांचा शेतमाल साठवण्यासाठी सहज उपलब्ध होतील. त्यासाठी राज्यातील शेतकऱ्यांकरीता “गाव
तिथे गोदाम” ही योजना कार्यान्वित करावयाची आहे.
उपरोक्त प्रस्तावित योजनेच्या अंमलबजावणीकरीता वाचा येथील अ.क्र.१ व २ नुसार
सरव्यवस्थापकीय संचालक, महाराष्ट्र राज्य वखार महामंडळ, पुणे यांचे अध्यक्षतेखाली अभ्यास समिती
गठीत करण्यात आली होती. सदर समितीने शासनास अहवाल सादर केलेला आहे. त्याअनुषंगाने “गाव तिथे
गोदाम” या प्रस्तावित योजनेचे प्रारुप तयार करण्यासाठी समिती गठीत करण्याची बाब शासनाच्या
विचाराधीन होती.
# Page 2
शासन निर्णय क्रमांकः कृबास-२०२३/प्र.क्र.४१/११-स
शासन निर्णय :-
“गाव तिथे गोदाम” या योजनेच्या अभ्यास समितीच्या अहवालातील सवंकष मुद्दे विचारात घेऊन
सदर योजना प्रत्यक्षात कार्यरत होण्यासाठी “गाव तिथे गोदाम” योजनेचे प्रारुप तयार करुन शासनास
शिफारस करणेकरीता खालीलप्रमाणे समिती गठीत करण्यात येत आहे.
--------------------------------------------------------------------
| १ | सह सचिव (पणन) | अध्यक्ष |
| २ | अवर सचिव (वित्त विभाग) | सदस्य |
| ३ | अवर सचिव (नियोजन विभाग) | सदस्य |
| ४ | अवर सचीव (अन्न,नागरी पुरवठा व ग्राहक संरक्षण विभाग) | सदस्य |
| ५ | सह संचालक, पणन संचालनालय, पुणे | सदस्य |
| ६ | सरव्यवस्थापक, महाराष्ट्र राज्य पणन महासंघ, मुंबई | सदस्य |
| ७ | सरव्यवस्थापकीय संचालक,महाराष्ट्र राज्य वखार महामंडळ, पुणे. | सदस्य |
| ८ | श्री देवीदास माणिकराव पालादेकर,राज्य पणन सल्लागार | सदस्य |
| ९ | ॲड. निलेश हेलोंडे, संयोजक, गाव तिथे गोदाम | सदस्य |
| १० | कक्ष अधिकारी (११-स) | सदस्य सचिव |
--------------------------------------------------------------------
२. सदर समितीने योजनेचे प्रारुप तयार करुन शासनास दोन महिन्यात सादर करावेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3