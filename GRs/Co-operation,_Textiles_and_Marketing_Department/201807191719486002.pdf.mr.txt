# Page 1
बाजार हस्तक्षेप योजनेंतर्गत खरेदी करण्यात आलेल्या तुरीची भरडाई केल्यानंतर उपलब्ध होणारी तुरडाळीची विक्री करण्यास परवानगी देणेबाबत.
दि मंत्रालय सेंट्रल कन्झ्युमर्स को-ऑप.
होलसेल अॅन्ड रिटेल स्टोअर्स, मुंबई
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक: सपस-२०१७/प्र.क्र.१९८/२४- स
मंत्रालय, विस्तार, मुंबई - ३२
दिनांक:- १९ जुलै, २०१८.
संदर्भ : (१) शासन निर्णय, सहकार, पणन व वस्त्रोद्योग विभाग क्रमांक:- सपस-२०१७/ प्र.क्र.७७/२४-स, दिनांक २७.०४.२०१७, १६.०५.२०१७ व २६.०५.२०१७.
(२) शासन निर्णय, सहकार, पणन व वस्त्रोदयोग विभाग
क्रमांक:- सपस-२०१७/प्र.क्र.१९८/२४-स, दिनांक २५.१०.२०१७.
(३) शासन निर्णय, सहकार, पणन व वस्त्रोदयोग विभाग
क्रमांक:- सपस-२०१७/प्र.क्र.१९८/२४-स, दिनांक २८.११.२०१७.
(४) शासन पत्र, सहकार, पणन व वस्त्रोदयोग विभाग
क्रमांक:- सपस-२०१७/प्र.क्र.१४३/२४-स, दिनांक ५.६.२०१८.
प्रस्तावना : हंगाम २०१६-१७ मध्ये राज्यात तूरीच्या मोठ्या प्रमाणात झालेल्या उत्पादनामुळे बाजारातील तुरीची आवक वाढून किमान आधारभूत किंमतीपेक्षा कमी बाजारभाव शेतकऱ्यांना मिळत होता. यासाठी केंद्रशासन व राज्य शासनामार्फत विविध योजनांतर्गत तुरीची हमी भावाने खरेदी करण्यात आली होती.
राज्यशासनाच्या बाजार हस्तक्षेप योजनेंतर्गत खरेदी केलेल्या तुरीची भरडाई करण्यास संदर्भाधिन क्र. २ येथील शासन निर्णय, दिनांक २५/१०/२०१७ अन्वये परवानगी देण्यात आली आहे.
तद्नंतर भरडाई केल्यानंतर प्राप्त होणाऱ्या तुरडाळीची विक्री रुपये ५५/- प्रति किलो दराने सार्वजनिक वितरण व्यवस्थेंतर्गत स्वस्त धान्य दुकानातून विक्री करण्यास शासन निर्णय, दिनांक २८/११/२०१७ अन्वये करण्यास परवानगी देण्यात आली आहे. तथापि, स्वस्त धान्य दुकानांकडून अपेक्षित प्रमाणात मागणी प्राप्त होत नसल्याने आणि लोकप्रतिनिधींकडून रुपये ३५/- प्रति किलो दराने तूरडाळ स्वस्त धान्य दुकानांत उपलब्ध करुन देण्याची मागणी विचारात घेऊन शासन निर्णय, दिनांक ५/६/२०१८ अन्वये रुपये ३५/- प्रति किलो दराने सार्वजनिक वितरण व्यवस्थेंतर्गत स्वस्त धान्य दुकानातून विक्री करण्यास मान्यता देण्यात आली आहे. याच सवलतीच्या दरात दि मंत्रालय सेंट्रल कन्झ्युमर्स को-ऑप.
होलसेल अॅन्ड रिटेल स्टोअर्स, मुंबई व अन्य ग्राहक संघटना यांना तूरडाळ देण्याची बाब शासनाच्या विचाराधीन होती.
# Page 2
शासन निर्णय क्रमांकः सपस-२०१७/प्र.क्र.१९८/२४- स
शासन निर्णय :
दि मंत्रालय सेंट्रल कन्झ्युमर्स को-ऑप. होलसेल अॅन्ड रिटेल स्टोअर्स, मुंबई या संस्थेस यापूर्वी संदर्भाधीन क्र. ३ च्या पत्रान्वये रुपये ५५ /- प्रति किलो तूरडाळ उपलब्ध करुन देण्यात आली आहे.
सदर दरामध्ये दिनांक ९/६/२०१८ च्या शासन निर्णयाच्या अनुषंगाने सुधारणा करुन रुपये ३५/- प्रति किलो दराने तूरडाळ उपलब्ध करुन देण्यास मान्यता देण्यात येत आहे. (रु. ५ प्रति किलो मार्जिनमध्ये पणन महासंघाला रु. २.५० प्रति किलो वाहतूक व अनुषंगिक खर्चासाठी आणि मंत्रालय सहकारी ग्राहक सोसायटी, मुंबईसाठी रु.२.५० प्रति किलो कमिशन राहील.)
२. उपरोक्त नमुद दराने तुरडाळीचा पुरवठा करण्यासाठी दि मंत्रालय सेंट्रल कन्झ्युमर्स को-ऑप.
होलसेल अॅन्ड रिटेल स्टोअर्स, मुंबईने आपली मागणी पणन महासंघास सादर करण्याचे निर्देश देण्यात येत आहेत.
# Page 3