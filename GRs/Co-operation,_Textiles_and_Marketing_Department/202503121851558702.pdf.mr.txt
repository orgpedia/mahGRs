# Page 1
महाराष्ट्र राज्यातील बाजार समित्यांचा केंद्र
शासनाच्या ई-नाम योजनेत अंतर्भाव करण्यास मंजूरी देण्यासाठी “राज्य स्तरीय मंजूरी समिती” गठीत
करण्याबाबत.....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: ईनाम-०४२५/प्र.क्र.८२ /२१ स,
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२
दिनांक: १२ मार्च, २०२५.
संदर्भ:१) ई नाम ऑपरेशनल गाईडलाईन्स संदर्भातील केंद्र शासनाच्या कृषि व शेतकरी कल्याण विभागाचे
क्र.२२०१६/१९/२०१५.M.IIVoIVpt१-Part(२)FTS-१४४०९८ दि.३० ऑक्टोबर २०२३ चे आदेश व
त्यामध्ये दि.१.१.२०२५ च्या कार्यालयीन आदेशान्वये केलेली सुधारणा
२)केंद्र शासनाच्या कृषि व शेतकरी कल्याण विभागाचे कार्यालयीन आदेश क्र.पी- १३०१९/१/२०२२/एमडीआरसी-Reform (FTS-११९४३८) दि.१६ फेब्रुवारी २०२४
३) महाराष्ट्र राज्य कृषि पणन मंडळाचे पत्र क्र.कृपमं/आयटी/ईनाम/प्रस्ताव/५४६/२०२५,दि.०४.०३.२०२५.
प्रस्तावना :-
केंद्र शासनाने शेतमालाच्या खरेदी विक्रीसाठी देशपातळीवर एक बाजार या संकल्पनेवर आधारीत राष्ट्रीय कृषि बाजार (National Agriculture Market (eNAM)) ही योजना सुरु केली आहे. राष्ट्रीय कृषि
बाजाराच्या कामकाजासाठी ई-रेडींग प्लॅटफॉर्म कार्यान्वित करण्यात आला आहे.
ई-नाम अंतर्गत बाजार समितीमध्ये शेतमालाच्या आवकेची नोंद, शेतमालाची गुणवत्ता तपासणी (असेईंग),
ई-लिलाव प्रक्रिया, वजन, शेतकरी व इतर घटकांना अदा करावयाच्या रकमेबाबतची बिले तयार करणे, शेतकरी,
आडते, बाजार समित्यां यांना ई-पेमेंट द्वारे रक्कम अदा करणे, शेतमालाच्या जावकेची नोंद इ. सर्व कामे ई-
कार्यपद्धतीप्रमाणे करण्यात येतात.
राज्यातील १३३ बाजार समित्यांचा चार टप्यात ई-नाम मध्ये समावेश करण्यात आला आहे. महाराष्ट्र
राज्य कृषि पणन मंडळाने संदर्भ क्र.३ येथील पत्रान्वये राज्यातील आणखी अ वर्गातील १५ बाजार समित्या व ब
वर्गातील ३ बाजार समित्या याप्रमाणे एकूण १८ बाजार समित्यांचा ईनाम योजनेला जोडण्याचा प्रस्ताव सादर
केला आहे.
केंद्र शासनाच्या कृषि व शेतकरी कल्याण विभागाने संदर्भ क्र.१ येथील दि.३०.१०.२०२३ च्या आदेशान्वये
ई नाम संदर्भात नवीन Operational Guidelines प्रसिध्द केल्या आहेत. सदर मार्गदर्शक सूचनांमध्ये मुद्दा क्र.७ येथे
नव्याने बाजार समित्या ई-नामला जोडणेवाबतचे प्रस्ताव मंजूरीचे अधिकार संबंधित राज्याच्या मा. मुख्य सचिव
यांच्या अध्यक्षतेखाली "राज्यस्तरीय मंजूरी समिती”ला ((State Level Sanctioning Committee) (SLSC))
देण्यात आले आहेत. सदर राज्यस्तरीय मंजुर समितीच्या रचनेमध्ये संदर्भ क्र.१ येथील केंद्र शासनाच्या
दि.०१.०१.२०२५ च्या कार्यालयीन आदेशान्वये सुधारणा करण्यात आली आहे. सदर सुधारणेनुसार बाजार
समित्यांचा ई-नाम मध्ये समावेश करण्यासाठी "स्टेट लेव्हल सॅक्शनिंग कमिटी (एस एल.एस.सी) चे अध्यक्ष मुख्य
# Page 2
शासन निर्णय क्रमांकः ईनाम-०४२५/प्र.क्र.८२ /२१ स
सचिव किंवा त्यांनी नामनिदेशित केलेले सचिव असणार आहेत. त्यानुसार मा.मुख्य सचिव, महाराष्ट्र राज्य यांनी
मा.अपर मुख्य सचिव (महसूल) यांना “राज्यस्तरीय मंजूरी समिती ”चे अध्यक्ष म्हणून नामनिदेशित केले आहे.
केंद्र शासनाच्या ईनाम संदर्भातील नवीन मार्गदर्शक सूचनांनुसार महाराष्ट्र राज्यातील बाजार समित्या
ईनाम ला जोडण्यासाठी “राज्यस्तरीय मंजूरी समिती”((State Level Sanctioning Committee) (SLSC))
स्थापन करण्याची बाब शासनाच्या विचाराधीन होती.
शासन निर्णय:
महाराष्ट्रातील बाजार समित्यांना केंद्र शासनाच्या ईनाम योजनेला जोडण्यास मंजुरी देण्यासाठी, केंद्र
शासनाने संदर्भ क्र.१ येथील कार्यालयीन आदेशान्वये दिलेल्या मार्गदर्शक सूचनांनुसार खालीलप्रमाणे
“राज्यस्तरीय मंजूरी समिती” ((State Level Sanctioning Committee) (SLSC)) स्थापन करण्यात येत आहे.
-------------------------------------------------------------------------------------------------------------------
| १. | अपर मुख्य सचिव (महसूल ) | अध्यक्ष |
| २. | मा.प्रधान सचिव (सहकार व पणन) | सदस्य |
| ३. | संचालक, पणन संचालनालय, महाराष्ट्र राज्य, पुणे | सदस्य |
| ४. | सचिव/प्रधान सचिव/अपर मुख्य सचिव, वित्त विभाग | सदस्य |
| ५. | कृषि व शेतकरी कल्याण मंत्रालय, कृषि व शेतकरी कल्याण विभाग, (कृषि पणन उपविभाग) भारत सरकार यांचे प्रतिनिधी | सदस्य |
| ६. | कार्यकारी संचालक, महाराष्ट्र राज्य कृषि पणन मंडळ, पुणे | सदस्य सचिव |
-------------------------------------------------------------------------------------------------------------------
२.उपरोक्त समिती महाराष्ट्रातील बाजार समित्याकडून केंद्र शासनाच्या ईनाम योजनेला जोडण्यासाठी
प्राप्त झालेल्या प्रस्तावांबाबत विचारविनिमय करुन त्यांना मंजूरी देण्याबाबत उचित निर्णय घेईल.
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध