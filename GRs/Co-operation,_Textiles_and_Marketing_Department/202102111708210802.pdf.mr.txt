# Page 1
“महाराष्ट्र राज्य हातमाग महामंडळ मर्या., नागपूर यांचे अधिकृत भागभांडवल रु. ९०.६० कोटी पर्यत वाढविणेबाबत.”
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः हातमाग-२०१७/७८/प्र.क्र.३५/टेक्स-३
नविन प्रशासन भवन, १४ वा मजला
मादाम कामा रोड, हुतात्मा राजगुरू चौक
मंत्रालयासमोर, मुंबई ४०० ०३२
दिनांक : ११ फेब्रुवारी, २०२१.
वाचा :
१) सहकार,पणन व वस्त्रोद्योग विभागाचा शासन निर्णय क्र. हातमाग-१०२०१/ प्र.क्र.२४६/ टेक्स-३, दिनांक २१ फेब्रुवारी, २००४.
२) व्यवस्थापकीय संचालक महाराष्ट्र राज्य हातमाग महामंडळ मर्या., नागपूर यांचे पत्र क्र.
संदर्भ नं./सचिव/६०२/१६, दिनांक १४.०७.२०१६.
३) व्यवस्थापकीय संचालक महाराष्ट्र राज्य हातमाग महामंडळ मर्या., नागपूर यांचे पत्र क्र.
हातमाग/लेखा/१७५१/१७, दिनांक १७.०१.२०१७.
४) सहव्यवस्थापकीय संचालक महाराष्ट्र राज्य हातमाग महामंडळ मर्या., नागपूर यांचे पत्र क्र.
हातमाग/सचिव/५५६/१६, दिनांक ०९.०८.२०१७.
५) सहकार, पणन व वस्त्रोद्योग विभागाचा शासन निर्णय क्र. धोरण-२०१७/प्र.क्र.६/टेक्स-५, दिनांक १५ फेब्रुवारी, २०१८.
६) महाराष्ट्र राज्य हातमाग महामंडळ मर्या., नागपूर यांचे भागभांडवल वाढविण्याबाबत दि. १०.१२.२०२० रोजी मा. मंत्री (वस्त्रोद्योग) यांच्या अध्यक्षतेखाली झालेल्या बैठकीचे इतिवृत्त.
प्रस्तावना : राज्यातील हातमाग विणकरांच्या समस्यांचा अभ्यास करण्यासाठी तिडके समितीची स्थापना करण्यात आली होती. तिडके समितीने सादर केलेल्या अहवालातील शिफारशी नुसार हातमाग विणकरांना व्यवसायाकरीता आवश्यक असलेले सर्व प्रकारचे सहाय्य उपलब्ध करुन त्यांना रोजगार मिळून देण्यासाठी महाराष्ट्र राज्य हातमाग महामंडळाची स्थापना १९७१ मध्ये करण्यात आली आहे. या महामंडळाची नोदणी कंपनी कायद्यांतर्गत करण्यात आलेली आहे. महामंडळाच्या स्थापनेपासून महाराष्ट्र राज्य हातमाग महामंडळास शासनाने वेळोवेळी कर्ज दिलेले आहे. शासनाने दि. ३१.३.२००३ पर्यंत हातमाग महामंडळास एकूण कर्ज रु. ३०.४८ कोटी व त्यावरील दि.३१.०३.२००३ पर्यंतचे संचित व्याज रु. २५.१२ कोटी असे एकूण ५५.६० कोटी इतक्या दिलेल्या रक्कमेचे भाग-भांडवलात रुपांतर
# Page 2
शासन निर्णय क्रमांकः हातमाग-२०१७/७८/प्र.क्र.३५/टेक्स-३
करण्याबाबत तसेच अधिकृत भागभांडवल रु. ७५.०० कोटी पर्यंत वाढविण्यास दि. २१.०२.२००४ च्या शासन निर्णयान्वये मान्यता देण्यात आली आहे. राज्य शासनाने महामंडळास दि. ३१ मार्च, २००३ नंतर व दि. ३१ मार्च, २०२० पर्यंत दिलेले रुपये २३.२९ कोटी कर्ज व त्यावरील व्याज रु. ३०.५७ कोटी असे एकूण रु. ५३.८६ कोटी रक्कम महामंडळाकडे थकीत आहे. शासनाने दि. १५ फेब्रुवारी, २०१८ च्या शासन निर्णयान्वये जाहीर केलेले "वस्त्रोद्योग धोरण २०१८-२३" मधील परिच्छेद ८.२ (हातमाग विकास) या शिर्षकाखाली "महाराष्ट्र राज्य हातमाग विकास महामंडळाचे बळकटीकरण करण्यासाठी शासनाने दिलेल्या कर्जाचे व व त्यावरील व्याजाचे शासकीय भागभांडवलात रुपांतर करण्यात येईल” असे नमूद केले आहे. त्याअनुषंगाने हातमाग महामंडळाचे बळकटीकरण व त्यांचे कार्यक्षेत्राची व्याप्ती वाढविण्याकरीता वरील वाचा येथील अ.क्र.१ येथील दि. २१.०२.२००४ च्या शासन निर्णयामधील परिच्छेद क्र. २ शिथील करुन महामंडळाचे अधिकृत भागभांडवल रुपये ९०.६० कोटी इतके करण्याचा प्रस्ताव शासनाच्या विचाराधीन होता.
शासन निर्णय : वरील प्रस्तावनेमध्ये नमूद केल्यानुसार वरील वाचा येथील अनुक्रमांक १ येथील दिनांक २१.०२.२००४ च्या शासन निर्णयामधील परिच्छेद क्र. २ शिथील करुन महाराष्ट्र राज्य हातमाग महामंडळाचे अधिकृत भागभांडवल खालील अटींच्या अधिन राहून रुपये ९०.६० कोटी इतके करण्यास मान्यता देण्यात येत आहे.
(१) महामंडळाच्या संचित तोटयात वर्षागणिक होत असलेली वाढ कमी करण्याबाबत प्रशासकीय स्तरावर आढावा घेण्यात यावा व त्यानुसार करण्यात येणा-या उपाययोजनाबाबत वित्त विभागास अवगत करण्यात यावे.
(२) वस्त्रोद्योग धोरण २०१८-२३ नुसार शासनाने दिलेल्या कर्जाचे व त्यावरील व्याजाचे शासकीय भागभांडवलात रुपांतर केल्यानंतर महामंडळाच्या बळकटीकरणासाठी करण्यात आलेली कार्यवाही या विभागास कळवावी.
(३) मालाची विक्री करणे हा महामंडळाचा मुख्य उत्पन्न स्त्रोत आहे. सबब यामध्ये व अन्य उत्पन्नाचे स्त्रोत असल्यास त्यात आवश्यक त्या सुधारणा करुन उत्पन्नात वाढ करण्याबाबत महामंडळाने प्रयत्नशिल रहावे.
२. सदर शासन निर्णय नियोजन विभागाने दिलेल्या मान्यतेनुसार व वित्त विभागाने त्यांच्या अनौपचारीक संदर्भ क्रमांक २/सा.उ./२०१९/ दिनांक २०.०३.२०१९ अन्वये मिळालेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः हातमाग-२०१७/७८/प्र.क्र.३५/टेक्स-३