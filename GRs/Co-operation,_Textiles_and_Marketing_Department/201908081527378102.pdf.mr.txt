# Page 1
राज्यातील कृषी उत्पन्न बाजार समितीतील इलेक्ट्रॉनिक वजन काटयावर वजन करण्यात येणाऱ्या पॅकबंद शेतमालावर तोलाई आकारणी संदर्भात शिफारस करण्याकरिता समिती गठीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: कृबास ०८१६/प्र.क्र.५०७/११-स
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दि. ०८ ऑगस्ट, २०१९
संदर्भ: १) पणन संचालक, पुणे यांचे जा.क्र. पणन-५/कृउबास/इले.काटा/तोलाई/ २०१४, दि. १६ डिसेंबर, २०१४.
२) सहकार, पणन व वस्त्रोद्योग विभाग, आदेश क्र. शिकाना- १२१४/ प्र.क्र.३४/ ११-स, दि. २२.१२.२०१४.
३) सहकार, पणन व वस्त्रोद्योग विभाग, आदेश क्र. कृबास ०८१६/ प्र.क्र.५०७/ ११-स, दि. १.१२.२०१८.
४) सहकार, पणन व वस्त्रोद्योग विभाग, मंत्रालय शासन निर्णय समक्रमांक दि.०८.०१.२०१९
५) सहकार, पणन व वस्त्रोद्योग विभाग, मंत्रालय शासन निर्णय समक्रमांक दि.२४.०१.२०१९
प्रस्तावना:
इलेक्ट्रॉनिक वजन काटयांवर शेतमालाचे वजन करण्यात येत असेल तसेच पॅकबंद शेतमालावर तोलाई आकारण्यात यावी किंवा कसे? याबाबत सर्वकष विचार करून निर्णय घेणे आवश्यक असल्यामुळे, यासंदर्भात शिफारस करण्याकरीता पणन विभागाच्या नियत्रंणाखालील क्षेत्रीय कार्यालयातील अपर निबंधक दर्जाच्या अध्यक्षतेखाली संदर्भाधीन क्र. ४ नुसार समिती गठित करण्यात आली होती. तथापि सदर शासन निर्णयात गठित करण्यात आलेल्या समितीत “पणन संचालक" ऐवजी सहकार विभागातील अन्य अधिकाऱ्याची समितीचे “अध्यक्ष” म्हणून तसेच फेडरेशन ऑफ असोसिएशन ऑफ ट्रेडर्स यांच्या एका प्रतिनिधीची नियुक्ती करण्याची बाब शासनाच्या विचाराधीन होती.
शासन निर्णय: वर नमुद केलेल्या समितीच्या अध्यक्षपदी श्री. सुनिल पवार, अपर निबंधक तथा कार्यकारी संचालक, महाराष्ट्र राज्य कृषी पणन मंडळ, पुणे यांची अध्यक्ष म्हणून नियुक्ती करण्यात येत आहे. तसेच श्री. वालचंद संचेती, फेडरेशन ऑफ असोसिएशन ऑफ ट्रेडर्स यांची सदस्य म्हणून नियुक्ती करण्यात येत आहे. सदर समितीने दिनांक २२.०८.२०१९ पुर्वी आपला अहवाल शासनास सादर करणे बंधनकारक राहील.
# Page 2
शासन निर्णय क्रमांकः कृबास ०८१६/प्र.क्र.५०७/११-स