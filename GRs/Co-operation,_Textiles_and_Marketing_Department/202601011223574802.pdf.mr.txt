# Page 1
बारामती व इंदापूर तालुका कोऑपरेटीव्ह
सुपरवाईजिंग युनियन लि. बारामती या
संस्थेतील युनियनच्या सामील संस्थांना सचिव
संवर्ग सेवायोजन निधी लागू करणेबाबत.
महाराष्ट्र शासन
सहकार ,पणन व वस्त्रोद्योग विभाग
शासन आदेश क्र:-संकिर्ण ०७२५/ प्र.क्र. १७२/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १ जानेवारी, २०२६
वाचा :-
१.अध्यक्ष, बारामती व इंदापुर तालुका को-ऑप सुपरवायझिंग युनियन लि. बारामती, जि. पुणे यांचे
दि. ०७.०५.२०२५ व दि. २२.०७.२०२५ रोजीचे निवेदन.
२.सहकार आयुक्त व निबंधक, सहकारी संस्था, महाराष्ट्र राज्य पुणे यांचे पत्र क्र. कृषीपत-१०/
विकास सचिव/बारामती इंदापूर/२०२५/२१५२, दि. १८.०९.२०२५
३.महाराष्ट्र सहकारी संस्था अधिनियम, १९६० चे नियम ५३अ (२)(आ)
प्रस्तावना-:
बारामती व इंदापुर तालुका को-ऑप सुपरवायझिंग युनियन लि. बारामती, जि. पुणे या संस्थेचा
नोंदणी क्रमांक ४७०७, दि. १४.०३.१९२५ असुन संस्थेला दि. १४.०३.२०२५ रोजी १०० वषे पुर्ण झालेली
आहेत. महाराष्ट्र सहकारी संस्था अधिनियम, १९६० मधील तरतुदी नुसार सदर संस्था नोंदणीकृत असुन
या संस्थेअंतर्गत ५६ प्राथमिक कृषि पतपुरवठा सहकारी संस्था समाविष्ट्ट आहेत. तसेच त्या ५६ प्राथमिक
कृषि पतपुरवठा सहकारी संस्थावर ५६ सचिव कामकाज करीत आहेत. सदर संस्था ही जिल्हा देखरेख
सहकारी संस्थेप्रमाणेच सर्व कामकाज करत असून प्राथमिक कृषि पत पुरवठा सहकारी संस्थाच्या
कामकाजावर देखरेख, मागर्दशन व दरमहा सचिवांना वेतन देणे इत्यादी अनुषंगीक सर्व कामकाज
करीत आहे. तसेच सदर संस्था या ५६ प्राथमिक कृषि पत पुरवठा सहकारी संस्थाच्या सचिवांच्या
नियुक्त्या व बदल्या करीत आहे. त्यामुळे बारामती व इंदापुर तालुका को-ऑप सुपरवायझिंग युनियन
लि. बारामती या संस्थेला पुणे जिल्हा मध्यवर्ती सहकारी बँकेकडून रक्कम मिळावी, अशी मागणी सदर
# Page 2
शासन आदेश क्रमांकः संकिर्ण ०७२५/ प्र.क्र. १७२/१८-स
संस्थेने त्यांच्या दि. ०७.०५.२०२५ व दि. २२.०७.२०२५ रोजीच्या पत्रांन्वये केली आहे. याबाबत संस्थेच्या
संचालक मंडळाने दि. ०५.०५.२०२५ रोजीच्या सभेत दि. २३.०४.२०२५ च्या शासन अधिसूचनेतील
महाराष्ट्र सहकारी संस्था नियम, १९६१ च्या नियम ५३-अ मधील सुधारित तरतुदीनुसार संस्थेस जिल्हा
सहकारी देखरेख संस्थेस देय असलेली अंशदानाची रक्कम मिळणेबाबतचा ठराव मंजूर केला आहे.
उपरोक्तप्रमाणे बारामती व इंदापूर तालुका कोऑपरेटीव्ह सुपरवाईजिंग युनियन लि. बारामती या
संस्थेच्या निवेदनांच्या अनुषंगाने सहकार आयुक्त व निबंधक, सहकारी संस्था, महाराष्ट्र राज्य, पुणे यांनी
त्यांच्या दि. १८.०९.२०२५ रोजीच्या पत्रान्वये शासनास अभिप्राय सादर केले आहेत. सहकार आयुक्त
कार्यालयाच्या अभिप्रायास अनुसरुन बारामती व इंदापूर तालुका कोऑपरेटीव्ह सुपरवाईजिंग युनियन
लि. बारामती या संस्थेस महाराष्ट्र सहकारी संस्था नियम, १९६१ च्या नियम ५३अ(२)(आ) मधील तरतुद
लागू करण्याची बाब शासनाच्या विचाराधीन होती.
शासन आदेश-:
शासनाने महाराष्ट्र सहकारी संस्था नियम, १९६१ मधील नियम ५३अ व नियम ५३ब, दि.
२३.०४.२०२५ रोजी प्रसिध्द केले आहेत. सदर नियम ५३अ मधील उपकलम (२)(आ) मध्ये जिल्हा
मध्यवर्ती सहकारी बँकेने जिल्हा संवर्ग सेवा योजन निधीस द्यावयाच्या अंशदानाची तरतूद दिली आहे.
बारामती व इंदापूर तालुका कोऑपरेटीव्ह सुपरवाईजिंग युनियन लि. बारामती या संस्थेचे कार्यक्षेत्र
बारामती व इंदापूर तालुक्यातील ५६ विकास संस्थांपुरते मर्यादित आहे. त्यामुळे बारामती व इंदापूर
तालुका को-ऑपरेटीव्ह सुपरवाईजिंग युनियन लि. बारामती ही संस्था जिल्हा देखरेख सहकारी
संस्थेप्रमाणे ५६ सभासद संस्थांसाठी कामकाज करत असल्याने सदर संस्थेस महाराष्ट्र सहकारी संस्था
अधिनियम, १९६० च्या कलम १५७ मधील तरतुदीन्वये शासनास प्राप्त असलेल्या अधिकारान्वये
महाराष्ट्र सहकारी संस्था नियम, १९६१ च्या नियम ५३अ(२)(आ) मधील ०.१५ % दराच्या अंशदानाची
तरतुद लागू करण्यास शासन मान्यता देण्यात येत आहे.
पृष्ट्ठ ३ पैकी २
# Page 3
शासन आदेश क्रमांकः संकिर्ण ०७२५/ प्र.क्र. १७२/१८-स
सदरचा शासन आदेश, महाराष्ट्र शासनाच्या www.maharashtra.gov.in या संकेतस्थळावर