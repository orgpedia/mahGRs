# Page 1
“सहकार संकुल" इमारतीचे बांधकाम क्रांती चौक, औरंगाबाद येथे करण्यासाठीच्या प्रस्तावास प्रशासकीय व वित्तीय मान्यता देण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकीर्ण-२०१७/प्र.क्र.१३६/२२-स
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक : २८ ऑगस्ट, २०२३.
संदर्भ : १) सहकार आयुक्त व निबंधक, सहकारी संस्था, पुणे यांचे पत्र क्रमांक संवका-१५/ औरंगाबादसहकारसंकुल/उभारणी/६५/२०२३, दिनांक १४.०२.२०२३.
२) सार्वजनिक बांधकाम विभाग यांचे पत्र क्रमांक बैठक- २०२३/प्र.क्र.३० / इमा-१, दिनांक १३.०७.२०२३.
प्रस्तावना: सहकार विभागाच्या अधिपत्याखालील औरंगाबाद शहरातील एकूण १७ क्षेत्रिय कार्यालयापैकी १३ क्षेत्रिय कार्यालये खाजगी जागेत भाडेपट्टीवर कार्यरत आहे. सदर क्षेत्रिय कार्यालयाच्या वार्षिक भाडयापोटी बराच शासकीय निधी खर्ची होत आहे. सदरचा भाड्यापोटी नाहक होणारा खर्च कमी करणेकरीता सहकार विभागाची औरंगाबाद शहरातील सर्व क्षेत्रीय कार्यालये एकाच छत्राखाली (One Roof) येथे स्थापित करण्यासाठी क्रांती चौक, औरंगाबाद येथिल मालकी हक्क असलेल्या नगर भूमापन क्र. १७३७० जागेवर “सहकार संकुल” इमारतीचे बांधकाम करण्यासाठी सहकार आयुक्त व निबंधक, सहकारी संस्था, पुणे यांच्या संदर्भाधीन पत्रान्वये प्राप्त प्रस्तावासोबतच्या अंदाजे रु.१४०७७.७५ लक्ष इतक्या किमतीच्या अंदाजपत्रकास प्रशासकीय व वित्तीय मान्यता देण्याचा प्रस्ताव शासनाच्या विचाराधीन होता.
शासन निर्णय : सहकार विभागाच्या अधिपत्याखालील एकूण १७ क्षेत्रिय कार्यालयापैकी १३ क्षेत्रिय कार्यालये भाडेपट्टयावर खाजगी जागेत कार्यरत असल्यामुळे सदरहू कार्यालयांना भाड्यापोटी शासनाचा बराच निधी खर्च होत आहे. करिता औरंगाबाद शहरातील सर्व क्षेत्रिय कार्यालयाचे एकाच छताखाली (One Roof) स्थापित करण्याच्यादृष्टीने क्रांती चौक, औरंगाबाद येथिल सहकार विभागाच्या मालकी हक्क असलेल्या नगर भूमापन क्र. १७३७० मधिल ७६८३.१० चौ.मी. या जागेवर औरंगाबद येथे “सहकार संकुल” इमारत बांधण्याचे प्रस्तावित आहे. सदर “सहकार संकुल”, या इमारतीचे बांधकाम करण्यासाठी अंदाजे एकूण रुपये १४०७७.७५ लक्षचे अंदाजपत्रकासह (चालू दरसूचिप्रमाणे) प्रस्ताव सहकार आयुक्त, पुणे कार्यालयाने संदर्भाधिन पत्रान्वये तांत्रिक/प्रशासकीय मान्यतेसाठी सादर केले होते. त्यानुसार सदर प्रस्ताव मा.मुख्य सचिव यांच्या अध्यक्षतेखाली उच्चस्तरीय सचिव समितीच्या दिनांक ११.०७.२०२३ रोजी मा. मुख्य सचिवाच्या समिती कक्षात पार पडलेल्या उच्चाधिकार सचिव समितीने सोबतच्या विवरणपत्रात (Recapitulation Sheet) प्रस्तावित तरतूदीप्रमाणे एकूण रुपये
# Page 2
शासन निर्णय क्रमांकः संकीर्ण-२०१७/प्र.क्र.१३६/२२-स १०५७६.०७ लक्ष इतकी परिगणीत करुन खर्चाच्या अंदाजपत्रकास खालील अटींच्या पूर्ततेच्या अधीन राहून तांत्रिक मान्यता व सहमती दर्शविली आहे. त्यानुसार “सहकार संकुल”, या इमारतीच्या बांधकाम करण्यासाठीच्या अंदाजपत्रकास या आदेशाद्वारे प्रशासकीय व वित्तीय मान्यता देण्यात येत आहे.
------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कामाचे नाव | अंदाजित रक्कम रुपये |
| १ | सहकार विभागाअंतर्गत औरंगाबाद येथे “सहकार संकुल" उभारण्यासाठी Administrative Building (Office Wing) LGF (Parking) +Office+GF(Parking ) +7 Guest House Building G+2 Residential Quarters Wing G+7 इमारतीचे बांधकाम करणे . | १०५,७६,०७,०००/ |
------------------------------------------------------------------------------------------------------------------------------------------------------------------------------------------------------------------------------------------
अटी : (१) बांधकाम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
(२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
(३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
(४) सार्वजनिक बांधकाम विभाग शासन निर्णय क्र.बीडीजी२०१७/प्र.क्र.६०/इमा-२, दि.०७/०७/२०१७ अन्वये कार्यवाही करण्यात यावी.
(५) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सूचना प्रसिध्द करण्यात याव्यात.
२. उक्त शासन निर्णय, सार्वजनिक बांधकाम विभागाने अनौसं.क्र.७३ / २०२३ / इमा-२, दिनांक १८.०६.२०२३ अन्वये दिलेल्या तांत्रिक व प्रशासकीय मान्यतेस व मा. मुख्य सचिव यांच्या अध्यक्षतेखालील उच्चस्तरीय सचिव समितीने दिनांक ११.०७.२०२३ रोजीच्या बैठकीत प्रस्तावास दिलेल्या सहमतीच्या अनुषंगाने शासन निर्णय, वित्त विभाग क्रमांक विअप्र २०१३/प्र.क्र.३०/२०१३/ विनियम, भाग-२, दिनांक २०.०९.२०१९ अन्वये वित्तीय अधिकारांच्या वित्तीय मर्यादा व अटींमध्ये करण्यात आलेल्या सुधारणेस अनुसरुन वित्तीय अधिकार नियम पुस्तिका-१९७८ भाग-पहिला, उप विभाग-पाच, अनुक्रमांक-१, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.
३. सदर बांधकामासाठी येणारा खर्च, मागणी क्रमांक एच-८, “४०५९ सार्वजनिक बांधकामावरील भांडवली खर्च” ०१- कार्यालयीन इमारती, गौण शिर्ष ०५१- बांधकाम, (२८) - सहकार विभागाअंतर्गत विविध इमारतींचे बांधकामे, (२८) (०१) मोठी बांधकामे (कार्यक्रम) (४०५९३१५२ ), ५३ - मोठी
पृष्ठ ३ पैकी २
# Page 3
शासन निर्णय क्रमांकः संकीर्ण-२०१७/प्र.क्र.१३६/२२-स बांधकामे, (२८) (०२) आस्थापना खर्च (कार्यक्रम) (४०५९३१६१), ६३-आंतरलेखा हस्तांतरणे, (२८) (०३) हत्यारे व सयंत्रे यावरील खर्च (कार्यक्रम) (४०५९३१७२) व ६३-आंतरलेखा हस्तांतरणे या लेखाशिर्षाअंतर्गत उपलब्ध अनुदानातुन भागविण्यात यावा.
# Page 4
# Page 5