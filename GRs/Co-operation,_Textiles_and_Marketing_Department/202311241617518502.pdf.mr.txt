# Page 1
तेरणा शेतकरी सहकारी रेशीम वस्त्रनिर्माण संस्था मर्यादित, धाराशिव या संस्थेची इमारत व मोकळी जागा दीर्घ मुदतीसाठी भाडेतत्वावर देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. सूतगि-३३२३/प्र.क्र.९/टेक्स-१ (ब)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
दिनांक : २४ नोव्हेंबर, २०२३
वाचा :- १) सहकार, पणन व वत्रोद्योग विभागाचे पत्र क्रमांक - सूतगि ५०८/प्र.क्र.१२०/टेक्स१(ब) दिनांक : २९ जानेवारी, २००९ २) वस्त्रोद्योग आयुक्तालय नागपूर यांचे पत्र जावक क्र. कार्या-४/यंत्रमाग/तेरणा / भाडेतत्वावर/५४४८/ २०२३, दिनांक ०४.१०.२०२३
प्रस्तावना अध्यक्ष, तेरणा शेतकारी सहकारी रेशीम वस्त्रनिर्माण संस्था मर्यादित, धाराशिव यांनी संस्थेच्या मालकीची मौजे सांजा व सकनेवाडी ता. जि. धाराशिव येथील इमारत व मोकळी जागा दीर्घ मुदतीने भाडेतत्वावर देणेकरिता परवानगी देण्याची विनंती केली होती. त्यानुसार तेरणा शेतकारी सहकारी रेशीम वस्त्रनिर्माण संस्था मर्यादित, धाराशिव या संस्थेची इमारत व मोकळी जागा दीर्घ मुदतीसाठी भाडेतत्वावर देण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय :
तेरणा शेतकरी सहकारी रेशीम वस्त्रनिर्माण संस्था मर्यादित, धाराशिव या संस्थेच्या मालकीची मौजे सांजा व सकनेवाडी ता. जि. धाराशिव येथील इमारत व मोकळी जागा दीर्घ मुदतीने भाडेतत्वावर देणेकरिता परवानगी देण्याची विनंती संस्थेने केली होती. तेरणा शेतकरी सहकारी
रेशीम वस्त्रनिर्माण संस्था मर्यादित, धाराशिव या संस्थेची इमारत व मोकळी जागा दीर्घ मुदतीसाठी भाडेतत्वावर देण्याच्या प्रस्तावास पुढील अटी व शर्तीच्या अधीन राहून शासन मंजुरी देण्यात येत आहे :
१. जागा भाडेतत्वावर दिल्यानंतर प्राप्त होणारी संपूर्ण अनामत रक्कम रुपये १.०० कोटी तेरणा शेतकरी सहकारी रेशीम वस्त्रनिर्माण संस्था मर्यादित, धाराशिव या संस्थेने एकरकमी शासनखाती जमा करावी. तसेच भाडेपोटी येणारी प्रतिवर्ष रुपये ५०.०० लाख रक्कम शासनाने दिलेले शासकीय भागभांडवल रुपये ४.५० कोटी पुर्णपणे परतफेड होईपर्यंत संस्थेने शासनास १००% भरणा करावी.
# Page 2
शासन निर्णय क्रमांकः सूतगि-३३२३/प्र.क्र.९ / टेक्स- १(ब)
२. मे.बॉम्बे रेयॉन फॅशन्स लि., मुंबई या कंपनीकडून थकीत भाडेकराराबाबतची रक्कम
रुपये २.०९ कोटी कंपनीकडून प्राप्त होताच संपूर्ण रक्कमेचा भरणा तेरणा शेतकरी सहकारी रेशीम वस्त्रनिर्माण संस्था मर्यादित, धाराशिव या संस्थेने शासनास करावा.
३. वर नमूद केल्याप्रमाणे, तेरणा शेतकरी सहकारी रेशीम वस्त्रनिर्माण संस्था मर्यादित, धाराशिव या संस्थेकडून संपूर्ण शासकीय भागभांडवलाची रक्कम वसूल करावी.
याबाबतची संपूर्ण जबाबदारी आयुक्त वस्त्रोद्योग, वस्त्रोद्योग आयुक्तालय नागपूर यांची राहील.