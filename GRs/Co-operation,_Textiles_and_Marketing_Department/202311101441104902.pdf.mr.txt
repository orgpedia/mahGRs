# Page 1
वस्त्रोद्योग विभागाचे बोधचिन्ह आणि बोधवाक्य निश्चित करण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्र. .सपववि-३७०१२/९१/२०२३-DESKTEX-२
१६ वा मजला, नवीन प्रशासकीय भवन
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १० नोव्हेंबर, २०२३
प्रस्तावना : वस्त्रोद्योग विभागाकडून वस्त्रोद्योगाशी संबंधित विविध योजनांची प्रचार व प्रसिद्धी व विभागाने प्रायोजकत्व स्वीकारलेले विविध कार्यक्रम लोकांपर्यंत अधिक प्रभावीपणे पोहोचविण्यासाठी आकर्षक भित्तिपत्रके, पताका, चर्चासत्र व प्रसिद्धीमाध्यम यांचा वापर करावा लागतो. तसेच, या विभागाच्या विविध उपक्रमांची माहिती विविध
जाहिरातीद्वारे लोकांपर्यंत पोहोचविण्यात येते. सदर भित्तिपत्रके, पताका आणि जाहिराती यांमध्ये प्रभावीपणे
विभागाची सर्वंकष ओळख लोकांपर्यंत पोहोचविण्यासाठी व ज्यामधून विभागाचे कार्य व भूमिका दिसून येईल असे विभागाचे बोधचिन्ह (LOGO) आणि बोधवाक्य बनविण्याची बाब शासनाच्या विचाराधीन होती.
शासन निर्णय:
वस्त्रोद्योग विभागाकडून वस्त्रोद्योगाशी संबंधित विविध योजनांची प्रचार व प्रसिद्धी व विभागाने प्रायोजकत्व स्वीकारलेले विविध कार्यक्रम, भित्तिपत्रके, पताका, चर्चासत्रामध्ये आणि प्रसिद्धीमाध्यमांमध्ये द्यावयाच्या विभागाच्या जाहीरातीमध्ये या शासननिर्णयासोबत जोडलेल्या सहपत्रातील बोधचिन्ह आणि बोधवाक्याचा वापर करण्यास या शासन निर्णयान्वये मान्यता देण्यात येत आहे.
२. सदर शासन निर्णय गृह विभागाच्या सहमतीने निर्गमित करण्यात येत आहे.
# Page 2
# Page 3