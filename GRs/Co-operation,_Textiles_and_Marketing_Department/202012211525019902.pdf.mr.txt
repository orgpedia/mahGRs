# Page 1
वयाच्या ५०/५५ व्या वर्षापलिकडे/अर्हताकारी सेवेच्या ३० वर्षानंतर शासकीय अधिकारी / कर्मचारी यांचे सेवा पुनर्विलोकन करुन मुदतपूर्व सेवानिवृत्त करण्याबाबत विभागीय पुनर्विलोकन समिती व विभागीय अभिवेदन समिती स्थापन करण्याबाबत.........
महाराष्ट्र शासन
सहकार, पणन व वस्त्रोद्योग विभाग,
शासन निर्णय क्रमांक : राजस २०२०/प्र.क्र.२१०/५-स
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक :- २१ डिसेंबर, २०२०
संदर्भ :- सामान्य प्रशासन विभाग शासन निर्णय क्रमांक-एलपीएल-२०१७/प्र.क्र.२१/का.पंधरा, दि.१०/६/२०१९
शासन निर्णय : महाराष्ट्र नागरी सेवा (निवृत्तीवेतन) नियम, १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचाऱ्यांना, वयाच्या ५०/५५ वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी, सेवेत राहण्याची पात्र/अपात्रता आजमाविण्याच्या दृष्टिने त्यांचे पुनर्विलोकन करुन सुयोग्य व कार्यक्षम अधिकारी/कर्मचारी यांना शासन सेवेत पुढे चालू ठेवावे व अकार्यक्षम तसेच संशयास्पद सचोटी असणाऱ्या अधिकारी/कर्मचारी यांना शासन सेवतून मुदतपूर्व सेवानिवृत्त करावे, असे शासनाचे धोरण आहे.
२. सदर पुनर्विलोकन धोरणानुसार सहकार आयुक्त व निबंधक सहकारी संस्था यांच्या आस्थापनेवरील पुनर्विलोकनास पात्र होणाऱ्या अधिकाऱ्यांना वयाच्या ५०/५५ वर्षापलिकडे किंवा ३० वर्षे अर्हताकारी सेवा यापैकी जे अगोदर घडेल त्यावेळी, सेवेत राहण्याची पात्र/अपात्रता आजमाविण्याच्या दृष्टिने त्यांचे पुनर्विलोकन करुन नियमानुसार आवश्यक ती पुढील कार्यवाही करण्याकरीता खालीलप्रमाणे विभागीय पुनर्विलोकन समिती गठीत करण्यात येत आहे :
(अ) १) गट-अ (राजपत्रित) (अतिकालिक वरिष्ठ श्रेणी) ग्रेड वेतन १०००० व त्यावरील २) गट-अ (राजपत्रित) (वरिष्ठ वेतनश्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी ३) गट-अ (राजपत्रित) (कनिष्ठ वेतनश्रेणी) ग्रेड वेतन ७६०० पेक्षा कमी व ४) गट-ब (राजपत्रित) अधिकाऱ्यांकरीता विभागीय पुनर्विलोकन समिती खालीलप्रमाणे असेल
-------------------------------------------
| विभागीय पुनर्विलोकन समिती |
| १ | सचिव/प्रधान सचिव/अपर मुख्य सचिव | अध्यक्ष |
| २ | सह/उपसचिव (आस्थापना) | सदस्य |
| ३ | सह/उपसचिव (वस्त्रोद्योग) | सदस्य |
| ४ | अवर सचिव (कार्यासन ५स) | सदस्य सचिव |
-------------------------------------------
# Page 2
शासन निर्णय क्रमांकः राजस २०२०/प्र.क्र.२१०/५-स
(ब) विभागीय पुनर्विलोकन समितीच्या शिफारशीनुसार जे गट-अ (राजपत्रित) (कनिष्ठ वेतनश्रेणी) ग्रेड वेतन ७६०० पेक्षा कमी व गट-ब (राजपत्रित) संवर्गातील अधिकाऱ्यांच्या सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्दच्या अभिवेदनावर विचार करण्याकरीता पुढीलप्रमाणे विभागीय अभिवेदन समिती राहील :
-------------------------------------------
| विभागीय अभिवेदन समिती |
| १ | सचिव/प्रधान सचिव/अपर मुख्य सचिव | अध्यक्ष |
| २  |  | सह/उपसचिव (पणन) | सदस्य |
| ३  |  | अवर सचिव (आस्थापना) | सदस्य सचिव |
-------------------------------------------
३. सामान्य प्रशासन विभागाच्या संदर्भाधीन दि.१०/६/२०१९ च्या शासन निर्णयामध्ये नमूद केलेली कार्यपध्दती व सूचनांनुसार सेवा पुनर्विलोकन कार्यवाही करण्यात यावी.