# Page 1
सन २०२०-२१ साठी राज्य सहकारी संघ, पुणे (२४२५ ०२१८) या योजनेंतर्गत उपलब्ध तरतूदीतून धनंजयराव गाडगीळ सहकारी प्रबंध संस्थान, नागपूर या संस्थेस निधी वितरीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र: निधीवि-२०२०/प्र.क्र.७१/२२-स,
हुतात्मा राजगुरु चौक, मादाम कामा मार्ग,
मंत्रालय (विस्तार), मुंबई - ४०० ०३२.
दिनांक :- २४ मार्च, २०२१.
संदर्भ :- १) शासन निर्णय कृषी व सहकार विभाग क्र. सीटीआर-१४७२/१५०७८-सी-७, दि.६.०९.१९७२.
२) शासन निर्णय क्र: संकीर्ण २०१२/प्र.क्र.१८/१२/पुनर्बांधणी -११/२२-स, दि.६.११.२०१२.
३) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे पत्र क्र. सआ-६/ अंवनि/२०२०-२१/निधीउपलब्ध/Format A/२०२०, दि. १०.१२.२०२०.
४) शासन परिपत्रक, वित्त विभाग क्र.अर्थसं-२०२०/प्र.क.६४/अर्थ-३, दि. १५.०३.२०२१.
प्रस्तावना : महाराष्ट्र राज्य सहकारी संघ, पुणे ही संस्था राज्यामध्ये सहकारी शिक्षण, प्रशिक्षण, प्रचार व प्रसाराचे काम करणारी संघीय संस्था असून या संघाच्या अधिपत्याखाली धनंजयराव गाडगीळ सहकारी प्रबंध संस्थान, नागपूर हे सहकारी प्रशिक्षण महाविद्यालय कार्यरत आहे. राष्ट्रीय सहकारी प्रशिक्षण परिषद, नवी दिल्ली यांनी धनंजयराव गाडगीळ सहकारी प्रबंध संस्थान, नागपूर या प्रशिक्षण विद्यालयाची स्थापना सन १९७२ साली केली आहे. त्यानुसार केंद्र शासन व राज्य शासन यांनी ५०:५० या सम प्रमाणामध्ये वरील संस्थानचा खर्च वहन करण्याबाबतचे सूत्र विहित केले आहे.
वित्त विभागाच्या संदर्भ क्रमांक ४ च्या शासन परिपत्रकान्वये मंजूर सुधारित अंदाजाच्या मर्यादेत (१००%) निधी वितरणास मान्यता दिली आहे. त्यानुसार धनंजयराव गाडगीळ सहकारी प्रबंध संस्थान, नागपूर या सहकारी प्रशिक्षण महाविद्यालयाचा खर्च वहन करण्याकरिता केंद्र शासन व राज्य शासन यांनी वरीलप्रमाणे निश्चित केलेल्या विहित सूत्राप्रमाणे राज्य शासनाच्या ५० टक्के हिश्श्यापोटी सन २०२०-२१ करिता अर्थसंकल्पात मंजूर झालेल्या रु. ५०.०० लक्ष या तरतूदीमधून रु.३५.०० लक्ष (७०%) इतका निधी सदर संस्थेस वितरित करण्यासाठी सहकार आयुक्त व निबंधक, सहकारी संस्था, म.रा. पुणे या कार्यालयाने संदर्भ क्र. ३ च्या पत्रान्वये सादर केलेला प्रस्ताव शासनाच्या विचाराधिन होता.
शासन निर्णय : महाराष्ट्र राज्य सहकारी संघाच्या अधिपत्याखालील धनंजयराव गाडगीळ सहकारी प्रबंध संस्थान, नागपूर या सहकारी प्रशिक्षण महाविद्यालयास राज्य शासनाच्या हिश्यापोटी सन २०२०-२१ या आर्थिक वर्षाकरिता लेखाशीर्ष - २४२५०२१८ मध्ये सुधारित अंदाजपत्रकानुसार रु. २५.०० लक्ष एवढा निधी अर्थसंकल्पित आहे. त्यानुसार सदर सुधारित अंदाजाच्या मर्यादेत (१००%) देय असणारा रु.२५.०० लक्ष (रुपये पंचवीस लक्ष फक्त) इतका निधी वरील संस्थेस याद्वारे वितरित करण्यात येत आहे.
२. सध्याची शैक्षणिक क्षेत्रातील फी आकारणी पाहता संस्थानाने आपल्या उत्पन्नाचे स्त्रोत वाढविण्यासाठी आकारण्यात येणाऱ्या फी शुल्कामध्ये पर्याप्त स्वरुपात वाढ करण्याच्या अधीन राहून सदर निधी वितरीत करण्यात येत आहे.
३. उपरोक्त निधीचा धनादेश कोषागार कार्यालयातून काढून प्रत्यक्ष संस्थेस देण्याकरीता आहरण व संवितरण अधिकारी व नियंत्रक अधिकारी म्हणून पुढील अधिकाऱ्यांना याद्वारे प्राधिकृत करण्यात येत आहे:
# Page 2
शासन निर्णय क्रमांक: निधीवि-२०२०/प्र.क्र.७१/२२-स,
लेखाधिकारी, सहकार आयुक्त व निबंधक, सहकारी संस्था, महाराष्ट्र राज्य, पुणे हे आहरण व संवितरण अधिकारी तर अप्पर निबंधक (वसुली व नियोजन), सहकारी संस्था, सहकार आयुक्त व निबंधक, सहकारी संस्था, महाराष्ट्र राज्य, पुणे हे नियंत्रक अधिकारी राहतील. सदर निधी ज्या कारणासाठी मंजूर केला आहे. त्याच कारणासाठी खर्ची पडेल याची दक्षता घ्यावी व सदर संस्थेस वितरित केलेला निधी रु.२५.०० लक्ष (रुपये पंचवीस लक्ष फक्त) खर्च केल्याबाबतचे संबंधित संस्थेकडून उपयोगिता प्रमाणपत्र त्यांनी प्राप्त करुन ते शासनास सादर करावे.
४. उपरोक्त बाबींसाठी होणारा खर्च, मागणी क्र. व्ही-२ २४२५, सहकार (०२) (०२) राज्य सहकारी संघ (२४२५ ०२१८) ३१, सहाय्यक अनुदाने (वेतनेतर कार्यक्रम) याखाली सन २०२०-२१ या आर्थिक वर्षामध्ये सुधारित अंदाजात मंजूर झालेल्या तरतूदीतून भागविण्यात यावा.
५. प्रस्तुत शासन निर्णय, अनुक्रमे नियोजन विभागाच्या अनौ. संदर्भ क्र. ८८/१४३१, दि.०८/०३/२०२१ व वित्त विभागाच्या अनौ. संदर्भ क्र. १४४/२०२१/व्यय-२, दि.१९/०३/२०२१ अन्वये प्राप्त सहमतीने निर्गमित करण्यात येत आहे.