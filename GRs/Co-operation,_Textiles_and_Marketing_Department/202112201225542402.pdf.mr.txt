# Page 1
बसमतनगर, जि. हिंगोली येथे मॉडर्न मार्केट उभारणीसाठी राज्य शासनाचे प्राप्त झालेले अंशदानपैकी अखर्चित रक्कम रु.६.४४ कोटी इतक्या खर्चास मान्यता देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः कृबास-०१२०/प्र.क्र.०७/२१-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २० डिसेंबर, २०२१
वाचा:- शासन निर्णय सहकार, पणन व वस्त्रोद्योग विभाग क्रमांक टर्मिआ-२००८/प्र.क्र.११०/ २१-स, दिनांक २८/०७/२००९.
प्रस्तावना : मराठवाडा विभागामध्ये बसमतनगर, जि. हिंगोली येथे राज्य शासनाच्या वित्तीय सहभागाने तसेच खाजगी गुंतवणूकदारांच्या सहभागाने मॉडर्न मार्केट उभारणीसाठी शासन निर्णय दिनांक २८.०७.२००९ अन्वये राज्य शासनाचे अंशदान म्हणुन महाराष्ट्र राज्य कृषि पणन मंडळास रु.१०.०० कोटी इतका निधी मंजूर करण्यात आला होता. यासंदर्भात खाजगी भागीदार निवडीनंतर निविदा प्रक्रिया करुन प्रतिसाद मिळाला नाही. तसेच सार्वजनिक खाजगी भागीदारीच्या तत्वावर देखील प्रतिसाद मिळाला नाही. त्यामुळे सदरच्या निधीपैकी रु.६.४४ कोटी एवढी रक्कम महाराष्ट्र राज्य कृषि पणन मंडळाकडे अखर्चित राहिली आहे.
सदर अखर्चित रक्कम रु.६.४४ कोटी इतक्या निधीमधून पणन सुविधा महाराष्ट्र राज्य कृषि पणन मंडळामार्फत निर्माण करण्यासाठी खर्चास मान्यता देण्याची बाब शासनाच्या विचाराधीन होती.
शासन निर्णय : मराठवाडा विभागामध्ये बसमतनगर, जि. हिंगोली येथे राज्य शासनाच्या वित्तीय सहभागाने तसेच खाजगी गुंतवणूकदारांच्या सहभागाने मॉडर्न मार्केट उभारणीसाठी शासन निर्णय दिनांक २८.०७.२००९ अन्वये राज्य शासनाचे अंशदान म्हणून महाराष्ट्र राज्य कृषि पणन मंडळास रु.१०.०० कोटी इतका निधी मंजूर करण्यात आला होता. सदर निधीपैकी महाराष्ट्र राज्य कृषि पणन मंडळाकडे अखर्चित असलेल्या निधीमधून पणन सुविधा निर्माण करण्यासाठी रु.६.४४ कोटी एवढया खर्चास खालील अटिंच्या अधिन राहून शासनाची मान्यता देण्यात येत आहे.
१. सदर प्रकल्पाचा सुधारीत प्रकल्प अहवाल, टप्पानिहाय (फेजनिहाय) नियोजन, अंदाजपत्रक इ.बाबीस शासनाची मान्यता घेण्यात यावी. याबाबतचा सविस्तर प्रस्ताव महाराष्ट्र राज्य कृषि पणन मंडळ, पुणे यांनी शासनास सादर करावा.
२. कण्हेरगाव,ता.बसमत, जि.हिंगोली येथील गट नं.७० मधील २६.४२ हेक्टर जमीनीतील अंतर्भुत १/३ जमीनीवर सद्यस्थितीत न्यायालयीन प्रकरणाचा अंतिम निर्णय होईपर्यंत कायम स्वरुपी बांधकाम विकास कामे करण्यात येवू नयेत.
# Page 2
शासन निर्णय क्रमांकः कृबास-०१२०/प्र.क्र.०७/२१-स
३. रु.६.४४ कोटी अखर्चित रक्कमेवर अद्यापपर्यंत जमा झालेले (सुमारे रु.४.५० कोटी) व्याज महाराष्ट्र राज्य कृषि पणन मंडळ, पुणे यांनी तात्काळ शासनखाती जमा करण्यात यावे.
२. वरील नमुद अटिंची पुर्तता करुन मंजूरी दिलेल्या प्रयोजनास्तव खर्च करण्याची जबाबदारी कार्यकारी संचालक, महाराष्ट्र राज्य कृषि पणन मंडळ यांची राहील.
३. या शासन निर्णयान्वये मंजुर केलेल्या निधीचा विनियोग ज्या कारणास्तव मंजुर केलेला आहे, त्या कारणासाठीच खर्च करत असल्याबाबत कार्यकारी संचालक, महाराष्ट्र राज्य कृषि पणन मंडळ यांनी खात्री करावी आणि याबाबतचे उपयोगिता प्रमाणपत्र शासनास सादर करावे.
४. सदर शासन निर्णय नियोजन व वित्त विभागाच्या सहमतीने नियोजन विभागाच्या अनौपचारीक संदर्भ क्र.२९८/१४३१, दिनांक०८.१२.२०२० व वित्त विभागाच्या अनौपचारीक संदर्भ क्र.४८६/२०२१/व्यय-२, दिनांक ०१.११.२०२१ अन्वये निर्गमित करण्यात येत आहे.