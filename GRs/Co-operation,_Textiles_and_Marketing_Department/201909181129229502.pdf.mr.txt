# Page 1
वस्रोद्योग धोरण २०१८-२३ अंतर्गत वस्रोद्योग प्रकल्पांना वीजदरात सवलत देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय, क्रमांक: धोरण २०१८/प्र.क्र.१६४९/टेक्स-५
मंत्रालय, मुंबई- ४०० ०३२
दिनांक - १३ सप्टेंबर, २०१९.
वाचा- १) शासन निर्णय, सहकार, पणन व वस्त्रोद्योग विभाग, क्रमांक: धोरण २०१७/प्र.क्र.६/ टेक्स-५, दि. १५ फेब्रुवारी, २०१८.
२) शासन निर्णय, उद्योग, उर्जा व कामगार विभाग, क्रमांक: संकिर्ण २०१५/प्र.क्र.१७५/उर्जा-५ दि. ७ नोव्हेंबर, २०१५.
३) दिनांक ३०.१०.२०१८ रोजी अपर मुख्य सचिव, मुख्यमंत्री सचिवालय यांच्यासोबत झालेल्या बैठकीचे इतिवृत्त.
४) शासन निर्णय, सहकार, पणन व वस्त्रोद्योग विभाग, क्रमांक: धोरण २०१८/प्र.क्र.१६४९/टेक्स-५, दि.२१ डिसेंबर, २०१८
प्रस्तावना :
संदर्भांकित क्रमांक १ येथील शासन निर्णयान्वये राज्याचे वस्त्रोद्योग धोरण जाहीर करण्यात आले आहे. या धोरणा अंतर्गत वस्त्रोद्योग प्रकल्पांना वीजदरात सवलत जाहीर करण्यात आली आहे. त्यानुसार संदर्भांकित दि.२१.१२.२०१८ च्या शासन निर्णयाअन्वये २७ अश्वशक्ती व त्यापेक्षा जास्त परंतु २०१ अश्वशक्तीपेक्षा कमी दाबाच्या यंत्रमाग घटकांना रु. ३.०० प्रति युनिट वीज दर सवलत लागू करण्यात आली आहे. याबाबत या उद्योगांना अतिरीक्त वीज सवलत देणेसाठी त्यांच्या विविध संघटना, उद्योजक तसेच लोकप्रतीनिधीं यांनी शासनाला निवेदने सादर केली आहेत. हे विचारात घेऊन २७ अश्वशक्ती व त्यापेक्षा जास्त परंतु २०१ अश्वशक्तीपेक्षा कमी, असा जोडभार असणाऱ्या यंत्रमाग घटकांना वीजदरात अतिरीक्त सवलत देण्याची बाब शासनाच्या विचाराधीन होती.
शासन निर्णय
२७ अश्वशक्ती व त्यापेक्षा जास्त परंतु २०१ अश्वशक्तीपेक्षा कमी दाबाच्या यंत्रमाग घटकांना वीजदरात प्रति युनिट रू.३.०० ची देण्यात आलेली वीज सवलत सुधारीत करून प्रति युनिट रू.३.४० वीज सवलत या शासन आदेशाद्वारे लागू करण्यात येत आहे.
१. सदर सवलत या शासन निर्णयाच्या तारखेपासून लागू राहील.
२. वस्रोद्योगांना वीजदर सवलत वितरीत करण्याची कार्यपध्दती संदर्भ क्र. ४ येथील शासन निर्णयानुसार विहित केल्याप्रमाणे राहील.
२. वस्रोद्योग धोरणा अंतर्गत वीज अनुदान या योजनेवरील होणारा खर्च भागविण्यासाठी उर्जा विभागाने स्वतंत्र लेखाशिर्ष उघडण्याबाबत संदर्भ क्र.४ येथील शासन निर्णयानुसार सूचना देण्यात आल्या आहेत.
त्यानुसार या लेखाशिर्षाखालील तरतूदीतून आवश्यक निधी महावितरण कंपनीस उपलब्ध करून देण्यात यावा.
# Page 2
शासन निर्णय क्रमांकः धोरण २०१८/प्र.क्र.१६४९/टेक्स-५
३. सदरचा शासन निर्णय ऊर्जा विभागाच्या तसेच वित्त विभागाच्या सहमतीने तसेच त्यांच्या अनौपचारिक संदर्भ क्र.३८९/व्यय-२ अन्वये निर्गमित करण्यात येत आहे.