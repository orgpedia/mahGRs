# Page 1
अर्थव सहकारी गृहनिर्माण संस्था (म.), अमरावती या संस्थेचे जादाचे क्षेत्र गहाणमुक्त करुन इतरांना हस्तांतरीत / विक्री करण्यास परवानगी देण्याबाबत....
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. घबांक ३४२१/प्र.क्र.१०७३/१९-स,
मंत्रालय, मुंबई ४०० ०३२.
दिनांक : २० जुलै, २०२२
संदर्भ -: १) शासन निर्णय क्र. एचएसजी/३४०७/प्र.क्र.१४८/सुधारित/१८-सी, दिनांक ०३.१०.२०१२.
२) संस्थेचा प्रस्ताव दिनांक १७.०१.२०१३ व दिनांक ११.०५.२०२१.
३) उप निबंधक, सहकारी संस्था, अमरावती या कार्यालयाचा दिनांक ०७.०४.२०१४ व दिनांक १४.०७.२०२१ रोजीचा अहवाल.
प्रस्तावना -: अथर्व सहकारी गृहनिर्माण संस्था मर्यादित, अमरावती या गृहनिर्माण संस्थेच्या ४२ सभासदांकरीता शासनाच्या गट विमा योजनेअंतर्गत घरबांधणीकरीता कर्ज मंजूर करण्यात आले होते.
अथर्व सहकारी गृहनिर्माण संस्था मर्यादित, अमरावती या संस्थेच्या ४२ सभासदांकडे शासनाच्या गट विमा योजनेअंतर्गत घर बांधणीकरिता पहिला हप्ता मंजूर झाल्यानंतर संस्थेने मौजे अमरावती येथे त्यांच्या मालकीच्या सर्वे नंबर १९५/३ मधील भूखंड क्रमांक ७ अ, ७ ब, ८ अ, ८ ब, ९ अ, ९ ब तसेच सर्वे नंबर १९५/६अ मधील भूखंड क्रमांक २ अ, २ ब, २१ ब, व २२ आणि सर्वे नंबर १९५/६ मधील क्रमांक २९ अ, २९ ब, ३० अ व ३० असे एकूण क्षेत्र २५८९.६५ चौरस मीटर क्षेत्राचे १४ भूखंड त्यावरील बांधकामासह शासनाकडे दस्त. क्र. अरन१-१४३/२००८ अन्वये तारण ठेवण्यात आला आहे.
सदर संस्थेने कर्ज मंजूर झालेल्या ४२ सभासदांना घरांचे बांधकाम पुर्ण करुन दिल्यानंतर संस्थेकडे ४४२.७८ चौ. मी. क्षेत्र बांधकाम विरहित आहे. सदर बांधकाम विरहित क्षेत्रावर शासनाने कोणतेही कर्ज मंजूर केलेले नाही. यास्तव, संस्थेने सदर बांधकाम विरहित क्षेत्र गहाणमुक्त करुन इतरांना हस्तांतरीत/विक्री करण्यास परवानगी देण्याबाबत शासनास विनंती केली आहे. त्यानुषंगाने संस्थेच्या सदर विनंतीस मंजुरी देण्याची बाब शासनाच्या विचाराधीन होती.
शासन निर्णय -:
अथर्व सहकारी गृहनिर्माण संस्था मर्यादित, अमरावती या गृहनिर्माण संस्थेच्या मालकीचा शासनाकडे गहाण असलेल्या सर्वे नंबर १९५/६अ मधील भूखंड क्रमांक २१ ब व २२ चे एकूण ४४२.७८ चौ. मी. इतके बांधकाम विरहित क्षेत्र भविष्यात गटविमा योजनेंतर्गत सदर संस्थेस शासनाकडून घरबांधणी कर्ज मंजूर केले जाणार नाही, या अटीच्या अधिन राहून गहाणखतातून वगळण्यात येत आहे.
तसेच सदर बांधकाम विरहीत क्षेत्र इतरांना हस्तांतरीत/विक्री करण्यास मंजुरी देण्यात येत आहे.
# Page 2
शासन निर्णय क्रमांकः घबांक ३४२१/प्र.क्र.१०७३/१९-स