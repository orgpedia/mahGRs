# Page 1
सहकार खात्यातील लेखापरिक्षण कक्षातील ६९२ अस्थायी पदे (नियमित पदे) दि. १/३/२०२३ ते दि.३१/८/२०२३ पर्यत पुढे चालू ठेवण्याबाबत..........
महाराष्ट्र शासन
सहकार, पणन व वस्त्रोद्योग विभाग
शासन निर्णय क्र. राजस-२०२३/प्र.क्र.६७/५ स
मादाम काम मार्ग, हुतात्मा राजगुरु चौक,
मंत्रालय, मुंबई ४०० ०३२,
दिनांक :- २२ फेब्रुवारी, २०२३
वाचा :- १) शासन निर्णय, सहकार, पणन व वस्त्रोद्योग विभाग क्र.राजस-१००८/प्र.क्र.५३८/५स, दि.५/५/२०११
२) शासन निर्णय, सहकार, पणन व वस्त्रोद्योग विभाग क्र.राजस-२०२२/प्र.क्र.६७/५स, दि.१९/९/२०२२ ३) सहकार आयुक्त व निबंधक, पुणे यांचे पत्र क्र. आस्थापना/ कक्ष-१/नियमित पदे/ मुदतवाढ / ८८ / २०२३, दि. १३/१/२०२३
४) वित्त विभाग शासन निर्णय क्र. पदनि-२०१६/प्र.क्र.८/१६/आ.पु.क., दि. ८ / २ / २०२३
शासन निर्णय : सहकार खात्यातील लेखापरिक्षण कक्षातील ६९२ अस्थायी पदे (नियमित पदे) दि.२८/२/२०२३ पर्यंत पुढे चालू ठेवण्यास संदर्भाधीन क्र.२ येथील दि.१९/९/२०२२ च्या शासन निर्णयान्वये मान्यता देण्यात आली आहे. ९७ व्या घटना दुरुस्तीनुसार लेखापरिक्षण विभागास आवश्यकतेनुसार कामे करावयाची असल्याने सदरची पदे पुढे चालू ठेवणे आवश्यक आहे. शासन निर्णय दि. ५/५/२०११ अन्वये निश्चित केलेल्या आकृतीबंधात उक्त पदांचा समावेश आहे या अटीच्या अधीन राहून सहकार खात्यातील लेखापरिक्षण कक्षातील ६९२ अस्थायी पदे (नियमित पदे) दि.१/३/२०२३ ते ३१/८/२०२३ पर्यत पुढे चालू ठेवण्यास शासन मान्यता देण्यात येत आहे. सदर पदांचा तपशील खालीलप्रमाणे आहे :
----------------------------------------------
| अ.क्र. | पदनाम | पदांची संख्या |
| १ | अपर निबंधक सहकारी संस्था, मुख्यालय, पुणे | १ |
| २ | विभागीय सहनिबंधक/ सहनिबंधक (लेखापरिक्षण) | ८ |
| ३ | विशेष लेखापरिक्षक वर्ग १ | ३९ |
| ४ | विशेष लेखापरिक्षक वर्ग २ | २१ |
| ५ | लघुलेखक (उच्चश्रेणी) | १ |
| ६  |  | लेखापरिक्षक श्रेणी १ | ४२ |
| ७  |  | लेखापरिक्षक श्रेणी २ | १८७ |
| ८  |  | उपलेखापरिक्षक | १८५ |
| ९ | लघुटंकलेखक | १ |
| १० | कनिष्ठ लिपिक | १३६ |
| ११ | वाहन चालक | ८ |
| १२  |  | नाईक / शिपाई | ६३ |
|  | एकूण | ६९२ |
----------------------------------------------
# Page 2
शासन निर्णय क्रमांकः राजस-२०२३/प्र.क्र.६७/५ स
२. उपरोक्त ६९२ अस्थायी पदांची (नियमित पदे) जिल्हानिहाय विगतवारी सहकार आयुक्त व निबंधक सहकारी संस्था, महाराष्ट्र राज्य, पुणे हे स्वतंत्ररित्या प्रसृत करतील. उक्त पदसंख्येत निरसित झालेल्या कोणत्याही पदांचा समावेश नसल्याची खात्री सहकार आयुक्त यांनी करावी.
३. यावर होणारा खर्च " मागणी क्र.व्ही-२ २४२५-सहकार, १०१ - सहकारी संस्थांची लेखापरीक्षा (१०१) (एक) (ए) लेखापरीक्षणासाठी कर्मचारी वर्ग (२४२५०२२७)" या लेखाशिर्षाखाली दाखवावा व त्याखालील सन २०२३-२०२४ च्या मंजूर तरतुदीतून भागविण्यात यावा.
४. सदर शासन निर्णय वित्त विभाग, शासन निर्णय, दि.८/२/२०२३ अन्वये विभागास प्राप्त झालेल्या अधिकारानुसार निर्गमित करण्यात येत आहे.