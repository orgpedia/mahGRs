# Page 1
आयुक्त, राज्य सहकारी निवडणूक प्राधिकरण, महाराष्ट्र राज्य, पुणे या पदाच्या निवडीसाठी निवड समिती गठीत करणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: संकीर्ण-०९२२/प्र.क्र.१८६ / १३-स
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक : ११ नोव्हेंबर, २०२२
प्रस्तावना : भारतीय संविधानाच्या ९७ व्या घटना दुरूस्तीनुसार महाराष्ट्र सहकारी संस्था अधिनियम १९६० मध्ये सुधारणा करून सदर अधिनियमाच्या कलम ७३गख याद्वारे प्रदान करण्यात आलेल्या अधिकारांचा वापर करून दिनांक ३० मार्च, २०१३ रोजीच्या अधिसूचनेन्वये राज्य सहकारी निवडणूक प्राधिकरण गठीत करण्यात आले. त्यानुसार, राज्यातील सहकारी संस्थांच्या निवडणूका घेण्याची संविधानिक जबाबदारी राज्य सहकारी निवडणूक प्राधिकरणावर सोपविण्यात आली.
प्राधिकरणाच्या कामकाजासाठी दिनांक ३१ ऑक्टोबर,२०१३ रोजीच्या शासन निर्णयान्वये एकूण ४४ पदांची निर्मिती करण्यात आली. राज्य सहकारी निवडणूक प्राधिकरणावरील आयुक्त या पदाच्या नियुक्तीसाठी महाराष्ट्र सहकारी संस्था अधिनियम १९६० चे कलम ७३कब पोटकलम २ मध्ये तरतूद करण्यात आली असून त्यानुसार आयुक्त, राज्य सहकारी निवडणूक प्राधिकरण या पदाच्या भरतीचा आदेश निर्गमित करण्यात आला आहे. तसेच, महाराष्ट्र राज्य सहकार निवडणूक प्राधिकरण (आयुक्तांच्या सेवाशर्ती) नियम, २०१४ च्या नियम ४ मध्ये आयुक्तांचे वेतन व भत्ते, निवास व्यवस्था, रजा, रजा मंजूर करणारा प्राधिकारी, उपदान, वाहन, प्रवास भत्ता, दुरध्वनी सुविधा, वैद्यकिय उपचार, कार्यालयीन बैठका व अतिथ्य भत्ता यांवरील खर्च, इतर भत्ते इत्यादी बाबींची तरतूद करण्यात आली आहे. तथापि, आयुक्त, राज्य सहकारी निवडणूक प्राधिकरण या पदाच्या निवडीबाबत स्पष्टता नसल्याने सदर पदावर योग्य उमेदवाराची निवड करणे सुलभ होण्यासाठी निवड समिती गठीत करण्याची बाब शासनाच्या विचाराधिन होती.
शासन निर्णयः
आयुक्त,राज्य सहकारी निवडणूक प्राधिकरण, महाराष्ट्र राज्य, पुणे या पदाच्या निवडीसाठी जाहिरातीच्या अनुषंगाने प्राप्त होणाऱ्या अर्जांमधून उमेदवारांची संक्षिप्त यादी तयार करून योग्य उमेदवाराची निवड करण्यासाठी मा. मुख्य सचिव, महाराष्ट्र शासन यांच्या अध्यक्षतेखाली खालीलप्रमाणे निवड समिती गठीत करण्यात येत आहे:
# Page 2
शासन निर्णय क्रमांकः संकीर्ण-०९२२/प्र.क्र.१८६ /१३-स
निवड समितीची रचना :
-------------------------------------------------------------------------------------------
| अ.क्र. | समिती सदस्याचे पदनाम | पद |
| १ | मुख्य सचिव, महाराष्ट्र शासन | अध्यक्ष |
| २ | अपर मुख्य सचिव (सेवा), सामान्य प्रशासन विभाग | सदस्य |
| ३ | अपर मुख्य सचिव/ प्रधान सचिव / सचिव, (सहकार), सहकार, पणन व वस्त्रोद्योग विभाग | सदस्य सचिव |
-------------------------------------------------------------------------------------------
१. समितीची कार्यकक्षा व कार्यपद्धती : (अ) आयुक्त, राज्य सहकारी निवडणूक प्राधिकरण, महाराष्ट्र राज्य, पुणे या पदासाठी इच्छूक उमेदवारांकडून प्राप्त झालेल्या अर्जांमधून अर्हताप्राप्त उमेदवारांची यादी तयार करून, आवश्यकता असल्यास मुलाखत घेऊन निवडयादी तयार करील.
(आ) सदर निवड समिती मा.मंत्री (सहकार) यांच्या मान्यतेने मा.मुख्यमंत्री यांच्या शिफारशीसाठी प्रस्ताव सादर करील.
(इ) मा. मुख्यमंत्री यांच्या निदेशाच्या अनुषंगाने महाराष्ट्र सहकारी संस्था अधिनियम १९६० चे कलम ७३कब चे पोट कलम २ मधील तरतुदीनुसार आयुक्त, राज्य सहकारी निवडणूक प्राधिकरण, महाराष्ट्र राज्य, पुणे या पदावर नियुक्ती करण्यासाठी, नियुक्तीचा प्रस्ताव मा. राज्यपाल महोदयांच्या मान्यतेसाठी सादर करील.