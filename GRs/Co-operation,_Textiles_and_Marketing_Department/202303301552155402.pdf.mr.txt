# Page 1
साखर आयुक्त कार्यालयाच्या अधिनस्त प्रादेशिक सहसंचालक (साखर) यांच्या एकूण ९ कार्यालयांना कार्यालयीन भाडेपट्टी व कराची रक्कम अदा करण्याकरीता पुनर्विनियोजनाद्वारे निधी उपलब्ध करुन देण्याबाबत.
महाराष्ट्र शासन
सहकार, पणन व वस्त्रोद्योग विभाग,
शासन निर्णय, क्रमांक : ससाका २०२२/प्र.क्र.८४/२५-स,
हुतात्मा राजगुरु चौक, मादाम कामा मार्ग,
मंत्रालय (वि), मुंबई - ४०० ०३२.
दिनांक :- ३० मार्च, २०२३
संदर्भ :- १) साखर आयुक्त, पुणे यांचे साआ/कक्ष-४/२४२५००३१/२४२५१०५४/भाडेपट्टी व कर /पुर्न/अनुदान/२३/५०/८३७, दि.०६/०३/२०२३.
२) शासन निर्णय,सहकार, पणन व वस्त्रोद्योग विभाग क्र.पुनर्वि-२३२३/प्र.क्र.२५/२०२३/१७-स, दि.२९/०३/२०२३
प्रस्तावना: सन २०२२-२३ या आर्थिक वर्षामध्ये साखर आयुक्त कार्यालयाच्या अधिनस्त प्रादेशिक सहसंचालक (साखर) यांच्या एकूण ९ कार्यालयांना कार्यालयीन भाडेपट्टी व कराची रक्कम अदा करण्याकरीता संदर्भाधीन पत्राने साखर आयुक्तांनी विनंती केल्यानुसार निधी उपलब्ध करुन देण्याची बाब शासनाच्या विचाराधीन होती.
शासन निर्णय : साखर आयुक्त कार्यालयाच्या अधिनस्त प्रादेशिक सहसंचालक (साखर) यांच्या एकूण ९ कार्यालयांकरिता १४- भाडेपट्टी व कर या बाबीअंतर्गत रू.२६.२१ लक्ष एवढी रक्कम पुनर्विनियोजनाद्वारे उपलब्ध करण्यासंर्भात संदर्भ क्र. २ अन्वये मान्यता प्राप्त झालेली आहे. त्याअनुषंगाने सदर ९ कार्यालयापैकी मागणी क्र.व्ही-२ अंतर्गत मुख्यलेखाशिर्ष-२४२५ सहकार १, उपलेखाशिर्ष - (०१) (०२) साखर आयुक्त अनिवार्य (२४२५००३१) या लेखाशिर्षाअंतर्गत भाडेपट्टी व कर या प्रयोजनासाठी ४ कार्यालयांना रू.१८,३८,६९९/- (अक्षरी रु. अठरा लक्ष अडतीस हजार सहाशे नव्याण्णव फक्त) इतका निधी व मागणी क्र. व्ही-२ अंतर्गत उपलेखाशिर्ष - (०१) (०८) साखर आयुक्तालयाचे बळकटीकरण अनिवार्य (२४२५१०५४) या लेखाशिर्षाअंतर्गत ५ कार्यालयांना रू.७,८१,९२१/- (अक्षरी रु. सात लक्ष एक्क्याऐंशी हजार नऊशे एकवीस फक्त) असा एकूण रू. २६,२०,६२०/- (सव्वीस लक्ष वीस हजार सहाशे वीस फक्त) इतका निधी वितरित करण्यास या शासन निर्णयान्वये मान्यता देण्यात येत आहे.
प्रस्तुत प्रकरणी लेखाधिकारी, साखर आयुक्तालय, साखर संकुल, शिवाजीनगर, पुणे यांना “आहरण व संवितरण अधिकारी” व संचालक (प्रशासन), साखर आयुक्तालय, साखर संकुल, पुणे यांना “नियंत्रण अधिकारी” म्हणून प्राधिकृत करण्यात येत आहे. सदर निधी साखर आयुक्त कार्यालयाच्या अधिनस्त एकूण ९ प्रादेशिक सहसंचालक (साखर) यांचे कार्यालयांच्या भाडेपट्टी व कर या प्रयोजनासाठी
# Page 2
शासन निर्णय क्रमांक: ससाका २०२२/प्र.क्र.८४/२५-स मंजूर असून त्याच प्रयोजनासाठी त्याचा विनियोग करण्याची तसेच निधीच्या विनियोगानंतर उपयोगिता प्रमाणपत्र शासनास सादर करण्याची दक्षता आहरण व संवितरण अधिकारी व लेखाधिकारी यांनी घ्यावी.
प्रस्तूत शासन निर्णय, वित्त विभागाच्या अनौपचारिक संदर्भ क्रमांक २७६ / २०२३ / व्यय - २, दि.२५/०३/२०२३ व या विभागाच्या शासन निर्णय, क्रमांक पुनर्वि-२३२३/ प्र.क्र.२५ / २०२३ / १७–स, दि.२९/०३/२०२३ अन्वये प्राप्त सहमतीस अनुसरून निर्गमित करण्यात येत आहे.