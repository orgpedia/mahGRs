# Page 1
दिव्यांग व्यक्ती हक्क अधिनियम २०१६ नुसार सहकार आयुक्त व निबंधक सहकारी संस्था, पुणे यांच्या आस्थापनेवरील "गट-अ ते गट-ड" या संवर्गातील पदांकरीता दिव्यांगासाठी शासन सेवेत पदे सुनिश्चित करण्याबाबत.........
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक :- राजस-२०२१/प्र.क्र.४०/५स
हुतात्मा राजगुरु चौक, मादामकामा मार्ग,
मंत्रालय, मुंबई - ४०० ०३२
दिनांक :- २६ जुलै, २०२१
वाचा :- १) दिव्यांग व्यक्ती हक्क अधिनियम २०१६
२) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.४/०१/२०२१ ची अधिसुचना
३) सामाजिक न्याय व विशेष सहाय्य विभाग शासन निर्णय क्र. दिव्यांग-२०१९ /प्र.क्र.२५१/दि.क.२,दि.१२/११/२०२०
४) सामाजिक न्याय व विशेष सहाय्य विभाग शासन निर्णय क्र. दिव्यांग २०१३/प्र.क्र.३५/दि.क.२,दि.७/१०/२०१६
५) सामाजिक न्याय व विशेष सहाय्य विभाग शासन निर्णय क्र.दिव्यांग -२०१९ / प्र.क्र.२५१/दि.क्र.२, दि. २/२/२०२१
६) शासन निर्णय सहकार, पणन व वस्त्रोद्योग विभाग क्र.राजस-२०२१/प्र.क्र.४०/५स, दि.१५/२/२०२१
७) सामाजिक न्याय व विशेष सहाय्य विभाग पत्र क्र.दिव्यांग-२०२०/संकीर्ण ११/ दि.क.२, दि.२३/६/२०२१
८) सामाजिक न्याय व विशेष सहाय्य विभाग अ.शा.पत्र क्र.दिव्यांग-२०२०/संकीर्ण ११/ दि.क.२,दि.१/७/२०२१ प्रस्तावना : दिव्यांग व्यक्ती हक्क अधिनियम २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दि.४/१/२०२१ च्या अधिसुचनेन्व्ये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर policy / Act /Rules – Notification येथे List of Post identification suitable for person With Benchmark Disability notified on ४/१/२०२१ या शिर्षकाखाली प्रसिध्द केलेली आहे. सामाजिक न्याय व विशेष सहाय्य विभागाने दि.७/१०/२०१६ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सुचना निर्गमित केल्या आहेत. सदर शासन निर्णयातील निर्देशास अनुसरुन सहकार, पणन व वस्त्रोद्योग विभागाच्या अधिपत्याखालील सहकार आयुक्त व निबंधक सहकारी संस्था, पुणे यांच्या आस्थापनेवरील गट-अ ते गट-ड या संवर्गातील पदांकरीता दिव्यांगासाठी शासन सेवेत पदे सुनिश्चित करणे तसेच ३ वर्षापेक्षा जास्त नसेल इतक्या नियत कालांतराने दिव्यांगासाठी सुनिश्चित केलेल्या शासन सेवेतील जागांच्या यादीचे पुनर्विलोकन करुन सदर पदे नव्याने दिव्यांग प्रवर्गासाठी सुनिश्चित करण्याची बाब शासनाच्या विचाराधीन होती.
# Page 2
शासन निर्णय क्रमांक: राजस-२०२१/प्र.क्र.४०/५स
शासन निर्णय : दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारितील पदांची पदे सुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दि.४/१/२०२१ च्या अधिसुचनेन्वये दिव्यांगासाठी सुनिश्चित केलेल्या पदांची यादी प्रसिध्द केलेली आहे. त्यामध्ये नमुद केल्यानुसार केंद्र शासनाने पदसुनिश्चिती करुन दिव्यांगासाठी पदे सुनिश्चित केलेली गट अ ते गट ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील, अशा सुचना सामाजिक न्याय व विशेष सहाय्य विभागाने दि.२/२/२०२१ च्या शासन निर्णयान्वये दिलेल्या आहेत.
२. त्यास अनुसरुन केंद्र शासनाने निर्गमित केलेल्या दि. ४/१/२०२१ रोजीच्या अधिसुचनेतील दिव्यांगासाठी सुनिश्चित केलेल्या गट अ ते गट ड संवर्गाकरीता संदर्भाधीन क्र.६ येथील दि.१५/२/२०२१ च्या शासन निर्णयान्वये, सहकार, आयुक्त व निबंधक सहकारी संस्था, पुणे यांच्या आस्थापनेवरील “गट-अ ते गट-ड” या संवर्गातील एकूण ७१ संवर्गापैकी १३ संवर्गातील पदांकरीता दिव्यांगासाठी पदे सुनिश्चित करण्यात आली आहेत..
३. सामाजिक न्याय व विशेष सहाय्य विभागाच्या संदर्भाधीन क्र. ८ येथे नमूद दि.१/७/२०२१ च्या अर्ध शासकीय पत्रान्वये उर्वरित ५८ संवर्गाकरीता पदे सुनिश्चित करण्याबाबत सर्व प्रशासकीय विभागांना निर्देश दिले आहेत. सहकार, पणन व वस्त्रोद्योग विभाग, शासन निर्णय दि. ५/५/२०११ नुसार गट-अ ते गट-ड संवर्गातील प्रशासन कक्षासाठी ५३ संवर्ग, लेखापरिक्षण कक्षासाठी ११ संवर्ग व नवनिर्मित सहकार न्यायालयासाठी ७ संवर्ग अशी एकूण ७१ संवर्ग निर्माण करण्यात आले आहेत. सदर ७१ संवर्गामध्ये प्रशासन कक्ष, लेखापरिक्षण कक्ष व सहकार न्यायालयाकरीता मंजूर करण्यात आलेली खालील सवंर्गातील पदे सामाईक आहेत.
-----------------------------------------------------
| अ.क्र. | प्रशासन कक्ष | लेखापरिक्षण कक्ष | सहकार न्यायालय |
| १ | उपनिबंधक |  | उपनिबंधक |
| २ | शिरस्तेदार |  | शिरस्तेदार |
| ३ | लघुटंकलेखक | लघुटंकलेखक | लघुटंकलेखक |
| ४ | कनिष्ठ लिपिक | लिपिक | कनिष्ठ लिपिक |
| ५ | वाहनचालक | वाहनचालक | वाहनचालक |
| ६ | शिपाई | शिपाई | शिपाई |
-----------------------------------------------------
त्यामुळे उपरोक्त सामाईक पदे वगळता सहकार आयुक्त व निबंधक सहकारी संस्था यांच्या आस्थापनेवरील प्रत्यक्ष एकूण ६१ संवर्गाकरीता पदे दिव्यांगासाठी सुनिश्चित करणे आवश्यक आहे.
सदर ६१ संवर्गापैकी १३ संवर्गाकरीता संदर्भाधीन दि.१५/२/२०२१ च्या शासन निर्णयान्वये दिव्यांगासाठी पद सुनिश्चित करण्यात आली असून परिच्छेद ३ ३ येथे नमूद करण्यात आलेल्या सामाईक पदांचा समावेश दिनांक १५/२/२०२१ च्या शासन निर्णयात करण्यात आलेला असून उर्वरित ४८ संवर्गापैकी १७ संवर्गाकरीता या विभागाकडून भरती, बदली अथवा पदोन्नतीची कार्यवाही करण्यात येत नसल्याने, उक्त संवर्गाकरीता पद सुनिश्चित करता येत नाही.
पृष्ठ ३ पैकी २
# Page 3
शासन निर्णय क्रमांक: राजस-२०२१/प्र.क्र.४०/५स
४. दिव्यांगासाठी शासन सेवेत पद सुनिश्चित करण्याबाबत तज्ञ समितीच्या दि.२१/६/२०२१ रोजी झालेल्या बैठकीत वाहनचालक हा संवर्ग पदसुनिश्चितीतून वगळण्यात आला आहे. त्याबाबतचे इतिवृत्त सामाजिक न्याय व विशेष सहाय्य विभागाने संदर्भाधीन दि.२३/६/२०२१ अन्वये निर्गमित केले आहे. त्यानुसार गट-क संवर्गातील वाहन चालक हे पद सदर सुनिश्चितीमधून वगळण्यात येत आहे. त्यामुळे सहकार आयुक्त व निबंधक सहकारी संस्था यांच्या आस्थापनेवरील “गट-अ ते गट-ड” या संवर्गातील उर्वरित ३० संवर्गाकरीता दिव्यांगासाठी शासन सेवेत सोबतच्या विवरणपत्रात नमूद केल्याप्रमाणे पदे सुनिश्चित करण्यात येत आहेत.
५. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.४/१/२०२१ ची अधिसुचना व सामाजिक न्याय विभागाच्या दि. २/२/२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10