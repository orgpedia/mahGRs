# Page 1
किमान आधारभूत किंमतीने कडधान्ये व तेलबिया खरेदीसाठी वाहतूक मर्यादा निश्चित करण्यासाठी समिती गठित करण्याबाबत..
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक - सपस-२०२०/प्र.क.५६/२४ स
मंत्रालय, मुंबई -३२
दिनांक :- ०१ जुलै, २०२०
संदर्भ:- १) केंद्रशासनाने ऑक्टोबर २०१८ मध्ये PM-AASHA अंतर्गत निर्गमित केलेल्या मार्गदर्शक सूचना
२) केद्रशासनाचे दिनांक ६ जानेवारी २०२० चे पत्र
प्रस्तावना: राज्यात किमान आधारभूत किंमतीवर तेलबिया व कडधान्याची हमीभावाने खरेदी सन २०१३-१४ पासून सुरु करण्यात आली आहे. यासाठी केंद्रशासनाने मे २०१४ मध्ये मार्गदर्शक सूचना निर्गमित केल्या होत्या. सन २०१८ मध्ये केंद्रशासनाने PM-AASHA योजनेंतर्गत Price Support Scheme Price Stabilization Fund Private Procurement & Stockist Scheme योजनांबरोबर समावेश केला असून, याबाबतच्या सुधारित मार्गदर्शक सूचना ऑक्टोबर २०१८ मध्ये निर्गमित केलेल्या आहेत.
ऑक्टोबर २०१८ मध्ये निर्गमित केलेल्या मार्गदर्शक सूचनांमध्ये खरेदी केंद्रापासून ३० कि.मी. अंतरावरील गोदामापर्यंतच्या वाहतूक खर्चास मान्यता देण्यात आली आहे. तद्नंतर PM AASHA अंतर्गत गठीत केलेल्या उच्चस्तरीय समितीकडून वाहतूक मर्यादा ५० कि.मी. पर्यंत वाढवून वाहतूक खर्च अनुज्ञेय केला आहे. तसेच ५० कि.मी. च्या पुढील वाहतूक खर्चासाठी मा. मुख्य सचिव यांच्या अध्यक्षतेखाली समिती गठीत करुन या समितीने प्रकरणनिहाय परिक्षण करून वाहतूक मर्यादा ५० कि5. . मी. पेक्षा जास्त अंतरासाठी निश्चित करताना आपली शिफारस करणे आवश्यक आहे. समितीने किलोमिटरची मर्यादा खरेदी केंद्राच्या जवळची सर्व गोदामे पूर्णपणे भरलेली असतील व केंद्रीय वखार महामंडळ (CWC)/ राज्य वखार महामंडळांची (MSWC) गोदामे व अन्य गोदामे उपलब्ध नाहीत, अशा ठिकाणीच मान्यता द्यावयाची आहे, व या समितीची शिफारस संबंधित विभागाकडून केंद्रीय नोडल एजन्सीला करण्याचे केंद्रशासनाने दिनांक ६ जानेवारी २०२० च्या पत्रात सूचित केले आहे.
राज्यात हंगाम २०१६-२०१७ पासून हमीभावाने खरेदींतर्गत मोठ्या प्रमाणात कडधान्य व तेलबियांची खरेदी होत असून, केंद्रशासनाने विहित केलेल्या वाहतूक मर्यादेत साठवणूकीसाठी अडचणी निर्माण होतात. वाहतूक मर्यादा वाढवण्यासाठी केंद्रशासनाला पत्रव्यवहार करणे व त्या प्रस्तावास मान्यता मिळणे यासाठी बराच कालावधी लागतो व त्याचा प्रतिकूल परिणाम खरेदी प्रक्रियेवर होतो.
# Page 2
शासन निर्णय क्रमांकः सपस-२०२०/प्र.क.५६/२४ स
शासन निर्णय: केंद्रशासनाने सूचित केल्याप्रमाणे राज्यात हमीभावाने खरेदी केलेल्या शेतमालाची साठवणूक करण्यासाठी वाहतूक मर्यादा निश्चित करण्यासाठी मा. मुख्य सचिव, महाराष्ट्र राज्य यांच्या अध्यक्षतेखाली पुढीलप्रमाणे समिती गठित करण्यात येत आहे:
1. मा. मुख्य सचिव, महाराष्ट्र राज्य,मंत्रालय, मुंबई - अध्यक्ष Il. प्रधान सचिव (पणन) सहकार, पणन व वस्त्रोद्योग विभाग, मंत्रालय, मुंबई - सदस्य ॥॥. III. व्यवस्थापकीय संचालक, महाराष्ट्र राज्य सहकारी पणन महासंघ, मुंबई - सदस्य IV. अध्यक्ष / व्यवस्थापकीय संचालक, महाराष्ट्र राज्य वखार महामंडळ, पुणे - सदस्य V. कार्यकारी संचालक, दि विदर्भ सहकारी पणन महासंघ, नागपूर - सदस्य VI. व्यवस्थापकीय संचालक, महाएफपीसी, पुणे -सदस्य VII. शाखा व्यवस्थापक, नाफेड, मुंबई - सदस्य VIII. उपसचिव (पणन) सहकार, पणन व वस्त्रोद्योग विभाग,मंत्रालय,मुंबई - सदस्य सचिव
२. सर्व संबंधित राज्य नोडल संस्थांनी ज्या जिल्ह्यात खरेदी केलेला शेतमाल साठविण्यासाठी अडचण निर्माण होणार आहे, अशा जिल्ह्यातील खरेदी केंद्रनिहाय सविस्तर प्रस्ताव तयार करुन उपरोक्त गठित समितीसमोर मान्यतेसाठी सादर करण्याकरिता सादर करावेत.
३. प्रस्तावासोबत राज्य वखार महामंडळाचे ५० कि.मी. परिसरात जागा उपलब्ध नसल्याचे प्रमाणपत्र सादर करावे.
४. सदर प्रस्ताव किमान १५ दिवस अगोदर शासनाकडे सादर करण्यात यावेत.
५. खरेदी केलेला शेतमाल विहित वेळेत गोदामामध्ये साठवणूक करण्यासाठी एकावेळी किमान ३-४ जिल्ह्याचे प्रस्ताव सादर करावेत. तत्पूर्वी सर्व संबंधित नोडल संस्थांनी याबाबत चर्चा करुन एकत्रित प्रस्ताव पणन महासंघामार्फत सादर करावा.
# Page 3