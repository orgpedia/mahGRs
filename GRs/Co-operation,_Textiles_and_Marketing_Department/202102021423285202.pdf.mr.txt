# Page 1
महाराष्ट्र शासन
क्रमांक : संकीर्ण०१२०/प्र.क्र.७०/१३-स
सहकार, पणन व वस्त्रोद्योग विभाग, मंत्रालय विस्तार इमारत, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक : ०२ फेब्रुवारी, २०२१.
वाचा:- १. या विभागाचे आदेश क्र.ससंनि०८१८/प्र.क्र.८३/१३स, दि.०७/०९/२०१९.
२. या विभागाचे आदेश क्र.ससंनि०८१८/प्र.क्र.८३/१३स, दि.१४/०१/२०२० ३. समक्रमांकाचे दिनांक ३१ जानेवारी २०२० रोजीचे आदेश.
४. राज्य निवडणूक आयोग, यांचे क्रमांक - रानिआ/मनपा २०२०/प्र.क्र.७/का दिनांक १७.०३.२०२० रोजीचे पत्र.
५. समक्रमांकाचे दिनांक १८ मार्च, २०२० रोजीचे आदेश.
६. महसुल व वन विभाग, दिनांक ३१ मे, २०२० रोजीचे आदेश.
७. समक्रमांकाचे दिनांक, १७ जून, २०२० रोजीचे आदेश.
८. महसुल व वन विभाग, दिनांक ३१ ऑगस्ट, २०२० रोजीचे आदेश.
९. समक्रमांकाचे दि. २८ सप्टेंबर २०२० रोजीचे आदेश.
१०. महसुल व वन विभागाचे दि. २७ नोव्हेंबर, २०२० रोजीचे आदेश.
११. राज्य सहकारी निवडणुक प्राधिकरण, पुणे यांचे दि. १२ जानेवारी, २०२१ रोजीचे आदेश.
१२. समक्रमांकाचे दि. १६ जानेवारी, २०२१ रोजीचे आदेश.
आदेश
ज्याअर्थी, जागतिक आरोग्य संघटनेने जगभर पसरलेला साथीचा रोग (Pandemic) म्हणून
घोषित केलेला कोव्हीड-१९ (कोरोना विषाणू) देशात तसेच, महाराष्ट्रातही संक्रमित झालेला असल्याने,
सार्वजनिक आरोग्य विभागाने राज्यात कोरोना विषाणूमुळे उद्भवणाऱ्या संसर्गजन्य आजारामुळे
आरोग्यविषयक आपत्कालिन परिस्थिती नमूद करून, दिनांक १३.०३.२०२० च्या अधिसूचने अन्वये
साथरोग अधिनियम –१९८७ च्या खंड २,३ व ४ ची अंमलबजावणी राज्यात सुरू केल्याने, महाराष्ट्र
सहकारी संस्था अधिनियम १९६० मधील कलम ७३ कक मधील तरतूदीप्रमाणे राज्य शासनाला
कोणत्याही नैसर्गिक आपत्तीमध्ये जनहिताच्या दृष्टीने सहकारी संस्थांच्या निवडणूका पुढे ढकलण्याचा
अधिकार असणे, या तरतूदीनुसार जागतिक आरोग्य संघटनेने जगभर पसरलेला साथीचा रोग म्हणून
घोषित केलेला कोरोना विषाणू (कोव्हीड-१९) आणि त्यामुळे, उद्भवलेल्या गंभीर परिस्थितीमुळे राज्यावर
आलेली नैसर्गिक आपत्ती विचारात घेता, विषाणूचा संसर्ग टाळण्यासाठी राज्यातील सर्व सहकारी
संस्थांच्या निवडणूका दिनांक १८ मार्च, २०२० रोजीच्या आदेशान्वये १७ जून, २०२० पर्यंत तसेच दिनांक
१७ जून, २०२० रोजीच्या आदेशान्वये दि.१६ सप्टेंबर, २०२० पर्यत व दि.२८ सप्टेंबर २०२० रोजीच्या
आदेशान्वये दि. ३१ डिसेंबर, २०२० पर्यत पुढे ढकलण्यात आल्या होत्या;
# Page 2
शासन आदेश क्रमांक: संकीर्ण ०१२०/प्र.क्र.७०/१३-स
ज्याअर्थी, राज्यातील सर्व सहकारी संस्थांच्या निवडणूका पुढे ढकलण्याबाबत मा. मंत्रीमंडळाने
घेतलेल्या निर्णयानुसार संदर्भाधीन क्र. १२ येथील आदेशान्वये राज्यातील सर्व सहकारी संस्थांच्या
निवडणूका ज्या टप्प्यावर असतील त्या टप्प्यावर दिनांक ३१ मार्च २०२१ पर्यंत पुढे ढकलण्यात आल्या
होत्या. तथापी, राज्यातील पार पाडलेल्या विधान परिषदांच्या निवडणुका व ग्रामपंचायतींच्या
निवडणुका तसेच राज्यातील लोकप्रतिनिधी व सहकारी संस्थांचे पदाधिकारी यांनी सहकारी संस्थांची
निवडणूक प्रक्रिया सुरु करण्याबाबत केलेली विनंती विचारात घेवून, राज्यातील सहकारी संस्थांच्या
निवडणूका तात्काळ सुरु करणे उचित राहील अशी शासनाची खात्री झाली आहे:
त्याअर्थी, संदर्भाधीन क्र. १२ येथील शासनाचे दि.१६ जानेवारी, २०२१ रोजीचे आदेश रद्द करुन,
ज्या टप्प्यावर सहकारी संस्थांच्या निवडणूका स्थगित करण्यात आलेल्या होत्या त्या टप्प्यापासून,
शासनाच्या कोव्हीड-१९ संदर्भातील मार्गदर्शक सुचनांचे काटेकोरपणे पालन राज्यातील सहकारी
संस्थांच्या निवडणूका घेण्याबाबतची कार्यवाही तात्काळ सुरु करण्यात यावी.