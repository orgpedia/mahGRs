# Page 1
रेशीम उद्योगाचा प्रचार व प्रसिद्धी कार्यक्रमांतर्गत सन २०२२-२३ करिता निधी वितरीत करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक : केंपुयो-२०२०/प्र.क्र.१२/रेशीम कक्ष
मादाम कामा मार्ग, हुतात्मा राजगुरु चौक, मंत्रालय, मुंबई-४०००३२
दिनांक : ३० मार्च, २०२३.
वाचा : १) शासन निर्णय, सहकार, पणन व वस्त्रोद्योग विभाग, क्रमांक प्रावियो-१०१८/प्र.क्र.१९/ रेशीम कक्ष, दिनांक १८ एप्रिल, २०१८.
२) संचालक ( रेशीम) यांचे पत्र क्रमांक रेशीम/कार्या-१० / प्रचार व प्रसिध्दी / बस / इ.सा.बो/२०/१७२२, दि.२० फेब्रुवारी, २०२०.
३) संचालक (रेशीम) यांचे पत्र क्रमांक रेशीम/कार्या-१०/प्रचार व प्रसिध्दी/ जाहिरात डिझाईन/मंजूरी/२०२२-२३/१५६९, दि.१५ नोव्हेंबर,२०२२ ४) शासन निर्णय, सहकार, पणन व वस्त्रोद्योग विभाग, क्रमांक केपूयो -२०२० / प्र.क्र.१२/ रेशीम कक्ष, दिनांक ०९ जानेवारी, २०२३, ५) माहिती व जनसंपर्क महासंचालनालय, मुंबई यांचे कार्यादेश क्र. वृत्तचित्र -२०२३ / सहकार प व व विभाग/ रेशीम कक्ष/ जा.प्र/ कार्या-७/११६२, दि.२७.जानेवारी, २०२३ ६) शासन परिपत्रक, वित्त विभाग, क्रमांक अर्थसं -२०२२/ प्र.क्र.४३ / अर्थबळ, दिनांक ०८ फेब्रुवारी, २०२३ ७) संचालक (रेशीम) यांचे पत्र क्रमांक रेशीम/कार्या-१०/प्रचार व प्रसिध्दी/ जाहिरात डिझाईन / देयक / २०२२-२३/३३४, दि. १३ मार्च, २०२३.
प्रस्तावना : राज्यातील शेतकऱ्यांना रेशीम उद्योगातून मिळणारे शाश्वत उत्पन्न व शासकीय योजनांची माहिती महाराष्ट्र राज्य परिवहन महामंडळाच्या बसस्थानकांवर इलेक्ट्रॉनीक साईन बोर्डाद्वारे देण्याबाबतचा प्रस्ताव संचालक ( रेशीम) यांच्या संदर्भाधीन दि. २० फेब्रुवारी, २०२० रोजीच्या पत्रान्वये प्राप्त झाला होता. त्यास अनुसरुन माहिती व जनसंपर्क महासंचालनालयाच्या दि.११.१०.२०२२ रोजीच्या बैठकीतील निर्णयानुसार माहिती व जनसंपर्क महासंचालनालयाने तयार केलेल्या माध्यम आराखड्यास व त्यानुसार जाहिरात प्रसिध्दीसाठी येणाऱ्या अंदाजित एकूण रक्कम र ९९,६५,८०८/- (१८% GST सह) (अक्षरी रुपये नव्यान्नव लक्ष पासष्ट हजार आठशे आठ फक्त) इतक्या खर्चास दि.०९.०१.२०२३ रोजीच्या शासन निर्णयान्वये मान्यता देण्यात आली आहे.
त्यानुसार माहिती व जनसंपर्क महासंचालनालयाच्या संदर्भाधीन दि.२७.०१.२०२३ रोजीच्या आदेशानुसार मे.शुभम अॅडव्हरटायझींग एजन्सिज, नागपूर यांना राज्यातील ६९ बसस्थानकावर रेशीम योजनेची जाहीरात दि. ६ फेब्रुवारी, २०२३ ते ७ मार्च, २०२३ (३० दिवस) पर्यत देण्याबाबत कार्यारंभ आदेश देण्यात आला आहे. त्या अनुषंगाने मे. शुभम अॅडव्हरटायझींग एजन्सी, नागपूर यांनी उक्त कालावधीत महाराष्ट्र राज्य मार्ग परिवहन महामंडळाच्या ६९ बसस्थानंकावर इलेक्ट्रॉनीक साईन बोर्डाद्वारे रेशीम शेतीचा प्रचार व प्रसिध्दी केल्याचे देयक दि. ०९.०३.२०२३ रोजीच्या पत्रान्वये सादर केले आहे. सदर देयक अदा करण्यासाठी संचालक (रेशीम) यांनी दि. १३ मार्च, २०२३ रोजीच्या पत्रान्वये ₹९९,६५,८०८/- लक्ष इतका निधी उपलब्ध करून देण्याची विनंती
# Page 2
शासन निर्णय क्रमांकः केंपुयो-२०२०/प्र.क्र.१२/रेशीम कक्ष
केली आहे. तथापि, सन २०२२-२३ या आर्थिक वर्षात सदर कार्यक्रमांतर्गत ₹१००.०० लक्ष इतक्या अर्थसंकल्पित तरतूदीपैकी सुधारीत अंदाजानूसार ७० टक्के इतका निधी म्हणजेच ₹७०.०० लक्ष इतका निधी उपलब्ध होणार आहे. त्या अनुषंगाने उक्त निधी वितरीत व खर्च करण्यास मान्यता देण्याची विनंती नियोजन व वित्त विभागास करण्यात आली असून वित्त विभागाने सन २०२२-२३ या वित्तीय वर्षात सदर कार्यक्रमांतर्गत सुधारीत अंदाजाच्या मर्यादेत १०० टक्के इतका निधी वितरीत करण्यास मान्यता प्रदान केली आहे. सबब, महाराष्ट्र राज्य मार्ग परिवहन महामंडळाच्या बसस्थानकावर इलेक्ट्रॉनीक साईन बोर्डाद्वारे रेशीम शेतीचा प्रचार व प्रसिध्दीसाठी निधी वितरीत करण्याची बाब शासनाच्या विचाराधीन होती.
शासन निर्णय :
राज्यातील शेतकऱ्यांना रेशीम उद्योगातून मिळणारे शाश्वत उत्पन्न व शासकीय योजनांची माहिती महाराष्ट्र राज्य परिवहन महामंडळाच्या बसस्थानकांवर इलेक्ट्रॉनीक साईन बोर्डाद्वारे दि.६ फेब्रुवारी, २०२३ ते दि. ७ मार्च, २०२३ या कालावधीत प्रसिध्द करण्यात आली होती. सदर प्रचार प्रसिध्दीचे ₹९९,६५,८०८/- ( जीएसटीसह) इतक्या रक्कमेचे देयक मे. शिवम अॅडव्हरटायझींग एजन्सी, नागपूर यांनी सादर केले आहे. तथापि, प्रचार व प्रसिध्दी कार्यक्रमासाठी सन २०२२-२३ या वर्षाकरिता सुधारीत अंदाजानुसार ₹७०.०० लक्ष इतका निधी उपलब्ध आहे. सबब, प्रचार प्रसिध्दीचे उक्त देयक अदा करण्यासाठी ₹७०,००,०००/- (अक्षरी रुपये सत्तर लाख फक्त) इतका निधी संचालक (रेशीम) यांना वितरीत व खर्च करण्यास याद्वारे मान्यता देण्यात येत आहे.
२. सदर निधी खर्च करताना माहिती व जनसंपर्क महासंचालनालय, वित्तीय नियम व वित्त विभागाने वेळोवेळी घालून दिलेल्या अटी व शर्तींचे पालन करावे. निधीचे विनियोग प्रमाणपत्र महालेखापाल व शासनास विहित मुदतीत सादर करण्याची दक्षता घेण्यात यावी.
४. उक्त निधी कोषागारातून आहरण व संवितरण करण्यासाठी लेखाधिकारी, रेशीम संचालनालय, नागपूर यांना आहरण व संवितरण अधिकारी तसेच, संचालक, रेशीम संचालनालय, नागपूर यांना नियंत्रण अधिकारी (V003) म्हणून प्राधिकृत करण्यात येत आहे. उक्त निधी अर्थसंकल्प वितरण प्रणालीवर संचालक (रेशीम) यांच्या अधिनस्त सुपूर्द करण्यात येत आहे.
५. सदर निधी मंजूर असलेल्या योजनावरच खर्च करण्यात यावा. सदर योजनेंतर्गत मंजूर निधीपेक्षा जास्त खर्च होणार नाही नियंत्रक अधिकाऱ्यांनी दक्षता घ्यावी.
५ उक्त खर्च हा “मागणी क्र. व्ही-२, २८५१, ग्रामोद्योग व लघुउद्योग, ००, १०७, रेशीम उद्योग, (०१) विविध सहकारी संस्थांना सहाय्य, (०१) (०१) राज्याचे वस्त्रोद्योग धोरण २०१८-२३ अंतर्गत रेशीम उद्योगाचा प्रचार व प्रसिद्धी (कार्यक्रम) (२८५१६५७४), २६, जाहिरात व प्रसिद्धी” अंतर्गत सन २०२२ २३ या आर्थिक वर्षासाठी उपलब्ध असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः केंपुयो-२०२०/प्र.क्र.१२/रेशीम कक्ष
६. हा शासन निर्णय नियोजन विभागाच्या सहमतीने व वित्त विभागाचा अनौपचारिक संदर्भ क्र.२८६ /व्यय-२, दिनांक २९.०३.२०२३ अन्वये दिलेल्या मान्यतेनुसार निर्गमित करण्यात येत आहे