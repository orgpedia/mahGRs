# Page 1
वस्त्रोद्योग धोरण २०१८-२३ नुसार घोषित राज्यातील “कापुस उत्पादक तालुक्यांच्या” यादीत कर्जत व जामखेड तालुक्यांचा (अहमदनगर जिल्हा) समावेश करण्याबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांकः धोरण १०१८/प्र.क्र.४०/टेक्स १ (अ)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई ४०० ०३२.
तारीख: १४ ऑगस्ट, २०१९
वाचा : १) शासन निर्णय सहकार, पणन व वस्त्रोद्योग विभाग क्रमांकः धोरण २०१७/प्र.क्र.६/टेक्स-५, दिनांक १५ फेब्रुवारी, २०१८.
२) शासन निर्णय सहकार, पणन व वस्त्रोद्योग विभाग क्रमांकः धोरण १०१८/प्र.क्र.४०/टेक्स १ (अ), दिनांक २८ ऑगस्ट, २०१८.
३) शासन शुध्दीपत्रक सहकार, पणन व वस्त्रोद्योग विभाग क्रमांकः धोरण १०१८/प्र.क्र.४०/टेक्स १ (अ), दिनांक ३० ऑगस्ट, २०१८.
४) शासन निर्णय सहकार, पणन व वस्त्रोद्योग विभाग क्रमांकः धोरण १०१८/प्र.क्र.४०/टेक्स १(अ), दिनांक २६ जुलै, २०१९.
प्रस्तावना : वाचा क्र.२ येथील दि.२८ ऑगस्ट, २०१८ च्या शासन निर्णयानुसार राज्यातील ११५ तालुके कापुस उत्पादक तालुके घोषित करण्यात आले आहेत. तद्नंतर दि.३० ऑगस्ट, २०१८ रोजीचे शासन शुध्दीपत्रक तसेच दि.२६ जुलै, २०१९ रोजीच्या शासन निर्णयान्वये आणखी ४ तालुक्यांचा समावेश कापुस उत्पादक तालुक्यांच्या यादीत करण्यात आला आहे. त्यानुसार, राज्यातील कापुस उत्पादक तालुक्यांची एकूण संख्या ११९ इतकी झाली आहे.
आता, अहमदनगर जिल्हयातील कर्जत व जामखेड तालुक्यांचे मागील ३ वर्षाचे कापसाचे उत्पादन ९६०० टनपेक्षा जास्त असल्याने कर्जत व व जामखेड या तालुक्यांचा समावेश कापुस उत्पादक तालुक्यांच्या यादीत करण्याची बाब शासनाच्या विचाराधीन होती, त्यानुसार शासन पुढील प्रमाणे निर्णय घेत आहे.
शासन निर्णय अहमदनगर जिल्हयातील कर्जत व जामखेड तालुक्यांचे मागील ३ वर्षातील सरासरी कापसाचे उत्पादन ९६०० टनपेक्षा जास्त असल्याने या तालुक्यांचा समावेश कापुस उत्पादक तालुक्यांच्या यादीत करण्यात येत असून, दि. २८ ऑगस्ट, २०१८ च्या शासन निर्णयातील, “कापुस उत्पादक तालुके” या तक्त्यामधील :- अनुक्रमांक ५ येथील “अहमदनगर” जिल्हयातील कापुस उत्पादक तालुक्यांच्या यादीत, “कर्जत” व “जामखेड” या तालुक्यांचा समावेश करण्यात येत आहे. त्यामुळे आता राज्यातील एकूण कापुस उत्पादक तालुक्यांची संख्या १२१ होत आहे.
# Page 2
शासन निर्णय क्रमांकः धोरण १०१८/प्र.क्र.४०/टेक्स १ (अ)