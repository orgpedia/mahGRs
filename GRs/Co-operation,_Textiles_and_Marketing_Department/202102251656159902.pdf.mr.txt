# Page 1
रुपी को-ऑप. बँकेच्या विशेष एकरकमी कर्ज परतफेड योजनेस मुदतवाढ देणेबाबत.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: युआरबी-१८१४/प्र.क्र.३३१/७-स,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- २५ फेब्रुवारी, २०२१.
वाचा : १) शासन निर्णय क्र. युआरबी-१८१४/प्र.क्र.३३१/७–स, दि.७.४.२०१७.
२) शासन निर्णय क्र. युआरबी-१८१४/प्र.क्र.३३१/७-स, दि. ११.१०.२०१७.
३) शासन निर्णय क्र. युआरबी-१८१४/प्र.क्र.३३१/७-स, दि.०७.०२.२०१८.
४) शासन शुध्दीपत्रक क्र. युआरबी-१८१४/प्र.क्र.३३१/७-स, दि.१४.०३.२०१८.
५) शासन निर्णय क्र. युआरबी-१८१४/प्र.क्र.३३१/७-स, दि.१३.०७.२०१८.
६) भारतीय रिझर्व बँकेचे पत्र क्र. डीओआर.एआयडी/डी-३५/१२.२२.२१८/ २०२०-२१, दि. २४.११.२०२०.
प्रस्तावना :
रुपी को-ऑप. बँक लि., पुणे या बँकेस “विशेष एकरकमी कर्ज परतफेड योजना” मंजूर करण्याबाबत
सहकार आयुक्त व निबंधक, सहकारी संस्था, पुणे यांनी दि.१४.३.२०१७ रोजी शासनास प्रस्ताव सादर केला
होता. त्यानुसार शासनाने संदर्भ क्र. १ मधील शासन निर्णयाद्वारे या बँकेस विशेष एकरकमी कर्ज परतफेड
योजना मंजूर केली आहे. तसेच सदर योजनेस संदर्भ क्र. २ व ३ मधील शासन निर्णयान्वये तसेच संदर्भ क्र.४ मधील शुध्दीपत्रकान्वये दिनांक ३१.०५.२०१८ पर्यंत मुदतवाढ देण्यात आलेली आहे. तद्नंतर रिझर्व्ह बँकेने
रुपी बँकेवरील निर्बंधास प्रत्येकवेळी ज्या कालावधीसाठी मुदतवाढ देईल त्या कालावधीपर्यंत रुपी बँकेच्या
विशेष एक रकमी कर्ज परतफेड योजनेस मुदतवाढ देण्यात आलेली आहे.
दिनांक ३१.०३.२०२० अखेर बँकेत एकूण १५१६ एनपीए कर्जखाती असून त्यांची मुद्दल बाकी रुपये
२९२.११ कोटी व येणे व्याज रुपये ९३१.१८ कोटी आहे. सदरची सर्व खाती अत्यंत जुनी असून बँकेचे अन्य सक्षम
बँकेत विलीनीकरण होण्यासाठी सदर खात्यांमध्ये वसूली होणे आवश्यक आहे. थकीत कर्जाची वसुली होऊन बँकेचा संचित तोटा कमी होऊन बँकेस वाढीव तरलता उपलब्ध होईल. याकरिता बँकेने कर्ज खात्यावरील
व्याजात काही सुट दिल्यास काही थकबाकीदारांनी सदर योजनेअंतर्गत कर्जखाती बंद करण्याची तयारी
दर्शविल्याचे निदर्शनास आले आहे. सबब, बँकेचे हित लक्षात घेऊन सदर योजनेमध्ये काही सुधारणेसह मुदतवाढ देण्याची बाब शासनाच्या विचाराधीन होती.
शासन निर्णय :
सहकार आयुक्त व निबंधक, सहकारी संस्था, पुणे यांनी दि. ०१.१२.२०२० रोजीच्या पत्राद्वारे रुपी को ऑप. बँक लि., पुणे या बँकेसंदर्भात सादर केलेल्या विशेष एकरकमी कर्ज परतफेड योजनेच्या मुदतवाढ
प्रस्तावास महाराष्ट्र सहकारी संस्था अधिनियम, १९६० मधील कलम १५७ मधील तरतूदीनुसार शासनास प्राप्त असलेल्या अधिकारानुसार महाराष्ट्र सहकारी संस्था नियम, १९६१ मधील नियम ४९ च्या तरतुदीमधून सूट
देऊन रुपी को-ऑप. बँक लि., पुणे या बँकेच्या परिशिष्ट “अ” मधील सुधारणेसह विशेष एकरकमी कर्ज
# Page 2
शासन निर्णय क्रमांक: युआरबी-१८१४/प्र.क्र.३३१/७-स
परतफेड योजनेस रिझर्व्ह बँक रुपी बँकेवरील निर्बंधास प्रत्येकवेळी ज्या कालावधीसाठी मुदतवाढ देईल त्या
कालावधीपर्यंत मुदतवाढ देण्यात येत आहे.
वरील सुधारीत योजनेच्या अंमलबजावणीचा सहकार आयुक्त व निबंधक, सहकारी संस्था, पुणे यांनी
दरमहा आढावा घेऊन भारतीय रिझर्व्ह बँकेच्या अटींचे रुपी को-ऑप. बँकेकडून काटेकोरपणे पालन होत असल्याची खात्री करावी.
# Page 3
# Page 4