# Page 1
महाराष्ट्र शासन
सनित-१६२५/प्र.क्र.९०/१३-स सहकार ,पणन व वस्त्रोद्योग विभाग , हुतात्मा राजगुरु चोक, मादाम कामा मार्ग, मंत्रालय, मुंबई-४०० ०३२
दि:- २० ऑगस्ट, २०२५
संदर्भ- राज्य सहकारी निवडणूक प्राधिकरण, महाराष्ट्र राज्य, पूणे यांचे जा.क्र. रासनिप्रा/ कक्ष ११ / प्रलंबित निवडणुका, दि. २५/०७/२०२५ रोजीचे पत्र.
राज्यातील सहकारी संस्थांची निवडणूक प्रकिया महाराष्ट्र सहकारी संस्था अधिनियम, १९६० चे कलम ७३ कब मधील तरतुदीनुसार राज्य सहकारी निवडणूक प्राधिकरणामार्फत राबविण्यात येते.
राज्य सहकारी निवडणूक प्राधिकरण, महाराष्ट्र राज्य, पूणे यांच्या कार्यालयाकडून दि.
२५/०७/२०२५ रोजी शासनास प्राप्त झालेल्या अहवालानुसार सध्या निवडणूक प्रक्रिया सुरु असणा-या सहकारी संस्थांची एकूण संख्या ३,१८८ असुन त्यापैको *अ* व “ब* वर्गातील सहकारी संस्थांची संख्या २८५ आहे.
महसूल ब वन विभागाकडून प्राप्त झालेल्या माहितीच्या अनुषंगाने दि. १८/०८/२०२५ अखेर राज्यातील ३० जिल्ह्यात सरासरीच्या Co टक्केपेक्षा जास्त पाऊस झाला असून त्यापैकी १५ जिल्हयात सरासरीच्या १००% पेक्षा जास्त पाऊस झाला आहे. त्यामुळे राज्यातील बहुतेक जिल्ह्यातील शेतकरी खरीप हंगामातील शेतीविषयक कामात व्यस्त असल्याने अशा शेतक-यांना ते सभासद असलेल्या सहकारी संस्थांच्या निवडणूक प्रक्रियेत सहभागी होण्यात अडचणी येण्याची शक्यता आहे. ही बाब विचारात घेऊन राज्यातील सहकारी संस्थांची निवडणूक प्रक्रिया पावसाचा हंगाम पुर्ण होईपर्यंत (३० सप्टेंबर, २०२५) पुढे ढकलणे उचित होईल अशी शासनाची धारणा आहे.
महाराष्ट्र सहकारी संस्था अधिनियम, १९६० मधील कलम ७३ कक मधील तरतुदीनुसार पावसाळ्याच्या हंगामात सहकारी संस्थांची निवडणूक पुढे ढकलण्याबाबत शासनास अधिकार आहे. सबब, उपरोक्‍त नमूद केलेल्या कारणास्तव शासन खालील प्रमाणे आदेश देत आहे.
आदेश
राज्यातील अनेक जिल्ह्यातील पावसाची सद्यस्थिती विचारात घेऊन ज्या सहकारी संस्थांच्या निवडणुक प्रक्रीयेतील चिन्ह वाटपाचा टप्पा पुर्ण झाला आहे अशा संस्था, निवडणूक प्रक्रिया पुर्ण झाल्यानंतर पहिली पदाधिकारी निवडणूक प्रक्रिया प्रलंबीत आहे अशा संस्था तसेच ज्या प्रकरणी संस्थेची निवडणूक घेण्याबाबत मा. उच्च न्यायालय/मा. सर्वोच्च न्यायालयाने आदेश दिले आहेत अशा संस्था वगळून महाराष्ट्र सहकारी संस्था (समितीची निवडणुक) नियम, २०१४ मधील
# Page 2
नियम ४ मध्ये नमूद केलेल्या “A व 'ब॑ वर्गातील सहकारी संस्थांची निवडणूक या आदेशाच्या दिनांकापासुन सध्या ज्या टप्यावर आहे त्या टप्प्यावर दि. ३०/०९/२०२५ पर्यंत पुढे ढकलण्यात येत आहे.
सदर आदेश महाराष्ट्र शासनाच्या www-maharashtra.gov.in या संकेतस्थळावर उपलब्ध करण्यात आला असुन त्याचा सांकेतांक २०२५०८२०१०४०४८१८०२ असा आहे. हा आदेश डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
ARUN PATIL बायकी
(संतोष पाटील)
अपर निबंधक तथा सह सचिव महाराष्ट्र शासन
प्रत, योग्य त्या कार्यवाहीसाठी:- १. सहकार आयुक्‍त व निबंधक, सहकारी संस्था, महाराष्ट्र राज्य, पुणे.
२. सचिव, राज्य सहकारी निवडणूक प्राधिकरण, महाराष्ट्र राज्य, पूणे.
३. विभागीय सहनिबंधक/ जिल्हा उपनिबंधक/ उपनिबंधक, सहायक निबंधक, सहकारी संस्था(सर्व).
४. निवडनस्ती, कार्यासन १३ -स.
प्रत, माहितीस्तव :- १. मा. मंत्री (सहकार) यांचे खाजगी सचिव.
२. मा. राज्यमंत्री (सहकार) यांचे खाजगी सचिव.