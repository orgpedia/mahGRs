# Page 1
सन २०२३-२४ मधील अर्थसंकल्पीत तरतूदीचे वितरण करणेबाबत.
केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण
केंद्र हिस्सा (२४२५२५७१) ३३- अर्थसहाय्य राज्य हिस्सा (२४२५२५८९) ३३-अर्थसहाय्य
महाराष्ट्र शासन
सहकार पणन व वस्त्रोद्योग विभाग
शासन निर्णय क्र.अर्थसं-०५२३/प्र.क्र.१२८/१८-स
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०८ ऑगस्ट, २०२३
वाचा : १) सहकार, पणन व वस्त्रोद्योग विभाग, शासन निर्णय क्रमांक : बैठक-०७२२/प्र.क्र.११२/१८-स, दिनांक ७/१०/२०२२ २) सहकार, पणन व वस्त्रोद्योग विभाग, शासन निर्णय क्रमांक : पूरक-०२२३/प्र.क्र.३६/१८-स, दिनांक २४/०३/२०२३
प्रस्तावना : देशातील प्राथमिक कृषी पतपुरवठा सहकारी संस्थांना “आत्मनिर्भर भारत" अभियानच्या धर्तीवर स्वावलंबी बनविण्यासाठी केंद्र शासनाने दिनांक २९/०६/२०२२ रोजी “केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण" या योजनेस मान्यता दिली आहे. केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण या योजनेस मा. मंत्रिमंडळाच्या दिनांक १२/०९/२०२२ रोजीच्या बैठकीत मान्यता देण्यात आली असून त्यानुसार उपरोक्त वाचा क्रमांक १ येथील शासन निर्णयान्वये शासनाची मान्यता देण्यात आली आहे.
२. सदर योजनेंतर्गत सन २०२२-२३ ते सन २०२४-२५ या ३ वर्षांच्या कालावधीत प्रत्येक वर्षी ४,००० अशा एकूण १२,००० प्राथमिक कृषी पतपुरवठा सहकारी संस्थांचे संगणकीकरण करण्यात येणार आहे. सदर योजनेंतर्गत घटकनिहाय खर्चामध्ये हार्डवेअर, डिजीटायझेशन व पुरक प्रणाली या एकत्रित घटकाच्या खर्चामध्ये केंद्राचा हिस्सा ६०% असून राज्याचा हिस्सा ४०% असणार आहे.
त्यानुसार राज्य हिश्श्याची एकूण रक्कम रू. १५३.२५ कोटी इतकी होत आहे. सदर रक्कम सन २०२२-२३ ते सन २०२४-२५ या तीन वर्षात उपलब्ध करण्यास दिनांक ०७/१०/२०२२ च्या शासन निर्णयान्वये मान्यता देण्यात आली आहे.
त्यास अनुलक्षून सन २०२३-२४ या वर्षाकरिता केंद्र हिस्सा (२४२५ २५७१) करीता रू.
३२३२.०० लाख व राज्य हिस्सा (२४२५ २५८९) करीता रू. २१५४.६६ लाख मंजूर करण्याची बाब शासनाच्या विचाराधीन होती.
शासन निर्णय : सन २०२३-२४ वर्षाकरीता केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण अंतर्गत केंद्र हिस्सा (२४२५२५७१) ३३- अर्थसहाय्य अंतर्गत अर्थसंकल्पीत तरतूद रू. ७६६१.९९ लाख निधीपैकी रू. ३२३२.०० लाख (रूपये बत्तीस कोटी बत्तीस लाख फक्त) एवढ्या निधीचे वितरण करून खर्च करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः अर्थसं-०५२३/प्र.क्र.१२८/१८-स
तसेच सन २०२३-२४ वर्षामध्ये केंद्र पुरस्कृत प्राथमिक कृषी पतपुरवठा सहकारी संस्थांचे संगणकीकरण अंतर्गत राज्य हिस्सा (२४२५ २५८९) ३३-अर्थसहाय्य अंतर्गत अर्थसंकल्पीत तरतूद रू. ५१०८.०० लाख रक्कमेपैकी रू. २१५४.६६ लाख (रूपये एकवीस कोटी चोपन्न लाख सहासष्ट हजार फक्त) एवढ्या निधीचे वितरण करून खर्च करण्यास या शासन निर्णयान्वये मान्यता देण्यात येत आहे.
२. सदर योजनेवरील खर्चासाठी (V०००४) सहकार आयुक्त व निबंधक, सहकारी संस्था, महाराष्ट्र राज्य, पुणे यांचे अधिनस्त सहाय्यक निबंधक (अंदाज व नियोजन), सहकार आयुक्त कार्यालय, महाराष्ट्र राज्य, पुणे यांना नियंत्रण अधिकारी म्हणून प्राधिकृत करण्यात येत आहे. तसेच लेखाधिकारी, अधिन सहकार आयुक्त व निबंधक, सहकारी संस्था, महाराष्ट्र राज्य, पुणे यांना आहरण व संवितरण अधिकारी म्हणून घोषीत करण्यात येत आहे.
३. सदर शासन निर्णय नियोजन विभागाच्या अनौपचारीक संदर्भ क्रमांक ३२९/२०२३/१४३१, दिनांक १२/०७/२०२३ व वित्त विभागाचा अनौपचारीक संदर्भ क्रमांक ४९०/२०२३/व्यय-२, दिनांक १८/०७/२०२३ चे संदर्भात दिनांक ०१/०८/२०२३ नुसार मिळालेल्या मान्यतेच्या अनुषंगाने निर्गमित करण्यात येत आहे.