# Page 1
वस्त्रोद्योग धोरण, २०१८-२३.
प्रकल्प उभारणीसंदर्भात मार्गदर्शक सुचना.
महाराष्ट्र शासन
सहकार, पणन व वस्त्रोद्योग विभाग
शासन निर्णय क्रमांक: धोरण - २०२५ / प्र. क्र.०१ / टेक्स - ५
मंत्रालय, मुंबई - ४०० ०३२.
दिनांक: २२ एप्रिल, २०२५
वाचा:-
१.शासन निर्णय, सहकार, पणन व वस्त्रोद्योग विभाग क्र. धोरण-२०१७/प्र.क्र.६/टेक्स -५,
दि.१५ फेब्रुवारी, २०१८.
२.शासन निर्णय, सहकार, पणन व वस्त्रोद्योग विभाग क्र. धोरण-२०१९/प्र.क्र.१/टेक्स -५,
दि.१६ जानेवारी, २०१९.
३.शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१/टेक्स -५,
दि.०२ जून, २०२३.
४.शासन निर्णय, सहकार, पणन व वस्त्रोद्योग विभाग क्र. धोरण-२०२३/प्र.क्र.८१/टेक्स -५,
दि.२८ ऑगस्ट, २०२४.
प्रस्तावना:-
संदर्भ क्र.३ येथील दि.०२ जून, २०२३ रोजीच्या शासन निर्णयान्वये राज्याचे नवीन एकात्मिक व
शाश्वत वस्त्रोद्योग धोरण, २०२३-२८ जाहीर करण्यात आले आहे. सदर धोरणान्वये राज्यातील विविध
वस्त्रोद्योग घटकांना भांडवली अनुदान देण्याच्या योजना जाहीर करण्यात आलेल्या आहेत. तसेच
संदर्भ क्र.४ येथील दि.२८ ऑगस्ट, २०२४ रोजीच्या शासन निर्णयान्वये एकात्मिक व शाश्वत वस्त्रोद्योग
धोरण, २०२३-२८ अंतर्गत राज्यातील वस्रोद्योग प्रकल्पांना भांडवली अनुदान वितरीत करण्यासंदर्भात
मार्गदर्शक सूचना निर्गमित करण्यात आल्या आहेत. या धोरणाचा कालावधी दि.०२ जून, २०२३ ते दि.३१
मार्च, २०२८ असा आहे. या धोरणान्वये लागू करण्यात आलेली भांडवली अनुदान योजना ही एकात्मिक व
शाश्वत वस्त्रोद्योग धोरण, २०२३-२८ कालावधीत उत्पादनाखाली येणाऱ्या वस्त्रोद्योग प्रकल्पांसाठी तसेच
अस्तित्वातील प्रकल्पांचे विस्तारीकरण आणि विविधीकरण यांच्यासाठी अनुज्ञेय आहे. बँक/वित्तीय
संस्थांकडून कर्ज घेतलेले वस्त्रोद्योग प्रकल्प, अंशत: स्व-अर्थसहाय्यित किंवा पूर्णत: स्व-अर्थसहाय्यित
वस्त्रोद्योग प्रकल्पांच्या स्थिर भांडवली गुंतवणुकीवर (पात्र संयंत्र व यंत्रसामुग्रीच्या एकूण मूळ किंमतीवर)
भांडवली अनुदान अनुज्ञेय आहे.
# Page 2
शासन निर्णय क्रमांकः धोरण - २०२५ / प्र. क्र.०१ / टेक्स - ५
तथापि, राज्यातील काही वस्त्रोद्योग घटकांनी वस्त्रोद्योग धोरण, २०१८-२३ च्या कालावधीमध्ये
(दि.०२ जून, २०२३ पूर्वी) प्रकल्पाची उभारणी सुरू केली होती, मात्र सदर प्रकल्प एकात्मिक व शाश्वत
वस्त्रोद्योग धोरण, २०२३-२८ च्या कालावधीत (दि.०२ जून, २०२३ रोजी वा त्यानंतर) उत्पादनाखाली आलेले
आहेत. त्यामुळे दि.०२ जून, २०२३ रोजी वा त्यानंतर उत्पादनाखाली येणाऱ्या वस्त्रोद्योग प्रकल्पांना
एकात्मिक व शाश्वत वस्त्रोद्योग धोरण, २०२३-२८ अन्वये जाहीर करण्यात आलेली भांडवली अनुदान योजना
लागू आहे. वस्त्रोद्योग धोरण, २०१८-२३ च्या कालावधीमध्ये वस्त्रोद्योग घटकांनी प्रकल्पाची उभारणी सुरू
केली असल्याने वस्त्रोद्योग धोरण, २०१८-२३ अन्वये लागू असलेल्या व्याज अनुदानाऐवजी भांडवली
अनुदान योजनेचे लाभ देण्याची बाब शासनाच्या विचाराधीन होती.
शासन निर्णय:-
राज्यातील वस्त्रोद्योग घटकांना वस्त्रोद्योग धोरण, २०१८-२३ अन्वये अनुज्ञेय असलेले व्याज
अनुदानाऐवजी भांडवली अनुदान लागू करण्यासंदर्भात शासन खालीलप्रमाणे निर्णय घेत आहे.
२. ज्या वस्त्रोद्योग घटकांनी प्रकल्पाची उभारणी वस्त्रोद्योग धोरण, २०१८-२३ च्या कालावधीमध्ये सुरू
केली आहे मात्र सदर प्रकल्प एकात्मिक व शाश्वत वस्त्रोद्योग धोरण, २०२३-२८ च्या कालावधीत (दि.०२
जून, २०२३ रोजी वा त्यानंतर) उत्पादनाखाली आलेले आहेत अशा वस्त्रोद्योग घटकांपैकी जे वस्त्रोद्योग
घटक खालील बाबींची पूर्तता करतील त्या वस्त्रोद्योग घटकांना वस्त्रोद्योग धोरण, २०१८-२३ अन्वये जाहीर
करण्यात आलेली व्याज अनुदानाऐवजी भांडवली अनुदान योजना लागू करण्याचा निर्णय या शासन
निर्णयान्वये घेण्यात येत आहे:-
१)ज्या वस्त्रोद्योग घटकांना वस्त्रोद्योग धोरण, २०१८-२३ च्या कालावधीमध्ये बँक/वित्तीय संस्थेने
कर्ज मंजूर केलेले आहे.
२)ज्या वस्त्रोद्योग घटकांनी वस्त्रोद्योग धोरण, २०१८-२३ च्या कालावधीमध्ये स्व-अर्थसहाय्याने
प्रकल्पाची उभारणी सुरू केली आहे आणि या वस्त्रोद्योग घटकांनी वस्त्रोद्योग धोरण, २०१८-२३
च्या कालावधीमध्ये यंत्रसामुग्री खरेदीसाठी यंत्रनिर्मिती करणाऱ्या कंपनीस अग्रीम अदा केले
आहे.
पृष्ट्ठ ३ पैकी २
# Page 3
शासन निर्णय क्रमांकः धोरण - २०२५ / प्र. क्र.०१ / टेक्स - ५
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर