# Page 1
आश्वासन समितीपुढे मंत्रालयीन विभागांकडून पाठविण्यात येणाऱ्या आश्वासन पूर्तीसंबंधीच्या कार्यवाहीबाबत.
महाराष्ट्र शासन
संसदीय कार्य विभाग
शासन परिपत्रक क्रमांक विपआ २०२१/प्र.क्र. १९/चार
मादाम कामा मार्ग, हुत्तामा राजगुरु चौक,
मंत्रालय, मुंबई ४०० ०३२
दिनांक : २० एप्रिल, २०२१
वाचा :- १) शासन निर्णय, संसदीय कार्य विभाग, क्रमांक एलईजी-१०९१/प्र.क्र.५१/९८/पाच दिनांक ०२ डिसेंबर, १९९८.
२) शासन परिपत्रक, संसदीय कार्य विभाग, क्रमांक विपआ-२०१२/प्र.क्र.४३/चार दिनांक १८ सप्टेंबर, २०१५.
३) शासन परिपत्रक, सामान्य प्रशासन विभाग, क्रमांक काकाप-१८१९/प्र.क्र.२४/१८ (र. व का.) दिनांक ०७ सप्टेंबर, २०१९.
४) सचिव, महाराष्ट्र विधानमंडळ सचिवालय, विधानभवन यांचे पत्र क्र.३५०५/ड-१३ दिनांक ०१ मार्च, २०२१.
शासन परिपत्रक
महाराष्ट्र विधानमंडळाच्या विधानपरिषद व विधानसभा या उभय सभागृहांमध्ये शासनाच्यावतीने मा. मंत्री / मा. राज्यमंत्री महोदयांकडून देण्यात आलेल्या आश्वासनांची पूर्तता ९० दिवसांच्या कालावधीत करणे ही शासनाची वैधानिक जबाबदारी आहे. तसेच आश्वासन पूर्ततेसंदर्भातील विवरणपत्रात मूळ आश्वासनाच्या विषायानुसारच आश्वासन पूर्ततेची माहिती देणे अपेक्षित आहे. त्याचप्रमाणे आश्वासन समितीपुढे होणाऱ्या मंत्रालयीन विभागांच्या सचिवांच्या साक्षीच्या वेळी समितीला परिपूर्ण व समाधानकारक माहिती देणे आवश्यक आहे. या अनुषंगाने आवश्यक त्या सूचना वेळोवेळी या विभागाकडून सर्व मंत्रालयीन विभागांना देण्यात आलेल्या आहेत.
२. तथापि, महाराष्ट्र विधानमंडळ सचिवालयाने त्यांच्या संदर्भाधिन अनुक्रमांक ४ येथील पत्रान्वये असे निदर्शनास आणले आहे की, महाराष्ट्र विधानपरिषद आश्वासन समितीच्या अलीकडे झालेल्या बैठकीत असे निदर्शनास आले आहे की, आश्वासन पूर्तीबाबत मंत्रालयीन विभागांकडून सादर करण्यात येणाऱ्या विवरणपत्रात मूळ आश्वासनाचा विषय व विभागांनी आश्वासन पूर्तीबाबत दिलेली माहिती यामध्ये विसंगती आढळून येते. तसेच आश्वासनपूर्ती संदर्भातील समितीपुढील मंत्रालयीन विभागांच्या साक्षीदरम्यान असे निदर्शनास आले आहे की, आश्वासनांच्या हस्तांतरणाबाबत वेळीच कार्यवाही होत नसल्यामुळे आश्वासने दिर्घकाळ प्रलंबित राहतात. तसेच समितीपुढील साक्षीच्या वेळी समितीच्या सदस्यांनी विचारलेल्या प्रश्नांची परिपूर्ण व समाधानकारक उत्तरे संबंधित सचिव व अधिकारी देऊ शकले नाहीत. बऱ्याचशा आश्वासनांच्याबाबतीत जुजबी उत्तरे देऊन काही विभाग समितीची दिशाभूल करतात. यासंदर्भात समितीने तिव्र नाराजी व्यक्त केली आहे.
# Page 2
शासन परिपत्रक क्रमांकः विपआ२०२१/प्र.क्र. १९/चार
३. आश्वासन समितीने निदर्शनास आणलेल्या बाबी विचारात घेता सर्व मंत्रालयीन विभागांच्या सचिवांना पुढील प्रमाणे निदेश देण्यात येत आहेत :
(१) आश्वासन पूर्ततेची विवरणपत्रे सादर करताना मूळ आश्वासनाचा विषय व आश्वासन पूर्तीबाबत दर्शविण्यात आलेली माहिती ही एकमेकांशी सुसंगत असावी. आश्वासनाची पूर्तता परिपूर्णपणे करण्याची दक्षता घेण्यात यावी.
(२) आश्वासन पूर्ततेच्या अनुषंगाने आश्वासन समितीकडून संबंधित विभागांच्या सचिवांना साक्षीसाठी अमंत्रित करण्यात येते. अशा साक्षीसाठी समितीने मागविलेली माहिती बैठकीपूर्वी दोन ते तीन दिवस अगोदर समितीला पाठविण्यात यावी आणि संबंधित सचिवांनी परिपूर्ण माहितीसह साक्षीसाठी उपस्थित रहावे, जेणेकरुन समितीने विचारलेली माहिती परिपूर्णपणे व समाधानकारकपणे समितीसमोर सादर केली जाईल.
(३) आश्वासनांच्या हस्तांतरणाबाबत वेळीच व विनाविलंब निर्णय घेण्यात यावा.
यासंदर्भात सामान्य प्रशासन विभागाच्या संदर्भाधिन अनुक्रमांक ३ येथील शासन परिपत्रकान्वये दिलेल्या मार्गदर्शक सूचनांनूसार कार्यवाही करावी आणि आश्वासनांच्या हस्तांतरणाबाबत तातडीने कार्यवाही करुन प्रलंबित आश्वासनांचा निपटारा करावा.
४. उपरोक्त सूचनांचे अनुपालन सर्व मंत्रालयीन विभागांच्या सचिवांनी कटाक्षाने करावे आणि आश्वासनांची पूर्तता ९० दिवसांच्या आत होईल याची दक्षता घ्यावी.
# Page 3