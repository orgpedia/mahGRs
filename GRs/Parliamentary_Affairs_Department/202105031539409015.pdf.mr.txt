# Page 1
विधानमंडळाच्या दिवंगत सदस्यांच्या कूटुंबियांना द्यावयाच्या स्मृतिपत्रासंदर्भात.
महाराष्ट्र शासन
संसदीय कार्य विभाग,
शासन परिपत्रक क्रमांक : संकीर्ण-२०२१ / प्र.क्र. ३५ / दोन,
मंत्रालय, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- ०३ मे, २०२१.
वाचा : १. सामान्य प्रशासन विभाग, शासन निर्णय, क्रमांक :- डीआयपी-१००७/२९/३०, दिनांक ३१.०१.२००८.
२. सामान्य प्रशासन विभाग, शासन निर्णय,
क्रमांक :- डीआयपी-१००८/१२५६/३०, दिनांक ०८.०९.२००९.
३. सचिव, महाराष्ट्र विधानमंडळ सचिवालय, विधानभवन, मुंबई यांचे
मा. मुख्य सचिव यांना पाठविलेले पत्र क्र. ७८८, दिनांक १५.०१.२०२१.
परिपत्रक
विधानमंडळाच्या विद्यमान व माजी सदस्यांचे निधन झाल्यास, त्यासंबंधीचा अहवाल
तातडीने संबंधित जिल्हाधिकाऱ्यांनी विधानमंडळ सचिवालयास पाठविला पाहिजे. संबंधीत
सदस्यांच्या अंत्यविधीस शासनाचे प्रतिनिधी म्हणून तहसिलदारांपेक्षा कमी दर्जा नसलेल्या
अधिकाऱ्यांनी हजर राहावे व सदस्यांच्या पार्थिवावर शासनातर्फे पुष्पचक्र वहावे. जिल्हाधिकारी
यांनी याकामी सतर्क राहावे. विधीमंडळाच्या विद्यमान व माजी सदस्यांचे निधन झाल्यास,
जिल्हाधिकारी यांनी संबंधित सदस्यांची वैयक्तिक माहिती, जवळच्या नातेवाईकांचे नाव, पत्ते
विनाविलंब फॅक्स/ई-मेलद्वारे व स्पीड पोस्टाद्वारे विधानमंडळ सचिवालयास पाठविण्याची दक्षता
घ्यावी, अशा प्रकारच्या सूचना सामान्य प्रशासन (राजशिष्टाचार) विभागाच्या संदर्भाधिन अनुक्रमांक
(१) व (२) येथील दिनांक ३१.०१.२००८ आणि दिनांक ०८.०९.२००९ रोजीच्या शासन निर्णयान्वये
सर्व विभागीय आयुक्त व जिल्हाधिकारी यांना यापूर्वीच देण्यात आलेल्या आहेत.
२. महाराष्ट्र विधानपरिषद / विधानसभा विद्यमान अथवा माजी सदस्यांचे दुःखद निधन
झाल्यास त्यांच्या निधनाबद्दल संबंधित सभागृहामध्ये शोकप्रस्ताव संमत करुन त्यांना श्रध्दांजली
वाहण्यात येते. तदनुषंगाने दिनांक १४ डिसेंबर, २०२० रोजी झालेल्या विधानसभेच्या बैठकीत
मा. अध्यक्ष, महाराष्ट्र विधानसभा यांनी दिवंगत सदस्यांच्या कार्याला उजाळा देणारे एक स्मृतिपत्र
# Page 2
शासन परिपत्रक क्रमांकः संकीर्ण-२०२१/प्र.क्र.३५/दोन,
दिवंगत सदस्यांच्या कुटुंबियांकडे देण्याबाबत निदेशित केले आहे. तसेच विधानमंडळाने तयार
केलेले स्मृतिपत्र दिवंगत सदस्यांच्या कुटुंबियांना स्थानिक आमदार, प्रांत अधिकारी, तहसिलदार
यांचेमार्फत द्यावे, असेदेखील मा. अध्यक्ष, महाराष्ट्र विधानसभा यांनी निदेशित केले आहे.
मा. अध्यक्ष, महाराष्ट्र विधानसभा यांच्या निर्देशास अनुसरुन आवश्यक त्या सूचना निर्गमित
करण्याचे महाराष्ट्र विधानमंडळ सचिवालयाच्या संदर्भाधिन अनुक्रमांक (३) येथील पत्रान्वये
कळविण्यात आले आहे.
३. उपरोक्त परिच्छेदातील वस्तुस्थिती विचारात घेऊन, सर्व विभागीय आयुक्त व
जिल्हाधिकारी यांना असे निदेश देण्यात येत आहेत की, विधानमंडळाच्या विद्यमान वा माजी
सदस्यांचे निधन झाल्यास, सामान्य प्रशासन विभागाच्या संदर्भाधिन अनुक्रमांक (१) व (२) येथील
शासन निर्णयान्वये दिलेल्या सूचनांनुसार तात्काळ कार्यवाही करावी.
४. तसेच, यापुढे दिवंगत विधानमंडळ सदस्यांच्या निधनाबाबतची माहिती पाठवितांना
त्यासोबत दिवंगत सदस्याचे पासपोर्ट आकाराचे रंगीत छायाचित्र माहितीसह महाराष्ट्र विधानमंडळ
सचिवालयाकडे जिल्हाधिकारी यांचेमार्फत पाठविण्यात यावे. तसेच दिवंगत सदस्यांच्या
कुटुंबियांना विधानमंडळाकडून दिले जाणारे स्मृतिपत्र विधानमंडळ सचिवालय, मुंबई येथून ताब्यात
घेऊन दिवंगत सदस्यांच्या कुटुंबियांना सुपूर्द करण्यात यावे.
५. सदर परिपत्रक सामान्य प्रशासन (राजशिष्टाचार) विभागाच्या सहमतीने निर्गमित करण्यात
येत आहे.
# Page 3