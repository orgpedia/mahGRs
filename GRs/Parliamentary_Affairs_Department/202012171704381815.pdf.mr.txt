# Page 1
संसदीय कार्य विभागाच्या कार्यालयीन कामकाजासाठी वाहन भाडेतत्त्वावर उपलब्ध करुन घेण्याबाबत.
महाराष्ट्र शासन
संसदीय कार्य विभाग
शासन निर्णय क्रमांकः लेसाख२५१९/प्र.क्र.३४/ तीन
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक: १७ डिसेंबर, २०२०
वाचा : शासन निर्णय, सामान्य प्रशासन विभाग, क्रमांक शापसे-३४२०/प्र.क्र.५४/का.३१, दिनांक १० ऑगस्ट, २०२० प्रस्तावना :
संसदीय कार्य विभागाचे कामकाज इतर मंत्रालयीन विभागांपेक्षा भिन्न स्वरुपाचे आहे. महाराष्ट्र विधानमंडळाशी संबंधित कामकाजाचे विधानमंडळ सचिवालय व मंत्रालयीन प्रशासकीय विभाग यांच्यादरम्यान समन्वयाचे कामकाज या विभागाकडून हाताळण्यात येते. या विभागाच्या कामकाजाचे स्वरुप विचारात घेता, तातडीच्या व कालमर्यादित स्वरुपाच्या कामकाजासाठी विभागाकडे वाहन उपलब्ध असण्याची नितांत आवश्यकता आहे. मात्र या विभागासाठी स्टाफ कार मंजूर करण्यात आलेली नाही. तसेच या विभागाच्या मंजूर पदांमध्ये वाहनचालक या पदाचा समावेश नाही. यास्तव या विभागासाठी एक स्टाफ कार मंजूर करुन, मंजूर कार खरेदी करण्याऐवजी सामान्य प्रशासन विभागाच्या संदर्भाधिन शासन निर्णयान्वये निश्चित केलेल्या दराने व त्यानंतर वेळोवेळी निश्चित करण्यात येईल अशा दराने व निश्चित केलेल्या पुरवठादाराकडून वाहन भाडेतत्त्वावर उपलब्ध करुन घेण्यास मंजूरी देण्याची बाब विचाराधीन होती.
शासन निर्णय : उपरोक्त प्रस्तावनेत नमूद केलेल्या पार्श्वभूमीवर या विभागाने सादर केलेल्या प्रस्तावाच्या अनुषंगाने वित्त विभागाने या विभागाच्या तातडीच्या व कालमर्यादित स्वरुपाच्या कामकाजासाठी एक स्टाफ कार मंजूर केली असून, मंजूर कार खरेदी करण्याएवेजी सामान्य प्रशासन विभागाच्या संदर्भाधिन शासन निर्णयानुसार वाहन भाड्याने उपलब्ध करुन घेण्यास मंजूरी दिली आहे. त्यानुसार या विभागाच्या कामकाजासाठी सामान्य प्रशासन विभागाच्या संदर्भाधिन दिनांक १० ऑगस्ट २०२० रोजी निर्गमित करण्यात आलेल्या व त्यानंतर वेळोवेळी निर्गमित करण्यात येणाऱ्या शासन निर्णयानुसार या विभागासाठी भाडेतत्त्वावर वाहन उपलब्ध करुन घेण्यात येईल.
२. या प्रयोजनासाठी होणारा खर्च मागणी क्रमांक पी- १, मुख्यलेखाशिर्ष २०५२ - सचिवालय - सर्वसाधारण सेवा, ०९०- सचिवालय, (००) (०१) संसदीय कार्य विभाग (अनिवार्य), संकेतांक (२०५२ ०२६८), १३, कार्यालयीन खर्च या लेखाशिर्षाखालील त्या त्या आर्थिक वर्षाच्या मंजूर अनुदानातून भागविण्यात यावा.
३. सदर शासन निर्णय, वित्त विभागाच्या अनौपचारिक संदर्भ क्रमांक २६५ / २०२० / विनियम दिनांक १७ सप्टेंबर २०२० अन्वये प्राप्त झालेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः लेसाख२५१९/प्र.क्र.३४/तीन