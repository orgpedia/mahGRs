# Page 1
संसदीय कार्य विभागासाठी नवीन मल्टिफंक्शन प्रिंटर्स खरेदी करण्यास प्रशासकीय व वित्तीय मान्यता.
महाराष्ट्र शासन
संसदीय कार्य विभाग
शासन निर्णय क्रमांकः लेसाख ०४१९/प्र.क्र.४/तीन
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक:३१ जुलै, २०१९
वाचा : १) शासन निर्णय, उद्योग, ऊर्जा व कामगार विभाग, क्रमांक-भांखस-२०१४/प्र.क्र.८२ भाग३/ उद्योग-४, दिनांक १ डिसेंबर २०१६ २) शासन निर्णय, उद्योग, ऊर्जा व कामगार विभाग, संकीर्ण-२०१६/प्र.क्र.२१५/उद्योग-४, दिनांक २४ ऑगस्ट २०१७ ३) कार्यालयीन आदेश, संसदीय कार्य विभाग, क्रमांक राअभा ६०१८/प्र.क्र.२/तीन दिनांक ३ ऑगस्ट २०१८
प्रस्तावना :
संसदीय कार्य विभागातील दैनंदिन कामकाज व विधानमंडळ अधिवेशनाच्या कामकाजाची तातडी विचारात घेऊन संसदीय कार्य विभागासाठी ३ मल्टिफंक्शन प्रिंटर्स खरेदी करण्याचा प्रस्ताव विचाराधीन आहे. त्यानुषंगाने, खरेदी प्रक्रिया पार पाडण्यासाठी शासनाच्या उद्योग, ऊर्जा व कामगार विभागाच्या संदर्भाधिन अनुक्रमांक १ व २ येथील शासन निर्णयान्वये निर्गमित करण्यात आलेल्या मार्गदर्शक सूचनांनुसार केंद्र शासनाच्या गव्हर्नमेंट ई-मार्केटप्लेस या पोर्टलवर या विभागाची खरेदीदार विभाग म्हणून नोंदणी करण्यात आली आहे. तसेच संदर्भाधिन अनुक्रमांक ३ येथील आदेशान्वये विभागासाठी खरेदी अधिकारी तथा वस्तु ताब्यात घेणारा (Consignee) अधिकारी, आहरण व संवितरण अधिकारी व पडताळणी अधिकारी यांची नेमणूक करण्यात आली आहे. अशाप्रकारे उद्योग, ऊर्जा व कामगार विभागाने निश्चित केलेल्या धोरणाच्या अधीन राहून संसदीय कार्य विभागासाठी आवश्यक असलेल्या वर नमूद केलेल्या साहित्याची खरेदी प्रक्रिया करावयाची आहे. त्यासाठी प्रशासकीय व वित्तीय मान्यता देण्याची बाब विचाराधीन आहे.
शासन निर्णय : उपरोक्त प्रस्तावनेत नमूद केलेल्या पार्श्वभूमीवर या विभागाचे दैनंदिन कामकाज व विधानमंडळ अधिवेशनाच्या कामकाजाची तातडी विचारात घेता, संसदीय कार्य विभागासाठी ३ मल्टिफंक्शन प्रिंटर्सची विहीत कार्यपद्धतीचा अवलंब करुन गव्हर्नमेंट ई-मार्केटप्लेस (GeM) पोर्टलद्वारे खरेदी करण्यास याद्वारे प्रशासकीय व वित्तीय मान्यता देण्यात येत आहे. सदर बाबीवर होणार खर्च खाली नमूद केलेल्या लेखाशिर्षाखाली सन २०१९-२० या वित्तीय वर्षासाठी उपलब्ध असलेल्या मंजूर निधी मधून करण्यात येईल.
लेखाशिर्ष : ' मागणी क्रमांक - पी - १ मुख्यलेखाशिर्ष २०५२ - सचिवालय - सर्वसाधारण सेवा
०९० – सचिवालय,
(००)(०१) संसदीय कार्य विभाग (अनिवार्य)
संकेतांक (२०५२ ०२६८)
१७, संगणक खर्च
# Page 2
शासन निर्णय क्रमांकः लेसाख ०४१९/प्र.क्र.४/तीन
२. शासन निर्णय, वित्त विभाग क्रमांक विअप्र २०१३/प्र.क्र.३०/१३/ विनियम, भाग-२ दिनांक १७ एप्रिल २०१५ सोबतच्या परिशिष्टातील वित्तीय अधिकार नियमपुस्तिका १९७८ च्या भाग - पहिला, उपविभाग दोन मधील अनुक्रमांक २७-अ, नियम क्रमांक ७६ खाली प्रशासनीक विभागास प्रदान करण्यात आलेल्या वित्तीय अधिकारांच्या मर्यादेच्या अधीन सदर शासन निर्णय निर्गमित करण्यात येत आहे.