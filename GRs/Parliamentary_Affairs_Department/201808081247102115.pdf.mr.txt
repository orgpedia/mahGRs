# Page 1
मुख्यमंत्री सुकर्मी पुरस्कार योजना विभाग रत्न म्हणून पुरस्कार्थीची निवड करण्यासंदर्भात त्यांना व्यक्तीनिष्ठ गुणांकन देण्यासाठी समिती गठीत करण्याबाबत...
महाराष्ट्र शासन
संसदीय कार्य विभाग
शासन निर्णय क्रमांक : आस्थापना- ०४१८/प्र.क्र.९९/पाच,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २ ऑगस्ट, २०१८.
वाचा :- सामान्य प्रशासन विभाग, शासन निर्णय क्रमांक एसआरव्ही-२०१६/प्र.क्र.४३२/का.१२, दिनांक २०.०३.२०१८
प्रस्तावना : प्रशासनात उत्कृष्ट काम करण्याऱ्या अधिकारी व कर्मचाऱ्यांना त्यांची कर्तव्ये सक्षमपणे व पूर्ण क्षमतेने पार पाडण्यासाठी प्रेरणा देऊन त्यांचे मनोधैर्य उंचावण्यासाठी पुरस्कार देऊन गौरव करण्यासाठी “मुख्यमंत्री सुकर्मी पुरस्कार योजना" ही अभिनव योजना सन २०१८-१९ या आर्थिक वर्षासाठी प्रथमत: मंत्रालय स्तरावर कार्यान्वित करण्यात येत आहे. त्याअनुषंगाने संदर्भाधीन शासन निर्णयातील तरतूदीनुसार प्रशासकीय विभाग स्तरावर देण्यात येणाऱ्या “विभाग रत्न पुरस्कार” साठी संसदीय कार्य विभागातील गुणांकनानुसार पात्र अधिकारी/कर्मचारी यांची निवड करण्यासंदर्भात त्यांना व्यक्तीनिष्ठ बाबींसाठी गुणांकन देण्यासाठी एक समिती गठीत करण्याची बाब शासनाच्या विचाराधीन होती.
शासन निर्णय :
मंत्रालयीन प्रशासकीय विभाग स्तरावर देण्यात येणाऱ्या "विभाग रत्न पुरस्कार” साठी संसदीय कार्य विभागातील पात्र अधिकारी / कर्मचारी यांची निवड करण्यासंदर्भात त्यांना
व्यक्तीनिष्ठ बाबींसाठी गुणांकन देण्याकरिता पुढीलप्रमाणे निवड समिती गठीत करण्यात येत आहे:
---------------------------------------------------------------------
| अ. क्र. | पदनाम | पद |
| १. | सहसचिव/ उप सचिव, संसदीय कार्य विभाग | अध्यक्ष |
| २. | अवर सचिव, संसदीय कार्य विभाग | सदस्य |
| ३. | कक्ष अधिकारी (कार्यासन पाच), संसदीय कार्य विभाग | सदस्य |
| ४. | सहायक कक्ष अधिकारी, (कार्यासन पाच) संसदीय कार्य विभाग | सदस्य–सचिव |
---------------------------------------------------------------------
# Page 2
शासन निर्णय क्रमांकः आस्थापना- ०४१८/प्र.क्र.९९/पाच,
सदर समिती सामान्य प्रशासन विभागाच्या दिनांक २०.०३.२०१८ च्या शासन निर्णयासोबतच्या परिशिष्ट अ-३ मध्ये नमूद संदर्भनिहाय तपासणी सूचीनुसार संबंधीत अधिकारी/ कर्मचारी यांच्या कामाची पाहणी करुन त्यांना व्यक्तीनिष्ठ गुणांकन देण्याची कार्यवाही करेल.