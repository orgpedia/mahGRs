# Page 1
महाराष्ट्र विधानसभा आश्वासन समितीच्या बाराव्या व तेराव्या अहवालांतील शिफारशींच्या अंमलबजावणीबाबत.
महाराष्ट्र शासन
संसदीय कार्य विभाग
शासन परिपत्रक क्रमांक : विसआ-२०१९/२४७/प्र.क्र.८५/सहा
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ०८ नोव्हेंबर, २०१९.
वाचा :- १) शासन परिपत्रक, संसदीय कार्य विभाग, क्रमांक: विसआ-२०१९/प्र.क्र.११ / सहा, दिनांक २६ मे, २०१६ व दिनांक १६ नोव्हेंबर, २०१६.
२) शासन परिपत्रक, संसदीय कार्य विभाग, क्रमांक : विसआ-२०१८/३७७/प्र.क्र.१६६/सहा, दिनांक १७ जानेवारी, २०१९.
३) शासन परिपत्रक, संसदीय कार्य विभाग, क्रमांक : विसआ- २०१९/१३६/प्र.क्र.५४/सहा, दिनांक १६ मार्च, २०१९.
४) प्रधान सचिव, महाराष्ट्र विधानमंडळ सचिवालय यांचे पत्र क्रमांक : विसआस/१३२६१/ ड-१४, दिनांक ५ जुलै, २०१९.
शासन परिपत्रक :
सन २०१५ च्या पहिल्या (अर्थसंकल्पीय) अधिवेशनातील आश्वासनांसंबंधीचा बारावा अहवाल व सन २००२ चे पहिले अधिवेशन ते सन २०१४ च्या चौथ्या (हिवाळी अधिवेशनातील उर्वरित प्रलंबित आश्वासनांसंबंधीचा तेरावा अहवाल दिनांक २६ जून, २०१९ रोजी विधानसभेत सादर करण्यात आला आहे. विधानसभा आश्वासन समितीने त्यांच्या अहवालातील मंत्रालयीन विविध विभागांनी केलेल्या आश्वासन पूर्ततेच्या अनुषंगाने अभिप्रायात्मक टिप्पणी करुन काही सर्वसाधारण तसेच विशेष शिफारशी केलेल्या आहेत. त्या सारांशाने सोबतच्या प्रपत्र “अ” मध्ये नमूद करण्यात आल्या आहेत.
२. विधानसभा आश्वासन समितीच्या शिफारशी लक्षात घेता, सर्व विभागीय सचिवांना निदेशित करण्यात येते की, त्यांनी आपल्या विभागाकडे प्रलंबित असलेल्या सर्व विधानसभा / विधानपरिषद आश्वासनांबाबत विभागांच्या संबंधित सह सचिव / उप सचिव यांच्यासह तातडीने आढावा बैठक घेऊन प्रलंबित आश्वासने तात्काळ निकाली काढावीत व आश्वासन पूर्ततेची विवरणपत्रे विधानमंडळाच्या आगामी हिवाळी अधिवेशनामध्ये सभागृहाच्या पटलावर ठेवण्यासाठी संसदीय कार्य विभागाकडे विनाविलंब पाठवावीत.
३. तसेच विभागाकडे प्राप्त होणाऱ्या सर्व आश्वासनांची पूर्तता विहित कालावधीतच करण्याबाबत आपण दक्षता घ्यावी. आश्वासन पूर्ततेच्या विवरणपत्रातील माहिती मा. मंत्री महोदयांनी दिलेल्या आश्वासनांशी सुसंगत व परिपूर्ण आहे याची खात्री करुनच सादर करावी. तसेच, आश्वासन समितीच्या बैठकीस विभागीय सचिवांनी व्यक्तीशः उपस्थित रहावे व संबंधित आश्वासनांची परिपूर्ण माहिती आश्वासन समितीस सादर करण्याची दक्षता घ्यावी, जेणेकरुन समितीचे समाधान होईल. तसेच, काही अपरिहार्य कारणामुळे बैठकीस उपस्थित राहणे शक्य नसल्यास तसे बैठकीपूर्वी किमान तीन दिवस अगोदर मा. समिती प्रमुखांना अथवा समितीच्या सचिवांना निश्चितपणे कळविण्याची दक्षता घ्यावी.
# Page 2
शासन परिपत्रक क्रमांकः विसआ-२०१९/२४७/प्र.क्र.८५/सहा
४. विधानसभा आश्वासन समितीने यापूर्वी केलेल्या शिफारशींच्या अनुषंगाने तत्कालीन मा. मुख्य सचिव यांच्या स्तरावरुन तसेच, संसदीय कार्य विभागामार्फत यापूर्वी वेळोवेळी सर्व मंत्रालयीन विभागांना संदर्भाधीन अनुक्रमांक १ ते ३ येथील परिपत्रकान्वये सूचना देण्यात आल्या आहेत. तरी, विधानसभा आश्वासन समितीने त्यांच्या बाराव्या व तेराव्या अहवालात निदेशित केलेल्या शिफारशींचे काटेकोरपणे व गांभिर्याने अनुपालन करण्याची दक्षता सर्व मंत्रालयीन विभागांच्या सचिवांनी कटाक्षाने घ्यावी व त्याबाबत केलेल्या कार्यवाहीचा अहवाल समितीला एक महिन्यात सादर करण्यात यावा.
# Page 3
# Page 4
# Page 5