# Page 1
लिपिक-टंकलेखक (मराठी-इंग्रजी) नियतवाटप - २०१५
श्री. साहेबराव भिकू चव्हाण यांची नियुक्ती रद्द करण्याबाबत...
महाराष्ट्र शासन
संसदीय कार्य विभाग
शासन ज्ञापन क्रमांक : आस्थापना-२०१५/प्र.क्र.११४/पाच
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ११ ऑक्टोबर, २०१८
वाचा : १) शासन ज्ञापन, सामान्य प्रशासन विभाग क्र. : एएससी-१५१५/प्र.क्र.६५/१४-अ, दि. २४ जुलै, २०१५, २) शासन ज्ञापन, संसदीय कार्य विभाग क्र. आस्थापना-२०१५/प्र.क्र.११४/पाच, दि. २६ ऑगस्ट, २०१५ ३) महाराष्ट्र लोकसेवा आयोग पत्र क्र. एमआयएस-०६१८/सीआर-१८/२०१८/तीन, दि. ३१ मे, २०१८ ४) शासन ज्ञापन, सामान्य प्रशासन विभाग क्र. एएससी-१५१५/प्र.क्र.६५/१४-अ, दि.१५ सप्टेंबर, २०१८
शासन ज्ञापन:
सामान्य प्रशासन विभागाच्या दिनांक २४ जुलै, २०१५ च्या शासन ज्ञापनाव्दारे लिपिक-टंकलेखक (मराठी-इंग्रजी) या गट “क” मधील पदावर नियुक्तीसाठी घेण्यात आलेल्या लिपिक-टंकलेखक परिक्षा-२०१४ च्या अंतिम निकालाच्या आधारे महाराष्ट्र लोकसेवा आयोगाने शिफारस केल्यानुसार श्री.
साहेबराव भिकू चव्हाण यांचे संसदीय कार्य विभागात लिपिक-टंकलेखक (मराठी) या पदावर नियुक्तीसाठी नियतवाटप केले होते. त्यानुसार या विभागाच्या दिनांक २६ ऑगस्ट, २०१५ रोजीच्या शासन आदेशानुसार श्री. साहेबराव भिकू चव्हाण यांची या विभागात लिपिक-टंकलेखक पदावर नियुक्ती करण्यात आली आहे.
२. महाराष्ट्र लोकसेवा आयोगाच्या संदर्भाधीन दिनांक ३१ मे, २०१८ पत्रात नमूद केल्यानुसार, श्री. चव्हाण यांनी महाराष्ट्र लोकसेवा आयोगाच्या ऑनलाईन अर्ज प्रणालीच्या संकेतस्थळावरील उमेदवारांना दिलेल्या सर्वसाधारण सूचनांमधील सूचना क्र. १.३.१ व १.३.३ चे उल्लंघन केल्याने ते सूचना क्र.१.३.१ व ५.१२.२ नुसार कारवाईसाठी पात्र ठरत असल्याने श्री. चव्हाण यांना परिक्षेच्या दिनांकापासून म्हणजेच दिनांक २७ जुलै, २०१४ पासून महाराष्ट्र लोकसेवा आयोगामार्फत आयोजित सर्व परीक्षा व निवडीकरीता कायमस्वरुपी प्रतिरोधित करण्याचा निर्णय आयोगाकडून घेण्यात आला आहे आणि सदर लिपिक-टंकलेखक परिक्षा, २०१४ मधील श्री. चव्हाण यांची लिपिक-टंकलेखक पदावर करण्यात आलेली शिफारस महाराष्ट्र लोकसेवा आयोगाने दिनांक ३१ मे, २०१८ च्या आदेशान्वये रद्द केली आहे.
# Page 2
शासन ज्ञापन क्रमांकः आस्थापना-२०१५/प्र.क्र.११४/पाच
३. महाराष्ट्र लोकसेवा आयोगाच्या निर्णयास अनुसरुन, सामान्य प्रशासन विभागाने दिनांक २४ जुलै, २०१५ रोजीच्या ज्ञापनान्वये श्री. साहेबराव भिकू चव्हाण यांचे लिपिक टंकलेखक पदावर संसदीय कार्य विभागात केलेले नियतवाटप दिनांक १५ सप्टेंबर, २०१८ च्या शासन ज्ञापनान्वये रद्द केले असून, संसदीय कार्य विभागाने श्री. चव्हाण यांची लिपिक-टंकलेखक पदावरील नियुक्ती रद्द करण्याबाबत योग्य ती कार्यवाही करण्याबाबत संसदीय कार्य विभागास निदेशित केले आहे. सामान्य प्रशासन विभागाच्या दिनांक १५ सप्टेंबर, २०१८ च्या शासन ज्ञापनास अनुसरुन श्री. साहेबराव भिकू चव्हाण यांची संसदीय कार्य विभागाच्या दिनांक २६ ऑगस्ट, २०१५ च्या शासन ज्ञापनान्वये संसदीय कार्य विभागात लिपिक टंकलेखक या पदावर करण्यात आलेली नियुक्ती याद्वारे रद्द करण्यात येत आहे.