# Page 1
संसदीय कार्य विभागासाठी नवीन
संगणक संच खरेदी करण्यास
प्रशासकीय व वित्तीय मान्यता
महाराष्ट्र शासन
संसदीय कार्य विभाग
शासन निर्णय क्रमांकः यंत्रसा-१५२४/३३ /२०२४/ कार्या-३
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक: ०३ सप्टेंबर, २०२४
वाचा :-
०१.शासन निर्णय, उद्योग, ऊर्जा व कामगार विभाग, क्रमांक-भांखस-२०१४/प्र.क्र.८२ भाग३/ उद्योग-४, दिनांक १ डिसेंबर २०१६
०२.शासन निर्णय, उद्योग, ऊर्जा व कामगार विभाग, क्रमांक भांखस
२०२१/प्र.क्र.८/उद्योग-४ दिनांक ७ मे, २०२१
प्रस्तावना :-
संसदीय कार्य विभागातील कामकाजासाठी संगणक व लॅपटॉप खरेदी करण्यासाठी माहिती व
तंत्रज्ञान संचालनालयाकडून विनिदेश (specification) मागविण्यात आले होते. माहिती व तंत्रज्ञान
संचालनालयाकडून सदर विनिदेश (specification) प्राप्त झाल्यानंतर संसदीय कार्य विभागातील संगणक साहित्याचा विभाग प्रमुख तथा सचिव, संसदीय कार्य विभाग यांच्या स्तरावर दिनांक
२६.०८.२०२४ रोजी आढावा घेण्यात आला आहे. त्यानुसार आयुष्ट्यमान संपलेल्या संगणक व
लॅपटॉपची संख्या व विभागाच्या विधानमंडळ अधिवेशनाच्या कामकाजासाठी आवश्यक संगणक व लॅपटॉपची तातडी विचारात घेऊन, या विभागासाठी ११ संगणक व ०३ लॅपटॉप संच तातडीने खरेदी
करण्याचा निर्णय घेण्यात आला आहे. त्यानुषंगाने, खरेदी प्रक्रिया पार पाडण्यासाठी शासनाच्या
उद्योग, ऊर्जा व कामगार विभागाच्या संदर्भाधिन अनुक्रमांक १ व २ येथील शासन निर्णयान्वये निर्गमित
करण्यात आलेल्या मार्गदर्शक सूचनांनुसार, संसदीय कार्य विभागासाठी आवश्यक असलेल्या वर नमूद केलेल्या साहित्याची खरेदी खुल्या बाजारातून दरपत्रकाच्या आधारे निम्नतम दराने खरेदी प्रक्रिया पूर्ण
करावयाची आहे. त्यासाठी प्रशासकीय व वित्तीय मान्यता देण्याची बाब शासनाच्या विचाराधीन आहे.
शासन निर्णय :-
उपरोक्त प्रस्तावनेत नमूद केलेल्या पार्श्वभूमीवर, या विभागातील आयुष्ट्यमान संपलेल्या
संगणकांची संख्या व विधानमंडळ अधिवेशनाच्या कामकाजाची तातडी विचारात घेता, या विभागासाठी
११ संगणक व ०३लॅपटॉप संच खाली नमूद केलेल्या लेखाशिर्षाखाली सन २०२४-२५ या वित्तीय वर्षासाठी उपलब्ध असलेल्या मंजूर तरतूदीमधून आवश्यक निधी खर्च करण्यासाठी प्रशासकीय व
वित्तीय मान्यता देण्यात येत आहे.
लेखाशिर्ष : ' मागणी क्रमांक - पी - १
मुख्यलेखाशिर्ष २०५२ - सचिवालय - सर्वसाधारण सेवा
०९० - सचिवालय,
(००)(०१) संसदीय कार्य विभाग (अनिवार्य)
संकेतांक (२०५२ ०२६८)
१७, संगणक खर्च '
२. सदर खरेदी निधीच्या उपलब्धतेनुसार दोन किंवा अधिक टप्प्यांमध्ये करण्यात येईल.
# Page 2
शासन निर्णय क्रमांकः यंत्रसा-१५२४/३३ /२०२४/ कार्या-३
३. सदर खरेदी उद्योग, ऊर्जा व कामगार विभागाच्या संदर्भाधिन ०१ व ०२ येथील शासन
निर्णयामध्ये नमूद केल्यानुसार खुल्या बाजारातून दरपत्रकाच्या आधारे निम्नतम दराने खरेदी विहित
कार्यपद्धतीचा अवलंब करुन करण्यात येत आहे. संगणकाचे तांत्रिक तपशील हे सामान्य प्रशासन
विभाग (मा.त.सं.) यांच्या मान्यतेने ठरविण्यात आले आहेत.
४. वित्त विभाग क्रमांक विअप्र २०१३/ प्र.क्र.३०/ १३ / विनियम, भाग-२ दिनांक १७ एप्रिल २०१५
सोबतच्या परिशिष्ट्टातील वित्तीय अधिकार नियमपुस्तिका १९७८ च्या भाग - पहिला, उपविभाग दोन
मधील अनुक्रमांक २७-अ, नियम क्रमांक ७६ खाली प्रशासनीक विभागास प्रदान करण्यात आलेल्या
वित्तीय अधिकारांच्या मर्यादेच्या अधीन सदर शासन निर्णय निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर