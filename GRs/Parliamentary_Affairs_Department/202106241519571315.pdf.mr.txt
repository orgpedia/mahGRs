# Page 1
विधानमंडळ कामकाज प्राथम्य / तात्काळ विधानमंडळ अधिवेशनाशी संबंधित कामकाज प्राथम्यक्रमाने हाताळण्याबाबत.
महाराष्ट्र शासन
संसदीय कार्य विभाग
शासन परिपत्रक क्रमांक : विमंअ-२०२१/प्र.क्र.७२/पाच
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक :- २४ जून, २०२१
पहा :- १) शासन निर्णय, सं. का. वि., क्र.एलईजी-१०९८/प्र.क्र.५१/९८/पाच, दि.०२ डिसेंबर, १९९८.
२) शासन परिपत्रक, सं. का. वि., क्रमांक-विमंअ-२०२१/प्र.क्र.२१/पाच, दि.१२ फेब्रुवारी, २०२१.
३) शासन परिपत्रक, सं. का. वि., क्रमांक-विमंअ-२०२१/प्र.क्र.२०/पाच, दि.१६ फेब्रुवारी, २०२१.
४) महाराष्ट्र विधानमंडळ सचिवालयाचे परिपत्रक क्र.८७००/ ब, दि.०८ जून, २०२१.
५) महाराष्ट्र विधानमंडळ सचिवालयाचे परिपत्रक क्र.८७०१/ई-१, दि.०८ जून, २०२१.
परिपत्रक
महाराष्ट्र विधानमंडळाचे सन २०२१ चे दुसरे (पावसाळी अधिवेशन, विधानभवन, मुंबई येथे सोमवार, दिनांक ०५ जुलै, २०२१ पासून सुरु होत आहे. अधिवेशनासंदर्भातील कामकाज प्राथम्यक्रमाने हाताळण्याबाबतच्या सूचना उक्त संदर्भाधिन अनुक्रमांक २ व ३ येथील परिपत्रकान्वये, तसेच, यापूर्वी देखील सर्व विभागांना वेळोवेळी देण्यात आलेल्या आहेत. त्याअनुषंगाने, आता पुनश्च पुढीलप्रमाणे सूचना देण्यात येत आहेत.
१. शासकीय विधेयके :- विधानमंडळाच्या दोन्ही सभागृहांमध्ये शासकीय विधेयकांवर चर्चा होऊन ती संमत होणे, ही बाब अत्यंत महत्त्वाची असून, त्यासंदर्भात विधेयकांवरील चर्चेमध्ये सन्माननीय सदस्यांनी उपस्थित केलेल्या मुद्यांना मा.मंत्री / राज्यमंत्री महोदयांनी समाधानकारक उत्तरे देणे अपेक्षित असते. यास्तव, सादर होणाऱ्या विधेयकांमध्ये समाविष्ट असलेल्या सुधारणेसंबंधात संपूर्ण माहिती असलेली स्वयंस्पष्ट टिप्पणी संबंधित विभागाच्या सचिवांनी संबंधित मा. मंत्री / राज्यमंत्री महोदयांना सभागृहातील चर्चेपूर्वी तयार करुन द्यावी आणि त्याची प्रत मुख्यमंत्री सचिवालयास, तसेच, संसदीय कार्य विभागास माहितीसाठी पाठवावी.
२. औचित्याचे मुद्दे,विशेष उल्लेख, कपात सूचना :- सभागृहात मा. सदस्यांकडून उपस्थित करण्यात येणारे औचित्याचे मुद्दे, कपात सूचना व विशेष उल्लेख यांची उत्तरे सदस्यांना विहित मुदतीत प्राप्त होत नाहीत व त्याबाबत त्यांच्याकडून वारंवार आक्षेप घेण्यात येतात. यास्तव, औचित्याचे मुद्दे, कपात सूचना व विशेष उल्लेख यांची उत्तरे मा. सदस्यांना विहीत कालमर्यादेतच पाठविण्यात यावीत. तसेच, अतारांकीत प्रश्नांची उत्तरे विहित मुदतीत विधानमंडळ सचिवालयाकडे पाठवावीत. त्या अनुषंगाने विधानसभेच्या "सभागृहाच्या पटलावर कागदपत्रे ठेवण्याबाबत" च्या तदर्थ समितीच्या बैठकीत गांभिर्याने दखल घेतली असल्यामुळे, उपरोक्त बाबींसंदर्भातील कार्यवाही प्राधान्याने व विहीत समयमर्यादेतच करावी. तसेच विद्यमान अधिवेशनामध्ये प्राप्त झालेल्या उपरोक्त बाबींची माहिती सोबतच्या विवरणपत्र - २ मध्ये
# Page 2
शासन परिपत्रक क्रमांकः विमंअ-२०२१/प्र.क्र.७२/पाच
अधिवेशनाच्या समाप्तीच्या घोषणेनंतर लगेचच संसदीय कार्य विभागास पाठवावी. कपात सूचनांसंदर्भातील माहिती वित्त विभागाकडून संकलीत केली जात असल्याने, कपात सूचनांबाबतची माहिती वित्त विभागाच्या अर्थसंकल्प-३ शाखेस निश्चितपणे पाठविण्यात यावी व त्याची नोंद ई-समिक्षा प्रणालीवर बिनचूक घेण्यात येईल याची दक्षता घेण्यात यावी.
३. अशासकीय कामकाज :- संसदीय कार्य विभागाच्या संदर्भाधीन दि. २ डिसेंबर १९९८ च्या शासन निर्णयातील सूचना क्र. १५ अन्वये अशासकीय विधेयके / ठरावासंदर्भात कार्यपद्धती विषद करण्यात आली आहे. सदर कार्यपद्धतीमध्ये नमूद केलेल्या सूचनांनुसार कार्यवाही होईल याची दक्षता सर्व विभागांनी घ्यावी. या संदर्भात नमूद करण्यात येते की, जे अशासकीय कामकाज (विधेयके/ठराव) नियोजित दिवशी न होता ते कामकाज त्याच अधिवेशनात अन्य दिवशी दर्शविण्यात आल्यास आणि ज्या विधेयक / ठरावासंदर्भात मंत्रिमंडळाचा निर्णय घेण्यात आला असेल अशा विधेयक / ठरावाच्या मूळ प्रस्तावामध्ये तथ्य आणि तपशिलामध्ये कोणताही बदल झालेला नसल्यास आणि मंत्रिमंडळासमोर पूर्वी नेण्यात आलेल्या प्रस्ताव व तपशीलात कोणताही बदल करणे आवश्यक नसल्यास, अशा विधेयक / ठरावासंदर्भातील प्रस्ताव पुनश्च: मंत्रिमंडळाच्या मान्यतेसाठी सादर करण्याची आवश्यकता राहणार नाही.
४. वार्षिक अहवाल :- शासन परिपत्रक, संसदीय कार्य विभाग, क्रमांक विमंअ-२००८/प्र.क्र.५९/ पाच, दिनांक १५ सप्टेंबर २००८ अन्वये दिलेल्या सूचनांनुसार, शासनाचे अंगीकृत व्यवसाय, मंडळे, महामंडळे, स्वायत्त संस्था इत्यादींचे वार्षिक अहवाल विहित कार्यपद्धती अनुसरुन व विहित मुदतीतच विधानमंडळाला सादर करण्याची दक्षता घेण्यात यावी. या संदर्भात "सभागृहाच्या पटलावर कागदपत्रे ठेवण्याबाबत" च्या विधानसभेच्या तदर्थ समितीच्या बैठकींमध्ये गांभीर्याने दखल घेतली जात असल्यामुळे, सर्व सबंधित विभागांनी त्यांच्याशी संबंधित मंडळे, महामंडळे, उपक्रम, स्वायत्त संस्था इत्यादींचे वार्षिक अहवाल सभागृहाच्या पटलावर ठेवण्याबाबत उचित कार्यवाही प्राधान्याने करावी आणि अहवाल सादर करण्यास विलंब झाला असल्यास, त्याची कारणे विधानमंडळ सचिवालयास कळविण्यात यावीत.
५. सभागृहातील मुद्दे / आश्वासने / निदेश यांची नोंद :- विधानसभा आणि विधानपरिषद या दोन्ही सभागृहांच्या कामकाजामध्ये सन्माननीय सदस्यांद्वारे कोणत्याही विभागाचा मुद्दा केव्हाही उपस्थित होऊ शकतो आणि त्याअनुषंगाने मा.पीठासीन अधिकाऱ्यांकडून कार्यवाहीसाठी निदेश दिले जातात. यास्तव, सदर निदेशानुसार शिघ्रतेने कार्यवाही करण्यासाठी सर्व विभागांना अशा सूचना देण्यात येत आहेत की, त्यांनी विधानसभा आणि विधानपरिषद या दोन्ही सभागृहांच्या गॅलरीमध्ये त्यांच्या विभागाचे जे अधिकारी रोज उपस्थित राहतील, त्यांना सदरहू मुद्दे, त्यासंदर्भात मा.पीठासीन अधिकाऱ्यांनी दिलेले निदेश, तसेच, मा.मंत्रीमहोदयांनी सभागृहात दिलेली आश्वासने यांची नोंद घेण्याबाबत व त्यासंबंधीची माहिती त्यांच्या विभागाच्या संबंधित कार्यासनांच्या अधिकाऱ्यांना त्याच दिवशी कळविण्याबाबत निदेश द्यावेत, जेणेकरुन संबंधितांना पुढील कार्यवाही विनाविलंब करता येईल.
पृष्ठ ३ पैकी २
# Page 3
शासन परिपत्रक क्रमांकः विमंअ-२०२१/प्र.क्र.७२/पाच
६. उपरोक्त सूचनांनुसार सर्व मंत्रालयीन विभागांनी विधानमंडळ कामकाजाकडे कृपया गांभिर्याने आणि सर्व प्राथम्याने लक्ष द्यावे व सन्माननीय सदस्यांकडून विविध आयुधांद्वारे उपस्थित करण्यात आलेल्या बाबींची उत्तरे सुसंगत, परिपूर्ण आणि सर्वसमावेशक असतील, तसेच सदर उत्तरे विहित मुदतीतच विधानमंडळ सचिवालयास / संबंधीत सन्माननीय सदस्यांना पाठविली जातील, याची सर्व अधिकाऱ्यांनी कृपया दक्षता घ्यावी.