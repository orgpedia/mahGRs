# Page 1
संसदीय कार्य विभागातील अधिकारी / कर्मचारी यांच्या वयाच्या ५०/५५ व्या वर्षापलिकडे/अर्हताकारी सेवेच्या ३० वर्षानंतर, सेवापुनर्विलोकनाकरिता विभागीय पुनर्विलोकन समिती गठित करणेबाबत.
महाराष्ट्र शासन
संसदीय कार्य विभाग
शासन निर्णय क्रमांकः आस्थापना-०४१९/प्र.क्र.१८९/पाच
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक: २३ ऑक्टोबर, २०१९
वाचा : शासन निर्णय, सामान्य प्रशासन विभाग, क्र.एलपीएल-२०१७/प्र.क्र.२१/का.पंधरा, दिनांक १० जून, २०१९
शासन निर्णय:
महाराष्ट्र नागरी सेवा (निवृत्तीवेतन) नियम, १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचा-यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी, सेवा पुनर्विलोकन करुन त्यांना शासन सेवेतून मुदतपूर्व सेवानिवृत्त करणेबाबत सामान्य प्रशासन विभागाने दि.१०.०६.२०१९ रोजीच्या शासन निर्णयान्वये धोरण निश्चित केले आहे. त्यास अनुसरुन, संसदीय कार्य विभागातील१) गट-अ (राजपत्रित) (वरिष्ठ वेतनश्रेणी) [ग्रेड वेतन ७६०० व त्यापेक्षा अधिक परंतु १०००० पेक्षा कमी] संवर्गातील अधिकारी, २) गट-अ (राजपत्रित) (कनिष्ठ वेतन श्रेणी) [ग्रेड वेतन ७६०० पेक्षा कमी ] संवर्गातील अधिकारी तसेच ३) गट-ब (राजपत्रित) संवर्गातील अधिकारी आणि ४) गट-ब (अराजपत्रित), गट-क व गट-ड यांच्या सेवापुनर्विलोकनाकरिता पुढीलप्रमाणे समिती गठित करण्यात येत आहे:
-----------------------------------------------------
| १ | प्रधान सचिव/सचिव, संसदीय कार्य विभाग | अध्यक्ष |
| २ | सह / उप सचिव, संसदीय कार्य विभाग | सदस्य |
| ३ | श्री.आ.न.वसावे, सह सचिव, विधि व न्याय विभाग | सदस्य |
| ४ | अवर सचिव, संसदीय कार्य विभाग | सदस्य सचिव |
-----------------------------------------------------
सदर समिती त्यांच्या शिफारशी आवश्यकतेनुसार अंतिम निर्णयासाठी समुचित प्राधिका यांना सादर करील.
# Page 2
शासन निर्णय क्रमांकः आस्थापना-०४१९/प्र.क्र.१८९/पाच
२. सामान्य प्रशासन विभागाच्या संदर्भाधीन दिनांक १०.०६.२०१९ रोजीच्या शासन निर्णयामध्ये नमूद केलेल्या कार्यपध्दती व सूचनांनुसार, या विभागातील अधिकारी / कर्मचा-यांची सेवा पुनर्विलोकन करण्याबाबत कार्यवाही करण्यात येईल.