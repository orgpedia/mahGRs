# Page 1
मा. राज्यपाल महोदयांच्या अभिभाषणाच्या प्रतींचे मा.विधानमंडळ सदस्य व इतर मान्यवरांना वाटप करण्यासाठी फोल्डर्सची खरेदी करण्यास प्रशासकीय व वित्तीय मान्यता देण्याबाबत
महाराष्ट्र शासन
संसदीय कार्य विभाग
शासन निर्णय क्रमांक: राअभा ६०२१/प्र.क्र.७/तीन
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२
दिनांक: ५ फेब्रुवारी, २०२१
वाचा : १) शासन निर्णय, संसदीय कार्य विभाग, क्रमांक विविअ-२०११/प्र.क्र.४०/ दोन, दिनांक ३० जानेवारी २०१२ २) शासन निर्णय, उद्योग, ऊर्जा व कामगार विभाग, क्रमांक-भांखस-२०१४/प्र.क्र.८२ भाग३/ उद्योग-४, दिनांक १ डिसेंबर २०१६ ३) शासन निर्णय, उद्योग, ऊर्जा व कामगार विभाग, संकीर्ण-२०१६/प्र.क्र.२१५/उद्योग-४, दिनांक २४ ऑगस्ट २०१७ ४) शासन निर्णय, वित्त विभाग, अर्थसं - २०२० / प्र.क्र.६५ / अर्थ -३, दिनांक ४ मे, २०२०
प्रस्तावना :
महाराष्ट्र विधानमंडळाच्या अर्थसंकल्पीय अधिवेशनाच्या प्रारंभी मा.राज्यपाल महोदय विधानमंडळाच्या दोन्ही सभागृहांच्या सन्माननीय सदस्यांसमोर अभिभाषण करतात. सदर अभिभाषणाच्या प्रती एक्झिक्युटिव्ह फोल्डर्समधून सन्माननीय विधानमंडळ सदस्य व इतर मान्यवरांना पुरविण्याची प्रथा आहे. उक्त फोल्डर्स या विभागाकडून पुरविले जातात. सदर मान्यवरांसाठी फोल्डर्स खरेदी करण्याचा प्रस्ताव या विभागाच्या विचाराधीन आहे.
२. शासनाच्या उद्योग, ऊर्जा व कामगार विभागाच्या संदर्भाधिन अनुक्रमांक ३ येथील शासन निर्णयान्वये गव्हर्नमेंट ई-मार्केटप्लेस या पोर्टलवर वस्तू व सेवा यांची खरेदी करणे विभागांना बंधनकारक करण्यात आले आहे.
तथापि, सदर फोल्डर्स हे विधानमंडळाचे मा. पीठासन अधिकारी, मा. विधानमंडळ सदस्य व इतर मान्यवरांना
देण्यात येत असल्यामुळे त्यांच्या दर्जाबाबत काळजी घेणे अनिवार्य ठरते. गव्हर्नमेंट ई-मार्केटप्लेस मार्फत खरेदी प्रक्रियेत फोल्डर्स प्रत्यक्ष पाहण्याची सुविधा उपलब्ध नाही. प्रस्तुत फोल्डर्स हे मान्यवरांना द्यावयाचे असल्याने, त्याची अंतिम निवड ही फोल्डर्सची प्रत्यक्ष पाहणी करुन केली जाते. गव्हर्नमेंट ई-मार्केटप्लेस पोर्टलवरुन नमुना फोल्डर उपलब्ध करुन घेण्याची सुविधा नसल्याने त्याचा दर्जा, रुप व आकारमान प्रत्यक्षपणे तपासण्याची संधी उपलब्ध होत नाही. या पार्श्वभूमीवर उद्योग, ऊर्जा व कामगार विभागाच्या संदर्भाधिन अनुक्रमांक २ येथील दिनांक १ डिसेंबर २०१६ च्या शासन निर्णयांतर्गत तरतुदीनुसार (परिच्छेद ३.२.३) दरपत्रकाच्या आधारे “एक विशेष बाब”
# Page 2
शासन निर्णय क्रमांकः राअभा ६०२१/प्र.क्र.७/तीन
म्हणून खरेदी करण्यास मान्यता देण्याचा प्रस्ताव उद्योग, उर्जा व कामगार विभागास पाठविण्यात आला असता त्या विभागाने अनौपचारिक संदर्भ क्रमांक ६/२१ दिनांक १२/०१/२०२१ अन्वये दरपत्रकाच्या आधारे फोल्डर्सची खरेदी करण्यास मान्यता दिली आहे.
३. कोविड–१९ च्या संसर्गामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याच्या अनुषंगाने वित्त विभागाच्या संदर्भाधिन अनुक्रमांक ४ येथील दिनांक ४ मे २०२० च्या शासन निर्णयातील सूचना क्रमांक १२(अ) व १२(ब) अन्वये प्राधान्यक्रम नसलेल्या विभागांच्या खरेदीवर निर्बंध टाकण्यात आले आहेत. सदर निर्बंध शिथील करुन विभागास आवश्यक फोल्डर्स खरेदी करण्यास “एक विशेष
बाब" म्हणून परवानगी देण्याची विनंती वित्त विभागास केली असता, वित्त विभागाने त्यांचा अनौपचारिक संदर्भ क्रमांक ७७/२०२१/व्यय-४ दिनांक ०३/०२/२०२१ अन्वये उक्त शासन निर्णयातील निर्बंध शिथील करुन मा.विधानमंडळ सदस्य व इतर मान्यवरांसाठी फोल्डर्स खरेदी करण्यास मान्यता दिली आहे.
शासन निर्णय :
या विभागाच्या प्रस्तावावर उद्योग, ऊर्जा व कामगार विभागाने आणि वित्त विभागाने दिलेली मान्यता लक्षात घेता, मा.राज्यपालांच्या अभिभाषणाकरीता करावयाच्या फोल्डसची खरेदी संदर्भाधिन अनुक्रमांक २ येथील दिनांक १ डिसेंबर २०१६ च्या शासन निर्णयासोबतच्या शासकीय विभागांनी करावयाच्या कार्यालयीन कार्यपद्धतीच्या सुधारित नियमपुस्तिकेतील परिच्छेद क्रमांक ३.२.३ नुसार दरपत्रकाच्या आधारे विहित कार्यपद्धती अवलंबून करण्याचा निर्णय शासनाने घेतला आहे.
२. त्यानुषंगाने मा.राज्यपाल महोदयांच्या अभिभाषणाच्या प्रतींचे वाटप करण्यासाठी एक्झिक्युटिव्ह फोल्डर्सची खरेदी ही उद्योग, ऊर्जा व कामगार विभागाच्या संदर्भाधिन अनुक्रमांक २ येथील शासन निर्णयातील तरतुदीतील परिच्छेद क्रमांक ३.२.३ नुसार दरपत्रकाच्या आधारे करण्यास या शासन निर्णयाद्वारे प्रशासकीय व वित्तीय मान्यता देण्यात येत आहे.
३. सदर खर्च संसदीय कार्य विभागाच्या ' मागणी क्रमांक - पी - १, मुख्यलेखाशिर्ष २०५२ - सचिवालय - सर्वसाधारण सेवा, ०९० – सचिवालय, (००)(०१) संसदीय कार्य विभाग (अनिवार्य), संकेतांक (२०५२ ०२६८), १३, कार्यालयीन खर्च या लेखाशिर्षाखालील सन २०२०-२१ या आर्थिक वर्षाच्या मंजूर अनुदानातून भागविण्यात यावा.
४. शासन निर्णय, संसदीय कार्य विभाग क्रमांक विविअ-२०११/प्र.क्र.४०/दोन, दिनांक ३० जानेवारी, २०१२ अन्वये वित्तीय अधिकार नियम पुस्तिका १९७८ च्या भाग पहिला, उपविभाग दोन खालील महाराष्ट्र आकस्मिक खर्च नियम, १९६५ अन्वये प्रदान करण्यात आलेल्या वित्तीय अधिकारातील अनुक्रमांक १ येथील नियम क्रमांक ७ मध्ये बदल करण्यात आला आहे. त्यानुसार फोल्डर्स खरेदीसाठी रु.२,७५,०००/- इतक्या मर्यादेपर्यंतच्या खर्चास मंजूरी देण्याचे अधिकार सचिव, संसदीय कार्य विभाग यांना प्रदान करण्यात आले आहेत. सदर अधिकारानूसार प्रस्तुत मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः राअभा ६०२१/प्र.क्र.७/तीन