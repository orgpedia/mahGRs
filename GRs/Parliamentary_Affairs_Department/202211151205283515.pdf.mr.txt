# Page 1
महाराष्ट्र विधानमंडळाच्या विद्यमान सदस्यांच्या स्वीय सहायकाच्या ठराविक वेतनात वाढ करणेबाबत.
महाराष्ट्र शासन
संसदीय कार्य विभाग
शासन निर्णय क्रमांक : सुविधा-२०२२/प्र.क्र. २० / दोन,
मंत्रालय, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- १५ नोव्हेंबर, २०२२.
प्रस्तावना : महाराष्ट्र विधानपरिषद (सभापती आणि उप सभापती) आणि महाराष्ट्र विधानसभा अध्यक्ष आणि उपाध्यक्ष) यांचे वेतन व भत्ते अधिनियम, १९५६ [कलम १२ ब (१)], महाराष्ट्र मंत्र्याचे वेतन आणि भत्ते अधिनियम, १९५६ [कलम १० क ( १ ) ], महाराष्ट्र विधानमंडळातील विरोधीपक्ष नेत्यांचे वेतन आणि भत्ते अधिनियम, १९७८ [कलम १० अ (१)] आणि महाराष्ट्र विधानमंडळाच्या सदस्यांचे वेतन आणि भत्ते अधिनियम, १९५६" [(कलम ६ (३)] यामध्ये यापूर्वी सन २०१६ चा महाराष्ट्र अधिनियम क्रमांक ३२ अन्वये सुधारणा करून महाराष्ट्र विधानपरिषदेचे सभापती आणि उप सभापती, महाराष्ट्र विधानसभेचे अध्यक्ष आणि उपाध्यक्ष, मा. मंत्री, महाराष्ट्र विधानमंडळातील विरोधी पक्ष नेते आणि महाराष्ट्र विधानमंडळाचे सदस्य ह्या मान्यवरांच्या स्वीय सहायकांच्या ठराविक वेतनात वाढ करून ते ठराविक वेतन रू. १५,०००/- वरून रू. २५,०००/- इतके दिनांक २४.०८.२०१६ पासून करण्यात आले आहे.
आता, महाराष्ट्र विधानपरिषद (सभापती आणि उप सभापती) आणि महाराष्ट्र विधानसभा अध्यक्ष आणि उपाध्यक्ष) यांचे वेतन व भत्ते अधिनियम, १९५६ [कलम १२ ब (१)], महाराष्ट्र मंत्र्याचे वेतन आणि भत्ते अधिनियम, १९५६ [कलम १० क (१)], महाराष्ट्र विधानमंडळातील विरोधीपक्ष नेत्यांचे वेतन आणि भत्ते अधिनियम, १९७८ [कलम १० अ (१)] आणि महाराष्ट्र विधानमंडळाच्या सदस्यांचे वेतन आणि भत्ते अधिनियम, १९५६” [(कलम ६ (३)] या अधिनियमांत “सन २०२२ चा महाराष्ट्र अधिनियम क्रमांक ४४” या अन्वये सुधारणा केली आहे. उक्त सुधारणांनुसार, महाराष्ट्र विधानपरिषदेचे सभापती आणि उप सभापती, महाराष्ट्र विधानसभेचे अध्यक्ष आणि उपाध्यक्ष, मा. मंत्री व राज्यमंत्री, महाराष्ट्र विधानमंडळातील विरोधी पक्ष नेते आणि महाराष्ट्र विधानमंडळाचे सदस्य ह्या मान्यवरांच्या स्वीय सहायकांना शासन वेळोवेळी आदेशाद्वारे निश्चित करेल एवढे ठराविक वेतन देण्यात येईल, अशी तरतूद केली आहे. मा. विधानमंडळ सदस्यांच्या स्वीय सहायकांच्या वेतनात रूपये २५,०००/- ऐवजी रूपये ३०,०००/- प्रतिमाह वाढ करण्यास मंत्रिमंडळाने दिनांक २३.०८.२०२२ रोजीच्या बैठकीत मान्यता दिली आहे. त्याअनुषंगाने स्वीय सहायकांच्या वेतनात वाढ करण्याची बाब शासनाच्या विचाराधिन होती. त्यानुसार शासनाने खालील निर्णय घेतला आहे.
शासन निर्णय : वरील प्रस्तावनेत नमूद केलेल्या पार्श्वभूमीवर, वरील मान्यवरांच्या स्वीय सहायकांना सध्या अनुज्ञेय असलेल्या रुपये २५०००/- प्रतिमाह इतक्या ठराविक वेतनात वाढ करुन ते रुपये ३०,०००/- प्रतिमाह एवढे ठराविक वेतन दिनांक ०१.०४.२०२२ पासून अनुज्ञेय करण्यात येत आहे.
२. सदर सुविधेची अंमलबजावणी महाराष्ट्र विधानमंडळ सचिवालयामार्फत करण्यात येईल आणि सदर सुविधेवर होणारा खर्च हा महाराष्ट्र विधानमंडळ सचिवालयाच्या मंजूर अर्थसंकल्पिय तरतूदीतून भागविण्यात येईल.
३. प्रस्तुत शासन निर्णय वित्त विभागाच्या अनौपचारिक संदर्भ क्रमांक ५०३/व्यय-४, दिनांक १० ऑक्टोबर, २०२२ अन्वये दिलेल्या सहमतीनुसार निर्गमित करण्यात येत आहे.
l
# Page 2
J
शासन निर्णय क्रमांकः सुविधा-२०२२/प्र.क्र. २०/दोन