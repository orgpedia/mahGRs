# Page 1
मंत्रालयीन विभागांनी अन्य विभागांकडून आश्वासनांच्या हस्तांतर प्रस्तावित करण्यात आलेल्या नस्त्यांवर सर्व प्राथम्याने निर्णय घेण्याची कार्यवाही करुन नस्ती मूळ विभागास परत करणेबाबत....
महाराष्ट्र शासन
संसदीय कार्य विभाग
शासन परिपत्रक क्रमांक : विपआ -२०२३/प्र.क्र.३९/चार,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : - २१.०६.२०२३
वाचा :- शासन परिपत्रक सामान्य प्रशासन विभाग क्र. काकाप १८१९/प्र.क्र.२४/१८ (र.व.का.) दि. २०.०५.२०१९ व दि. ०७.०९.२०१९.
-: शासन परिपत्रक :
महाराष्ट्र विधानमंडळाच्या विधानपरिषद व विधानसभा या उभय सभागृहामध्ये
शासनाच्यावतीने मा.मंत्री तसेच, मा. राज्यमंत्री महोदयांकडून देण्यात आलेल्या आश्वासनांची
पूर्तता ९० दिवसांच्या कालवधीत करणे, ही शासनाची वैधानिक जबाबदारी आहे. तथापि, काही
मंत्रालयीन विभागांकडे ९० दिवसांनंतरही बरीच आश्वासने प्रलंबित आहेत. विधानपरिषद
आश्वासन समितीने नुकत्याच आयोजित केलेल्या बैठकीमध्ये सदर आश्वासने प्रलंबित राहण्यामागे
आश्वासनांच्या हस्तांतरणाबाबत विभागांतर्गत कार्यासनात होत असलेली टोलवाटोलवी व
विभागात आश्वासन हस्तांतरणासंदर्भात अन्य विभागांकडून आलेल्या नस्त्यांवर
हस्तांतरणासंदर्भात त्वरीत निर्णय घेण्यात न येणे हे एक प्रमुख कारण असल्याचे निदर्शनास
आले आहे. विधानपरिषद आश्वासन समितीने या संदर्भात नाराजी व्यक्त केली असून
हस्तांतरणासाठी आलेल्या आश्वासनांच्या नस्त्यांवर विभागाच्या सचिवांच्या मान्यतेने त्वरीत
निर्णय घेऊन यासंदर्भातील आश्वासनांची एकही नस्ती प्रलंबित न ठेवण्याच्या सूचना देण्याचे
निर्देश शासनास दिले आहेत. यास्तव, या संदर्भात सर्व विभागांना पुढील प्रमाणे कार्यवाही
करण्याच्या सूचना देण्यात येत आहे.
अ). मंत्रालयीन विभागाच्या सचिवांनी त्यांच्या विभागात अन्य विभागाकडून आश्वासन
हस्तांतरणासंदर्भात आलेल्या प्रलंबित सर्व प्रकरणांची/नस्त्यांची यादी करून तात्काळ
आढावा घ्यावा.
# Page 2
शासन परिपत्रक क्रमांकः विपआ -२०२३/प्र.क्र.३९/चार
ब). मंत्रालयीन विभागांनी ज्या आश्वासनांचे हस्तांतरण मान्य आहेत अशी सर्व प्रकरणे
तात्काळ निकाली काढून १५ दिवसात हस्तांतरण मान्य असल्याचे नमूद करुन सदर सर्व
नस्त्या हस्तांतरण प्रस्तावित करणा-या मूळ विभागास परत कराव्यात.
क) मंत्रालयीन विभागांनी ज्या आश्वासनांचे हस्तांतरण अमान्य आहेत अशा प्रकरणी
हस्तांतरण अमान्य करत असल्याचे त्या समर्थनार्थ सुस्पष्ट अभिप्राय नोंदवून सदर प्रकरणे /
नस्त्या १५ दिवसात हस्तांतरित करणा-या मूळ विभागाकडे परत कराव्यात.
ड) वरीलप्रमाणे मंत्रालयीन विभागांच्या सचिवांनी स्वतः लक्ष घालून त्यांच्या विभागात
अन्य विभागाकडून आश्वासन हस्तांतरणासंदर्भात आलेल्या सर्व प्रकरणी हस्तांतर मान्य
अथवा अमान्य असा निर्णय घेऊन पुढील १५ दिवसांत सर्व प्रकरणे निकाली काढावीत व
विभागात आश्वासन हस्तांतरणासंदर्भातील अन्य विभागाची एकही नस्ती निर्णयाविना
प्रलंबित राहणार नाही याची दक्षता घ्यावी.
इ) तसेच मंत्रालयीन विभागाच्या सचिवांनी त्यांच्या विभागातून अन्य विभागाकडे
आश्वासन हस्तांतरणासंदर्भात प्रस्तावित करण्यात आलेल्या सर्व प्रकरणांची यादी करून
त्याचाही आढावा घ्यावा. व अन्य विभागाकडे हस्तांतरणासंदर्भात प्रस्तावित करण्यात
आलेली प्रकरणे १५ दिवसापेक्षा अधिक कालावधीची असल्यास संबंधित विभागाकडे
पाठपुरावा करून त्यांच्याकडून या संदर्भातील हस्तांतरण मान्य केल्याचे अथवा अमान्य
केल्याचे अभिप्राय १५ दिवसात प्राप्त करून घ्यावेत. वारंवार पाठपुरावा करूनही संबंधित
विभागाकडून हस्तांतरणा संदर्भात निर्णय प्राप्त होत नसल्यास वरील बाब संबंधित विभागाने
सामान्य प्रशासन विभाग, रचना व कार्य यांच्या निदर्शनास आणावी व सामान्य प्रशासन
विभाग, रचना व कार्य यांचा हस्तांतरणासंदर्भात अधिनिर्णय प्राप्त करून घेऊन तसे
संसदीय कार्य विभागास कळवावे.
२. यास्तव, सर्व मंत्रालयीन विभाग व विभागाच्या सचिवांनी वरील सूचनांचे
काटेकोरपणे पालन करून पुढील कार्यवाही करावी.
पृष्ठ ३ पैकी २
# Page 3
शासन परिपत्रक क्रमांकः विपआ -२०२३/प्र.क्र.३९/चार