# Page 1
जनहित याचिका क्र.१०३००/२०२१ श्री. रतन सोली लुथ विरुध्द महाराष्ट्र शासन या न्यायालयीन प्रकरणामध्ये नियुक्त विशेष समुपदेशी यांची फी अदा करणेबाबत....
महाराष्ट्र शासन
संसदीय कार्य विभाग
शासन निर्णय क्रमांकः याचिका-२०२१/प्र.क्र.९५/पाच
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २५ ऑगस्ट, २०२१
वाचा : १) विधि व न्याय विभागाचे पत्र क्र.३१४/२०२१/ई, दिनांक २९.०६.२०२१ २) वित्त विभाग, शासन निर्णय क्रमांक विअप्र-२०१५/प्र.क्र.२१/२०१५/विनियम, दि.२९.०७.२०१५ ३) वित्त विभाग, शासन निर्णय क्रमांक विअप्र-२०१५/प्र.क्र.२१/२०१५/विनियम, दि.१६.०६.२०१७
प्रस्तावना :
श्री.रतन सोली लुथ यांनी, मा. राज्यपाल महोदयांनी विधानपरिषदेवर नामनिर्देशनाने नियुक्त करावयाच्या १२ सदस्यांच्या संदर्भात मुंबई उच्च न्यायालय येथे जनहित याचिका क्रमांक १०३००/ २०२१ दाखल केली होती. सदर जनहित याचिकेमध्ये महाराष्ट्र शासनास प्रतिवादी करण्यात आले होते. प्रस्तुत याचिकेमध्ये शासनाची बाजू मांडण्यासाठी उपरोक्त संदर्भाधीन १ येथील पत्रान्वये, श्री.रफिक अहमद दादा, विशेष समुपदेशी, उच्च न्यायालय, मुंबई यांची नियुक्ती करण्यात आली होती.
प्रस्तुत जनहित याचिकेमध्ये श्री. रफिक अहमद दादा, विशेष समुपदेशी यांनी शासनाची बाजू मांडली असून, त्यासाठी त्यांचेकडून आकारण्यात आलेले व्यावसायिक शुल्क अदा करण्याची बाब शासनाच्या विचाराधीन होती.
शासन निर्णय :
मुंबई उच्च न्यायालय येथे दाखल करण्यात आलेल्या जनहित याचिका क्रमांक १०३००/ २०२१ मध्ये, मा. उच्च न्यायालयासमोर दिनांक १२.०७.२०२१ व दिनांक १६.०७.२०२१ रोजी झालेल्या सुनावणीच्या वेळी शासनाची बाजू मांडण्यासाठी, श्री. रफिक अहमद दादा, विशेष समुपदेशी यांच्याकडून आकारण्यात आलेल्या व्यावसायिक शुल्काची रक्कम अदा करण्याची विनंती आस्थापना अधिकारी, सरकारी वकिलांचे कार्यालय, उच्च न्यायालय, मुंबई यांच्या दि. १९.०७.२०२१ व
# Page 2
शासन निर्णय क्रमांकः याचिका-२०२१/प्र.क्र.९५/पाच
दि. २२.०७.२०२१ रोजीच्या पत्रान्वये करण्यात आली आहे. त्यानुसार शुल्काचे देयक क्र. २०२१ २२/१५३०, दिनांक १३.०७.२०२१ रक्कम रु. ४ लाख व देयक क्र.२०२१-२२/१५३७, दिनांक १९.०७.२०२१ रक्कम रु. ४ लाख अशी एकूण दोन देयकांची रक्कम रुपये रु.८,००,०००/- (रुपये आठ लाख फक्त) व्यावसायिक शुल्क (वकील फी) अदा करण्यास शासन मंजूरी देण्यात येत आहे.
सदर रकमेवर नियमानुसार विहीत केलेला आयकर व त्यावरील शैक्षणिक उपकर वजाती करुन, त्यांना उर्वरित रक्कम अदा करण्यात यावी. त्यासंबंधीची रक्कम त्यांच्या स्टेट बँक ऑफ इंडियाच्या खाते क्र.१०१६२७७८९६८, शाखा व IFSC कोड क्र. SBIN०००६९९४ या खात्यावर जमा करण्यात यावी. त्यांचा पॅन क्रमांक (AABPD७०७३M) असा आहे.
सदर बाबीवर होणारा खर्च “मागणी क्रमांक पी-१ (०९० २०५२, सेक्रेटरिएट-सर्वसाधारण सेवा) ०९०-सचिवालय (००)(०१) संसदीय कार्य विभाग (संकेतांक २०५२०२६८) दत्तमत/योजनेत्तर,
२८-व्यावसायिक सेवा” या लेखाशिर्षाखाली सन २०२१-२२ मधील मंजूर निधीतून भागविण्यात यावा.
सदर शासन निर्णय, वित्त विभागाच्या वित्तीय अधिकार नियम पुस्तिका १९७६, भाग पहिला, उपविभाग-२ अनुक्रमांक ४९ नियम क्रमांक १६६-अ अन्वये प्रशासकीय विभागांना प्रदान करण्यात आलेल्या अधिकारांतर्गत निर्गमित करण्यात येत आहे.
# Page 3