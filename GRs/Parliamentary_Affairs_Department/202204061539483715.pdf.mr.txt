# Page 1
संसदीय कार्य विभागातील पदांचा सुधारीत आकृतीबंध निश्चित करणेबाबत...
महाराष्ट्र शासन
संसदीय कार्य विभाग
शासन निर्णय क्रमांक: आस्था-२०१६/प्र.क्र.२७/पाच
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: ०६ एप्रिल, २०२२
संदर्भ:-१) शासन निर्णय, संसदीय कार्य विभाग क्रमांकः आस्थापना -२०१०/प्र.क्र.५/पाच, दि. २८.०२.२०१२ २) शासन निर्णय, सामान्य प्रशासन विभाग क्रमांकः साप्रआ-१०१५/प्र.क्र.१०१४/१९, दि. ८ जानेवारी, २०१६ ३) शासन निर्णय, वित्त विभाग क्रमांकः पदनि-२०१६/प्र.क्र.८/१६/विसु-१, दि.११ फेब्रुवारी, २०१६ ४) शासन निर्णय, वित्त विभाग क्रमांकः पदनि-०६१७/प्र.क्र.२०/आपुक-१, दि.२९ जून, २०१७ ५) वित्त विभागाचे पृष्ठांकन क्र. पदनि-२०२१/प्र.क्र.५५/२१/आपुक, दि.२३.०९.२०२१ सोबतचे उच्चस्तरीय सचिव समितीच्या दि.२६.०८.२०२१ रोजीच्या बैठकीचे इतिवृत्त प्रस्तावना :
संसदीय कार्य विभागाच्या संदर्भ क्र.१ येथील शासन निर्णयान्वये या विभागासाठी एकूण
३७ पदे मंजूर आहेत. संदर्भ क्र.३ येथील दिनांक ११ फेब्रुवारी, २०१६ रोजीच्या शासन निर्णयान्वये
प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारीत आकृतीबंध निश्चित करण्याबाबत निर्देश देण्यात आले आहेत. तसेच संदर्भ क्रमांक ४
येथील दिनांक २९ जून, २०१७ रोजीच्या शासन परिपत्रकान्वये सुधारीत आकृतीबंध निश्चित
करण्यासाठी मार्गदर्शक सूचना निर्गमित करण्यात आलेल्या आहेत. मा. मुख्य सचिव यांच्या अध्यक्षतेखाली दिनांक २६.०८.२०२१ रोजी झालेल्या उच्च्चस्तरीय सचिव समितीच्या बैठकीत,
संसदीय कार्य विभागातील एकूण ३७ पदांचा सुधारीत आकृतीबंध मंजूर करण्याचा प्रस्ताव विचारार्थ सादर करण्यात आला होता. सदरहू बैठकीचे इतिवृत्त संदर्भ क्र.५ येथील
पृष्ठांकनासोबत विभागास प्राप्त झाले असून संसदीय कार्य विभागातील ३० नियमित +
बाह्ययंत्रणेव्दारे घ्यावयाच्या एकूण ७ मनुष्यबळाच्या मर्यादेत बाह्ययंत्रणेच्या सेवा अशा सुधारीत
# Page 2
शासन निर्णय क्रमांकः आस्था-२०१६/प्र.क्र.२७/पाच
आकृतीबंधास मान्यता देण्यात आली आहे. त्यानुसार संसदीय कार्य विभागातील पदांचा आढावा
घेऊन सुधारीत आकृतीबंध मंजूर करण्याची बाब शासनाच्या विचाराधीन होती.
शासन निर्णय:
सोबतच्या विवरणपत्र 'अ' व 'ब' मध्ये दर्शविल्याप्रमाणे, संसदीय कार्य विभागातील
३० नियमित पदे + बाह्ययंत्रणेव्दारे घ्यावयाच्या ७ मनुष्यबळाच्या सेवा या पदांच्या सुधारीत आकृतीबंधास याव्दारे मान्यता देण्यात येत आहे. विवरणपत्र ‘अ’ मधील अनुक्रमांक १० ते १३ येथे दर्शविण्यात आलेली पदे मृत संवर्ग घोषित करण्यात येत आहेत. अनुक्रमांक १० ते १३
येथील मृत संवर्गात सध्या जेवढे कर्मचारी कार्यरत असतील तेवढी पदे अधिसंख्य समजण्यात
यावीत. अधिसंख्य म्हणून ठरविण्यात आलेल्या पदावरील व्यक्तींच्या सेवानिवृत्ती किंवा अन्य
कारणामुळे ते पद रिक्त झाल्यनंतर सदरचे पद रद्द होईल. विवरणपत्र ‘ब’ मध्ये दर्शविल्याप्रमाणे
७ मनुष्यबळ संखेच्या मर्यादेत बाह्ययंत्रणेव्दारे सेवा घेण्यास मान्यता देण्यात येत आहे. सध्या अधिसंख्य म्हणून कार्यरत असलेली पदे वगळून उर्वरित मनुष्यबळाच्या सेवा बाह्ययंत्रणेकडून घेण्यात याव्यात.
२. सदर शासन निर्णय, वित्त विभागाच्या संदर्भाधीन अ.क्र.५ येथील पृष्ठांकनान्वये प्राप्त
झालेल्या इतिवृत्तामध्ये नमूद केलेल्या उच्चस्तरीय सचिव समितीच्या मान्यतेनुसार तसेच वित्त
विभागाच्या अनौपचारीक संदर्भ क्र. ४९ / आपुक, दि. २९.०३.२०२२ अन्वये दिलेल्या सहमतीने निर्गमित करण्यात येत आहे.
# Page 3
# Page 4