# Page 1
महाराष्ट्र विधानमंडळाच्या विद्यमान सदस्यांच्या वाहन चालकाच्या ठराविक वेतनात वाढ करणेबाबत.
महाराष्ट्र शासन
संसदीय कार्य विभाग
शासन निर्णय क्रमांक : सुविधा-२०२२/प्र.क्र. २०/दोन,
मंत्रालय, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- १५ नोव्हेंबर, २०२२.
वाचा :- शासन निर्णय, सं. का. वि. क्र. सुविधा- २०१९/ प्र. क्र. ५८/ दोन, दिनांक ११ जानेवारी, २०२१.
प्रस्तावना :
महाराष्ट्र विधान मंडळ सदस्यांचे वेतन व भत्ते अधिनियम, १९५६ च्या कलम ६ (६) मधील तरतुदीनुसार संदर्भाधीन शासन निर्णयान्वये महाराष्ट्र विधानमंडळाच्या विद्यमान सदस्यांना त्यांच्या पदाची कार्ये अधिक परिणामकारकपणे पार पाडता यावीत यासाठी वाहन चालकाच्या सुविधेसाठी रूपये १५०००/- प्रतिमाह एवढे ठराविक वेतन संदर्भाधिन दिनांक ११ जानेवारी, २०२१ च्या शासन निर्णयान्वये, दिनांक ०१ जानेवारी, २०२१ पासून अनुज्ञेय करण्यात आले आहे. वाहन चालकांच्या वेतनात रूपये १५,०००/- ऐवजी रूपये २०,०००/- प्रतिमाह वाढ करण्यास मंत्रिमंडळाने दिनांक २३.०८.२०२२ रोजीच्या बैठकीत मान्यता दिली आहे.
त्याअनुषंगाने सदर वाहन चालकांच्या ठराविक वेतनात वाढ करण्याची बाब शासनाच्या विचाराधीन होती.
त्याअनुषंगाने खालीलप्रमाणे निर्णय घेण्यात येत आहे.
शासन निर्णय
वरील प्रस्तावनेत नमूद केलेल्या पार्श्वभूमीवर विधानमंडळाच्या विद्यमान सदस्यांच्या वाहन चालकांना सध्या असलेल्या रुपये १५०००/- प्रतिमाह इतक्या ठराविक वेतनात वाढ करुन ते रुपये २०,०००/- प्रतिमाह एवढे वेतन दिनांक ०१.०४.२०२२ पासून अनुज्ञेय करण्यात येत आहे.
२. विधानमंडळ सदस्यांकडून नियुक्त करावयाच्या वाहन चालकास महाराष्ट्र विधानमंडळ सदस्य (वाहन चालकांची नेमणूक) नियम, २०२१ लागू राहतील.
३. सदर सुविधेची अंमलबजावणी महाराष्ट्र विधानमंडळ सचिवालयामार्फत करण्यात येईल आणि सदर सुविधेवर होणारा खर्च हा महाराष्ट्र विधानमंडळ सचिवालयाच्या मंजूर अर्थसंकल्पिय तरतूदीतून भागविण्यात येईल.
४. प्रस्तुत शासन निर्णय वित्त विभागाच्या अनौपचारीक संदर्भ क्रमांक ५०३/व्यय-४, दिनांक १० ऑक्टोबर, २०२२ अन्वये दिलेल्या सहमतीनुसार निर्गमित करण्यात येत आहे.
# Page 2