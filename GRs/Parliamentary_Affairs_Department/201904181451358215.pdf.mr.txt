# Page 1
संसदीय कार्य विभागातील गट-ब अराजपत्रित, गट-क व गट-ड मधील कर्मचा-यांना तीन लाभांच्या सुधारीत सेवांतर्गत आश्वासित प्रगती योजनेंतर्गत वरिष्ठ वेतनश्रेणीचा लाभ अनुज्ञेय ठरविण्याकरिता विभागीय पदोन्नती समिती स्थापन करण्याबाबत.
महाराष्ट्र शासन
संसदीय कार्य विभाग
शासन निर्णय क्रमांकः आस्थापना-०४१९/प्र.क्र.७५/पाच
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक::- १८ एप्रिल, २०१९
प्रस्तावना : संसदीय कार्य विभागातील गट-ब अराजपत्रित, गट-क व गट-ड मधील कर्मचा-यांना तीन लाभांच्या सुधारीत सेवांतर्गत आश्वासित प्रगती योजनेंतर्गत वरिष्ठ वेतनश्रेणीचा लाभ अनुज्ञेय ठरविण्यासाठी विभागीय पदोन्नती समितीची स्थापना करण्याची बाब विचाराधीन होती.
शासन निर्णय: संसदीय कार्य विभागातील गट-ब अराजपत्रित, गट-क व गट ड संवर्गातील कर्मचा-यांना तीन लाभांच्या सुधारीत सेवांतर्गत आश्वासित प्रगती योजनेंतर्गत वरिष्ठ वेतनश्रेणीचा लाभ अनुज्ञेय ठरविण्यासाठी संसदीय कार्य विभागासाठी खालीलप्रमाणे विभागीय पदोन्नती समितीची स्थापना करण्यात येत आहे:
---------------------------------------------------------
| १. | सहसचिव/उप सचिव, संसदीय कार्य विभाग | अध्यक्ष |
| २. | अवर सचिव, संसदीय कार्य विभाग | सदस्य |
| ३. | कक्ष अधिकारी (मागासवर्गीयांचे प्रतिनिधी) | सदस्य |
| ४. | कक्ष अधिकारी (का.पाच), संसदीय कार्य विभाग | सदस्य सचिव |
---------------------------------------------------------
सातव्या वेतन आयोगानुसार, १०, २०, ३० वर्षाच्या सेवेनंतर तीन लाभांच्या सुधारित सेवांतर्गत आश्वासित प्रगती योजनेअंतर्गत, कर्मचा-यांस लाभ देण्यासाठी, पदोन्नतीच्या पदाकरीता विहीत केलेली अर्हता, जेष्ठता, पात्रता, अर्हता परीक्षा, विभागीय परीक्षा उत्तीर्ण असणे, गोपनीय अहवालाची प्रतवारी, विभागीय चौकशी व न्यायिक प्रकरण प्रलंबित नसणे ( शासन निर्णय सा.प्र.वि. दि. १५.१२.२०१७ नुसार) यथास्थिती जातीवैधता प्रमाणपत्र उपलब्ध असणे, अशा पदोन्नतीच्या कार्यपध्दतीनुसार प्रस्तावांची छाननी करण्याची कार्यवाही उपरोक्त समितीकडून करण्यात येईल व छाननीअंती कर्मचा-यास लाभ देण्यासंदर्भात आवश्यक ती शिफारस सदर समिती करेल.
# Page 2
शासन निर्णय क्रमांकः आस्थापना-०४१९/प्र.क्र.७५/पाच