# Page 1
संसदीय कार्य विभागासाठी ३ दूरचित्रवाणी संच खरेदी करण्यास प्रशासकीय (वित्तिय मान्यता धरुन) मान्यता देण्याबाबत.
महाराष्ट्र शासन
संसदीय कार्य विभाग
शासन निर्णय क्रमांक: विमंअ २०१७/प्र.क्र.६४/तीन
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:०४ डिसेंबर, २०१८
वाचा : १) शासन निर्णय, उद्योग, ऊर्जा व कामगार विभाग, क्रमांक-भांखस-२०१४/प्र.क्र.८२ भाग३/ उद्योग-४, दिनांक १ डिसेंबर २०१६ २) शासन निर्णय, उद्योग, ऊर्जा व कामगार विभाग, संकीर्ण-२०१६/प्र.क्र.२१५/उद्योग-४, दिनांक २४ ऑगस्ट २०१७ ३) कार्यालयीन आदेश, संसदीय कार्य विभाग, क्रमांक राअभा ६०१८ / प्र.क्र.२ / तीन, दिनांक ३ ऑगस्ट २०१८
प्रस्तावना :
या विभागाकडून महाराष्ट्र विधानमंडळ सचिवालय व मंत्रालयीन प्रशासकीय विभाग यांच्या दरम्यान विधानमंडळाच्या अधिवेशनाशी संबंधीत कामकाजाच्या समन्वयाचे काम हाताळण्यात येते.
विधानमंडळ अधिवेशनाच्या कामकाजाचे प्रक्षेपण विनाव्यत्यय व सुस्पष्टपणे अवलोकन करण्यासाठी या विभागासाठी ३ दूरचित्रवाणी संच खरेदी करण्याचा प्रस्ताव या विभागाच्या विचाराधीन आहे. संसदीय कार्य विभागास विधानमंडळाच्या अधिवेशनाच्या कामाच्या स्वरूपानुसार दूरचित्रवाणी संचाची गरज विचारात घेऊन विधानभवनातील सचिव, संसदीय कार्य विभाग यांच्या दालनात तसेच विधानसभा व विधानपरिषद सभागृहातील थेट प्रेक्षपण अवलोकन करावयाच्या या विभागाच्या दोन दालनात प्रत्येकी एक अशा एकूण तीन दूरचित्रवाणी संच खरेदीस “विशेष बाब” म्हणून सामान्य प्रशासन विभागाने त्यांच्या अनौपचारिक संदर्भ ९१/२०१७/२२ दि. १९/८/२०१७ अन्वये मान्यता दिली आहे. दूरचित्रवाणी संच खरेदी प्रक्रिया पार पाडण्यासाठी शासनाच्या उद्योग, ऊर्जा व कामगार विभागाच्या संदर्भाधिन अनुक्रमांक १ व २ येथील शासन निर्णयान्वये निर्गमित करण्यात आलेल्या मार्गदर्शक सूचनांनुसार केंद्र शासनाच्या गव्हर्नमेंट ई-मार्केटप्लेस या पोर्टलवर या विभागाची खरेदीदार विभाग म्हणून नोंदणी करण्यात आली आहे. तसेच संदर्भाधिन अनुक्रमांक ३ येथील आदेशान्वये विभागासाठी खरेदी अधिकारी तथा वस्तु ताब्यात घेणारा (Consignee) अधिकारी, आहरण व संवितरण अधिकारी व पडताळणी अधिकारी यांची नेमणूक करण्यात आली आहे. अशाप्रकारे उद्योग, ऊर्जा व कामगार विभागाने निश्चित केलेल्या धोरणाच्या अधीन राहून संसदीय कार्य विभागासाठी आवश्यक असलेल्या ३ दूरचित्रवाणी संचाची खरेदी प्रक्रिया पूर्ण करावयाची आहे. त्यासाठी प्रशासकीय व वित्तीय मान्यता देण्याची बाब शासनाच्या विचाराधीन आहे.
शासन निर्णय : उपरोक्त प्रस्तावनेत नमूद केलेल्या पार्श्वभूमीवर संसदीय कार्य विभागाच्या विधानमंडळ अधिवेशनाच्या कामकाजाशी निगडीत कामाचे स्वरुप विचारात घेता, संसदीय कार्य विभागासाठी ३ दूरचित्रवाणी संच खाली नमूद केलेल्या लेखाशिर्षाखाली सन २०१८-२०१९ या वित्तीय वर्षासाठी
# Page 2
शासन निर्णय क्रमांक: विमंअ २०१७/प्र.क्र.६४/तीन
उपलब्ध असलेल्या मंजूर निधीच्या मर्यादेत खरेदी करण्यास याव्दारे प्रशासकीय व वित्तीय मान्यता देण्यात येत आहे.
२. उक्त खरेदीसाठी होणारा खर्च “मागणी क्रमांक - पी - १, मुख्यलेखाशिर्ष २०५२ – सचिवालय सर्वसाधारण सेवा, ०९० - सचिवालय, (००)(०१) संसदीय कार्य विभाग (अनिवार्य), संकेतांक (२०५२ ०२६८), १३, कार्यालयीन खर्च” या लेखाशिर्षाखालील सन २०१८-१९ या आर्थिक वर्षाच्या मंजूर अनुदानातून भागविण्यात यावा.
३. सदर शासन निर्णय, वित्त विभाग शासन निर्णय क्रमांक विअप्र २०१३/प्र.क्र.३०/१३/ विनियम, भाग-२ दिनांक १७ एप्रिल २०१५ सोबतच्या परिशिष्टातील वित्तीय अधिकार नियमपुस्तिका १९७८ च्या भाग - पहिला, उपविभाग तीन मधील अनुक्रमांक ४, नियम क्रमांक २७(२) अन्वये योजनेला किंवा प्रस्तावाला प्रशासकीय (वित्तीय मंजूरी धरुन) मान्यता देण्यास प्रशासकीय विभागाला प्रदान केलेल्या वित्तीय अधिकारानानुसार निर्गमित करण्यात येत आहे.