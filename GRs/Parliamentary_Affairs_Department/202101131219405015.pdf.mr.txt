# Page 1
महाराष्ट्र विधानमंडळाच्या विद्यमान सदस्यांना वाहन चालकाच्या सुविधेसाठी मानधन देणेबाबत.
महाराष्ट्र शासन
संसदीय कार्य विभाग
शासन निर्णय क्रमांक : सुविधा-२०१९/प्र.क्र. ५८ / दोन,
मंत्रालय, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- ११ जानेवारी, २०२१.
प्रस्तावना : महाराष्ट्र विधान मंडळ सदस्यांचे वेतन व भत्ते अधिनियम, १९५६ यामध्ये आणखी सुधारणा
करण्यासाठीचे “ सन २०२० चे विधानसभा विधेयक क्रमांक-२९ ” हे विधानमंडळाच्या दोन्ही सभागृहांनी दिनांक
१२ मार्च, २०२० रोजी संमत केले आहे आणि त्यानुसार सन २०२० चा महाराष्ट्र अधिनियम क्रमांक १६ मा.
राज्यपाल महोदयांच्या संमतीनंतर दिनांक १८ मार्च, २०२० रोजी शासन राजपत्रात प्रसिध्द करण्यात आला
आहे. अधिनियमात केलेल्या सुधारणेनुसार महाराष्ट्र विधानमंडळाच्या विद्यमान सदस्यांना वाहन चालकाच्या
सुविधेसाठी शासन वेळोवेळी आदेशाद्वारे निश्चित करेल एवढे मानधन देण्यात येईल.
२. या पार्श्वभूमीवर विधानमंडळाच्या विद्यमान सदस्यांना त्यांच्या पदाची कार्ये अधिक परिणामकारकपणे पार
पाडता यावीत यासाठी सुरुवातीस रु.१५०००/- प्रतिमाह एवढे मानधन अनुज्ञेय करण्याची बाब शासनाच्या
विचाराधीन होती.
शासन निर्णय : वरील प्रस्तावनेत नमूद केलेली वस्तुस्थिती विचारात घेऊन शासनाने असा निर्णय घेतला आहे की,
विधानमंडळाच्या विद्यमान सदस्यांना त्यांच्या पदाची कार्ये अधिक परिणामकारकपणे पार पाडता यावीत म्हणून
वाहन चालक सुविधेसाठी सुरुवातीस रु. १५०००/- प्रतिमाह एवढे मानधन दिनांक ०१ जानेवारी, २०२१ पासून
अनुज्ञेय करण्यात यावे.
२. या प्रयोजनासाठी विधानमंडळ सदस्यास वैध वाहनचालन अनुज्ञप्ती (लायसन) धारण करणा-या आणि
जिचे वय वर्षे साठ पूर्ण झालेले नाही, अशा कोणत्याही व्यक्तीची, वाहनचालक म्हणून नियुक्ती करता येईल.
अशा प्रकारे नियुक्त केलेल्या वाहनचालकास वर नमूद केल्यानुसार वेतन दरमहा मिळेल.
३. सदर सुविधेची अंमलबजावणी महाराष्ट्र विधानमंडळ सचिवालयामार्फत करण्यात येईल आणि सदर
सुविधेवर होणारा खर्च हा महाराष्ट्र विधानमंडळ सचिवालयाच्या मंजूर अर्थसंकल्पिय तरतूदीतून भागविण्यात
येईल.
४. प्रस्तुत शासन निर्णय वित्त विभागाच्या अनौपचारीक संदर्भ क्रमांक १८३/२०२० / व्यय -४, दिनांक ०३
ऑगस्ट, २०२० अन्वये दिलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः सुविधा-२०१९/प्र.क्र. ५८/दोन