# Page 1
संसदीय कार्य विभागाच्या आस्थापनेवरील “कक्ष
अधिकारी” संवर्गातील १ पद “अवर सचिव” या
संवर्गात श्रेणीउन्नत करण्याबाबत...
महाराष्ट्र शासन
संसदीय कार्य विभाग
शासन निर्णय क्रमांक आस्थापना ०४२४/प्र.क्र. १७४/पाच,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :-२४ सप्टेंबर, २०२४.
वाचा :- १) शासन आदेश, सामान्य प्रशासन विभाग क्रमांक -उसब १३२४/प्र.क्र.८३/प्रशा-१
दिनांक २३ जूलै, २०२४.
प्रस्तावना :-
संदर्भाधीन सामान्य प्रशासन विभाग,दिनांक २३ जुलै,२०२४ रोजीच्या आदेशान्वये वित्त
विभागातील श्री.अनिल राजाराम राणे, अवर सचिव, यांची प्रशासकीय कारणास्तव आंतरविभागीय बदली
करण्यात आली असून त्यांची पदस्थपना संसदीय कार्य विभागात अवर सचिव पदावर करण्यात आली आहे.
श्री.राणे यांनी दिनांक ०१ ऑगस्ट,२०२४ (म.पू.) पासून संसदीय कार्य विभागात अवर सचिव पदावर रूजू
करुन घेण्याबाबत अर्ज दिला आहे. श्री. राणे हे दिनांक २८ फेब्रुवारी, २०२६ रोजी सेवानिवृत्त होणार आहेत.
२. शासन निर्णय, संसदीय कार्य विभाग, क्रमांक:आस्था-२०१६/प्र.क्र.२७/पाच, दिनांक ०६ एप्रिल,
२०२२ अन्वये संसदीय कार्य विभागाच्या आस्थापनेवरील विविध संवर्गातील ३० नियमित पदे +
बाहययंत्रणेव्दार घ्यावयाच्या ७ मनुष्ट्यबळाच्या सेवा या पदांचा सुधारित आकृत्तीबंध मंजूर करण्यात आला
आहे. या विभागासाठी अवर सचिव संवर्गात १ पद मंजूर असून ते पद भरलेले आहे. कक्ष अधिकारी संवर्गात ५
मंजूर पदे असून सदर पदापैकी १ पद रिक्त आहे. सध्या श्री.राणे यांना अवर सचिव पदावर रुजू करुन त्यांना
पदस्थापना देण्यासाठी विभागातील कक्ष अधिका-याचे एक पद अवर सचिव संवर्गात श्रेणी उन्नत करणे
आवश्यक आहे. सबब विभागातील कक्ष अधिका-याचे एक पद अवर सचिव संवर्गात श्रेणी उन्नत करण्याची
बाब शासनाच्या विचाराधीन होती.
शासन निर्णय :-
संसदीय कार्य विभागाच्या आस्थापनेवरील कक्ष अधिकारी संवर्गातील (वेतन स्तर एस-१७-रुपये
४७६००-१५११००) १ पद अवर सचिव संवर्गात (वेतन स्तर एस-२३-रुपये ६७७००-२०८७००) दिनांक
०१ ऑगस्ट, २०२४ (म.पू.) पासून ते दिनांक २८ फेब्रुवारी, २०२६ पयंत श्रेणी उन्नत करण्यास शासन मान्यता
देण्यात येत आहे.
२. या श्रेणी उन्नत पदावर श्री.अनिल राजाराम राणे,अवर सचिव यांना दिनांक ०१ ऑगस्ट,२०२४ (म.पू.)
पासून अवर सचिव पदावर या विभागात रुजू करुन घेण्यात येत आहे. हे श्रेणी उन्नत केलेले पद, ते
विभागातील अवर सचिव पदावर कार्यरत असेपयंतच अस्तित्वात राहिल. त्यानंतर हे पद आपोआप कक्ष
अधिकारी या पदात श्रेणी अवनत होईल.
# Page 2
३. याबाबत होणारा खर्च संसदीय कार्य विभागाच्या योग्य त्या अर्थसंकल्पिय लेखाशीर्षाखालील मंजूर
अनुदानातून भागविण्यात यावा.
४. हा शासन निर्णय वित्त विभागाच्या अनौपचारिक संदर्भ क्रमांक ३५२३/२०२४/सेवा-९, दिनांक ०५
सप्टेंबर, २०२४ अन्वये मिळालेल्या सहमतीने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध