# Page 1
सभागृहाच्या पटलावर ठेवावयाची
माहिती त्याच अधिवेशनात, अधिवेशन
संपण्यापूर्वी किंवा पुढच्या अधिवेशनात
ठेवण्याबाबत.
महाराष्ट्र शासन
संसदीय कार्य विभाग
शासन परिपत्रक क्रमांक : संकीर्ण-२०२५/प्र.क्र. ०३/२०२५/सहा,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०२ फेब्रुवारी, २०२६
प्रस्तावना:
महाराष्ट्र विधानसभेच्या सन २०२५ च्या पहिल्या (अर्थसंकल्पीय) अधिवेशनात,
सन्माननीय विधानसभा सदस्य यांनी “पॉईंट ऑफ ऑर्डर” (Point of Order) द्वारे दिनांक २०
मार्च, २०२५ रोजी एक महत्तवाचा मुद्दा उपस्थित करुन मा. अध्यक्ष यांना विनंती केली की,
पुढील काळात जेव्हा अनुपूरक माहिती द्यावयाची असते, तेव्हा ती पुढील अधिवेशनात
देण्यात यावी, असे निदेश देण्यात यावेत. यासंदर्भात मा. विधानसभा अध्यक्ष यांनी निदेश
दिले आहेत की, “पुढील काळात सभागृहात मंत्री महोदय जेव्हा अधिकची माहिती
सभागृहाच्या पटलावर ठेवतील, अशी घोषणा करतील, तेव्हा ती माहिती ते अधिवेशन
संपण्यापूर्वी किंवा पुढच्या अधिवेशनात ठेवणे बंधनकारक राहील.”मा. विधानसभा अध्यक्ष
यांनी दिलेले निदेश विचारात घेऊन सूचना निर्गमित करण्याची बाब शासनाच्या
विचाराधीन होती.
शासन परिपत्रक:
प्रस्तावनेत नमूद बाबीच्या अनुषंगाने मंत्रालयीन प्रशासकीय विभागांना याद्वारे
खालीलप्रमाणे सूचना देण्यात येत आहेत:-
१) जेव्हा मंत्री महोदय एखाद्या तारांकित प्रश्नाला उत्तर देताना किंवा चचेदरम्यान
अथवा अन्य कोणत्याही वेळी सभागृहात "अधिकची माहिती सभागृहाच्या पटलावर
ठेवण्यात येईल" असे आश्वासन देतात, तेव्हा संबंधित विभागाने तत्परतेने कार्यवाही
करणे अपेक्षित आहे. मंत्रालयीन विभागांनी सदर माहिती अधिवेशन संस्थगित
होण्यापूर्वी किंवा अपवादात्मक परिस्थितीत लगतच्या पुढील अधिवेशनात
सभागृहाच्या पटलावर ठेवण्याची कार्यवाही करण्यात यावी.
# Page 2
शासन परिपत्रक क्रमांकः संकीर्ण-२०२५/प्र.क्र. ०३/२०२५/सहा,
२) सर्व प्रशासकीय विभागांनी अधिवेशन चालू असतांना, सभागृहाच्या कामकाजावर
देखरेख ठेवून मंत्री महोदयांनी सभागृहात दिलेल्या सदर आश्वासनांची तात्काळ
दखल घेऊन वरील प्रमाणे कार्यवाही करावी.
३) यासंदर्भात माहिती विहित मुदतीत (त्याच अधिवेशनात किंवा पुढील अधिवेशनात )
सभागृहात सादर न केल्यास या विलंबाची सर्वस्वी जबाबदारी संबंधित विभागाच्या
प्रशासकीय प्रमुखांची राहील.
४) सर्व प्रशासकीय विभागांनी आपल्या अधिनस्त असलेल्या अधिकारी यांना याबाबत
अवगत करावे आणि विधिमंडळ कामकाजाशी संबंधित या सूचनांचे तंतोतंत पालन
होईल असे कृपया पहावे.
२. सदर शासन परिपत्रक महाराष्ट्र शासनाच्या www.maharashtra.gov.in या