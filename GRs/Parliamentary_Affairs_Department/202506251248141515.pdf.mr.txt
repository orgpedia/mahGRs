# Page 1
विधानमंडळ कामकाज प्राथम्य /तात्काळ विधानमंडळ अधिवेशनाशी संबंधित
कामकाज प्राथम्यक्रमाने
हाताळण्याबाबत.
महाराष्ट्र शासन
संसदीय कार्य विभाग
शासन परिपत्रक क्रमांक: विमंअ-०२२५/प्र.क्र.११८/पाच
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक :- २५ जून, २०२५
पहा:- १) शासन निर्णय, सं.का.वि., क्र.एलईजी-१०९८/प्र.क्र.५१/९८/पाच, दि.०२ डिसेंबर,१९९८, २) शासन परिपत्रक,सं.का.वि.,क्रमांक-विमंअ-०२२५/प्र.क्र.३३/पाच, दि.२८ फेब्रुवारी, २०२५, ३) महाराष्ट्र विधानमंडळ सचिवालयाचे परिपत्रक क्र.८३७७/ई-१, दि.०५ जून, २०२५ ४) महाराष्ट्र विधानमंडळ सचिवालयाचे परिपत्रक क्र.८२२६/ब कक्ष, दि.०३ जून, २०२५ ५) शासन परिपत्रक, सा.प्र.वि., क्रमांक शाकाप-१०९१/८/१८ (र.व का.), दिनांक ११ जुलै,१९९१
प रि प त्र क
महाराष्ट्र विधानमंडळाचे सन २०२५ चे आगामी दुसरे (पावसाळी) अधिवेशन, विधानभवन, मुंबई येथे सोमवार, दिनांक ३० जून, २०२५ पासून सुरु होत आहे. अधिवेशनासंदर्भातील कामकाज प्राथम्यक्रमाने हाताळण्याबाबतच्या सूचना उक्त संदर्भाधिन अनुक्रमांक १ व २ येथील परिपत्रकान्वये सर्व विभागांना देण्यात आलेल्या आहेत. त्याअनुषंगाने, आता पुनश्च पुढीलप्रमाणे सूचना देण्यात येत आहेत.
१. तारांकित प्रश्न / अतारांकित प्रश्न :- (१) विधानमंडळ सचिवालयाच्या QIS संगणक प्रणालीद्वारे ऑनलाईन पध्दतीने विभागांकडे प्राप्त झालेल्या तारांकित / अतारांकित प्रश्नांची उत्तरे परिपूर्णपणे व विहित मुदतीत सादर करण्यात यावीत. विभागांनी त्यांच्यांशी संबंधित तारांकित / अतारांकित प्रश्नांच्या उत्तरांच्या प्रती विहित मुदतीतच विधानमंडळ सचिवालयाकडे पाठवावीत.
(२) खुलाशासाठी पाठविलेल्या सूचना प्रश्नांची वस्तुस्थिती तीन दिवसांच्या आत विधानमंडळ सचिवालयास निश्चितपणे पाठवावी.
२. लक्षवेधी सूचनेवरील, तसेच, नियम ९३ व ९७ अन्वये करावयाची निवेदने :-
(१) स्वीकृत लक्षवेधी सूचना, महाराष्ट्र विधानसभा नियम ९७ अन्वये दिलेल्या स्थगन प्रस्तावाच्या सूचना आणि महाराष्ट्र विधानपरिषद नियम ९३ अन्वये सदस्यांनी दिलेल्या सूचना, यासंदर्भात सर्व विभागांनी आवश्यक ती कार्यवाही विहित मुदतीत, विधानमंडळ सचिवालयाने दिलेल्या सूचनेनुसार अधिवेशन संमाप्तीपूर्वी पूर्ण करावी.
# Page 2
शासन परिपत्रक क्रमांकः विमंअ-०२२५/प्र.क्र.११८/पाच
(२) अधिवेशन कालावधीत प्राप्त होणाऱ्या सर्व स्वीकृत लक्षवेधी सूचनांवरील निवेदनांच्या प्रती
अधिवेशन समाप्तीपूर्वी कोणत्याही परिस्थितीत महाराष्ट्र विधानमंडळ सचिवालयास पाठविण्याची दक्षता
घ्यावी. विभागांनी लक्षवेधी सूचना निवेदनाअभावी विभागात प्रलंबित राहणार नाहीत, याची काटेकोर दक्षता
घ्यावी.
३. औचित्याचे मुद्दे, विशेष उल्लेख, कपात सूचना :- सभागृहात विधिमंडळ सदस्यांकडून उपस्थित
करण्यात येणारे औचित्याचे मुद्दे, विशेष उल्लेख व कपात सूचना यांची तत्काळ नोंद घेऊन विधिमंडळ
सदस्यांना त्याअनुषंगाने शक्यतो अधिवेशन कालावधीत विहित मुदतीत मा.मंत्री यांच्या स्तरावरून उत्तर
देण्यात यावीत.
४. शासकीय विधेयके :- विधानमंडळाच्या दोन्ही सभागृहांमध्ये शासकीय विधेयकांवर चर्चा होऊन ती
संमत होणे, ही बाब अत्यंत महत्तवाची असून, त्यासंदर्भात विधेयकांवरील चचेमध्ये सन्माननीय सदस्यांनी
उपस्थित केलेल्या मुद्यांना मा.मंत्री / राज्यमंत्री महोदयांनी समाधानकारक उत्तरे देणे अपेक्षित असते. यास्तव,
सादर होणाऱ्या विधेयकांमध्ये समाविष्ट्ट असलेल्या सुधारणेसंबंधात संपूर्ण माहिती असलेली स्वयंस्पष्ट्ट
टिप्पणी संबंधित विभागाच्या सचिवांनी संबंधित मा.मंत्री / राज्यमंत्री महोदयांना सभागृहातील चचेपूर्वी तयार
करुन द्यावी आणि त्याची प्रत मुख्यमंत्री कार्यालयास पाठवावी.
५. अशासकीय कामकाज :- विधानमंडळ सचिवालयाकडून अशासकीय विधेयके/ठराव यासंबंधीच्या
सूचना बऱ्याच अगोदर देण्यात येतात. अशा वेळी त्या संबंधित विभागाने त्यावर अंतिम बॅलेटमध्ये
विधेयके/ठराव समावेश होण्याची वाट न पहाता सूचना प्राप्त झाल्यानंतर लगेच त्यावर योग्य ती कार्यवाही
सुरु करावी व त्या अनुषंगाने मंत्रिमंडळासमोर ठेवावयाच्या टिप्पणीस प्रभारी मंत्र्यांची मान्यता घेण्यात यावी.
६. वार्षिक अहवाल :- मंत्रालयीन प्रशासकीय विभागांने त्यांच्या अधिनस्त शासनाचे अंगीकृत व्यवसाय,
मंडळ, महामंडळे, स्वायत्त संस्था, कृषि विद्यापीठे इत्यादींचे वार्षिक अहवाल विधानमंडाळाच्या विहित
कार्यपध्दतीस अनुसरुन व विहित मुदतीतच सभागृहाच्या पटलावर ठेवण्याची दक्षता घ्यावी.
७. संसदीस आयुधे यांचे हस्तांतरण :- जेव्हा कोणताही तारांकित प्रश्न, लक्षवेधी सूचना, ठराव किंवा
कोणतेही संसदीय आयुधे अथवा प्रस्तावाचा विषय तो ज्या विभागाकडे प्राप्त झाला आहे आणि तो त्या
विभागाशी संबंधित नसेल, तेव्हा त्या विभागांनी तो प्रश्न, लक्षवेधी सूचना, ठराव किंवा प्रस्ताव संबंधित
विभागाकडे विभागांच्या सचिव स्तरावर तात्काळ हस्तांतरित करावा. हस्तांतर करण्याच्या संदर्भात सामान्य
प्रशासन विभागाच्या (रचना व कार्य) यांनी वेळोवेळी निर्गमित केलेल्या शासन निर्णय व परिपत्रकांमध्ये
दिलेल्या सूचनांनुसार कार्यवाही करण्यात यावी.
८. महत्वाचे - सभागृहाच्या दैंनदिन कामकाजावर दररोज लक्ष ठेवून सभागृहातील मुद्दे, आश्वासने,
निदेश यांची नोंद घेऊन कार्यवाही करणेबाबत :- विधिमंडळ सभागृहात सदस्यांद्वारे कामकाजाच्या दरम्यान
कोणत्याही विभागाचा मुद्दा केव्हाही उपस्थित होऊ शकतो. तसेच पीठासिन अधिकारी सभागृहात चचेदरम्यान
विभागांना निवेदन सादर करण्याच्या, माहिती सभागृहाच्या पटलावर ठेवण्याच्या अथवा तातडीने कार्यवाही
करण्याच्या सूचना देतात. तसेच मा.मुख्यमंत्री व मंत्री महोदयांकडून यासंदर्भात सभागृहात निवेदन करण्याचे,
सभागृहाच्या पटलावर माहिती ठेवण्याचे अथवा तातडीने कार्यवाही करण्याचे अथवा विधिमंडळात बैठक
घेण्याचे आश्वासन दिले जाते. अशावेळी मंत्रालयीन विभागांनी विधिमंडळातील इत्तिवृत्ताची वाट न पहाता, या
सर्व बाबींची तत्काळ नोंद घेऊन त्यानुसार तात्काळ कालमर्यादेत कार्यवाही करणे आवश्यक आहे. अशा
तातडीने करावयाच्या कार्यवाहीबाबत विलंब झाल्यास याबाबतची जबाबदारी संबंधित विभागाची राहील.
पृष्ट्ठ ४ पैकी २
# Page 3
शासन परिपत्रक क्रमांकः विमंअ-०२२५/प्र.क्र.११८/पाच
याकरिता, मंत्रालयीन विभागांनी संपूर्ण अधिवेशन कालावधीत विधानसभा आणि विधानपरिषद या
दोन्ही सभागृहांच्या गॅलरीमध्ये तसेच विभागामध्ये अधिवेशनाचे कामकाज पाहण्याकरिता व्यवस्था करून त्या
ठिकाणी सुध्दा त्यांच्या विभागाचे अधिकारी यांना उपस्थित राहून सदर बाबीची नोंद घेण्याच्या सूचना देणे
आवश्यक आहे. अधिवेशन कालावधीत घडणाऱ्या सदर बाबींची नोंद घेऊन त्यानुसार विभागास करावयाच्या
तातडीच्या कार्यवाहीबाबतची बाब संबंधित अधिकारी यांनी विभागाच्या सचिवांच्या व मा. मंत्री महोदयांच्या
निदर्शनास आणण्याची दक्षता घ्यावी. तसेच त्यानुसार कार्यवाही करावी. यासंदर्भात महाराष्ट्र विधानमंडळ
सचिवालय अथवा संसदीय कार्य विभाग यांच्याकडून स्वतंत्र निदेश देण्यात येत नाहीत.
ही बाब लक्षात घेऊन विभागाने अधिवेशन कालावधीतील विधिमंडळाच्या कामकाजाबाबत नोंद
घेण्याकरीता दक्ष राहून त्यानुसार कालमर्यादेत तातडीने करावयाची कार्यवाही विनाविलंब करण्याची दक्षता
घ्यावी.
९. सभागृहातील कामकाजाचा क्रम लक्षात घेऊन सभागृहामध्ये मा.मंत्री महोदय व विभागाचे सचिव
यांच्या उपस्थितीबाबत :- अधिवेशन कालावधीत विधानमंडळ सचिवालयाकडून प्रसिध्द होणा-या दुस-या
दिवशीचा विधानपरिषद / विधानसभा सभागृहाचा कामकाजाचा क्रम आदल्या दिवशीच प्राप्त करुन घेऊन
त्यानुसार सभागृहात होणारे कामकाज लक्षात घेऊन, सभागृहात कामकाजाच्या वेळी विभागाचे मंत्री तसेच
गॅलरीमध्ये विभागाचे संबंधीत अधिकारी उपस्थित रहातील याची दक्षता विभागाच्या समन्वय अधिकारी यांना
घेण्याच्या सूचना द्याव्यात. विधानसभा / विधानपरिषद सभागृहात विभागाशी संबंधित मुद्यांवर चर्चा चालू
असताना किंवा विभागाशी संबंधित कामकाज सुरु असतांना विभागाचे मंत्री तसेच विभागाचे अधिकारी
सभागृहात उपस्थित आहेत याबाबत विभागाच्या संबंधित अधिकाऱ्यांनी खात्री करावी. विभागाचे मंत्री
सभागृहात उपस्थित नसल्यास मंत्री कार्यालयाशी संपर्क साधून / मंत्री कार्यालयातील संबंधित अधिकाऱ्यांना
कळवून विभागाचे मंत्री सभागृहात उपस्थित राहतील याबाबत दक्षता घ्यावी.
१०. उपरोक्त सूचनांनुसार सर्व मंत्रालयीन विभागांनी विधानमंडळ कामकाजाकडे कृपया गांभिर्याने आणि
सर्वप्राथम्याने लक्ष द्यावे व सन्माननीय सदस्यांकडून विविध आयुधांद्वारे उपस्थित करण्यात आलेल्या बाबींची
उत्तरे सुसंगत, परिपूर्ण आणि सर्वसमावेशक असतील, तसेच सदर उत्तरे विहित मुदतीतच विधानमंडळ
सचिवालयास / संबंधीत सन्माननीय सदस्यांना पाठविली जातील, याची कृपया दक्षता घ्यावी.
प्रस्तुत शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 4