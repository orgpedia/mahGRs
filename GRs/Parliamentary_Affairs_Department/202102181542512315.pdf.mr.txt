# Page 1
विधानमंडळातील मुख्य प्रतोद / प्रतोद यांना सुविधा देणेबाबत.
महाराष्ट्र शासन
संसदीय कार्य विभाग
शासन पूरक पत्र क्रमांक : संकीर्ण-२०२०/प्र.क्र.२७/दोन,
मंत्रालय, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- १८ फेब्रुवारी, २०२१.
वाचा : संसदीय कार्य विभाग, शासन निर्णय, क्रमांक : संकीर्ण-२०१६/२१२/प्र.क्र.७५/दोन, दिनांक :- ११ ऑक्टोबर, २०१८.
प्रस्तावना : महाराष्ट्र विधान मंडळ सदस्य ( ( निरर्हता दूर करणे ) अधिनियम, १९५६ यामध्ये सन २०१७ चा
महाराष्ट्र अधिनियम क्रमांक ५६ अन्वये सुधारणा करण्यात आली आहे. त्यानुसार उक्त अधिनियमाच्या
अनुसूची एक मध्ये, नोंद २२ नंतर, नोंद “ २३. महाराष्ट्र राज्य विधानमंडळामधील मुख्य प्रतोद किंवा प्रतोद
ही पदे.” समाविष्ट करण्यात आली आहे. विधानमंडळातील मुख्य प्रतोद / प्रतोद यांना काही सुविधा अनुज्ञेय
करणे अपेक्षित असल्याने मागील १३ व्या विधानसभेच्या कार्यकाळात विधानमंडळातील एकूण सदस्य
संख्येच्या १० टक्के सदस्य असणाऱ्या ४ पक्षांच्या दोन्ही सभागृहातील एकूण ९ मुख्य प्रतोद / प्रतोद यांना
त्यांच्या पदाची कार्य अधिक परिणामकारकपणे पार पाडता यावी यासाठी संदर्भाधिन दिनांक ११ ऑक्टोबर,
२०१८ च्या शासन निर्णयान्वये सुविधा अनुज्ञेय करण्यात आलेल्या आहेत. हा शासन निर्णय १३ व्या
विधानसभेतील पक्षीय बलाबल विचारात घेऊन निर्गमित करण्यात आला होता. आता १४ वी विधानसभा
अस्तित्वात आल्यानंतर, विधानसभा व विधानपरिषदेतील विविध पक्षीय बलाबलामध्ये फरक झाला आहे.
याअनुषंगाने संदर्भाधिन शासन निर्णयात काही सुधारणा करणे उचित होईल.
शासन निर्णय :
वरील प्रस्तावनेत नमूद केलेली वस्तुस्थिती विचारात घेऊन संदर्भाधिन शासन निर्णयात पुढीलप्रमाणे
सुधारणा करण्याचा निर्णय शासनाने घेतला आहे.
(१) संदर्भाधीन दिनांक ११.१०.२०१८ च्या शासन निर्णयातील पहिल्या परिच्छेदातील अनुक्रमांक १ येथील ते दिनांक ११ डिसेंबर, २०१७ पासून अदा करण्यात यावे"
या मजकूराऐवजी
" या शासन निर्णयान्वये अनुज्ञेय सुविधा मुख्य प्रतोद किंवा यथास्थिति, प्रतोद यांना ज्या दिनांकापासून माननीय सभापती, महाराष्ट्र विधानपरिषद किंवा यथास्थिति माननीय अध्यक्ष, महाराष्ट्र विधानसभा हे मान्यता देतील त्या दिनांकापासून अनुज्ञेय असतील." असा मजकूर सुधारित करण्यात येत आहे.
# Page 2
शासन पूरक पत्र क्रमांकः संकीर्ण-२०२०/प्र.क्र.२७/दोन
(२) संदर्भाधीन दिनांक ११.१०.२०१८ च्या शासन निर्णयातील पहिल्या परिच्छेदातील अनुकमांक ६, ७ व ८ येथील मजकूराऐवजी, खालील मजकूर दाखल करण्यात येत आहे :
" ६. विधानमंडळाच्या विधानसभा या सभागृहात एकूण सदस्य संख्येच्या १० टक्के सदस्य संख्या असणाऱ्या पक्षांचे प्रत्येकी एक सदस्य "मुख्य प्रतोद" व "प्रतोद" असतील.
७. विधानमंडळाच्या विधान परिषद सभागृहात एकूण सदस्य संख्येच्या १० टक्के सदस्य संख्या असणाऱ्या पक्षांचे प्रत्येकी एक सदस्य "मुख्य प्रतोद" व "प्रतोद" असतील.
८. "मुख्य प्रतोद" यांना फक्त राजशिष्टाराचारापुरता मंत्रीपदाचा दर्जा राहील. मात्र मंत्री पदाला अनुज्ञेय असणारे वेतन, भत्ते व अन्य कोणत्याही सुविधा त्यांना अनुज्ञेय राहणार नाहीत ".
२. प्रस्तुत पूरक पत्र वित्त विभागाच्या अनौपचारिक संदर्भ क्रमांक १०४/२०२१/व्यय-४, दिनांक २९.०१.२०२१ अन्वये दिलेल्या सहमतीनुसार निर्गमित करण्यात येत आहे.
# Page 3