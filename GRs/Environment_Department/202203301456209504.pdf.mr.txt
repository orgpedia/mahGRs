# Page 1
ज्योतिबा देवस्थान, मौजे वाडीरत्नागिरी, ता.
पन्हाळा जि. कोल्हापूर येथील कापुरबाव (कर्पुरेश्वर) तलावाच्या पर्यावरण संवर्धनासाठी जिल्हा परिषदेकडून राबविण्यात येणा-या प्रकल्पातील कामांसाठी निधी वितरित करण्याबाबत
महाराष्ट्र शासन
पर्यावरण व वातावरणीय बदल विभाग
शासन शुध्दीपत्रक क्रमांकः रासयो-२०२१/प्र.क्र.११/आस्थापना (अ)
नवीन प्रशासन भवन,१५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : : ३० मार्च, २०२२
वाचा : १) पर्यावरण विभागाचा शासन निर्णय क्रमांक रासयो-२०२१/प्र.क्र.११/आस्थापना (अ), दिनांक : २९ मार्च, २०२२
शासन शुध्दीपत्रक : उपरोक्त संदर्भाधीन शासन निर्णयातील तिसऱ्या परिच्छेदात नमूद “३. मुख्य कार्यकारी अधिकारी, जिल्हा परिषद, कोल्हापूर यांना अदा करावयाची रूपये ४५,०२,८१४/- (रु. पंच्चेचाळीस लक्ष दोन हजार आठशे चौदा फक्त) एवढी रक्कम अधिदान व लेखाधिकारी यांच्यामार्फत कोषागारातून काढून मुख्य कार्यकारी अधिकारी, जिल्हा परिषद, कोल्हापूर यांना अदा करण्यासाठी आहरण व संवितरण अधिकारी म्हणून श्रीम. शिल्पा चं. शिर्के, कार्यासन अधिकारी, पर्यावरण व वातावरणीय बदल विभाग व नियंत्रक अधिकारी म्हणून श्री. सु. कि. निकम, सहसचिव, पर्यावरण व वातावरणीय बदल विभाग, मंत्रालय यांना घोषित करण्यात येत आहे. त्यांनी मुख्य कार्यकारी अधिकारी, जिल्हा परिषद, कोल्हापूर यांना रूपये ४५,०२,८१४/- (रु. पंच्चेचाळीस लक्ष दोन हजार आठशे चौदा फक्त ) अधिदान व लेखाधिकारी कार्यालय, मुंबई येथून स्वतंत्र धनादेशाव्दारे वितरित करण्याची कार्यवाही करावी” ऐवजी
“३. मुख्य कार्यकारी अधिकारी, जिल्हा परिषद, कोल्हापूर यांना अदा करावयाची रूपये ४५,०२,८१४/- (रु. पंच्चेचाळीस लक्ष दोन हजार आठशे चौदा फक्त) एवढी रक्कम वित्त विभागाने निर्गमित केलेल्या शासन निर्णय क्र.संकीर्ण २०२०/प्र.क्र.६/२०/कोषा-प्रशा ५,दि १२.११.२०२१ अन्वये ई-कुबेर प्रणालीद्वारे थेट मुख्य कार्यकारी अधिकारी, जिल्हा परिषद, कोल्हापूर यांच्या बँक खात्यात जमा करावे.” असे वाचावे.
# Page 2
शासन शुध्दीपत्रक क्रमांकः रासयो-२०२१/प्र.क्र.११/आस्थापना (अ)