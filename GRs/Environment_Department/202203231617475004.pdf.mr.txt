# Page 1
पर्यावरण व वातावरणीय बदल विभागातील निर्लेखित वाहने विक्रीसाठी निविदा मागविण्यासाठी वृत्तपत्रात दिलेल्या जाहिरातीचे देयके मंजूर करण्याबाबत.
महाराष्ट्र शासन
पर्यावरण व वातावरणीय बदल विभाग
शा.नि.क्रमांक देयक- २०२२/प्र. क्र. ७० /आस्थापना
१८ वा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय मुंबई - ४०० ०३२.
दिनांक- २३ मार्च, २०२२.
शासन निर्णय - पर्यावरण व वातावरणीय बदल विभागातील १) टाटा सूमो वाहन क्र. MH०१ V८ हे वाहन सन १९९८ व २) होंडा सिटी वाहन क्र.MH०१ SA१२ हे वाहन सन २००५ या वर्षात खरेदी करण्यात आले आहे. टाटा सूमो वाहन क्र. MH०१ V८ व होंडा सिटी वाहन क्र. MH०१ SA१२ या वाहनास खरेदी करुन अनुक्रमे २० वर्ष, १४ वर्षाचा कालावधी होऊन गेला आहे. सदर वाहने जुनी असल्याने ती निरुपयोगी ठरत होती. उक्त वाहनांमध्ये सतत बिघाड होत असल्याने दुरुस्तीवर सतत खर्च करावा लागत होता. पर्यावरण व वातावरणीय बदल विभागातील सदर निर्लेखित केलेल्या जुन्या वाहनांच्या विक्रीकरिता दि. १७/०९/२०१९ रोजी मराठी (सकाळ) व इंग्रजी (इंडीयन एक्सप्रेस) वृत्तपत्रात जाहिरात देऊन निविदा मागविण्यात आल्या होत्या.
२. याबाबत महिती व जनसंपर्क संचालनालयाच्या कार्यादेशानुसार खालील वृत्तपत्रात जाहिराती प्रसिध्द करण्यात आल्या होत्या. सदर कार्यादेशाच्या अनुषंगाने अनुक्रमे दै. सकाळ (मराठी), मुंबई,रुपये ४,५९९/- व दै. इंडीयन एक्प्रेस (इंग्रजी), यांनी रु.४,१५८ इतक्या रकमेची देयके सादर केली आहेत. सदर खर्चास या शासन निर्णयान्वये मंजूरी देण्यात येत आहे.
३. सदर रकमेचा धनादेश सकाळ मिडीया प्रायव्हेट लिमिटेड व द इंडियन एक्सप्रेस (प्रा) लिमिटेड या वृत्तपत्रांच्या नांवे काढण्यात यावा.
४. या बाबींवर होणारा खर्च मागणी क्रमांक-यु३, २२५१, सचिवालयीन-सामाजिक सेवा, (००)(०९०) सचिवालय, (००) (०१) पर्यावरण विभाग (अनिवार्य) (२२५१०२६७) १३, कार्यालयीन खर्च या लेखाशिर्षाखाली सन २०२१-२२ च्या मंजूर अनुदानातून भागविण्यात यावा.
५. हे आदेश वित्त विभाग शासन निर्णय क्रमांक- विप्रअ २०१३/प्र क्र ३० / २०१३ / विनियम, भाग-२,दिनांक १७ एप्रिल, २०१५ अन्वये सुधारित वित्तीय नियम पुस्तिका,१९७८ च्या भाग पहिला, उप विभाग दोन, अनुक्रमांक ८, नियम क्रमांक १७ अन्वये तसेच वित्त विभागाच्या शासन परिपत्रक क्र. अर्थसं-२०१९/प्र.क्र.९२ / अर्थ-३, दिनांक ०८ जुलै, २०१९ मधील परिच्छेद क्र. ४ अन्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
सदर शासन निर्णय विभागास प्रदान करण्यात आलेल्या वित्तीय शक्तीस अनुसरुन निर्गमित करण्यात येत आहेत.
# Page 2
शासन निर्णय क्रमांक: देयक- २०२२/प्र. क्र. ७०/आस्थापना