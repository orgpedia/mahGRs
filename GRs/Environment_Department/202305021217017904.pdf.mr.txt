# Page 1
राज्य सरोवर संवर्धन योजनेंतर्गत मंजूर विन्हे तलाव प्रस्तावामधील मंजूर कामांच्या बदलाबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः रासयो-२०२३/प्र.क्र.५६/आस्थापना अ
नवीन प्रशासन भवन,१५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : ०२ मे, २०२३.
संदर्भ :- १) पर्यावरण विभाग विभाग शासन निर्णय क्र.इएनव्ही २००८/प्र.क्र.६९/तां.क.३, दि.२७.०८.२००८ २) पर्यावरण विभाग विभाग शासन निर्णय क्र.रासयो २०१९/प्र.क्र.६७/तां.क.२, दि.७ मार्च,२०१९ ३) मुख्य कार्यकारी अधिकारी, जिल्हा परिषद रत्नागिरी यांच्याकडून दि.०५ मे,२०२२ रोजी प्राप्त प्रस्ताव.
४) दिनांक २७.०२.२०२३ रोजीच्या सुकाणू समितीच्या बैठकीचे इतिवृत्त.
प्रस्तावना - राज्य सरोवर संवर्धन योजनेंतर्गत सन २०१८-१९ या आर्थिक वर्षात मुख्य कार्यकारी अधिकारी, जिल्हा परिषद रत्नागिरी यांच्यामार्फत सादर विन्हे तलावाच्या संवर्धन प्रस्तावास दि.०६.०३.२०१९ रोजी झालेल्या सुकाणू समितीने मान्यता दिलेली होती. संदर्भाधिन क्र.२ च्या शासन निर्णयान्वये सदर तलाव संवर्धनाच्या रुपये ५२,७९,५६२/- इतक्या किमतीच्या प्रस्तावास प्रशासकीय मान्यता देण्यात आली तसेच प्रथम हप्त्यापोटी रुपये २३,७५,८०३/- इतका निधी मुख्य कार्यकारी अधिकारी, जिल्हा परिषद रत्नागिरी यांना वितरित करण्यात आला होता.
आता, संदर्भ क्र. ३ अन्वये मुख्य कार्यकारी अधिकारी, जिल्हा परिषद रत्नागिरी यांनी प्रस्तावांतर्गत मंजूर कामांपैकी काही कामांमध्ये बचत होत असल्याने सदर बचतीची रक्कम प्रस्तावातील इतर मंजूर कामांसाठी खर्च करण्यास मान्यता मिळणेबाबत विनंती केली आहे. त्यानुसार सदर प्रस्ताव दि.२७.०२.२०२३ रोजी झालेल्या सुकाणू समितीसमोर ठेवण्यात आलेला आहे. सुकाणू समितीच्या निर्णयानुसार विन्हे तलावाच्या प्रस्तावातील बदलास मान्यता देण्याची बाब शासनाच्या विचाराधीन होती.
शासन निर्णय :
राज्य सरोवर संवर्धन योजनेंतर्गत मुख्य कार्यकारी अधिकारी, जिल्हा परिषद रत्नागिरी यांच्यामार्फत सादर विन्हे तलावाचे पर्यावरणीयदृष्ट्या संवर्धनाच्या सुधारित प्रस्तावावर सुकाणू समितीच्या दि. २७.०२.२०२३ रोजीच्या बैठकीत चर्चा करण्यात आली. सदर बैठकीच्या इतिवृत्तातील निर्णयाच्या अधीन राहून विन्हे तलाव संवर्धनाच्या प्रस्तावाची मूळ किंमत न बदलता तसेच प्रस्तावात समाविष्ट GST, Centage Charge, Contingencies, Laboratory Charge असे Charges च्या ऐवजी राष्ट्रीय सरोवर संवर्धन योजनेच्या मार्गदर्शक तत्वांनुसार (NLCP Guidelines) ८ % Centage charge/Contingency Charge समाविष्ट करून मंजूर कामे राबविण्यास तसेच प्रस्तावांतर्गत मंजूर कामांपैकी काही कामांमध्ये बचत होत असल्यास सदर बचतीची रक्कम प्रस्तावातील इतर मंजूर कामांसाठी खर्च करण्यास मान्यता देण्यात येत आहे.
२. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं २०२३/प्रक्र.४०/अर्थ-३, दिनांक १२ एप्रिल, २०२३ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
# Page 2
शासन निर्णय क्रमांकः रासयो-२०२३/प्र.क्र.५६/आस्थापना (अ)