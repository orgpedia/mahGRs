# Page 1
राष्ट्रीय शुध्द हवा कार्यक्रमाच्या प्रभावी अंमलबजावणीसाठी नागरी स्तरावर समिती गठीत करणेबाबत...
महाराष्ट्र शासन
पर्यावरण विभाग
शासन निर्णय क्र. एनसीए २०१८/प्र.क्र.१९६(२)/ता.क.२,
१५ वा मजला, नवीन प्रशासकीय भवन, हुतात्मा राजगुरु मार्ग,
मादाम कामा मार्ग, मंत्रालय, मुंबई - ४०० ०३२
दिनांक : १८ सप्टेंबर, २०१९
वाचा १. पर्यावरण (संरक्षण) अधिनियम, १९८६ आजपर्यंत दुरुस्ती केल्याप्रमाणे २. हवा (प्रदूषण, प्रतिबंध व नियंत्रण) अधिनियम, १९८१ आजपर्यंत दुरुस्ती केल्याप्रमाणे ३. मा. राष्ट्रीय हरीत लवाद, मुख्य खंडपीठ, नवी दिल्ली यांनी अर्ज क्र.६८१/२०१८ मध्ये पारित केलेले दिनांक ८/१०/२०१८ रोजीचे आदेश ४. केंद्रीय प्रदूषण नियंत्रण मंडळाचे दिनांक २४/०४/२०१९ रोजीचे पत्र
प्रस्तावना मा.राष्ट्रीय हरीत लवाद, मुख्य खंडपीठ, नवी दिल्ली यांनी अर्ज क्र.६८१/२०१८ मध्ये दिनांक ०८/१०/२०१८ अन्वये पारित केलेल्या आदेशानुसार, सर्व राज्ये आणि केंद्रशासित प्रदेश with non-attainment cities यांनी, हवेच्या गुणवत्तेची मानके विहित मर्यादेत आणण्यासाठी, कारवाई करावयाच्या अंतीम तारखेपासून सहा महिन्यांच्या आत योग्य ती कृती आराखडा दोन महिन्यांच्या आत तयार करावा. मा. राष्ट्रीय हरीत लवादाने पुढे असेही आदेश दिले आहेत की, सहा सदस्यीय समितीने सदर कृती आराखडा तयार करावा, ज्यामध्ये पर्यावरण, वाहतूक, औद्योगिक, नगर विकास, शेती या विभागांचे संचालक आणि सदस्य सचिव, राज्य प्रदूषण नियंत्रण मंडळ किंवा संबंधीत राज्यांच्या समित्या यांचा सहभाग असावा. तसेच केंद्रीय प्रदूषण नियंत्रण मंडळाने दिनांक २४/०४/२०१९ रोजीच्या पत्रानुसार राष्ट्रीय शुध्द हवा कार्यक्रमाच्या प्रभावी अंमलबजावणीसाठी समिती स्थापन करण्याबाबत आदेश दिले आहेत.
शासन निर्णय : मा.राष्ट्रीय हरीत लवादाचे दिनांक ०८/१०/२०१८ रोजीचे आदेश व केंद्रीय प्रदूषण नियंत्रण मंडळाच्या दिनांक २४/०४/२०१९ रोजीच्या पत्रास अनुसरुन, खालीलप्रमाणे नागरी स्तरावर समिती गठीत करण्यात येत आहे.
-------------------------------------------------------------------
| अनुक्रमांक | समितीचे सदस्य | पद |
| १. | जिल्हाधिकारी / महापालिका आयुक्त | अध्यक्ष |
| २. | पोलिस आयुक्तांचे प्रतिनीधी | सदस्य |
| ३. | प्रतिनिधी- जिल्हाधिकारी / महापालिका आयुक्त /नगरपालिका | सदस्य |
| ४. | शैक्षणिक संस्था अथवा संशोधन संस्थेतील तज्ञ | सदस्य |
| ५. | जिल्हा आरोग्य अधिकारी | सदस्य |
| ६. | प्रादेशिक वाहतुक अधिकारी | सदस्य |
| ७. | कारखान्यांच्या संस्थेचे प्रतिनिधी | सदस्य |
| ८. | प्रादेशिक अधिकारी, महाराष्ट्र प्रदूषण नियंत्रण मंडळ | सदस्य सचिव |
-------------------------------------------------------------------
जिल्हाधिकारी/महापालिका आयुक्त यांनी यांच्या कार्यक्षेत्रातील नामवंत शैक्षणिक संस्था व संशोधन संस्था यांच्या प्रतिनिधींची तज्ञ सदस्य म्हणून नियुक्ती करावी.
# Page 2
शासन निर्णय क्रमांकः एनसीए २०१८/प्र.क्र.१९६(२)/ता.क.२
सदर समितीच कार्यकक्षा खालीलप्रमाणे राहील.
१. IIT (B)/NEERI यांच्या तज्ज्ञ समितीने सादर केलेल्या मसुदा हस्तक्षेप आणि नागरी कृती योजनांचे पुनरावलोकन करणे आणि त्यांना राज्यस्तरीय हवा गुणवत्ता तपासणी समितीकडे पाठवणे.
२. कार्यक्रमाची काटेकोर अंमलबजावणी सुनिश्चित करण्यासाठी राष्ट्रीय शुध्द हवा कार्यक्रमा अंतर्गत घटक / उपक्रमांच्या प्रगतीची देखरेख करणे.
३. राष्ट्रीय शुध्द हवा कार्यक्रमा अंतर्गत सर्व हस्तक्षेप कार्यक्रम दस्तावेज / परिचालन मार्गदर्शक तत्त्वांच्या अनुषंगाने आणि शहर / घटकानुसार अंमलबजावणी करणाऱ्या एजन्सी / भागीदारांना अपेक्षित परिणाम साधण्यासाठी योग्यरित्या कार्यरत आहेत, याची देखरेख करणे.
४. त्यांना संदर्भित केलेल्या इतर कोणत्याही बाबींचे पुनरावलोकन करणे आणि आवश्यकतेनुसार या विषयांवरील शिफारसी करणे.
५. राष्ट्रीय शुध्द हवा कार्यक्रमा अंतर्गत शहरातील विशिष्ट घटक / उपक्रमांसह संघटनांमधील सहकार्यास उत्तेजन देणे.
६. उपरोक्त कारवाईच्या प्रगतीचे पुनरावलोकन करण्यासाठी नागरी स्तरावरील समिती दरमहा बैठक आयोजित करेल.
७. निरिक्षण समिती आवश्यक असेल तेव्हा दुसऱ्या कुठल्याही व्यक्तिीची निवड करेल.
८. नागरी स्तरावरील समिती दररोजच्या देखरेखीसाठी आणि अंमलबजावणीसाठी जबाबदार राहील.
९. नागरी स्तरावरील समिती मासिक प्रगती अहवाल राज्य पातळीवरील वायु गुणवत्ता नियंत्रण समितीस (एक्यूएमसी) सादर करेल.
# Page 3
# Page 4
# Page 5