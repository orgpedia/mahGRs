# Page 1
राज्य सरोवर संवर्धन योजनेंतर्गत
कल्याण डोंबिवली महानगरपालिका
हद्दीतील आधारवाडी तलावास
प्रशासकीय मान्यतेसह अंतिम
मान्यता प्रदान करणेबाबत .
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः रासयो-२०२४/प्र.क्र.५१/आस्थापना-अ
नवीन प्रशासन भवन, १५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : २८ ऑगस्ट, २०२४
वाचा :-
१) पर्यावरण विभाग विभाग शासन निर्णय क्र.इएनव्ही २००८/प्र.क्र.६९/तां.क.३, दि.२७.०८.२००८
२) पर्यावरण व वातावरणीय बदल विभागाचा समक्रमांकाचा शासन निर्णय, दि.२७.०२.२०२४
३) आयुक्त, कल्याण डोंबिवली महानगरपालिका, जि. ठाणे यांच्याकडून दि.१६.०२.२०२४
रोजीच्या पत्रासोबत प्राप्त प्रस्ताव.
४)सुकाणू समितीच्या दिनांक १८.०६.२०२४ रोजीच्या बैठकीचे इतिवृत्त.
प्रस्तावना -
राज्यातील तलाव, सरोवरे व मोठे जलाशय यांचे पर्यावरणीयदृष्ट्टया संवर्धन करण्यासाठी राज्य
शासनाने राज्य योजनेंतर्गत राज्य सरोवर संवर्धन योजना सन २००६-०७ या आर्थिक वर्षापासून सुरु
केली आहे. सदर योजनेंतर्गत सन २०२३-२४ या आर्थिक वर्षात आयुक्त, कल्याण डोंबिवली
महानगरपालिका, जि.ठाणे यांच्यामार्फत सादर आधारवाडी तलाव संवर्धन प्रस्तावास वाचा क्र. २ मध्ये
नमूद दि.२७.०२.२०२४ रोजीच्या शासन निर्णयान्वये रु.४६१.०० लक्षच्या मर्यादेत तत्तवत: मान्यता व
त्यानुषंगिक रु.१,००,००,०००/-(रुपये एक कोटी फक्त( इतका निधी आयुक्त, कल्याण डोंबिवली
महानगरपालिका, जि.ठाणे यांना वितरित करण्यात आलेला होता.
दरम्यानच्या काळात आयुक्त, कल्याण डोंबिवली महानगरपालिका, जि.ठाणे यांनी विभागास
सादर केलेला आधारवाडी तलाव संवर्धनाचा रुपये ४,६१,१६,७३५/- इतक्या किंमतीचा सुधारित
प्रस्ताव सादर केला असून सदर प्रस्ताव दि.१८ जून, २०२४ रोजी झालेल्या सुकाणू समितीसमोर
मान्यतेस्तव ठेवण्यात आला होता. सदर तलाव संवर्धनाच्या रुपये ४,६१,००,०००/- इतक्या किमतीच्या
प्रस्तावास सुकाणू समितीने प्रशासकीय मान्यतेसह अंतिम मान्यता देण्याची शिफारस केली आहे.
त्यानुषंगाने आता आधारवाडी तलाव संवर्धनाच्या प्रस्तावास प्रशासकीय मान्यतेसह अंतिम मान्यता
# Page 2
शासन निर्णय क्रमांकः रासयो-२०२४/प्र.क्र.५१/आस्थापना अ
देण्याची व दि.२७.०२.२०२४ रोजीच्या शासन निर्णयान्वये वितरित केलेले रुपये १,००,००,०००/-
इतका निधी खर्च करण्यास मंजूरी देण्याची बाब शासनाच्या विचाराधीन होती.
शासन निर्णय :
राज्य सरोवर संवर्धन योजनेंतर्गत दि.१८.०६.२०२४ रोजी झालेल्या सुकाणू समितीने शिफारस
केल्यानुसार आधारवाडी तलावाचे पर्यावरणीयदृष्ट्ट्या संवर्धनासाठी सोबत जोडलेल्या “प्रपत्र अ” मध्ये
नमूद केलेली कामे पूर्ण करण्यासाठी एकूण रुपये ४,६१,००,०००/- (रुपये चार कोटी एकसष्ट्ट लक्ष
फक्त) इतक्या रकमेस खालील अटी व सोबत जोडलेल्या “प्रपत्र ब ”मधील अटीं व शतींच्या अधीन
राहून प्रशासकीय मान्यता देण्यात येत आहे. सदर मंजूर एकूण रकमेपैकी ७०% हिस्सा म्हणून राज्य
शासन व ३०% हिस्सा म्हणून कल्याण डोंबिवली महानगरपालिका निधी उपलब्ध करून देईल. सदर
योजनेचा वित्तीय आकृतीबंध पुढीलप्रमाणे राहील.
------------------------------------------------------------------------------------------------
| अ.क्र. | हिस्सा | मंजूर निधी | अक्षरी मंजूर निधी |
| १ | ७०% राज्य हिस्सा | ३,२२,७०,०००/- | रुपये तीन कोटी बावीस लक्ष सत्तर हजार फक्त |
| २ | ३०% कल्याण डोंबिवली महानगरपालिका हिस्सा | १,३८,३०,०००/- | रुपये एक कोटी अडतीस लक्ष तीस हजार फक्त |
|  | एकूण | ४,६१,००,०००/- | रुपये चार कोटी एकसष्ट्ट लक्ष फक्त |
------------------------------------------------------------------------------------------------
अ. एकूण मंजूर निधीपैकी महानगरपालिका हिस्सा हा राज्य शासनामार्फत वितरित केलेल्या
हिश्श्याच्या ३०% या प्रमाणे प्रथमतः स्वतंत्र बैंक खात्यात जमा करण्यात यावा.
२. राज्य सरोवर संवर्धन योजनेंतर्गत आधारवाडी तलावाचे पर्यावरणीयदृष्ट्ट्या संवर्धन करण्यासाठी
राज्य हिश्यापोटी देय एकूण रुपये ३,२२,७०,०००-/ (रुपये तीन कोटी बावीस लक्ष सत्तर हजार फक्त)
पैकी संदर्भाधिन शासन निर्णय क्र.२ अन्वये वितरित करण्यात आलेला पहिला हप्ता रु.
१,००,००,०००/- (रुपये एक कोटी फक्त( इतका निधी शासन निर्णयातील “प्रपत्र ब” मधील सर्व
मार्गदर्शक तत्तवे, अटी व शतींच्या अधीन राहून आयुक्त, कल्याण डोंबिवली महानगरपालिका, जि .ठाणे
यांना खर्च करण्यास मान्यता देण्यात येत आहे.
३. आयुक्त, कल्याण डोंबिवली महानगरपालिका, जि .ठाणे यांच्याकडून पर्यावरण व वातावरणीय
बदल विभागास कोणतेही येणे बाकी नाही.
४. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं-२०२४/प्रक्र.३४/अर्थ-३,
दिनांक १ एप्रिल, २०२४ व वित्त विभागाच्या शासन परिपत्रक क्रमांक अर्थसं-२०२४/प्रक्र.८०/अर्थ-३,
दिनांक २५ जुलै, २०२४ अन्वये प्रशासकीय विभागास प्रदान केलेल्या अधिकारानुसार निर्गमित
करण्यात येत आहे.
पृष्ट्ठ ९ पैकी २
# Page 3
शासन निर्णय क्रमांकः रासयो-२०२४/प्र.क्र.५१/आस्थापना अ
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9