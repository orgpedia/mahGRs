# Page 1
जिल्हास्तरीय वेटलँड सनियंत्रण समिती स्थापन करण्याबाबत...
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः संकीर्ण २०२१/प्र.क्र.१८/तां.क.३
नवीन प्रशासकीय इमारत, १५ वा मजला,
मंत्रालय, मुंबई - ४०० ०३२.
दिनांक - २२/०६/२०२३.
वाचा १) शासन निर्णय क्र. संकीर्ण २०१७/प्र.क्र.४६/तां.क.३, दिनांक - ०६/०२/२०१८.
प्रस्तावना -
केंद्रिय पर्यावरण, वने व वातावरणीय बदल मंत्रालयाने दिनांक २६/०९/२०१७ रोजीच्या अधिसूचनेनुसार वेटलँड (संवर्धन व व्यवस्थापन) नियम, २०१७ प्रकाशित केलेले आहेत. या अधिसूचनेतील तरतूदींनुसार दिनांक ०६/०२/१८ रोजीच्या शासन निर्णयान्वये महाराष्ट्र राज्य वेटलँड प्राधिकरण गठीत करण्यात आलेले आहे. सदर प्राधिकरणाचे अध्यक्ष, मा. मंत्री ( पर्यावरण व वातावरणीय बदल), उपाध्यक्ष, मा. प्रधान सचिव (पर्यावरण व वातावरणीय बदल) हे असून संचालक (पर्यावरण व वातावरणीय बदल) हे प्राधिकरणाचे सदस्य सचिव आहेत. तसेच सदर अधिसूचनेमधील नियम ५ (६) अन्वये प्राधिकरणाला सहाय्य करण्यासाठी तांत्रिक समिती व तक्रार निवारण समिती गठीत करण्यात आलेली आहे.
शासन निर्णय -
केंद्रिय पर्यावरण, वने व वातावरणीय बदल मंत्रालयाने दिनांक २६/०९/२०१७ रोजीच्या अधिसूचनेनुसार वेटलँड (संवर्धन व व्यवस्थापन) नियम, २०१७ प्रकाशित केलेले आहेत. या अधिसूचनेतील तरतूदींनुसार दिनांक ०६/०२/१८ रोजीच्या शासन निर्णयान्वये महाराष्ट्र राज्य वेटलँड प्राधिकरण गठीत करण्यात आलेले आहे. सदर प्राधिकरणाचे अध्यक्ष, मा. मंत्री (पर्यावरण व वातावरणीय बदल), उपाध्यक्ष, मा. प्रधान सचिव (पर्यावरण व वातावरणीय बदल) हे असून संचालक (पर्यावरण व वातावरणीय बदल) हे प्राधिकरणाचे सदस्य सचिव आहेत. तसेच सदर अधिसूचनेमधील नियम ५ (६) अन्वये प्राधिकरणाला सहाय्य करण्यासाठी तांत्रिक समिती व तक्रार निवारण समिती गठीत करण्यात आलेली आहे. महाराष्ट्र राज्य वेटलँड प्राधिकरणाला सहाय्य करण्यासाठी जिल्हास्तरावर वेटलँड समिती स्थापन करण्याची बाब शासनाच्या विचाराधीन होती. त्यानुसार खालीलप्रमाणे समिती गठीत करण्यात येत आहे -
# Page 2
शासन निर्णय क्रमांक: संकीर्ण २०२१/प्र.क्र.१८/तां.क.३
---------------------------------------------------------------------------------------------------------------------------------------------------------------------------
| अ.क्र. | पदनाम |  |
| १. | जिल्हाधिकारी | अध्यक्ष |
| २. | महानगरपालिका आयुक्त / मुख्याधिकारी, नगरपालिका / नगरपरिषद | सदस्य |
| ३. | जिल्हा अधीक्षक, भूमी अभिलेख | सदस्य |
| ४. | अधीक्षक अभियंता, सार्वजनिक बांधकाम विभाग | सदस्य |
| ५. | अधीक्षक अभियंता, जलसंपदा विभाग | सदस्य |
| ६. | उपवनसंरक्षक (वने), वन विभाग | सदस्य |
| ७. | सहायक आयुक्त, मत्स्यव्यवसाय | सदस्य |
| ८. | भूवैज्ञानिक, पाणीपुरवठा व स्वच्छता विभाग | सदस्य |
| ९. | जिल्हाधिकारी यांनी नियुक्त केलेले जिल्ह्यातील पर्यावरण क्षेत्रामध्ये विशेषत: पाणथळ क्षेत्राशी संबंधित कार्य करणाऱ्या संस्थांचे १ किंवा जास्तीत जास्त २ प्रतिनिधी | सदस्य |
| १०. | प्रादेशिक अधिकारी, महाराष्ट्र प्रदूषण नियंत्रण मंडळ | सदस्य सचिव |
---------------------------------------------------------------------------------------------------------------------------------------------------------------------------
सदर समितीद्वारे पाणथळ जागा (संरक्षण व संवर्धन) नियम, २०१७ च्या कलम ७ मध्ये नमूद केल्यानुसार विहित नमुन्यामध्ये ब्रिफ डॉक्युमेंट तयार करणे, जिल्ह्यातील वेटलँड जागेबाबत प्राप्त होणारे संदर्भ/ तक्रारींबाबत कार्यवाही करणे, राज्यस्तरीय वेटलँड प्राधिकरणाकडून प्राप्त संदर्भावर अभिप्राय देणे इ. बाबत पाणथळ जागा (संरक्षण व संवर्धन) नियम, २०१७ नुसार कार्यवाही करण्यात येईल.
# Page 3