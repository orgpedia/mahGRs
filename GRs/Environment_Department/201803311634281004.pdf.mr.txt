# Page 1
महाराष्ट्र किनारी क्षेत्र प्राधिकरण या लेखाशिर्षाखाली निधी उपलब्ध करुन देण्याबाबत...
महाराष्ट्र शासन
पर्यावरण विभाग
शासन निर्णय क्र.एमसीझेडएमए २०१७/प्र.क्र.१५८/तां.क.४
हुतात्मा राजगुरु चौक, मादाम कामा मार्ग,
मंत्रालय, मुंबई - ३२
दिनांक : ३१ मार्च, २०१८.
वाचा:
१. वित्त विभाग शासन परिपत्रक क्रमांक अर्थसं-२०१७/प्र.क्र.७५/अर्थ-३, दि.१८.०४.२०१७.
२. समक्रमांकाचा शासन निर्णय, दिनांक ३०.०१.२०१८.
प्रस्तावना: राज्याच्या तटीय क्षेत्राचे पर्यावरणदृष्ट्या संरक्षण व संवर्धन करण्यासाठी केंद्र शासनाच्या पर्यावरण व वन मंत्रालयाने दिनांक ३१/१२/२००८ रोजीच्या अधिसूचनेद्वारे राज्यात महाराष्ट्र किनारी क्षेत्र व्यवस्थापन प्राधिकरण स्थापन केलेले आहे. त्याअंतर्गत राज्याच्या तटीय क्षेत्रातील पर्यावरण संवेदनशील क्षेत्र निश्चित करुन त्याचे व्यवस्थापन आराखडे तयार करणे, कांदळवनाचे संरक्षण करणे व एकूणच तटीय क्षेत्राच्या पर्यावरणीय व्यवस्थापनाच्या समन्वयाचे काम या प्राधिकरणामार्फत करण्यात येते. सागरी क्षेत्र व्यवस्थापन आराखडे तयार करणाऱ्या केंद्रपुरस्कृत संस्थेशी याबाबत सामजंस्याचा करार झाला असून त्यांना कामाच्या प्रगतीआधारे रक्कम अदा करण्यात येते. सागरी क्षेत्र व्यवस्थापन आराखडे तयार करणाऱ्या संस्थांना सुमारे १२ कोटी इतकी रक्कम अदा करावयाची आहे. महाराष्ट्र किनारी क्षेत्रे व्यवस्थापन प्राधिकरण (३४३५ १२९४) या लेखाशिर्षाखाली रुपये ३ कोटी २० लाख इतका निधी उपलब्ध आहे. तथापि, बीम्स प्रणालीनूसार रुपये २ कोटी ८० लाख इतका निधी वितरीत करण्यात आल्याने त्यासंदर्भात आवश्यक तो शासन निर्णय दिनांक ३० जानेवारी, २०१८ रोजी निर्गमित करण्यात आला होता.
शासन निर्णय : सन २०१७-१८ या वित्तीय वर्षासाठी महाराष्ट्र किनारी क्षेत्रे व्यवस्थापन प्राधिकरण (३४३५ १२९४) या लेखाशिर्षाखाली सुधारित अंदाज अंतिम झाले असून त्यानूसार या विभागाच्या लेखाशिर्षाखाली रुपये ३ कोटी २० लाख इतकी रक्कम बीम्स प्रणालीवर दिसून येत आहे. संदर्भाधिन शासन निर्णयानुसार रुपये २ कोटी ८० लाख इतकी रक्कम महाराष्ट्र किनारी क्षेत्रे व्यवस्थापन प्राधिकरणास उपलब्ध करुन देण्यात आलेली आहे. परिणामस्वरुप उर्वरीत रुपये ४० लाख रक्कम सुधारित अंदाजामध्ये उपलब्ध होत असल्याने सदरचा निधी महाराष्ट्र किनारी क्षेत्र प्राधिकरण (३४३५ १२९४) या लेखाशिर्षाखाली उपलब्ध करुन देण्यात येत आहे.
पृष्ठ ३ पैकी १
# Page 2
शासन निर्णय क्रमांकः एमसीझेडएमए २०१७/प्र.क्र.१५८/तां.क.४
सदर निधीचे वितरण पुढील अटी व शर्तीस अनुसरुन करण्यात यावे.
१) उपरोक्त निधी हा महाराष्ट्र किनारी क्षेत्र व्यवस्थापन प्राधिकरण यांच्या खात्यामध्ये जमा करण्यात यावा.
२) सदरहू निधी ज्या प्रयोजनासाठी मंजूर झाला आहे त्या प्रयोजनासाठी खर्च करण्यात यावा.
३) महाराष्ट्र किनारी क्षेत्र व्यवस्थापन प्राधिकरण यांनी प्रत्येक वित्तीय वर्षाचे उपयोगिता प्रमाणपत्र वर्ष संपल्यानंतर पर्यावरण विभागास सादर करावे.
४) राज्य शासनाने वेळोवेळी घालून दिलेल्या अटीचे व शर्तींचे पालन करणे महाराष्ट्र किनारी क्षेत्र व्यवस्थापन प्राधिकरणास बंधनकारक राहील.
५) सदर रक्कम अधिदान व लेखाधिकारी यांचेमार्फत कोषागारातून काढून महाराष्ट्र किनारी क्षेत्र व्यवस्थापन प्राधिकरण यांना अदा करणेसाठी आहरण व संवितरण अधिकारी म्हणून श्री मनोहर बंदपट्टे, अवर सचिव, पर्यावरण विभाग व नियंत्रण अधिकारी म्हणून श्री. म.बा.हजारी, उपसचिव, पर्यावरण विभाग यांना घोषित करण्यात येत आहे. त्यांनी Maharashtra Coastal Zone Management Authority यांच्या नावे रुपये ४० लाख इतक्या निधीचा धनादेश काढावा.
२. यासाठी होणारा खर्च “मागणी क्रमांक यु-४, ३४३५ परिस्थितीकी व पर्यावरण, ०४, प्रदूषण प्रतिबंध व नियंत्रण, पंचवार्षिक योजनेतंर्गत योजना-राज्य योजनातंर्गत योजना (०२) (१२) महाराष्ट्र किनारी क्षेत्र व्यवस्थापन प्राधिकरण (३४३५ १२९४) सहायक अनुदाने या मुख्य लेखाशिर्षाखाली सन २०१७-१८ मधील मंजूर अनुदानातून भागविण्यात यावा.” ३. सदरहू शासन निर्णय विभागास प्रदान करण्यात आलेल्या वित्तीय अधिकारानुसार तसेच वित्त विभाग क्र. अर्थसं / २०१७/प्र.क्र.७५/अर्थ ३, दिनांक १८.०४.२०१७ अन्वये निर्गमित करण्यात येत आहे.
# Page 3