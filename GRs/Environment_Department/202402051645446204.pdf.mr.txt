# Page 1
मुंबई महानगर परिसरातील हवा प्रदूषण
नियंत्रणासाठी उपाययोजना करण्यासाठी
समन्वय समिती स्थापन करणेबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्र. याचिका-२०२३/प्र.क्र.१७७/तां.क.२
मादाम कामा रोड, हुतात्मा राजगुरू चौक,
मंत्रालय, मुंबई -४०००३२.
दिनांक - ०५ फेब्रुवारी, २०२४.
प्रस्तावना -
मा.उच्च न्यायालय, मुंबई यांनी विविध वृत्तपत्रातील लेखांमध्ये प्रकाशित झालेल्या
बातम्यांच्या आधारे मुंबई आणि परिसरातील हवेच्या खालावत असलेल्या गुणवत्तेची दखल घेऊन सु.
मोटो जनहित याचिका क्र. ०३/२०२३ दाखल करून घेऊन त्यामध्ये दि.३१/१०/२०२३,
दि.०६/११/२०२३, दि.१०/११/२०२३ व दि. ११/१२/२०२३ रोजी आदेश पारित केले आहेत. सदर
आदेशामध्ये मा. न्यायालयाने राष्ट्रीय राजधानी क्षेत्र आणि लगतच्या भागात हवा गुणवत्ता व्यवस्थापन
आयोग कायदा, २०२१ (२०२१ चा कायदा २९) नुसार केंद्रीय कायद्याच्या धर्तीवर काही विधायक
यंत्रणा तयार करण्याबाबत विचार करण्याचे निदेश शासनास दिले आहेत.
शासन निर्णय :-
मा.उच्च न्यायालय, मुंबई यांनी दिलेल्या आदेशानुसार मुंबई महानगर परिसरातील
प्रदूषणाच्या विविध स्त्रोतांना ग्राय धरुन बहुआयामी दृष्ट्िटकोन आणि उपाययोजना करण्यासाठी
समन्वय समिती स्थापन करण्याची बाब शासनाच्या विचाराधिन होती त्यानुसार शासन खालीलप्रमाणे
निर्णय घेत आहे.
मुंबई महानगर क्षेत्र परिसरातील (एमएमआर) हवा प्रदूषण नियंत्रित करणे आणि कालबद्ध
कृती योजना अंमलात आणणे, विशेषत: हिवाळ्याच्या महिन्यांत, जेव्हा हवेतील प्रदूषण पातळी जास्त
असते, तेव्हा अल्प, मध्यम आणि दीर्घकालीन उपाययोजना व अंमलबजावणी करण्यासाठी
खालीलप्रमाणे समिती गठीत करण्यात येत आहे :-
----------------------------------------------------------------------------
| अ.क्र. | समितीचे सदस्य | पद |
| १. | आयुक्त, बृहन्मुंबई महानगरपालिका (MCGM) | अध्यक्ष |
| २. | आयुक्त, मुंबई महानगर प्रदेश विकास प्राधिकरण) एमएमआरडीए, मुंबई | सदस्य |
| ३. | उपाध्यक्ष व व्यवस्थापकीय संचालक, सिडको | सदस्य |
| ४. | उपाध्यक्ष व मुख्य कार्यकारी अधिकारी, म्हाडा, मुंबई. | सदस्य |
| ५. | मुख्य कार्यकारी अधिकारी, महाराष्ट्र औद्योगिक विकास महामंडळ, मुंबई | सदस्य |
----------------------------------------------------------------------------
# Page 2
शासन निर्णय क्रमांकः याचिका-२०२३/प्र.क्र.१७७/तां.क.२
--------------------------------------------------------------------------------------------------------------------------------------------------------------
| ६. | व्यवस्थापकीय संचालक, महाराष्ट्र राज्य रस्ते विकास महामंडळ, मुंबई | सदस्य |
| ७. | मुख्य कार्यकारी अधिकारी, झोपडपट्टी पुनर्वसन प्राधिकरण (SRA), मुंबई | सदस्य |
| ८. | परिवहन आयुक्त, परिवहन विभाग, महाराष्ट्र | सदस्य |
| ९. | महापालिका आयुक्त, ठाणे/ नवी मुंबई/कल्याण-डोंबिवली/मीरा भाईंदर/वसई विरार/पनवेल महानगरपालिका मुख्याधिकारी,अंबरनाथ/बदलापूर/अलिबाग/खोपोली/पेण नगर परिषद | सदस्य |
| १० | पोलीस आयुक्त, मुंबई/ठाणे/नवी मुंबई/मिराभाईंदर | सदस्य |
| ११ | सह पोलिस आयुक्त, मुंबई वाहतूक पोलीस | सदस्य |
| १२ | पोलीस अधीक्षक, ठाणे/पालघर | सदस्य |
| १३ | आयुक्त, आरोग्य सेवा व व्यवस्थापकीय संचालक, राष्ट्रीय आरोग्य अभियान, सार्वजनिक आरोग्य विभाग, महाराष्ट्र शासन | सदस्य |
| १४ | तज्ञ प्रतिनिधी, भारतीय तंत्रज्ञान संस्था (IIT), मुंबई | तज्ञ सदस्य |
| १५ | तज्ञ प्रतिनिधी, इन्स्टिट्यूट ऑफ केमिकल टेक्नॉलॉजी (ICT), मुंबई | तज्ञ सदस्य |
| १६ | तज्ञ , इन्स्टिट्यूट ऑफ केमिकल टेक्नॉलॉजी (ICT), मुंबई | तज्ञ सदस्य |
| १७ | अधिष्ट्ठाता, सर जे.जे .हॉस्पिटल, मुंबई | सदस्य |
| १८ | सदस्य सचिव, महाराष्ट्र प्रदूषण नियंत्रण मंडळ | सदस्य सचिव |
--------------------------------------------------------------------------------------------------------------------------------------------------------------
आयुक्त, बृहन्मुंबई महानगरपालिका, मुंबई (MCGM) यांच्या अध्यक्षतेखालील गठित सदर
समन्वय समितीची कार्यकक्षा खालीलप्रमाणे राहील -
१. मुंबई महानगर (MMR) परिसरातील हवेची गुणवत्ता सुधारण्यासाठी सर्वसमावेशक धोरणांच्या
अंमलबजावणीवर देखरेख आणि मार्गदर्शन करणे.
२. शासकीय संस्था, गैर सरकारी संस्था (NGO), संशोधन संस्था, उद्योग आणि जनता यासह हवा
गुणवत्ता व्यवस्थापनामध्ये सहभाग असलेल्या विविध भागधारकांमध्ये प्रभावी समन्वय आणि सहयोग
सुनिश्चित करणे.
३ हवेची गुणवत्ता सुधारणेसाठी शासन किंवा संबंधित प्राधिकाऱ्याने ठरवून दिलेली उद्दिष्ट्टे आणि
ग्रेडेड रिस्पॉन्स ॲक्शन प्लॅन (GRAP) ची अंमलबजावणी व संनियंत्रण करणे.
४. मुंबई महानगर (MMR) परिसरातील वायू प्रदूषणाशी संबंधित नवनवीन आव्हाने आणि समस्या
जाणून त्यांचे निराकरण करणे.
५. हवा प्रदूषण नियंत्रणासाठी राबविण्यात येणाऱ्या अल्प, मध्यम आणि दीर्घकालीन मुदतीच्या
उपाययोजनांच्या अंमलबजावणीसाठी, विशेषत: हिवाळ्याच्या महिन्यात, जेव्हा हवा प्रदूषणाची
पृष्ट्ठ ५ पैकी २
# Page 3
शासन निर्णय क्रमांकः याचिका-२०२३/प्र.क्र.१७७/तां.क.२
पातळी जास्त असते तेव्हा वेळेनुसार सर्वसमावेशक कृती योजना तयार करुन त्याची अंमलबजावणी
करणे.
६. हवा प्रदूषण नियंत्रणासाठी कायमस्वरूपी उपाययोजनांसाठी धोरण आणि संस्थात्मक
यंत्रणा/संरचना मजबूत करणे.
७. हवा प्रदूषण नियंत्रणाबाबत जनजागृती आणि करण्यात येणाऱ्या विविध उपाययोजना लोकांपयंत
पोहोचण्याकरिता राबविण्यात येणाऱ्या उपक्रमांचा तपशीलवार आराखडा तयार करणे.
८. मुंबई महानगर (MMR) परिसरातील हवेची गुणवत्ता सुधारण्यासाठी सवेक्षण आणि संशोधन करणे.
समन्वय समितीचे अधिकार आणि काये:
१) मुंबई महानगर प्रदेश (MMR) मधील हवेच्या गुणवत्तेचे रक्षण आणि सुधारणा करण्यासाठी अशा सर्व
उपाययोजना, निदेश आणि तक्रारींचे निवारण करण्याचा अधिकार समितीला असेल. तसेच मुंबई
परिसरातील हवेच्या गुणवत्तेचे संरक्षण आणि सुधारणा करण्यासाठी आवश्यक अशा सर्व उपाययोजना
करणे.
२) विशेषत: हवा प्रदूषण कमी करण्यासाठी उपाययोजना करणे आणि लगतच्या भागात हवा प्रदूषणास
कारणीभूत किंवा होत असलेल्या उपक्रम/ क्रियांचे नियमन करणे किंवा प्रतिबंधित करणे यासह
आपली कर्तव्ये पार पाडण्यासाठी समितीला खालील अधिकार असतील -
i) मुंबई महानगर (MMR) परिसरातील सर्व स्थानिक स्वराज्य संस्था (ULBs) चे उपक्रमाबाबत
समन्वय साधणे,
ii) हवा प्रदूषण प्रतिबंध, नियंत्रण आणि कमी करण्यासाठी मुंबई महानगर क्षेत्रासाठी
कार्यक्रमाचे नियोजन आणि अंमलबजावणी करणे,
iii) हवेच्या गुणवत्तेसाठी विविध मानके निश्चित करणे,
iv) मुंबई महानगर (MMR) परिसरातील विविध स्त्रोतांमधून हवेच्या गुणवत्तेवर परिणाम
करणारे पर्यावरणीय प्रदूषकांचे उत्सर्जन किंवा विसर्जन करण्यासाठी मानके तया र करणे, क्षेत्रामध्ये
हवेच्या गुणवत्तेवर परिणाम करणाऱ्या अशा स्रोतांमधून पर्यावरणीय प्रदूषकांच्या उत्सर्जनाची गुणवत्ता
किंवा उत्सर्जनाची रचना किंवा सोडण्यासाठी विविध स्त्रोतांकडून होणारे पर्यावरणीय प्रदुषकांच्या
उत्सर्जनांचे विविध मानके या खंडाखाली मांडले जाऊ शकतात.
v) परिसरामधील कोणतेही उद्योग, कार्य किंवा प्रक्रिया किंवा उद्योगांचे वर्ग ज्याचा या
परिसरातील हवेच्या गुणवत्तेवर परिणाम होतो, अशा परिसरामध्ये उद्योग, कार्य किंवा प्रक्रिया किंवा
उद्योगांचे वर्ग यांवर निबंध लावणे, तथा काही सुरक्षिततेच्या उपाययोजना लागू करण्याच्या अधीन
राहून उद्योग, कार्य किंवा प्रक्रिया किंवा उद्योगांचे वर्ग यांवर निबंध लादणे.
vi) परिसरातील औद्योगिक संस्था, उपकरणे, यंत्रसामग्री, उत्पादन किंवा इतर प्रक्रिया,
साहित्य किंवा पदार्थ/माल यांची तपासणी करुन, परिसरातील हवा प्रदूषण कमी करण्यासाठी
उपाययोजना करणे याकरिता संबंधितांना निदेश देणे, अधिकारी किंवा व्यक्तींना आदेशाद्वारे निदेश
देऊन परिसरातील हवा प्रदूषण नियंत्रण/ प्रतिबंध करणे.
पृष्ट्ठ ५ पैकी ३
# Page 4
शासन निर्णय क्रमांकः याचिका-२०२३/प्र.क्र.१७७/तां.क.२
vii) मुंबई महानगर प्रदेशातील कोणतीही व्यक्ती, अधिकारी किंवा कोणत्याही प्राधिकरणाला
हवा प्रदूषण नियंत्रणासाठी लेखी निदेश जारी करणे आणि अशा व्यक्ती, अधिकारी किंवा प्राधिकरण
यांनी सदर निदेशांचे पालन करणे बंधनकारक राहील.
सदर समन्वय समितीचे निर्णय/निदेश मुंबई महानगर परिसरातील सर्व संबंधित
शासकीय/निमशासकीय/खाजगी यंत्रणा आणि भागधारकांसाठी बंधनकारक असतील.
 समितीची बैठक -
मुंबई महानगर प्रदेशातील हवा प्रदूषण नियंत्रणासाठी तयार करणयत आलेल्या अल्प, मध्यम
आणि दीर्घकालीन उपाययोजनांच्या अंमलबजावणीचा आणि उपस्थित झालेल्या अथवा भविष्ट्यातील
आव्हानांचा आढावा घेण्यासाठी समन्वय समितीची दर महिन्यातून एकदा बैठक घेण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5