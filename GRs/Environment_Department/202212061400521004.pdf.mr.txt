# Page 1
माझी वसुंधरा अभियान १० अंतर्गत प्राप्त बक्षिस रकमेमधून हाती घ्यावयाच्या कामांसाठी स्थानिक स्वराज्य संस्थांनी सादर केलेल्या सविस्तर प्रकल्प अहवालास (DPR) प्रशासकीय मान्यता देण्याबाबत.
पुणे महानगर पालिका
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : अभियान २०२२/प्र.क्र.५७/तां.क.१
शहीद भगतसिंग चौक, मदाम कामा मार्ग,
मंत्रालय, मुंबई ४०००३२
दिनांक : ६ ६ डिसेंबर, २०२२
वाचा : (१) शासन निर्णय, पर्यावरण व वातावरणीय बदल विभाग क्र. अभियान-२०२१/ प्र.क्र.५७/ तां.क.१, दिनांक ८ जुलै, २०२१
(२) शासन निर्णय, पर्यावरण व वातावरणीय बदल विभाग क्र. अभियान - २०२१/ प्र.क्र.५७/ तां.क.१, दिनांक ८ फेब्रुवारी, २०२२.
(३) प्रशासकीय मान्यता देण्यासाठी गठित समितीच्या दिनांक १ नोव्हेंबर, २०२२ रोजी झालेल्या बैठकीचे इत्तिवृत्त.
प्रस्तावना :
माझी वसुंधरा अभियान १.० मधील ४ गटातील विजेत्यांचा सन्मान दिनांक ५ जून, २०२१ रोजी करण्यात आला असून, या विजेत्या स्थानिक संस्थांना रोख रकमांची पारितोषिके व सदर बक्षिस रकमेच्या विनियोगाची कार्यपध्दती संदर्भीय क्रमांक (१) येथील दिनांक ८ जुलै, २०२१ च्या शासन निर्णयान्वये जाहिर करण्यात आली आहे. त्यानुसार, स्थानिक संस्थांनी पारितोषिकाच्या रकमेमधून हाती घ्यावयाचा कामांचा सविस्तर प्रकल्प अहवाल तयार करून, त्यास संदर्भीय क्रमांक (२) येथील दिनांक ८ फेब्रुवारी, २०२२ च्या शासन निर्णयान्वये मा. सचिव, पर्यावरण व वातावरणीय बदल यांच्या अध्यक्षतेखाली गठित समितीकडून प्रशासकीय मान्यता घ्यावयाची आहे.
२. त्यानुसार, बक्षिस मिळालेल्या स्थानिक संस्थांकडून प्राप्त झालेल्या सविस्तर प्रकल्प अहवालास प्रशासकीय मान्यता देण्यासाठी मा. सचिव, पर्यावरण व वातावरणीय बदल विभाग यांच्या अध्यक्षतेखाली दिनांक १ नोव्हेंबर, २०२२ रोजी झालेल्या बैठकीत १० स्थानिक संस्थांनी सादर केलेल्या सविस्तर प्रकल्प अहवालावर चर्चा होवून समितीने शिफारशी केल्या आहेत.
# Page 2
शासन निर्णय क्रमांकः अभियान २०२२/प्र.क्र.५७/तां.क.१
समितीने केलेल्या शिफारशीनुसार संबंधित स्थानिक संस्थेच्या सविस्तर प्रकल्प अहवालास प्रशासकीय मान्यता देण्याची बाब शासनाच्या विचराधीन होती.
शासन निर्णय :
प्रस्तावनेत नमूद केलेल्या बाबींचा विचार करून माझी वसुंधरा अभियानांतर्गत स्थानिक संस्थांना प्राप्त होणाऱ्या बक्षिस रकमेमधून हाती घ्यावयाच्या कामाचा रू.
२,८७,५५,२५५.६० किमतीचा सविस्तर प्रकल्प अहवाल आयुक्त, पुणे महानगर पालिका, पुणे यांनी पुणे महानगरपालिकेचे उप आयुक्त, पर्यावरण विभाग यांची तांत्रिक मान्यता घेवून सादर केला आहे. पुणे महानगरपालिकेने सादर केलेला प्रस्ताव मा. सचिव, पर्यावरण व वातावरणीय बदल यांच्या अध्यक्षतेखाली गठित करण्यात आलेल्या समितीच्या दिनांक १ नोव्हेंबर, २०२२ रोजी झालेल्या बैठकीत विचारात घेण्यात आला. सदर समितीने केलेल्या शिफारशीनुसार, पुणे महानगर पालिकाने सादर केलेल्या रू. २,८७,५५,२५५.६० किंमतीच्या सविस्तर प्रकल्प अहवालातील कामांना या शासन निर्णया सोबतच्या जोडपत्र-१ मध्ये दर्शविल्या नुसार खालील परिच्छेद ४ मध्ये नमूद अटी व शर्तीच्या अधिन शासन प्रशासकीय मान्यता देत आहे.
२. पुणे महानगरपालिकेने बक्षिस रकमेपैकी उर्वरित रक्कम रु. १२,४४,७४४.४० शहराचे हरित आच्छादन वाढविण्याकरीता वापरणे आवश्यक आहे. त्यानुसार, सदर रकमेचा सुधारित सविस्तर प्रकल्प अहवाल तयार करून त्यास संबंधित शहर अभियंत्याची तांत्रिक मंजूरी घेवून स्थानिक संस्थेच्यास्तरावर अंमलबजावणी करण्यास शासन मान्यता देत आहे. त्यासाठी पुन्हा प्रशासकीय मान्यता घेण्याची आवश्यकता राहणार नाही.
३. माझी वसुंधरा अभियानांतर्गत पुणे महानगर पालिका यांना अमृत गटातील उच्चत्तम कामगिरीच्या आधारे रू ३.० कोटी रक्कमेचे बक्षिस जाहिर करण्यात आले आहे. या बक्षिस रकमेपैकी रु. १.५० कोटी रकमेचा पहिला हप्ता त्यांना वितरीत करण्यात आला आहे. सदर बक्षिस रकमेमधून घ्यावयाच्या कामांच्या सविस्तर प्रकल्प अहवालास उपरोक्त प्रमाणे शासनाने प्रशासकीय मान्यता प्रदान केली असल्याने पुणे महानगर पालिका यांना बक्षिस रकमेचा रू १.५० कोटी रकमेचा दुसरा हप्ता महाराष्ट्र प्रदुषण नियंत्रण मंडळा मार्फत वितरीत करण्यास शासन मान्यता देत आहे.
४. अटी व शर्ती १) सदर सविस्तर प्रकल्प अहवालातील कामांसाठी कार्यान्वयन यंत्रणा पुणे महानगरपालिका, पुणे राहील.
२) सदर सविस्तर प्रकल्प अहवाला मधील कामांच्या अंमलबजावणीचा आर्थीक व भौतिक प्रगती अहवाल दर महिन्याच्या ५ तारखेपर्यंत माझी वसुंधरा अभियान संचालनालयास पाठविण्यात यावा.
पृष्ठ ४ पैकी २
# Page 3
शासन निर्णय क्रमांकः अभियान २०२२/प्र.क्र.५७/तां.क.१
३) सदर सविस्तर प्रकल्प अहवालातील कामांची अंमलबजावणी प्रशासकीय मान्यता मिळाल्या पासून पुढील ६ महिन्यात पूर्ण करावी.
४) बक्षिस रकमेपेक्षा अधिकचा खर्च झाल्यास तो स्वनिधी मधून करण्यात यावा.
५) सदर सविस्तर प्रकल्प अहवालातील मूळ प्रकल्प किंमतीमध्ये कोणत्याही करणास्तव वाढ झाल्यास, त्यासाठी कोणतेही वाढीव निधी / अनुदान उपलब्ध करून दिले जाणार नाही.
# Page 4