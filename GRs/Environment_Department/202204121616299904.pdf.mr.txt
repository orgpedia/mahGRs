# Page 1
महाराष्ट्र इलेक्ट्रीक वाहन धोरण, २०२१.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : मइवाधो-२०२१/प्र.क्र.२५/तां.क.४
हुतात्मा राजगुरू चौक,मादाम कामा मार्ग, मंत्रालय, मुंबई-४०० ०३२
दिनांक : १२ एप्रिल, २०२२.
वाचा :- (१) शासन निर्णय, पर्यावरण व वातावरणीय बदल विभाग, क्रमांक मइवधो २०२१ / प्र.क्र.२५ / तां.क.४, दिनांक २३ जुलै, २०२१
(२) शासन निर्णय, पर्यावरण व वातावरणीय बदल विभाग, क्रमांक मइवधो २०२१ / प्र.क्र.२५/ तां.क. ४. दिनांक २९ डिसेंबर, २०२१
प्रस्तावना:
संदर्भीय क्रमांक (१) येथील शासन निर्णयान्वये राज्याचे इलेक्ट्रीक वाहन धोरण, २०२१ निर्गमित करण्यात आले आहे. इलेक्ट्रीक वाहन खरेदीस चालना मिळावी म्हणून सदर धोरणामध्ये विविध प्रकराची प्रोत्साहने जाहीर करण्यात आली आहेत. त्यामध्ये, त्वरीत नोंदणी सूट (Early Bird Incentive) या प्रोत्साहनाचा समावेश आहे.
२. तसेच, दिनांक १ एप्रिल, २०२२ पासून, परिचालित होणारी, सर्व शासकीय, निम शासकीय, स्थानिक स्वराज्य संस्थांमार्फत व शासनाच्या निधी मधून खरेदी करण्यात येणारी वाहने बॅटरी इलेक्ट्रिक वाहने असावीत असा निर्णय घेण्यात आला होता. सदर निर्णयात संदर्भीय क्रमांक (२) येथील शासन निर्णयान्वये सुधारणा करून दिनांक १ एप्रिल, २०२२ ऐवजी दिनांक १ १ जानेवारी, २०२२ पासून ही अट लागू करण्यात आली आहे.
त्यामुळे, दिनांक १ जानेवारी, २०२२ नंतर सर्व शासकीय, निम शासकीय स्थानिक स्वराज्य संस्थां मार्फत व शासनाच्या निधी मधून खरेदी करण्यात येणारी वाहने इलेक्ट्रिक वाहने खरेदी करणे व ती वापरणे आवश्यक झाले आहे.
३. तथापी, काही शासकीय अधिकाऱ्यांना शासकीय कामकाजानिमित्त मोठया प्रमाणात प्रवास करावा लागतो. परंतु, सध्या बाजारात उपलब्ध असलेल्या इलेक्ट्रिक वाहनांची एका बॅटरी चार्जिंग नंतर धाव क्षमता मर्यादित आहे. या ठराविक धाव क्षमतेनंतर सदर इलेक्ट्रिक वाहनास चार्जिंग करणे आवश्यक आहे. चार्जिंगचा हा कालावधी चार्जिंगच्या प्रकरानुसार ३ ते ६ तासांचा आहे. त्यामुळे, ज्या शासकीय अधिकाऱ्यांना वारंवार दौरे करावे लागतात त्यांना इलेक्ट्रिक वाहन वापरामुळे अडचण होवू शकते.
यास्तव, ज्या शासकीय अधिकाऱ्यांना वारंवार दौरे करावे लागतात त्यांच्यासाठी सदर अट शिथील करावी अशी मागणी येत आहे. सदर मागणी विचारात घेवून या अधिकाऱ्यांना इलेक्ट्रिक वाहन वापरा पासून सूट देण्याची बाब शासनच्या विचाराधीन होती.
शासन निर्णय : प्रस्तावनेत नमूद केलेल्या बाबींचा विचार करून शासन खालील प्रमाणे निर्णय घेत आहे: (१) शासनाच्या सध्याच्या धोरणा नुसार खालील शासकीय, निम शासकीय संस्था व स्थानिक स्वराज्य संस्थांना इलेक्ट्रिक वाहने खरेदी करणे आवश्यक राहील : १) सर्व मंत्रालयीन विभाग, २) महाराष्ट्र प्रदुषण नियंत्रण मंडळ,
# Page 2
शासन निर्णय क्रमांकः मइवाधो-२०२१/प्र.क्र.२५/तां.क.४
३) सर्व नागरी स्थानिक स्वराज्य संस्था, ४) महाराष्ट्र शहर औद्योगिक विकास महामंडळ, ५) संचालक, नगर रचना, ६) मुंबई, पुणे व नागपूर महानगर विकास प्राधिकरणे, ७) माहिती व जनसंपर्क, ८) राज्य माहिती आयोग, ९) महाराष्ट्र लोकसेवा आयोग, १०) लोकायुक्त महाराष्ट्र, ११) सर्व पोलीस आयुक्तालये, १२) न्याय सहायक वैज्ञानिक प्रयोगशाळा, १३) मोटर वाहन विभाग, १४) महाराष्ट्र मेरिटाईम बोर्ड, १५) उच्च न्यायालये, प्रशासकीय न्यायाधिकरण व इतर न्यायालये, १६) सर्व कोषागार कार्यालये.
(२) उपरोक्त कार्यालये वगळता इतर सर्व शासकीय, निम शासकीय संस्था व स्थानिक स्वराज्य संस्थांमधील अधिकाऱ्यांना त्यांच्या कामाकाजाचा भाग म्हणून दौरा करावा लागतो असे अधिकारी / कार्यालये यांना दिनांक ३१ मार्च, २०२३ पर्यंत इलेक्ट्रिक वाहने खरेदी करण्यापासून सूट देण्यात येत आहे.
# Page 3