# Page 1
राष्ट्रीय जलीय पर्यावरण संवर्धन योजना (एन.पी.सी.ए.) या केंद्र शासन पुरस्कृत योजनेंतर्गत धर्मवीर संभाजी (कंबर) तलाव, सोलापूर संवर्धनासाठी केंद्र शासनाकडून मुक्त केलेला निधी SNA खात्यात जमा करण्याबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : रासयो-२०२२/प्र.क्र.०२/आस्थापना-अ
नविन प्रशासन भवन, १५ वा मजला,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : २०/०७/२०२२.
वाचा : १) पर्यावरण, वन व जलवायू परिवर्तन विभाग, भारत सरकार यांचे प्रथम हप्ता वितरणाबाबतचे पत्र क्रमांक J-२७०१८/२०१५-NRCD, दिनांक २८.०९.२०१८ २) शासन निर्णय, पर्यावरण विभाग, क्रमांक रासयो-२०१८/प्र.क्र.३९/तां.क.२, दि. ७ मार्च २०१९ ३) भारत सरकार यांच्या वित्त मंत्रालयाचे कार्यालायीन ज्ञापन F.No.१(१३) PFMS/FCD/२०२०, दि.२३ मार्च, २०२१ ४) संचालक, व्यय विभाग, वित्त मंत्रालय, भारत सरकार यांचे दि.०७.०७.२०२२ रोजीचे पत्र.
प्रस्तावना: केंद्र शासनाच्या “ National Plan for Conservation of Aquatic Eco-systems (NPCA)”या योजने अंतर्गत तलावांचे संवर्धन करण्यात येते. केंद्र शासनाच्या पर्यावरण, वने व जलवायु परिवर्तन विभागाच्या दिनांक २८.०९.२०१८ च्या प्रशासकीय मान्यतेअन्वये धर्मवीर संभाजी तलावाचे संवर्धन करण्यासाठी National Plan for Conservation of Aquatic Ecosystem (एन.पी.सी.ए.) या केंद्र शासन पुरस्कृत योजने अंतर्गत रु. १२,२१,१३,०००/- प्रकल्पास मान्यता मिळाली असून त्याअंतर्गत केंद्र शासनाचा रु. ७,३२,६७,८००/ (६०%) व राज्य शासनाचा/महानिर्मितीचा रु.४,८८,४५,२००/- (४०%) सहभाग मान्य करण्यात आलेला आहे.
२. या प्रकल्पाच्या अंमलबजावणीसाठी सोलापूर महानगरपालिका ह्या पालिकेची कार्यान्वयिन यंत्रणा म्हणून नियुक्ती करण्यात आली आहे. या प्रकल्पासाठी केंद्र शासनाने वितरीत केलेला प्रथम हप्ता रु. ३,६६,३३,९००/- (रु. तीन कोटी सहासष्ट लक्ष तेहतीस हजार नऊशे मात्र) इतका निधी सोलापूर महानगरपालिकेस दि.७ मार्च, २०१९ च्या शासन निर्णयान्वये वितरित करण्यात आला आहे.
३. केंद्र शासनाने वाचा क्र.३ अन्वये, केंद्र पुरस्कृत योजनांना निधी वितरित करण्यासाठी व त्यावर देखरेख ठेवण्यासाठी सुधारित कार्यपद्धती अंमलात आल्याबाबत कळविले आहे, तसेच त्यात दिलेल्या कार्यपद्धतीनुसार सर्व केंद्र पुरस्कृत योजनांबाबत कार्यवाही करण्याबाबत निर्देश देण्यात आलेले आहे. त्यानुसार केंद्र शासनाकडून प्राप्त निधी वितरणासाठी बँक ऑफ महाराष्ट्र या बँकेत Single Nodal Account (मंत्रालय शाखा खाते क्र.६०४००९७८२०५ व IFSC-MAHB०००१३८८) उघडण्यात आले आहे. तसेच वाचा क्र.४ अन्वये केंद्र शासनाने दि.३१ मार्च २०२२ पूर्वी वितरित केलेला निधी दि. २०.०७.२०२२ पूर्वी SNA खात्यात जमा करणे आवश्यक आहे.
अन्यथा सदर निधी RBI मार्फत केंद्र शासनास परत केला जाईल असे कळविले आहे.
# Page 2
शासन निर्णय क्रमांकः रासयो-२०२२/प्र.क्र.०२/आस्थापना-अ
४. धर्मवीर संभाजी तलाव संवर्धनासाठी केंद्र शासनाने द्वितीय हप्त्यापोटी रु.३,००,००,०००/-(रु. तीन कोटी फक्त) इतका निधी वितरीत केला असून तो राज्याच्या एकत्रित निधीमध्ये जमा झाला आहे. उक्त रु.३,००,००,०००/-(रु. तीन कोटी फक्त) इतका निधी वितरणासाठी SNA खात्यात वर्ग करण्याची बाब शासनाच्या विचाराधीन होती.
शासन निर्णय : अ) राष्ट्रीय सरोवर संवर्धन योजनेंतर्गत धर्मवीर संभाजी तलावाच्या संवर्धनासाठी केंद्र शासनाकडून प्राप्त रु. ३,००,००,०००/- (रु. तीन कोटी फक्त) इतका निधी SNA खात्यात वर्ग करण्यासाठी मान्यता देण्यात येत आहे.
आ) सदर प्रयोजनार्थ होणारा खर्च हा मागणी क्र.यु-०४, ३४३५ परिस्थितीकी व पर्यावरण ०४-प्रदूषण प्रतिबंध व नियंत्रण,१०३- वायू व जल प्रदूषण प्रतिबंध, (१०४) नॅशनल प्लॅन फॉर कॉझरवेशन ऑफ अॅक्वेटीक इको-सिस्टीम (NPCA) (केंद्र पुरस्कृत योजना) (३४३५१३७४), (०४) (०१) सरोवर संवर्धन योजना (वेतनेतर) या मुख्य लेखाशिर्षाखाली सन २०२२-२३ या वर्षासाठीच्या मंजूर केलेल्या अनुदानातून वितरित करण्यात येत आहे.
ि राष्ट्रीय जलीय पर्यावरण संवर्धन योजना (एन. पी. सी. ए.) या केंद्र शासन पुरस्कृत योजनेंतर्गत धर्मवीर तलावाच्या संवर्धनासाठी केंद्र शासनामार्फत वितरित करण्यात आलेला रूपये रु.३,००,००,०००/-(रु. तीन कोटी फक्त) इतका निधी बँक ऑफ महाराष्ट्र या बँकेत उघडण्यात आलेल्या Single Nodal Account (SNA) (मंत्रालय शाखा खाते क्र.६०४००९७८२०५ व IFSC MAHB०००१३८८) खात्यात थेट जमा करण्यात यावा.
ई) सदर निधीबाबत श्री सु. कि. निकम, सहसचिव पर्यावरण व वातावरणीय बदल विभाग, मंत्रालय यांना नियंत्रक अधिकारी व व श्रीम. शिल्पा चं. शिर्के, कार्यासन अधिकारी, पर्यावरण व वातावरणीय बदल विभाग यांना आहरण व संवितरण अधिकारी म्हणून घोषित करण्यात येत आहे.
ल प्रस्तूत शासन निर्णय वित्त विभागाच्या परिपत्रक क्रमांक अर्थसं - २०२२/प्रक्र.४३ / अर्थ-३, दिनांक ४ एप्रिल, २०२२ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे
५. सदर शासन निर्णय नियोजन विभागाच्या अनौपचारिक संदर्भ क्रमांक १७०/१४७२, दि.१५/०७/२०२२ व वित्त विभागाच्या अनौपचारिक संदर्भ क्रमांक २२७/व्यय १६, दिनांक २०/०७/२०२२ अन्वये प्राप्त मान्यतेच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः रासयो-२०२२/प्र.क्र.०२/आस्थापना-अ