# Page 1
राज्य सरोवर संवर्धन योजनेंतर्गत मौ.
फणसोप सडा, जि. रत्नागिरी येथील वळवण तलावास मान्यता व निधी वितरित करण्याबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः रासयो-२०२२/प्र.क्र.१०५/आस्थापना अ
नवीन प्रशासन भवन, १५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : २७ मार्च, २०२३
वाचा : १) पर्यावरण विभाग विभाग शासन निर्णय क्र.इएनव्ही २००८/प्र.क्र.६९/तां.क.३, दि.२७.०८.२००८ २) मुख्य कार्यकारी अधिकारी, जिल्हा परिषद रत्नागिरी, जि.रत्नागिरी यांच्याकडून प्राप्त प्रस्ताव.
३) दिनांक १७.०३.२०२२ रोजीच्या सुकाणू समितीच्या बैठकीचे इतिवृत्त.
४) पर्यावरण व वातावरणीय बदल विभागाचा समक्रमांकाचा शासन निर्णय दि.३१.०३.२०२२
प्रस्तावना - राज्यातील तलाव, सरोवरे व मोठे जलाशय यांचे पर्यावरणीयदृष्ट्या संवर्धन करण्यासाठी राज्य शासनाने राज्य योजनेंतर्गत राज्य सरोवर संवर्धन योजना सन २००६-०७ या आर्थिक वर्षापासून सुरु केली आहे. सदर योजनेंतर्गत सन २०२१-२२ या आर्थिक वर्षात मुख्य कार्यकारी अधिकारी, जिल्हा परिषद रत्नागिरी, जि.
रत्नागिरी यांच्यामार्फत सादर वळवण तलावाच्या प्रस्तावास मान्यता व त्यानुषंगिक रुपये ३० लक्ष इतका निधी मुक्त करण्यासाठी दि. ३१.०३.२०२२ रोजी शासन निर्णय निर्गमित करण्यात आलेला होता. परंतु बील पोर्टलवरील तांत्रिक अडचणींमुळे निधी वितरित करण्यासाठीचे देयक तयार करून अधिदान व लेखा कार्यालयास सादर करता आले नाही. त्यामुळे सदर निधी सन २०२१-२२ या आर्थिक वर्षात वितरित करणे शक्य झालेले नाही. आता सदर रु रु.३०,००,०००/- (रुपये तीस लक्ष फक्त) इतका निधी सन २०२२-२३ या आर्थिक वर्षात वितरित करण्याची बाब शासनाच्या विचाराधीन होती.
शासन निर्णय :
राज्य सरोवर संवर्धन योजनेंतर्गत मुख्य कार्यकारी अधिकारी, जिल्हा परिषद, रत्नागिरी यांच्यामार्फत सादर वळवण तलावाचे पर्यावरणीयदृष्टया संवर्धनाच्या प्रस्तावावर सुकाणू समितीच्या दि.१७.०३.२०२२ रोजीच्या बैठकीत चर्चा करण्यात आली होती. सदर बैठकीच्या इतिवृत्तातील निर्णयाच्या अधीन राहून वळवण तलावाचे पर्यावरणीयदृष्टया संवर्धनाच्या प्रस्तावास दि.३१ मार्च, २०२२ रोजीच्या शासन निर्णयान्वये रुपये ५०,००,०००/ (रुपये पन्नास लक्ष फक्त) च्या मर्यादेत तत्वत: मान्यता देण्यात आलेली आहे. आता सदरपैकी रुपये ३०,००,०००/-(रुपये तीस लक्ष फक्त) इतका निधी मुख्य कार्यकारी अधिकारी, जिल्हा परिषद, रत्नागिरी यांना वितरित / मुक्त करण्यास या शासन निर्णयाद्वारे खालील अटी व व शर्तीच्या अधीन राहून मान्यता देण्यात येत आहे.
अ. तलावाचे पर्यावरणादृष्ट्या संवर्धन होण्यासाठी प्रामुख्याने अनुषंगाने sewer Interception and diversion, Installation of Phytoride Technology, Installation of STP, Silt trap, Aeration, Low Cost Sanitation, जलपर्णी काढणे अशा स्वरूपाची कामे प्रस्तावित करावी. सदर कामे ही केंद्रीय पर्यावरण व वन विभागामार्फ़त राष्ट्रीय सरोवर संवर्धन योजनेंतर्गत निर्गमित मार्गदर्शक सूचनांनुसार Core Work -
# Page 2
शासन निर्णय क्रमांकः रासयो-२०२२/प्र.क्र.१०५/आस्थापना
७५% व Non-Core Work-२५% च्या मर्यादेत असावी. प्रस्तावित निधी हा जलसंपदा विभाग व तत्सम प्राधिकरणामार्फ़त निर्गमित District Schedule Rate (DSR) वर आधारीत असावा याची दक्षता घ्यावी.
उपरोक्त नुसार तलाव संबंधित सविस्तर प्रकल्प अहवाल विभागास सादर करावा त्यानुषंगाने प्रशासकीय व अंतिम मान्यता देण्याची कार्यवाही शासन स्तरावर करण्यात येईल.
२. या शासन निर्णयान्वये वितरित केलेला निधी, प्रस्तावास प्रशासकीय आणि अंतिम मान्यता प्राप्त झाल्यानंतरच खर्ची करण्याची दक्षता मुख्य कार्यकारी अधिकारी, जिल्हा परिषद, रत्नागिरी यांनी घ्यावी.
३. सदर प्रयोजनार्थ होणारा खर्च हा मागणी क्र. यू-४, ३४३५ परिस्थितिकी व पर्यावरण ०४, प्रदूषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना राज्य योजनांतर्गत योजना, (०२),पर्यावरण प्रतिबंध, (०२) (०७), राष्ट्रीय सरोवर संवर्धन योजना (३४३५ ०१८२), ३१, सहाय्यक अनुदाने ( वेतनेतर)" या मुख्य लेखाशिर्षाखाली सन २०२२-२३ या वर्षासाठीच्या मंजूर अनुदानातून भागविण्यात यावा व त्याच लेखाशिर्षाखाली वर्गीकृत करण्यात यावा.
४. मुख्य कार्यकारी अधिकारी, जिल्हा परिषद, रत्नागिरी यांना अदा करावयाची रु.३०,००,०००/- (रुपये तीस लक्ष फक्त) एवढी रक्कम अधिदान व लेखाधिकारी यांच्यामार्फत कोषागारातून वित्त विभागाने निर्गमित केलेल्या शासन निर्णय क्र/२०२० संकीर्ण.प्र,५ प्रशा-कोषा/२०/६.क्र.दि कुबेर प्रणालीद्वारे-अन्वये ई १२.११.२०२१ थेट मुख्य कार्यकारी अधिकारी, जिल्हा परिषद, रत्नागिरी यांच्या बँक खाते - Chief Accounts & Finance Officer Z P Ratnagiri, खाते क्र.००००००३७५३०६५८६७७ मध्ये जमा करावे.
५. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं - २०२२/प्रक्र.४३/अर्थ-३, दिनांक ०४ एप्रिल, २०२२ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
तसेच प्रमाणित करण्यात येते की, दिनांक ०४.०४.२०२२ रोजीच्या शासन निर्णयातील परिशिष्टातील अनु.क्र. २ व ९ मधील अटींची पुर्तता होत आहे, तसेच वित्त विभागाच्या शासन परिपत्रक क्रमांक अर्थसं २०२२/प्रक्र.४३/अर्थ-३, दिनांक ०४ एप्रिल, २०२२ व दिनांक ०८ फेब्रुवारी, २०२३ रोजीच्या शासन निर्णयातील अटी व शर्तीनुसार वितरित करण्यात येत आहे.
I) वित्त विभागाच्या परिपत्रक क्रमांक अर्थसं - २०२२/प्रक्र.४३ / अर्थ-३, दिनांक ०४ एप्रिल, २०२२ च्या परिशिष्टातील अनुक्रंमांक ९ मधील ३१ वेतनेतर सहायक अनुदाने या बाबीखालील खर्च करण्यास विभागाला अधिकार प्राप्त झाले असून सदर परिपत्रकातील नमूद अटींची पूर्तता करण्यात आली आहे.
II) वित्त विभागाच्या परिपत्रक क्रमांक अर्थसं-२०२२/प्रक्र.४३/अर्थ-३, दिनांक ०४ एप्रिल, २०२२ च्या परिशिष्टातील अनुक्रमांक १, ३, ४, ५, ६, ७ व ८ या प्रकरणी लागू नाही. तसेच सदर परिशिष्टातील अनुक्रमांक ४ बाबत नमूद करण्यात येते की ही योजना केंद्र पुरस्कृत बाहय सहाय्यित योजना नाही.
III) वित्त विभागाच्या परिपत्रक क्रमांक अर्थसं-२०२२/प्रक्र.४३/अर्थ-३, दिनांक ०४ एप्रिल, २०२२ च्या परिपत्रकासोबतच्या परिशिष्टातील अनुक्रमांक २ च्या अनुषंगाने नमूद करण्यात येत की, सदर योजनेच्या स्वरुपात अथवा व्याप्तीमध्ये कसलाही बदल करण्यात आलेला नाही. तसेच परिशिष्टातील अ.क्र.९ संदर्भातील तपासणी सूचीमधील अनुक्रमांक १,२,३ व ४ मध्ये नमूद करण्यात आलेल्या अटींची पूर्तता होत आहे. तसेच सदर अनुक्रमांक ९ संदर्भातील तपासणी सूचीमधील अनुक्रमांक ५ ते १० या प्रकरणी लागू नाही.
पृष्ठ ४ पैकी २
# Page 3
शासन निर्णय क्रमांकः रासयो-२०२२/प्र.क्र.१०५/आस्थापना अ
६. या शिवाय वित्त विभागाच्या शासन परिपत्रक क्रमांक संकीर्ण २०१६/प्र.क्र.३१/कोषा.प्रशा-५, दिनांक १०.०५.२०१६ अन्वये परिच्छेद क्र.४ मधील खालील बाबींची पूर्तता होत आहे.
१) विभागास प्रदान वित्तीय अधिकाराबाबत वित्त विभागाच्या शासन परिपत्रक क्र अर्थस २०१८/प्र.क्र.६९/अर्थ-३ दिनांक ०२.०४.२०१८ मधील परिच्छेद क्र.६ (अ) नुसार रु. ५ कोटी पर्यंतच्या अनावर्ती योजनेच्या खर्चास प्रशासकीय मान्यता देण्याचे अधिकार प्रशासकीय विभागांना आहेत.
२) वळवण तलावाच्या संवर्धनासाठी रूपये रुपये ३०,००,०००/-(रुपये तीस लक्ष फक्त) इतका निधी प्रस्तुत शासन निर्णयाव्दारे वितरित करण्यात येत आहे.
३) “मागणी क्र.यु-४, ३४३५-परिस्थितीकी व पर्यावरण, ०४, प्रदुषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना-राज्य योजनांतर्गत योजना, (०२) पर्यावरण प्रतिबंध (०२) (०७) राष्ट्रीय सरोवर संवर्धन योजना (३४३५ ०१८२) ३१, सहाय्यक अनुदाने (वेतनेतर) या मुख्य लेखाशिर्षाखाली कोणतेही संक्षिप्त देयक प्रलंबित नाही.
४) मुख्य कार्यकारी अधिकारी, जिल्हा परिषद, रत्नागिरी यांच्याकडून पर्यावरण व वातावरणीय बदल विभागास कोणतेही येणे बाकी नाही.
५) तसेच उपरोक्त शासन निर्णयाच्या "अ" मधील परिच्छेदातील ६,७,८,९ या बाबी लागू नाहीत.
७. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं-२०२२/प्रक्र.४३/अर्थ-३, दिनांक ०४ एप्रिल, २०२२ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
# Page 4