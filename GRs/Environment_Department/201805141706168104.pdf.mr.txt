# Page 1
पर्यावरण अनुमतीसाठी प्राप्त प्रस्तावांवर छाननी शुल्क आकारण्याबाबत..
महाराष्ट्र शासन
पर्यावरण विभाग
शासन निर्णय क्रमांक : संकीर्ण २०१३/प्र.क्र.१५१/ता.क.१,
नवीन प्रशासन भवन, १५ वा मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०००३२
दिनांक :- १४ मे, २०१८.
वाचा १) केंद्रीय पर्यावरण व वने मंत्रालयाची अधिसूचना क्र. संकाआ- १५३३(अ) ए, दि. १४.९.२००६.
२) पर्यावरण विभाग शासन निर्णय क्रमांक: संकीर्ण २०१३/प्र.क्र.१५१/तां.क.१ दि.२ मे, २०१४ प्रस्तावना - पर्यावरण विभागाकडे पर्यावरण अनुमतीसाठी प्राप्त प्रस्तावांची छाननी करणे, अशा प्राप्त प्रस्तावांची अद्ययावत यादी तयार करुन ती विभागाच्या संकेतस्थळावर ठेवणे, त्याचप्रमाणे SEAC समित्या आणि SEIAA प्राधिकरणाच्या बैठकाचे आयोजन करणे, या समित्यांच्या बैठकांची विषयसूची, बैठकांचे इतिवृत्त, शासनाकडून वेळोवेळी निर्गमित करण्यात येणारे आदेश, सूचना तसेच, या कामासाठी नियुक्त करण्यात आलेले बाहयस्त्रोताद्वारे नियुक्त कर्मचारी यांचे मासिक वेतन इत्यादींचा आर्थिक भार शासनावर पडत आहे. या सर्व बाबी लक्षात घेऊन पर्यावरण अनुमतीसाठी प्राप्त होणा-या प्रस्तावांवर छाननी शूल्क आकारणीबाबत व त्या शुल्कातून वरील सर्व बाबींसाठी होणारा खर्च करण्याचे आदेश उपरोक्त नमूद शासननिर्णय क्रमांक संकीर्ण २०१३/प्र.क्र.१५१/तां.क.१ दि. २मे, २०१४ अन्वये निर्गमित करण्यात आले आहे.
२. छाननी शुल्काबाबत केंद्र शासनाने दि. १३.४.२००० च्या पत्रान्वये पर्यावरण अनुमती / सागरी किनारा व्यवस्थापनांतर्गत अनुमतीसाठी प्राप्त प्रस्तावांवर छाननी शुल्क लावण्याबाबत कळविले आहे. तसेच गुजरात व तामिळनाडू राज्यात CRZ/EIA अनुमती प्राप्त प्रस्तावांवर छाननी शुल्क लावण्यात येते.
३. मा.सर्वोच्च न्यायालयाने रिट याचिका क्र.९१४/१९९१ या प्रकरणी दिलेले दि. २८.८.१९९६ रोजीचे आदेश आणि भारतीय घटनेच्या कलम २१ अन्वये “पोल्युटर पे प्रिन्सीपल” हे तत्व हे देशातील पर्यावरण कायदयाचा अविभाज्य भाग असल्याचे नमूद केले आहे. त्यानुसार अशा प्रस्तावांवर छाननी शुल्क आकारणे समर्थनीय आहे.
४. केंद्र शासनाने पर्यावरण संरक्षण कायद्यांतर्गत गठीत सागरी किनारा व्यवस्थापन प्राधिकरणाकडे प्राप्त प्रस्तावांवर छाननी शुल्क आकारुन ते स्वतंत्र बॅक खात्यात जमा करण्याबाबत राजपत्रात नमूद केले आहे. त्याच कायदयातील तरतूदीअंतर्गत SEIAA व SEAC -१,२,३ चे गठन केले असल्याने आणि या सर्व समित्या व प्राधिकरण हे शासनाच्या अखत्यारीतील असल्याने सदरची तरतुद या प्राधिकरण व समित्यांनाही लागू होते.
# Page 2
शासन निर्णय क्रमांक: संकीर्ण २०१३/प्र.क्र.१५१/ता.क.१,
शासन निर्णय :
वरील सर्व पार्श्वभूमी लक्षात घेता शासनाने शासन निर्णय क्रमांक : संकीर्ण २०१३/प्र.क्र.१५१/तां.क.१, दि.२ मे, २०१४ अन्वये शुल्क आकारणीचा निर्णय घेतला आहे. पर्यावरण अनुमतीसाठी प्राप्त प्रस्तावांवर खालीलप्रमाणे छाननी शुल्क आकारण्यात येते, त्यामध्ये खालील विवरणपत्रातील रकाना क्र. ४ नुसार सुधारणा करण्यात येत आहे.
---------------------------------------------------------------------------------------------------------------
| अ.क्र. | प्रकल्पाची एकूण किंमत (रुपये) | सध्या आकारण्यात येणारे छाननी शुल्क  |  (रुपये) | सुधारीत छाननी शुल्क (रूपये) |
| १ |  | ३ | ४ |
| १ | १ कोटी ते ५० कोटी | १ लाख | १.५० लाख |
| २ | ५० कोटी ते १०० कोटी | ३ लाख | ४ लाख |
| ३ | १०० कोटी ते ५०० कोटी | ५ लाख | ७ लाख |
| OC ४ | ५०० कोटी ते १००० कोटी | १० लाख | १५ लाख |
| ५ | १००० कोटीपेक्षा जास्त | १५ लाख | २० लाख |
---------------------------------------------------------------------------------------------------------------
२. SEAC समित्या आणि SEIAA प्राधिकरणावरील अध्यक्ष तसेच सदस्य यांना दि.१७.५.२०१८
पासून खालीलप्रमाणे सुधारित प्रतिदिन बैठक भत्ता देण्यात येणार आहे. सुधारीत बैठक भत्ता
वाढीचा खर्च पर्यावरण अनुमतीसाठी प्राप्त प्रस्तावांवर छाननी शुल्क आकारून जमा होणा-या निधीतून भागविण्यात येणार आहे.
----------------------------------------------------------------------------------------
| अ.क्र.  |  | पदनाम | सध्याचा बैठक भत्ता (रूपये/प्रतिदिन) | सुधारीत बैठक भत्ता (रूपये/प्रतिदिन) |
| १ | अध्यक्ष | १५,०००/ | २०,०००/ |
| २ | सदस्य | १०,०००/ | १५,०००/ |
----------------------------------------------------------------------------------------
# Page 3