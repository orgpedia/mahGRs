# Page 1
नमामि चंद्रभागा नदी कृती आराखड्यांच्या
अंमलबजावणीसाठी मान्यता देण्याबाबत..
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः ईएनव्ही-२०२५/प्र.क्र.३२(१)/तां.क.३
१५ वा मजला, नविन प्रशासकीय भवन,
मंत्रालय, मुंबई - ४०० ०३२.
दिनांक - ३० एप्रिल, २०२५
प्रस्तावना-
सोलापूर जिल्यामध्ये निरा व सिना उपनद्या भीमा नदीस मिळतात व भीमा नदी पुढे सोलापूर
जिल्यामध्ये उजनी धरण ते पंढरपूर असा प्रवास करून कर्नाटक राज्यामध्ये प्रवेश करते. भीमा नदी
पंढरपूर जवळून जाताना चंद्रकोरीच्या आकाराने वळण घेते म्हणून पंढरपूर येथे ही नदी चंद्रभागा म्हणून
ओळखली जाते. महाराष्ट्राचा सांस्कृतिक, अध्यात्मिक वारसा प्रवाहीत करणारी चंद्रभागा नदी वारकरी
संप्रदायासह सवांसाठी श्रध्देय आहे.
त्यानुषंगाने शासनाने चंद्रभागा नदी सन २०२२ पयंत निर्मळ, पवित्र व प्रदुषणमुक्त करून तिचे
संवर्धन करण्यासाठी राबवावयाच्या अभियानांतर्गत नगर विकास विभाग शासन निर्णय क्र.एमयुपी
२०१६/प्र.क्र.२९७/नवि-१९, दि.१२ ऑगस्ट, २०१६ या शासन निर्णयान्वये मा. मुख्यमंत्री महोदयांच्या
अध्यक्षतेखाली नमामि चंद्रभागा प्राधिकरण स्थापन करण्यात आले आहे. तसेच नमामि चंद्रभागा
प्राधिकरणाने दिलेल्या निदेशांनुसार/ मंजुरीनुसार नमामि चंद्रभागा अभियानाची अंमलबजावणी
करण्यासाठी मा. मुख्य सचिव यांच्या अध्यक्षतेखाली शक्ती प्रदत्त समिती गठीत करण्यात आली आहे.
नगर विकास विभागाच्या दि.१२/०८/२०१६ रोजीच्या उक्त शासन निर्णयान्वये चंद्रभागा नदी सन २०२२
पयंत निर्मळ, पवित्र व प्रदुषणमुक्त करण्याचे शासनाने उद्दिष्ट्ट घोषित केले होते. नगर विकास विभागाच्या
दि.१२/०८/२०१६ रोजीच्या उक्त शासन निर्णयातील तरतूदी कायम ठेवून सदर कालावधी सन २०२७
पयंत वाढविण्यास नगर विकास विभाग शासन निर्णय क्र. नमामि २०२४/प्र.क्र.३५५/नवि-१८,
दि.०४/१०/२०२४ अन्वये शासन मान्यता देण्यात आली आहे. तसेच नगर विकास विभागाच्या
दि.१२/०८/२०१६ रोजीच्या उक्त शासन निर्णयान्वये चंद्रभागा नदी निर्मळ, पवित्र व प्रदूषणमुक्त
करावयाच्या अभियानांतर्गत प्रमुख कामांचा त्यामध्ये समावेश करण्यात आला होता. सदर अभियानांतर्गत
करावयाच्या प्रमुख कामांमध्ये वाढ करण्यास, तसेच विभागीय आयुक्त, पुणे विभाग, पुणे यांच्या
अध्यक्षतेखाली विभागीय कार्यकारी समिती तसेच जिल्हाधिकारी, पुणे व जिल्हाधिकारी, सोलापूर यांच्या
अध्यक्षतेखाली जिल्हास्तरीय कार्यकारी समिती गठीत करण्यास नगर विकास विभागाच्या
दि.०४/१०/२०२४ रोजीच्या उक्त शासन निर्णयान्वये मान्यता देण्यात आली आहे.
केंद्र शासनाच्या राष्ट्रीय जलगुणवत्ता मोजमाप योजनेनुसार देशातील नद्यांचे नियमितपणे
सवेक्षण करून नदी प्रदूषणाच्या उतरत्या क्रमानुसार राज्यातील प्रदूषित नदी पट्ट्ांचे प्राथम्य क्र १ ते ५
मध्ये वर्गीकरण करण्यात येते. त्यानुसार महाराष्ट्र प्रदूषण नियंत्रण मंडळामार्फत सन २०२४ मध्ये केलेल्या
सवेक्षणानुसार चंद्रभागा नदीच्या पंढरपूर ते शेगाव दुमाला या नदीपट्ट्ांचा समावेश प्राथम्य क्र. ३ मध्ये
करण्यात आला आहे. त्यानुषंगाने चंद्रभागा नदीमधील प्रदूषित नदीपट्ट्ांचे व पर्यायाने चंद्रभागा नदीचे
# Page 2
प्रदूषण कमी करण्याकरीता चंद्रभागा नदी आराखडा तयार करण्याची बाब पर्यावरण व वातावरणीय बदल
विभागाच्या १०० दिवसांच्या कार्यक्रमांतर्गत समाविष्ट्ट करण्यात आली होती.
त्यानुषंगाने महाराष्ट्र प्रदूषण नियंत्रण मंडळामार्फत नमामि गंगेच्या धर्तीवर व्यापक कृती
आराखडा राबविण्याच्या अनुषंगाने सांडपाणी प्रक्रिया सुधारणा, औद्योगिक सांडपाणी नियंत्रण, कचरा
व्यवस्थापन सुधारणा व अन्य अनुषंगिक उपाययोजनांचा समावेश करून कृती आराखडा शासनास सादर
करण्यात आला आहे. महाराष्ट्र प्रदूषण नियंत्रण मंडळाने सादर केलेल्या नमामि चंद्रभागा कृती
आराखड्यास मान्यता देऊन सदर कृती आराखड्याची अंमलबजावणी करण्याकरीता संबंधित स्थानिक
स्वराज्य संस्था/ प्राधिकरणे यांना कालबध्द कृती कार्यक्रम तयार करणेबाबत निदेश देण्याची बाब
शासनाच्या विचाराधीन होती. यानुषंगाने शासन पुढील प्रमाणे निर्णय घेत आहे.
शासन निर्णय -
१. पर्यावरण व वातावरणीय बदल विभागाच्या अंतर्गत असणाऱ्या महाराष्ट्र प्रदूषण नियंत्रण
मंडळामार्फत तयार करण्यात आलेला व सोबत परिशिष्ट्ट-१ मध्ये जोडण्यात आलेला चंद्रभागा नदी कृती
आराखडा अंमलबजावणीकरिता संबंधित स्थानिक स्वराज्य संस्था/ प्राधिकरणे यांना पाठविण्यास मान्यता
देण्यात येत आहे.
२. कृती आराखडा अंमलबजावणी यंत्रणा - सदर कृती आराखड्याच्या प्रभावी अंमलबजावणीच्या
अनुषंगाने तसेच नगर विकास विभाग शासन निर्णय क्र. एमयुपी-२०१६/प्र.क्र. २९७/नवि-१९, दि.१२
ऑगस्ट, २०१६ आणि नगर विकास विभाग शासन निर्णय क्र. नमामि २०२४/प्र.क्र.३५५/नवि-१८,
दि.०४/१०/२०२४ मध्ये नमूद केलेल्या उपाययोजना/ कामे संबंधित शासकीय विभाग, शासन यंत्रणा
शासकीय मंडळे व चंद्रभागा नदीकाठावर असलेल्या सर्व स्थानिक स्वराज्य संस्थांना सदर कृती
आराखड्यामध्ये समाविष्ट्ट सांडपाणी प्रक्रिया सुधारणा, औद्योगिक सांडपाणी नियंत्रण, कचरा व्यवस्थापन
सुधारणा व अन्य अनुषंगिक उपाययोजनांची अंमलबजावणी विहित कालावधीमध्ये करणे बंधनकारक
राहील. सदर आराखड्याच्या प्रभावी अंमलबजावणीसाठी चंद्रभागा नदीकाठावरील सर्व संबंधित स्थानिक
स्वराज्य संस्था व आवश्यकतेनुसार संबंधित शासन यंत्रणा/ शासकीय मंडळे त्यांच्या कार्यक्षेत्रामध्ये
अंमलबजावणी यंत्रणा म्हणून काम पाहतील. सर्व संबंधित शासकीय विभाग, मंडळे व स्थानिक स्वराज्य
संस्था यांनी सदर विहित कृती आराखड्याची कार्यक्षम अंमलबजावणी सुनिश्चित करावी असे निदेश
देण्यात येत आहेत.
३. कृती आराखडा संनियंत्रण यंत्रणा - सदर आराखड्याची प्रभावी अंमलबजावणी नगर विकास
विभाग शासन निर्णय क्र. नमामि २०२४/प्र.क्र.३५५/नवि-१८, दि.०४/१०/२०२४ अन्वये विभागीय आयुक्त,
पुणे यांच्या अध्यक्षतेखाली गठीत केलेल्या विभागीय कार्यकारी समितीने करावी. सदर आराखड्याच्या
प्रभावी अंमलबजावणीसाठी नगर विकास विभाग शासन निर्णय क्र. नमामि २०२४/प्र.क्र.३५५/नवि-१८,
दि.०४/१०/२०२४ अन्वये गठीत केलेल्या जिल्हाधिकारी स्तरावरील कार्यकारी समितीने सदर शासन
निर्णयातील सूचनांनुसार कार्यवाही करावी. विभागीय कार्यकारी समितीमार्फत सदर आराखड्याच्या
अंमलबजावणीचे सनियंत्रण करण्यात येईल. त्यानुषंगाने आराखड्याच्या प्रभावी अंमलबजावणीसाठी
आवश्यक बैठकांचे आयोजन करणे, संबंधित ठिकाणी भेटी देणे, आवश्यक मार्गदर्शन करणे, सर्व संबंधित
यंत्रणा व स्थानिक स्वराज्य संस्था यांना वेळोवेळी आवश्यक निदेश देणे तसेच एकंदरीत आराखड्याचे
संनियंत्रण करणे इत्यादींकरिता कार्यवाही विभागीय कार्यकारी समितीस करता येईल.
४. कृती आराखडा पर्यवेक्षकीय व देखरेख (मॉनिटरींग) यंत्रणा - सदर आराखड्याची प्रभावी
अंमलबजावणी विहित कालमर्यादेत करण्यासाठी महाराष्ट्र प्रदूषण नियंत्रण मंडळ पर्यवेक्षकीय व देखरेख
# Page 3
(मॉनिटरींग) पूरक यंत्रणा म्हणून जबाबदारी पार पाडेल. सदर आराखड्याच्या अंमलबजावणीच्या
अनुषंगाने आवश्यक तांत्रिक सहाय्य / मार्गदर्शन संबंधित शासकीय यंत्रणा व स्थानिक स्वराज्य संस्थांना
महाराष्ट्र प्रदूषण नियंत्रण मंडळामार्फत वेळोवेळी उपलब्ध करून देण्यात येईल.
५. कृती आराखडा आवश्यक निधीची तरतूद - सदर आराखड्यामध्ये समाविष्ट्ट सांडपाणी
व्यवस्थापन, घनकचरा व्यवस्थापन व अन्य अनुषंगिक उपाययोजनांच्या अनुषंगाने विविध विभागामार्फत
राबविण्यात येणाऱ्या योजनांमधून प्राधान्याने निधी उपलब्ध करून देण्यात यावा. संबंधित प्रशासकीय
विभागाने त्यांच्या अखत्यारीतील योजनांमधून निधी वितरीत करताना प्रदूषित नदी पट्ट्ांमध्ये प्रस्तावित
प्रकल्पांना प्राधान्य देण्यात यावे. संबंधित अंमलबजावणी यंत्रणांनी त्यांना आवश्यक निधी संबंधित
प्रशासकीय विभागाकडे आवश्यक प्रस्ताव पाठवून आवश्यक त्या तांत्रिक व प्रशासकीय मान्यता घेऊन
त्यानुसार उपलब्ध करून घ्यावा.
संबंधित जिल्यामध्ये कार्यरत विविध उद्योगांच्या कंपनी सामाजिक दायित्व (सीएसआर) व कंपनी
पर्यावरण दायित्व (सीईआर) निधीमधून या कामांकरीता आवश्यक निधी उपलब्ध करून घेण्याबाबतचा
निर्णय विभागीय आयुक्त यांच्या अध्यक्षतेखाली गठीत समितीने घ्यावा. सदर प्रकल्पांकरीता उद्योगांचा
कंपनी सामाजिक दायित्व (सीएसआर) व कंपनी पर्यावरण दायित्व (सीईआर) निधी या कामाकरिता
वापरावयाचा झाल्यास याबाबतचे स्वतंत्र बँक खाते जिल्हाधिकारी कार्यालयाद्वारे तयार करण्यात यावे.
सदर बँक खात्याच्या अनुषंगाने वेळोवळी लेखापरीक्षण करून घेण्यात यावे. अशा प्रकारे सदर कृती
आराखड्याच्या अंमलबजावणीसाठी आवश्यक निधी शासनाच्या विविध विभागाच्या योजना तसेच कंपनी
सामाजिक दायित्व (सीएसआर) व कंपनी पर्यावरण दायित्व (सीईआर) मधून प्राप्त निधी यांचे एकत्रित
अभिसरण (Convergence) करून उभारण्यात यावा. तथापि, असे करताना कोणत्याही कामाच्या खर्चाची
पुनरावृत्ती होणार नाही, याची दक्षता घेण्यात यावी.
संबंधित प्रशासकीय विभागांनी नदी संवर्धन हे राष्ट्रीय कर्तव्य गृहीत धरून सदर बाबीचे प्राथम्य
विचारात घेता सदर आराखड्याच्या अनुषंगाने समाविष्ट्ट उपाययोजनांसाठी संबंधित अंमलबजावणी
यंत्रणांकडून प्राप्त प्रस्तावांना प्राधान्याने मान्यता देणे आवश्यक राहील.
६. कृती आराखडा अंमलबजावणी कालमर्यादा - नमामि चंद्रभागा कृती आराखड्यामध्ये विहित
केलेल्या कालमर्यादेनुसार तीन वषांच्या आत (सन २०२८ पयंत) सदर आराखड्यामध्ये समाविष्ट्ट
उपाययोजना टप्प्याटप्प्याने पूर्ण करणे संबंधित शासकीय विभाग/ यंत्रणा/ स्थानिक स्वराज्य संस्था/
शासकीय मंडळे यांच्यावर बंधनकारक राहील.
७. कृती आराखडा शासन स्तरावरील संनियंत्रण यंत्रणा - नगर विकास विभागाने दि.१२/०८/२०१६
व दि.०४/१०/२०२४ रोजीच्या शासन निर्णयान्वये नमामि चंद्रभागा प्राधिकरण व चंद्रभागा अभियानाची
अंमलबजावणी करण्यासाठी घेतलेल्या निर्णयानुसार शासन स्तरावर मा. मुख्यमंत्री महोदयांचे
अध्यक्षतेखालील प्राधिकरण व मा. मुख्य सचिव यांच्या अध्यक्षतेखालील शक्ती प्रदत्त समिती आढावा
घेऊन निदेश देईल अशा सूचना देण्यात आलेल्या आहेत. त्यानुसार सदर आराखडा हा नगर विकास
विभागाच्या नमामि चंद्रभागा अभियानाचा एक भाग समजून मा. मुख्यमंत्री महोदयांचे अध्यक्षतेखालील
प्राधिकरणाने व मा. मुख्य सचिव यांच्या अध्यक्षतेखालील शक्ती प्रदत्त समितीने आढावा घेऊन निदेश
दिल्यास त्याप्रमाणे संबंधित यंत्रणांनी कार्यवाही करणे आवश्यक राहील. सदर कृती आराखड्याच्या
अंमलबजावणीबाबतचा अहवाल संबंधित विभागीय आयुक्त यांनी वेळोवेळी पर्यावरण व वातावरणीय बदल
विभाग तसेच महाराष्ट्र प्रदूषण नियंत्रण मंडळास सादर करावा. सदर आराखड्याच्या अनुषंगाने कृती
आराखड्यातील समाविष्ट्ट कामांच्या प्रगतीबाबत आढावा हा दर तीन महिन्यांनी अ.मु.स./ प्र.स./ सचिव,
पर्यावरण व वातावरणीय बदल विभाग यांच्या अध्यक्षतेखाली घेण्यात येईल.
# Page 4
८. कृती आराखडा नियामक आणि देखरेख उपाय - जल (प्रदूषण प्रतिबंध व नियंत्रण) अधिनियम,
१९७४ व त्यामध्ये वेळोवळी केलेल्या सुधारणांनुसार तसेच घनकचरा व्यवस्थापन नियम, २०१६ मधील
तरतूदींनुसार प्रदूषण नियमांचे पालन न करणाऱ्या तसेच प्रदूषणास कारणीभूत ठरणारे उद्योग/ स्थानिक
स्वराज्य संस्था/व्यक्ती यांच्यावर कायद्यातील विहीत तरतूदींनुसार आवश्यक कारवाई करणेबाबतची
दक्षता संबंधित यंत्रणेने घ्यावी. प्रदूषण कत्यांनी प्रदूषक देय तत्व (Polluters to Pay) म्हणजेच
प्रदूषणासाठी जबाबदार असणाऱ्या व्यक्ती किंवा संस्थेने प्रदूषणामुळे होणाऱ्या नुकसानीचा खर्च स्वतःच
सोसावा असा नियम आहे. या तत्तवाअंतर्गत प्रदूषण कत्यांवर कारवाई करण्यात यावी.
९. विविध शासकीय विभागामार्फत करावयाची कार्यवाही - सदर आराखड्यामध्ये समाविष्ट्ट
केल्यानुसार शासनाच्या विविध विभागाकडे दर्शविण्यात आलेल्या उपाययोजना या संबंधित शासकीय
विभाग जसे नगरविकास विभाग, उद्योग विभाग, जलसंपदा विभाग, कृषि विभाग व अन्य आवश्यक विभाग
यांच्यामार्फत विहित कालमर्यादित राबविण्यात येतील तसेच नगर विकास विभागाने दि.१२/०८/२०१६ व
दि.०४/१०/२०२४ रोजीच्या शासन निर्णयान्वये नमामि चंद्रभागा प्राधिकरण व नमामि चंद्रभागा
अभियानाची अंमलबजावणी करण्यासाठी घेतलेल्या निर्णयानुसार करावयाच्या उपाययोजना याबाबत
संबंधित विभागांनी आवश्यक दक्षता घ्यावी.
१०. सार्वजनिक सहभाग आणि जागरूकता - संबंधित शासकीय कार्यालये/ मंडळे/ स्थानिक स्वराज्य
संस्था यांनी स्थानिक नागरीक, पर्यावरण क्षेत्रामध्ये काम करणाऱ्या स्वयंसेवी संस्था, स्थानिक मंडळे,
शाळा व महाविद्यालये यांना सदर आराखड्याच्या प्रभावी अंमलबजावणीच्या अनुषंगाने सहभागी करून
घ्यावे.
११. सर्व मंत्रालयीन विभागांनी उपरोक्त शासन निर्णय त्यांच्याशी संबंधित स्थानिक यंत्रणेच्या
निदर्शनास आणून देऊन सदर कृती आराखड्याची अंबजावणी करण्याबाबत सूचना देण्यात याव्यात.
१२. सदर शासन निर्णयातील सूचना या पर्यावरण संरक्षण अधिनियम, १९८६ मधील कलम ५ नुसार
पर्यावरण संरक्षणासाठी व प्रदूषण रोखण्यासाठी करावयाच्या उपाययोजनांच्या अनुषंगाने देण्यात आलेले
निदेश समजण्यात यावेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33