# Page 1
मौजे तळवडे ता. देवगड, जिल्हा सिंधुदूर्ग येथील तळवडे तलावास राज्य सरोवर संवर्धन योजनेंतर्गत निधी वितरीत करणेबाबत...
महाराष्ट्र शासन
पर्यावरण विभाग
शासन निर्णय क्रमांक: रासयो-२०१९/प्र.क्र. १५७/तां.क.२
मंत्रालय, मुंबई -४०० ०३२
दिनांक - ०३ फेब्रुवारी, २०२०
वाचा - १) या विभागाचा शा.नि. क्र. रासयो-२०१९/प्र.क्र.१५७/तां.क.२, दिनांक १८ सप्टेंबर, २०१९.
२) शासन परिपत्रक वित्त विभाग क्र. अर्थसं - २०१९/प्र.क्र.९२/अर्थ - ३, दिनांक ०८/०७/२०१९.
प्रस्तावना - शासनाच्या दिनांक १८ सप्टेंबर, २०१९ रोजीच्या शासन निर्णयान्वये मुख्य कार्यकारी अधिकारी, जिल्हा परिषद, सिंधुदूर्ग मार्फत सादर तळवडे, ता.देवगड जि. सिंधुदुर्ग येथील तळवडे तलाव संवर्धनाच्या प्रस्तावास प्रशासकीय मान्यता देण्यात आली आहे. आता सदर प्रस्तावास निधी वितरीत करण्याची बाब शासनाच्या विचाराधीन होती. त्या अनुषंगाने शासन पुढीलप्रमाणे निर्णय घेत आहे.
शासन निर्णय - राज्य सरोवर योजनेंतर्गत मुख्य कार्यकारी अधिकारी, जिल्हा परिषद, सिंधुदूर्ग मार्फत सादर तळवडे, ता.देवगड जि.सिंधुदुर्ग येथील तळवडे तलावाचे पर्यावरणीयदृष्ट्या संवर्धन करण्यासाठी सविस्तर प्रकल्प अहवालानुसार संदर्भाधीन शासन निर्णयासोबत जोडलेल्या “ प्रपत्र अ” मध्ये नमूद केलेली कामे पूर्ण करण्यासाठी एकूण रु. ३,१७,४३,४००/- (रुपये तीन कोटी सतरा लक्ष त्रेचाळीस हजार चारशे फक्त) इतक्या रकमेच्या प्रस्तावास संदर्भाधीन शासन निर्णयामधील “प्रपत्र-ब” मधील अटी व शर्तींच्या अधीन राहून प्रशासकीय मान्यता देण्यात आली होती. सदर मंजूर प्रस्तावाच्या एकूण रकमेपैकी ९०% हिस्सा राज्य शासन व १० % हिस्सा अंमलबजावणी संस्थेकडून उपलब्ध करुन देण्यात येणार आहे. सदर योजनेचा वित्तीय आकृतीबंध खालील प्रमाणे आहे
--------------------------------------------------------------------------------------
|  | अ.क्र |  |  | हिस्सा |  |  | मंजूर निधी (रुपये) |  |  | अक्षरी मंजूर निधी |  |
| १ | ९०% राज्य हिस्सा | २,८५,६९,०६०.०० | रु. दोन कोटी पंचाऐंशी लक्ष एकोणसत्तर हजार साठ फक्त |
| २ | १०% ग्रामपंचायत हिस्सा | ३१,७४,३४०.०० | एकतीस लक्ष चौऱ्याहत्तर हजार तीनशेचाळीस फक्त |
|  | एकूण | ३,१७,४३,४००.०० | रु तीन कोटी सतरा लक्ष त्रेचाळीस हजार चारशे फक्त |
--------------------------------------------------------------------------------------
२. तळवडे, ता.देवगड जि.सिंधुदुर्ग येथील तळवडे तलाव संवर्धन प्रस्तावाच्या राज्य हिश्श्यापोटी देय एकूण रु. २,८५,६९,०६०/- (रूपये एक कोटी पंच्याहत्तर लक्ष सत्तेचाळीस हजार तीनशे वीस फक्त) पैकी प्रथम हप्त्यापोटी रू.१,४२,००,०००/- (अक्षरी रूपये एक कोटी बेचाळीस लक्ष फक्त) इतका निधी वितरीत करण्यास संदर्भाधीन शासन निर्णयातील अटी व शर्तींच्या अधीन राहून मान्यता देण्यात येत आहे.
# Page 2
शासन निर्णय क्रमांकः रासयो-२०१९/प्र.क्र. १५७/तां.क.२
३. यासाठी मुख्य कार्यकारी अधिकारी, जिल्हा परिषद, सिंधुदुर्ग ( Chief Executive Officer, Zilla Parishad, Sindhudurg) यांचे नांवे रू. १,४२,००,०००/- (अक्षरी रूपये एक कोटी बेचाळीस लक्ष फक्त) एवढया रकमेचा धनादेश काढण्यात यावा.
४. उपरोक्त अदा करावयाचे रू.१,४२,००,०००/- (अक्षरी रूपये एक कोटी बेचाळीस लक्ष फक्त) अधिदान व लेखाधिकारी यांच्यामार्फत कोषागारातून काढून संबंधितांना अदा करण्यासाठी आहरण व संवितरण अधिकारी म्हणून श्रीम. शिल्पा चं. शिर्के, कार्यासन अधिकारी, पर्यावरण विभाग व नियंत्रक अधिकारी म्हणून श्री. सु.कि.
निकम, उप सचिव, पर्यावरण विभाग, मंत्रालय यांना घोषित करण्यात येत आहे.
५. सदर होणारा खर्च मागणी क्र. यू-३४३५- परिस्थितीकी व पर्यावरण, ०४, प्रदूषण व प्रतिबंध व नियंत्रण १०३, वायू व जल प्रदूषण प्रतिबंध, पंचवार्षिक योजनांतर्गत योजना- राज्य योजनांतर्गत योजना, (०२) पर्यावरण प्रतिबंध (०२) (०७), राष्ट्रीय सरोवर संवर्धन योजना (३४३५ ०१८२), ३१, सहाय्यक अनुदाने (वेतनेतर)” या लेखाशिर्षाखाली खर्ची घालावी व तो सन २०१९-२० च्या मंजूर अनुदानातून भागविण्यात यावा.
६. प्रस्तुत शासन निर्णय वित्त विभागाच्या क्र. अर्थसं - २०१९/प्र.क्र.९२/अर्थ - ३, दिनांक ०८/०७/२०१९ रोजीच्या परिपत्रकान्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
७. मुख्य कार्यकारी अधिकारी, जिल्हा परिषद, सिंधुदुर्ग यांना मागील ३ महिन्यात कोणताही निधी मुक्त करण्यात आलेला नाही. तसेच मुख्य कार्यकारी अधिकारी, जिल्हा परिषद, सिंधुदुर्ग यांचेकडून पर्यावरण विभागास कोणतेही येणे बाकी नाही.
८. शासनाच्या दिनांक १८ सप्टेंबर, २०१९ रोजीच्या शासन निर्णयातील अटी व शर्तींची पूर्तता करणे मुख्य कार्यकारी अधिकारी, जिल्हा परिषद, सिंधुदुर्ग यांना बंधनकारक राहील.
# Page 3