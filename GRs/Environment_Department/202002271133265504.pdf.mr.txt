# Page 1
घनकचरा व्यवस्थापन नियम २०१६ संदर्भात मा.राष्ट्रीय हरित लवाद येथे दाखल मुळ अर्ज क्र.६०६/२०१८ मध्ये दिलेल्या आदेशाच्या अनुषंगाने “पर्यावरण संनियंत्रण कक्ष" गठीत करण्याबाबत.
महाराष्ट्र शासन
पर्यावरण विभाग
शासन निर्णय क्र. संकिर्ण २०१९/प्र.क्र.३०८/तां.क.१
हुतात्मा राजगुरु चौक, मादाम कामा मार्ग,
मंत्रालय, मुंबई - ३२
दिनांक - २६ फेब्रुवारी, २०२०
प्रस्तावना :
केंद्रिय पर्यावरण, वने व वातावरणीय बदल मंत्रालयाने घनकचरा व्यवस्थापन नियम २०१६ दि. ८ एप्रिल, २०१६ अन्वये अधिसुचित केलेले आहे.
घनकचरा व्यवस्थापन नियम २०१६ च्या अंमलबजावणी संदर्भात मा.राष्ट्रीय हरित लवाद येथे दाखल मुळ अर्ज क्र.६०६/२०१८ मध्ये दिनांक २४ जानेवारी, २०२० रोजी झालेल्या सुनावणीच्या वेळी मा.राष्ट्रीय हरित लवादाने मा. मुख्य सचिवांच्या कार्यालयात पर्यावरण संनियंत्रण कक्ष (Environment monitoring cell ) गठीत करण्याचे निर्देश दिलेले आहेत. त्या अनुषंगाने मा. मुख्य सचिवांच्या अध्यक्षतेखाली पर्यावरण संनियंत्रण कक्ष गठीत करण्याची बाब शासनाच्या विचाराधीन होती.
शासन निर्णय :
मा.राष्ट्रीय लवादाने दिनांक २४/१/२०२० रोजी मुळ अर्ज क्र.६०६/२०१८ मध्ये दिलेल्या निर्देशांच्या अंमलबजावणीबाबत समन्वयाच्या दृष्टीने पुढील प्रमाणे 'पर्यावरण संनियंत्रण कक्ष' गठीत करण्यात येत आहे.
१. मा. मुख्य सचिव अध्यक्ष २. अप्पर मुख्य सचिव, नवि (२) सदस्य ३. प्रधान सचिव, ग्रामविकास सदस्य ४. प्रधान सचिव, सार्वजनिक आरोग्य विभाग सदस्य ५. प्रधान सचिव, पाणी पुरवठा व स्वच्छता सदस्य ६. प्रधान सचिव (उद्योग) सदस्य ७. प्रधान सचिव, कामगार सदस्य ८. प्रधान सचिव, पर्यावरण / संचालक, पर्यावरण सदस्य ९. संचालक, नगरपालिका प्रशासन सदस्य १०.सदस्य सचिव, महाराष्ट्र प्रदूषण नियंत्रण मंडळ सदस्य सचिव
# Page 2
शासन निर्णय क्रमांकः संकिर्ण २०१९/प्र.क्र.३०८/तां.क.१
'सदस्य सचिव' हे आवश्यकतेनुसार पर्यावरण संनियंत्रण कक्षाच्या अध्यक्षांच्या पूर्व परवानगीने विशिष्ट कारणास्तव आमंत्रित सदस्य म्हणुन संबंधितास बैठकीस आमंत्रित करु शकतील.