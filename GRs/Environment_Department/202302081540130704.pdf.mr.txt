# Page 1
श्री क्षेत्र सिध्दगिरी महासंस्थान यांच्यामार्फत दि.२०.०२.२०२३ ते २६.२.२०२३ रोजी आयोजित “सुमंगलम पंचमहाभूत महोत्सव” साठी निधी उपलब्ध करुन देण्याबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक: संकीर्ण २०२३/प्र.क्र.०५/ता.क.३
१५ वा मजला, नवीन प्रशासकीय इमारत, मंत्रालय, मुंबई ४०० ०३२
दिनांक:- ०६ फेब्रुवारी, २०२३
संदर्भ :- १) श्री क्षेत्र सिध्दगिरी महासंस्थान यांचे दि.११.०१.२०२३ २) श्री क्षेत्र सिध्दगिरी महासंस्थान कणेरी, कोल्हापूर, क्र.एसएसएमके/केओपी/१०९/२०२३, दि.२४.०१.२०२३
प्रस्तावना: श्रीक्षेत्र सिध्दीगिरी महासंस्थान यांच्यामार्फत “सुमंगलम पंचमहाभूत महोत्सव” दिनांक २०/०२/२०२३ ते दिनांक २६/०२/२०२३ रोजी आयोजित करण्यात आला आहे. सदरहू लोकोत्सवाच्या अनुषंगाने मा. मुख्यमंत्री महोदयांच्या अध्यक्षतेखाली दिनांक १०/०१/२०२३ रोजी बैठक आयोजित करण्यात आली होती. सदर लोकोत्सवाच्या यशस्वी आयोजनासाठी शासनस्तरावरुन योग्य ते सहकार्य करण्याबाबत पूज्य श्री अदृश्य काडसिध्देश्वर स्वामीजी यांनी सदर बैठकीमध्ये विनंती केली होती. त्यानूसार मा. मुख्यमंत्री महोदयांनी प्रस्तावित सुमंगलम पंचमहाभूत लोकोत्सवाच्या अनुषंगाने शासनस्तरावरुन लागणाऱ्या सहकार्याबद्दल आश्वस्त केले होते. तसेच शासनामार्फत राबविण्यात येणाऱ्या विविध लोकोपयोगी योजना, शासनामार्फत करण्यात आलेल्या विविध विकासकामांची माहिती दृकष्याव्य व इतर माध्यमांद्वारे या लोकोत्सवास भेट देणाऱ्या अंदाजे ३० लाख नागरिकांपर्यंत पोहचविण्यासाठी सदर लोकोत्सवामध्ये प्रदर्शनी (स्टॉल्स) उभारण्याबाबत सर्व मंत्रालयीन विभागांना निर्देश देण्यात आले आहेत.
भारतीय संस्कृती व परंपरेचा आधार घेता, नव्याने निर्माण होणारे प्रश्न सोडवण्यासाठी पृथ्वी, आप, तेज, वायू आणि आकाश याच पाच तत्वांच्या अनुषंगाने अनेक चांगल्या बाबी पूरक आहेत, हे लक्षात घेवून लोकांच्या मध्ये या विषयांची माहिती पोहोचविणे, जनजागृती करणे, प्रदर्शन-व्याख्याने स्पर्धा-उपक्रम आदी आयोजन करुन, त्यांची जीवनशैली बदलण्यासाठी उद्युक्त करणे, यासाठी देखील दिनांक २० ते २६ फेब्रुवारी, २०२३ दरम्यान पंचमहाभूत महोत्सव आयोजित करण्यात आला आहे. यामध्ये माती (पृथ्वी), पाणी (जल), ऊर्जा (अग्नी), हवा (वायू), आकाश अशी पाच विषयांची दालने, त्यांचे महत्व, गुणधर्म, उपयोग, वापर, चुकीचा वापर, चांगले आणि वाईट परिणाम / दुष्परिणाम, प्रश्न / समस्या, त्यावरील उपाय, आवश्यक जीवनशैक्ली बदल अशी विश्र्वव्यापक परिणाम करणारी मांडणी / प्रतिकृती, प्रयोग, माहिती आधारे सदर आयोजित महोत्सवात केली जाणार आहे. सदर महोत्सवास निधी उपलब्ध करुन देण्याची बाब शासनाच्या विचाराधीन होती.
शासन निर्णय: श्री. सिध्दगिरी मठ महासंस्थान, कणेरी, ता. करवीर, जि. कोल्हापूर यांच्या संदर्भाधीन प्रस्तावास अनुसरुन सदर पंचमहाभूते महोत्सव २०२३ करीता जल व पृथ्वी तत्वाच्या बाबत गॅलरी उभारणीसाठी आवश्यक असलेला निधी रक्कम रुपये २,९३,३६,२००/- (अक्षरी दोन कोटी त्र्यांणव लाख छत्तीस हजार दोनशे फक्त) श्री. सिध्दगिरी मठ महासंस्थान, कणेरी, ता. करवीर, जि. कोल्हापूर यांना महाराष्ट्र प्रदूषण नियंत्रण मंडळाच्या निधीतून उपलब्ध करुन देण्यास शासन मंजूरी देत आहे.
२. सदर निधी महाराष्ट्र प्रदुषण नियंत्रण मंडळाने श्री. सिध्दगिरी महासंस्थान, कणेरी, ता. करवीर, जि.कोल्हापूर यांना योग्य ती विहीत कार्यपध्दती अवलंबून उपलब्ध करुन द्यावा.
# Page 2
शासन निर्णय क्रमांक: संकीर्ण २०२३/प्र.क्र.०५/ता.क.३