# Page 1
पर्यावरण पूरक सण साजरे करण्याच्या
अनुषंगाने प्लास्टर ऑफ पॅरीस (पी.ओ.पी.)
मूर्ती विसर्जनाबाबतच्या मार्गदर्शक सूचना
महाराष्ट्र शासन
पर्यावरण आणि वातावरणीय बदल विभाग, मंत्रालय मुंबई
शासन निर्णय क्रमांक: याचिका-२०२४/प्र.क्र.३४/तां.क.३
दिनांक: १ ऑगस्ट, २०२५
संदर्भ :- केंद्रीय प्रदूषण नियंत्रण मंडळाच्या मार्गदर्शक सूचना दिनांक १२ मे, २०२०.
प्रस्तावना :-
केंद्रीय प्रदूषण नियंत्रण मंडळाच्या संदर्भाधीन दि. १२ मे, २०२० च्या मार्गदर्शक सूचनांनुसार प्लास्टर
ऑफ पॅरिस पासून बनविण्यात येणाऱ्या मूत्यांवर बंदी घालण्यात आली होती. केंद्रीय प्रदूषण नियंत्रण
मंडळाच्या मार्गदर्शक सूचनांच्या अंमलबजावणीच्या अनुषंगाने मा. उच्च न्यायालय, मुंबई येथे जनहीत
याचिका क्र. ९६/२०२४ व इतर न्यायालयीन प्रकरणे दाखल करण्यात आली आहेत.
मूर्ती तयार करण्यासाठी प्लास्टर ऑफ पॅरीसचा (पी. ओ. पी.) वापर आणि मूर्तीच्या विसर्जनामुळे
जलस्रोतांवर होणारे परिणाम याबाबत शास्त्रीय दृष्ट्ट्या अभ्यास करून शासनास शिफारस करण्याकरिता
राजीव गांधी विज्ञान व तंत्रज्ञान मिशन मार्फत कुलगुरु, इन्स्टिट्युट ॲाफ केमिकल टेक्नॉलॉजी, मुंबई यांच्या
अध्यक्षतेखाली समिती गठीत करण्यात आली होती. सदर समितीने मूर्ती तयार करण्यासाठी प्लास्टर ऑफ
पॅरीसच्या (पी. ओ. पी.) वापर आणि मूर्तीच्या विसर्जनामुळे जलस्रोतांवर होणारे परिणाम याबाबतचा अहवाल
दिनांक ३ मे, २०२५ रोजी पर्यावरण व वातावरणीय बदल विभागास सादर केला होता. त्यानुसार पर्यावरण व
वातावरणीय बदल विभागाकडून दिनांक ५ मे, २०२५ रोजी सदर अहवाल केंद्रीय प्रदूषण नियंत्रण मंडळाकडे
अवलोकनार्थ व विचारार्थ पाठविण्यात आला होता.
मा. उच्च न्यायालयामध्ये दाखल जनहित याचिका ९६/२०२४ मध्ये मा. न्यायालयाने दिनांक ५ मे,
२०२५ रोजीच्या आदेशान्वये राज्य शासनाने केंद्रीय प्रदूषण नियंत्रण मंडळाकडे सादर केलेल्या अहवालाच्या
अनुषंगाने प्रतिज्ञापत्र सादर करण्याचे निदेश केंद्रीय प्रदूषण नियंत्रण मंडळास दिले होते. केंद्रीय प्रदूषण
नियंत्रण मंडळाने नेमलेल्या तज्ञ समितीच्या शिफारशी विचारात घेऊन मा उच्च न्यायालयाने त्यांच्या दिनांक
९ जून, २०२५ रोजीच्या आदेशान्वये केवळ प्लास्टर ऑफ पॅरीस (पी.ओ.पी.) मुर्ती बनविण्यावरील बंदी
उठविली होती. तथापि, राज्य शासनास प्लास्टर ऑफ पॅरीस (पी.ओ.पी.) मूर्ती विसर्जनाबाबत धोरण तयार
करणेबाबत सूचना दिल्या होत्या.
त्यानुसार राज्य शासनाने धोरणात्मक निर्णय घेऊन प्लास्टर ऑफ पॅरीस मूर्ती विसर्जनाबाबतच्या
मार्गदर्शक सूचना महाराष्ट्र प्रदूषण नियंत्रण मंडळास समक्रमांकाच्या दिनांक २१ जुलै, २०२५ रोजीच्या
पत्रान्वये निर्गमित केल्या होत्या.
# Page 2
सदर न्यायालयीन प्रकरणी (जनहीत याचिका क्र. ९६/२०२४ व इतर न्यायालयीन प्रकरणे)
यामध्ये दिनांक २४ जुलै, २०२५ रोजीच्या आदेशान्वये राज्य शासनाने निर्गमित केलेल्या मार्गदर्शक
सूचनांमध्ये आवश्यक सुधारणा करून सुधारीत मार्गदर्शक सूचना निर्गमित करणेबाबत सूचना दिल्या
आहेत. तसेच सदर मार्गदर्शक सूचनांची प्रभावी अंमलबजावणी व व्यापक जनजागृती करणेबाबत
सुचित केले आहे.
मा. उच्च न्यायालयाने जनहीत याचिका क्र. ९६/२०२४ व इतर न्यायालयीन प्रकरणे यामध्ये दिनांक
९ जून, २०२५ व दिनांक २४ जुलै, २०२५ रोजी दिलेल्या आदेशानुसार प्लास्टर ऑफ पॅरीस (पी.ओ.पी.) मूर्ती
विसर्जनाबाबत सुधारीत एकत्रित मार्गदर्शक सूचना निर्गमित करण्याची बाब शासनाच्या विचाराधीन होती.
या अनुषंगाने शासन पुढील प्रमाणे निर्णय घेत आहे.
शासन निर्णय-
१. पर्यावरण पूरक सण साजरे करण्याकरिता प्लास्टर ऑफ पॅरीस (पी.ओ.पी.) मूर्ती विसर्जनाबाबतच्या
दिनांक २१ जुलै, २०२५ रोजीच्या मार्गदर्शक सूचनांमध्ये आवश्यक सुधारणा करून सुधारीत एकत्रित
मार्गदर्शक सूचना सदर शासन निर्णयासोबतचे परिशिष्ट्ट-अ व ब (अनुक्रमे मराठी व इंग्रजी) जोडलेल्या
आहेत. सदरच्या मार्गदर्शक सूचना केंद्रीय प्रदूषण नियंत्रण मंडळाच्या दिनांक १२ मे, २०२० रोजीच्या
मार्गदर्शक सूचनांमध्ये नमूद केलेल्या मार्गदर्शक सूचनांमध्ये महाराष्ट्र राज्याकरिता समाविष्ट्ट राहतील.
२. सदर मार्गदर्शक सूचनांच्या प्रसार व प्रसिध्दीच्या अनुषंगाने राज्य शासनाच्या वतीने माहिती व
जनसंपर्क विभाग तसेच महाराष्ट्र प्रदूषण नियंत्रण मंडळामार्फत आवश्यक व्यापक जनजागृतीची कार्यवाही
करण्यात यावी.
३. सदर शासन निर्णयासोबतच्या मार्गदर्शक सूचनांची प्रभावी व काटेकोरपणे अंमलबजावणी होईल
याबाबत महाराष्ट्र प्रदूषण नियंत्रण मंडळ, स्थानिक स्वराज्य संस्था व अन्य सर्व संबंधितांनी आवश्यक ती
दक्षता घेण्यात यावी.
४. सदर मार्गदर्शक सूचनांची अंमलबजावणी सर्व स्थानिक स्वराज्य संस्थांनी काटेकोरपणे करावी
म्हणून सर्व स्थानिक स्वराज्य संस्थांना शासनाचे निदेश देण्यात येत आहेत.
५. राज्यातील सर्व स्थानिक स्वराज्य संस्थांनी त्यांच्या हद्दीतील सार्वजनिक मंडळांना लहान
आकाराच्या मूत्यांची प्रतिष्ट्ठापना करण्याबाबत प्रोत्साहन द्यावे. तसेच सार्वजनिक मंडळामार्फत मोठ्या
आकाराच्या मूत्यांची प्रतिष्ट्ठापना करण्यात आल्यास सदर मूतींच्या ऐवजी विसर्जनासाठी प्रतिकात्मक
स्वरुपात लहान मूत्यांचा वापर करणेबाबत प्रोत्साहीत करावे. तसेच प्रतिष्ट्ठापित मोठ्या मूर्तीचा वापर पुढील
वर्षी करण्याकरीता देखील प्रोत्साहन द्यावे.
६. सदर मार्गदर्शक सूचनांमध्ये नमूद केल्यानुसार राज्यातील सर्व स्थानिक स्वराज्य संस्थांना सूचनांची
सक्त अंमलबजावणी करावयाची असून त्यानुसार मूत्यांच्या विसर्जन करण्यासाठी आवश्यक उपाययोजना
# Page 3
करून ६ फूटापयंत उंचीच्या मूत्यांचे विसर्जन करण्यासाठी आवश्यक व पुरेशी कृत्रिम तलावांची व्यवस्था उभी
करण्याची खबरदारी घ्यावी.
७. राज्यातील सर्व स्थानिक स्वराज्य संस्थांनी ६ फूट उंची पेक्षा कमी उंचीच्या सर्व मूत्यांचे विसर्जन हे
कृत्रिम तलावातच केले जाईल याबाबत आवश्यक ती खबरदारी घ्यावी. सदर मार्गदर्शक सूचनांच्या प्रभावी
अंमलबजावणीच्या अनुषंगाने संबंधित स्थानिक स्वराज्य संस्थेने सदर मार्गदर्शक सूचना व त्याअनुषंगाने
केलेल्या मूर्ती विसर्जन सोयीसुविधाबाबत आवश्यक ती जनजागृती करण्याची व प्रसिध्दी देण्याची दक्षता
घ्यावी.
८. सदर शासन निर्णयासोबतच्या मार्गदर्शक सूचना या मार्च, २०२६ पयंत साजऱ्या करण्यात येणाऱ्या
सर्व सण / उत्सवाकरिता लागू राहतील.
९. सदर शासन निर्णयातील सूचना या पयार्वरण संरक्षण अधिनियम, १९८६ मधील कलम ५ नुसार
पर्यावरण संरक्षणासाठी व प्रदूषण रोखण्यासाठी करावयाच्या उपायोजनांच्या अनुषंगाने देण्यात आलेले
निदेश समजण्यात यावेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6
# Page 7
# Page 8
# Page 9
# Page 10