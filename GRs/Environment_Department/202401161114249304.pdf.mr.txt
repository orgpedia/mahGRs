# Page 1
वृक्षांची लागवड (रोपण), जतन, संरक्षण व
तोडण्या संदर्भात स्थानिक वृक्ष प्राधिकरण व
इतर प्राधिकरणे यांना तांत्रिक सल्ला
देण्यासाठी तज्ञ कंपन्यांचे नामनिदेशन (Empanelment) करण्याबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : वृक्षअ-२०२३ / प्र.क्र. १२९ /तां.क.२
मादाम कामा मार्ग, हुतात्मा राजगुरू चौक,
मंत्रालय, मुंबई- ४०००३२
दिनांक: १५ जानेवारी, २०२४
प्रस्तावना:
नागरी भागात वृक्षांची लागवड त्याचबरोबरच अस्तित्वात असलेल्या वृक्षांचे जतन, संवर्धन व सरंक्षण
करून वनसंपत्ती वाढविणे हि काळाची गरज झाली आहे. कुठल्याही पायाभूत सुविधा वाढविण्याकामी अथवा
नवीन पायाभूत सुविधा निर्माण करताना त्याचे आरेखन करताना वृक्षांचे जतन करून सदर पायाभूत सुविधा / प्रकल्प राबविले जाणे आवश्यक आहे.
२. बेसुमार वृक्षतोडीमुळे वातावरणावर होणारे गंभीर परिणाम आटोक्यात आणण्यासाठी वृक्ष लागवड व
संवर्धन करण्याच्या विविध योजना शासनामार्फत राबविण्यात येत आहेत. तसेच, शाश्वत विकासासाठी
अस्तित्वातील वृक्ष नियमावलीची अंमलबजावणी यशस्वीरित्या केल्यास वातावरणीय बदलातील तापमान वाढ
रोखणेकामी मदत होवू शकेल.
३. राज्यातील नागरी क्षेत्रातील वृक्षांचे संरक्षण व संवर्धन यासाठी महाराष्ट्र (नागरी क्षेत्रे) झाडांचे संरक्षण
व जतन अधिनियम, १९७५ (यापुढे उक्त अधिनियम असा उल्लेख केला आहे.) अस्तित्वात असून, या
अधिनियमानुसार स्थानिक वृक्ष प्राधिकरणास त्यांच्या नागरी क्षेत्रामधील वृक्षांची लागवड (रोपण), जतन, संरक्षण व तोडण्या संदर्भातील निर्णय घेण्याचे अधिकार प्राप्त झाले आहेत. स्थानिक वृक्ष प्राधिकरणामार्फत या
अधिकारांचा वापर करताना, या संदर्भातील निर्णय घेताना, त्यांना योग्य तांत्रिक सल्ला मिळावा म्हणून वृक्ष
तज्ञांची नियुक्ती करण्याची तरतूद उक्त अधिनियमात आहे.
४. उक्त अधिनियमातील तरतूदीनुसार निहित केलेली जबाबदारी पार पाडण्यासाठी स्थानिक वृक्ष
प्राधिकरणास योग्य तांत्रिक सल्ला मिळणे अत्यंत महत्वाचे आहे. यास्तव, स्थानिक वृक्ष प्राधिकरणास या
विषयातील योग्य अनुभव व तांत्रिक क्षमता असलेल्या तज्ञ व्यक्तींचा समावेश असलेल्या कंपन्यांचा सल्ला घेता
यावा यासाठी विहित कार्यपध्दतीचा अवलंब करून अशा कंपन्यांचे नामनिदेशन (Empanelment) तयार
करण्याची बाब शासनाच्या विचाराधीन होती.
शासन निर्णय:
प्रस्तावनेत नमूद केलेल्या बाबींचा विचार करून महाराष्ट्र ( नागरी क्षेत्रे ) झाडांचे संरक्षण व जतन अधिनियम, १९७५ अन्वये स्थानिक स्तरावर गठित स्थानिक वृक्ष प्राधिकरणास योग्य तांत्रिक सल्ला मिळावा
म्हणून वृक्षांची लागवड (रोपण), जतन व संरक्षण विषयातील योग्य अनुभव व तांत्रिक क्षमता असलेल्या तज्ञ
व्यक्तींचा समावेश असलेल्या खालील कंपन्यांचे नामनिदेशन (Empanelment) करण्यास शासन मान्यता देत
आहे:-
# Page 2
शासन निर्णय क्रमांकः वृक्षअ-२०२३ / प्र.क्र. १२९ /तां.क.२
(१) Agency Name: Oscorp Infra Solution Private Limited
Address: Unit No २०६, २nd Floor, Kamla Spaces, S.V.Road Khira Nagar,
Santacruz West Mumbai ४०००५४
Email Address: oscorp.skp@gmail.com
(२) Agency Name: S.K.Enterprise ( Suraj Samat HUF)
Address: ११०३ & १२०३ Nav Palmyra CHSL, २१st Road, TPS III,
५९३B Corner Off Khar Pali Road, Near Little Angel's School,
Bandra West, Mumbai - ४०००५०.
Email Address: proctechsolutions१०@gmail.com
(३) Agency Name: N.K.Shah infraprojects
Address: Shop No. १, Pavapuri Apartment, ९th Khetwadi Lane,
Mumbai ४००००४.
Email Address: nkshahinfra@gmail.com
२. उपरोक्त नामनिदेशित कंपन्यांकडून निविदा मागवून यामधील सर्वात कमी किंमतीची निविदा
असणाऱ्या (L१) कंपनीकडून वृक्षांची लागवड (रोपण), जतन व संरक्षण विषयातील तांत्रिक सल्ला व इतर कामे
करून घेण्यास स्थानिक स्वराज्य स्वराज्य संस्थांना / स्थानिक वृक्ष प्राधिकरणास व इतर प्राधिकरणास मुभा
राहील. सदर सूची एक वर्षासाठी वैध राहील.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3