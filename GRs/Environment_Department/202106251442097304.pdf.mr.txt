# Page 1
स्मशानभुमीमध्ये कोवीड-१९ च्या संसर्गामुळे वाढत असलेल्या मृतदेहांच्या ज्वलनामुळे, उत्सर्जीत होत असलेल्या धुरामुळे होत असलेल्या प्रदूषणाबाबत योग्य यंत्रणा तयार करण्यासाठी समिती स्थापन करणेबाबत.
महाराष्ट्र शासन,
पर्यावरण व वातावरणीय बदल विभाग
शासन निर्णय क्र.न्यायाप्र-२०२१/प्र.क्र.२७/तां.क.१२.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २५ जून, २०२१
वाचा : मा.उच्च न्यायालय, मुंबई खंडपीठाने जनहित याचिका (स्टॅम्प) क्र.१०५१२/२०२१ विक्रात लाटकर विरुध्द पुणे महानगरपालिका व इतर सोबत जनहित याचिका (स्टॅम्प ) क्र.१०८६२/२०२१ -आनंदबाग को-ऑप. सोसायटी व इतर विरुध्द पुणे महानगरपालिका व इतर मध्ये दिनांक २७/०५/२०२१ अन्वये दिलेले आदेश.
प्रस्तावना :
श्री विक्रांत लाटकर व आनंदबाग को-ऑप. सोसायटी व इतर यांनी पुणे शहराच्या मध्यभागी असलेल्या स्मशानभुमीमध्ये कोवीड-१९ च्या संसर्गामुळे वाढत असलेल्या मृतदेहांच्या ज्वलनामुळे सदर स्मशानभुमीमध्ये असलेल्या अपुऱ्या सुविधांमुळे, उत्सर्जीत होत असलेल्या धुरामुळे होत असलेल्या प्रदूषणाबाबत मा. उच्च न्यायालय, मुंबई खंडपीठासमोर पुणे महानगरपालिका व इतर यांचेविरुध्द जनहित याचिका (स्टॅम्प) क्र.१०५१२/२०२१ व जनहित याचिका (स्टॅम्प) क्र.१०८६२/२०२१ दाखल केलेल्या आहेत.
सदर याचिकांमध्ये मा. उच्च न्यायालय, मुंबई खंडपीठाने दिनांक २७/०५/२०२१ रोजीच्या आदेशानुसार राज्य शासनास स्मशानभूमीतून निघणारे उत्सर्जन / धूर नियंत्रित करण्यासाठी योग्य यंत्रणा तयार करण्यासाठी समिती स्थापन करण्याबाबत आदेश दिलेले आहेत.
शासन निर्णय :
मा.उच्च न्यायालय, मुंबई खंडपीठाने दिनांक २७/०५/२०२१ रोजीच्या आदेशानुसार, खालील समिती स्थापन करण्यात येत आहे.
१. श्री एस.सी.कोल्लुर, सदस्य तांत्रिक सल्लगार, हवा प्रदूषण नियंत्रण कक्ष, मप्रनि मंडळ, मुंबई २. मुंबई महानगरपालिकेचे प्रतिनिधी सदस्य ३. पुणे महानगरपालिकेचे प्रतिनिधी सदस्य ४. प्रादेशिक अधिकारी, म.प्र.नि. मंडळ, पुणे सदस्य ५. प्रादेशिक अधिकारी, म.प्र.नि. मंडळ, मुंबई निमंत्रक सदस्य
# Page 2
शासन निर्णय क्रमांकः न्यायाप्र-२०२१/प्र.क्र.२७/तां.क.१२.
सदर समितीच्या कार्यकक्षा खालीलप्रमाणे राहतील :
१. सदर समितीने श्री विक्रांत लाटकर यांनी मा.राष्ट्रीय हरीत लवादासमोर दाखल केलेल्या अर्ज क्र. २१/२०२० मध्ये पारित करण्यात आलेल्या आदेशांचे तसेच या संदर्भात मा. राष्ट्रीय हरीत लवादाने दिलेल्या विषयांचा अभ्यास करावा.
२. स्मशानभूमीतून निघणारे उत्सर्जन / धूर नियंत्रित करण्यासाठी योग्य यंत्रणा तयार करण्यासाठी कार्यप्रणाली तयार करावी.
३. सदर समितीने त्यांचा अहवाल तीन महिन्यात मा.उच्च न्यायालयाच्या मुंबई खंडपीठासमोर सादर करावा.