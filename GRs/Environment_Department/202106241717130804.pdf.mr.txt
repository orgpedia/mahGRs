# Page 1
शासन शुध्दीपत्रक - राज्यातील नद्यांच्या प्रदूषित पट्ट्यांबाबत कृति आराखडा राबविण्याबाबत नदी पुनरुत्थान समितीची स्थापना करण्याबाबत...
महाराष्ट्र शासन
पर्यावरण व वातावरणीय बदल विभाग
शासन शुध्दीपत्रक क्रमांक: NGT २०१८/प्र.क्र. ०२/तां.क.३
नवीन प्रशासकीय इमारत, १५ वा मजला
मंत्रालय, मुंबई - ३२.
दिनांक - २४ जून २०२१.
वाचा_ १) शासन निर्णय क्रमांक:- NGT २०१८/प्र.क्र. ०२/तां.क.३, दिनांक १३/१२/२०१८
प्रस्तावना: देशातील नद्यांच्या प्रदूषित पट्ट्यांबाबत दिनांक १७/०१/२०१८ रोजी दैनिक “द हिंदू” मध्ये प्रसिध्द वृत्ताच्या अनुषंगाने मा. राष्ट्रीय हरित लवाद, दिल्ली यांच्याकडे मूळ अर्ज क्र. ६७३/२०१८ दाखल करुन घेण्यात आला होता. मा. लवादाने सदर प्रकरणी दिनांक २०/०९/२०१८ रोजी आदेश पारित करुन संपूर्ण देशामध्ये ३५१ प्रदूषित पट्टे असून सदर प्रदूषित पट्ट्यांचे वर्गीकरण प्राथम्य । ते V प्रकारामध्ये करण्यात आले आहे. सदर आदेशामध्ये राज्यातील एकूण ५३ प्रदूषित पट्ट्यांचा समावेश करण्यात आला आहे. त्यामध्ये प्राथम्य क्र.। मध्ये ९ प्रदूषित पट्टे, प्राथम्य क्र. ॥ मध्ये ६ प्रदूषित पट्टे, प्राथम्य क्र.॥ मध्ये १४ प्रदूषित पट्टे, प्राथम्य क्र. IV मध्ये १० प्रदूषित पट्टे व प्राथम्य क्र. V मध्ये १४ प्रदूषित पट्टे समाविष्ट करण्यात आले होते. मा. राष्ट्रीय हरित लवाद, दिल्ली यांनी दिलेल्या निर्देशानुसार राज्यातील ५३ प्रदूषित नद्यांच्या पट्ट्यांमधील प्रदूषण कमी करण्याकरिता कृती आराखडा तयार करणे, त्याची अंमलबजावणी करण्याकरिता नदी पुनरुत्थान समितीची तसेच पर्यावरण सनियंत्रण दलाची स्थापना उपरोक्त शासन निर्णयान्वये करण्यात आली होती. मा. राष्ट्रीय हरित लवाद, नवी दिल्ली यांच्याकडे दाखल मूळ अर्ज क्र. ६७३/२०१८ मध्ये मा. लवादाने दिनांक २०/०९/२०१८ रोजी पारित केलेल्या आदेशामध्ये नदीच्या प्रदूषित पट्ट्यामध्ये अवैध वाळू उत्खनन होणार नाही याची खबरदारी घेण्याबाबत नमूद केले आहे. त्यामुळे शासनाच्या दिनांक १३/१२/२०१८ रोजीच्या शासन निर्णयामधील मुद्दा क्र. ५ मधील परिच्छेद क्र. २ मध्ये सुधारणा करणे आवश्यक असल्याने शासनाच्या दिनांक १३/१२/२०१८ रोजीच्या शासन निर्णयामध्ये दुरुस्ती करण्यात येत असल्याबाबत शुध्दीपत्रक निर्गमित करण्यात येत आहे.
शासन शुध्दीपत्रक -
संदर्भाधीन शासन निर्णयातील मुद्दा क्र. ५ मधील परिच्छेद क्रमांक २ मध्ये “नदीच्या प्रदूषित पट्ट्यामध्ये वाळू उत्खनन होणार नाही याची खबरदारी सदर सनियंत्रण दलाने घ्यावयाची आहे. उपरोक्त समितीच्या सदस्यांमध्ये समन्वय साधने, बैठकांची आयोजन करणे व निर्णयांची अंमलबजावणी करणे इत्यादी बाबत कार्यवाही करण्याची जबाबदारी संबंधित विभागीय अधिकारी, महाराष्ट्र प्रदूषण नियंत्रण मंडळ यांची राहील.”
# Page 2
शासन शुध्दीपत्रक क्रमांकः NGT २०१८/प्र.क्र.०२/तां.क.३
याऐवजी
“नदीच्या प्रदूषित पट्ट्यामध्ये अवैध वाळू उत्खनन होणार नाही याची खबरदारी सदर सनियंत्रण दलाने घ्यावयाची आहे. उपरोक्त समितीच्या सदस्यांमध्ये समन्वय साधने, बैठकांची आयोजन करणे व निर्णयांची अंमलबजावणी करणे इत्यादी बाबत कार्यवाही करण्याची जबाबदारी संबंधित विभागीय अधिकारी, महाराष्ट्र प्रदूषण नियंत्रण मंडळ यांची राहील.” असे वाचावे.