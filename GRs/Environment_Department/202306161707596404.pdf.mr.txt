# Page 1
महाराष्ट्र इलेक्ट्रिक वाहन धोरण, २०२१ अंतर्गत इलेक्ट्रिक वाहन खरेदी करण्यापासून सूट मिळण्याचा कालावधी वाढविण्याबाबत...
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : मइवाधो- २०२३/प्र.क्र.१९/तां.क.४
१५ वा मजला, नवीन प्रशासकीय इमारत,
मंत्रालय, मुंबई -४०० ०३२.
दिनांक १६ जून, २०२३
वाचा १) शासन निर्णय, पर्यावरण व वातावरणीय बदल विभाग, क्र. मइवाधो- २०२१/प्र.क्र. २५/ तां.क.४, दि. २३ जुलै, २०२१.
२) शासन निर्णय, पर्यावरण व वातावरणीय बदल विभाग, क्र. मइवाधो- २०२१/प्र.क्र. २५/ तां.क.४, दि. २९. डिसेंबर, २०२१.
३) शासन निर्णय, पर्यावरण व वातावरणीय बदल विभाग, क्र. मइवाधो- २०२१/प्र.क्र. २५/ तां.क.४, दि. १२ एप्रिल, २०२२.
प्रस्तावना : संदर्भीय क्रमांक (१) येथील शासन निर्णयान्वये राज्याचे इलेक्ट्रीक वाहन धोरण, २०२१ निर्गमित करण्यात आले आहे. इलेक्ट्रीक वाहन खरेदीस चालना मिळावी म्हणून सदर धोरणामध्ये विविध प्रकराची प्रोत्साहने जाहीर करण्यात आली आहेत. त्यामध्ये, त्वरीत नोंदणी सूट (Early Bird Incentive) या प्रोत्साहनाचा समावेश आहे.
२. तसेच, दिनांक १ एप्रिल, २०२२ पासून, परिचालित होणारी सर्व शासकीय, निम शासकीय, स्थानिक स्वराज्य संस्थांमार्फत व शासनाच्या निधी मधून खरेदी करण्यात येणारी वाहने बॅटरी इलेक्ट्रिक वाहने असावीत असा निर्णय घेण्यात आला होता. सदर निर्णयात संदर्भीय क्रमांक ( २ ) येथील शासन निर्णयान्वये सुधारणा करून दिनांक १ एप्रिल, २०२२ ऐवजी दिनांक १ १ जानेवारी, २०२२ पासून ही अट लागू करण्यात आली आहे. त्यामुळे, दिनांक १ जानेवारी, २०२२ नंतर सर्व शासकीय, निम शासकीय, स्थानिक स्वराज्य संस्थांमार्फत व शासनाच्या निधी मधून खरेदी करण्यात येणारी वाहने इलेक्ट्रिक वाहने खरेदी करणे व ती वापरणे आवश्यक झाले आहे.
३. उपरोक्त संदर्भाधीन क्रमांक (३) येथील शासन निर्णयान्वये काही शासकीय, निम शासकीय व स्थानिक स्वराज्य संस्थांना इलेक्ट्रिक वाहने खरेदी करण्याबाबत अनिवार्य करण्यात आलेले आहे. तथापि, ज्या शासकीय अधिकाऱ्यांना शासकीय कामकाजाचा भाग म्हणून वारंवार दौरे करावे लागतात असे अधिकारी यांना दि. ३१ मार्च, २०२३ पर्यंत इलेक्ट्रिक वाहने खरेदी करण्यापासून सूट देण्यात आलेली आहे. सदरचा कालावधी संपुष्टात आलेला असल्याने सदरच्या कालावधीस मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णय: प्रस्तावनेत नमूद केलेल्या बाबींचा विचार करून शासन संदर्भाधीन क्रमांक (३) शासन निर्णय दि १२ एप्रिल, २०२२ मधील नमूद इलेक्ट्रिक वाहने खरेदी करण्यापासून सूट बाबतचा कालावधी दि. १ एप्रिल, २०२३ पासून पुढे दि. ३१ मार्च, २०२५ पर्यंत वाढविण्यात येत आहे.
# Page 2
शासन निर्णय क्रमांकः मइवाधो- २०२३/प्र.क्र.१९/तां.क.४
# Page 3