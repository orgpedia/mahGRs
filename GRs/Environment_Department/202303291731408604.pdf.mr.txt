# Page 1
पद्मविभुषण शिवशाहीर बाबासाहेब पुरंदरे यांनी निर्देशित केलेल्या "जाणता राजा” या कार्यक्रमाच्या आयोजनासाठी प्रायोजकत्व स्वीकारण्याबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक: संकीर्ण ०३२३/प्र.क्र.२७/ता.क.१
१५ वा मजला, नवीन प्रशासकीय इमारत, मंत्रालय, मुंबई ४०० ०३२
दिनांक:- २८ मार्च, २०२३
संदर्भ: मा. श्री. आशिष शेलार, वि.स.स. यांचे दि.२० फेब्रुवारी, २०२३ चे पत्र.
प्रस्तावना: पद्मविभुषण शिवशाहीर बाबासाहेब पुरंदरे यांनी लिखित व दिग्दर्शित केलेल्या “जाणता राजा” या कार्यक्रमाच्या आयोजन दिनांक १४ मार्च, २०२३ ते दिनांक १९ मार्च,२०२३ दरम्यान शिवाजी पार्क,दादर येथे आयोजित करण्यात येणार आहे.
शासन निर्णय: सदर कार्यक्रमाच्या यशस्वी आयोजनासाठी शासनस्तरावरुन जास्तीत जास्त संभाव्य प्रायोजकत्वासाठी या कार्यक्रमाचा विचार करुन आणि उदात्त कारणासाठी सहकार्य करण्याबाबत .
मा. श्री. आशिष शेलार, विधान सभा सदस्य यांनी विनंती केली आहे.
२. आशियातील (जाणता राजा) हे सर्वात मोठे नाटक छत्रपती शिवाजी महाराजांच्या जीवन चरित्राचे चित्रण करते. हया नाटकात २५०हून अधिक कलाकार स्टेजवर ५मजली सेटसह कला सादर करणार आहेत. तसेच दररोज १०,००० पेक्षा जास्त प्रेक्षक सदर आयोजित कार्यक्रमाचा लाभ घेणार आहेत. सदर कार्यक्रमाचे प्रयोजकत्व महाराष्ट्र प्रदूषण नियंत्रण मंडळाने स्वीकारण्याबाबतची बाब शासनाच्या विचाराधीन होती. छत्रपती शिवाजी महाराजांच्या जीवन चरित्राचे महत्व लक्षात घेता उपरोक्त कार्यक्रमाचे प्रायोजकत्व महाराष्ट्र प्रदूषण नियंत्रण मंडळाने स्विकारण्याबाबत शासनाने निर्णय घेतला आहे.
३. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं-२०२२/प्रक्र.४३/अर्थ-३, दिनांक ०४ एप्रिल, २०२२ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
# Page 2