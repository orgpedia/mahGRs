# Page 1
मौजे कवलापूर ता. मिरज, जिल्हा सांगली येथील कवलापूर तलावास राज्य सरोवर संवर्धन योजनेंतर्गत प्रशासकीय मान्यता देण्याबाबत.
महाराष्ट्र शासन
पर्यावरण विभाग
शासन निर्णय क्रमांकः रासयो-२०१९/प्र.क्र.१५६/तां.क.२
नवीन प्रशासन भवन, १५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : १८ सप्टेंबर, २०१९
वाचा : १) दिनांक १७.९.२०१९ रोजीच्या सुकाणू समितीच्या बैठकीचे इतिवृत्त २) मुख्य कार्यकारी अधिकारी, जिल्हा परिषद, सांगली यांचे पत्र क्र. जिपसां/लपावि/ पीबी-४/१०४१/२०१९ दिनांक १८.०७.२०१९.
प्रस्तावना - राज्यातील तलाव, सरोवरे व मोठे जलाशय यांचे पर्यावरणीयदृष्ट्या संवर्धन करण्यासाठी राज्य शासनाने राज्य योजनेंतर्गत राज्य सरोवर संवर्धन योजना सन २००६-०७ या आर्थिक वर्षापासून सुरु केली आहे. या योजनेंतर्गत सर्वसाधारणपणे खालील कामांचा समावेश होतो.
तलावाच्या पाण्याचे प्रदूषण करणारे स्रोत निश्चित करुन प्रदुषण रोखण्यासाठी उपाययोजना करणे.
तलावात साचलेला आवश्यक घातक व ऑरगॅनीक गाळ काढणे.
तलावाची गुणवत्ता टिकविण्यासाठी, अ. तलावातील अनावश्यक व उपद्रवी वनस्पती नष्ट करुन त्यांची वाढ नियंत्रणात आणण्यासाठी उपाययोजना करणे.
ब. तलावातील जैविक प्रक्रियेव्दारे तलावातील पाण्याची गुणवत्ता सुधारणे.
क. किनारा सौंदर्यीकरण, हरित पटटा विकसित करणे, कुंपण घालणे, मनोरंजनासाठी बालोद्यान, नौकाविहार, कमी किंमतीची स्वच्छतागृहे इ.
ग. जनसहभाग व जनजागृतीसाठी कार्यक्रम तसेच प्रदुषण रोखण्यासाठी स्थानिक परिस्थितीनुसार करावयाच्या उपाययोजना.
या योजनेंतर्गत सन २०१९-२० या आर्थिक वर्षात मुख्य कार्यकारी अधिकारी, जिल्हा परिषद, सांगली यांचेकडून प्राप्त झालेला मौ. कवलापूर ता. मिरज जि. सांगली येथील कवलापूर तलाव संवर्धनचा प्रस्ताव मंजूर करण्याची बाब शासनाच्या विचाराधीन होती.
शासन निर्णय - राज्य सरोवर योजनेंतर्गत मुख्य कार्यकारी अधिकारी, जिल्हा परिषद, सांगली मार्फत सादर कवलापूर तलावाचे पर्यावरणीयदृष्ट्या संवर्धनासाठी सविस्तर प्रकल्प अहवालानुसार सोबत जोडलेल्या “ प्रपत्र अ” मध्ये नमूद केलेली कामे पूर्ण करण्यासाठी एकूण रु. २,५०,२५,२१४/- (रुपये दोन कोटी पन्नास लक्ष पंचवीस हजार दोनशे चौदा फक्त) इतक्या रकमेस खालील अटी व सोबत जोडलेल्या “ प्रपत्र -ब” मधील अटींच्या अधीन राहून प्रशासकीय मान्यता देण्यात येत आहे. सदर मंजूर एकूण रकमेपैकी ९०% हिस्सा म्हणून राज्य शासन व १० % हिस्सा म्हणून ग्रामपंचायत कवलापूर यांचेकडून निधी उपलब्ध करुन देण्यात येईल. सदर योजनेचा वित्तीय आकृतीबंध खालील प्रमाणे राहील.
# Page 2
शासन निर्णय क्रमांकः रासयो-२०१९/प्र.क्र.१५६/तां.क.२
----------------------------------------------------------------------------------------------------
|  | अ.क्र |  |  | हिस्सा |  |  | मंजूर निधी (रुपये) |  |  | अक्षरी मंजूर निधी |  |
| १ | ९०% राज्य हिस्सा | २,२५,२२,६९२.६० | रु. दोन कोटी पंचवीस लक्ष बावीस हजार सहाशे ब्याण्णव पैसे साठ फक्त |
| २ | १०% ग्रामपंचायत हिस्सा | २५,०२,५२१.४० | रु. पंचवीस लक्ष दोन हजार पाचशे एकवीस पैसे चाळीस फक्त |
|  | एकूण | २,५०,२५,२१४.०० | रु. दोन कोटी पन्नास लक्ष पंचवीस हजार दोनशे चौदा फक्त |
----------------------------------------------------------------------------------------------------
अ. सविस्तर अहवालात नमूद केल्यानुसार तलाव पाण्याचे प्रदूषण होत असलेल्या पाणलोट क्षेत्रातील अनधिकृत वाहती प्रथमत: हटवून तदनंतरच इतर कामे राबविण्यात यावी.
ब. एकूण मंजूर निधीपैकी प्रकल्प अंमलबजावणी यंत्रणेचा हिस्सा हा राज्य शासनामार्फत निर्गमित केलेल्या हिश्श्याच्या ३०% याप्रमाणे प्रथमत: बँक खात्यात जमा करण्यात यावा.
क. उत्सवांच्या कालावधीत निर्माल्य वा मूर्त्यांचे विसर्जन वा तत्सम बाबींमुळे तलावातील पाण्याचे प्रदुषण होणार नाही याची दक्षता घेण्यात यावी.
२. सदर प्रयोजनार्थ होणारा खर्च हा मागणी क्र. यू-४, ३४३५ परिस्थितिकी व पर्यावरण ०४, प्रदूषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना राज्य योजनांतर्गत योजना, (०२),पर्यावरण प्रतिबंध, (०२) (०७), राष्ट्रीय सरोवर संवर्धन योजना (३४३५ ०१८२), ३१, सहाय्यक अनुदाने (वेतनेतर)” या मुख्य लेखाशिर्षाखाली मंजूर अनुदानातून भागविण्यात यावा .
३. मौजे कवलापूर ता. मिरज, जिल्हा सांगली येथील कवलापूर तलावाच्या प्रस्तावासाठी एकूण रु.
२,५०,२५,२१४.०० (रुपये दोन कोटी पन्नास लक्ष पंचावीस हजार दोनशे चौदा फक्त) एवढया निधीमधील राज्य हिस्सा रु. २,२५,२२,६९२.६० (रुपये दोन कोटी पंचवीस लक्ष बावीस हजार सहाशे ब्याण्णव पैसे साठ फक्त) इतक्या रक्कमेस प्रशासकीय मान्यता प्रदान करण्यात येत आहे. तसेच सदर तलावाच्या संवर्धनासाठी निधी मुक्त करण्याबाबतचे शासन निर्णय स्वतंत्रपणे निर्गमित करण्यात येतील.
४. “मागणी क्र.यु-४, ३४३५-परिस्थितिकी व पर्यावरण, ०४, प्रदूषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना-राज्य योजनांतर्गत योजना, (०२) पर्यावरण प्रतिबंध (०२) (०७), राष्ट्रीय सरोवर संवर्धन योजना (३४३५ ०१८२), ३१, सहाय्यक अनुदाने (वेतनेतर)” या मुख्य लेखाशिर्षाखाली कोणतेही संक्षिप्त देयक प्रलंबित नाही.
५. ग्रामपंचायत कवलापूर, ता. मिरज, जि. सांगली यांचेकडून पर्यावरण विभागास कोणतेही येणे बाकी नाही.
६. सदर शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा संकेतांक २०१९०९१८१७४७०५३१०४ असा आहे . हा आदेश डिजीटल स्वाक्षरीने साक्षंकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
Shuddhodhan D Aher
(शु. द. आहेर ) उप सचिव, पर्यावरण विभाग महाराष्ट्र शासन प्रत, १. मा. मुख्य सचिव, महाराष्ट्र शासन २. मा. मुख्यमंत्र्यांचे प्रधान सचिव पृष्ठ ८ पैकी २
# Page 3
शासन निर्णय क्रमांकः रासयो-२०१९/प्र.क्र.१५६/तां.क.२
३. महालेखापाल (लेखा व अनुज्ञेयता/लेखापरीक्षा), महाराष्ट्र १/२, मंबई/ नागपूर.
४. जिल्हाधिकारी, जिल्हा कार्यालय, सांगली ५. मुख्य कार्यकारी अधिकारी, जिल्हा परिषद, सांगली ६. सचिव, जलसंपदा विभाग, मंत्रालय, मुंबई.
७. अधिदान व लेखा अधिकारी, मंबई.
८. निवासी लेखा परिक्षा अधिकारी, मुंबई.
९. मा.मंत्री, पर्यावरण यांचे खाजगी सचिव, मंत्रालय, मुंबई.
१०. मा.राज्यमंत्री, पर्यावरण यांचे खाजगी सचिव, मंत्रालय, मुंबई.
११. मा. प्रधान सचिव, पर्यावरण विभाग यांचे स्वीय सहायक, मंत्रालय, मंबई.
१२. प्रधान सचिव, ग्राम विकास विभाग यांचे स्वीय सहायक, मंत्रालय, मंबई.
१३. वित्त विभाग (कार्यासन क्रमांक व्यय-१६/अर्थसंकल्प-७), मंत्रालय, मुंबई.
१४. नियोजन विभाग, कार्यासन क्र.१४७२, मंत्रालय, मंबई.
१५. रोखशाखा, पर्यावरण विभाग, मंत्रालय, मुंबई.
१६. निवडनस्ती.
पृष्ठ ८ पैकी ३
# Page 4
शासन निर्णय क्रमांकः रासयो-२०१९/प्र.क्र.१५६/तां.क.२
शासन निर्णय क्र.रासयो-२०१९/प्र.क्र. १५६ ./तां.क.२, दिनांक १८ सप्टेंबर, २०१९ सोबतचे सहपत्र
प्रपत्र-अ”
Conservation of Kavalpur
---------------------------------------------------------------------------------------------
| Sr. No | Particulars | Amount |
|  | Core Work |  |
| 1 | site cleaning | 27,940.45 |
| 2 | sewage treatment plant | 30,00,000.00 |
| 3 | Aerators in lake | 39,85,200.00 |
| 4 | Desiliting of lake | 30,29,256.00 |
| 5 | dewatering of lake | 13,81,063.00 |
| 6 | silt traps | 6,14,674.00 |
| 7 | compound wall constructions around the lake boundary | 38,46,099.00 |
| 8 | RCC gutter | 22,71,608.00 |
|  | Core work Total | 1,81,55,540.45 |
|  | Non core schemes |  |
| 1 | paving blaock flooring | 17,66,8140.00 |
| 2 | lighting around the lake (hybrid system ) | 12,19,745.00 |
|  | Non Core work Total | 29,86,585.00 |
|  | Core work + non Core work Total | 2,11,42,425.45 |
|  | Add centtge charges 3% | 6,34,272.76 |
|  | Add labour insurance 0.5% | 2,11,424.25 |
|  | Add GST 12% | 25,37,091.05 |
|  | Add consulting fee | 5,00,000.00 |
|  | Total cost Rs. | 2,50,25,213.51 |
|  | Say Rs. Two crore fifty lakh twenty five thousand two hundred fourteen only | 2,50,25,214.00 |
---------------------------------------------------------------------------------------------
Shuddhodhan D Aher
( शु. द. आहेर ) उप सचिव, पर्यावरण विभाग.
महाराष्ट्र शासन
पृष्ठ ८ पैकी ४
# Page 5
शासन निर्णय क्रमांकः रासयो-२०१९/प्र.क्र.१५६/तां.क.२
शासन निर्णय क्र. रासयो -२०१९/प्र.क्र. १५६/तां.क.२, दिनांक १८ सप्टेंबर, २०१९ सोबतचे “प्रपत्र-ब”
राज्य सरोवर संवर्धन योजनेंतर्गत कवालापूर ता. मिरज जिल्हा सांगली हद्दीतील कवलापूर तलावाच्या संवर्धन कामांसाठीच्या अटी व शर्ती
१. प्रपत्र -अ” मधील नमूद कामांना प्रथमत: तांत्रिक मंजूरी प्राप्त करुन घेण्यात यावी. योजनेच्या प्रत्येक टप्प्यात हाती घेण्यात येणा-या कामाचे मंजूर तांत्रिक आराखडे, अंदाजपत्रके, नकाशे, संकल्पचित्रे इ. शासनाकडे काम सुरु करण्यापूर्वी सादर करणे बंधनकारक असेल. शासनास उपरोक्त माहिती सादर केल्यानंतरच कामे सुरु करण्यात यावीत. हाती घेण्यात यावयाच्या (“प्रपत्र-अ” मधील नमूद कामे) कामासंबंधित तलावाच्या सद्यस्थितीची छायाचित्रे घेण्यात यावी. तसेच व्हीडीओ रेकॉडिंग करण्यात यावे. कामांच्या प्रगतीनुसार दर दोन महिन्यांनी याप्रकारे छायाचित्रण करण्यात यावे.
२. तलाव संवर्धन क्षेत्रात तज्ञ व कामाचा अनुभव असलेली तसेच “प्रपत्र - अ” नुसार मंजूर खर्चाच्या बाबी संबधीत तज्ञ व पुरेसे तांत्रिक मनुष्यबळ असलेली संस्था / शासकीय प्राधिकरण/मंडळ यांची प्रकल्प व्यवस्थापन सल्लागार संस्था म्हणून मुख्य कर्याकारी अधिकारी, जिल्हा परिषद, यांची विहित पध्दतीने नियुक्ती करावी. ही संस्था "प्रपत्र - अ” नुसार मंजूर खर्चाच्या बाबींचे स्थानिक डी. एस. आर. प्रमाणे खर्चाचे अंदाज, कामाचे आराखडे तयार करणे व तपासणे कामाची गुणवत्ता राखणे, सर्व कामे विहित कालमर्यादेत पूर्ण करणे याबाबत वेळोवेळी समन्वय करेल. ग्रामपंचायतीने प्रकल्पासाठी तांत्रिक मनुष्यबळ तयार होण्यासाठी या संस्थेचा उपयोग करावा.
३. शासनाने वितरित केलेल्या निधीच्या विहित प्रमाणात संबंधीत स्थानिक स्वराज्य संस्था यांनी त्यांचा अनुज्ञेय हिस्सा खात्यात जमा करावा. सदर हिस्सा प्रकल्पावर खर्च केल्याशिवाय तसेच, प्रकल्पांतर्गत होणा-या कामांचे गुणवत्ता लेखापरिक्षण केल्याशिवाय पुढील हप्ता मुक्त करण्यात येणार नाही.
४. कामे विहित कालावधीत पूर्ण करण्याची व कामाची गुणवत्ता राखण्याची संपूर्ण जबाबदारी संबंधीत स्थानिक स्वराज्य संस्थेची असेल. सदर प्रकल्पाच्या कामासाठी लागणारा निधी खर्च करताना मुख्य कार्यकारी अधिकारी, जिल्हा परिषद यांच्या देखरेखेखाली करण्यात यावा.
५. प्रकल्पाची यथायोग्य अंमलबजावणी होण्याच्या दृष्टीकोनातून प्रकल्प अंमलबजावणी समितीची मुख्य कार्यकारी अधिकारी, जिल्हा परिषद यांच्या अध्यक्षतेखाली स्थापना करण्यात यावी. या समितीत संबंधित अधिकारी, कर्मचारी, पर्यावरण विषयक तज्ञ, उपरोक्त प्रकल्प व्यवस्थापन सल्लागार संस्थेचे प्रतिनिधी यांच्यासह ग्रामपचायतीस आवश्यक वाटतील अशा प्रतिनिधींचा समावेश करण्यात यावा. ही समिती प्रकल्पांतर्गत होत असलेल्या सर्व कामकाजाचे सनियंत्रण करेल व कामांच्या गुणवत्तेवर नियंत्रण ठेवेल. सदर समितीची आढावा बैठक दर महिन्याला अयोजित करण्यात यावी.
६. प्रकल्प पूर्ण झाल्यावरही प्रकल्प व्यवस्थापन सल्लागार संस्थेच्या मदतीशिवाय तलावाचे संवर्धन होणे गरजेचे असल्याने योजनेची कामे पूर्ण झाल्यावरही ही समिती बैठका आयोजित करेल. ही समिती भौतिक बाबींची देखभाल, प्रकल्पांपासून मिळणारे उत्पन्न, प्रकल्प संवर्धनासाठी उपाययोजना व खर्च याबाबत आढावा घेत राहील.
७. काम पूर्ण झाल्यावर किमान पुढील १० वर्षापर्यंत तलावाची देखभाल व दुरुस्ती संबंधिीत स्थानिक स्वराज्य संस्था यांनी स्वखर्चाने करावयाची आहे. तसेच प्रकल्प अंमलबजावणी समितीचा अहवाल प्रत्येक ६ महिन्यांनी शासनाकडे पाठविण्याची व्यवस्था करेल.
पृष्ठ ८ पैकी ५
# Page 6
शासन निर्णय क्रमांकः रासयो-२०१९/प्र.क्र.१५६/तां.क.२
८. तलावाच्या पाण्याची गुणवत्ता चालू महिन्यापासून पुढे प्रत्येक महिन्याला तपासण्यात यावी. पाण्याची गुणवत्ता तपासण्यासाठी या क्षेत्रातील तज्ञ प्रयोगशाळेची / संस्थेची / मंडळाची नियुक्ती करण्यात यावी. दर महिन्याचा पाण्याच्या गुणवत्तेचा अहवाल सदर संस्था प्रकल्प सनियंत्रण समितीस व पर्यावरण विभागास दर तीन महिन्यांनी सादर करेल.
९. उपरोक्त मुद्यानुसार केलेल्या कार्यवाही प्रमाणे मुख्य कार्यकारी अधिकारी, जिल्हा परिषद सांगली हे शासनास दर तीन महिन्याला खालील अहवाल सादर करतील.
अ. मंजूर कामांचा भौतिक प्रगती अहवाल ब. पण्याच्या गुणवत्ता अहवालाच्या प्रती क .प्रकल्प सनियंत्रण समितीच्या बैठकीचे इतिवृत्त.
ड खर्चाचे प्रत्येक तिमाहीचे उपयोगिता प्रमाणपत्र
१०. सदर अहवाल सादर केल्याशिवाय कामाच्या पुढील टप्प्यातील निधी उपलब्ध करुन देण्यात येणार नाही. तसेच आर्थिक वर्षाचे उपयोगिता प्रमाणपत्र वर्ष संपल्यानंतर एप्रिलच्या १० तारखेपर्यंत पर्यावरण विभागास सादर करावे. उपरोक्त मंजूर योजनेसाठी निधी उपलब्धतेनुसार अनुदान मुक्त करण्यात येईल.
११. योजनेंतर्गत मंजूर विशिष्ट कामासाठी अदा केलेली वा मान्य केलेली रक्कम त्याच कामासाठी राज्य शासनाने घालून दिलेल्या अटी व शर्ती प्रमाणे व विहित कालमर्यादेत मान्य केलेल्या खर्चाच्या मर्यादेत खर्च करणे आवश्यक आहे. हा निधी इतर दुस-या कोणत्याही कामासाठी वा जलसंपदा विभागाच्या कामासाठी वापरता येणार नाही किंवा वळता करता येणार नाही. विशिष्ट कामासाठी मान्य केलेल्या खर्चापेक्षा जास्त खर्च झाल्यास त्याची
जबाबदारी संबंधित मुख्य कार्यकारी अधिकारी व ग्रामपंचायतीची असेल.
१२. या योजनेंतर्गत प्राप्त होणारा निधी हा राष्ट्रीयकृत बँकेत स्वतंत्र खाते उघडून त्या अंतर्गत जमा करावा व बँकेत ठेवलेल्या निधीवर मिळणारे व्याज याच निधीत जमा करावे. या निधीच्या उपयोगितेवर नियंत्रण राहण्यासाठी खात्याचे संचालन मुख्य कार्यकारी अधिकारी, जिल्हा परिषद सांगली यांच्याव्दारे करण्यात यावे. उपयोगिता प्रमाणपत्र सादर करतेवेळी बॅकेतील या खात्यावर झालेल्या व्यवहाराच्या नोंदी दर्शविणा-या पासबुकाची साक्षंकित प्रत सोबत जोडण्यात यावी.
१३. योजना पूर्ण झाल्यावर या योजनेंतर्गत निर्माण झालेल्या मालमत्तेपासून किंवा सोयीसुविधांपासून मिळणारे उत्पन्न हे या योजनेसाठी उघडलेल्या स्वतंत्र बँक खात्यातच जमा करण्यात यावे. या उत्पन्नातून तलाव संवर्धनासाठी अतिरिक्त कामे राज्य शासनाच्या पर्यावरण विभागाच्या अनुमतीने हाती घेता येतील. मात्र तलावाच्या संवर्धनाच्या कामाव्यतिरिक्त इतर कोणत्याही कामासाठी हा महसूली निधी वापरता येणार नाही.
१४. मंजूर कामे शासन आदेशाच्या दिनांकापासून / धनादेशाच्या दिनांकापासून २४ महिन्यात किंवा तत्पूर्वी पूर्ण करावयाची आहेत.
१५. मंजूर बाबीतील खर्चामध्ये बचत झाल्यास बचत झालेला निधी योजनेतीलच दुस-या उपांगासाठी राज्य शासनाच्या पर्यावरण विभागाच्या परवानगीने वापरता येईल.
१६. राज्य सरोवर संवर्धन योजनेंतर्गत निर्माण केलेल्या यंत्रणेच्या देखभाल व दुरुस्तीचा खर्च योजना कार्यान्वित झाल्यानंतर संबंधीत ग्रामपंचायतीने स्वत:च्या निधीतून भागवावयाचा आहे.
पृष्ठ ८ पैकी ६
# Page 7
शासन निर्णय क्रमांकः रासयो-२०१९/प्र.क्र.१५६/तां.क.२
१७. योजनेंतर्गत खर्च करण्यात येणा-या रकमेचे लेखे प्रचलित लेखा संहितेनुसारच ठेवण्यात यावेत व त्याचे लेखापरिक्षण स्थानिक निधी व लेखापाल यांच्याव्दारे करण्यात यावे व त्याचा अहवाल पर्यावरण विभागास पाठविण्यात यावा. तसेच प्रत्येक आर्थिक वर्षा अखेर झालेलया खर्चाचे उपयोगिता प्रमाणपत्र संबंधीत महालेखापाल
कार्यालयास पाठविण्याची जबाबदारी मुख्य कार्यकारी अधिकारी, जिल्हा परिषद सांगली यांची राहील.
१८ तलावांच्या कामांच्या प्रगतीच्या अहवालाची तसेच खर्चाच्या विवरणपत्राची पर्यावरण विभागाच्या सक्षम अधिका-यांकडून तपसणी करण्यात येईल व तपासणीच्या वेळी ग्रामपंचायतीने आवश्यक ती सर्व कागदपत्रे उपलब्ध करुन देणे बंधनकारक असेल.
१९. संबंधीत ग्रामपंचायतीच्या हद्दीतील हॉटेलमधून/लोकवस्तीतून/वाणिज्यिक आस्थापनेतून निघणारे सांडपाणी तलावात जाणार नाही याची जबाबदारी प्रकल्प अंमलबजावणी करणाऱ्या संस्थेची असेल.
२०. योजनेवरील कामासाठी मान्यता प्राप्त झालेल्या रक्कमेपेक्षा अधिक खर्च झालेली रक्कम शासनाकडून उपलब्ध होणार नाही. या कामासाठी शासनाने अदा केलेली रक्कम जर त्या कामावर घालून दिलेल्या विविक्षित वेळेमध्ये खर्च होऊ शकत नसेल तर त्यास राज्य शासनाच्या पर्यावरण विभागाची पूर्वपरवानगी घेणे आवश्यक असेल.
२१. योजनेवरील कामासाठी अदा केलेली रक्कम योग्य रितीने वापरली जात नाही किंवा कामाची योग्य ती प्रगती होत नाही असे शासनाच्या निदर्शनास आल्यास शासन कोणत्याही क्षणी अशा कामांची प्रशासकीय मान्यता रद्दबातल करु शकेल.
२२. राज्य शासनाच्या पर्यावरण विभागाच्या परवानगी शिवाय तलावात बोटींगची सुविधा उपलब्ध करुन देण्यात येणार नाही. तसेच यांत्रिक बोटींचा वापर तलावात कुठल्याही प्रयोजनासाठी अनुज्ञेय असणार नाही. फक्त पॅडल बोटचा वापर अनुज्ञेय असेल.
२३. तलावात मत्स्यमारी शक्यतो करण्यात येऊ नये. मत्स्यमारी करावयाची झाल्यास फक्त मार्च, एप्रिल व मे या तीन महिन्यासाठी परवानगी देण्यात यावी. अशावेळी १० इंच व त्यापेक्षा लहान आकाराच्या माशांना पकडण्याची मुभा देण्यात येऊ नये. स्थानिक परिस्थितीनुसार याबाबत प्रकल्प सनियंत्रण समिती वेळोवेळी निर्णय घेईल.
२४. योजनेवरील कामांसाठी राज्य शासनाच्या अनुदाना व्यतिरिक्त शासनाकडून, वित्तीय संस्थांकडून वा आणखी कोणत्याही संस्थांकडून प्राप्त निधी या योजने अंतर्गत खर्च झाल्याचे दर्शविण्यात येऊ नये. (No
Overlapping of schemes)
२५. योजनेचे समन्वयन व पर्यवेक्षण करण्यासाठी भेट देणा-या राज्य शासनाच्या अधिका-यांस आवश्यक त्या सर्व प्रशासकीय सुविधा उपलब्ध करुन देणे आवश्यक असेल.
२६. योजनेंतर्गत शासनाच्या अनुदानातून तयार केलेली मालमत्ता, ज्या कामासाठी निर्माण केली आहे, त्याच कामासाठी वापरणे आवश्यक आहे व त्यासाठी ही मालमत्ता अभिलेखित करणे आवश्यक आहे.
२७. योजनेंतर्गत करण्यात येणा-या निरनिराळ्या कामांचे व समन्वयाचे काम राज्यस्तरावरील सनियंत्रण समितीव्दारे करण्यात येते. या समितीने कामाबाबत वेळोवेळी दिलेल्या सूचनांचे काटेकोरपणे पालन करणे आवश्यक असेल.
२८. योजनेंतर्गत ग्रामपंचायतीच्या होणा-या आस्थापनेवरील व लागणा-या मनुष्यबळावरील खर्च संबंधीत स्थानिक स्वराज्य संस्थेव्दारे करण्यात येईल. त्यासाठी या विभागाकडून अनुदान देण्यात येणार नाही.
पृष्ठ ८ पैकी ७
# Page 8
शासन निर्णय क्रमांकः रासयो-२०१९/प्र.क्र.१५६/तां.क.२
२९. योजनेंतर्गत तलावातून काढण्यात येणा-या गाळांचे अभिलेख व छायाचित्रांसह पुरावे ग्रामपंचायतीने जतन करावेत. तसेच गाळाच्या विल्हेवाटीची अभिलेखामध्ये नोंद करुन ठेवावी.
३०. तलाव संवर्धनाबाबत मंजूर कामांमध्ये तलावातील गाळ काढणे व सिल्ट ट्रॅप लावण्याच्या कामाचा समावेश असल्यास, तलावाच्या गाळ काढण्याच्या कामाबरोबरच तसेच पावसाळयापूर्वी सिल्ट ट्रॅप लावण्याचे काम पूर्ण होणे आवश्यक आहे. अन्यथा तलावात पुन्हा गाळ जमा होऊ शकतो.
३१. तलावाच्या कामास सुरवात करण्यापूर्वीची छायाचित्रे विभागास सादर करावीत.
३२ . राज्य शासनाने वेळोवेळी घालून दिलेल्या अटींचे व शर्तींचे पालन करणे ग्रामपंचायतीला बंधनकारक राहील.
३३. योजनेंतर्गत किती लोकांना रोजगार उपलब्ध झाला याची नोंद ठेवावी.
३४. योजना कालमर्यादेत पूर्ण करणे बंधनकारक असल्याने योजने करिता कोणतेही एस्कलेशन चार्जेस अनुज्ञेय नाहीत.
३५. योजनेंतर्गत मंजूर कामांच्या निविदा हया शासनाने वेळोवेळी निर्गमित केलेल्या विहित प्रक्रियेचा अवलंब करुन स्विकाराव्यात. तसेच प्रकल्पांतर्गत मंजूर किंमतीपेक्षा जास्त किंमतीच्या निविदा स्विकारण्यात येऊ नयेत.
३६. कॉन्ट्रॅक्टरने विहित वेळेत काम पूर्ण न केल्यास त्यांच्यावर दंड आकारण्याची तरतूद ठेवण्यात यावी.
३७. योजनांतर्गत झालेल्या सर्व खर्चाचा ताळमेळ वेळोवेळी अधिदान व लेखा अधिकारी कार्यालय, मुंबई व तसेच महालेखाकार कार्यालय, मुंबई/ नागपूर यांच्या कार्यालयाशी घालण्याची जबाबदारी संबंधित स्थानिक स्वराज्य संस्थेची असेल.
३८. योजना पूर्ण झाल्यावर भविष्यात तलावाच्या उपयोगाबाबत व वापराबाबत किंवा तलावासंदर्भात कोणती नवीन कामे हाती घ्यावयाची झाल्यास त्यास प्रथम राज्य शासनाच्या पर्यावरण विभागाची मान्यता घेण्यात यावी.
३९. तलावाच्या क्षेत्राबाबत, मालकीबाबत, राबविण्यात येणा-या कामाच्या गुणवत्तेबाबत तसेच Surface floting wetland beds बाबत वा इतर संबंधित बाबींबाबत भविष्यात काही न्यायालयीन वा अन्य बाबी उदभवल्यास संबंधित स्थानिक स्वराज्य संस्था यांची सर्वस्वी जबाबदार राहील.
Shuddhodhan D Aher
Sh78744807b870555tedcdabf1c54955d5e48638877775315C ( शु. द. आहेर ) उप सचिव, पर्यावरण विभाग महाराष्ट्र शासन
पृष्ठ ८ पैकी ८