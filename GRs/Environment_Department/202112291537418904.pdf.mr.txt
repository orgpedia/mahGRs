# Page 1
महाराष्ट्र इलेक्ट्रीक वाहन धोरण, २०२१.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक : मइवाधो-२०२१/प्र.क्र.२५/तां.क.४
हुतात्मा राजगुरू चौक,मादाम कामा मार्ग,
मंत्रालय, मुंबई-४०० ०३२
दिनांक: २९ डिसेंबर, २०२१.
वाचा :- शासन निर्णय, पर्यावरण व वातावरणीय बदल विभाग, क्रमांक मइवधो २०२१/प्र.क्र.२५/ तां.क.४, दिनांक २३ जुलै, २०२१
प्रस्तावना:
संदर्भीय शासन निर्णयान्वये राज्याचे इलेक्ट्रीक वाहन धोरण, २०२१ निर्गमित करण्यात आले आहे.
इलेक्ट्रीक वाहन खरेदीस चालना मिळावी म्हणून सदर धोरणामध्ये विविध प्रकराची प्रोत्साहने जाहीर करण्यात आली आहेत. त्यामध्ये, त्वरीत नोंदणी सूट (Early Bird Incentive) या प्रोत्साहनाचा समावेश आहे. तसेच, दिनांक १ एप्रिल, २०२२ पासून, परिचालित होणारी, सर्व शासकीय, निम शासकीय, स्थानिक स्वराज्य संस्थांमार्फत व शासनाच्या निधी मधून खरेदी करण्यात येणारी वाहने बॅटरी इलेक्ट्रिक वाहने असावीत असा निर्णय घेण्यात आला आहे.
२. राज्य शासनाचे इलेक्ट्रीक वाहन धोरण जाहिर झाल्यानंतर, या धोरणाची अंमलबजावणी करण्यासाठी संबंधित असलेले विविध विभाग व यंत्रणांशी समन्वय साधून अंमलबजावणी करण्यात येत आहे. परंतु, काही अपरिहार्य कारणास्तव आतापर्यंत अपेक्षित नोंदणी होवू शकली नाही. त्यामुळे, त्वरीत नोंदणी सूट (Early Bird Incentives) चा कालावधी दिनांक ३१ डिसेंबर, २०२१ च्या पुढे वाढविण्याची बाब शासनाच्या विचाराधी होती.
३. तसेच, इलेक्ट्रिक वाहन खरेदीस प्रोत्साहन देण्याच्या अनुषंगाने शासकीय व निम शासकीय यंत्रणांमार्फत जानेवारी २०२२ ते मार्च २०२२ या कालावधीत खरेदी करण्यात येणारी वाहने ही बॅटरी इलेक्ट्रिक वाहने असणे आवश्यक असल्याने तसा बदल सदर धोरणात करण्याची शासनाच्या विचाराधीन होती.
शासन निर्णय : प्रस्तावनेत नमूद केलेल्या बाबींचा विचार करून शासन खालील प्रमाणे निर्णय घेत आहे: १) संदर्भीय दिनांक २३ जुलै, २०२१ च्या शासन निर्णयातील परिच्छेद २.४.१ (ब) मधील दिनांक ३१ डिसेंबर, २०२१ पर्यत असलेली त्वरीत नोंदणी सूट (Early Bird Incentives) ची मर्यादा दिनांक ३१ मार्च, २०२२ पर्यत वाढविण्यास शासन मान्यता देत आहे.
२) दिनांक १ जानेवारी, २०२२ पासून शासकीय व निम शासकीय यंत्रणा तसेच स्थानिक स्वराज्य संस्थां यांच्यामार्फत खरेदी करण्यात येणारी वाहने बॅटरी इलेक्ट्रिक वाहने असावीत.
३) दिनांक १ एप्रिल, २०२२ पासून शासकीय वापरासाठी भाडेतत्वावर घेण्यात येणारी सर्व वाहने ही बॅटरी इलेक्ट्रिक असतील.
२. उपरोक्त परिच्छेदातील (२) व (३) मधील निर्णयानुसार, शासकीय वाहन खरेदी धोरणामध्ये आवश्यक सुधारणा करण्याची कार्यवाही वित्त विभागामार्फत करण्यात यावी.
# Page 2
शासन निर्णय क्रमांकः मइवाधो-२०२१/प्र.क्र.२५/तां.क.४
# Page 3