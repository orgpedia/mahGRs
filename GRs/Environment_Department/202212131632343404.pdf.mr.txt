# Page 1
पंचगंगा नदी प्रदूषण निवारणासाठी सनियंत्रण समिती स्थापन करण्याबाबत...
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक: बैठक २०२२/प्र.क्र. ३८/तां.क.३
१५ वा मजला, नवीन प्रशासकीय इमारत,
मंत्रालय, मुंबई - ३२.
दिनांक १२/१२/२०२२.
प्रस्तावना -
पंचगंगा नदी प्रदूषणाच्या अनुषंगाने मा. मुख्यमंत्री महोदयांच्या अध्यक्षतेखाली दिनांक ०९/११/२०२२ रोजी आयोजित बैठकीमध्ये पंचगंगा नदी प्रदूषण निवारणासाठी सनियंत्रण समिती स्थापन करण्याबाबत मा. मुख्यमंत्री महोदयांनी निर्देश दिले आहेत. त्यानूसार पंचगंगा नदी प्रदूषण निवारणासाठी सनियंत्रण समिती गठित करण्याचे शासनाच्या विचाराधीन होते. त्यानुसार शासन पुढीलप्रमाणे निर्णय घेत आहे.
शासन निर्णय -
पंचगंगा नदी प्रदूषण निवारणासाठी खालीलप्रमाणे सनियंत्रण समिती स्थापन करण्यात येत आहे -
----------------------------------------------------------------------------------------------------
| १. | जिल्हाधिकारी, कोल्हापूर | अध्यक्ष |
| २. | प्रादेशिक अधिकारी, महाराष्ट्र औद्योगिक विकास महामंडळ, कोल्हापूर | सदस्य |
| ३. | कोल्हापूर महानगरपालिकेचे प्रतिनिधी (उपायुक्त दर्जापेक्षा कमी नसलेला) | सदस्य |
| ४. | इचलकरंजी महानगरपालिकेचे प्रतिनिधी (उपायुक्त दर्जापेक्षा कमी नसलेला) | सदस्य |
| ५. | जिल्हा परिषद, कोल्हापूर चे प्रतिनिधी (उप मुख्य कार्यकारी अधिकारी दर्जापेक्ष कमी नसलेला) | सदस्य |
| ६. | जलसंपदा विभाग, कोल्हापूर चे प्रतिनिधी (कार्यकारी अभियंता दर्जापेक्षा कमी नसलेला) | सदस्य |
| ७. | मत्स्यव्यवसाय विभाग, कोल्हापूर चे प्रतिनिधी (उपायुक्त दर्जापेक्षा कमी नसलेला) | सदस्य |
| ८. | प्रादेशिक अधिकारी / उपप्रादेशिक अधिकारी, महाराष्ट्र प्रदूषण नियंत्रण मंडळ, कोल्हापूर | सदस्य सचिव |
----------------------------------------------------------------------------------------------------
# Page 2
शासन निर्णय क्रमांक: बैठक २०२२/प्र.क्र.३८/तां.क.३
२. उपरोक्त समितीने पंचगंगा नदीचे प्रदूषण कोठून होते ते शोधून प्रदूषण निवारण करण्याबाबतची कार्यवाही करावी तसेच वरील समितीची किमान ३ महिन्यातून एकदा बैठक आयोजित करुन कार्यवाहीचा कार्यपूर्ती अहवाल शासनास सादर करावा. तद्नंतर शासनस्तरावर ६ महिन्यातून एकदा आढावा बैठक आयोजित करण्यात येईल.
३. उपरोक्त नमूद समितीचे सदस्य सचिव म्हणून प्रादेशिक अधिकारी/ उपप्रादेशिक अधिकारी, महाराष्ट्र प्रदूषण नियंत्रण मंडळ, कोल्हापूर यांनी समितीच्या सदस्यांमध्ये समन्वय साधून बैठक आयोजित करुन केलेल्या कार्यवाहीचा अहवाल विहित मुदतीत शासनास सादर होईल याबाबत कार्यवाही करावी.