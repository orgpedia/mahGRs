# Page 1
कागल शहरातील व्ही.ए. घाटगे तलावाच्या पर्यावरण संवर्धनासाठी नगरपरिषदेकडून राबविण्यात येणा-या प्रकल्पातील कामांचा निधी पुनर्विनियोजनाबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः रासयो-२०२३/प्र.क्र. ९२ / आस्थापना (अ)
नवीन प्रशासन भवन, १५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : ०९ नोव्हेंबर, २०२३.
वाचा :- १) पर्यावरण विभाग विभाग शासन निर्णय क्र.रासयो २०१३/प्र.क्र.११/तां.क.३, दि.२८.०३.२०१३ २) पर्यावरण विभाग विभाग शासन निर्णय क्र. रासयो २०२२/प्र.क्र.५६/आस्थापना (अ), दि.२९.०३.२०२२ ३) मुख्याधिकारी, कागल नगरपरिषद यांचेमार्फत दि.२८.०२.२०२३ रोजीच्या पत्रासोबत प्राप्त पुनर्विनियोजनाचा प्रस्ताव.
४) दिनांक ०४.०७.२०२३ रोजीच्या सुकाणू समितीच्या बैठकीचे इतिवृत्त.
प्रस्तावना - राज्य सरोवर संवर्धन योजनेंतर्गत मुख्याधिकारी, कागल नगरपरिषद यांचेमार्फत प्राप्त व्ही. ए. घाटगे तलाव संवर्धनाच्या रुपये २,८०.५८ लक्षच्या प्रस्तावास दि. ११.०३.२०१३ च्या शासन निर्णयान्वये प्रशासकीय मान्यता देण्यात आली होती. सदर मान्यतेनुसार राज्य शासनाचा हिस्सा रुपये २,५२.५२ लक्ष व नगरपरिषदेचा हिस्सा रुपये २८.०६ लक्ष असा निश्चित करण्यात आलेला होता. उपरोक्त तलावाच्या संवर्धनाच्या अनुषंगाने मंजूर करण्यात आलेली कामे राबविण्यासाठी संदर्भाधीन दि.२८.०३.२०१३ रोजीच्या शासन निर्णयान्वये पहिला हप्त्यात रुपये ५० लक्ष व दि.२९.०३.२०२२ रोजीच्या शासन निर्णयान्वये दुस-या हप्त्यात रुपये २,०२,५२,०७४/- इतका निधी मुक्त करण्यात आला होता.
मुख्याधिकारी, कागल नगरपरिषद यांचेमार्फत दि.२८.०२.२०२३ रोजीच्या पत्रान्वये दि.११.०३.२०१३ च्या शासन निर्णयान्वये प्रशासकीय मान्यता मिळालेल्या कामांपैकी Infrastructure Development (किंमत-१.०० कोटी) हे काम नगरपालिका त्यांच्या नव्याने विस्तारलेल्या सीमा क्षेत्रामध्ये नागरी सुविधा पुरविणेसाठी अर्थ सहाय्य २०२१-२२ या योजनेमार्फत निधी मधून करण्यात येणार असल्याने सदरच्या कामांमधून रुपये १.०० कोटीची बचत होणार आहे. सदर बचत झालेला निधी इतर नवीन कामांवर खर्च करण्यास मंजूरी मिळणेबाबत विनंती केलेली आहे. सदरच्या अनुषंगाने दिनांक ०४.०७.२०२३ रोजी झालेल्या सुकाणू समितीने प्रकल्पाच्या मंजूर मूळ रकमेच्या अधीन राहून बचत झालेल्या रुपये १ कोटीच्या मर्यादेत तसेच Aeration System (Jet Type fountain) हे काम वगळून अन्य प्रस्तावित कामासंदर्भात करावयाच्या खर्चासाठीच्या पुनर्विनियोजनास मान्यता दिलेली आहे.
त्यानुषंगाने निधीच्या पुनर्विनियोजनास मान्यता देण्याचे शासनाच्या विचाराधीन होते.
शासन निर्णय : दिनांक ०४.०७.२०२३ रोजी झालेल्या सुकाणू समितीने दिलेल्या निर्णयानुसार व्ही.ए. घाटगे तलावाच्या पर्यावरण संवर्धनासाठी दि.२८.०३.२०१३ रोजीच्या शासन निर्णयान्वये मंजूर मूळ रकमेच्या अधीन राहून बचत झालेल्या रुपये १.०० कोटीच्या मर्यादेत Aeration System (Jet Type fountain) हे काम वगळून अन्य प्रस्तावित कामासंदर्भात करावयाच्या खर्चासाठीच्या पुनर्विनियोजनास मान्यता देण्यात येत आहे.
# Page 2
शासन निर्णय क्रमांकः रासयो-२०२३/प्र.क्र.३५/आस्थापना अ
२. सदर प्रकल्पातील कामे संदर्भिय वाचा क्र.१ मध्ये दिलेल्या मूळ अटी व शर्तीच्या अधीन राहून करण्यात येत असल्याची दक्षता मुख्याधिकारी, कागल नगरपरिषद, जि. कोल्हापूर यांनी घ्यावी.
३. सदर काम शासन आदेशाच्या दिनांकापासून १२ महिन्यात किंवा तत्पूर्वी पूर्ण करणे आवश्यक आहे.