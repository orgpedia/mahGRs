# Page 1
मौजे तळवडे ता. देवगड, जिल्हा सिधुदूर्ग येथील तळवडे तलावास राज्य सरोवर संवर्धन योजनेंतर्गत प्रशासकीय मान्यता देण्याबाबत.
महाराष्ट्र शासन
पर्यावरण विभाग
शासन निर्णय क्रमांक: रासयो-२०१९/प्र.क्र.१५७/तां.क.२
नवीन प्रशासन भवन, १५ वा मजला, हुतात्मा राजगुरू चौक,
मादाम कामा मार्ग, मुंबई-४०० ०३२
दिनांक : १८ सप्टेंबर, २०१९
वाचा : १) दिनांक ३०.०८.२०१९ रोजीच्या सुकाणू समितीच्या बैठकीचे इतिवृत्त २) मुख्य कार्यकारी अधिकारी, जिल्हा परिषद, सिंधुदूर्ग यांचे पत्र क्र.सिजिप/लपा/प्रशा-४/७२५/२०१९ दिनांक ३०.०८.२०१९ प्रस्तावना - राज्यातील तलाव, सरोवरे व मोठे जलाशय यांचे पर्यावरणीयदृष्टया संवर्धन करण्यासाठी राज्य शासनाने राज्य योजनेंतर्गत राज्य सरोवर संवर्धन योजना सन २००६-०७ या आर्थिक वर्षापासून सुरु केली आहे. या योजनेंतर्गत सर्वसाधारणपणे खालील कामांचा समावेश होतो.
तलावाच्या पाण्याचे प्रदूषण करणारे स्रोत निश्चित करुन प्रदुषण रोखण्यासाठी उपाययोजना करणे.
तलावात साचलेला आवश्यक घातक व ऑरगॅनीक गाळ काढणे.
तलावाची गुणवत्ता टिकविण्यासाठी, अ. तलावातील अनावश्यक व उपद्रवी वनस्पती नष्ट करुन त्यांची वाढ नियंत्रणात आणण्यासाठी उपाययोजना करणे.
ब. तलावातील जैविक प्रक्रियेव्दारे तलावातील पाण्याची गुणवत्ता सुधारणे.
क. किनारा सौंदर्यीकरण, हरित पटटा विकसित करणे, कुंपण घालणे, मनोरंजनासाठी बालोद्यान, नौकाविहार, कमी किंमतीची स्वच्छतागृहे इ.
ग. जनसहभाग व जनजागृतीसाठी कार्यक्रम तसेच प्रदुषण रोखण्यासाठी स्थानिक परिस्थितीनुसार करावयाच्या उपाययोजना.
या योजनेंतर्गत सन २०१९-२० या आर्थिक वर्षात मुख्य कार्यकारी अधिकारी, जिल्हा परिषद, सिंधुदूर्ग यांचेकडून प्राप्त झालेला मौ. तळवडे ता. देवगड जि. सिंधुदूर्ग येथील तळवडे तलाव संवर्धनचा प्रस्ताव मंजूर करण्याची बाब शासनाच्या विचाराधीन होती.
शासन निर्णय - राज्य सरोवर योजनेंतर्गत मुख्य कार्यकारी अधिकारी, जिल्हा परिषद, सिंधुदूर्ग मार्फत सादर तळवडे तलावाचे पर्यावरणीयदृष्ट्या संवर्धनासाठी सविस्तर प्रकल्प अहवालानुसार सोबत जोडलेल्या “ प्रपत्र अ” मध्ये नमूद केलेली कामे पूर्ण करण्यासाठी एकूण रु. ३,१७,४३,४००/- (रुपये तीन कोटी सतरा लक्ष त्रेचाळीस हजार चारशे फक्त) इतक्या रकमेस खालील अटी व सोबत जोडलेल्या “ प्रपत्र - ब” मधील अटींच्या अधीन राहून प्रशासकीय मान्यता देण्यात येत आहे. सदर मंजूर एकूण रकमेपैकी ९०% हिस्सा म्हणून राज्य शासन व १० % हिस्सा म्हणून ग्रामपंचायत तळवडे यांचेकडून निधी उपलब्ध करुन देण्यात येईल. सदर योजनेचा वित्तीय आकृतीबंध खालील प्रमाणे राहील.
# Page 2
शासन निर्णय क्रमांकः रासयो-२०१९/प्र.क्र.१५७/तां.क.२
-------------------------------------------------------------------------------------
|  | अ.क्र |  |  | हिस्सा |  |  | मंजूर निधी (रुपये) |  |  | अक्षरी मंजूर निधी |  |
|  | ९०% राज्य हिस्सा | २,८५,६९,०६०.०० | रु. दोन कोटी पंचाऐंशी लक्ष एकोणसत्तर हजार साठ फक्त |
| २ | १०% ग्रामपंचायत हिस्सा | ३१,७४,३४०.०० | एकतीस लक्ष चौऱ्याहत्तर हजार तीनशेचाळीस फक्त |
|  | एकूण | ३,१७,४३,४००.०० | रु तीन कोटी सतरा लक्ष त्रेचाळीस हजार चारशे फक्त |
-------------------------------------------------------------------------------------
अ. सविस्तर अहवालात नमूद केल्यानुसार तलाव पाण्याचे प्रदूषण होत असलेल्या पाणलोट क्षेत्रातील अनधिकृत वाहती प्रथमत: हटवून तदनंतरच इतर कामे राबविण्यात यावी.
ब. एकूण मंजूर निधीपैकी प्रकल्प अंमलबजावणी यंत्रणेचा हिस्सा हा राज्य शासनामार्फत निर्गमित केलेल्या हिश्श्याच्या ३०% याप्रमाणे प्रथमत: बँक खात्यात जमा करण्यात यावा.
क. उत्सवांच्या कालावधीत निर्माल्य वा मूर्त्यांचे विसर्जन वा तत्सम बाबींमुळे तलावातील पाण्याचे प्रदुषण होणार नाही याची दक्षता घेण्यात यावी.
२. सदर प्रयोजनार्थ होणारा खर्च हा मागणी क्र. यू-४, ३४३५ परिस्थितिकी व पर्यावरण ०४, प्रदूषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना राज्य योजनांतर्गत योजना, (०२), पर्यावरण प्रतिबंध, (०२) (०७), राष्ट्रीय सरोवर संवर्धन योजना (३४३५०१८२), ३१, सहाय्यक अनुदाने (वेतनेतर)” या मुख्य- लेखाशिर्षाखाली मंजूर अनुदानातून भागविण्यात यावा .
३. मौजे तळवडे ता. देवगड, जिल्हा सिंधुदूर्ग येथील तळवडे तलावाच्या प्रस्तावासाठी एकूण रु.३,१७,४३,४००/-(रुपये तीन कोटी सतरा लक्ष त्रेचाळीस हजार चारशे फक्त) एवढया निधीमधील राज्य हिस्सा रु. २,८५,६९,०६०/- (रुपये दोन कोटी पंचाऐंशी लक्ष एकोणसत्तर हजार साठ फक्त) इतक्या रक्कमेस प्रशासकीय मान्यता प्रदान करण्यात येत आहे. तसेच सदर तलावाच्या संवर्धनासाठी निधी मुक्त करण्याबाबतचे शासन निर्णय स्वतंत्रपणे निर्गमित करण्यात येतील.
४. “मागणी क्र.यु-४, ३४३५-परिस्थितिकी व पर्यावरण, ०४, प्रदूषण प्रतिबंध व नियंत्रण, १०३, वायू व जल प्रदूषण प्रतिबंध, पंचवार्षिक योजनांतर्गत योजना-राज्य योजनांतर्गत योजना, (०२) पर्यावरण प्रतिबंध (०२) (०७), राष्ट्रीय सरोवर संवर्धन योजना (३४३५०१८२), ३१, सहाय्यक अनुदाने (वेतनेतर ) " या मुख्य लेखाशिर्षाखाली कोणतेही संक्षिप्त देयक प्रलंबित नाही.
५. ग्रामपंचायत तळवडे, ता. देवगड, जि. सिंधुदूर्ग यांचेकडून पर्यावरण विभागास कोणतेही येणे बाकी नाही.
# Page 3
# Page 4
# Page 5
# Page 6
# Page 7
# Page 8