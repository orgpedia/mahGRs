# Page 1
राज्य नदी संवर्धन योजनेतंर्गत मौजे विंचूर, ता.
निफाड, जि. नाशिक येथील लोणगंगा नदी
संवर्धन प्रस्तावास प्रशासकीय मान्यता
देण्याबाबत...
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांकः रानयो २०२४/प्र.क्र. ७६/आस्थापना अ
नवीन प्रशासकीय इमारत, १५ वा मजला
मंत्रालय, मुंबई - ३२.
दिनांक - १६ मार्च, २०२४.
वाचा -
१)शासन निर्णय क्रमांकः- संकीर्ण २०११/प्र.क्र. २५/तां.क.१, दिनांक १/०३/२०१४
२)मुख्य कार्यकारी अधिकारी, जिल्हा परिषद नाशिक यांनी दि.२२.११.२०२३ रोजीच्या पत्रासोबत
सादर केलेला प्रस्ताव.
३)सचिव प्रदत्त समितीच्या दि.३०.०१.२०२४ रोजीच्या बैठकीचे इतिवृत्त.
प्रस्तावना-
राज्यातील नद्यांचे पयावरणीयदृष्ट्ट्या संवर्धन करण्यासाठी राज्य शासनाने राज्य नदी संवर्धन
योजना दिनांक ०१/०३/२०१४ रोजीपासून सुरू केली आहे. या योजनेतंर्धत सर्वसाधारणपणे खालील
कामांचा समावेश होतो.
१)शहरातून / गावातून निघणारे सांडपाणी नदीत ज्या ठिकाणी सोडले जाते (Point Source) तेथून
गोळा करणे, अडविणे, वळविणे व सांडपाणी प्रक्रिया यंत्रणेपयंत पोहचविणे इत्यादीसाठी
उपाययोजना यामध्ये शहराच्या भुयारी गटार योजनेचा समावेश नाही.
२)सांडपाण्यावर प्रक्रिया करण्यासाठी सांडपाण्याचे प्रमाण, गुणवत्ता व स्थानिक भौगोलिक परिस्थिती
लक्षात घेऊन योग्य तंत्रज्ञानावर आधारीत सांडपाणी प्रक्रिया यंत्रणा व त्यास अनुषंगिक आवश्यक
घटक इत्यादी उभारणे.
३)प्रक्रिया केलेल्या सांडपाण्याचा प्रकल्पक्षेत्रातील किंवा जवळील शेती, उदयोगघटक, बागबगीचे
इत्यादीमध्ये पूर्नवापर व पुर्नचक्रण शक्य होण्यासाठी आवश्यक ती यंत्रणा सुविधा/व्यवस्था इत्यादी
उभारणे.
४)नदीच्या जवळील भागात स्वच्छतागृहे बांधणे, त्यामधून निघणारे सांडपाणी मलशुध्दीकरण यंत्रणेस
जोडणे वा प्रक्रियेसाठी तत्सम उपाययोजना करणे इत्यादी.
राज्य नदी संवर्धन योजनेतंर्गत मुख्य कार्यकारी अधिकारी, जि.प.नाशिक यांच्याकडून प्राप्त मौजे
विंचूर, ता. निफाड, जि. नाशिक येथील लोणगंगा नदीचे पर्यावरणीयदृष्ट्ट्या संवर्धन करण्याच्या एकूण
पृष्ट्ठ ९ पैकी १
# Page 2
शासन निर्णय क्रमांकः रानयो २०२४/प्र.क्र. ७६/आस्थापना अ
१३९७.२९ लक्षचा प्रस्ताव दि.३०.०१.२०२४ रोजी झालेल्या प्रदत्त समितीच्या बैठकीत चचेसाठी व
मान्यतेसाठी ठेवण्यात आला होता. प्रदत्त समितीच्या शिफारसीनुसार लोणगंगा नदी संवर्धनाचा एकूण रु.
१३,६४,८८,९८९/- इतक्या रकमेच्या प्रस्तावास महाराष्ट्र जीवन प्राधिकरण वा तत्सम संस्थेच्या तांत्रिक
मान्यतेच्या अधीन राहून प्रशासकीय मान्यता देण्याची शिफारस केली आहे. त्यानुसार लोणगंगा नदी
प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय -
राज्य नदी सवंर्धन योजनेतंर्गत मुख्य कार्यकारी अधिकारी, जि.प.नाशिक यांच्याकडून प्राप्त
लोणगंगा नदीचे पर्यावरणीयदृष्ट्ट्या संवर्धनासाठी सविस्तर प्रकल्प अहवालानुसार सोबत जोडलेल्या
“प्रपत्र - अ” मध्ये नमूद केलेली कामे पूर्ण करण्यासाठी एकूण रुपये रु. १३,६४,८८,९८९/- (रूपये तेरा
कोटी चौसष्ट्ट लक्ष अठ्ठाऐंशी हजार नऊशे एकोणनव्वद फक्त) इतक्या रकमेस खालील अटी व सोबत
जोडलेल्या “प्रपत्र - ब” मधील अटींच्या अधीन राहून प्रशासकीय मान्यता देण्यात येत आहे. सदर मंजूर
एकूण रकमेपैकी ८०% हिस्सा राज्य शासन व २०% हिस्सा विंचूर ग्रामपंचायत यांचा राहील.
---------------------------------------------------------------------------------------------------------
| अ.क्र. | हिस्सा | मंजूर निधी (रूपये) | अक्षरी मंजूर निधी |
| १) | ८०% राज्य शासन | १०,९१,९१,१९१-/ | रूपये दहा कोटी एक्याण्णव लक्ष एक्याण्णव हजार एकशे एक्याण्णव फक्त |
| २) | २०% विंचूर ग्रामपंचायत | २,७२,९७,७९८-/ | रूपये दोन कोटी बहात्तर लक्ष सत्याण्णव हजार सातशे अठ्याण्णव फक्त |
| एकूण | १३,६४,८८,९८९/- | )रूपये तेरा कोटी चौसष्ट्ट लक्ष अठ्ठाऐंशी हजार नऊशे एकोणनव्वद फक्त( |
---------------------------------------------------------------------------------------------------------
अ)मुख्य कार्यकारी अधिकारी, जि.प.नाशिक यांनी प्रदत्त समितीपुढे सादर केलेल्या प्रस्तावास महाराष्ट्र
जीवन प्राधिकरण वा तत्सम संस्थाकडून तांत्रिक मान्यता घेण्यात यावी. त्यानंतरच तांत्रिक मान्यता
प्राप्त प्रस्तावास टप्प्याटप्याने निधी वितरीत करण्याची कार्यवाही करण्यात येईल.
आ)एकूण मंजूर निधीपैकी २०% हिस्सा स्थानिक स्वराज्य संस्थेच्या नावे असलेल्या स्वतंत्र बँक खात्यात
जमा केल्यानंतरच शासनाचा ८०% हिस्सा वितरीत करण्यात येईल.
२. प्रस्तूत शासन निर्णय वित्त विभागाच्या शासन परिपत्रक क्रमांक अर्थसं-२०२३/प्रक्र.४०/अर्थ-३,
दिनांक १२ एप्रिल, २०२३ अन्वये प्रशासकीय विभागास प्रदान केलेल्या अधिकारानुसार निर्गमित करण्यात
येत आहे.
पृष्ट्ठ ९ पैकी २
# Page 3
शासन निर्णय क्रमांकः रानयो २०२४/प्र.क्र. ७६/आस्थापना अ
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6
# Page 7
# Page 8
# Page 9