# Page 1
पर्यावरण व वातावरणीय बदल विभाग (खुद्द) आस्थापनेवरील पदांचा सुधारित आकृतीबंधानुसार निश्चित करण्यात आलेल्या पदांचे स्थायी व अस्थायी पदांमध्ये रुपांतर करणेबाबत.
महाराष्ट्र शासन
पर्यावरण व वातावरणीय बदल विभाग
शासन निर्णय क्रमांक :- आस्था २०१५/प्र.क्र.२२५/आस्थापना
१५ वा मजला, नवीन प्रशासन भवन,
मंत्रालय, मुंबई-४०० ०३२
दिनांक:- १७ मे, २०२३
वाचा: १) वित्त विभाग शासन निर्णय क्र.टीईपी २००२/प्र.क्र.१३/सेवा-३, दि.२१.६.२००६.
२) पर्यावरण व वातावरणीय बदल विभाग शासन निर्णय क्र.आस्था २०१५/प्र.क्र.२२५/आस्थापना, दि.६ एप्रिल २०२३
प्रस्तावना: पर्यावरण व वातावरणीय बदल विभाग मंत्रालय (खुद्द) आस्थापनेवरील पदांचा आढावा घेऊन मा.मुख्य सचिव यांच्या अध्यक्षतेखालील उच्चस्तरीय सचिव समितीच्या मान्यतेने या विभागाच्या संदर्भ क्र.(२) येथील ६ एप्रिल २०२३ रोजीच्या शासन निर्णयान्वये सुधारित आकृतीबंध निश्चित करण्यात आलेला आहे.
वित्त विभागाच्या संदर्भ क्र.१ येथील दि.२१.६.२००६ च्या शासन निर्णयातील तरतूदीनुसार पर्यावरण व वातावरणीय बदल विभाग मंत्रालय (खुद्द) आस्थापनेवरील पदांच्या सुधारित आकृतीबंधानुसार एकूण ४८ (४३ नियमित मंजूर + ५ अधिसंख्य पदे) पदांपैकी ८०% पदांचे स्थायी व २०% पदांचे अस्थायी पदांमध्ये रुपांतर करण्याचा प्रस्ताव शासनाच्या विचाराधीन आहे.
शासन निर्णय: पर्यावरण व वातावरणीय बदल विभाग मंत्रालय (खुद्द) आस्थापनेवरील पदांच्या सुधारित आकृतीबंधानुसार एकूण ४८ पदे (४३ नियमित मंजूर + ५ अधिसंख्य पदे) मंजूर आहेत. सदर मंजूर पदांपैकी ३७ पदे स्थायी व ११ पदे अस्थायी करण्यास वित्त विभागाच्या संदर्भ क्र.(१) येथील दिनांक २१.०६.२००६ रोजीच्या शासन निर्णयातील अटींच्या अधीन राहून मंजूरी देण्यात येत आहे. सदर पदांचे स्थायी/अस्थायी वर्गीकरण सोबत जोडलेल्या प्रपत्र-अ मध्ये दर्शविल्याप्रमाणे करण्यात येत आहे.
२. तसेच पर्यावरण व वातावरणीय बदल विभाग शासन निर्णय दि.६ एप्रिल २०२३ नुसार गट-क मधील वाहनचालक तसेच गट-ड संवर्गातील सर्व पदे मृत संवर्ग घोषित करण्यात आले आहेत. मृत संवर्गातील जितके कर्मचारी कार्यरत असतील तितकी पदे अधिसंख्य ठरविण्यात आली आहेत. मृत संवर्ग घोषित केलेल्या पदांवरील कर्मचारी सेवानिवृत्त होईपर्यंत अधिसंख्य पदावर कार्यरत राहतील. सदर अधिसंख्य पदे कार्यरत कर्मचा-यांच्या सेवानिवृत्ती / राजीनामा / मृत्यु इ. कारणामुळे रिक्त झाल्यानंतर ती पदे आपोआप निरसित होतील. त्यामुळे मृत घोषित केलेल्या पदांचे अस्थायी पदात वर्गीकरण सोबत जोडलेल्या प्रपत्र-अ मध्ये दर्शविल्याप्रमाणे करण्यात येत आहे.
३. त्यामुळे नियमित संवर्गातील ८०% म्हणजेच एकूण ३७ पदे स्थायी गणण्यात येत आहेत व नियमित संवर्गातील २०% म्हणजेच ६ पदे व मृत संवर्ग ५ पदे असे मिळून एकूण ११ पदे अस्थायी गणण्यात येत आहे.
# Page 2
शासन निर्णय क्रमांक: आस्था २०१५/प्र.क्र.२२५/आस्थापना
४. सदर शासन निर्णय, वित्त विभागाच्या शासन निर्णय क्र.टीईपी-२००२/प्र.क्र.१३/सेवा-३, दि.२१.०६.२००६ अन्वये प्रशासकीय विभागांना प्रदान करण्यात आलेल्या अधिकारांचा वापर करुन निर्गमित करण्यात येत आहे.
# Page 3