# Page 1
जैववैद्यकीय कचरा ( व्यवस्थापन व हाताळणी ) नियम १९९८ च्या अंतर्गत प्राधिकारपत्रासाठी (Authorisation) आकारण्यात येणारे शुल्क / फी बाबतचा दिनांक १०/४/२००३ रोजीचा शासन निर्णय रद्द करण्याबाबत तसेच सर्व वैद्यकीय आस्थापनांनी दि. २५/८/२०११ च्या शासन निर्णयानुसार आवश्यक संमतीपत्र शुल्क अदा करणेबाबत...
महाराष्ट्र शासन
पर्यावरण व वातावरणीय बदल विभाग
शासन निर्णय क्र. जैवैक २०२२/प्र.क्र.५६/तां.क.१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : १० ऑक्टोबर, २०२२.
वाचा : १. शासन निर्णय क्र. इएनव्ही १०९८/५५९/प्र.क्र.२५९/तां.क.१ दिनांक १० एप्रिल, २००३.
२. शासन निर्णय क्र. मप्रनि२०११/प्र.क्र.२६/तां.क.२ दिनांक २५ ऑगस्ट, २०११.
३. केंद्रीय पर्यावरण,वने व वातावरणीय बदल मंत्रालयाने दिनांक २८ मार्च,२०१६ अन्वये निर्गमित केलेले जैव वैद्यकीय कचरा (व्यवस्थापन) नियम, २०१६.
प्रस्तावना : १. जैववैद्यकीय कचरा (व्यवस्थापन व हाताळणी) नियम, १९९८ मधील तरतुदीनुसार सर्व वैद्यकीय आस्थापनांनी जैव वैद्यकीय कचरा व्यवस्थापन प्राधिकारपत्रासाठी (Authorisation) अर्ज करताना सुधारित फी आकारण्याबाबत दिनांक १०/४/२००३ च्या शासन निर्णयान्वये मार्गदर्शक तत्वे विहीत करण्यात आलेली होती.
२. केंद्रीय पर्यावरण, वने व वातावरणीय बदल मंत्रालयाने दिनांक २८ मार्च, २०१६ अन्वये निर्गमित केलेले जैव वैद्यकीय कचरा (व्यवस्थापन) नियम, २०१६ जैव वैद्यकीय कचरा निर्माण होणाऱ्या सर्व प्रकारच्या वैद्यकीय आस्थापनांना लागू करण्यात आलेले आहेत. तसेच, केंद्रीय प्रदूषण नियंत्रण मंडळाने सन २०१२ पासून वेळोवेळी निर्गमित केलेल्या आदेशांन्वये वैद्यकीय आस्थापनांना उद्योग या संवर्गात वर्गीकृत केलेले आहे. त्यानुसार सर्व वैद्यकीय आस्थापनांना महाराष्ट्र प्रदूषण नियंत्रण मंडळाकडून जल (प्रतिबंध व प्रदुषण नियंत्रण ) कायदा, १९७४ व हवा (प्रतिबंध व प्रदुषण नियंत्रण) कायदा, १९८१ अन्वये संमतीपत्र घेणे बंधनकारक आहे.
३. सर्व वैद्यकीय आस्थापनांना जैव वैद्यकीय कचरा व्यवस्थापन नियम, २०१६ अन्वये जैव वैद्यकीय कचरा व्यवस्थापन प्राधिकारपत्र (BMWM Authorisation) आणि दिनांक २५/८/२०११ रोजीच्या शासन निर्णयानुसार, जल (प्रतिबंध व प्रदुषण नियंत्रण) कायदा, १९७४ व हवा (प्रतिबंध व प्रदुषण नियंत्रण ) कायदा, १९८१ अंतर्गत संमतीपत्र (Consent) स्वतंत्रपणे निर्गमित करण्याऐवजी “सामायिक संमतीपत्र व जैव वैद्यकीय कचरा व्यवस्थापन प्राधिकारपत्र” (Combined Consent and BMWM Authorization) प्राप्त करणे अनिवार्य आहे. वैद्यकीय आस्थापनांना जैव वैद्यकीय कचरा व्यवस्थापन प्राधिकारपत्र व संमतीपत्र प्राप्त करणे करिता स्वतंत्रपणे शुल्क आकारणी करण्यात येते. या शुल्कापैकी वैद्यकीय आस्थापनांना जैव वैद्यकीय कचरा व्यवस्थापन प्राधिकारपत्रकरिता शासनाच्या दिनांक १०/४/२००३ च्या शासन निर्णयानुसार देय असलेले
# Page 2
शासन निर्णय क्रमांक: जैवैक २०२२/प्र.क्र.५६/तां.क.१
प्राधिकारपत्र शुल्क रद्द करण्याचा प्रस्ताव शासनाच्या विचाराधीन होता. त्यानुसार खालीलप्रमाणे निर्णय घेण्यात येत आहे:
शासन निर्णय: १. जैववैद्यकीय कचरा व्यवस्थापन, १९९८ मधील तरतुदीनुसार जैव वैद्यकीय कचरा व्यवस्थापन प्राधिकारपत्रासाठी (BMWM Authorization) फी आकारण्यांबाबत निर्गमित करण्यात आलेला दि. १०/४/२००३ रोजीचा शासन निर्णय तत्काळ प्रभावाने रद्द समजण्यात येत आहे.
२. जैव वैद्यकीय कचरा व्यवस्थापन नियम, २०१६ मध्ये अंतर्भुत राज्यातील सर्व वैद्यकीय आस्थापनांना महाराष्ट्र प्रदूषण नियंत्रण मंडळाकडून सामायिक संमतीपत्र व जैव वैद्यकीय कचरा व्यवस्थापन प्राधिकारपत्र (Combined Consent and BMWM Authorization) घेणे व त्यासाठी दिनांक. २५/८/२०११ मध्ये नमूद शासन निर्णयानुसार अथवा त्यामध्ये वेळोवेळी केल्या जाणाऱ्या सुधारणेनुसार महाराष्ट्र प्रदुषण नियंत्रणमंडळाकडून आवश्यक केवळ संमतीपत्र शुल्क आकारण्यात येईल.