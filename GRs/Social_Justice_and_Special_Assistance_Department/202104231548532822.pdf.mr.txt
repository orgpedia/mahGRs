# Page 1
सामाजिक न्याय व विशेष सहाय्य विभागांतर्गत राज्यातील स्वयंसेवी संस्थामार्फत चालविण्यात येणाऱ्या शासन मान्य व अनुदान प्राप्त अशासकीय अपंगांच्या निवासी / अनिवासी विशेष शाळा/ कर्मशाळा व मतिमंद बालगृहे यामधील पूर्णवेळ शिक्षक आणि शिक्षकेतर कर्मचाऱ्यांना सुधारित वेतन संरचना लागू करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक इडीडी-२०१९/प्र.क्र.१२०/दि.क.१
मंत्रालय विस्तार भवन, मुंबई-४०० ०३२
दिनांक: २३ एप्रिल, २०२१.
वाचा - १. शासन निर्णय सामाजिक न्याय व विशेष सहाय्य विभाग क्र. इडीडी-२००९/प्र.क्र.२३८/सुधार-२, दि.४ डिसेंबर, २००९.
२. शासन निर्णय समाज कल्याण, सांस्कृतीक कार्य, क्रिडा व पर्यटन विभाग क्र. एसआरव्ही - १०८९/४८६७७/के.नं.६६५/सुधार-२, दि. ५ जून, १९९२.
३. शासन निर्णय सामाजिक न्याय विभाग क्र. इडीडी-२००३/प्र क्र ३४० / भाग-३ / सुधार-२ दि. १८.८.२००४.
४. शासन निर्णय सामाजिक न्याय विभाग क्र. इडीडी-२०१२/प्र क्र २७६/अ.क.१, दि.२२.६.२०१५.
५. शासन निर्णय वित्त विभाग क्र. वेपुर-२०१८/प्र.क्र.४४/सेवा-९, दि.१ जानेवारी, २०१९.
६. शासन अधिसूचना वित्त विभाग क्र. वेपुर २०१९/प्र.क्र.१/सेवा-९, दि. ३० जानेवारी, २०१९.
७. शासन परिपत्रक वित्त विभाग क्र. वेपुर २०१९/प्र.क्र.८/सेवा-९, दि.२० फेब्रुवारी २०१९.
८. शासन परिपत्रक वित्त विभाग क्र. वेपुर २०१९/प्र.क्र.८/सेवा-९, दि.१४ मे, २०१९.
९. शासन परिपत्रक वित्त विभाग क्र. वेपुर २०१९/प्र.क्र.८/सेवा-९, दि.३० मे, २०१९.
१०.शासन परिपत्रक वित्त विभाग क्र. वेतन-१११९/प्र.क्र.३/२०१९/सेवा-३, दि.२ मार्च, २०१९.
११. आयुक्त, दिव्यांग कल्याण, पुणे यांचे पत्र क्र. अकआ/प्र- सर्व/७ वा वेतन आयोग / २०२०-२१, दि.८.२.२०२१.
प्रस्तावना : सातव्या केंद्रीय वेतन आयोगाच्या शिफारशीवरील केंद्र शासनाचे निर्णय विचारात घेऊन राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याकरीता श्री. के. पी. बक्षी, सेवानिवृत्त अप्पर मुख्य सचिव, यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने काही फेरफारासह स्वीकृत करण्याचा निर्णय संदर्भ क्र.५ येथील शासन निर्णयान्वये घेतला आहे. त्या अनुषंगाने इतर राज्य शासकीय कर्मचाऱ्यांबरोबर शासकीय शाळांतील पूर्णवेळ शिक्षक व शिक्षकेतर कर्मचाऱ्यांना दि.१ जानेवारी, २०१६ पासून सुधारित
# Page 2
शासन निर्णय क्रमांकः इडीडी-२०१९/प्र.क्र.१२०/दि.क.१
वेतन संरचना लागू करण्याबाबत महाराष्ट्र नागरी सेवा (सुधारित वेतन) नियम, २०१९ च्या संदर्भ क्र.६ अन्वये अधिसूचित केले आहेत. तसेच संदर्भ क्र.७ च्या परिपत्रकानुसार प्रारंभिक वेतन निश्चितीबाबत व थकबाकी अदा करण्यासंदर्भात सविस्तर कार्यपध्दती विहीत करण्यात आलेली आहे. शालेय शिक्षण विभागाच्या अधिपत्याखालील स्वयंसेवी संस्थांमार्फत अनुदानीत तत्वावर चालविण्यात येणा-या मान्यताप्राप्त प्राथमिक, माध्यमिक, उच्च माध्यमिक शाळा, कनिष्ठ महाविद्यालये, अध्यापक विद्यालये व सैनिकी शाळातील शिक्षक/शिक्षकेत्तर कर्मचा-यांना शासन निर्णय शालेय शिक्षण व क्रिडा विभाग क्र.वेतन १२१९/ प्र.क्र.१९/१९/टिएनटी-३, दि.२२ फेब्रुवारी २०१९ अन्वये सुधारित वेतन संरचना लागू करण्यात आली आहे. सामाजिक न्याय विभागांतर्गत राज्यातील स्वयंसेवी संस्थामार्फत चालविण्यात येणाऱ्या शासन मान्य व अनुदान प्राप्त अशासकीय अपंगांच्या निवासी/अनिवासी विशेष शाळा/ कर्मशाळा व मतिमंद बालगृहे यामधील पूर्णवेळ शिक्षक आणि शिक्षकेतर कर्मचाऱ्यांना सुधारित वेतन संरचना लागू करण्याची बाब शासनाच्या विचाराधीन होती. याबाबत शासनाने आता खालीलप्रमाणे निर्णय घेतलेला आहे :
शासन निर्णय :
सामाजिक न्याय विभागांतर्गत राज्यातील स्वयंसेवी संस्थामार्फत चालविण्यात येणाऱ्या शासन मान्य व अनुदान प्राप्त अशासकीय अपंगांच्या निवासी / अनिवासी विशेष शाळा/ कर्मशाळा व मतिमंद बालगृहे यामधील पूर्णवेळ शिक्षक आणि शिक्षकेतर कर्मचाऱ्यांना सातव्या वेतन आयोगाच्या अनुषंगाने सोबतच्या विवरणपत्र - १ व विवरणपत्र - २ मध्ये दर्शविल्याप्रमाणे सुधारित वेतन संरचना मंजूर करण्यात येत आहे.
२. सुधारित वेतन संरचनेतील वेतननिश्चिती आणि त्यानुषंगाने अनुज्ञेय थकबाकीचे प्रदान संदर्भाधीन क्र.६ येथील शासन अधिसूचना वित्त विभाग दि. ३० जानेवारी, २०१९, संदर्भाधीन क्र.७ येथील शासन परिपत्रक वित्त विभाग दि. २० फेब्रुवारी, २०१९, संदर्भाधीन क्र. ८ येथील शासन परिपत्रक वित्त विभाग दि. १४ मे, २०१९ आणि संदर्भाधीन क्र. ९ येथील शासन परिपत्रक वित्त विभाग दि. ३० मे, २०१९ मधील तरतुदीनुसार करण्यात यावे. यासाठी सर्व जिल्हा समाज कल्याण अधिकारी, जिल्हा परिषद व सहाय्यक आयुक्त, समाज कल्याण, मुंबई शहर / उपनगर यांनी आपल्या स्तरावर वेतननिश्चितीबाबतचे शिबीर तातडीने आयोजित करुन वेतननिश्चितीबाबतची कार्यवाही करावी व यथावकाश आयुक्त, दिव्यांग कल्याण, पुणे यांच्या कार्यालयामार्फत त्याची पडताळणी करावी. वेतननिश्चितीमुळे भविष्यात कमी / जास्त रक्कम अदा केली गेली असल्यास ती वसूल करण्यास माझी हरकत राहणार नाही, असे हमीपत्र संबंधितांकडून घेण्यात यावे. तसेच खालील बाबीची पडताळणी करुन संबंधितांची वेतननिश्चिती करावी
(१) सातव्या वेतन आयोगाची वेतननिश्चिती करतांना भारतीय पुनर्वास परिषदेने पदनिहाय ठरवून दिलेल्या पात्रतेप्रमाणे तपासणी करावी.
पृष्ठ ५ पैकी २
# Page 3
शासन निर्णय क्रमांकः इडीडी-२०१९/प्र.क्र.१२०/दि.क.१
(२) ज्या दिव्यांगांच्या विशेष शाळा व कर्मशाळांना शासन निर्णय दि.१८.८.२००४ च्या कर्मचारी आकृतीबंधानुसार पदमंजुरी देण्यात आलेली आहे, त्या पदावरील नियुक्त कर्मचाऱ्यांच्या शैक्षणिक पात्रता व अर्हता शासन निर्णय दि. १८.८.२००४ मधील पात्रतेच्या निकषांनुसार संबंधीत सक्षम प्राधिकारी / वेतननिश्चिती अधिकाऱ्याने तपासून त्यानंतरच सातव्या वेतन आयोगाचे लाभ संबंधीत कर्मचाऱ्यांना अनुज्ञेय करावेत.
(३) ज्या दिव्यांगांच्या विशेष शाळा व कर्मशाळांना शासन निर्णय दि. १८.८.२००४ च्या पूर्वीच्या तत्कालीन कर्मचारी आकृतीबंधानुसार पदमंजुरी देण्यात आलेली आहे. त्या पदांवरील नियुक्ती कर्मचाऱ्यांच्या शैक्षणिक पात्रता व अर्हता तत्कालीन कर्मचारी आकृतीबंधातील / शाळा संहितेतील नमूद पात्रतेच्या निकषांनुसार संबंधीत सक्षम प्राधिकारी / वेतननिश्चिती अधिकाऱ्याने तपासून त्यानंतरच सातव्या वेतन आयोगाचे लाभ संबंधीत कर्मचाऱ्यांना अनुज्ञेय करावेत.
(४) सातव्या वेतन आयोगाची वेतननिश्चिती करतांना, जी पदे शासन निर्णय दि. १८.८.२००४ अन्वये मंजूर आहेत व सदरची पदे भरलेली आहेत आणि त्या पदांवरील कार्यरत कर्मचाऱ्यांना संबंधीत प्राधिकाऱ्याकडून प्रशासकीय मान्यता प्रदान करण्यात आलेल्या आहेत, ती पदे संबंधीत कर्मचाऱ्यांचा मृत्यू, नोकरी सोडणे, नियत वयोमानानुसार सेवानिवृत्ती, स्वेच्छानिवृत्ती, राजीनामा किंवा इतर कारणाने कालांतराने रिक्त झालेली असल्यास, त्या रिक्त पदांवरील पदभरतीस आयुक्त, दिव्यांग कल्याण, पुणे यांचे ना हरकत प्रमाणपत्र असल्याची तपासणी करण्यात यावी.
(4) शासन निर्णयाप्रमाणे दिव्यांगांच्या शाळा व कर्मशाळेतील कर्मचाऱ्यांची नेमणूक करतांना बिंदुनामावली मागासवर्गीय कक्षाकडून तपासून त्यानुसार पदावर नेमणूक करणे बंधनकारक असते. त्यामुळे सातव्या वेतन आयोगाची वेतननिश्चिती करतांना मागासवर्गीय कक्षाकडून सदरील पद हे बिंदुनामावलीनुसार भरले असल्याची खात्री करावी.
(६) याशिवाय शासन निर्णय दि.१८.८.२००४ च्या शासन निर्णयापूर्वी ज्या शाळा व कर्मशाळा अनुदान तत्वावर कार्यरत आहेत आणि अशा शाळा व कर्मशाळांना शासन निर्णय दि.१८.८.२००४ अन्वये अनुज्ञेय ठरणारी जास्तीची पदे शासनाने मंजूर केलेली नाहीत व ती पदे भरण्यास कोणत्याही स्वरूपाची मंजूर दिलेली नाही. परंतू अशा अनुज्ञेय ठरणाऱ्या पदभरतीस मंजूरी नसलेल्या पदावर शाळा व्यवस्थापनाने परस्पर व विना परवाना पद भरती केलेली आहे, अशा पदभरती केलेल्या पदांवरील कर्मचाऱ्यांना संबंधीत न्यायालयीन प्रकरणी अंतरीम आदेशान्वये संरक्षण मिळालेले असल्याची खात्री करून त्यांची वेतननिश्चिती करावी.
३. सुधारित वेतन संरचनेत वेतननिश्चिती करण्यासाठी आवश्यक तो विकल्प हे आदेश निर्गमित झाल्याच्या दिनांकापासून दोन महिन्याच्या आत देण्यात यावा. एकदा दिलेला विकल्प अंतिम राहील.
पृष्ठ ५ पैकी ३
# Page 4
शासन निर्णय क्रमांकः इडीडी-२०१९/प्र.क्र.१२०/दि.क.१
४. या आदेशान्वये लागू करण्यात आलेल्या सुधारीत वेतन संरचनेमुळे होणारा अतिरिक्त्खर्च शिक्षक व शिक्षकेतर कर्मचा-यांचे वेतन व भत्ते ज्या लेखाशिर्षासाठी खर्ची घालण्यात येतो त्याच लेखाशिर्षाखाली खर्ची घालण्यात यावा व त्याखालील मंजूर अनुदानातून भागविण्यात यावा. तसेच आयुक्त, दिव्यांग कल्याण, पुणे यांनी सुधारित अंदाज तयार करताना अतिरिक्त खर्च विचारात घ्यावा. सदरहू शासन निर्णय हा सुधारित वेतनश्रेणी मंजूर करण्याच्या अनुषंगाने असून या शासन निर्णयानुसार कोणतेही नवीन पद निर्माण करण्यास मंजूरी दिली जाणार नाही.
५. शासन निर्णय सामाजिक न्याय, सांस्कृतिक कार्य व विशेष सहाय्य विभाग क्र इडीडी २००३/ प्र.क्र.३४०/भाग-३/सुधार -२, दि. १८.८.२००४ मधील विवरण पत्र “अ” मध्ये नमूद करण्यात आलेल्या कंत्राटी व एकत्रित वेतनावरील अंशकालीन कर्मचाऱ्यांना सदर सुधारित वेतनश्रेणीचा लाभ अनुज्ञेय राहणार नाही. त्यांना पूर्वी प्रमाणेच एकत्रित वेतन अनुज्ञेय राहील.
६. हा शासन निर्णय वित्त विभागाच्या अनौपचारिक संदर्भ क्र.६७/२०२१/सेवा-९, दि.२४.२.२०२१ अन्वये मिळालेल्या सहमतीनुसार निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14