# Page 1
महाराष्ट्र शासन
क्रमांक: सावियो-२०२३/प्र. क्र. १२९ / अजाक सामाजिक न्याय व विशेष सहाय्य विभाग, मंत्रालय विस्तार, मुंबई-४०० ०३२.
दिनांक: ०३ ऑगस्ट, २०२३.
विषय: भारतरत्न डॉ. बाबासाहेब आंबेडकर सामाजिक विकास योजना
मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व व डॉ. बाबासाहेब आंबेडकर संग्रहालय उभारण्याबाबत.
संदर्भ : १. जिल्हाधिकारी, उस्मानाबाद स्वाक्षरीत सहाय्यक आयुक्त, समाज कल्याण, उस्मानाबाद यांच्या कार्यालयाचे पत्र, दिनांक १६ मार्च, २०२३.
२. शासन निर्णय, समक्रमांक, दिनांक १२ जुलै, २०२३.
३. शासन परिपत्रक, वित्त विभाग, दिनांक ०५ जानेवारी, २०१५.
ज्ञापन: संदर्भांकित दिनांक १२ जुलै, २०२३चा शासन निर्णय याद्वारे अधिक्रमित करण्यात येत आहे.
२. जिल्हाधिकारी, उस्मानाबाद यांनी सहाय्यक आयुक्त, समाज कल्याण, उस्मानाबाद यांच्या कार्यालयाच्या दिनांक १६ मार्च, २०२३च्या संदर्भांकित पत्रान्वये भारतरत्न डॉ. बाबासाहेब आंबेडकर सामाजिक विकास योजनेंतर्गत मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व डॉ. बाबासाहेब आंबेडकर संग्रहालय उभारण्याबाबतचा प्रस्ताव सादर केलेला आहे.
३. मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व डॉ.
बाबासाहेब आंबेडकर संग्रहालय उभारण्याच्या कामासाठी उप मुख्य वास्तुशास्त्रज्ञ, औरंगाबाद सार्वजनिक बांधकाम प्रादेशिक विभागातील वरिष्ठ वास्तुशास्त्रज्ञ यांनी तयार केलेले आराखडे/नकाशे उप मुख्य वास्तुशास्त्रज्ञ यांनी साक्षांकित केलेले आहेत, तसेच उप विभागीय अभियंता, सार्वजनिक बांधकाम उप विभाग, उमरगा यांनी तयार केलेले अंदाजपत्रके कार्यकारी अभियंता, सार्वजनिक बांधकाम विभाग, उस्मानाबाद यांनी साक्षांकित केलेले असून मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे परिपत्रक, दिनांक १६ जानेवारी, २०२०नुसार व राज्य दरसूची सन २०२२-२३नुसार रुपये १४,९९,४२,०००/- इतक्या किंमतीचे सादर करण्यात आलेले आहेत.
४. सदर अंदाजपत्रकांची सार्वजनिक बांधकाम विभागाने (क्षेत्रिय ) तपासणी करुन सदर अंदाजपत्रकांस क्षेत्रिय स्तरावरील सर्वोच्च तांत्रिक अधिकारी असलेल्या संबंधित मुख्य अभियंता म्हणजेच मुख्य अभियंता, सार्वजनिक बांधकाम प्रादेशिक विभाग, औरंगाबाद यांची तांत्रिक सहमती (Technical Approval) प्राप्त झालेली आहे. त्यानुसार मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व डॉ. बाबासाहेब आंबेडकर संग्रहालय उभारणीस लागणारी जमीन / जागा प्रथमत: सामाजिक न्याय व विशेष सहाय्य विभागाच्या नावे करण्यात यावी, या
# Page 2
शासन ज्ञापन क्रमांकः सावियो-२०२३/प्र.क्र. १२९/अजाक
अटीच्या अधिन राहून रुपये १४,९९,४२,०००/- इतक्या रकमेच्या प्रस्तावास प्रशासकीय मान्यता प्रदान करण्यात येत आहे.
५. सदर मान्यता शासन निर्णय, वित्त विभाग, दिनांक १७ एप्रिल, २०१५ व २० सप्टेंबर, २०१९ अन्वये वित्तीय अधिकार नियम पुस्तिका, १९७८ भाग-१, उप विभाग-पाच, महाराष्ट्र सार्वजनिक बांधकाम नियम पुस्तिकेंतर्गत परिच्छेदांखालील प्रदान करण्यात आलेल्या वित्तीय अधिकारांमधील परिच्छेद क्रमांक १३४ (१) अनुक्रमांक ३ अन्वये प्रदान केलेल्या वित्तीय अधिकारानुसार देण्यात येत आहे.
६. सदर मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व डॉ. बाबासाहेब आंबेडकर संग्रहालय उभारण्याबाबतच्या कामासाठी येणारा खर्च :
मागणी क्रमांक एन-३ मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण,
०१, अनुसूचित जातींचे कल्याण, (०४) भारतरत्न डॉ. बाबासाहेब आंबेडकर सामाजिक विकास योजना (०४) (०१) भारतरत्न डॉ. बाबासाहेब आंबेडकर सामाजिक विकास योजना (अ.जा.उ.यो.) (कार्यक्रम)
२७, लहान बांधकामे २२२५ F०८५
या अंतर्गत सन २०२३-२४ या चालू वर्षासाठी उपलब्ध असलेल्या निधीमधून भागविण्यात यावा.
७. सदर विपश्यना केंद्र उभारणीची सुरुवात सन २०२३-२४ या आर्थिक वर्षापासून सुरु करण्यात यावी.
८. संदर्भांकित परिपत्रकाप्रमाणे म्हणजेच सन २०२३-२४ या वर्षासाठी रुपये ५००.०० लक्ष निधी वितरीत करण्यात येत आहे. तद्नंतर सन २०२४-२५ व २५-२६ या वर्षांसाठी अनुक्रमे रुपये ५००.०० लक्ष व रुपये ४९९.४२ लक्ष निधी वितरित करण्यात येईल.
९. सन २०२३-२४साठी वितरित करण्यात आलेल्या रुपये ५००.०० लक्ष निधीचा विनियोग झाल्याचे जिल्हाधिकारी, उस्मानाबाद यांच्या स्वाक्षरीचे कागदपत्रे / उपयोगिता प्रमाणपत्र शासनास सादर करावे. सदर कागदपत्रे/ उपयोगिता प्रमाणपत्र शासनास सादर झाल्यावर या कार्यासनाशी (अजाक) संबंधित अधिकारी प्रादेशिक उप आयुक्त, समाज कल्याण विभाग, लातूर व सहाय्यक आयुक्त, समाज कल्याण, उस्मानाबाद यांच्यासह प्रस्तुत उभारणीची स्थळ पाहणी करतील. सदर संबंधित अधिकारी स्थळ पाहणी करुन पुढील वर्षासाठी निधी वितरित करण्याबाबत ना हरकत
पृष्ठ ३ पैकी २
# Page 3
शासन ज्ञापन क्रमांकः सावियो-२०२३/प्र. क्र. १२९/अजाक
प्रमाणपत्र देतील. सदर ना हरकत प्रमाणपत्र दिल्यानंतरच दुसऱ्या वर्षासाठी निधी वितरित करण्यात येईल.
१०. सदर मौजे कराळी, ता. उमरगा, जि. उस्मानाबाद या ठिकाणी भीम पार्क, विपश्यना केंद्र व डॉ. बाबासाहेब आंबेडकर संग्रहालय उभारणी करताना विषयांकित योजनेचे नियम, तरतुदी, बाबी, अटी आणि वित्तीय अधिकारांतर्गत असलेल्या अटी यांचे पालन होईल, याची दक्षता घेण्यात यावी.
११. सदर ज्ञापन शासन निर्णय, वित्त विभाग, दिनांक १७ एप्रिल, २०१५ व २० सप्टेंबर, २०१९ यातील तरतुदीनुसार प्रशासकीय विभागास प्रदान करण्यात आलेल्या वित्तीय अधिकारानुसार निर्गमित करण्यात येत आहे.