# Page 1
कर्मवीर दादासाहेब गायकवाड सबळीकरण व स्वाभिमान योजना.
वीरमाता श्रीमती रुख्मीनबाई परसराम भालेराव, रा. पिंपळदरी, ता. औंढा (ना.), जि. हिंगोली यांना जमीन वाटप करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक - जमीन-२०२०/प्र.क्र.९६/अजाक
मादाम कामा मार्ग, हुतात्मा राजगुरु चौक, मंत्रालय (विस्तार), मुंबई - ४०० ०३२.
दिनांक: २३ ऑक्टोबर, २०२०.
संदर्भ:- १) शासन निर्णय, सामाजिक न्याय व विशेष सहाय्य विभाग, क्रमांक-जमीन २०१५/प्र.क्र.६४/अजाक दिनांक १४ ऑगस्ट,२०१८,
२) सहाय्यक आयुक्त, समाज कल्याण, हिंगोली यांचे पत्र क्र. सआसकहिं/ अजाउयो/कदागा/शहीद जवान कवीचंद भालेराव/१०१८, दिनांक १०-०७
२०२०.
प्रस्तावना_
श्री. कवीचंद परसराम भालेराव, रा. पिंपळदरी, ता. औंढा (ना.), जि. हिंगोली हे सीमा सुरक्षा दलामध्ये (B.S.F.) कर्तव्य बजावत असताना दिनांक ०६ जुलै, २००२ रोजी अनंतनाग, जम्मु व काश्मीर येथे शहीद झाले. त्यांच्या पश्चात त्यांच्या आई वीरमाता श्रीमती रुख्मीनबाई परसराम भालेराव, रा. पिंपळदरी, ता. औंढा (ना.), जि. हिंगोली या भूमिहीन असून हालाखीचे जीवन जगत आहेत. ही बाब विचारात घेऊन, वीरमाता श्रीमती रुख्मीनबाई परसराम भालेराव यांना त्यांच्या उदरनिर्वाहासाठी मदत होण्याच्या दृष्टीने कर्मवीर दादासाहेब गायकवाड
सबळीकरण व स्वाभिमान योजनेतून जमीन देण्याबाबतची बाब शासनाच्या विचाराधीन होती.
शासन निर्णय -
वीरमाता श्रीमती रुख्मीनबाई परसराम भालेराव, रा. पिंपळदरी, ता. औंढा (ना.), जि. हिंगोली यांना त्यांच्या उदरनिर्वाहासाठी मदत होण्याच्या दृष्टीने एक विशेष बाब म्हणून कर्मवीर दादासाहेब गायकवाड सबळीकरण व स्वाभिमान योजनेबाबतचा शासन निर्णय दिनांक १४ ऑगस्ट,२०१८ मधील अट क्र.१६ (दारिद्रय रेषेखाली असल्याची अट) व अट क्र.१७ (६० वर्ष वयाची अट) या दोन अटी एक विशेष बाब म्हणून या प्रकरणासाठी शिथील करण्यात येऊन वीरमाता श्रीमती रुख्मीनबाई परसराम भालेराव, जि. हिंगोली यांना सदर योजनेंतर्गत लाभासाठी पात्र ठरविण्यात येत आहे.
# Page 2
शासन निर्णय क्रमांक: जमीन-२०२०/प्र.क्र.९६/अजाक
२. त्यानुसार जिल्हाधिकारी हिंगोली व सहाय्यक आयुक्त, समाज कल्याण हिंगोली यांनी वीरमाता रुख्मीनबाई परसराम भालेराव, जि. हिंगोली यांना सदर योजनेंतर्गत जमीन वाटपाबाबतची कार्यवाही तातडीने करावी.
# Page 3