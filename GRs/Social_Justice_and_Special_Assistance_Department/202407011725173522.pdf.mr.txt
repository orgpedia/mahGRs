# Page 1
तिर्थक्षेत्र पंढरपूर येथील आषाढी एकादशी यात्रा सन २०२४ करीता मानाच्या १० पालख्यांसोबत येणाऱ्या
दिंड्यांना प्रती दिंडी रु.२०,०००/- इतके अनुदान
देण्यासाठी प्रशासकीय मंजूरी देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बीजीटी-२०२४/प्र.क्र.५१/अर्थसंकल्प
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२
दिनांक :- ०१ जुलै, २०२४
वाचा :- १) मा. मुख्यमंत्री महोदयांच्या अध्यक्षतेखालील दि.१४.०६.२०२४ रोजीच्या बैठकीचे इतिवृत्त, नगर विकास
विभाग, शासन पत्र क्र.बैठक-२०२४/प्र.क्र.२१८/नवि-१८, दि.२२.०६.२०२४
२) नगर विकास विभाग, शासन आदेश क्र.बैठक-२०२४/प्र.क्र.२१८/नवि-१८, दि.२२.०६.२०२४
३) शासन पत्र सममांक दि.२४.०६.२०२४ व दि.२६.०६.२०२४
४) विभागीय आयुक्त, पुणे यांचे पत्र क्र.साप्र/२/आरआर/३३८/२०२४, दि.२५.०६.२०२४
प्रस्तावना :-
मा. मुख्यमंत्री महोदयांच्या अध्यक्षतेखाली दि.१४ जून, २०२४ रोजी पार पडलेल्या बैठकीत तिर्थक्षेत्र पंढरपूर
येथील आषाढी एकादशी यात्रा सन २०२४ करिता मानाच्या १० पालख्यांसोबत येणाऱ्या प्रत्येक दिंडीला
रु.२०,०००/- इतके अनुदान सामाजिक न्याय व विशेष सहाय्य विभागामार्फत देण्याबाबत निदेश दिले आहेत. या
संदर्भात आदर्श मानके निश्चित करण्यासाठी (Standard Operating Procedure) नगर विकास विभागाने दि. २२
जून, २०२४ रोजीच्या आदेशान्वये विभागीय आयुक्त, पुणे विभाग यांच्या अध्यक्षतेखाली एक समिती गठीत केली
असून सदर समितीने अहवाल सादर केला आहे. मा. मुख्यमंत्री महोदयांनी दि.१४ जून, २०२४ रोजीच्या बैठकीत
दिलेल्या निदेशानुसार तिर्थक्षेत्र पंढरपूर येथील आषाढी एकादशी यात्रा सन २०२४ करिता मानाच्या १०
पालख्यांसोबत येणाऱ्या १५०० दिंड्यांना प्रती दिंडी रु.२०,०००/- इतके अनुदान देण्याची बाब शासनाच्या
विचाराधीन होती.
शासन निर्णय :-
मा. मुख्यमंत्री महोदयांच्या अध्यक्षतेखालील दि.१४ जून, २०२४ रोजीच्या बैठकीत दिलेल्या निदेशानुसार
तिर्थक्षेत्र पंढरपूर येथील आषाढी एकादशी यात्रा सन २०२४ साठी मानाच्या १० पालख्यांसोबत येणाऱ्या १५००
दिंड्यांना प्रती दिंडी रु.२०,०००/- (अक्षरी रुपये वीस हजार फक्त) याप्रमाणे एकूण रु.३,००,००,०००/- (अक्षरी
रुपये तीन कोटी फक्त) इतके अनुदान देण्यास प्रशासकीय मान्यता देण्यात येत आहे.
२. याअनुषंगाने विभागीय आयुक्त, पुणे विभाग यांनी दि.२५.०६.२०२४ रोजी सादर केलेल्या अहवालानुसार
तिर्थक्षेत्र पंढरपूर येथील आषाढी एकादशी यात्रा सन २०२४ मध्ये प्रती दिंडीकरिता रु.२०,०००/- इतके अनुदान
देण्यासाठी आदर्श मानके (Standard Operating Procedure) निश्चित करण्यात करण्यात आली असून, शासन
पत्र दि.२४.०६.२०२४ व दि.२६.०६.२०२४ अनुसार दिंडी वदिंडी प्रमुखांची यादी खालील तक्त्यामध्ये प्रमाणित करुन
देण्याबाबत मानाच्या १० पालखी सोहळ्यांच्या संस्थानांना कळविण्यात आले आहे.
# Page 2
शासन निर्णय क्रमांकः बीजीटी-२०२४/प्र.क्र.५१/अर्थसंकल्प
---------------------------------------------------------------------------------------------------------
| दिंडीचे नांव | दिंडी प्रमुखांचे नाव व पत्ता | भ्रमणध्वनी क्र. | बँकेचे नांव व शाखा | बँक खाते क्रमांक | IFSC Code |
| १ | २ | ३ | ४ | ५ | ६ |
|  |  |  |  |  |  |
---------------------------------------------------------------------------------------------------------
३. मानाच्या १० पालखी सोहळ्यांच्या संस्थानाकडे अनुदान निधी जमा न करता, दिंडीच्या नावे खाते
असल्यास दिंडीच्या खात्यावर व दिंडीच्या नावे खाते नसल्यास दिंडी प्रमुखांच्या खात्यावर जमा करण्यात येईल.
यास्तव दिंडीच्या नावे किंवा दिंडी प्रमुखांच्या नावाचे बँक खाते क्रमांक नसल्यास ते तात्काळ उघडण्यात यावे.
विभागीय आयुक्त, पुणे यांनी मानाच्या १० पालख्यांसोबत येणाऱ्या दिंड्यांची यादी प्राप्त करुन शासनास सादर
करावी. त्यानंतर अनुदान द्यावयाच्या दिंड्यांच्या तपशिलाबाबत स्वतंत्ररित्या आदेश निर्गमित करुन दिंडींच्या /
दिंडी प्रमुखांच्या खात्यावर निधी जमा करण्याची कार्यवाही विभागीय आयुक्त, पुणे यांचेमार्फत DBT च्या माध्यमातून
करण्यात येईल.
४. यासाठी होणारा खर्च हा “मागणी क्र.एन-३ मधील लेखाशिर्ष २२३५बी३६१, २६-जाहिरात व प्रसिध्दी” या
उद्दिष्ट्टाखाली सन २०२४-२५ या आर्थिक वर्षात उपलब्ध तरतूदीतून भागविण्यात यावा. सदरील योजेनेसाठी निधी
वितरणास सह सचिव (अर्थसंकल्प), सामाजिक न्याय व विशेष सहाय्य विभाग, मंत्रालय, मुंबई यांना “नियंत्रक
अधिकारी” तसेच विभागीय आयुक्त, पुणे यांना “आहरण व संवितरण अधिकारी” एक वेळची बाब म्हणून घोषित
करण्यात येत आहे. तसेच सदर अनुदानाची रक्कम कोषागारातून आहरित करण्यासाठी विभागीय आयुक्त, पुणे
यांना प्राधिकृत करण्यात येत आहे.
५. सदर शासन निर्णय, वित्त विभागाचा शासन निर्णय क्र.विअप्र-२०१३/प्र.क्र.३०/२०१३/विनियम,
दि.१७.४.२०१५ वित्तीय अधिकर नियम पुस्तिका, १९७८, भाग-१ उपविभाग-२, मधील अ.क्र.८, नियम क्र.१७, नुसार
प्रशासकीय विभागास प्रदान केलेल्या वित्तीय अधिकारानुसार तसेच वित्त विभागाच्या अनौपचारीक संदर्भ
क्र.६१८/२०२४/व्यय-१४, दि.२९.०६.२०२४ अन्वये प्राप्त सहमतीनुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3