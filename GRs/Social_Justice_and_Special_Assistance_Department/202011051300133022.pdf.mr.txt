# Page 1
अनुसूचित जाती व नवबौध्द घटकातील मान्यवर व्यक्तिंचे स्मारक बांधणे तसेच अनुसूचित जातीसाठी सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे, व अनुसूचित जातीच्या सांस्कृतिक व नीतिमूल्यांवर आधारित विकास साधणाऱ्या प्रकल्पांसाठी स्वयंसेवी संस्थाना अनुदान मंजूर करण्याविषयीचे निकष व नियमावली.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०१४/प्र.क्र.६१/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक: ०५ नोव्हेंबर, २०२०.
संदर्भ : १) शासन निर्णय, सामाजिक न्याय व विशेष सहाय्य विभाग, क्र.बीसीएच-२०१४/प्र.क्र.६१/ बांधकामे, दि. १६.१२.२०१५ २) शासन शुध्दीपत्रक, सामाजिक न्याय व विशेष सहाय्य विभाग, क्र. बीसीएच-२०१/प्र.क्र. ६१/ बांधकामे, दि.०५.०३.२०१८.
३) शासन निर्णय,सार्वजनिक बांधकाम विभाग,क्र.संकिर्ण-२०१९/प्र.क्र.१०/इमा.२, दि.२५.९.२०१९.
प्रस्तावना : अनुसूचित जाती व नवबौध्द ( महाराष्ट्रातील अनुसूचित जातीतील बौध्द धर्मांतरीत) घटकांतील मान्यवर व्यक्तिंचे स्मारक बांधणे तसेच सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे यासाठी संबंधित स्वयंसेवी संस्थांना अनुदान मंजूर करण्याविषयीचे निकष नियमावली संदर्भ क्र. १ च्या शासन निर्णयान्वये निश्चित करण्यात आले असून, या योजनेंतर्गत निधी वितरणाबाबत संदर्भ क्र.२ अन्वये कार्यपध्दती विशद केली आहे. संदर्भ क्र.१ च्या शासन निर्णयान्वये अनुसूचित जाती व नवबौध्द घटकांतील मान्यवर व्यक्तिंचे स्मारक बांधणे तसेच सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे यासाठी संबंधित स्वयंसेवी संस्थांना (सांस्कृतिक भवन, विपश्यना केंद्र, प्रशिक्षण केंद्र, वाचनालय, रिसर्च सेंटर, अभ्यासिका इत्यादीचे) बांधकाम करण्यासाठी निधी उपलब्ध करुन दिला जात होता. संदर्भ क्र.१ येथील दि.१६.१२.२०१५ रोजीचा शासन निर्णय व संदर्भ क्र.२ येथील दि.५.३.२०१८ रोजीचा शासन शुध्दीपत्रक अधिक्रमित करण्यात येत असून अनुसूचित जाती व नवबौध्द घटकांतील मान्यवर व्यक्तींचे स्मारक बांधणे तसेच सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे, त्याचप्रमाणे सांस्कृतिक व नीतिमूल्यांवर आधारित विकास साधणाऱ्या प्रकल्पांसाठी स्वयंसेवी संस्थाना अनुदान उपलब्ध करून देणेविषयक सुधारित निकष व नियमावली याबाबत निकष व अटी शर्ती तसेच मार्गदर्शक तत्वे ठरविण्याची बाब शासनाच्या विचाराधीन होती.
शासन निर्णयः उपरोक्त संदर्भाधीन दि.१६.१२.२०१५ रोजीचा शासन निर्णय दि.५.३.२०१८ रोजीचा शासन शुध्दीपत्रक अधिक्रमित करून अनुसूचित जाती व नवबौध्द व घटकांच्या हक्कासाठी कार्य करण्याऱ्या मान्यवर व्यक्तिंशी निगडित स्थळे तसेच सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे,त्याचप्रमाणे सांस्कृतिक व नीतिमूल्यांवर आधारित विकास साधण्यासाठी पायाभूत सुविधा उपलब्ध करून देणाऱ्या स्वयंसेवी संस्थाना अनुदान उपलब्ध करून देणेविषयक सुधारित निकष व नियमावली पुढीलप्रमाणे निश्चित करण्यास शासन मान्यता देण्यात येत आहे.
# Page 2
शासन निर्णय क्रमांकः बीसीएच-२०१४/प्र.क्र.६१/बांधकामे
१. स्वयंसेवी संस्था निवडीचे निकष व निवड प्रक्रिया कार्यपध्दती
(अ) स्वयंसेवी संस्थांची निवड करण्याचे निकष :
(१) संबंधित स्वयंसेवी संस्था धर्मादाय कायदा किंवा कंपनी कायदा (कलम-२५) किंवा सोसायटी रजिस्ट्रेशन अॅक्ट खाली नोंदणीकृत असणे बंधनकारक राहील.
(२) संबंधित स्वयंसेवी संस्थेचे सार्वजनिक क्षेत्रातील काम कमीत कमी तीन वर्षे असणे बंधनकारक राहील.
(३) संबंधित स्वयंसेवी संस्थेने मागील तीन वर्षाचा नियंत्रक व महालेखापरिक्षक, भारत सरकार यांच्या पॅनलवरील सनदी लेखापालाकडून केलेला लेखापरिक्षण अहवाल प्रस्तावासोबत सादर करणे अनिवार्य राहील.
(४) भविष्यात प्रकल्पाची दुरूस्ती व देखभालीसाठी संबंधित स्वयंसेवी संस्था आर्थिक दृष्ट्या सक्षम असल्याचे बंधपत्र संबंधित संस्थेने प्रस्तावासोबत सादर करणे बंधनकारक आहे.
(५) अनुसूचित जाती व नवबौध्द घटकातील महापुरुषांच्या ऐतिहासिक कार्याशी संबंध असलेल्या स्वयंसेवी संस्थेचे सामाजिक कार्य, दर्जा, व प्रगती विचारात घेवून अशा स्वयंसेवी संस्थेची विशेष बाब म्हणून स्वेच्छाधिकाराने निवड करण्याचे अधिकार निवड समितीस राहतील.
(६) स्वयंसेवी संस्थेतील दोन पेक्षा जास्त विश्वस्त एकाच कुटूंबातील / रक्त नाते संबंधातील नसावेत. याबाबतचे शपथपत्र संबंधितांकडून घेण्यात यावे.
(७) मंजूर प्रकल्पाचा लाभ जास्तीत जास्त अनुसूचित जाती व नवबौध्द घटकांतील व्यक्तिंनाच होईल याची खात्री संबंधित जिल्ह्याचे सहायक आयुक्त, समाजकल्याण यांनी करावी.
(८) संस्थेचे सर्व पदाधिकारी व सदस्य अनुसूचित जाती किंवा नवबौध्द प्रवर्गातीलच असणे अनिवार्य राहील.
(९) परराज्यातील प्रकल्पांना या योजनेअंतर्गत मंजूरी देता येणार नाही.
(१०) महाराष्ट्रातील फक्त अनुसूचित जाती व अनुसूचित जातीतून धर्मांतरीत नवबौध्द या योजनेसाठी पात्र राहतील. महाराष्ट्रातील इतर जाती व प्रर्वगातून बौध्द धर्मांतरीत व्यक्ती मार्फत चालविण्यात येणाऱ्या स्वयंसेवी संस्था सदर योजनेसाठी अपात्र राहतील.
(११) संबंधित संस्थेचे पदाधिकारी व सदस्य भविष्यात कधीही बिगर अनुसूचित जातीचे असणार नाहीत व प्रकल्पाचा जास्तीत जास्त लाभ हा अनुसूचित जातीतील व्यक्तींनाच होईल याबाबत संस्थेचे अध्यक्ष व सचिव यांचे संयुक्त शपथपत्र बंधनकारक राहिल.
(१२) संबंधित संस्थेच्या सर्व सदस्यांना जातप्रमाण पत्र व जात वैधता प्रमाणपत्र बंधनकारक राहिल.
(आ) स्वयंसेवी संस्थेचे प्रकल्पविषयक निकष १) ज्या जागेवर प्रकल्प उभारला जाणार आहे ती जागा संबंधित स्वयंसेवी संस्थेच्या मालकीची असणे आवश्यक आहे. त्याबाबतचे संबंधित कागदपत्र संस्थेच्या पदाधिकाऱ्यांनी सादर करणे बंधनकारक राहिल.
२) सदर योजनेंतर्गत स्वयंसेवी संस्थेमार्फत सांस्कृतिक भवन, धम्म केंद्र, विपश्यना केंद्र, वाचनालय, प्रशिक्षण केंद्र, अभ्यासिका, प्रकल्पांतर्गत रस्ते, पाण्याची टाकी व तत्सम अनुषंगिक बांधकाम इत्यादिचे बांधकाम हाती घेता येईल.
३) सदरहु योजनेंतर्गत सांस्कृतिक व ऐतिहासिकदृष्ट्या महत्वाच्या स्थळांचा विकास करता येईल. तथापि अनुसूचित जाती व नवबौध्द घटकातील मान्यवर व्यक्तिंचे स्मारक त्या पृष्ठ १२ पैकी २
# Page 3
शासन निर्णय क्रमांकः बीसीएच-२०१४/प्र.क्र.६१/बांधकामे
व्यक्तीशी संबंधित निगडीत स्थळीच बांधता येईल. अनुसूचित जातीसाठी सांस्कृतिक व नितीमुल्यांवर आधारित विकास साधणारे प्रकल्प हे राज्यात कोणत्याही ठिकाणी उभारता येतील. सदर प्रकल्पांना सांस्कृतिक व ऐतिहासिकदृष्ट्या महत्वाचे असण्याचा पुरावा सादर करण्याची अट लागू राहणार नाही.
४) सदर योजनेंतर्गत उभारल्या जाणाऱ्या प्रकल्पाचा वापर कसा केला जाईल याबाबतचा सविस्तर तपशील संस्थेच्या प्रस्तावामध्ये असणे बंधनकारक राहिल.
५) सदर योजनेंतर्गत उभारण्यात येणाऱ्या प्रकल्पाचे ठिकाण हे सर्वांना येण्या जाण्याच्या दृष्टीने सोईचे असणे आवश्यक राहिल.
(इ) स्वयंसेवी संस्थांच्या प्रस्तावाकरीता छाननी समिती
(१) या योजनेंतर्गत इच्छुक स्वयंसेवी संस्थेने प्रकल्पाचा सविस्तर प्रस्ताव जिल्ह्याच्या सहाय्यक आयुक्तांकडे आवश्यक त्या सर्व कागदपत्रांसह (जागा मालकीचे कागदपत्र, नियोजित प्रकल्पाचा आराखडा, ले-आऊट प्लान, सार्वजनिक बांधकाम विभाग किंवा अन्य शासकीय यंत्रणेचे सक्षम अधिकारी यांनी प्रमाणित केलेले कामाचे अंदाजपत्रक, सुसाध्यता अहवाल इत्यादींसह) सादर करावा.
(२) संबंधित सहाय्यक आयुक्तांनी त्याच्याकडे प्राप्त झालेल्या सर्व स्वयंसेवी संस्थांचे प्रस्ताव तपासून व त्रुट्या असल्यास त्रुटी पूर्तता करून घेवून प्रादेशिक उपायुक्त, समाजकल्याण, प्रादेशिक विभाग यांचेकडे स्वयंस्पष्ट अभिप्रायासह सादर करावे.
(३) सदर प्रस्तावांची छाननी करण्याकरीता खालीलप्रमाणे विभागनिहाय छाननी समितीचे गठण करण्यात येत आहे.
----------------------------------------------------------------
| अ.क्र. | विभागनिहाय छाननी समिती अध्यक्ष व सदस्य | पदनाम |
|  | प्रादेशिक उपायुक्त, समाजकल्याण विभाग (संबंधित विभाग) |  | अध्यक्ष |
| २ | अधिक्षक अभियंता, संबंधित महानगरपालिका | संबंधित असल्यास | सदस्य |
| ३ | कार्यकारी/नगर अभियंता, नगरपालिका/ नगरपरिषद | सदस्य |
| ४ | उपमुख्य कार्यकारी अधिकारी (पंचायत) जि.प. | सदस्य |
| ५ | कार्यकारी अभियंता, सार्वजनिक बांधकाम विभाग/जि.प. | सदस्य |
| ६ | सहाय्यक संचालक, नगररचना (संबंधित जिल्हा) | सदस्य |
| ७ | सहाय्यक आयुक्त, समाजकल्याण (संबंधित जिल्हा) | सदस्य |
|  | सहाय्यक लेखाधिकारी, सहाय्यक आयुक्त, समाजकल्याण | सदस्य सचिव |
----------------------------------------------------------------
सदर विभागीय समितीने आपल्या स्वयंस्पष्ट अभिप्रायासह प्रस्ताव आयुक्त, समाजकल्याण आयुक्तालय, पुणे यांना सादर करावेत.
(४) आयुक्त समाजकल्याण पुणे यांनी त्यांच्या स्वयंस्पष्ट अभिप्रायासह सर्व संस्थांचे प्रस्ताव शासनास सादर करावेत.
पृष्ठ १२ पैकी ३
# Page 4
शासन निर्णय क्रमांकः बीसीएच-२०१४/प्र.क्र.६१/बांधकामे
(ई) स्वयंसेवी संस्थांची निवड करण्याकरीता राज्यस्तरीय निवड समिती : आयुक्त, समाजकल्याण यांचेकडून प्राप्त झालेल्या पात्र प्रस्तावातील संस्थांची मा.मंत्री, सामाजिक न्याय व विशेष सहाय्य विभाग यांच्या अध्यक्षतेखाली गठीत करण्यात आलेली खालील समिती निवड करेल.
----------------------------------------------------------------
| अ.क्र. | निवड समिती अध्यक्ष व सदस्य | पदनाम |
|  | मा.मंत्री,सामाजिक न्याय व विशेष सहाय्य विभाग | अध्यक्ष |
| २ | मा.राज्यमंत्री, सामाजिक न्याय व विशेष सहाय्य विभाग | सदस्य |
| ३ | प्रधान सचिव/सचिव, सामाजिक न्याय व विशेष सहाय्य विभाग | सदस्य |
| ४ | आयुक्त, समाजकल्याण आयुक्तालय,पुणे | सदस्य |
| ५ | उपसचिव/सहसचिव, सामाजिक न्याय व विशेष सहाय्य विभाग | सदस्य सचिव |
----------------------------------------------------------------
२. स्वयंसेवी संस्थांना निधीचे वाटप व विभागनिहाय निधी वितरणाचे नियम :
(१) संस्थेने प्रस्तावित केलेले खर्चाचे अंदाजपत्रक संबंधित सार्वजनिक बांधकाम विभागाच्या सक्षम प्राधिकाऱ्याकडून अथवा संबंधित क्षेत्रातील शासकीय प्राधिकरणातील सक्षम प्राधिकारी उदा.
एम.एम.आर.डी.ए.,एन.एम.आर.डी.ए.,एम.जे.पी., मुख्य अभियंता, महानगरपालिका, व तत्सम प्राधिकरणाकडून प्रमाणित करून घेण्यात आलेले असावे तसेच सार्वजनिक बांधकाम विभागाच्या संदर्भ क्र. ३, दि. २५.९.२०१९ येथील परिपत्रकानुसार संबंधित यंत्रणेचे मुख्य अभियंता यांचेकडून साक्षांकित करून घेण्यात आलेले असावे.
(२) सक्षम प्राधिकारी यांनी प्रमाणित केलेल्या अंदाजपत्रकानुसार छोट्या प्रकल्पांची अधिकतम अंदाजित रक्कम रु.५.०० कोटी इतकी तर मोठ्या प्रकल्पांची अधिकतम अंदाजित रक्कम रु.१०.०० कोटी इतकी राहील. अतिमहत्वाच्या व विशिष्ट प्रकरणात ही मर्यादा रु.२५.०० कोटी पर्यंत वाढविण्याचे अधिकार मा.मुख्यमंत्री महोदयांच्या मान्यतेने निवड समितीस राहतील..
(३) प्रस्तावित प्रकल्पाच्या एकूण अंदाजपत्रकीय खर्चामध्ये शासनाचा हिस्सा ९० टक्के इतका व संबंधित संस्थेचा हिस्सा १० टक्के इतका असेल. संबंधित संस्थेच्या बँक खात्यात, प्रस्ताव सादर करण्याच्या दिनांकास मागील तीन महिन्याच्या विवरणात संस्थेच्या हिस्स्याची रक्कम शिल्लक असणे बंधनकारक आहे.
(४) या योजनेंतर्गत आर्थिक वर्षामध्ये उपलब्ध होणारा निधी विभागवार समप्रमाणात तथा विभागनिहाय प्रकल्पांच्या प्रगतीनुसार वितरीत करण्यात येईल. मात्र, आवश्यक त्या ठिकाणी यामध्ये बदल करण्याचे अधिकार निवड समितीस राहतील.
(५) या योजनेंतर्गत संबंधित प्रकल्पासाठी शासनाकडून मंजूर झालेला निधी आयुक्त, समाजकल्याण, पुणे यांना प्राप्त झाल्यानंतर त्यांनी तो संपूर्ण निधी (९०%) संबंधित प्रादेशिक उपायुक्त मार्फत सहायक आयुक्त, समाजकल्याण ( संबंधित जिल्हा) यांना कोषागारातून आहरीत करुन संबंधित संस्थेचा प्राधिकृत प्रतिनिधी व सहायक आयुक्त, समाजकल्याण यांच्या नावे बँकेत संयुक्त खाते उघडून त्यामध्ये जमा करावा.
प्रकल्पाची मंजूर किंमत रु.२.०० कोटी किंवा त्यापेक्षा कमी असल्यास निधी वितरणाची संपूर्ण कार्यवाही सहायक आयुक्त, समाजकल्याण यांनी करावी. प्रकल्पाची मंजूर किंमत रु.२.०० कोटी पेक्षा जास्त असल्यास विहीत टप्प्यावरील प्रकल्पाचा मुल्यांकन दाखला सहायक आयुक्त,समाजकल्याण यांनी प्रादेशिक उपायुक्त, समाजकल्याण यांचेकडे
पृष्ठ १२ पैकी ४
# Page 5
शासन निर्णय क्रमांकः बीसीएच-२०१४/प्र.क्र.६१/बांधकामे
मान्यतेसाठी सादर करावा व त्यास प्रादेशिक उपायुक्त यांची मंजूरी प्राप्त झाल्यानंतर निधी वितरणाची कार्यवाही करावी.
तसेच संबंधित प्रकल्पाच्या बांधकामाची निविदा प्रक्रिया ही संबंधित जिल्ह्याच्या सार्वजनिक बांधकाम विभागाच्या सक्षम प्राधिकाऱ्याकडून अथवा संबंधित क्षेत्रातील शासकीय प्राधिकरणातील सक्षम प्राधिकारी उदा. एम. एम. आर.डी.ए., एन. एम. आर.डी.ए., एम.जे.पी., मुख्य अभियंता, महानगरपालिका, व तत्सम प्राधिकाऱ्याकडून राबविण्यात यावी.
सहायक आयुक्त, समाजकल्याण यांनी वेगवेगळया टप्प्यावरील निधी वितरणाची कार्यवाही खालीलप्रमाणे करावी.
अ) पहिला हप्ता अंदाजे २५% :- कार्यारंभ आदेश दिल्यानंतर संबंधित बांधकाम कंत्राटदाराने कामास सुरुवात करुन प्रकल्प किंमतीच्या अंदाजे २५% किंमतीपर्यंत काम पूर्ण करावे. तसेच स्वयंसेवी संस्थेच्या १०% हिश्यापैकी ५% रक्कमेचे काम कंत्राटदाराने पूर्ण करावे व असा अंदाजे ३०% खर्चाचा मुल्यांकन दाखला संबंधित बांधकाम यंत्रणेच्या सक्षम प्राधिका-याकडून प्राप्त करुन सहायक आयुक्त, समाजकल्याण यांचेकडे निधी वितरणासाठी सादर करावा. तसेच दुसरा/ पुढील हप्ता अदा करणेपूर्वी आधीच्या हप्त्याच्या बांधकामाचा दर्जा समाधानकारक असल्याबाबतचा अहवाल सादर करणे बंधनकारक राहिल.
उपरोक्त मुल्यांकन दाखल्याप्रमाणे सहायक आयुक्त, समाजकल्याण यांनी कंत्राटदारास निधी वितरीत करावा.
ब) दुसरा हप्ता अंदाजे २५ % :- कंत्राटदाराने पुढील बांधकाम चालू ठेवून प्रकल्प किंमतीच्या अंदाजे ५५% इतक्या किंमतीचे बांधकाम पूर्ण करुन सदर बांधकामाचा मुल्यांकन दाखला संबंधित बांधकाम यंत्रणेच्या सक्षम प्राधिका-याकडून प्राप्त करुन सहायक आयुक्त, समाजकल्याण यांना सादर करावा व सहायक आयुक्त, समाजकल्याण यांनी कंत्राटदारास निधी वितरणाची कार्यवाही करावी.
क)तिसरा हप्ता अंदाजे २५% :- बांधकाम कंत्राटदाराने पुढील बांधकाम चालू करुन प्रकल्प किंमतीच्या अंदाजे ८० % इतक्या किंमतीचे बांधकाम पूर्ण करावे तसेच संस्थेच्या उर्वरीत हिश्याचे म्हणजे ५% किंमतीचेही बांधकाम पूर्ण करावे व झालेल्या बांधकामाचा अंदाजे ८५% खर्चाचा मुल्यांकन अहवाल बांधकाम यंत्रणेच्या सक्षम प्राधिका-याकडून प्राप्त करुन सहायक आयुक्त, समाजकल्याण यांना सादर करावा व सहायक आयुक्त, समाजकल्याण यांनी निधी वितरणाची कार्यवाही करावी.
ड) चौथा हप्ता (अंतिम हप्ता) :- बांधकाम कंत्राटदाराने प्रकल्पाचे उर्वरीत बांधकाम पूर्ण करुन प्रकल्पाच्या १००% खर्चाचा मुल्यांकन दाखला तसेच प्रकल्प पूर्णत्व दाखला बांधकाम यंत्रणेच्या सक्षम प्राधिका-याकडून प्राप्त करुन सहायक आयुक्त, समाजकल्याण यांना सादर करावा. सहायक आयुक्त, समाजकल्याण यांनी खर्चाच्या मुल्यांकन दाखल्यानुसार अंतिम १५% रक्कमेचा निधी वितरीत करावा. शेवटच्या टप्प्यातील निधी वितरीत करण्यापूर्वी प्रकल्पाच्या बांधकामाचा दर्जा समाधानकारक असल्याचे सक्षम प्राधिकाऱ्याचे प्रमाणपत्र सादर करणे बंधनकारक राहील.
पृष्ठ १२ पैकी ५
# Page 6
शासन निर्णय क्रमांकः बीसीएच-२०१४/प्र.क्र.६१/बांधकामे
इ) स्वयंसेवी संस्थेने मंजूर प्रकल्पाचे काम पूर्ण झाल्यानंतर त्याबाबतच १००% निधीचे उपयोगिता प्रमाणपत्र व पूर्णत्वाचा दाखला १ महिन्याच्या आत संबंधित प्रादेशिक उपायुक्त यांच्याकडे सादर करावा व प्रादेशिक उपायुक्त यांनी तो आयुक्त, समाजकल्याण, पुणे यांच्याकडे सादर करावा.
फ) संस्थेचे अध्यक्ष व सहायक आयुक्त, समाजकल्याण यांच्या संयुक्त खात्यातील रक्कम एक वर्षापेक्षा जास्त कालावधीसाठी असलेल्या निधीवरील व्याज शासनाच्या जमा खात्यावर जमा करण्यात यावा.
३. नियोजित प्रकल्पाचा आराखडा:
प्रकल्पासाठी जागेची कमी/जास्त उपलब्धता, नियोजित स्थळांचे ऐतिहासिक महत्व, वैविध्यता व स्थळास भेट देणाऱ्या लोकांची संख्या लक्षात घेता या योजनेंतर्गत प्रकल्पांसाठी नमुना आराखडा (टाईप प्लॅन) विहित करणे शक्य होणार नाही. त्यामुळे स्वयंसेवी संस्थांना खाजगी वास्तुशास्त्रज्ञाकडून प्रकल्पाचा आराखडा तयार करुन घेण्याची मुभा राहील. परंतु प्रकल्प संल्लागार व वास्तुशास्त्रज्ञांचे शुल्क यांचा प्रकल्पाच्या अंदाजपत्रकात समावेश नसावा. सबब सदर शुल्क संबंधित संस्थेने देणे बंधनकारक राहिल.
मात्र सार्वजनिक बांधकाम विभागाच्या दि. २५.९.२०१९ च्या परिपत्रकानुसार प्रकल्पाच्या अंदाजपत्रकास/ संकल्पचित्रास संबंधित प्रादेशिक मुख्य अभियंता, सार्वजनिक बांधकाम प्रादेशिक विभाग यांची मान्यता प्रतिस्वाक्षरी घेणे आवश्यक राहील. प्रकल्पाचे मुल्यांकन करण्याचे काम संबंधित कार्यकारी अभियंता, सा.बां./कार्यकारी अभियंता, जि.प./ शासकीय पॅनेलवरील वास्तुशास्त्रज्ञ यांचे मार्फत करण्यात येईल.
प्रकल्पाच्या पूर्णत्वाचा दाखला घेणे बंधनकारक असून विभागीय छाननी समितीचे प्रमाणपत्र घेणे आवश्यक असेल.
४.स्वयंसेवी संस्थेच्या जमीन मालकी हक्काच्या व वास्तू देखभाली संदर्भात अटी व शर्ती: (अ) वास्तू जमीन व मालकी हक्कासंदर्भात
(१) प्रकल्पाची जागा स्वयंसेवी संस्थेच्या स्वत:च्या मालकीची असावी.
(२) प्रकल्पाची जागा स्वयंसेवी संस्थेला शासकीय/निमशासकीय /खाजगी संस्था/ व्यक्तीमार्फत दान मिळालेली असल्यास ती त्याच प्रयोजनासाठी वापरण्याच्या अटी व व शर्तींचे करारपत्र संस्थेने प्रस्तावासोबत सादर करणे आवश्यक आहे.
(३) संबंधित जिल्ह्याचे सहाय्यक आयुक्त, समाजकल्याण व संस्था यांच्यामध्ये करारनामा होणे आवश्यक आहे.
(ब) प्रकल्पातील इमारत बांधकामाची देखभाल व दुरूस्तीबाबत:
(१) इमारतीची देखभाल, दुरूस्ती,परिरक्षण, दैनंदिन खर्च, स्थानिक कर, वीज देयक, पाणीपट्टी इत्यादी बाबींची जबाबदारी संबंधित संस्थेची राहील.
(२) संबंधित स्वयंसेवी संस्था जर प्रकल्पातील वास्तूची देखभाल दुरूस्ती करण्यास सक्षम नसेल तर प्रकल्पातील वास्तू जमीनीसह शासन ताब्यात घेईल. याबाबत करारनाम्यात अट घालण्यात यावी.
५. प्रकल्पातील बांधकामासाठी आवश्यक यंत्रणा निश्चितीबाबत:
(१) प्रकल्पाच्या बांधकामावर देखभाल करण्याकरीता स्वयंसेवी संस्थेने प्रकल्प सल्लागाराची नेमणूक करावी जेणेकरुन कामाची गुणवत्ता चांगल्या प्रकारे राखण्यात येईल. सदर प्रकल्प सल्लागाराचा खर्च स्वयंसेवी संस्थेने आपल्या निधीतून करावा. प्रकल्पाची बांधकाम यंत्रणा
पृष्ठ १२ पैकी ६
# Page 7
शासन निर्णय क्रमांकः बीसीएच-२०१४/प्र.क्र.६१/बांधकामे
निश्चित करणेसाठी प्रकल्प सल्लागाराने सार्वजनिक बांधकाम विभागाच्या प्रचलीत पध्दतीने मसुदा निविदा प्रपत्रे जिल्हास्तरीय समितीस मान्यतेसाठी सादर करावीत व जिल्हास्तरीय समितीने मान्यता दिल्यानंतर सहायक आयुक्त, समाजकल्याण यांनी बांधकामाची ई निविदा प्रसिध्द करावी.
(२) प्रस्तावित प्रकल्प हा सार्वजनिक बांधकाम विभागाने निश्चित केलेल्या मंजूरी आदेशात नमुद केलेल्या विहित कालावधीत पूर्ण करणे संबंधित संस्थेवर बंधनकारक राहील.
(३) निविदा निश्चितीसाठी जिल्हा स्तरावर पुढीलप्रमाणे समिती गठीत करण्यात येईल.
--------------------------------------------------------------
| अ.क्र. | जिल्हा स्तर समिती अध्यक्ष व सदस्य | पदनाम |
| १ | सहाय्यक आयुक्त, समाजकल्याण विभाग (संबंधित जिल्हा) | अध्यक्ष |
| २ | कार्यकारी अभियंता, सार्वजनिक बांधकाम विभाग | सदस्य |
|  | संस्थेचे प्रतिनिधी (अध्यक्ष/सचिव ) | सदस्य |
| ४ | जिल्हा समाजकल्याण अधिकारी, जि.प. ( संबंधित) | सदस्य |
| ५ | विभागीय लेखाधिकारी, सार्वजनिक बांधकाम विभाग | सदस्य |
| ६ | सहाय्यक लेखाधिकारी, समाजकल्याण (संबंधित जिल्हा) | सदस्य सचिव |
--------------------------------------------------------------
(४) संबंधित जिल्हयातील स्वयंसेवी संस्थांनी हाती घेतलेल्या प्रकल्पावर सनियंत्रण ठेवण्याची जबाबदारी वरील समितीची राहिल. प्रकल्पाच्या कामाबाबत काही वाद उद्भवल्यास, प्रकल्पाची प्रगती करारनाम्याप्रमाणे नसल्यास किंवा प्रकल्प बांधकाम करणारी यंत्रणा बदलावयाची झाल्यास, सार्वजनिक बांधकाम विभागाच्या प्रचलित नियमानुसार जिल्हा स्तरीय समितीच्या मान्यतेने सहायक आयुक्त,समाजकल्याण कार्यवाही करतील.
६. इतर मार्गदर्शक तत्वे:
(१) संस्थेच्या प्रकल्प बांधकाम इमारतीवर सामाजिक न्याय विभाग, महाराष्ट्र शासन यांचेकडून मिळालेल्या अनुदानातून बांधण्यात आलेली आहे असा नामफलक लावण्यात यावा.
(२) मंजूर केलेल्या प्रकल्पाच्या मालकी संदर्भात शासनाने अनुदान दिलेले असल्याने इतर हक्कात शासनाचे (संबंधित सहाय्यक आयुक्त) नाव राहील. ही कार्यवाही प्रकल्पासंबंधित संस्थेसोबत करावयाच्या करारनाम्यात असावी व इतर हक्काबाबत संबंधित सहाय्यक आयुक्त यांनी संबंधित महसूल यंत्रणेशी संपर्क साधून त्वरीत करावी.
(३) संस्थेच्या प्रकल्पाच्या निधीचा अपहार / अनियमितता आढळून आल्यास आवश्यक ती कायदेशीर कार्यवाही करण्याचे अधिकार नियमानुसार संबंधित सहाय्यक आयुक्त प्रकरणपरत्वे प्रादेशिक उपायुक्त, आयुक्त, समाजकल्याण/शासनास राहतील.
(४) अनुदान (निधी) खर्चाचे व प्रकल्प प्रगतीचे उपयोगिता प्रमाणपत्र, सहाय्यक आयुक्त,समाजकल्याण हे प्रादेशिक उपायुक्त, समाजकल्याण यांच्या मान्यतेने आयुक्त, समाजकल्याण यांचेमार्फत शासनास सादर करतील.
(५) या योजनेंतर्गत अनुदान वितरण करण्यात येणाऱ्या संस्थेने सोबतच्या परिशिष्ट-क तसेच शासन निर्णयात नमूद बाबींचा अंतर्भाव करून त्याप्रमाणे करारनामा संबंधित प्रादेशिक उपायुक्त, समाजकल्याण यांचेसमवेत करणे बंधनकारक राहील.
पृष्ठ १२ पैकी ७
# Page 8
शासन निर्णय क्रमांकः बीसीएच-२०१४/प्र.क्र.६१/बांधकामे
(६) यापूर्वी या योजनेंतर्गत शासनाने पूर्णत: व अंशत: अनुदान दिलेल्या स्वयंसेवी संस्थांकडील प्रकल्पांचा आढावा आयुक्त,समाजकल्याण पुणे यांनी घेवून पूर्ण प्रकल्पांचा तसेच अपूर्ण प्रकल्प पूर्ण करण्याच्या दृष्टीने सविस्तर अहवाल स्वयंस्पष्ट अभिप्रायासह एका महिन्यात शासनास पाठवावा.
(७) सदर प्रकल्पाचे पर्यवेक्षण सहायक आयुक्त, समाजकल्याण यांनी दर तीन महिन्यांनी करुन त्याबाबतचा अहवाल आयुक्त, समाजकल्याणमार्फत शासनास सादर करावा.
(८) शासनाने मान्यता दिलेल्या प्रकल्पासंदर्भात कोणत्याही प्रकारचा गैरव्यवहार आढळल्यास प्रकल्पावर कारवाई करण्याचा अधिकार शासनास राहील.
(९) सदर प्रकल्पाला अनुदान देण्यामागे अनुसूचित जाती अथवा धर्मांतरीत बौध्द या घटकांचा विकास करुन त्यांचा सामाजिक व बौध्दीक स्तर उंचावणे हा उद्देश आहे. त्यामुळे शासनाच्या अनुदानातून उभ्या राहिलेल्या प्रकल्पाचा वाणिज्यिक वापर करता येणार नाही. तथापि सदर वास्तुच्या दुरूस्ती, देखभाल व इतर अनुषंगिक खर्चासाठी संस्थेने नाममात्र शुल्क आकारण्याबाबत सहाय्यक आयुक्त, समाजकल्याण यांची अनुमती घेणे बंधनकारक राहिल.
(१०) सदर प्रकल्पाचा वाणिज्यीक स्वरुपात उपयोग होत असल्याचे निदर्शनास येताच संबंधित संस्थेकडून मंजूर करण्यात आलेली अनुदानाची रक्कम राष्ट्रीयकृत बँकेच्या दिर्घ मूदतीच्या कर्जावरील प्रचलित व्याज दराने एक रकमी व्याजासहित वसूल करण्याची कार्यवाही संबंधित महसूल यंत्रणेमार्फत करण्यात येईल या बाबींचा समावेश करारनाम्यात करण्यात यावा.
७. या योजनेंतर्गत होणारा खर्च हा मागणी क्र. एन -३, २२२५ अनुसूचित जाती, अनुसूचित जमाती व इतर मागासवर्ग यांचे कल्याण-०१, अनुसूचित जातीचे कल्याण, ८०० इतर खर्च, पंचवार्षिक योजनांतर्गत योजना-राज्य योजनांतर्गत योजना, (०५), स्वयंसेवी संस्थांना सहाय्यक अनुदाने, (०५) (०२) स्वयंसेवी संस्थांना सहाय्यक अनुदाने (वि.घ.यो.) (२२२५३६३६), ३१- सहाय्यक अनुदाने (वेतनेत्तर) या लेखाशिर्षाखाली खर्ची टाकण्यात यावा.
# Page 9
# Page 10
# Page 11
# Page 12