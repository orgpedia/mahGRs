# Page 1
---------------------------------------------------
| डॉ. बाबासाहेब आंबेडकर यांची १२५ व्या जयंती |
| वर्षानिमित्त संगमवाडी, जि. पुणे येथे लहुजी वस्ताद |
| साळवे यांचे स्मारकाचे बांधकाम व इतर अनुषंगिक बाबी |
| सनियंत्रित करणे याकरीता क्रांतीगुरू लहुजी साळवे |
| स्मारक गठीत करणेबाबत. |
| शुध्दीपत्रक... |
|  |
---------------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन शुध्दीपत्रक क्रमांक: सान्यावि २०१८/प्र.क्र.३३४/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : १७ सप्टेंबर, २०२१.
वाचा:- १) शासन निर्णय सामाजिक न्याय व विशेष सहाय्य विभाग क्र. सान्यावि-२०१५/प्र.क्र.१६३ /बांधकामे, दि. ९/१०/२०१५ २) शासन निर्णय सामाजिक न्याय व विशेष सहाय्य विभाग क्र. बैठक - २०१६/ प्र.क्र.४७५ / बांधकामे, दि. २४/३/२०१७ ३) शासन निर्णय सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४/बांधकामे, दि. १२/११/२०१८ ४) शासन शुध्दीपत्रक, सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४/बांधकामे, दि. १४/११/२०१८ ५) मा.मुख्य सचिव कार्यालयाची दि. ३/१/२०२० रोजीची टिपणी ६) शासन निर्णय, सामाजिक न्याय व विशेष सहाय्य विभाग क्र. संकिर्ण-२०२०/प्र.क्र.०८/समन्वय, दि.१०/०७/२०२० ७) शासन निर्णय, सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४ /बांधकामे, दि. २९/४/२०२१
प्रस्तावना : डॉ. बाबासाहेब आंबेडकर यांची १२५ वी जयंती वर्षानिमित्त संगमवाडी, जि. पुणे येथे लहुजी वस्ताद साळवे यांचे स्मारक विकसित करण्याच्या कामाचा समावेश करण्यात आलेला आहे. संगमवाडी, जि. पुणे येथे लहुजी वस्ताद साळवे यांचे स्मारकाचे बांधकाम व इतर अनुषंगिक बाबी सनियंत्रित करण्यासाठी विभागाच्या दि.२९/४/२०२१ रोजीच्या शासन निर्णयान्वये समिती गठीत करण्यात आली आहे. उपरोक्त समितीतील सदस्य सचिव बदलणे बाबतची बाब शासनाच्या विचाराधीन होती.
शासन शुध्दीपत्रक : उपरोक्त संदर्भ क्र. ७, दि.२९.४.२०२१ अन्वये संगमवाडी, जि. पुणे येथील लहुजी वस्ताद साळवे यांचे स्मारकाचे बांधकाम व इतर अनुषंगिक बाबी सनियंत्रित करणे या समितीत जिल्हाधिकारी, पुणे यांना सदस्य सचिव म्हणून घोषित करण्यात आले होते. आता, या शुध्दीपत्रकान्वये, उपरोक्त समितीत आयुक्त, महानगरपालिका, पुणे यांना सदस्य सचिव म्हणुन घोषित करण्यात येत आहे व जिल्हाधिकारी, पुणे यांना सदस्य म्हणून घोषित करण्यात येत आहे. तसेच, समितीतील अशासकीय सदस्यांना आयुक्त, महानगरपालिका, पुणे यांनी वित्त विभागाच्या दि.१३.३.२०१२ रोजीचा शासन निर्णय व प्रचलित पध्दतीनुसार, नियमानुसार सोयी-सुविधा उपलब्ध करून द्याव्यात.
# Page 2
शासन शुध्दीपत्रक क्रमांकः सान्यावि२०१८/प्र.क्र.३३४ / बांधकामे
सदर शासन शुध्दीपत्रक मा. उपमुख्यमंत्री यांनी अनौपचारीक संदर्भ क्र.२२१९, दि.२९.७.२०२१ रोजी दिलेल्या मान्यता अनुसरून निर्गमित करण्यात येत आहे.