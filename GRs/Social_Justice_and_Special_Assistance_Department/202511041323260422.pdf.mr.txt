# Page 1
----------------------------------
| डॉ.बाबासाहेब आंबेडकर मागासवर्गीय |
| मुलांचे शासकीय वसतिगृह, देवरुख, |
| ता.संगमेश्वर, जि.रत्नागिरी या |
| वसतिगृहाच्या नवीन इमारत |
| बांधकामाच्या अंदाजपत्रकास |
| प्रशासकीय मान्यता देण्याबाबत. |
----------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२५/प्र.क्र.४९/ बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०४ नोव्हेंबर, २०२५.
वाचा :-
१)शासन निर्णय, समाजकल्याण, सांस्कृतिक कार्य व क्रिडा विभाग, दि.११.०९.१९८७
२)आयुक्त, समाजकल्याण पुणे यांचे पत्र जा. क्र.सकआ/शिक्षण/बांधकामे/मुलांचे
शावगृ/ देवरुख/रत्नागिरी/नबांअं/का-५अ/२०२५-२६, दि.०५.०६.२०२५.
प्रस्तावना :-
डॉ.बाबासाहेब आंबेडकर मागासवर्गीय मुलांचे शासकीय वसतिगृह, देवरुख, ता.संगमेश्वर,
जि.रत्नागिरी येथे नवीन शासकीय वसतिगृह इमारत बांधणेबाबतचा प्रस्ताव संदर्भ क्र.२,
दि.०५.०६.२०२५ अन्वये आयुक्त, समाजकल्याण आयुक्तालय, पुणे यांनी शासनास सादर केला आहे.
उपरोक्त शासकीय वसतिगृह शासनाच्या संदर्भाधीन क्र.१ येथील दि. ११.०९.१९८७ रोजीच्या शासन
निर्णयान्वये सुरू करण्यात आले व सदर वसतिगृह इमारत सद्यस्थितीत जीर्ण झालेली आहे. तसेच, सदर
इमारतीची वारंवार डागडुजी करणे शक्य नाही. सबब, आयुक्त समाजकल्याण पुणे यांनी उपरोक्त
ठिकाणी अस्तित्वात असलेली जीर्णावस्थेतील वसतिगृह इमारत पाडून त्याऐवजी नवीन वसतिगृह
इमारत बांधकामाबाबतचा प्रस्ताव शासनास सादर केला आहे. सदर अंदाजपत्रकास प्रशासकीय मान्यता
देण्याची बाब शासनाच्या विचाराधीन होती.
शासन निर्णय:-
डॉ.बाबासाहेब आंबेडकर मागासवर्गीय मुलांचे शासकीय वसतिगृह, देवरुख, ता.संगमेश्वर,
जि.रत्नागिरी या वसतिगृहाच्या नवीन शासकीय इमारत बांधणेबाबतचा प्रस्ताव संदर्भ क्र.२,
दि.०५.०६.२०२५ अन्वये, आयुक्त, समाजकल्याण आयुक्तालय, पुणे यांनी शासनास सादर केला आहे.
उपरोक्त अंदाजपत्रक मुख्य अभियंता, सार्वजनिक बांधकाम विभाग, कोकण यांनी सांक्षांकित केलेले
आहे. तसेच, बांधकाम व्यवस्थापन कक्ष (सामाजिक न्याय व विशेष सहाय्य विभाग) यांचेकडून सदर
अंदाजपत्रकाची तांत्रिक छाननी करण्यात आलेली आहे. त्यानुषंगाने, डॉ.बाबासाहेब आंबेडकर
मागासवर्गीय मुलांचे शासकीय वसतिगृह, देवरुख, ता.संगमेश्वर, जि.रत्नागिरी या शासकीय वसतिगृह
इमारत बांधकामाबाबतचा रु.१३,८३,२६,१७९/- (अक्षरी रूपये तेरा कोटी त्र्याऐंशी लक्ष सव्वीस हजार
एकशे एकोणऐंशी फक्त) इतक्या रकमेचा शासकीय वसतिगृहाच्या नवीन इमारत बांधकामाच्या
अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
# Page 2
अ) काम सुरू करण्यापूर्वी नमुना नकाशा तसेच विस्तृत नकाशास वास्तुविशारदांकडून
मंजूरी घेऊनच सुरू करावे.
ब) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक
करून काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/
प्र.क्र.१७७/तां.क.१. दि. १० जानेवारी, २०१४ मध्ये उल्लेख करण्यात आलेल्या मार्गदर्शक
तत्वांनुसार कार्यवाही करण्यात यावी.
ड) सार्वजनिक बांधकाम विभागाच्या शासन निर्णय क्रमांक बीडीजी २०१७/
प्र.क्र.६०/इमारती-२, दि.७/७/२०१७ अन्वये कार्यवाही करण्यात यावी.
इ)नियोजित जागा विभागाच्या ताब्यात असल्याचे प्रमाणपत्र प्राप्त करून सदर कामाच्या
निविदा सूचना प्रसिध्द करण्यात याव्यात.
उ) विभागाच्या वतीने सहायक आयुक्त, समाजकल्याण, रत्नागिरी यांचे साक्षांकन
आवश्यक आहे.
२. सदर डॉ.बाबासाहेब आंबेडकर मागासवर्गीय मुलांचे शासकीय वसतिगृह, देवरुख,
ता.संगमेश्वर, जि.रत्नागिरी इमारत बांधकामाच्या सविस्तर अंदाजपत्रकास सक्षम प्राधिकाऱ्याची
तांत्रिक मान्यता प्राप्त करून, विहित नियमानुसार अटी व शर्ती निश्चित करून ई-निविदा प्रसिध्द
करण्याची कार्यवाही कार्यकारी अभियंता, सार्वजनिक बांधकाम विभाग, रत्नागिरी यांनी तात्काळ
करावी.
३. मुख्य अभियंता, बांधकाम व्यवस्थापन कक्ष, सामाजिक न्याय विभाग यांनी केलेल्या
छाननीनुसार Recapitulation Sheet सोबत जोडली आहे.
४. या वर होणारा खर्च मागणी क्र. एन-४, मुख्य लेखाशिर्ष ४२२५-अनुसूचित जाती,
अनुसूचित जमाती आणि इतर मागासवर्ग यांच्या कल्याणावरील भांडवली खर्च, २७७-शिक्षण,
पंचवार्षिक योजनां अंतर्गत योजना-राज्य योजनांतर्गत योजना, (०१) (०३) मागासवर्गीय मुलांमुलींसाठी
शासकीय वसतीगृह बांधणे (४२२५ ०४८१), ५३-मोठी बांधकामे या लेखाशीर्षाखाली खर्ची घालून तो
सन २०२५-२६ या वित्तीय वर्षात करण्यात आलेल्या अर्थसंकल्पीय तरतूदीमधून भागविण्यात यावा.
सदर प्रकरणी आयुक्त, समाजकल्याण, महाराष्ट्र राज्य, पुणे यांना नियंत्रक, आहरण व संवितरण
अधिकारी म्हणून घोषित करण्यात येत आहे.
५. प्रस्तुतचा शासन निर्णय, वित्त विभागाच्या दि.१७/०४/२०१५ रोजीच्या शासन निर्णयान्वये
प्राप्त अधिकार तसेच वित्तीय अधिकार, नियम पुस्तिका, १९७८, भाग पहिला, उपविभाग-पाच,
अनु.क्र.१ महाराष्ट्र सार्वजनिक बांधकाम नियम पुस्तिकेतील परि.क्र.१३४ खाली प्रशासनिक विभागास
प्रदान करण्यात आलेल्या अधिकारास अनुसरुन निर्गमित करण्यात येत आहे.
६. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4