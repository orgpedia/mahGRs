# Page 1
राष्ट्रीय सामाजिक सहाय्य कार्यक्रमांतर्गत (NSAP) इंदिरा गांधी राष्ट्रीय दिव्यांग निवृत्तीवेतन योजनांकरीता Single Nodal Agency (SNA) खात्यात निधी घेण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : विसयो-२०२२/प्र.क्र.५४/विसयो
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०२ नोव्हेंबर, २०२२.
वाचा : १) केंद्रीय ग्रामीण विकास, मंत्रालय, नवी दिल्ली यांचे F. No.१(१३) FMS/FCD/२०२०, दिनांक २३/०३/२०२१ रोजीचे पत्र.
२) वित्त विभाग, शासन परिपत्रक क्रमांक:संकीर्ण-२१२१/प्र.क्र.३५ / कोषा प्रशा-४, दिनांक १/७/२०२१.
३) विभागाचा शासन निर्णय क्रमांक: विसयो-२०२१//प्र.क्र.६४/विसयो,
दिनांक २६/९/२०२२.
शासन निर्णय : राष्ट्रीय सामाजिक सहाय्य कार्यक्रमांतर्गत (NSAP) केंद्र पुरस्कृत इंदिरा गांधी राष्ट्रीय दिव्यांग निवृत्तीवेतन योजनेसाठी रु.३,००,००,०००/- (रुपये तीन कोटी फक्त) इतक्या निधी वितरणास वित्त विभागाने मान्यता दिलेली आहे. त्यानुसार सदर योजनेकरीता स्टेट बँक ऑफ इंडियामध्ये नव्याने उघडण्यात आलेल्या Single Nodal Account (SNA) खात्यामध्ये अर्थसंकल्पिय वितरण प्रणालीवर वितरीत करुन व योजनेवर खर्च करण्यास या शासन निर्णयाद्वारे मान्यता देण्यात येत आहे.
(रुपये कोटीत)
----------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | योजनेचे नांव/लेखाशीर्ष/संगणक सांकेतांक | स्किम कोड | सन २०२२-२३ साठी अर्थसंकल्पिय तरतूद | विभागाने यापुर्वी वितरीत केलेली तरतूद | वित्त विभागाने मंजूर केलेली तरतूद | शासन निर्णयान्वये वितरीत करावयाची तरतूद |
| १ | २ | ३ | ४ | ५ | ५ | ६ |
| १. | मागणी क्र. एन-३, मुख्य लेखाशीर्ष २२३५ -सामाजिक सुरक्षा व कल्याण, ०२-समाजकल्याण, १०४-वृध्द विकलांग व निराश्रीत व्यक्तींचे कल्याण, (०८) (१२) इंदिरा गांधी राष्ट्रीय दिव्यांग निवृत्तीवेतन योजना (केंद्र पुरस्कृत योजना) (कार्यक्रम), ५० इतर खर्च, (२२३५ बी ०४९) | MH-२१५ | ६.०० | निरंक | ३.०० | ३.०० |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः विसयो-२०२२/प्र.क्र.५४/विसयो
२. वित्तीय नियमावली, महाराष्ट्र अर्थसंकल्पिय नियम पुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी आहरण व संवितरण अधिकारी तथा अवर सचिव (रोखशाखा), सामाजिक न्याय व विशेष सहाय्य विभाग, मंत्रालय, मुंबई यांची राहील. नियंत्रक अधिकारी यांनी योजनेवर तरतूद खर्च करताना, वित्त विभागाने वेळोवेळी निर्गमित केलेल्या परिपत्रकामधील अटी व शर्तींची पूर्तता झाली असल्याची खातरजमा करावी.
३. या योजनेकरीता सहसचिव (विसयो), सामाजिक न्याय व विशेष सहाय्य विभाग, मंत्रालय, मुंबई यांची Single Nodal Agency (SNA) व Nodal Officer म्हणून नियुक्ती करण्यात आलेली आहे.
सदर योजनेकरीता वरील तक्त्यात रकाना क्र.३ मध्ये स्वतंत्र स्किम कोड नमूद करण्यात आला आहे.
तरी सदर रकमेचा योजनेसाठी धनादेश त्यांच्या नांवे काढण्यात यावा.
४. हा शासन निर्णय, वित्त विभाग अनौपचारीक संदर्भ क्र. ८९०/व्यय-१४, दिनांक २०/१०/२०२२ अन्वये दिलेल्या सहमतीनुसार निर्गमित करण्यात येत आहे.