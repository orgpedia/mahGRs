# Page 1
प्रलंबित आश्वासने तसेच प्रलंबित संसदीय आयुधे पूर्ततेसाठी प्रत्येक विभागात सचिवांच्या अध्यक्षतेखाली कायमस्वरुपी
आश्वासन तसेच संसदीय आयुधे पूर्तता समिती गठित करुन
वेळोवेळी आश्वासने व संसदीय आयुधे निकाली  काढणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक : विमंआ-२०२५/प्र.क्र.११२/समन्वय
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २८ नोव्हेंबर २०२५
संदर्भ : शासन परिपत्रक, संसदीय कार्य विभाग क्र.विपआ-२०२३/प्र.क्र.४२/चार, दि.१० ऑक्टोबर २०२५
कार्यालयीन परिपत्रक :-
महाराष्ट्र विधानमंडळाच्या अधिवेशन कालावधीत उभय सभागृहात कामकाजादरम्यान मंत्री
महोदयांकडून आश्वासने दिली जातात. मंत्री महोदयांकडून सभागृहात देण्यात आलेल्या आश्वासनांची त्वरीत
पूर्तता करणे ही संबंधित मंत्रालयीन विभागांची वैधानिक जबाबदारी आहे. तसेच विधिमंडळाच्या उभय
सभागृहात लोकप्रतिनिधींनी उपस्थित केलेल्या संसदीय आयुधांची विहीत मुदतीत पूर्तता करुन त्याबाबत विधिमंडळ सचिवालयास कळविणे ही सुध्दा मंत्रालयीन विभागांची वैधानिक जबाबदारी आहे. याची
परिणामकारकपणे अंमलबजावणी करण्यासाठी संसदीय कार्य विभागाच्या संदर्भाधीन दि.१० ऑक्टोबर २०२५
च्या शासन परिपत्रकान्वये दिलेल्या सूचनेनुसार सामाजिक न्याय व विशेष सहाय्य विभागात खालीलप्रमाणे आश्वासन व अन्य संसदीय आयुधे पूर्तता समिती गठित करण्यात येत आहे.
-----------------------------------------------------------
| अ.क्र. | पदनाम | समितीतील पदाधिकारी |
| १ | प्रधान सचिव, सामाजिक न्याय व विशेष सहाय्य विभाग | अध्यक्ष |
| २ | सर्व सह/उप सचिव | सदस्य |
| ३ | सह/उप सचिव (विधिमंडळ कामकाज समन्वय) | सदस्य सचिव |
-----------------------------------------------------------
२. सदर आश्वासन व संसदीय आयुधे पूर्तता समितीने तसेच विभागातील सर्व संबंधित कार्यासनांनी
आश्वासने व संसदीय आयुधे निकाली काढण्यासाठी खालील सूचनांप्रमाणे कार्यवाही करावी.
१) विभागामध्ये समन्वय शाखेच्या कक्षाने प्रलंबित आश्वासनांची स्वतंत्र यादी तसेच प्रलंबित संसदीय
आयुधांची स्वतंत्र यादी असलेल्या दोन स्वतंत्र नोंदवया ठेवण्यात याव्यात. सदर याद्या अद्ययावत
आहेत, याची खात्री करण्यासाठी विभागाचे सह / उप सचिव (विधिमंडळ कामकाज समन्वय) यांनी महिन्यातून एकदा स्वत: तपासणी करावी.
२) विभागाचे सह / उप सचिव (विधिमंडळ कामकाज समन्वय) यांनी महिन्यातून दोनदा दर पंधरा
दिवसांनी सदर समितीची बैठक आयोजित करावी. सदर बैठकीत आवश्यकतेप्रमाणे क्षेत्रिय अधिकारी
यांना तसेच संबंधित कार्यासन अधिकारी यांना निमंत्रित करण्यात यावे.
३) सदर बैठकीत प्रथम विभागातील प्रलंबित आश्वासनांची व संसदीय आयुधांची यादी समितीस सादर
करावी. तसेच सदर आश्वासने व संसदीय आयुधे निकाली काढण्यासाठी कालमर्यादा राखून आवश्यक
ती उपाययोजना करण्याबाबत निर्णय घेण्यात यावा.
४) सदर बैठकीत दोन वर्षापेक्षा अधिक प्रलंबित आश्वासने वसंसदीय आयुधे निकाली काढण्यासाठी विशेष
उपाययोजना आखावी व कालमर्यादा आखून सर्व आश्वासने व संसदीय आयुधे निकाली काढण्याच्या
दृष्ट्टीने कार्यवाही करावी.
# Page 2
शासन परिपत्रक क्रमांकः विमंआ-२०२५/प्र.क्र.११२/समन्वय
५) जी आश्वासने पूर्तता होऊ शकत नाही, ती वगळण्याबाबत शासन परिपत्रकानुसार निर्णय घेऊन
त्याप्रमाणे कार्यवाही करावी. अन्य विभागाकडून आश्वासन हस्तांतरणासंदर्भात प्राप्त झालेल्या
नस्त्यांबाबत सदर बैठकीत निर्णय घेण्यात येऊन त्याप्रमाणे संबंधित विभागास सदर नस्ती परत
करण्यात यावी. तसेच विभागातून अन्य विभागात आश्वासन हस्तांतरणासंदर्भात गेलेल्या
नस्त्यांबाबतची सद्यस्थिती बैठकीत मांडण्यात येऊन त्याप्रमाणे अन्य विभागात पाठपुरावा
करण्याबाबत कार्यवाही करावी. अन्य विभागात दिर्घकाळ प्रलंबित असलेल्या नस्त्यांबाबत सामान्य
प्रशासन विभाग (रचना व कार्यपध्दती) यांचे अभिप्राय घेऊन सदर नस्ती हस्तांतरणाबाबत कार्यवाही
करावी.
६) विभागाने आश्वासने व संसदीय आयुधांची पूर्तता केल्यानंतर याबाबतची नोंद विधिमंडळ
सचिवालयाच्या संकेतस्थळावर तसेच संबंधित कक्षात घेण्यात आली आहे, याची पडताळणी सदर
बैठकीत करण्यात यावी.
७) विभागातील प्रलंबित आश्वासने व संसदीय आयुधांबाबत विधिमंडळाच्या आश्वासन समिती व तदर्थ
समितीकडून आढावा घेण्यात येतो. सदर समितीने केलेल्या पत्रव्यवहारानुसार कार्यवाही करण्यात
येऊन त्याबाबतचा आढावा सदर बैठकीत घेण्यात यावा.
३. विभागाकडे विहीत कालावधीपेक्षा जास्त काळ प्रलंबित राहिलेल्या आश्वासनांच्या पूर्ततेसाठी वरील
सूचनांचे काटेकोरपणे पालन करावे. सदर परिपत्रक विभागाच्या सर्वअधिकारी व कर्मचारी यांच्या जाणीवपूर्वक
लक्षात आणून दिले जाईल याची दक्षता विभागाकडून घेण्यात यावी.
४. सदर परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध