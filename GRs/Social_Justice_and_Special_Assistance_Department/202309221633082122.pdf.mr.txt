# Page 1
कोविड–१९ संबंधित कर्तव्य बजावत असताना कोविड–१९ विषाणूचा संसर्ग होऊन मृत्यू पावलेल्या कर्मचाऱ्यांच्या कुटुंबियांना सानुग्रह सहाय्य मंजूर करण्याबाबत.
कै.प्रशांत प्रभाकर बल्लाळ, गृहपाल
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : सकआ-२०२३/प्र.क्र.४६/आस्था-२
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
तारीख : २२.०९.२०२३
वाचा :- १) वित्त विभाग शासन निर्णय क्रमांक संकिर्ण-२०२०/प्र.क्र.४/व्यय-९, दि. २९.०५.२०२० २) वित्त विभाग शासन निर्णय क्रमांक संकिर्ण-२०२०/प्र.क्र.४/व्यय-९, दि. १४.०५.२०२१ ३) आयुक्त, समाज कल्याण, पुणे यांचा दि.२८.०२.२०२३ रोजीचा प्रस्ताव.
शासन निर्णय : वित्त विभाग, शासन निर्णय, दिनांक २९ मे, २०२० अन्वये कोविड-१९ संबंधित कर्तव्य बजावतांना कोविड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच / सानुग्रह सहाय्य लागू करण्याबाबत निर्णय घेण्यात आला आहे.
२. आयुक्त, समाज कल्याण, पुणे यांनी कै. प्रशांत प्रभाकर बल्लाळ, गृहपाल यांच्या कुटुंबियांना वित्त विभाग शासन निर्णय क्रमांक संकिर्ण-२०२०/प्र.क्र.४/व्यय-९ दि.२९.०५.२०२० व दि.१४.०५.२०२१ अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. डॉ.बाबासाहेब आंबेडकर मागासवर्गीय मुलांचे शासकीय वसतीगृह, लोणी, ता. राहता, जि.अहमदनगर येथे कार्यरत असलेले कै. प्रशांत प्रभाकर बल्लाळ, गृहपाल यांचा कोविड-१९ संबंधित कर्तव्य पार पाडताना कोरोना विषाणू संसर्गाने दि.११.०५.२०२१ रोजी मृत्यू झाला आहे. त्यांच्या सेवा कोविड-१९ विषाणूच्या सार्वत्रिक साथीच्या अनुषंगाने मदतकार्य यामध्ये समाविष्ट होत आहेत. तसेच त्यांचा मृत्यृ कोविड–१९ मुळे झाला असल्याचे वैद्यकिय अधिकारी, श्रीदीप खाजगी रुग्णालय, अहमदनगर यांनी प्रमाणित केले आहे.
४. त्यानुसार डॉ.बाबासाहेब आंबेडकर मागासवर्गीय मुलांचे शासकीय वसतीगृह, लोणी, ता. राहता, जि.अहमदनगर येथे कार्यरत असलेले कै. प्रशांत प्रभाकर बल्लाळ, गृहपाल यांच्या कुटुंबियांना रु.५०,००,०००/- (रुपये पन्नास लक्ष फक्त) इतक्या रक्कमेचे सानुग्रह सहाय्य प्रदान करण्यास या आदेशाव्दारे मंजूरी देण्यात येत आहे.
# Page 2
शासन निर्णय क्रमांक: सकआ-२०२३/प्र.क्र.४६/आस्था-२
५. वित्त विभाग शासन निर्णय क्रमांक संकिर्ण-२०२०/प्र.क्र.४/व्यय-९, दि.२९.०५.२०२० व दि.१४.०५.२०२१ मधील तरतुदीनुसार कै. प्रशांत प्रभाकर बल्लाळ, गृहपाल या कर्मचाऱ्याच्या वारसास या संदर्भातील तरतुदी व नियम विचारात घेऊन सानुग्रह सहाय्य अदा करण्याची जबाबदारी आयुक्त, समाज कल्याण, पुणे यांची राहील.
६. प्रस्तुत खर्च मागणी क्रमांक एन-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागासवर्ग यांचे कल्याण, २७७ शिक्षण (०१) वसतिगृहे (१०) निवासी शाळा सुरु करणे (अ.जा.उ.यो.) (कार्यक्रम ) (२२२५ - डी - ११७), १३ कार्यालयीन खर्च या लेखाशिर्षाअंतर्गत सन २०२३-२४ या चालू वित्तीय वर्षाच्या तरतुदीमधून भागविण्यात यावा.