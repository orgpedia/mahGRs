# Page 1
इतर मागास प्रवर्गातील विद्यार्थ्यांना भारत सरकार मॅट्रिकोत्तर शिष्यवृत्ती योजना या योजनेकरिता केंद्र शासनाकडून सन २०२०-२१ या वित्तीय वर्षाकरिता प्राप्त निधी अर्थसंकल्प वितरण प्रणालीवर वितरीत करण्याबाबत.
महाराष्ट्र शास
इतर मागास बहुजन कल्याण विभाग,
शासन ज्ञापन क्रमांक : इमाव २०१९/प्र.क्र.८६ (भाग-१)/शिक्षण
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई
दिनांक :- २९ जून, २०२०
वाचा :-केंद्र शासनाचे क्र. ११०१४/०२/२०२०-BC-I, दि.१२ जून, २०२० चे पत्र.
ज्ञापन : राज्यातील इतर मागास प्रवर्गातील विद्यार्थ्यांना केंद्र पुरस्कृत मॅट्रिकोत्तर शिष्यवृत्ती योजनेतर्गंत केंद्र शासनाने सन २०२०-२१ या आर्थिक वर्षाकरिता रु.३२,००,००,०००/- इतका निधी त्यांच्या दि. १२/०६/२०२० रोजीच्या पत्रान्वये राज्यास वितरीत केला आहे. त्यानुसार, इतर मागास प्रवर्गातील विद्यार्थ्यांना भारत सरकारची मॅट्रिकोत्तर शिष्यवृत्ती योजनेतर्गंत प्राप्त रु.३२,००,००,०००/- (अक्षरी बत्तीस कोटी फक्त ) इतका निधी, मागणी क्र. झेड.जी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३ मागासवर्गीयांचे कल्याण, २७७, शिक्षण, (०२) शिष्यवृत्या / विद्यावेतने, (०२) (१२) इतर मागास वर्गातील विद्यार्थ्यांना मॅट्रिकोत्तर शिष्यवृत्ती (केंद्र पुरस्कृत १०० टक्के) कार्यक्रम (२२२५ ई ९९१) या लेखाशिर्षाखाली खर्च करण्यास याद्वारे मान्यता देण्यात येत आहे.
०२. सदर योजनेकरिता संचालक, इतर मागास बहुजन कल्याण, संचालनालय, पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातूनच खर्च करावा. सदर निधी खर्च झाल्यावर त्याबाबतचे खर्चाचे विवरण (जिल्हानिहाय खर्च/ लाभार्थी संख्या) व उपयोगिता प्रमाणपत्र न चुकता शासनास सादर करण्याची दक्षता, संचालक, इतर मागास बहुजन कल्याण, संचालनालय, पुणे यांची राहील.
०३. उपरोक्त योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या अधिन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर मागास बहुजन कल्याण, संचालनालय, पुणे यांची राहील.
# Page 2
शासन ज्ञापन क्रमांकः इमाव २०१९/प्र.क्र.८६ (भाग-१)/शिक्षण
०४. नियंत्रक अधिकारी यांनी निधी खर्च करताना वित्त विभागाच्या दि. १६.०४.२०२० च्या परिपत्रकामधील अटींची पुर्तता झाली असल्याची खातरजमा करुन निधी वितरीत करण्यात यावा.
०५. सदर ज्ञापन वित्त विभाग, अनौपचारीक संदर्भ क्र. १८०/ अर्थेपाय, दि. २३/०६/२०२० अन्वये दिलेल्या सहमतीस अनुसरुन निर्गमित करण्यात येत आहे.