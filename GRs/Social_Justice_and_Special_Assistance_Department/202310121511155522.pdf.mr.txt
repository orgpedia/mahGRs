# Page 1
सामाजिक न्याय व विशेष सहाय्य विभागातील विभागीय चौकशीबाबतच्या प्रकरणांचे कामकाज हाताळण्यासाठी सेवानिवृत्त अधिका-यांच्या करार पध्दतीने करण्यात आलेल्या नियुक्तीचे नुतनीकरण करण्याबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांक : आस्थाप्र-२०१६/प्र.क्र.४३९/आस्था-१
मंत्रालय (विस्तार), हुतात्मा राजगुरु चौक,
मादाम कामा मार्ग, मुंबई - ४०० ०३२.
दिनांक : १२ ऑक्टोबर, २०२३
वाचा:- १) सामान्य प्रशासन विभाग, शासन निर्णय क्र. संकीर्ण-२७१५/प्र.क्र.१००/१३, दि.१७.१२.२०१६.
२) शासन निर्णय, सामाजिक न्याय व विशेष सहाय्य विभाग, समक्रमांक, दि.२४.०८.२०२१.
३) शासन ज्ञापन, सामाजिक न्याय व विशेष सहाय्य विभाग, समक्रमांक, दि.७.१२.२०२१.
प्रस्तावना: सामाजिक न्याय व विशेष सहाय्य विभागातील प्रलंबित विभागीय चौकशी प्रकरणांचा तातडीने निपटारा करण्याच्या अनुषंगाने, संदर्भ क्र. २ दि.२४.०८.२०२१ च्या शासन निर्णयान्वये, राज्य शासनाच्या सेवेतून सेवानिवृत्त झालेल्या श्री. विजयकुमार विष्णू दपके, सेवानिवृत्त अवर सचिव यांची करार पध्दतीने नियुक्ती करण्यात आली होती. सदर नियुक्तीचा कालावधी दि. ३१.८.२०२३ रोजी समाप्त झाला आहे.
तथापि, त्यांच्या सेवेची शासनास अजूनही आवश्यकता असल्यामुळे त्यांच्या नियुक्तीचे नुतनीकरण करण्याची बाब शासनाच्या विचाराधीन होती.
शासन निर्णयः
सामाजिक न्याय व विशेष सहाय्य विभागातील प्रलंबित विभागीय चौकशी प्रकरणांचा तातडीने
निपटारा करण्याच्या अनुषंगाने, करार पध्दतीने करण्यात आलेल्या नियुक्तीची शासनास अजूनही आवश्यकता असल्याने, श्री. विजयकुमार विष्णू दपके, सेवानिवृत्त अवर सचिव यांच्या करार पध्दतीने दि.२४.८.२०२१ च्या शासन निर्णयान्वये करण्यात आलेल्या नियुक्तीस सदर शासन निर्णयातील अटी व शर्तीच्या अधीन राहून एक वर्षाच्या कालावधीसाठी दि. १.९.२०२३ ते दि.३१.८.२०२४ पर्यंत नुतनीकरण करण्यात येत आहे.
२. श्री. विजयकुमार विष्णू दपके, सेवानिवृत्त अवर सचिव यांच्या करार पध्दतीने नियुक्तीच्या कालावधीकरिता (दि.१.९.२०२३ ते दि.३१.८.२०२४) मासिक पारिश्रमिक (अन्य भत्त्यांसह) सामान्य प्रशासन विभागाच्या दि.१७.१२.२०१६ च्या शासन निर्णयानुसार या विभागाच्या दि.७.१२.२०२१ च्या शासन ज्ञापनान्वये निश्चित केल्याप्रमाणे राहील.
# Page 2
शासन निर्णय क्रमांकः आस्थाप्र-२०१६/प्र.क्र.४३९/आस्था - १
३. या प्रकरणी येणारा खर्च मागणी क्र. एन-२, २२५१-सचिवालय-सामाजिक सेवा, ०९०-सचिवालय, (०१) सामाजिक न्याय व विशेष सहाय्य विभाग, दत्तमत (२२५१०११३), १० कंत्राटी सेवा या लेखाशिर्षाखाली
खर्ची टाकण्यात येऊन त्याखालील सन २०२३-२४ या वित्तीय वर्षासाठी मंजूर केलेल्या तरतूदीतून तो भागविण्यात यावा.
४. हा शासन निर्णय सामान्य प्रशासन विभाग, शासन निर्णय क्र.संकीर्ण २७१५/प्र.क्र.१००/१३, दि.१७.१२.२०१६ ला अनुसरुन निर्गमित करण्यात येत आहे.