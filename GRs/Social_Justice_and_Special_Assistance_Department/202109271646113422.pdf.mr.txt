# Page 1
वसंतराव नाईक तांडा/वस्ती सुधार व यशवंतराव चव्हाण मुक्त वसाहत योजनेंतर्गत हाती घ्यावयाची कामे सुचविण्याकरीता बंजारा बहुल जिल्ह्यांमध्ये समिती स्थापन करण्याबाबत....
महाराष्ट्र शासन
इतर मागास, बहुजन कल्याण विभाग
शासन निर्णय क्रमांकः तांसुयो-२०२१/प्र.क्र.११/विजाभज-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई - ३२.
दिनांक : २७ सप्टेंबर, २०२१.
संदर्भ - १) विमुक्त जाती, भटक्या जमाती, इतर मागाव वर्ग व विशेष मागास प्रवर्ग कल्याण विभाग शासन निर्णय क्रमांक तांसुयो-२०१७/प्र.क्र.८४/विजाभज-१, दि.३० जानेवारी, २०१८.
२) विमुक्त जाती, भटक्या जमाती, इतर मागाव वर्ग व विशेष मागास प्रवर्ग कल्याण विभाग शासन परिपत्रक क्रमांक तांसुयो-२०१७/प्र.क्र.८४/विजाभज-१, दि.११ फेब्रुवारी, २०१९.
३) विमुक्त जाती, भटक्या जमाती, इतर मागाव वर्ग व विशेष मागास प्रवर्ग कल्याण विभाग शासन परिपत्रक क्र.गृनियो-२०१७/प्र.क्र.६०/विजाभज - १, दि. २४ जानेवारी, २०१८.
४) इतर मागास, बहुजन कल्याण विभाग शासन निर्णय क्र. तांसुयो-२०२१/प्र.क्र.११/विजाभज-१, दि.२३.०२.२०२१
प्रस्तावना: महाराष्ट्र राज्यातील विमुक्त जाती भटक्या जमाती प्रवर्ग या समाजातील लोकांना स्थिर जिवन जगता यावे, त्यांचे राहणीमान उंचवावे तसेच त्यांना आर्थिकदृष्ट्या स्वयंपूर्ण बनवण्याकरीता संदर्भ क्र. ०१ अन्वये वसंतराव नाईक तांडा वस्ती सुधार योजना राबविण्यात येत आहे. तसेच संदर्भ क्र. ०३ नुसार यशवंतराव चव्हाण मुक्त वसाहत योजना राबविण्यात येत आहे. सदरहू योजनांच्या अनुषंगाने हाती घ्यावयाची कामे संबंधित जिल्हाधिकारी यांच्या समितीमार्फत शासनास सादर केली जातात. अशा कामांना शासन स्तरावरून प्रशासकीय मान्यता व निधी उपलब्ध करून दिला जातो. तथापि सदरहू योजनेंतर्गत हाती घ्यावयाच्या कामांचा प्राधान्य देण्याबाबत संदर्भ क्र. ०४ अन्वये संबंधित तालुक्यातील लोकप्रनिधींच्या अध्यक्षतेखाली समिती स्थापन करण्यात आली आहे. त्याचप्रमाणे सदर योजना अधिक प्रभावीपणे राबविण्याकरीता राज्यातील बंजारा बहुल ११ जिल्ह्यामध्ये ( यवतमाळ, जालना, नांदेड, परभणी, बीड, सोलापूर, औरंगाबाद, लातूर, हिंगोली, बुलडाणा आणि वाशिम ) तांडा वस्ती सुधार योजना आणि यशवंतराव चव्हाण मुक्त वसाहत योजनेंतर्गत हाती घ्यावयाची कामे जिल्हाधिकारी यांना सुचविण्याकरीता बंजारा समाजातील व्यक्तीच्या अध्यक्षतेखाली समिती गठीत करण्याची मागणी समाजातील प्रतिनिधींमार्फत करण्यात येत आहे. यास्तव वसंतराव नाईक तांडा/वस्ती सुधार व यशवंतराव चव्हाण मुक्त वसाहत योजनेंतर्गत हाती घ्यावयाची कामे सुचविण्याकरीता संदर्भ क्र. ०४ अन्वये स्थापन केलेल्या समितीमध्ये सुधारणा करण्याची बाब शासनाच्या विचाराधीन होती.
शासन निर्णय - वसंतराव नाईक तांडा/वस्ती सुधार व यशवंतराव चव्हाण मुक्त वसाहत योजनेंतर्गत हाती घ्यावयाची कामे संबंधित जिल्हाधिकारी यांच्या अध्यक्षतेखालील समितीस सुचविण्याकरीता राज्यातील फक्त बंजारा बहुल ११ जिल्ह्यामध्ये ( यवतमाळ, जालना, नांदेड, परभणी, बीड, सोलापूर, औरंगाबाद, लातूर, हिंगोली, बुलडाणा आणि वाशिम ) बंजारा समाजातील व्यक्तीच्या अध्यक्षतेखाली खालीलप्रमाणे समिती स्थापन करण्यास शासन मान्यता देण्यात येत आहे:
# Page 2
शासन निर्णय क्रमांकः तांसुयो-२०२१/प्र.क्र.११/विजाभज-१
-----------------------------------------------------------
| अ.क्र | प्रतिनिधींचे पदनाम | समितीतील पदनाम |
| १ | संबंधित जिल्ह्यातील बंजारा समाजातील व्यक्ती | अध्यक्ष |
| २ | विमुक्त जाती प्रवर्गातील ०१ व्यक्ती | सदस्य |
| ३ | भटक्या जमाती प्रवर्गातील ०१ व्यक्ती | सदस्य |
|  | विमुक्त जाती / भटक्या जमाती प्रवर्गातील ०१ महिला | सदस्य |
| ५ | संबंधित जिल्ह्याचे सहायक आयुक्त, समाज कल्याण | सदस्य सचिव |
-----------------------------------------------------------
सदरहू समितीच्या अध्यक्ष आणि सदस्यांच्या निवडीबाबतचा प्रस्ताव जिल्ह्याचे सहायक आयुक्त, समाज कल्याण यांनी शासनास सादर करावा.
उपरोक्त समिती हाती घ्यावयाची कामे निवडताना शासनाच्या प्रचलित धोरणानुसार कार्यवाही करेल.
हाती घ्यावयाची कामे यापुर्वी मंजुर झालेली नसावीत. तसेच सुरू किंवा पुर्ण झालेली नसावी. तसेच अशा कामांना इतर कोणत्याही योजनेमधून निधी मिळालेला नसावा. योजनांमध्ये हाती घ्यावयाची कामे ही एका विशिष्ट प्रकारचीच नसावी. कामे निवडताना वस्ती / तांड्याचा समतोल विकास होईल याची दक्षता घ्यावी. हाती घ्यावयाची कामे उपरोक्त समितीमार्फत संबंधित जिल्हाधिकारी यांच्या समितीस सादर करण्यात यावीत. तसेच सदरहू समितीने शासनाच्या धोरणानुसार मान्य केलेल्या कामांना जिल्हाधिकारी याच्या समितीने प्राधान्याने विचार करावा.
उपरोक्त नमूद ११ जिल्ह्यांमध्ये शासन निर्णय दि.२३.०२.२०२१ अनुसार स्थापन केलेली समिती रद्द करण्यात येत आहे. तसेच उर्वरीत जिलह्यांकरीता शासन निर्णय दि. २३.०२.२०२१ मध्ये नमूद केलेल्या तरतुदी प्रमाणे समिती राहील.
# Page 3