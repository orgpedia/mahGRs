# Page 1
वाहन खरेदीस मंजूरी देणेबाबत.
मा. अध्यक्षमहाराष्ट्र , राज्य मागासवर्ग आयोग, पुणे व आयोगाच्या कार्यालायाकरिता.
महाराष्ट्र शासन
इतर मागास बहुजन कल्याण विभाग
शासन निर्णय क्र. संकीर्ण-२०१९/प्र.क्र.२०७/मावक
मंत्रालय विस्तार भवन, मुंबई : ४०००३२.
दि. ११ फेब्रुवारी, २०२२.
वाचा :- १) शासन निर्णय क्र. आयोग -२०२१/प्र.क्र.१८१/मावक, दि. ०३/०२/२०२२.
२) शासन निर्णय, वित्त विभाग, क्र. वाहन-२०१७/प्र.क्र.४१/१७/विनियम, दि.२८/०७/२०२०.
३) शासन निर्णय, वित्त विभाग वाहने-२०२१/प्र.क्र.२२/२०२१/विनियम,
दि. ०३/०२/२०२२.
प्रस्तावना : मा. सर्वोच्च न्यायालयाने रिट याचिका (सिव्हील) क्र. ९८०/२०१९ मध्ये दि. ०४/०३/२०२१ रोजी दिलेल्या निर्णयातील परिच्छद क्र. १२ विचारात घेऊन शासन अधिसूचना दि. २९/०६/२०२१ अन्वये महाराष्ट्र राज्य मागासवर्ग आयोगास स्थानिक स्वराज्य संस्थामधील आरक्षणाशी संबंधीत विनिर्दिष्ट कामे पार पाडण्यासाठी समर्पित आयोग (Dedicated Commission) म्हणून घोषित करण्यात आले असून आयोगाची सुधारित कार्यकक्षा (Terms of reference) दि. २७/१२/२०२१ च्या शासन अधिसूचनेन्वये निश्चित करण्यात आलेली आहे. महाराष्ट्र राज्य मागासवर्ग आयोगाने त्यांच्यावर सोपविण्यात आलेली विनिर्दिष्ट कामे पार पाडण्यासाठी मनुष्यबळ व कार्यालयीन खर्चाकरिता संभाव्य अंदाजपत्रक दि. २८/०७/२०२१ रोजीच्या पत्रान्वये शासनास सादर केलेले आहे.
त्यानुसार महाराष्ट्र राज्य मागासवर्ग आयोगास स्थानिक स्वराज्य संस्थामधील आरक्षणाशी संबंधीत विनिर्दिष्ट कामे व आयोगाची नित्याची कामे पार पाडण्यासाठी महाराष्ट्र राज्य मागासवर्ग आयोगाचे अध्यक्ष यांच्या करिता १ व आयोगाच्या कार्यालयाकरिता १ अशी एकूण २ वाहने खरेदी करण्याची बाब शासनाच्या विचाराधीन होती.
शासन निर्णय : महाराष्ट्र राज्य मागासवर्ग आयोग, पुणे यांचे अध्यक्ष यांच्या करिता १ व आयोगाच्या कार्यालयाकरिता १ अशी एकूण २ नवीन वाहने खरेदी करण्यास व तदप्रित्यर्थ येणाऱ्या खर्चास खालील अटींच्या अधीन राहुन शासन मंजूरी देण्यात येत आहे.
१. वाचा क्र.१ अन्वये निधी उपलब्धतेनुसार शासन निर्णय, वित्त विभाग वाहने-२०२१/ प्र.क्र.२२/२०२१/विनियम, दि. ०३/०२/२०२२ च्या शासन निर्णयामधील तरतूदीच्या अनुषंगाने मा. अध्यक्ष महाराष्ट्र राज्य मागासवर्ग आयोग, पुणे यांना रु. २० लक्ष कमालमर्यादेत (वाहनाची किंमत + वस्तु व सेवा कर + टेंम्पररी रजिस्ट्रेशन चार्जस +
# Page 2
शासन निर्णय क्रमांक: संकीर्ण-२०१९/प्र.क्र.२०७/मावक
सहाय्यभूत साहित्य (Accessories) इत्यादी अंतर्भूत करुन एकूण रु.२०.०० लक्ष मर्यादेत) इलेक्ट्रीक वाहन खरेदी करण्यात यावे.
२. शासन निर्णय, वित्त विभाग, क्र. वाहन-२०१७/प्र.क्र.४१/१७/विनियम, दि.२८/०७/२०२० च्या शासन निर्णयामधील तरतूदीच्या अनुषंगाने महाराष्ट्र राज्य मागासवर्ग, पुणे कार्यालयाकरिता रु. ८ लाखाच्या कमाल मर्यादेत (वाहनाची किंमत + वस्तु व सेवा कर + टेंम्पररी रजिस्ट्रेशन चार्जस + मुल्यवर्धीतर कर + सहाय्यभूत साहित्य (Accessories) इत्यादी अंतर्भूत करुन एकूण रु.८.०० लक्ष मर्यादेत) वाहन खरेदी करण्यात यावे.
३. सदर वाहन खरेदी, शासन निर्णय, उद्योग उर्जा व कामगार विभाग, क्र. भांखास २०१४/प्र.क्र.८२/भाग-III/ उद्योग-४, दि. ०१/१२/२०१६ व क्र. संकीर्ण-२०१६/ प्र.क्र.२१५/उद्योग-४, दि. २४/०८/२०१७ च्या शासन निर्णयानुसार GEM Portal वरुन विहित पध्दतीचा अवलंब करुन करण्यात यावी.
२. यासाठी येणारा खर्च लेखाशिर्ष “मागणी क्र. झेडजी-०३ लेखाशिर्ष:- २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०३ मागासवर्गीयाचे कल्याण,००१, संचालन प्रशासन (०१) विमुक्त जाती भटक्या जमाती, इतर मागासवर्ग व विशेष मागासप्रवर्ग यांचे कलयाण (०१) (०२) राज्य मागासवर्ग आयोग (अनिवार्य) (२२२५ एफ ३५२) १३- कार्यालयीन खर्च” अंतर्गत उपलब्ध करुन दिलेल्या निधीतून भागविण्यात यावा.
३. सदर शासन निर्णय, वित्त विभागाच्या अनौपचारिक संदर्भ क्र. ४७/२०२२ / विनियम, दि. ०४/०२/२०२२ अन्वये त्या विभागाने दिलेल्या संमतीने निर्गमित करण्यात येत आहे.
# Page 3