# Page 1
१ ऑक्टोबर - जागतिक ज्येष्ठ नागरिक दिवस साजरा करण्याबाबत.
महाराष्ट्र शासन
सामाजिक न्याय व विशेष सहाय्य विभाग,
शासन परिपत्रक : जेष्ठना २०२२/प्र.क्र.२६६/सामासु
१४२ (वि.), मंत्रालय, मुंबई - ३२.
दिनांक :- २३ सप्टेंबर, २०२२.
वाचा:- शासन निर्णय, सामाजिक न्याय व विशेष सहाय्य विभाग क्रमांक जेष्ठना
२०१६/प्रक्र.७१/सामासू, दि. ९ जुलै, २०१८
शासन परिपत्रक :
भारताच्या संविधानातील राज्य धोरणाची निदेशक तत्वावरील अनुच्छेद ३९क व ४१ मध्ये ज्येष्ठ नागरिक सुस्थितीत असावा अशी तरतूद आहे. ज्येष्ठ नागरिकांचे समाजातील स्थान विचारात घेता त्यांना वृध्दापकाळ चांगल्या त-हेने घालविता यावा, समाजामध्ये त्यांचे जीवन सुसह्य व्हावे, शारिरीक/मानसिक आरोग्य सुस्थितीत रहावे, वृध्दापकाळामध्ये त्यांच्या आर्थिक क्षमता, कामाचा हक्क, शिक्षणाचा हक्क आणि सार्वजनिक मदत मिळविण्यासाठी राज्याचे सर्वसमावेशक धोरण दि. ९ जुलै, २०१८ च्या शासन निर्णयान्वये निर्गमित करण्यात आले आहे.सदर शासन निर्णयातील तरतूदीनुसार १ ऑक्टोबर हा दिवस राज्यात जागतिक ज्येष्ठ नागरिक दिवस (International Day of Older Person) साजरा करण्याचा निर्णय घेण्यात आलेला आहे.
२. त्यानुसार राज्यात सर्व ठिकाणी “ १ ऑक्टोबर,२०२२”, हा दिवस जागतिक ज्येष्ठ नागरिक दिवस म्हणून साजरा करण्यात यावा व त्यानिमित्ताने वृत्तपत्रात जाहिराती देणे, सार्वजनिक पदयात्रा,प्रभात फे-या, सभा, विशेष कार्य केलेल्या ज्येष्ठांचा व ज्येष्ठ नागरिकांसाठी काम करणा-या बिगर सरकारी संस्थांचा सत्कार, गौरव, आरोग्य शिबीरे,चर्चासत्र /परिसंवाद इ. कार्यक्रमांचे आयोजन करण्यात यावे. तसेच या कार्यक्रमाच्या माध्यमातून ज्येष्ठ नागरिकांसाठीचे कायदे व योजना विषयक बाबींची माहिती, वृध्दांचे हक्क,ज्येष्ठ नागरिकांना देण्यात येणाऱ्या सोयी सुविधा, ज्येष्ठ नागरिकांच्या मदतीसाठी हेल्पलाईन इत्यादीबाबत मार्गदर्शन करण्यात यावे.
३. जागतिक ज्येष्ठ नागरिक दिवस राज्यात सर्व जिल्हाधिकारी, सर्व स्थानिक स्वराज्य संस्था,सर्व शासकीय /निमशासकीय कार्यालये, महानगरपालिका व नगरपालिका / नगर परिषदांमार्फत आयोजित करण्यात यावा. सदर दिनानिमित्त ज्येष्ठ नागरिकांसाठी वरीलप्रमाणे विविध कार्यक्रम/उपक्रम राबविण्यात यावेत.
# Page 2