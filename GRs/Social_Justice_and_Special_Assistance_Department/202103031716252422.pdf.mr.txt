# Page 1
महाराष्ट्र राज्य मागासवर्ग आयोगाचे अध्यक्ष मा. श्री. न्यायमुर्ती, ए.व्ही. निरगुडे (सेवानिवृत्त) यांचे मानधन निश्चित करणे तसेच त्यांना सोई सुविधा पुरविणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र. संकीर्ण-२०२०/प्र.क्र. ३ (अ)/मावक
मंत्रालय, मुंबई - ४०० ०३२
दिनांक : ०३ मार्च, २०२१
वाचा- १. शासन निर्णय, सामाजिक न्याय व विशेष सहाय्य विभाग, क्र.सीबीसी-१०/२०१७/प्र.क्र.१९९/मावक, दि.३.११.२०१७ २. सदस्य सचिव, महाराष्ट्र राज्य मागासवर्ग आयोग, पुणे यांचे पत्र क्र.मरामाआ/अध्यक्ष/सोई-सुविधा २०२०/१८५, दि.१८.९.२०२०
प्रस्तावना : महाराष्ट्र राज्य मागासवर्ग आयोग अधिनियम, २००५ या अधिनियमातील कलम ३ च्या पोट कलम (१) आणि पोट कलम (२) मधील (क), (ख) आणि (ग) अन्वये प्रदान करण्यात आलेल्या अधिकारांचा वापर करुन या अधिनियमात प्रदान केलेल्या अधिकारांचा वापर करण्यासाठी व नेमून दिलेली कार्य पार पाडण्यासाठी शासन अधिसूचना क्रमांक संकीर्ण-२०२०/प्र.क्र. ३ (अ)/मावक, दि. ३ मार्च, २०२१ अन्वये महाराष्ट्र राज्य मागासवर्ग आयोगाचे अध्यक्ष म्हणून मा. श्री. न्यायमुर्ती ए. व्ही. निरगुडे (सेवानिवृत्त) यांची नियुक्ती करण्यात आली आहे.
महाराष्ट्र राज्य मागासवर्ग आयोगाचे अध्यक्ष मा. श्री. न्यायमुर्ती ए. व्ही. निरगुडे (सेवानिवृत्त) यांचे मानधन निश्चित करणे तसेच त्यांना सोई-सुविधा पुरविणेची बाब शासनाच्या विचाराधिन होती.
शासन निर्णय -
महाराष्ट्र राज्य मागासवर्ग आयोगाचे अध्यक्ष मा. श्री. न्यायमुर्ती ए. व्ही. निरगुडे (सेवानिवृत्त) यांना खालीलप्रमाणे मानधन निश्चित करण्यास तसेच सोई-सुविधा पुरविण्यास शासनाची मान्यता देण्यात येत आहे : १. महाराष्ट्र राज्य मागासवर्ग आयोगाचे अध्यक्ष यांचा कालावधी त्यांनी पद धारण केल्याच्या दिनांकापासून तीन वर्षांचा राहील.
२. महाराष्ट्र राज्य मागासवर्ग आयोगाचे अध्यक्ष हे मा. उच्च न्यायालयाचे निवृत्त न्यायमुर्ती असल्याने त्यांचा दर्जा निवृत्त न्यायमुर्तीचा राहील. अध्यक्षांना देय करण्यात आलेला दर्जा हा राजशिष्टाचारापूरता मर्यादित राहील.
३. महाराष्ट्र राज्य मागासवर्ग आयोगाचे अध्यक्षांना दरमहा रुपये १,६०,०००/- (रुपये एक लाख साठ हजार फक्त) इतके मानधन देय राहील.
४. आयोगाचे अध्यक्ष यांना शासकीय वाहन अनुज्ञेय नाही. फक्त ज्यावेळी शासकीय दौऱ्यावर असतील तर शासकीय दौऱ्याकरीता राजशिष्टाचाराप्रमाणे भाडेतत्वावर किंवा शासकीय वाहन किंवा रेल्वे प्रवासभाडे (प्रथम दर्जा वातानुकूलीन) देण्यात येईल.
५. आयोगाचे अध्यक्ष हे आयोगाचे कामानिमित्त महाराष्ट्रामध्ये विविध ठिकाणी दौऱ्यावर गेल्यास राजशिष्टाचाराप्रमाणे त्यांची निवास व भोजन व्यवस्था शासकीय विश्रामगृह येथे करण्यात येईल.
६. या पदाला पुणे येथे शासकीय निवासस्थान अनुज्ञेय नाही.
# Page 2
शासन निर्णय क्रमांक: संकीर्ण-२०२०/प्र.क्र. ३(अ)/मावक