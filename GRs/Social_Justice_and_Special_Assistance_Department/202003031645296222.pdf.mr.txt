# Page 1
सारथी या संस्थेची सखोल तपासणी करण्यासाठी उच्चस्तरीय त्रिसदस्यीय समितीचे गठन करणेबाबत.
महाराष्ट्र शासन
बहुजन कल्याण विभाग
शासन निर्णय क्र. इमाव-२०१९/प्र.क्र. ३८ (भाग-१)/महामंडळे
मादाम कामा रोड, हुतात्मा राजगुरु चौक,
मंत्रालय, मुंबई.
दिनांक :- ०३ मार्च, २०२०
वाचा :- दि. १५ जानेवारी, २०२० रोजीचे शासन आदेश क्र. सारथी-२०२०/प्र.क्र.३८/ महामंडळे
प्रस्तावना :
सन २०१९ च्या डिसेंबर महिन्यातील नागपूर येथील हिवाळी अधिवेशनात विधानपरिषदेमध्ये लक्षवेधी सूचना क्र.३७१ अन्वये सारथी संस्थेबाबत मुद्दा उपस्थित करण्यात आला होता. त्याचप्रमाणे विधानसभेत देखील स्थगन प्रस्तावाद्वारे सारथी संस्थेच्या विषयाबाबत सभागृहात चर्चा झाली.
२. सारथी संस्थेच्या कामकाजाबाबत शासन स्तरावरुन वेळोवेळी निर्गमित झालेली परिपत्रके, शासन आदेश अनुलक्षून निर्माण झालेल्या परिस्थितीमुळे लोकप्रतिनिधी तसेच मराठा समाजाच्या संघटनांनी शासनाकडे निवेदने सादर केली होती.
३. उक्त पार्श्वभूमीवर दि. १५.०१.२०२० रोजी संपन्न झालेल्या मा.मंत्रीमंडळाच्या बैठकीमध्ये सारथी संस्थेच्या कामकाजासंदर्भात प्राथमिक चौकशी करुन अहवाल सादर करण्याचे आदेश देण्यात आले.
सदर आदेशास अनुलक्षून सारथी संस्थेच्या कामकाजाच्या चौकशीसाठी वाचा येथे नमूद दि.१५.०१.२०२० रोजीच्या शासन आदेशान्वये श्री. किशोर राजे निंबाळकर, भा.प्र.से., सचिव, आपत्ती व्यवस्थापन (मदत व पुनर्वसन) यांच्या अध्यक्षतेखाली समिती गठीत करण्यात आली.
४. दि.१६.१.२०२० ते दि.१८.१.२०२० या कालावधीत सचिव, आपत्ती व्यवस्थापन, मदत व पुनर्वसन व सर्व चौकशी समितीचे सदस्य यांनी सारथी संस्थेच्या कामकाजाबाबत उपलब्ध झालेल्या कागदपत्रानुसार चौकशी करुन सारथी संस्थेच्या कामकाजाबाबत समितीने आपला अहवाल शासनास सादर केला आहे.
५. श्री. किशोर राजे निंबाळकर, भा.प्र.से., सचिव, आपत्ती व्यवस्थापन (मदत व पुनर्वसन) यांच्या अध्यक्षतेखाली गठीत समितीने सादर केलेल्या अहवालावर दि.०५.०२.२०२० रोजी संपन्न झालेल्या मा. मंत्रीमंडळ बैठकीमध्ये चर्चा झाली. सदर अहवालात सारथी संस्थेच्या कामकाजाबाबत नमूद करण्यात आलेल्या अनियमिततांबाबतची सखोल तपासणी करण्यासाठी उच्चस्तरीय समिती गठीत करण्याचा निर्णय मा.मंत्रीमंडळाने दि.०५.०२.२०२० रोजीच्या बैठकीत घेतला. त्यानुसार श्री. किशोर राजे निंबाळकर, भा.प्र.से., सचिव, आपत्ती व्यवस्थापन (मदत व पुनर्वसन) यांच्या अध्यक्षतेखाली गठीत समितीने सादर केलेल्या अहवालात सारथी संस्थेच्या कामकाजाबाबत नमूद करण्यात आलेल्या
# Page 2
शासन निर्णय क्रमांकः इमाव-२०१९/प्र.क्र. ३८ (भाग-१)/महामंडळे
अनियमिततांबाबतची सखोल तपासणी करुन सदर अनियमिततेस जबाबदार असणाऱ्या संबंधितांवर कारवाईची शिफारस शासनास करण्यासाठी उच्चस्तरीय समितीचे गठन करण्याची बाब शासनाच्या विचाराधीन होती.
शासन निर्णय : सारथी या संस्थेच्या कामकाजाची सखोल तपासणी करण्यासाठी त्रिसदस्यीय समितीची खालील प्रमाणे स्थापना करण्यात येत आहे.
-----------------------------------------------------------------------
| अ.क्र. | अधिकाऱ्याचे नाव व पदनाम | विभाग | समितीतील पदनाम |
| १. | श्री.सिताराम कुंटे, अप्पर मुख्य सचिव | सामान्य प्रशासन विभाग | अध्यक्ष |
| २. | श्री. आर. एन. लढ्ढा, प्रधान सचिव | विधी व न्याय विभाग | सदस्य |
| ३. | श्री. जयगोपाल मेनन, संचालक | लेखा व कोषागारे, मुंबई | सदस्य |
| ४. | श्री.रविंद्र गुरव, उप सचिव | बहुजन कल्याण विभाग | सदस्य सचिव |
-----------------------------------------------------------------------
२. उक्त समितीस आवश्यक ते अभिलेख उपलब्ध करुन देण्याची जबाबदारी प्रभारी व्यवस्थापकीय संचालक, सारथी, पुणे आणि संबंधित उप सचिव, बहुजन कल्याण विभाग यांचेवर संयुक्तपणे सोपविण्यात येत आहे. समितीच्या कामकाजासाठी श्री. किशोर राजे निंबाळकर, भा.प्र.से., सचिव, आपत्ती व्यवस्थापन (मदत व पुनर्वसन) यांच्या अध्यक्षतेखाली गठीत समितीने सादर केलेल्या अहवालाची प्रत संबंधित उप सचिव, बहुजन कल्याण विभाग यांनी सदर शासन निर्णय निर्गमित झाल्यानंतर लगेचच समिती अध्यक्षांना उपलब्ध करुन दयावी.
३. उक्त नमूद समितीची कार्यकक्षा खालील प्रमाणे राहील.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. | श्री.किशोर राजे निंबाळकर, भा.प्र.से., सचिव, आपत्ती व्यवस्थापन (मदत व पुनर्वसन) यांच्या अध्यक्षतेखाली गठीत समितीने सादर केलेल्या अहवालातील परिच्छेद क्र.८(३), ८(४), ८(५), ८(६), ८(७), ८(८), ८(९), ८(१०), ८(११), ८(१२), ८(१३), ८(१४), ८(१५) मध्ये नमूद करण्यात आलेल्या बाबींच्या अनुषंगाने सदर समितीच्या निदर्शनास आलेली वित्तीय व प्रशासकीय अनियमिततेची पडताळणी करुन सदर अनियमिततेस जबाबदार असलेल्या व्यक्तींविरुध्द (शासकीय/अशासकीय)कारवाई प्रस्तावित करण्याबाबतचा अहवाल स्वयंस्पष्ट शिफारशीसह शासनास सादर करणे. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४. सदर समितीने आपला अहवाल १० दिवसात सादर करावा.
पृष्ठ ३ पैकी २
# Page 3
शासन निर्णय क्रमांकः इमाव-२०१९/प्र.क्र. ३८ (भाग-१)/महामंडळे