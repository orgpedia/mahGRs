# Page 1
श्री गुरुदेव शिक्षण प्रसारक मंडळ, शंकरनगर विंचूर, ता.द.सोलापूर, जिसोलापूर . या संस्थेच्या माध्यमिक आश्रमशाळेस श्रेणीवाढ करुन इयत्ता ११ वी १२ वी (कला व विज्ञान शाखा) उच्च माध्यमिक आश्रमशाळा मंजूर करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र. विभशा-२०२०/प्र.क्र.२७९ / विजाभज - २
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १९ जून, २०२०.
वाचा- १) सामाजिक न्याय व विशेष सहाय्य विभाग, शासन निर्णय क्रमांक विभशा- २००६/प्र.क्र.५९/ मावक-६, दि.२६ जून, २००७.
२) सामाजिक न्याय व विशेष सहाय्य विभाग, शासन निर्णय क्रमांक विभशा-२००६/प्र.क्र.५९/ मावक-६, दि.२६ जून, २००८.
३) सामाजिक न्याय व विशेष सहाय्य विभाग, शासन निर्णय क्रमांक विभशा-२००९/प्र.क्र.९९/ मावक-६, दि.३१ ऑगस्ट, २००९.
४) सामाजिक न्याय व विशेष सहाय्य विभाग, शासन निर्णय क्रमांक विभशा-२०२९/प्र.क्र.४७/विजाभज-२, दि. २१ जानेवारी, २०१३.
५) सामाजिक न्याय व विशेष सहाय्य विभाग, शासन निर्णय क्रमांक विभशा-२००९/प्र.क्र.४७/विजाभज-२, दि.२४ जानेवारी, २०१३.
६) इमाव,साशैमा,विजाभज व विमाप्र कल्याण विभाग, शासन निर्णय क्रमांक उमाशि-२०१९/प्र.क्र.८६१/ विजाभज -२, दि. ९ सप्टेंबर, २०१९.
७) इतर मागास बहुजन कल्याण विभाग, शासन निर्णय क्र. उमाशि-२०१९/प्र.क्र.८६१/विजाभज-२, दि.१० जून, २०२०.
प्रस्तावना: विमुक्त जाती भटक्या जमाती प्रवर्गातील माध्यमिक आश्रमशाळांना श्रेणीवाढ देऊन सद्यस्थिती विभागामार्फत १४८ उच्च माध्यमिक आश्रमशाळा स्वयंसेवी संस्थांना अनुदान देऊन कार्यरत आहेत. सदर उच्च माध्यमिक आश्रमशाळांबाबत वाचा येथील शासन निर्णयान्वये सविस्तर सूचना दिलेल्या आहेत.
श्री.गुरुदेव शिक्षण प्रसारक मंडळ, शंकरनगर विंचूर, ता. द. सोलापूर, जि. सोलापूर या संस्थेच्या माध्यमिक आश्रमशाळेस श्रेणीवाढ करुन इयत्ता ११ वी १२ वी (कला व विज्ञान शाखा) उच्च माध्यमिक आश्रमशाळा मंजूर करण्याची संबंधीत संस्थेने शासनास केलेली विनंती व सहाय्यक आयुक्त, समाज कल्याण, सोलापूर यांचेकडून अहवाल प्राप्त झाला आहे. त्याअनुषंगाने शासनाने खालीलप्रमाणे निर्णय घेतला आहे.
शासन निर्णय:
वाचा येथील दिनांक २६ जून, २००७ व दिनांक २६ जून २००८ च्या शासन निर्णयामधील सर्व अटी व शर्ती तसेच शासन वेळोवेळी निर्धारित करेल त्या अटी शर्तींची पूर्तता श्री गुरुदेव शिक्षण प्रसारक मंडळ, शंकरनगर विंचूर, ता.द.सोलापूर, जि. सोलापूर ही संस्था करेल या अटीवर ते संचालित करीत असलेल्या माध्यमिक आश्रमशाळा शंकरनगर विंचूर, ता. द. सोलापूर, जि. सोलापूर या आश्रमशाळेस श्रेणीवाढीने इयत्ता
# Page 2
शासन निर्णय क्रमांकः विभशा-२०२०/प्र.क्र.२७९/विजाभज-२
११ वी १२ वी कला व विज्ञान शाखा असलेली उच्च माध्यमिक आश्रमशाळा वित्त विभागाच्या मान्यतेच्या अधीन राहून तत्वतः मंजूर करण्यात येत आहे. मात्र वित्त विभागाच्या मंजूरीनंतरच संस्थेने वर्ग सुरु करावे.
२. वरीलप्रमाणे मंजूर करण्यात येत असलेल्या उच्च माध्यमिक आश्रमशाळेत वाचा येथील दिनांक २६ जून, २००८ च्या शासन निर्णयानुसार शिक्षक/शिक्षकेतर कर्मचाऱ्यांची पदे वित्त विभागाच्या मान्यतेनंतरच अनुज्ञेय राहील.
३. याद्वारे मंजूर करण्यात येत असलेल्या उच्च माध्यमिक आश्रमशाळेमध्ये शिक्षक / शिक्षकेतर कर्मचाऱ्यांची पदे भरण्यापूर्वी उच्चस्तर समितीची मान्यता प्राप्त झाल्यानंतरच सक्षम प्राधिकाऱ्यांच्या मंजूरीने नियमानुसार विहित कार्यपध्दतीद्वारे पदे भरण्यासाठी वेगळ्याने मान्यता दिली जाईल.
४. याद्वारे मंजूर करण्यात येत असलेल्या उच्च माध्यमिक आश्रमशाळेमध्ये शिक्षक/ शिक्षकेतर कर्मचाऱ्यांच्या पदांचा प्रस्ताव उच्चस्तर समितीच्या मान्यतेसाठी सादर करण्यास्तव सहाय्यक आयुक्त, समाज कल्याण, सोलापूर यांनी सविस्तर स्वयंस्पष्ट प्रस्ताव तातडीने सादर करावा.
५. सदर मान्यता फक्त तत्वतः असल्याने वित्त विभागाच्या रितसर मंजूरीनंतरच नियमानुसार वेतन व वेतनेतर अनुदान अदा करण्यात येईल.