# Page 1
सेवेत असताना दिवंगत झालेल्या समाजकार्य महाविद्यालयातील शिक्षकेत्तर कर्मचाऱ्याच्या नातेवाईकास अनुकंपा तत्वावर नियुक्ती देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : सकाम-२०१९/प्र.क्र. २५८/सामासु
मंत्रालय विस्तार भवन, मुंबई - ४०० ०३२.
दिनांक : ०६ एप्रिल, २०२१
वाचा :
१) शासन पत्र क्र. शिक्षण व सेवायोजन विभाग क्रमांक : एसएसएन-२६८६/(३९५)/माशि-२ दिनांक ३ सप्टेंबर, १९९०.
२) शासन निर्णय सामान्य प्रशासन विभाग क्रमांक : अकंपा१०९३/२३३५/प्र.क्र. ९०/९३/आठ दि. २६ ऑक्टोबर, १९९४.
३) शासन निर्णय, सामान्य प्रशासन विभाग क्रमांक: अकंपा१२१७/प्र.क्र. १०२/आठ दि. २१.९.२०१७ ४) शासन निर्णय, शालेय शिक्षण विभाग क्रमांक : एसएसएन-२६१५/(३९६/९५)/माशि-२ दि. ३१ डिसेंबर, २००२ ५) आयुक्त समाजकल्याण यांचे पत्र जा.क्र.स.आ. शिक्षण / सकाम / अनुकंपा नेमणूका प्रस्ताव / का-५ ब / ४८७/२०१७-१८ दि. ०५.०२.२०१८
प्रस्तावना :
शासकीय सेवेत असताना शासकीय कर्मचाऱ्याचा मृत्यू झाला व वैद्यकीय कारणास्तव दुर्धर रोगांच्या कारणाने त्याना अकाली सेवानिवृत्ती पत्करावी लागली तर अशा कर्मचाऱ्याच्या जवळच्या नातेवाईकास अनुकंपा तत्वावर शासकीय सेवेत सामावून घेण्याबाबत राज्य शासनाने लागू केलेली सवलत राज्यातील खाजगी (अनुदानित व विनाअनुदानित) शाळेतील कर्मचाऱ्याच्या कुटुंबियांना दिनांक ३ सप्टेंबर, १९९० च्या शासन पत्रावर लागू करण्यात आली आहे व त्यामध्ये वेळोवेळी सुधारणा करण्यात आलेल्या आहेत. तसेच शासकीय कर्मचाऱ्याच्या संदर्भात सुधारीत अनुकंपा योजना शासन निर्णय, सामान्य प्रशासन विभाग, दि. २६ ऑक्टोबर, १९९४ नुसार लागू करण्यात आलेली आहे व त्यानंतर त्यामध्ये वेळोवेळी सुधारणा करण्यात आलेल्या आहेत. या सर्व सुधारीत शासन निर्णय / परिपत्रकांचे एकत्रिकरण करुन सामान्य प्रशासन विभागाने सर्वसमावेशक आदेश दिनांक २१ सप्टेंबर, २०१७ रोजी निर्गमित केला आहे.
या अनुकंपा नियुक्ती योजनेमधील तरतूदी ह्या केवळ शासकीय कर्मचाऱ्यांपुरत्याच सीमित असून त्या जिल्हा परिषदा / नगरपालिका/महानगरपालिका/महामंडळे/प्राधिकरणे/व्यापारी उपक्रम व इतर तत्सम आस्थापनावरील कर्मचाऱ्यांना थेट लागू होत नाहीत. त्यामुळे शासकीय कर्मचाऱ्याच्ऱ्या धर्तीवर अनुकंपा तत्वावर सेवेत नियुक्ती देण्याची सुधारित योजना योग्य त्या फेरफारासह त्याच धर्तीवर सामाजिक न्याय विभागाच्या अधिनस्त समाजकार्य महाविद्यालयातील शिक्षकेत्तर कर्मचाऱ्यासंदर्भात अनुकंपा योजना लागू करण्याबाबचा प्रस्ताव शासनाच्या विचाराधीन होता.
शासन निर्णय :
राज्यातील स्वंयसेवी संस्थामार्फत चालविण्यात येणा-या समाजकार्य महाविद्यालयातील शिक्षकेत्तर कर्मचाऱ्याच्या नातेवाईकांनी अनुकंपा तत्वावर सेवेत सामावून घेण्याबाबत शासन असे आदेश देत आहे की, राज्यातील समाजकार्य महाविद्यालयातील
# Page 2
शासन निर्णय क्रमांकः सकाम-२०१९/प्र.क्र. २५८/सामासु
शिक्षकेत्तर कर्मचारी सेवेत असताना अकाली मृत्यू पावला. तर त्याचे लगतचे वारसास पुढील अटी व शर्तीच्या अधिन राहून अनुकंपा तत्वावर त्याच समाजकार्य महाविद्यालयात नियुक्ती मिळण्यास पात्र असतील.
१) अनुकंपा तत्वावर नियुक्ती देणे ही स्वयंसेवी संस्था चालकाची जबाबदारी राहील.
२) अनुकंपा तत्वावर नियुक्ती देण्याबाबत राज्यातील सर्व समाजकार्य महाविद्यालयातील शिक्षकेत्तर कर्मचाऱ्यांना सदरहू योजना लागू असेल.
३) मृत झालेल्या कर्मचाऱ्यांच्या नातेवाईकास सेवेत सामावून घेण्याबाबतचे नियम सोबत जोडलेल्या परिशिष्ट-अ मध्ये देण्यात आलेले आहेत.
४) संबंधित कर्मचाऱ्यांच्या नातेवाईकांनी नोकरीसाठी करावयाचा अर्ज व त्यासोबत सादर करावयाची कागदपत्रे याची माहिती परिशिष्ट-ब मध्ये नमूद केल्यानुसार असेल.
५) ही योजना अमलात आणण्यापूर्वी अनुकंपा तत्वावर नियुक्ती देण्याबाबत किंवा नाकारण्याबाबतचा निर्णय घेण्यात आला असल्यास ती प्रकरणे पुनर्विलोकनार्थ पुन्हा विचारात घेण्यात येऊ नयेत. मात्र दिनांक १ जानेवारी, २०१० नंतर ज्या कर्मचाऱ्यांचे निधन झाले आहे. अशा कर्मचाऱ्यांच्या कुटुंबांतील व्यक्तींनी अनुकंपा तत्वावर नियुक्तीसाठी अर्ज केला असेल व त्याची विनंती अमान्य केली असेल तरी असे नातेवाईक या योजनेमध्ये पुन्हा नव्याने अर्ज करु शकतात.
६) कर्मचारी मयत झाल्यानंतर तीन महिन्याच्या आत किंवा कुटुंब निवृत्ती वेतनाचे कागदपत्रे सादर करताना संबंधित अधिका-याने आवश्यक माहिती परिशिष्ट-क नातेवाईकांना उपलब्ध करुन द्यावी व विहित प्रपत्रातील उमेदवाराचा अर्ज पंधरा दिवसाच्या आत संबंधित जिल्हा समाजकल्याण अधिकारी / सहाय्यक आयुक्त समाजकल्याण यांचेकडे सादर करावा.
७) समाजकार्य महाविद्यालयाच्या बाबतीत सर्व जिल्हा समाजकल्याण अधिकारी/सहाय्यक आयुक्त समाजकल्याण यांनी सोबत जोडलेल्या परिशिष्ट-ड मधील माहिती विभागीय प्रादेशिक उपायुक्त समाजकल्याण यांचेमार्फत आयुक्त समाजकल्याण, पुणे यांचेकडे पाठवावी.
८) समाजकार्य महाविद्यालयातील शिक्षकेत्तर कर्मचारी रु.९३००-३४८०० या वेतनश्रेणी पर्यंतच्या सर्व पदाना अनुकंपा तत्वावर नियुक्ती देता येईल. तसेच जी पदे भरण्यास शासनाने मंजूरी दिलेली आहे अशाच पदांवरील नियुक्ती देण्यासाठी हे आदेश लागू राहतील. सदर नियुक्ती करणे हे समाजकार्य महाविद्यालयास बंधनकारक राहिल.
२. हे आदेश सामान्य प्रशासन विभागाने त्यांच्या अनौपचारीक संदर्भ क्रमांक १७५/का-८, दिनांक १६/८/२०१९ अन्वये दिलेल्या सहमती / अभिप्राय नुसार निर्गमित करण्यात येत आहेत.
पृष्ठ १३ पैकी २
# Page 3
शासन निर्णय क्रमांकः सकाम-२०१९/प्र.क्र. २५८/सामासु
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13