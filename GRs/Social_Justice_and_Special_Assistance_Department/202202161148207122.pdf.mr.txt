# Page 1
कोविड–१९ विषाणूंच्या प्रादुर्भावाच्या पार्श्वभूमीवर दिव्यांगांच्या विशेष शाळा / कार्यशाळा सुरु करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक : इडीडी-२०२१/प्र.क्र.८१/दि.क.१
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०० ०३२.
दिनांक : १६ फेब्रुवारी, २०२२.
वाचा : १) आयुक्त, दिव्यांग कल्याण यांचे पत्र क्रमांक : जा. क्र. दिकआ / दिव्यांग विशेष शाळा / कर्मशाळा / सुरु करणे / मार्गदर्शन / प्र.-सर्व / २०२१-२२ / ५९०१, दिनांक ६ ऑक्टोबर, २०२१.
२) शालेय शिक्षण व क्रीडा विभाग, शासन परिपत्रक क्रमांक: संकीर्ण-२०२१ / प्र. क्र. १७८ / एसडी-६, दिनांक २० जानेवारी, २०२२.
शासन परिपत्रक :
राज्यातील कोविड-१९ विषाणूंचा प्रादुर्भाव राज्याच्या सर्व भागात सारख्या प्रमाणात नसून राज्यातील ज्या ठिकाणी विषाणूंचा प्रादुर्भाव कमी आहे, अशा भागातून शाळा सुरु करण्याबाबत सातत्याने मागणी करण्यात येत असल्याने शैक्षणिक वर्ष २०२१-२२ मध्ये राज्यातील इयत्ता १ ली ते १२ वी च्या शाळा स्थानिक परिस्थितीचा विचार करून दिनांक २४ जानेवारी, २०२२ पासून पुन्हा सुरु करण्याचे अधिकार महानगरपालिका क्षेत्रात महानगरपालिका आयुक्त व राज्यातील इतर भागात जिल्हा आपत्ती व्यवस्थापन प्राधिकारी व मुख्य कार्यकारी अधिकारी, जिल्हा परिषद यांना शालेय शिक्षण व क्रीडा विभागाने दिनांक २० जानेवारी, २०२२ च्या शासन परिपत्रकान्वये प्रदान करण्यात आले आहेत.
२. सबब आयुक्त, दिव्यांग कल्याण, पुणे यांना सूचित करण्यात येते की, आता त्याच धर्तीवर स्थानिक परिस्थितीचा विचार करून महानगरपालिका क्षेत्रात महानगरपालिका आयुक्त व राज्यातील इतर भागात जिल्हा आपत्ती व्यवस्थापन प्राधिकारी व मुख्य कार्यकारी अधिकारी, जिल्हा परिषद या स्थानिक प्राधिकाऱ्यांच्या निर्देशानुसार विभागांतर्गत दिव्यांगांच्या विशेष शाळा / कार्यशाळा दिनांक १ मार्च, २०२२ पासून सुरु करण्याबाबत उचित कार्यवाही करण्यात यावी.
३. तसेच यासंदर्भात विशेष शाळा / कार्यशाळा सुरु करण्याबाबत वेळोवेळी शासनाने विहित केलेल्या मार्गदर्शक सूचनांचे काटेकोरपणे पालन करण्यात यावे.
# Page 2
शासन परिपत्रक क्रमांकः इडीडी-२०२१/प्र.क्र.८१/दि.क.१