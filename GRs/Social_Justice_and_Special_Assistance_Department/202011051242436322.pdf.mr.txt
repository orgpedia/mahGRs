# Page 1
इतर मागास प्रवर्गातील विद्यार्थ्यांना भारत सरकार मॅट्रिकोत्तर शिष्यवृत्ती योजना या योजनेकरिता केंद्र शासनाकडून सन २०२० २१ या वित्तीय वर्षाकरिता प्राप्त निधी अर्थसंकल्प वितरण प्रणालीवर वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांक : शिवृत्ती २०१८/प्र.क्र.१३८/शिक्षण
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई- ४०० ०३२
दिनांक :- ०४ नोव्हेंबर, २०२०
संदर्भ :- केंद्र शासनाच्या क्र. ११०१४/१/२०२०- BC-१ दि. २८/०९/२०२०
प्रस्तावना: राज्यातील इतर मागास प्रवर्गातील विद्यार्थ्यांना केंद्र पुरस्कृत मॅट्रिकोत्तर शिष्यवृत्ती योजनेतर्गत केंद्र शासनाने सन २०२०-२१ या आर्थिक वर्षात पत्रान्वये राज्य शासनास रु. २९,७१,००,०००/- (अक्षरी एकोणतीस कोटी ऐक्काहत्तर लक्ष फक्त) इतका निधी सन २०२०-२१ या आर्थिक वर्षासाठी राज्य शासनास वितरीत केला.
इतर मागास प्रवर्गातील विद्यार्थ्यांना मॅट्रीकोत्तर शिष्यवृत्ती (२२२५ ई ९९१) या अंतर्गत रु.१५० कोटीची तरतूद अर्थसंकल्पीत करण्यात आली असून रु. २९,७१,००,०००/-(अक्षरी एकोणतीस कोटी ऐक्काहत्तर लक्ष फक्त) इतका निधी वितरीत करण्याचे शासनाच्या विचाराधीन आहे.
ज्ञापन: राज्यातील इतर मागास प्रवर्गातील विद्यार्थ्यांना केंद्र शासनाने सन २०२०-२१ या आर्थिक वर्षाकरिता भारत सरकारची मॅट्रिकोत्तर शिष्यवृत्ती योजनेतर्गंत प्राप्त रु.२९,७१,००,०००/- (अक्षरी एकोणतीस कोटी ऐक्काहत्तर लक्ष फक्त) इतका निधी, मागणी क्र. झेडजी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण (०२) शिष्यवृत्या विद्यावेतने (०२) (१२) इतर मागास प्रवर्गातील विद्यार्थ्यांकरीता मॅट्रिकोतर शिष्यवृत्ती ( केंद्र पुस्कृत योजना १०० टक्के) (कार्यक्रम) (२२२५ ई ९९१) ३४ शिष्यवृत्या/विद्यावेतने या लेखाशिर्षाखाली खर्च करण्यास मान्यता देण्यात येत आहे.
०२. सदर योजनेकरिता संचालक, इतर मागास बहुजन कल्याण, संचालनालय, पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातूनच खर्च करावा. सदर निधी खर्च झाल्यावर त्याबाबतचे खर्चाचे विवरण (जिल्हानिहाय खर्च / लाभार्थी संख्या) व उपयोगिता प्रमाणपत्र न चुकता शासनास सादर करण्याची दक्षता, संचालक, इतर मागास बहुजन कल्याण, संचालनालय, पुणे यांची राहील.
०३. उपरोक्त योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या अधिन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर मागास बहुजन कल्याण, संचालनालय,पुणे यांची राहील.
# Page 2
शासन ज्ञापन क्रमांकः शिवृत्ती २०१८/प्र.क्र.१३८/शिक्षण
०४. नियंत्रक अधिकारी यांनी निधी खर्च करताना वित्त विभागाच्या दि. १६/४/२०२० व दि. ०४.०५.२०२० च्या परिपत्रकामधील अटींची पुर्तता झाली असल्याची खातरजमा करुन निधी वितरीत करण्यात यावा.
०५. सदर ज्ञापन वित्त विभाग, अनौपचारीक संदर्भ क्र. ५२६/व्यय-१४, दि. ०५/११/२०२० अन्वये दिलेल्या सहमतीस अनुसरुन निर्गमित करण्यात येत आहे.