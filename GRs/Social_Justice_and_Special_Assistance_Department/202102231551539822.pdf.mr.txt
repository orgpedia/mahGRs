# Page 1
सक्षम प्राधिकाऱ्यामार्फत देण्यात आलेल्या नॉन क्रिमिलेअर (Non-Creamy layer Certificate) प्रमाणपत्राची (उत्पन्नाच्या प्रमाणपत्राची) वैधता पडताळणीसाठी प्राप्त झालेल्या प्रकरणांवर अंतिम निर्णय घेण्यासाठी कालावधी निश्चित करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र. सीबीसी-२०२०/प्र.क्र.१८/मावक
मंत्रालय, मुंबई-४०० ०३२
दिनांक : २३ फेब्रुवारी, २०२१
वाचा (१) शासन परिपत्रक, सामाजिक न्याय व विशेष सहाय्य विभाग, क्रमांक- सीबीसी-२०१२/ प्र.क्र. १८२/विजाभज-१, दि. २५ मार्च, २०१३ (२) शासन निर्णय, इतर मागास बहुजन कल्याण विभाग, क्रमांक- सीबीसी-२०२०/प्र.क्र.१८/मावक दि. ३१ जानेवारी, २०२० (३) शासन निर्णय, महसुल व वन विभाग, क्रमांक- संकीर्ण-१/२०१२/प्र.क्र.१८/ई-१, दि.४/१/२०२१
प्रस्तावना : उपरोक्त संदर्भाधिन क्रमांक (१) येथील दिनांक २५ मार्च, २०१३ च्या शासन परिपत्रकान्वये मागासवर्गीयांना नॉन क्रिमिलेअर प्रमाणपत्र देण्याबाबत अटी व शर्ती विहित करण्यात आल्या आहेत. तसेच, संदर्भाधिन क्रमांक (३ ) येथील दिनांक ४ जानेवारी, २०२१ च्या शासन निर्णयान्वये नॉन क्रिमिलेअर प्रमाणपत्रासाठी आवश्यक असणाऱ्या उत्पन्नाच्या प्रमाणपत्राचा नमूना आणि कार्यपध्दती विहित करण्यात आलेली आहे.
२. महाराष्ट्र राज्यातील इतर मागास प्रवर्ग, विमुक्त जाती, भटक्या जमाती, विशेष मागास प्रवर्ग तसेच खुल्या प्रवर्गातील महिला, आर्थिकदृष्टया दुर्बल घटक, सामाजिक व शैक्षणिकदृष्टया मागास प्रवर्ग (SEBC) इ. यांना सक्षम प्राधिकाऱ्यामार्फत देण्यात आलेल्या नॉन क्रिमिलेअर ( Non-Creamy layer Certificate) प्रमाणपत्राची (उत्पन्नाच्या प्रमाणपत्राची) वैधता पडताळणीसाठी संदर्भाधिन क्रमांक (२) येथील शासन निर्णयान्वये प्रादेशिक महसुली विभाग स्तरावर -विभागीय आयुक्त यांच्या अध्यक्षतेखाली समिती गठीत करण्यात आली असुन विभागीय आयुक्त स्तरावरील समितीला सहाय्य करण्यासाठी जिल्हाधिकारी यांच्या अध्यक्षतेखाली समिती गठीत करण्यात आली आहे.
३. सदर शासन निर्णयातील परिच्छेद क्र. ४ मध्ये विभागीय आयुक्त यांचे स्तरावरील समितीच्या कामकाजाची सर्वसाधारण कार्यपध्दती नमूद करण्यात आली आहे. त्याप्रमाणे, जिल्हास्तरीय समितीला त्यांचेकडे प्राप्त झालेल्या प्रकरणांची पडताळणी करुन वस्तुस्थितीनिहाय अहवाल स्वयंस्पष्ट अभिप्रायासह ३० दिवसांच्या आत विभागीय आयुक्तांकडे सादर करावयाचा आहे. तसेच विभागीय आयुक्त यांनी ज्या प्रकरणांना ३० दिवसांचा कालावधी पुर्ण होत आहे अशा प्रकरणांची पडताळणी करण्यासाठी प्रत्येक महिन्याच्या ०५ व २५ तारखेस विभागीय स्तरीय समितीची बैठक आयोजित करुन प्रलंबित प्रकरणाचा निपटारा करण्याचे नमूद आहे. तथापि, सदर शासन निर्णयामध्ये विभागीय आयुक्त यांचे स्तरावरील समितीने त्यांचेकडे प्राप्त प्रकरणांची पडताळणी किती कालावधीत पुर्ण करावी याबाबतचा निश्चित कालावधी नमूद नसल्याने विभागीय आयुक्त यांचे स्तरावरील समितीकडे प्राप्त झालेल्या प्रकरणांचा निपटारा करण्यासाठी कालावधी निश्चित करण्याची बाब शासनाच्या विचाराधिन होती.
शासन निर्णय : संदर्भाधिन क्रमांक २ येथील दिनांक ३१ जानेवारी, २०२० च्या शासन निर्णयान्वये प्रादेशिक महसुली विभाग स्तरावर -विभागीय आयुक्त यांच्या अध्यक्षतेखाली गठीत करण्यात आलेल्या समितीने, महाराष्ट्र राज्यातील इतर मागास प्रवर्ग, विमुक्त जाती, भटक्या जमाती, विशेष मागास प्रवर्ग तसेच खुल्या प्रवर्गातील महिला,
# Page 2
शासन निर्णय क्रमांकः सीबीसी-२०२०/प्र.क्र.१८/मावक
आर्थिकदृष्टया दुर्बल घटक, सामाजिक व शैक्षणिकदृष्टया मागास प्रवर्ग (SEBC) इ. यांना सक्षम प्राधिकाऱ्यामार्फत देण्यात आलेल्या नॉन क्रिमिलेअर (Non-Creamy layer Certificate) प्रमाणपत्राची (उत्पन्नाच्या प्रमाणपत्राची) वैधता पडताळणीसाठी त्यांचेकडे प्राप्त झालेल्या प्रकरणी किमान ३ महिन्यांच्या आत किंवा जास्तीत जास्त ६ महिन्यांच्या आत अंतिम निर्णय घेऊन संबंधित कार्यालयाकडे पाठवावा.