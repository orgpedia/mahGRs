# Page 1
अनुसूचित जाती व नवबौध्द मुला-मुलींसाठी सुरू करण्यात आलेल्या शासकीय निवासी शाळेच्या ठिकाणात बदल करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०१८/प्र.क.३२६/शिक्षण-२
मंत्रालय विस्तार, मुंबई-४०० ०३२
दिनांक:- २९ जुलै, २०२१
वाचा:-१. शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्रमांक अजाशा-२००५/प्र.क्र.४३२/मावक-४, दिनांक १ जून, २००६
२. शासन निर्णय, सामाजिक न्याय व विशेष सहाय्य विभाग क्र. बीसीएच-२००६/ प्र.क्र.३९५/मावक-४, दिनांक ४ जून, २००७.
३. शासन शुध्दीपत्रक, सामाजिक न्याय व विशेष सहाय्य विभाग क्र. बीसीएच-२००६/ प्र.क्र.३९५/मावक-४, दिनांक २५ एप्रिल, २००८.
४. आयुक्त, समाजकल्याण आयुक्तालय, पुणे यांचे पत्र क्र. सकआ/ शिक्षण/ बांधकामे/शानिशाकोंढा, ता. पवनी, जि. भंडारा/शुध्दी. निर्ग./का-५/२०१८-१९/२८९२, दिनांक ६ ऑगस्ट, २०१८.
५. आयुक्त, समाजकल्याण आयुक्तालय, पुणे यांचे पत्र क्र.सआसकभ/निवासी शाळा/ जागा बदल / २०१९-२०/१५४६, दिनांक ४ सप्टेंबर, २०२०.
शासन निर्णय:
संदर्भीय शासन निर्णय दिनांक १ जून,२००६ अन्वये अनुसूचित जाती व नवबौध्द मुला मुलींसाठी प्रत्येक तालुक्यात एक अशा एकूण ३५३ शासकीय निवासी शाळा सुरू करण्यास मान्यता देण्यात आलेली आहे. तसेच, संदर्भीय शासन निर्णय दिनांक ४ जून, २००७ अन्वये पहिल्या टप्प्यात १०० शासकीय निवासी शाळांची ठिकाणे निश्चित करण्यास मान्यता देण्यात आलेली आहे. तथापि, पवनी, जि.भंडारा येथे निवासी शाळेसाठी जागा उपलब्ध झाली नसल्याने शासन शुध्दीपत्रक दिनांक २५ एप्रिल, २००८ अन्वये सदर निवासी शाळचे ठिकाण मौजे केसरवाडा, ता. लाखणी, जि. भंडारा असे करण्यात आले . परंतु, त्यानंतर मौजे केसरवाडा, ता.लाखणी, जि. भंडारा येथे देखील शासकीय निवासी शाळेसाठी जागा उपलब्ध झाली नसल्याने त्या ठिकाणी शाळा सुरू करता आली नाही. त्यानंतर मौजे कोंढा (कोसरा), ता. पवनी, जि. भंडारा येथे शासकीय निवासी शाळेसाठी जागा उपलब्ध झाली असल्याने या शाळेच्या ठिकाणात पुढीलप्रमाणे बदल करण्यात येत आहे:
---------------------------------------------------------------------------------------------------------------------------------------------------------------------------------------------------------
| अ.क्र. | शासकीय निवासी शाळेचे यापूर्वीचे मंजूर असलेले ठिकाण (शासन शुध्दीपत्रक दिनांक २५ एप्रिल, २००८ नुसार ) | शासकीय निवासी शाळेचे नवीन ठिकाण |
| १. | अनुसूचित जाती व नवबौध्द मुला-मुलींची शासकीय निवासी शाळा मौजे केसरवाडा (वाघ), ता.लाखणी, जि. भंडारा. | अनुसूचित जाती व नवबौध्द मुला-मुलींची शासकीय निवासी शाळा मौजे कोंढा (कोसरा), ता. पवनी, जि. भंडारा. |
---------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: बीसीएच-२०१८/प्र.क.३२६/शिक्षण-२