# Page 1
अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करणे या योजनेकरीता सन २०२१-२२ या वर्षात अर्थसंकल्पित करण्यात आलेला निधी खर्च करण्यासाठी मान्यता देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन ज्ञापन, क्रमांक: एसटीएस-२०२१/प्र.क्र. १२३ / अजाक
मंत्रालय विस्तार, मुंबई - ४०० ०३२.
दिनांक: ०८ मार्च, २०२२.
ज्ञापन : आयुक्त, समाज कल्याण, महाराष्ट्र राज्य, पुणे यांना कळविण्यात येत आहे की, अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करणे या योजनेकरीता सन २०२१-२२या वर्षातील अर्थसंकल्पिय निधीपैकी अर्थसंकल्पित अंदाज, वितरण व संनियंत्रण प्रणालीवर (BEAMS / बीम्स) उपलब्ध झालेला निधी खर्च करण्यासाठी याद्वारे मान्यता देण्यात येत आहे, याबाबतचे विवरण खालीलप्रमाणे आहे: (रुपये हजारात)
-------------------------------------------------------------------------------------------------------------------------------------------------------------------------------------------------------------
| अ. क्र. | अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करण्याची योजना | अर्थसंकल्पित निधी रुपये | खर्च करण्यासाठी मान्यता देण्यात येत असलेला निधी रुपये |
| १ | २ | ३ | ४ |
| १. | २२२५, ३१, सहाय्यक अनुदाने (वेतनेत्तर) २२२५ डी ३३१ | ५,००,००० (अक्षरी रुपये पन्नास कोटी फक्त) | १,००,००० (अक्षरी रुपये दहा कोटी फक्त) |
-------------------------------------------------------------------------------------------------------------------------------------------------------------------------------------------------------------
२. नियंत्रण अधिकारी यांनी उपरोक्त विवरणातील रकाना ४मधील निधी (रुपये १०.०० कोटी) प्रस्तुत योजनेकरीता खर्च करावा. सदर निधी खर्च झाल्यावर त्याबाबतचे विवरण व उपयोगिता प्रमाणपत्र न चूकता शासनास सादर करण्यात यावे.
३. प्रस्तुत योजनेवर होणारा खर्च खालील लेखाशीर्षाखाली खर्ची टाकून सन २०२१-२२या वर्षात अर्थसंकल्पित करण्यात आलेल्या निधीतून भागविण्यात यावा: मागणी क्रमांक एन-३
मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण
०१, अनुसूचित जातींचे कल्याण
(०४) अवजारे व यंत्रसामुग्रीकरीता अर्थसहाय्य पुरविणे
(०४) (०१) बचत गटांना मिनी ट्रॅक्टर घेण्यासाठी अर्थसहाय्य (कार्यक्रम)
३१, सहाय्यक अनुदाने (वेतनेत्तर)
२२२५ डी ३३१
# Page 2
शासन निर्णय क्रमांकः एसटीएस-२०२१/प्र.क्र. १२३/अजाक
४. सदर निधी कोषागारातून आहरित करण्यापूर्वी शासन निर्णय, वित्त विभाग, दिनांक २४ जून व १४ ऑक्टोबर, २०२१मधील नमूद सूचनांची तसेच, त्यासोबतच्या परिशिष्टातील नमूद केलेल्या तपासणी सूचीप्रमाणे सर्व बाबींची प्रतिपूर्ती होईल, याची दक्षता घेण्यात यावी.
५. सदर निधी खर्च करताना राज्य शासनाची कार्यनियमावली, वित्तीय नियमावली, अर्थसंकल्पीय नियम पुस्तिकेतील तरतुदी व वेळोवळी निर्गमित करण्यात आलेल्या शासन निर्णय/ परिपत्रक यातील सर्व अटी व शर्तींचे पालन होईल, याचीही दक्षता घेण्यात यावी. सदर निधी खर्च करताना कोणतीही वित्तीय अनियमितता होणार नाही, याची दक्षता घेण्याची जबाबदारी आयुक्त, समाज कल्याण, महाराष्ट्र राज्य, पुणे यांची राहिल.
६. सदर ज्ञापन हे वित्त विभागाच्या अनौपचारीक संदर्भ क्रमांक: ७१२ / व्यय - १४, दिनांक १३ ऑगस्ट, २०२१ अन्वये मिळालेल्या सहमतीस अनुसरुन निर्गमित करण्यात येत आहे.
# Page 3