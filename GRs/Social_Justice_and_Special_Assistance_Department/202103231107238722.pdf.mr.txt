# Page 1
महाराष्ट्र राज्य अनुसूचित जाती जमाती आयोग, मुंबई करिताची रक्कम पुनर्वितरीत करण्याबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: सीबीसी/२०२०/प्र.क्र.१७१/मावक
मंत्रालय विस्तार भवन, मुंबई -४०००३२.
दिनांक :- २२ मार्च, २०२१.
वाचा :- १) शासन परिपत्रक, वित्त विभाग, क्रमांक:- अर्थसं-२०२०/प्र.क्र.६४/अर्थ-३, दि.१६ एप्रिल, २०२० २) शासन परिपत्रक, वित्त विभाग, क्रमांक:- पूरक-२०२०/प्र.क्र.१५२/अर्थ-३, दि. २२ डिसेंबर, २०२० ३) महाराष्ट्र राज्य अनुसूचित जाती जमाती आयोग, मुंबई यांचे पत्र क्र.मराअजाजआ/मुं/लेखा/ २०२१, दि. १२.०१.२०२१.
प्रस्तावना -:
महाराष्ट्र राज्य अनुसूचित जाती-जमाती आयोग, मुंबई करिता सन २०२०-२१ मध्ये लेखाशीर्ष २२२५-४०७१ अंतर्गत १६ - प्रकाशने या बाबीकरिता रु.१० लक्ष इतकी तरतूद उपलब्ध करुन देण्यात आली होती. तथापि, प्रस्तुत बाबीखाली आयोगामार्फत खर्च करण्यात येत नसल्याने सदर बाबी खालील तरतूद १७–संगणक खर्च या बाबीकरिता मंजूर करुन देण्याची मागणी आयोगाद्वारे करण्यात आलेली होती. तथापि, १७- संगणक खर्च या बाबीकरिता सन २०२०-२१ मध्ये निरंक इतकी तरतूद असल्याने १६-प्रकाशने या बाबीकरिताची तरतूद १७ - संगणक खर्च या बाबीकरिता उपलब्ध करुन देणे शक्य नसल्याने सन २०२० च्या हिवाळी अधिवेशनात प्रस्तुत लेखाशीर्षाखाली १७ - संगणक खर्च या बाबीकरिता रु.१०००/- इतकी तरतूद पूरक मागणीद्वारे उपलब्ध करुन घेण्यात आली आहे. आता १६ प्रकाशने या बाबीकरिता रु.१० लक्ष इतक्या मूळ तरतूदीऐवजी सुधारित अंदाजामध्ये रु.२.५० लाख इतकी तरतूद मंजूर केलेली आहे. त्यानुसार प्रस्तुत लेखाशीर्ष २२२५-४०७१ अंतर्गत १६-प्रकाशने या बाबीकरिता सुधारित अंदाजामध्ये मंजूर रु.२.५० लाख इतकी तरतूद पुनर्वितरणाद्वारे १७- संगणक खर्च या बाबीखाली उपलब्ध करुन देण्याची बाब शासनाच्या विचाराधीन होती.
शासन निर्णय :
महाराष्ट्र राज्य अनुसूचित जाती जमाती आयोगाकरीताच्या मागणी क्रमांक एन-३, लेखाशीर्ष २२२५- अनुसूचित जाती जमाती व इतर मागासवर्ग यांचे कल्याण, ०१-अनुसूचित जातीचे / जमातीचे कल्याण, ८००-इतर खर्च, (०१) (०३) महाराष्ट्र राज्य अनुसूचित जाती जमाती आयोग २२२५४०७१ अंतर्गत १६-प्रकाशने या बाबीकरिता सन २०२०-२१ मध्ये सुधारित अंदाजाद्वारे मंजूर रु.२.५० लाख इतकी तरतूद पुनर्वितरणाद्वारे १७-संगणक खर्च या बाबीखाली उपलब्ध करुन देण्यास शासन मान्यता देण्यात येत आहे.
# Page 2
शासन निर्णय क्रमांकः सीबीसी/२०२०/प्र.क्र.१७१/मावक
२. उपरोक्त प्रमाणे उपलब्ध करुन देण्यात आलेली तरतूद सन २०२०-२१ या आर्थिक वर्षात खर्च करण्याची महाराष्ट्र राज्य अनुसूचित जाती जमाती आयोगाद्वारे दक्षता घेण्यात यावी.
३. प्रस्तुत शासन निर्णय वित्त विभागाच्या अनौपचारिक संदर्भ क्रमांक २४८/ व्यय-१४, दि.१८.०३.२०२१ अन्वये दिलेल्या मान्यतेनुसार निर्गमित करण्यात येत आहे.