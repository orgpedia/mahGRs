# Page 1
अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करणे या योजनेकरीता सन २०२१-२२ या वर्षात अर्थसंकल्पित करण्यात आलेला निधी खर्च करण्यासाठी मान्यता देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन ज्ञापन क्रमांक: संकीर्ण-२०२२/प्र.क्र.२४५/अजाक
मंत्रालय विस्तार, मुंबई - ४०० ०३२.
दिनांक: १ नोंव्हेबर, २०२२.
ज्ञापन : आयुक्त, समाज कल्याण, महाराष्ट्र राज्य, पुणे यांना कळविण्यात येत आहे की, अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करणे या योजनेकरीता सन २०२१-२२ या वर्षातील अर्थसंकल्पित निधीपैकी अर्थसंकल्पित अंदाज, वितरण व संनियंत्रण प्रणालीवर (बीम्स) वितरीत करण्यात आलेला ३५% निधी खर्च करण्यासाठी याद्वारे मान्यता देण्यात येत आहे, याबाबतचे विवरण खालीलप्रमाणे आहे: (रुपये हजारात)
------------------------------------------------------------------------------------------------------------------------------------------------------------------------------------------------------------
| अ.क्र. | अनुसूचित जाती व नवबौध्द घटकांच्या स्वयंसहाय्यता बचत गटांना मिनी ट्रॅक्टर व त्याची उपसाधने यांचा पुरवठा करण्याची योजना | अर्थसंकल्पित निधी रुपये | खर्च करण्यासाठी मान्यता देण्यात येत असलेला निधी रुपये |
| १ |  | ३ | ४ |
| १. | २२२५, ३१, सहाय्यक अनुदाने (वेतनेत्तर) २२२५ डी ३३१ | ५,००,००० (अक्षरी रुपये पन्नास कोटी फक्त) | १,७५,००० (अक्षरी रुपये सतरा कोटी पन्नास लक्ष फक्त) |
------------------------------------------------------------------------------------------------------------------------------------------------------------------------------------------------------------
२. सदर निधी खर्च करण्यासाठी आयुक्त, समाज कल्याण, महाराष्ट्र राज्य, पुणे यांना नियंत्रण अधिकारी व संबंधित जिल्ह्याचे सहाय्यक आयुक्त, समाज कल्याण यांना आहरण व संवितरण अधिकारी म्हणून घोषित करण्यात येत आहे.
३. नियंत्रण अधिकारी यांनी उपरोक्त विवरणातील रकाना ४मधील निधी (रुपये१७.५० कोटी) प्रस्तुत योजनेकरीता खर्च करावा. सदर निधी खर्च झाल्यावर त्याबाबतचे विवरण व उपयोगिता प्रमाणपत्र न चूकता शासनास सादर करण्यात यावे.
# Page 2
शासन ज्ञापन क्रमांक: संकीर्ण-२०२२/प्र.क्र.२४५/अजाक
४. प्रस्तुत योजनेवर होणारा खर्च खालील लेखाशीर्षाखाली खर्ची टाकून सन २०२२-२३ या वर्षात अर्थसंकल्पित करण्यात आलेल्या निधीतून भागविण्यात यावा:
मागणी क्रमांक एन-३ मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण
०१, अनुसूचित जातींचे कल्याण (०४) अवजारे व यंत्रसामुग्रीकरीता अर्थसहाय्य पुरविणे (०४) (०१) बचत गटांना मिनी ट्रॅक्टर घेण्यासाठी अर्थसहाय्य (कार्यक्रम) ३१, सहाय्यक अनुदाने (वेतनेत्तर) २२२५ डी ३३१
५. उपरोक्त योजनेंतर्गत मागील वर्षातील खर्चाची उपयोगिता प्रमाणपत्रे नियंत्रक अधिकारी यांना तपासण्याच्या अधीन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच, वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी आयुक्त, समाज कल्याण, महाराष्ट्र राज्य, पुणे यांची राहिल.
६. सदर ज्ञापन वित्त विभाग, शासन निर्णय क्रमांक : अर्थसं - २०२२ / प्र.क्र. ४३ / अर्थ - ३, दिनांक ०४ एप्रिल, २०२२ अन्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3