# Page 1
विमुक्त जाती, भटक्या जमाती, इतर मागासप्रवर्ग आणि विशेष मागास प्रवर्गातील उन्नत आणि प्रगत व्यक्ती/गट(क्रिमिलेअर) वगळून इतर व्यक्तींना उन्नत आणि प्रगत व्यक्ती / गटामध्ये मोडत नसल्याबाबतचे प्रमाणपत्र (Non-Creamy Layer Certificate ) देण्याचे अमान्य केल्यास / अर्ज फेटाळल्यास व्दितीय अपिल/पुन:रिक्षण अर्ज दाखल करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रं. सीबीसी-२०२०/प्र.क्र.४९/मावक
मंत्रालय विस्तार, मुंबई - ४०० ०३२.
दिनांक: १६ मार्च, २०२०.
वाचा :-सामाजिक न्याय व विशेष सहाय्य विभाग शासन परिपत्रक क्रं. सीबीसी-२०१२/प्र.क्र.१८२ / विजभज - १, दि. २५/३/२०१३.
प्रस्तावना : विमुक्त जाती, भटक्या जमाती, इतर मागासप्रवर्ग आणि विशेष मागास प्रवर्गातील उन्नत आणि प्रगत व्यक्ती/गट(क्रिमिलेअर) वगळून आरक्षणाचे फायदे देण्यासाठी त्या प्रवर्गातील उन्नत आणि प्रगत व्यक्ती/गट(क्रिमिलेअर) वगळण्याबाबतचे सुस्पष्ट आणि सर्व समावेशक असे अद्ययावत आदेश संदर्भाधिन शासन परिपत्रकान्वये देण्यात आले आहे. सदर परिपत्रकातील परिच्छेद क्र.४ येथे उप विभागीय अधिकारी (महसूल) यांनी उन्नत व प्रगत व्यक्ति / गट वगळून इतर व्यक्तिंना उन्नत व प्रगत व्यक्ति/गटामध्ये मोडत नसल्याबाबतचे प्रमाणपत्र (Non-Creamy Layer Certificate ) देण्याचे अमान्य केल्यास/ अर्ज फेटाळल्यास अर्जदारास त्या निर्णयाविरुध्द संबधित जिल्हाधिकारी यांचेकडे ३० दिवसांच्या मुदतीत अपिल दाखल करता येईल अशी तरतुद करण्यात आली आहे. तथापि, जिल्हाधिकारी यांच्या निर्णयानंतरही अर्जदाराचे समाधान न झाल्यास व्दितीय अपिल/ पुन: रिक्षण अर्ज दाखल करण्याची तरतुद नसल्याने अर्जदार जिल्हाधिकारी यांच्या निर्णयानंतर मा. उच्च न्यायालयात याचिका दाखल करीत आहे. सदर बाब विचारात घेऊन जिल्हाधिकारी यांच्या निर्णयानंतरही अर्जदाराचे समाधान न झाल्यास अर्जदारास जिल्हाधिकारी यांच्या निर्णयाविरुध्द व्दितीय अपिल/ पुन:रिक्षण अर्ज दाखल करण्याची संधी उपलब्ध करुन देण्याची बाब शासनाच्या विचाराधिन होती.
शासन निर्णय : शासन परिपत्रक क्रं. सीबीसी-२०१२/प्र.क्र.१८२/विजभज-१,दि.२५/३/२०१३ मध्ये उप विभागीय अधिकारी (महसूल) यांनी उन्नत व प्रगत व्यक्ति/ गट वगळून इतर व्यक्तिंना उन्नत व प्रगत व्यक्ति / गटामध्ये मोडत नसल्याबाबतचे प्रमाणपत्र (Non-Creamy Layer Certificate ) देण्याचे अमान्य केल्यास/ अर्ज फेटाळल्यास अर्जदारास त्या निर्णयाविरुध्द संबंधित जिल्हाधिकारी यांचेकडे ३० दिवसांच्या मुदतीत अपिल दाखल करता येईल अशी तरतुद करण्यात आली आहे. तथापि, जिल्हाधिकारी यांच्या निर्णयानंतरही अर्जदाराचे समाधान न झाल्यास अर्जदारास जिल्हाधिकारी यांच्या आदेशाविरुध्द संबधित विभागीय आयुक्त यांचेकडे ३० दिवसांच्या मुदतीत व्दितीय अपिल दाखल करता येईल. तसेच विभागीय आयुक्त यांचे आदेशाविरुध्द ३० दिवसात सचिव / प्रधान सचिव / अपर मुख्य सचिव, इतर मागास बहुजन कल्याण विभाग, मंत्रालय, मुंबई यांचेकडे पुन: रिक्षण अर्ज दाखल
# Page 2
शासन निर्णय क्रमांकः सीबीसी-२०२०/प्र.क्र.४९/मावक
करता येईल. सचिव/प्रधान सचिव / अपर मुख्य सचिव, इतर मागास बहुजन कल्याण विभाग, मंत्रालय, मुंबई यांच्या आदेशाविरुध्द मा. उच्च न्यायालय येथे याचिका दाखल करता येईल.