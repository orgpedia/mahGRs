# Page 1
अनुसूचित जाती व नवबौध्द घटकातील मुलामुलींना परदेशात विशेष अध्ययन करण्यासाठी राजर्षी शाहू महाराज शिष्यवृत्ती योजना सन २०२०-२१ अंमलबजावणी
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : पशियो-२०२०/प्र.क्र.६५/शिक्षण-१
हुतात्मा राजगुरु चौक, मादाम कामा मार्ग,
मंत्रालय विस्तार भवन, मुंबई ४०० ०३२
दिनांक : २४ सप्टेंबर, २०२०
वाचा : (१) शासन निर्णय, सामाजिक न्याय व विशेष सहाय्य विभाग क्र. इबीसी-२०१७/ प्र.क्र.२८८/शिक्षण-१, दिनांक २७.०६.२०१७ (२) शासन निर्णय, सामाजिक न्याय व विशेष सहाय्य विभाग क्र. इबीसी-२०१७/ प्र.क्र.२८८/शिक्षण-१, दिनांक ०१.०७.२०१७ (३) शासन निर्णय, सामाजिक न्याय व विशेष सहाय्य विभाग क्र. इबीसी-२०१६/ प्र.क्र.४२६/शिक्षण-१, दिनांक ३०.०६.२०१८ (४) आयुक्त, समाजकल्याण, पुणे यांचे पत्र क्र.सकआ / शिक्षण /परदेश शिष्यवृत्ती/जाहिरात/ २०२०-२१/१२६, दिनांक १६.०४.२०२० (५) शासन निर्णय, सामाजिक न्याय व विशेष सहाय्य विभाग क्र. पशियो-२०२०/ प्र.क्र.६५/शिक्षण-१, दिनांक ५.०५.२०२० (६) शासन निर्णय, सामाजिक न्याय व विशेष सहाय्य विभाग क्र.पशियो-२०२०/ प्र.क्र.६५/ शिक्षण-१, दिनांक २१.०५.२०२० (७) शासन पत्र क्र.पशियो:२०२०/प्र.क्र.६५/शिक्षण-१, दि.१५.०७.२०२० व दि. ६.८.२०२०
प्रस्तावना :
अनुसूचित जातीच्या मुला-मुलींना परदेशात शिक्षणात संधी मिळावी व त्यांच्या गुणवत्तेला वाव मिळावा म्हणून विविध विषयांमध्ये परदेशातील नामांकित विद्यापीठांमध्ये प्रवेश मिळालेल्या अनुसूचित जातीच्या विद्यार्थ्यांना परदेश शिष्यवृत्ती मंजूर करण्याची योजना राबविण्यात येते. या योजनेची सुधारीत नियमावली संदर्भीय दिनांक २७.६.२०१७ च्या शासन निर्णयान्वये विहीत करण्यात आलेली आहे. तद्नंतर, परदेश शिष्यवृत्ती योजनेअंतर्गंत अनुसूचित जाती प्रवर्गातील वंचित घटकाला जास्तीत जास्त लाभ व्हावा, याकरीता दिनांक २७.०६.२०१७ च्या शासन निर्णयातील परिच्छेद (ड) उत्पन्न मंर्यादेतील अट क्र.२ " परदेशी शिष्यवृत्तीसाठी जागतिक क्रमवारीमध्ये पहिल्या १०० मध्ये (QS World Ranking Top १००) असणाऱ्या परदेशी विद्यापीठामध्ये तसेच लंडन स्कुल ऑफ इकॉनॉमिक्समध्ये प्रवेश घेणाऱ्या विद्यार्थ्यांसाठी उत्पन्नाची मर्यादा लागू राहणार नाही" ही अट वगळून, सन २०२०-२१ पासुन, परदेशी शिष्यवृत्तीसाठी जागतीक क्रमवारी (QS World Ranking) १ ते ३०० मधील परदेशातील विद्यापिठांमध्ये प्रवेश घेणा-या अनुसूचित जाती प्रवर्गातील विद्यार्थ्यांच्या पालकांचे/ कुटुंबाचे व विद्यार्थी नोकरी करीत असल्यास त्याचे स्वत: चे उत्पन्न धरून, सर्व मार्गाने एकुण वार्षिक उत्पन्नाची मर्यादा रुपये ६.०० लाख इतकी विहीत करण्यात आली. तसेच, परदेश शिष्यवृत्ती योजनेअंतर्गत संदर्भीय दिनांक ०१.०७.२०१७ च्या शासन निर्णया सोबतच्या परिशिष्ठ-अ नुसार “पदव्युत्तर पदवी
# Page 2
शासन निर्णय क्रमांकः पशियो-२०२०/प्र.क्र.६५/शिक्षण-१
अभ्यासक्रमासाठी त्यास अभ्यासक्रमातील पदवी आवश्यक असण्याची अट” रद्द करण्याचा निर्णय दिनांक ५ मे,२०२० च्या शासन निर्णयान्वये घेण्यात आला.
परंतु, विविध लाभार्थी घटकांकडून मतमतांतरे प्राप्त होवू लागल्याने व सर्व लाभार्थी घटकांसोबत व्यापक चर्चा करुन निर्णय घेणे आवश्यक असल्याने, दिनांक ५ मे,२०२० च्या शासन निर्णयास दिनांक २१ मे,२०२० च्या शासन निर्णयाअन्वये स्थगिती देण्यात आली. तद्नंतर, कोविड १९ प्रादुर्भावाच्या पार्श्वभूमीवर सर्व समाजघटकांशी चर्चा करुन निर्णय घेण्यास अवधी लागणार असल्याने, सन २०१९-२० मध्ये ज्या स्वरुपात परदेश शिष्यवृत्ती योजना राबविण्यात आली त्याच स्वरुपात सन २०२०-२१ करीता परदेश शिष्यवृत्ती योजना राबविण्याचे व त्याअनुषंगाने योजनेची जाहिरात प्रसिध्द करण्याचे निर्देश शासन स्तरावरुन देण्यात आले. त्याअनुषंगाने आयुक्त, समाजकल्याण, पुणे यांनी या प्रकरणी केलेल्या कार्यवाहीस मान्यता देण्याची बाब शासनाच्या विचाराधीन होती.
शासन निर्णय :
२. सन २०१९-२० मध्ये, ज्या स्वरुपात अनुसूचित जाती व नवबौध्द प्रवर्गातील विद्यार्थ्यांकरीता परदेश शिष्यवृत्ती योजना राबविण्यात आली, त्याच स्वरुपात सन २०२०-२१ करीता अनुसूचित जाती व नवबौध्द प्रवर्गातील विद्यार्थ्यांकरीता परदेश शिष्यवृत्ती योजना राबविण्यास मान्यता देण्यात येत आहे.
३. अनुसूचित जाती व नवबौध्द प्रवर्गातील विद्यार्थ्यांकरीता परदेश शिष्यवृत्ती योजनेअंतर्गंत, पदव्युत्तर पदवी अभ्यासक्रमासाठी त्याच अभ्यासक्रमातील पदवी आवश्यक असण्याची अट रद्द करण्यात येत आहे. त्यानुसार, एखाद्या शाखेतील विद्यार्थ्यास परदेशातील विद्यापीठाने, शासनाने अनुज्ञेय केलेल्या अन्य शाखेअंतर्गंत पदव्युत्तर पदवी अभ्यासक्रमासाठी प्रवेश दिला असल्यास, सदर प्रवेश योजनेअंतर्गंत लाभासाठी ग्राह्य धरण्यात यावा.
४. आयुक्त, समाजकल्याण, पुणे यांनी सदरहू योजनेअंतर्गंत शिष्यवृत्ती मंजूर करताना संदर्भीय दिनांक २७.०६.२०१७, दिनांक ०१.७.२०१७ व दिनांक ३०.०६.२०१८ च्या शासन निर्णयातील उर्वरीत अटी व शर्तीनुसार कार्यवाही करावी.
# Page 3