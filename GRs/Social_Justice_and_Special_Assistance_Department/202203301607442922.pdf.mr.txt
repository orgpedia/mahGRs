# Page 1
मागासवर्गीय सहकारी सूतगिरण्यांना दिर्घ मुदतीचे कर्ज वितरीत करण्याबाबत...
सन २०२१-२२ या आर्थिक वर्षात सूतगिरण्यांना कर्ज मंजूर करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः सुतगि-२०२२/प्र.क्र.६२/अजाक
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई - ४०० ०३२.
दिनांक : ३० मार्च, २०२२.
वाचा - १) शासन निर्णय, सामाजिक न्याय, सांस्कृतिक कार्य क्रीडा व विशेष सहाय्य विभाग क्रमांक - एमपीसी- १०९९/प्र.क्र. २४४/ विघयो-२ दिनांक ३०.०३.२००० २) शासन निर्णय, सामाजिक न्याय, सांस्कृतिक कार्य क्रीडा व विशेष सहाय्य विभाग क्रमांक - सुतगि- २००३/५५५/प्र.क्र. ३३/ विघयो-२ दिनांक ०२.०७.२००४ ३) शासन निर्णय, सहकार, पणन व वस्त्रोद्योग विभाग क्रमांक सूतगि ३३१६/प्र.क्र. २९/ टेक्स- १ (अ), दिनांक २७.०२.२०१७ ४) शासन निर्णय, सहकार, पणन व वस्त्रोद्योग विभाग क्रमांक प्रकल्प १२१७/प्र.क्र. २४/ टेक्स-१ (अ), दिनांक ०४.०९.२०१७ ५) शासन निर्णय, सहकार, पणन व वस्त्रोद्योग विभाग क्रमांक - शाभाभां - १११७/प्र.क्र. ८९/ टेक्स-१ (अ), दिनांक २३.०३.२०१८ ६) शासन निर्णय, सहकार, पणन व वस्त्रोद्योग विभाग क्रमांक - शाभाभां - १११७/प्र.क्र. ८९/ टेक्स-१ (अ), दिनांक ३१.०३.२०२१ ७) शासन निर्णय, सहकार, पणन व वस्त्रोद्योग विभाग क्रमांक - शाभाभां - १११७/प्र.क्र. ८९/ टेक्स- १ (अ), दिनांक १९.०१.२०२२ ८) आयुक्त, समाजकल्याण, महाराष्ट्र राज्य, पुणे यांचे पत्र क्र.सकआ/ अजाउयो-१/ का-१४/ रामदास आठवले/२०२१-२२/१९१, दि. १७.०३.२०२२.
प्रस्तावना महाराष्ट्र राज्यात १२ व्या पंचवार्षिक योजना काळात स्थापन झालेल्या व शासनाच्या सहकार व वस्त्रोद्योग विभागाने पुरस्कृत केलेल्या सहकार क्षेत्रातील मागासवर्गीय (अनुसूचित जाती) सूतगिरण्यांना तदर्थ पध्दतीने दिर्घ मुदतीचे कर्ज मंजूर करण्यात येते. यासाठी शासनाने संदर्भाधीन दिनांक ३० मार्च, २००० व दिनांक २.७.२००४ च्या शासन निर्णयान्वये सुधारित अटी व शर्ती निश्चित केलेल्या आहेत.
याशिवाय सूतगिरणीतील ७०% सभासद हे अनुसूचित जातीतील असणे आवश्यक आहे. अनुसूचित जातीच्या सहकारी सूतगिरण्यांना दीर्घ मुदतीचे कर्ज या योजनेकरीता सन २०२१- २२ या आर्थिक वर्षासाठी रुपये १५६९.९८ लक्ष एवढी तरतूद पुनर्विनियोजनाद्वारे करण्यात आली आहे.
अनुसूचित जातीच्या सहकारी सूतगिरण्यांना वित्तीय सहाय्य या योजनेअंतर्गत रामदास आठवले मागासवर्गीय कापूस उत्पादक सहकारी सूतगिरणी मर्या., दिग्रस, जि. यवतमाळ या सूतगिरणीची प्रकल्प किंमत रु.६१७४.२४ लक्ष इतकी आहे. सदर सुतगिरणी ही मागासवर्गीय प्रवर्गातील असल्याने सामाजिक न्याय विभागाच्या योजनेनुसार एकूण प्रकल्प किंमतीच्या ५:४५:५० या अर्थसहाय्याच्या सुत्रानुसासर
# Page 2
शासन निर्णय क्रमांकः सुतगि-२०२२/ प्र.क्र.६२/अजाक
रु.३०८७.१२ लक्ष इतके दिर्घ मुदतीचे कर्ज अनुज्ञेय आहे. परंतु या विभागाच्या संदर्भ क्रमांक १ येथील शासन निर्णयानुसार स्वतःचे व शासकीय भागभांडवल जेवढे उभारले जाईल त्याच्या १:१ प्रमाणात दिर्घ मुदतीचे कर्ज मंजूर करण्यात येते. प्रस्तुत सुतगिरणीला सहकार व वस्त्रोद्योग विभागाने संदर्भ क्र. ५, ६ व ७ अन्वये एकुण रु. १३६०.३८ लक्ष भागभांडवल मंजुर केलेले आहे. त्या प्रमाणात सदर सुतगिरणीस रुपये १५६९.९८ लक्ष दिर्घ मुदतीचे कर्ज अनुज्ञेय आहे. त्यापैकी सदर योजने अंतर्गत वितरण व संनियंत्रण प्रणालीवर वितरीत करण्यात आलेला रुपये १५६९.९८ लक्ष इतका निधी रामदास आठवले मागासवर्गीय कापूस उत्पादक सहकारी सूतगिरणी मर्या., दिग्रस, जि. यवतमाळ या सुतगिरणीस दिर्घ मुदतीचे कर्ज मंजूर करण्याची बाब शासनाच्या विचाराधीन होती.
शासन निर्णय
रामदास आठवले मागासवर्गीय कापूस उत्पादक सहकारी सूतगिरणी मर्या., दिग्रस, जि. यवतमाळ या सूतगिरणीस रु. १५६९.९८ लक्ष एवढे दीर्घ मुदतीचे कर्ज मंजूर करण्यात येत आहे.
२. प्रस्तुत शासन निर्णयान्वये मंजूर करण्यात आलेली रक्कम अदा करण्यासाठी आयुक्त, समाजकल्याण आयुक्तालय, पुणे यांना नियंत्रण अधिकारी म्हणून घोषित करण्यात येत आहे. तसेच, देयकावर प्रती स्वाक्षरी करण्याचे अधिकारही त्यांना किंवा त्यांनी प्राधिकृत केलेल्या अधिकाऱ्यास देण्यात येत आहेत.
३. उपरोक्त निधी आहरीत केल्यानंतर आयुक्त, समाजकल्याण, पुणे यांनी त्यांचे अधिनस्त ठेवावा व संस्थेने अटींची पूर्तता केल्यानंतर निधी संस्थेस वितरीत करावा.
४. या बाबीवर होणारा खर्च खाली नमूद केलेल्या लेखाशिर्षाखाली खर्ची टाकून तो सन २०२१-२२ या आर्थिक वर्षाच्या मंजूर तरतुदीतुन भागविण्यात यावा.
मागणी क्रमांक एन-४ ६२२५-अनुसूचित जाती, अनुसूचित जमाती व इतर मागासवर्ग व अल्पसंख्यांक यांच्या कल्याणासाठी कर्जे ०१, अनुसूचित जातीचे कल्याण ८०० – इतर कर्जे, (०१) अनुसूचित जातींना कर्जे, (०१) (०१) अनुसूचित जातीच्या सहकारी सूतगिरण्यांना कर्जे (कार्यक्रम) (६२२५ ०२२ २), ५५ कर्जे व आगाऊ रकमा
५. संदर्भाधीन शासन निर्णयातील इतर अटी व शर्ती कायम राहतील. विहित अटी व शर्तीची पुर्तता झाल्यानंतरच निधी वितरीत करण्यात यावा.
६. संस्थेस यापूर्वी कर्जाची अदायगी झाली नाही, याची खातरजमा आयुक्त, समाजकल्याण, पुणे यांनी करावी.
७. सदर शासन निर्णय वित्त विभागाच्या सहमतीने व वित्त विभाग अनौपचारिक संदर्भ क्र. ३७२ / व्यय१४, दिनांक २४ मार्च, २०२२ अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सुतगि-२०२२/प्र.क्र.६२/अजाक