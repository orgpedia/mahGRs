# Page 1
सन २०२० - २१ या आर्थिक वर्षाकरीता ३६, सहायक अनुदाने (वेतन) साठी निधी वितरीत करण्यास मंजूरी.
छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : सारथी २०२०/प्र.क्र.८७/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- १ जुलै, २०२०.
संदर्भ :- १. शासन परिपत्रक, वित्त विभाग क्र. अर्थसं-२०२०/प्र.क्र.६४/अर्थ-३, दि. १६ एप्रिल, २०२०.
२. शासन परिपत्रक, वित्त विभाग क्र. अर्थसं-२०२०/प्र.क्र.६५/अर्थ-३, दि. ४ मे, २०२०.
शासन निर्णय
सन २०२०-२१ या आर्थिक वर्षाकरिता छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या संस्थेस ३६ सहायक अनुदाने (वेतन) साठी रु.१२.०० कोटी इतकी अर्थसंकल्पीय तरतूद करण्यात आली आहे. सदर तरतूदीमधून छत्रपती शाहू महाराज संशोधन, प्रशिक्षण व मानव विकास संस्था (सारथी), पुणे या संस्थेस मूळ अर्थसंकल्पीय तरतुदीच्या २५% च्या मर्यादेत रु.३.०० कोटी (रुपये तीन कोटी फक्त) इतके सहायक अनुदान (वेतन) खालील अटींच्या अधीन राहून वितरीत करण्यास शासन मान्यता देण्यात येत आहे.
१. योजनांतर्गत निधीतील खर्चासाठी शासनाने ठरविलेले निर्बंध काटेकोरपणे अंमलात आणावेत.
तसेच, ज्या योजनेसाठी निधी मंजूर करण्यात आला आहे, त्याच योजनेसाठी निधी खर्च करण्यात यावा.
२. व्यवस्थापनावरील खर्च मर्यादित ठेवण्याच्या दृष्टीने कामकाजात सुसूत्रता आणावी.
३. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
४. कार्यालयीन खर्चात काटकसर करावी.
५. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
६. उपरोक्त निधीचा खर्च करतांना संबंधित अधिका-यांनी सर्वसाधारण वित्तीय नियम, योजनेच्या अटी व शर्ती, CVC मार्गदर्शनक सूचना, CAG निरीक्षणे इ. अनुपालन करुन निधीचा विनियोग करावा.
७. संदर्भिय परिपत्रकातील प्रत्येक अटींची पूर्तता संस्थेकडून करण्यात यावी.
८. शासनाद्वारे देण्यात येणारे वेतन अनुदान लाभार्थ्यांच्या बँक अकाऊंटमध्ये ECS द्वारे प्रदान करणे बंधनकारक राहील, कोणत्याही परिस्थितीत वेतन अनुदानाची रक्कम एकत्रितरित्या व Offlineपध्दतीने वितरीत करण्यात येऊ नये.
# Page 2
शासन निर्णय क्रमांक: सारथी २०२०/प्र.क्र.८७/महामंडळे
२. वरील अनुदानाबाबत सह सचिव / उप सचिव (अर्थसंकल्प), इतर मागास बहुजन कल्याण विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम आहरित करण्यासाठी संशोधन अधिकारी, राज्य मागासवर्ग आयोग, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे. त्यांना सदर अनुदान म.को.नि.४४ मधील नमुन्यातील देयकान्वये संवितरीत करण्याचे अधिकार देण्यात येत आहेत.
३. या बाबीवरील खर्च मागणी क्र. झेडजी-३, २२२५- अनसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३, मागासवर्गाचे कल्याण, (०१) (०७) छत्रपती शाहू महाराज संशोधन, प्रशिक्षण व मानव विकास संस्था (सारथी) (कार्यक्रम) (२२२५ एफ ३४३) ३६, सहायक अनुदाने (वेतन) या लेखाशीर्षाखाली खर्ची टाकून सन २०२०-२१ या आर्थिक वर्षाच्या मंजूर तरतूदीतून भागविण्यात यावा.
४. हा शासन निर्णय, शासन परिपत्रक, वित्त विभाग क्र. अर्थस-२०२०/प्र.क्र.६४/अर्थ-३, दि. १६ एप्रिल, २०२० अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.