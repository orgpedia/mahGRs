# Page 1
दि.२६ जानेवारी, २०२० प्रजासत्ताक दिनानिमित्त सामाजिक न्याय व विशेष सहाय्य विभागाचा चित्ररथ सादरीकरणासाठी झालेल्या खर्चाच्या देयकास मंजूरी देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : प्रसिध्दी - २०२०/प्र.क्र.२८/अर्थसंकल्प
मंत्रालय, मुंबई ४०० ०३२,
दिनांक :- २५ नोव्हेंबर, २०२०
वाचा :-१) सामान्य प्रशासन विभागाचे पत्र क्र. सीईआर-२०१९/प्र.क्र.२१०/३०, दि.६.१२.२०१९ २) माहिती व जनसंपर्क महासंचालनालयाचे कार्यालयीन आदेश क्र. वृत्तचित्र-२०२० / चित्ररथ-सामाजिक न्याय/का.७/१५७२, दि.२३.०१.२०२०
प्रस्तावना : माहिती व जनसंपर्क महासंचालनालयाने दि.२३.०१.२०२० रोजीच्या कार्यादेशान्वये दि. २६ जानेवारी, २०२० रोजी होणाऱ्या प्रजासत्ताक दिनाच्या कार्यक्रमातील संचलनात सामाजिक न्याय व विशेष सहाय्य विभागाच्या योजनेवर आधारित साहित्यरत्न लोकशाहीर अण्णा भाऊ साठे यांचे जन्मशताब्दी वर्षाचे औचित्य साधून त्यांचे जीवनातील काही उल्लेखनिय क्षणांचे चित्रण चित्ररथाच्या माध्यमातून साकारणे, अण्णा भाऊ साठे यांच्या जीवनावर आधारीत घटनेशी संबंधित पोवाडा/ लोकगीताची रचना करणे व ध्वनीमुद्रण करणे तसेच चित्ररथासमोर सांस्कृतिक कलेद्वारे पोवाडा / लोकगीत यावर लोक कलाकारांचा सहभाग असलेल्या कलापथकाद्वारे चित्ररथ तयार करण्यास ई-निविदेद्वारे मे. क्रेऑन्स अॅडव्हर्टायझिंग प्रा.लि. अंधेरी (पूर्व), मुंबई या जाहिरातदार संस्थेस मान्यता देण्यात आली होती. त्यासाठी झालेल्या खर्चाच्या देयकास मान्यता देण्याची बाब शासनाच्या विचाराधीन होती.
शासन निर्णय : माहिती व जनसंपर्क महासंचालनालयाने दि.२३.०१.२०२० रोजीच्या कार्यादेशान्वये दि. २६ जानेवारी, २०२० रोजी झालेल्या प्रजासत्ताक दिनाच्या कार्यक्रमातील संचलनात सामाजिक न्याय व विशेष सहाय्य विभागाच्या योजनेवर आधारित चित्ररथ सादर करण्यास ई-निविदेद्वारे मे. क्रेऑन्स अॅडव्हर्टायझिंग प्रा.लि. अंधेरी (पूर्व), मुंबई या जाहिरातदार संस्थेस मान्यता देण्यात आली होती.
त्याअनुषंगाने जाहिरातदार संस्थेचे चित्ररथ सादर करुन त्याचे रु.३१,५०,०००/- इतक्या रक्कमेचे देयक सादर केलेले आहे. सदर देयकाची रु.३१,५०,०००/- (अक्षरी रुपये एकतीस लाख पन्नास हजार फक्त) इतकी रक्कम सदर संस्थेस अदा करण्यास याद्वारे मान्यता देण्यात येत आहे.
३. उपरोक्तप्रमाणे होणारा खर्च हा “मागणी क्र. एन-३, मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०१, अनुसूचित जातींचे कल्याण, ००१, संचालन व प्रशासन, (०३) नागरी हक्क अधिनियमाच्या अंमलबजावणीकरिता यंत्रणा, (०३) (०५)
# Page 2
शासन निर्णय क्रमांकः प्रसिध्दी-२०२०/प्र.क्र.२८/अर्थसंकल्प
अनुसूचित जाती व नवबौध्द घटकांसाठीच्या योजनांना समाजकल्याण संचालनार्माफत व्यापक प्रसिध्दी देणे (अ.जा.उ.यो.) (कार्यक्रम) (२२२५ ३७२५) २६, जाहिरात व प्रसिध्दी” या लेखाशिर्षाखाली सन २०२०-२१ या आर्थिक वर्षात उपलब्ध तरतूदीतून भागविण्यात यावा.
४. या खर्चासाठी श्री. अनिल अहिरे, अवर सचिव तथा आहरण व संवितरण अधिकारी, सामाजिक न्याय व विशेष सहाय्य विभाग यांना प्राधिकृत करण्यता येत आहे. तसेच श्री. दि. रा. डिंगळे, सह सचिव यांना नियंत्रक अधिकारी म्हणून घोषित करण्यात येत आहे.
५. सदर शासन निर्णय वित्त विभागाच्या अनौपचारीक संदर्भ क्र. ५८६/व्यय-१४, दि.१०.११.२०२० अन्वये दिलेल्या मान्यतेस अनुसरुन निर्गमित करण्यात येत आहे.