# Page 1
महात्मा ज्योतिबा फुले संशोधन व प्रशिक्षण संस्था (महाज्योती) या संस्थेमार्फत विविध योजना राबविणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक: महाज्यो-२०२०/प्र.क्र.१०३(भा-१) / महामंडळे
मादाम कामा मार्ग, हुतात्मा राजगुरु चौक,
मंत्रालय विस्तार भवन,मुंबई - ४०० ०३२.
दिनांक :- १६ ऑक्टोबर, २०२०.
संदर्भ :
१. शासन निर्णय क्र.संकिर्ण-२०१९/प्र.क्र.१११/मावक, दि.०८ ऑगस्ट, २०१९.
२. शासन ज्ञापन क्र. महाज्यो २०२०/प्र.क्र.१०३/महामंडळे, दि.२२ सप्टेंबर, २०२०
प्रस्तावना :
संदर्भाधीन क्र.१ येथील नमूद शासन निर्णयान्वये विमुक्त जाती भटक्या जमाती, इतर मागासवर्ग विशेष मागास प्रवर्ग व शासन/महाज्योती संस्था ठरविल त्याप्रमाणे इतर वचिंत आणि दुर्लक्षित घटक यांच्या सामाजिक, शैक्षणिक व आर्थिक विकासासाठी महात्मा ज्योतिबा फुले संशोधन व प्रशिक्षण संस्था (महाज्योती) या संस्थेची कंपनी कायदा, २०१३ च्या कलम ८ अंतर्गत नोंदणी करणेसाठी शासनाने मान्यता दिलेली आहे.
संदर्भाधीन क्र. २ येथील नमूद शासन ज्ञापनान्वये सदर महाज्योती या संस्थेस वेतनासाठी रु. १.०० कोटी व वेतनेतर खर्चासाठी रु.४.०० कोटी इतका निधी वितरीत करण्यात आला आहे. सदर शासन ज्ञापनामध्ये अनुक्रमांक ३ अन्वये शासनाची प्रशासकीय मान्यता असल्याशिवाय कोणत्याही योजनेसाठी/ प्रयोजनासाठी वेतनेतर अनुदानाचा निधी खर्च करता येणार नाही, असे नमूद केले होते. महाज्योती या संस्थेचे संचालक मंडळाच्या मान्यतेने निधी खर्च करण्याबाबतची तरतूद करण्याची बाब शासनाच्या विचाराधीन होती.
शासन निर्णय : महात्मा ज्योतिबा फुले संशोधन व प्रशिक्षण संस्था (महाज्योती), नागपूर या संस्थेमार्फत इतर मागास बहुजन कल्याण विभागातंर्गत अर्थसंकल्पात मंजूर असलेला निधी / तरतूद विचारात घेऊन संचालक मंडळाच्या मान्यतेने राबविण्याचे विविध प्रकल्प / योजना संस्थेस मंजूर केलेल्या निधीच्या मर्यादेतच खर्च करण्यात यावा. योजना / प्रकल्पास शासनाची मान्यता घेण्यात यावी. संबंधित योजनेस शासनाची मान्यता प्राप्त झाल्यानंतर संचालक मंडळाच्या मान्यतेने लाभार्थी निवड करुन योजनांची अंमलबजावणी करण्यात यावी. महाज्योती संस्थेस शासनाने अर्थसंकल्पात मंजूर केलेल्या निधीच्या मर्यादेतच योजना / प्रकल्प हाती
# Page 2
शासन निर्णय क्रमांकः महाज्यो-२०२०/प्र.क्र.१०३(भा-१) /महामंडळे
घेण्यात यावे. तसेच प्रत्यक्ष खर्च मंजूर निधीच्या मर्यादेत करावा. मंजूर निधी पेक्षा अतिरिक्त दायित्व निर्माण करु नये. योजना/ प्रकल्प सुरु करण्यापुर्वी शासनाची तत्वत: मान्यता घेण्यात यावी, तद्नंतर योजना / प्रकल्प अंमलबजावणीबाबत संचालक मंडळ सक्षम राहील. तसेच मंजूर योजना/ प्रकल्प यासाठी लागणारा निधी संचालक मंडळाच्या मान्यतेनेच खर्च करावा.
निधी खर्च करताना राज्य शासनाचे प्रचलित नियम / धोरण विचारात घेवूनच खर्च करावा. राज्य शासनाच्या धोरणाशी विसंगत कोणतेही निर्णय संचालक मंडळाने घेवू नये.