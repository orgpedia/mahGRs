# Page 1
राज्यातील अनुसूचित जातीच्या १०० विद्यार्थ्यांना देशातील नामांकित शैक्षणिक संस्थांमध्ये उच्च शिक्षण घेण्यासाठी राजर्षि शाहू महाराज गुणवत्ता शिष्यवृत्ती योजना सन २०१९-२० करीता विद्यार्थ्यांची निवड
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक : देशियो-२०१९/प्र.क्र.३२६/शिक्षण-१
मंत्रालय विस्तार भवन, मुंबई - ४०० ०३२.
दिनांक :- १४ आक्टोबर, २०२०.
वाचा:- १) शासन निर्णय, सामाजिक न्याय व विशेष सहाय्य विभाग, क्रमांक : इबीसी - २०१७/ प्र.क्र.४०२/शिक्षण-१, दिनांक ०८ नोव्हेंबर, २०१७ २) शासन शुध्दीपत्रक, सामाजिक न्याय व विशेष सहाय्य विभाग, क्रमांक : इबीसी २०१७/प्र.क्र.४०२/शिक्षण- १, दिनांक १९ मार्च, २०१७
३) शासन निर्णय क्रमांक : देशियो-२०१९/प्र.क्र.३२६/शिक्षण-१, दिनांक :- १८ फेब्रुवारी, २०२०.
४) आयुक्त, समाजकल्याण, पुणे यांचे पत्र क्र.सकआ/भासशि/देशांतर्गंत/इतिवृत्त/ २०१९-२०/का-४ड/३४५/,दि.२६.०२.२०२०
प्रस्तावना: अनुसूचित जातीच्या (नवबौध्दसहित) विद्यार्थ्यांना आवश्यक असणारे कौशल्य व ज्ञान उपलब्ध व्हावे व त्यांची विविध क्षेत्रात होणाऱ्या स्पर्धात्मक युगासाठी जडण-घडण व्हावी याकरीता देशातील नामांकित शैक्षणिक संस्थांमध्ये उच्च शिक्षण घेण्यासाठी राजर्षि शाहू महाराज गुणवत्ता शिष्यवृत्ती योजना शासन निर्णय सामाजिक न्याय, सांस्कृतिक कार्य, क्रीडा व विशेष सहाय्य विभाग क्रमांक इबीसी-२००३/प्र.क्र.३२३/ मावक-२, दिनांक ११ जून, २००३ अन्वये लागू करण्यात आली आहे. सदर योजनेच्या नियमावलीसंदर्भात यापुर्वीचे सर्व शासन निर्णय अधिक्रमित करुन योजनेची सुधारीत नियमावली संदर्भीय दिनांक ०८ नोव्हेंबर, २०१७ च्या शासन निर्णयान्वये लागू करण्यात आली आहे. सदर शासन निर्णयात नमुद आयुक्त, समाजकल्याण, पुणे यांच्या अध्यक्षतेखालील निवड समितीने, सन २०१९-२० करीता देशातील नामांकित शैक्षणिक संस्थांमध्ये प्रवेशित विद्यार्थ्यांसाठी निवड प्रक्रिया राबवुन त्याद्वारे प्राप्त झालेल्या अर्जांतुन उपरोक्त नमुद १८ फेब्रुवारी, २०२० च्या शासन निर्णयान्वये एकूण ६६ विद्यार्थ्यांना सदर शिष्यवृत्तीचा लाभ देण्यात आलेला आहे. आता आयुक्त, समाजकल्याण,पुणे यांनी सदर योजनेअंतर्गत उर्वरीत विद्यार्थ्यांची निवड करण्यासंबंधात नव्याने जाहीरात देवून विहीत कार्यपध्दती, अटी व शर्ती नुसार पात्र ठरलेल्या उर्वरीत ८ विद्यार्थ्यांना शिष्यवृत्ती मंजूर करण्याची बाब शासनाच्या विचाराधीन होती.
शासन निर्णय : अनुसूचित जातीच्या विद्यार्थ्यांना देशातील नामांकित शैक्षणिक संस्थांमध्ये उच्च शिक्षण घेण्यासाठी राजर्षि शाहू महाराज गुणवत्ता शिष्यवृत्तीसाठी शासन निर्णय, दिनांक ०८ नोव्हेंबर, २०१७ अन्वये गठीत करण्यात आलेल्या निवड समितीच्या दिनांक २१ जानेवारी,२०२० च्या बैठकीत निवड करण्यात आलेल्या विद्यार्थ्यांपैकी या शासन निर्णयासोबत जोडलेल्या प्रपत्र-अ-१ ते अ-२ व
# Page 2
शासन निर्णय क्रमांकः देशियो-२०१९/प्र.क्र.३२६/शिक्षण-१
प्रपत्र-ब-१ व ब-२, मधील एकूण ८ पात्र विद्यार्थ्यांना सन २०१९-२० करीता राजर्षि शाहू महाराज गुणवत्ता शिष्यवृत्ती मंजूर करण्यात येत आहे.
२. ज्या विद्यार्थ्याना शिष्यवृत्ती मंजुर करण्यात आली आहे, त्या विद्यार्थ्यांना त्या- त्या शैक्षणिक संस्थेने ठरवून दिलेले पुर्ण शिक्षण शुल्क व परिक्षा शुल्क समाजकल्याण आयुक्तालय, पुणे यांच्यामार्फत संस्थेला देण्यात येईल. विद्यार्थ्यांना शैक्षणिक संस्थेने वसतीगृह व भोजन शुल्क त्यांच्या आकारणीप्रमाणे पुर्ण खर्च देण्यात येईल. सदर खर्चाची रक्कम वर्षभरात एकदाच देण्यात येईल.
अभ्यासक्रमासाठी लागणारी पुस्तके, शैक्षणिक साहित्य त्याचप्रमाणे इतर शैक्षणिक खर्च यासाठी एकुण रुपये १०,०००/- प्रत्येक वर्षी देण्यात येतील. त्यांच्या अभ्यासक्रमाच्या खर्चासाठी सन २०१९ २०२० या वर्षाच्या शिक्षण शुल्क, परिक्षा शुल्क व वसतीगृह भाडे, निर्वाह भत्ता व इतर अनुज्ञेय खर्च याबाबत संबधित विद्यापीठाकडून/संस्थेकडून माहिती मागवून आणि विद्यार्थ्याच्या प्रगती व उपस्थितीबाबतचे प्रमाणपत्र प्राप्त करुन घेऊन संबधित महाविद्यालय/संस्थेस अदा करावी.
३. सोबतच्या प्रपत्र-अ-१ अ-२ व प्रपत्र-ब-१ व ब - २, मध्ये नमुद केलेल्या ज्या विद्यार्थ्यांना राजर्षी शाहू महाराज गुणवत्ता शिष्यवृत्ती मंजुर करण्यात आली आहे, त्या विद्यार्थ्यांपैकी ज्या विद्यार्थ्यांना भारत सरकार मॅट्रीकोत्तर परिक्षोत्तर शिष्यवृत्ती मिळाली असेल, ती रक्कम कमी करुन उरलेली अनुज्ञेय रक्कम विद्यार्थ्यांस अदा करण्यात यावी.
४. सदरहू विद्यार्थ्यांना शिष्यवृत्ती प्रदान करण्यासाठी आयुक्त, समाज कल्याण, महाराष्ट्र राज्य, पुणे यांना प्राधिकृत करण्यात येत आहे.
५. याबाबत होणारा खर्च हा "मागणी क्रमांक एन-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०१ - अनुसूचित जातीचे कल्याण, २७७ - शिक्षण, पंचवार्षिक योजनांतर्गत योजना, राज्य योजनांतर्गत योजना विघयो (०४)(२२) उच्च शिक्षणासाठी अनुसुचित जातीच्या विद्यार्थ्यांना राजर्षि शाहू महाराज शिष्यवृत्ती (२२२५३८२३), ३४ शिष्यवृत्त्या/विद्यावेतने” या लेखाशिर्षाखाली खर्ची घालून त्याखाली केलेल्या चालू आर्थिक वर्षाच्या तरतूदीमधून भागविण्यात यावा. त्याकरीता आयुक्त, समाजकल्याण, महाराष्ट्र राज्य, पुणे यांना “आहरण व संवितरण अधिकारी” म्हणून घोषित करण्यात येत आहे.
# Page 3
# Page 4
# Page 5