# Page 1
जिल्हा वार्षिक योजना (अनुसूचित जाती उपयोजना) सन २०२२-२३ अंतर्गत प्रशासकीय मान्यता दिलेल्या कामांना स्थगिती देऊन फेरआढावा घेण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्र. बीजीटी-२०२२/प्र.क्र.८८/अर्थसंकल्प (विघयो)
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक :- २१ जुलै, २०२२
परिपत्रक
सामाजिक न्याय व विशेष सहाय्य विभागामार्फत प्रतिवर्षी जिल्हा वार्षिक योजना (अनुसूचित जाती
उपयोजना) अंतर्गत जिल्हानिहाय नियतव्यय कळवून जिल्ह्यांच्या आराखड्याचे प्रारुप तयार करण्याच्या
सूचना जिल्हाधिकारी तथा सदस्य सचिव, जिल्हा नियोजन समिती यांना देण्यात येतात. जिल्हाधिकारी
आराखड्यांचे प्रारुप तयार करुन जिल्हा नियोजन समितीच्या मान्यतेसाठी सादर करतात. या
आराखड्यात कोणत्या जिल्हास्तरीय योजनांसाठी किती निधी ठेवावा याबाबत जिल्हा नियोजन समित्या
निर्णय घेत असतात.
२. सर्व जिल्ह्यांसाठी पालकमंत्री तथा अध्यक्ष, जिल्हा नियोजन समिती यांच्या नव्याने नियुक्त्या
नजिकच्या काळात होणे अपेक्षित असून जिल्हा नियोजन समितीच्या नवीन नामनिर्देशित व विशेष निमंत्रीत
सदस्यांसह जिल्हा नियोजन समित्यांचेही पुनर्गठन होणे अपेक्षित आहे. या पार्श्वभूमीवर महाराष्ट्र जिल्हा
नियोजन समिती (रचना व कामे) अधिनियम, १९९८ च्या कलम १२ मधील तरतूदीनुसार राज्य शासनास
प्राप्त अधिकारान्वये जिल्हा वार्षिक योजना (अनुसूचित जाती उपयोजना) सन २०२२-२३ अंतर्गत दि.१
एप्रिल, २०२२ पासून आजतागायत विविध योजनांतर्गत कामांना देण्यात आलेल्या प्रशासकीय मान्यतांना
स्थगिती देण्यात येत आहे. तसेच नवीन पालकमंत्री महोदयांच्या नियुक्त्या झाल्यानंतर सदर प्रशासकीय
मान्यता प्राप्त कामांची यादी पालकमंत्री महोदयांच्या पुनर्विलोकनार्थ सादर करुन ती कामे पुढे चालू
ठेवावीत किंवा कसे याबाबत नवनियुक्त पालकमंत्री महोदयांच्या सहमतीने निर्णय घेण्यात यावा.
# Page 2
शासन परिपत्रक क्रमांकः बीजीटी-२०२२/प्र.क्र.८८/अर्थसंकल्प (विघयो)