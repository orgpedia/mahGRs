# Page 1
कोव्हिड-१९ संबंधित कर्तव्य बजावत असताना कोरोना विषाणूंचा संसर्ग होऊन मृत्यु पावलेल्या कर्मचाऱ्यांच्या कुटुंबियांना विमा कवच / सानुग्रह सहाय्य मंजूर करण्याबाबत.
दिवंगत (श्री.) भानुदास श्रीधरराव कुलकर्णी, काळजीवाहक.
महाराष्ट्र शासन
सामाजिक न्याय व विशेष सहाय्य विभाग
शासन ज्ञापन क्रमांक : इडीडी-२०२२ / प्र. क्र. १८३ / दि. क. १
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०००३२.
दिनांक : १३ फेब्रुवारी, २०२३.
वाचा : १) शासन निर्णय, वित्त विभाग, क्रमांक: संकीर्ण-२०२० / प्र. क्र. ४ / व्यय-९, दिनांक २९ मे, २०२०, दिनांक १४ ऑक्टोबर, २०२० व दिनांक १४ मे, २०२१, २) जिल्हा समाज कल्याण अधिकारी, जिल्हा परिषद, नांदेड यांचे कार्यालयीन आदेश क्रमांक : जा. क्र. / जिपनां / सकवि / तालुकास्तरीय दिव्यांग सहायता कक्ष / २०१९-२०, १ एप्रिल, २०२०, ३) गट विकास अधिकारी, पंचायत समिती, देगलूर, जि. नांदेड यांचे प्रमाणपत्र क्रमांक : जा.क्र.पंसदे / आस्था-१ / ७८७ / २०२१, दिनांक २४ मे, २०२१, ४) श्रीमती सुषमा भानुदास कुलकर्णी यांचा मुख्य कार्यकारी अधिकारी, जिल्हा परिषद, नांदेड यांना लिहिलेला दिनांक २७ जानेवारी, २०२२ चा अर्ज, ५) जिल्हा समाज कल्याण अधिकारी, जिल्हा परिषद, नांदेड यांचे प्रादेशिक उपायुक्त, समाज कल्याण विभाग, लातूर यांना लिहिलेले पत्र क्रमांक : जा. क्र. जिपनां/ सकवि / वै.प्रति / २०२२ / १९९१, दिनांक ८ सप्टेंबर, २०२२, ६) प्रादेशिक उपायुक्त, समाज कल्याण विभाग, लातूर यांचे आयुक्त, दिव्यांग कल्याण, पुणे यांना लिहिलेले पत्र क्रमांक : जा. क्र. प्राऊसकविला / दिव्यांग / का.३ (४) / कोविड १९ / विमा कवच / २०२२-२३ / ४२०८, दिनांक १२ ऑक्टोबर, २०२२, ७) आयुक्त, दिव्यांग कल्याण, पुणे यांचे पत्र क्रमांक : जा. क्र. दिकआ / प्र.-४-मति / श्री. कुलकर्णी / नांदेड / २०२२-२३, दिनांक २० ऑक्टोबर, २०२२.
ज्ञापन :
नांदेड जिल्ह्यातील कोरोना विषाणूंच्या संकटावर मात करण्यासाठी लॉकडाऊनच्या कालावधीमध्ये दिव्यांगांना सोयी-सुविधा उपलब्ध करून देण्यासाठी जिल्हास्तरीय कोरोना दिव्यांग सहायता कक्षाची स्थापना करण्यात आली होती. तसेच जिल्हास्तरीय दिव्यांगांच्या प्राप्त तक्रारींचे जलद गतीने पाठपुरावा करून निवारण करण्यासाठी प्रत्येक तालुक्यातील पंचायत समितीमध्ये तालुकास्तरीय कोरोना दिव्यांग सहायता कक्ष जिल्हा समाज कल्याण अधिकारी, जिल्हा परिषद, नांदेड यांच्या दिनांक १ एप्रिल, २०२० च्या कार्यालयीन आदेशान्वये स्थापन करण्यात आला होती.
# Page 2
शासन ज्ञापन क्रमांकः इडीडी-2022 / प्र. क्र. 183 / दि. क. 1
त्याचप्रमाणे सदर आदेशान्वये, दिवंगत (श्री.) भानुदास श्रीधरराव कुलकर्णी, काळजीवाहक, संत ज्ञानेश्वर मतिमंद विद्यालय, हनेगाव, ता. देगलूर, जि. नांदेड यांची “देगलूर” या तालुक्यातील कोरोना दिव्यांग सहायता कक्षामध्ये नियुक्ती करण्यात आली होती. सदर कक्षामध्ये कोव्हिड - १९ संबंधित कर्तव्य बजावत असताना (श्री. ) भानुदास श्रीधरराव कुलकर्णी यांचा दिनांक २४ एप्रिल, २०२१ रोजी कोव्हिड-१९ च्या संसर्गाने दुर्दैवी मृत्यु झाला.
२. वित्त विभागाच्या दिनांक १४ मे, २०२१ च्या शासन निर्णयान्वये, कोव्हिड- १९ संबंधित कर्तव्य बजावताना कोव्हिडमुळे मृत्यु होणाऱ्या कर्मचाऱ्यांना रुपये ५०.०० लक्ष सानुग्रह सहाय्य लागू करण्यास दिनांक ३० जून, २०२१ पर्यंत मुदतवाढ देण्यात आलेली आहे. सदर शासन निर्णयास अनुसरुन आयुक्त, दिव्यांग कल्याण, पुणे यांच्या दिनांक २० ऑक्टोबर, २०२२ च्या शासन निर्णयान्वये दिवंगत (श्री.) भानुदास कुलकर्णी यांच्या वारसांस रुपये ५० लक्ष इतके सानुग्रह सहाय्य देण्याबाबतचा प्रस्ताव शासनास सादर करण्यात आला आहे.
३. दिवंगत (श्री.) भानुदास कुलकर्णी यांचा कोव्हिड-१९ मुळे दिनांक २४ एप्रिल, २०२१ रोजी मृत्यु झाल्याचे वैद्यकीय अधिकारी, उपजिल्हा रुग्णालय, देगलूर, जि. नांदेड यांच्या मृत्युच्या कारणाबाबतच्या प्रमाणपत्रावरुन स्पष्ट होते.
४. गट विकास अधिकारी, पंचायत समिती, देगलूर, जि. नांदेड यांच्या दिनांक २४ मे, २०२१ च्या प्रमाणपत्रान्वये, दिवंगत (श्री.) भानुदास कुलकर्णी हे हे दिनांक २ एप्रिल, २०२० पासून दिनांक २३ एप्रिल, २०२१ पर्यंत कोव्हिड ड्युटीवर कार्यरत असल्याबाबत तसेच त्यांना दिनांक २३ एप्रिल, २०२१ रोजी कोव्हिड-१९ अंतर्गत कोरोना विषाणूंची लागण झाल्याने त्यांचा दिनांक २४ एप्रिल, २०२१ रोजी मृत्यु झाल्याचे प्रमाणित करण्यात आले आहे. तसेच आरोग्य विभाग, उपजिल्हा रुग्णालय, देगलूर, जि.
नांदेड यांचे दिनांक ८ मे, २०२१ चे मृत्यु प्रमाणपत्र सादर करण्यात आले आहे.
५. दिवाणी न्यायाधिश, ज्युनिअर डिव्हिजन, देगलूर यांच्या दिनांक ३० जुलै, २०२१ च्या आदेशान्वये दिवंगत (श्री.) भानुदास कुलकर्णी यांचे कायदेशीर वारसदार म्हणून १) त्यांची पत्नी श्रीमती सुषमा भानुदास कुलकर्णी, वय वर्षे ३८ २) मुलगा, भार्गव कुलकर्णी, वय वर्षे १५ तसेच ३) मुलगी, गौरी कुलकर्णी, वय वर्षे ११ यांना घोषित करण्यात आले असून सदर वारसदारांना वित्त विभागाच्या वाचा-१ येथील शासन निर्णयांस अनुसरुन एकत्रित रुपये ५०.०० लक्ष (रुपये पन्नास लक्ष फक्त) इतक्या रकमेचे सर्वंकष अपघात विमा कवच / सानुग्रह सहाय्य याद्वारे मंजूर करण्यात येत आहे.
६. उपरोक्त खर्च एन-३, २२३५ सामाजिक सुरक्षा व कल्याण, ०२, समाज कल्याण, ००१, संचालन व प्रशासन, १०१, अपंगांचे कल्याण, (०८) जिल्हा परिषदांना सहायक अनुदान - अशासकीय संस्थांना सहाय्यक अनुदान, (०८) (०५) मनोविकलांग व्यक्तीसाठी कार्य करणाऱ्या अशासकीय संस्थांना सहाय्य. (कार्यक्रम) (२२३५२७२४), ३१, सहायक अनुदाने (वेतनेतर) या लेखाशीर्षाखाली सन २०२२-२३ या आर्थिक वर्षातील तरतूदीतून भागविण्यात यावा.
पृष्ठ ३ पैकी २
# Page 3
शासन ज्ञापन क्रमांकः इडीडी-2022 / प्र. क्र. 183 / दि. क. 1