# Page 1
महाराष्ट्र राज्य अनुसूचित जाती आयोग
अधिनियम, २०२५ (सन २०२५ चा
महाराष्ट्र अधिनियम क्रमांक ३७)
दि.१२ सप्टेंबर, २०२५ पासून अंमलात
आल्याने नव्याने गठीत महाराष्ट्र राज्य
अनुसूचित जाती आयोगाच्या
आस्थापनेवर २७ पदे हस्तांतरित
करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र: - सीबीसी-२०१७/प्र.क्र.६९(भाग-१)/मावक
मंत्रालय, विस्तार भवन, मुंबई.
दिनांक:- ०५ डिसेंबर, २०२५
वाचा:- १) शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र.रामाआ-
२००३/प्र.क्र.१७५/मावक-१, दि.०१.०३. २००५.
२) शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र.सीबीसी-
१०/प्र.क्र.५७६ /मावक-५, दि.०२.१२.२००६.
३) महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र
अधिनियम क्रमांक ३७).
४) शासन अधिसूचना, सामाजिक न्याय व विशेष सहाय्य विभाग, क्रमांक:सीबीसी-२०१७/
प्र.क्र.६९(भाग-१)/मावक दि.१२.०९.२०२५.
प्रस्तावना: -
अनुसूचित जाती, अनुसूचित जमातीच्या सामाजिक, शैक्षणिक व आर्थिक परिस्थितीचा
अभ्यास करुन शासनास उपाययोजना सुचविण्यासाठी वाचा क्र.१ येथील दि.१ मार्च, २००५
रोजीच्या शासन निर्णयान्वये महाराष्ट्र राज्य अनुसूचित जाती जमाती आयोगाची स्थापना करण्यात
आली होती. महाराष्ट्र राज्य अनुसुचित जाती जमाती आयोगाकरिता अधिकारी/ कर्मचारी वर्गाची
२७ पदे प्रथम टप्यात भरण्यास वाचा क्र.२ येथील दि.०२.१२.२००६ रोजीच्या शासन निर्णयान्वये
मान्यता देण्यात आली होती. तदनंतर, केंद्र शासनाच्या धर्तीवर राज्यात स्वतंत्रपणे महाराष्ट्र राज्य
अनुसूचित जाती आयोगास मान्यता व वैधानिक दर्जा देण्याच्या प्रस्तावास मा. मंत्रीमंडळाच्या
दि.१०.०६.२०२५ रोजीच्या बैठकीत मान्यता दिलेली आहे. तसेच वाचा क्र.२ येथील
दि.०२.१२.२००६ रोजीच्या शासन निर्णयान्वये महाराष्ट्र राज्य अनुसूचित जाती जमाती आयोगावर
निर्माण करण्यात आलेल्या २७ पदांना महाराष्ट्र राज्य अनुसूचित जाती आयोगावर हस्तांतरित
करण्यास मा. मंत्रिमंडळाच्या दि.१०.०६.२०२५ रोजीच्या बैठकीत मान्यता देण्यात आलेली आहे.
त्यास अनुसरून महाराष्ट्र विधानमंडळाच्या सन २०२५ चे द्वितीय (पावसाळी) अधिवेशनात
त्याबाबतचे विधेयक पारित करुन व मा. राज्यपालांनी दिलेल्या संमतीनुसार महाराष्ट्र राज्यातील
अनुसूचित जातींच्या हिताचे संरक्षण व रक्षण करण्याच्या; आणि त्यांचे कल्याण व विकास
करण्यासाठी सुधारात्मक उपाययोजनांची शिफारस करण्याच्या दृष्ट्टीने, महाराष्ट्र राज्य अनुसूचित
जाती आयोग गठीत करण्याकरिता आणि तत्संबंधित किंवा तदानुषंगिक बाबींकरिता तरतूद
# Page 2
करण्यासाठी महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र
अधिनियम क्रमांक ३७) (यापुढे याचा उल्लेख “उक्त अधिनियम” असा केलेला आहे) अधिसूचित
करण्यात आला आहे. वाचा क्र.४ येथील अधिसूचनेन्वये उक्त अधिनियमाच्या अंमलबजावणीचा
दि.१२.०९.२०२५ सुनिश्चित करण्यात आला आहे. त्यास अनुसरून वाचा क्र.२ येथील शासन
निर्णय, दि.०२.१२.२००६ अन्वये महाराष्ट्र राज्य अनुसूचित जाती जमाती आयोगावर निर्माण
करण्यात आलेल्या २७ पदे नव्याने गठीत करावयाच्या महाराष्ट्र राज्य अनुसूचित जाती आयोगाच्या
आस्थापनेवर हस्तांतरित करण्याची बाब शासनाच्या विचाराधीन होती.
शासन निर्णय:-
महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र
अधिनियम क्रमांक ३७) दि.१२.०९.२०२५ पासून अंमलात आला असल्याने वाचा क्र.२ येथील
शासन निर्णय, दि.०२.१२.२००६ अन्वये महाराष्ट्र राज्य अनुसूचित जाती जमाती आयोगावर
निर्माण करण्यात आलेल्या २७ पदांना मा. मंत्रिमंडळाच्या दि.१०.०६.२०२५ रोजीच्या बैठकीत
दिलेल्या मान्यतेनुसार नव्याने गठीत करावयाच्या महाराष्ट्र राज्य अनुसूचित जाती आयोगाच्या
आस्थापनेवर हस्तांतरित करण्यास याद्वारे मान्यता देण्यात येत आहे.
सदरचा शासन निर्णय महाराष्ट्र शासनाच्या www.maharashtra.gov.in या
# Page 3