# Page 1
नमो अनुसूचित जाती व नवबौध्द घटकांची वस्ती सन्मान अभियान
नमो-११ सुत्री कार्यक्रमा अंतर्गत राज्यातील ७३ अनुसूचित जाती व नवबौध्द घटकांच्या वस्त्यांचा सर्वांगीण विकास करणे.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक:- नमो-असअ - २०२३/प्र.क्र.४९३/अजाक
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक:- २४ नोव्हेंबर, २०२३.
वाचा: मा. मुख्य सचिव, महाराष्ट्र राज्य यांच्या अध्यक्षतेखाली दि.०५.१०.२०२३ रोजी झालेली बैठक.
प्रस्तावना: देशाचे सन्माननीय पंतप्रधान मा. नरेंद्र मोदीजी यांच्या ७३ व्या वाढदिवसानिमित्त विविध लोकोपयोगी उपक्रमांचा समावेश असलेला नमो - ११ सुत्री कार्यक्रम महाराष्ट्र शासनाने राज्यात राबविण्याचा निर्णय घेतला आहे. भारताला आत्मनिर्भर बनविण्यासाठी गाव/ वस्त्या आत्मनिर्भर असणे आवश्यक आहे. ही बाब विचारात घेऊन शासनाने नमो-११ सुत्री कार्यक्रमातंर्गत “नमो अनुसूचित जाती व नवबौध्द घटकांची वस्ती सन्मान अभियान” राबविण्याचा निर्णय घेतला आहे. या अभियानाअंतर्गत राज्यातील ७३ अनुसूचित जाती व नवबौध्द घटकांच्या वस्त्यांचा सर्वांगीण विकास करणे, यासाठी सदर अभियानाची ध्येय निश्चित करणे व यासाठीची उदिष्टे साध्य करणे याबाबत मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय: गाव/वस्ती या विकासाच्या केंद्रस्थानी ठेवून, राज्यातील ७३ अनुसूचित जाती व नवबौध्द घटकांच्या वस्त्यांचा सर्वांगीण विकास करण्यासाठी अभियान राबविण्याचा निर्णय शासनाने घेतला आहे. सदर अभियानास “नमो अनुसूचित जाती व नवबौध्द घटकांची वस्ती सन्मान अभियान” असे नाव देण्यात येत आहे. सदर अभियाना अंतर्गत प्रत्येक जिल्हयांत दोन अनुसूचित जाती व नवबौध्द घटकांच्या वस्त्यांची निवड करण्यात आली असून याबाबतची यादी सोबतच्या परिशिष्ट “अ” मध्ये दर्शविण्यात आली आहे. अभियानाअंतर्गत सदर अनुसूचित जाती व नवबौध्द घटकांच्या वस्त्यांमध्ये खालील उद्दीष्टांनुसार कार्यक्रमांची अंमलबजावणी करावयाची आहे.
१. सदर वस्त्यांमध्ये रमाई आवास किंवा प्रधानमंत्री आवास योजनेतून पक्की घरे बांधून देण्यात यावीत.
२. सदर वस्त्यांमध्ये १०० टक्के पक्के रस्ते बांधण्यात यावीत.
३. सदर वस्त्यांमधील १०० टक्के घरांमध्ये वीज पुरवठा करण्यात यावा.
४. वस्त्यांमध्ये समाज प्रबोधनासाठी समाज मंदिर उभारण्यात यावीत व सदर समाज मंदिराच्या माध्यमातून समाजासाठी प्रबोधनाचे काम हाती घेण्यात यावीत.
५. वस्त्यांमधील अनुसूचित जाती व नवबौध्द घटकांतील महिलांना सामाजिक व आर्थिक सक्षम होण्यासाठी बचत गटांच्या व इतर माध्यमातून मदत करणे.
# Page 2
शासन निर्णय क्रमांकः नमो-असअ -२०२३/प्र.क्र.४९३/अजाक
२. जिल्हयांमधील निवड केलेल्या वस्त्यांचा सर्वांगीण विकास करण्यासाठी उपरोक्त उद्दीष्टांच्या आधारे वस्त्यांमध्ये सहाय्यक आयुक्त समाज कल्याण यांनी कार्यक्रम तातडीने हाती घ्यावेत. तसेच सदर निवड केलेल्या वस्त्यांमधील प्रस्तावीत कामांचा आराखडा आयुक्त समाज कल्याण, पुणे यांच्या मान्यतेने तात्काळ अंमलात आणावा. संबंधित सहाय्यक आयुक्त, समाजकल्याण यांनी संबंधीत जिल्ह्यातील इतर विभागांतील विभाग प्रमुखांशी समन्वय साधून अभियान राबविण्याची कार्यवाही करावी.
३. सदर अभियान राबविण्यासाठी आयुक्त, समाजकल्याण, पुणे, हे नोडल व जबाबदार अधिकारी असतील.
४. सदर अभियानासाठी निधीची उपलब्धता केंद्र व राज्य शासनाच्या विविध योजनांच्या माध्यमातून अभिसरणांद्वारे (convergence) करावयाची आहे.
५. सदर वस्त्यांचा सर्वांगीण विकास करणे यामध्ये निवड केलेल्या वस्त्यांमधील सर्व बेघर किंवा कच्च्या घरात राहणाऱ्यांना केंद्र व राज्य पुरस्कृत आवास योजनांमधुन घरकुलाचा लाभ देण्यात यावा.
६. प्रत्येक घरात जल जीवन मिशन अंतर्गत नळ जोडणीद्वारे पुरेसा पाणीपुरवठा करण्यात यावा.
७. सदर वस्त्या स्वच्छ व सुंदर असणे अपेक्षित आहे. त्या दृष्टीने लोकांमध्ये जाणीव जागृती करण्यासाठी आवश्यक ती उपाय योजना करण्यात यावी. संपूर्ण स्वच्छता अभियानातून सर्व घरांना १०० टक्के शौचालयाची उपलब्धता करून देण्यात यावी. तसेच त्या शौचालयांचा वापर होण्याच्या दृष्टीने प्रयत्न करावेत.
८. सदर वस्त्यांमधील रस्त्यांच्याकडेला भूमिगत गटारे शौषखड्डे, लिचपीट बांधण्यात यावेत.
घनकचरा व्यवस्थापनासाठी गांडुळखत, कंपोस्ट खत निर्मिती प्रकल्प हाती घेण्यात यावेत.
९. वस्त्यांमध्ये दळणवळणाची साधने व रस्ते आवश्यक आहेत. या वस्त्यांना जोडणारे रस्ते व वस्तीमधील अंतर्गत रस्ते चांगले असणे आवश्यक आहे. त्या दृष्टीने रस्त्यांची कामे घेण्यात यावीत.
१०. अनुसूचित जाती व नवबौध्द घटकांच्या वस्त्यांमधील महिलांना सामाजिक व आर्थिक दृष्ट्या सक्षम होण्यासाठी मदत करणे आवश्यक आहे. या करिता स्वयंरोजगारासाठी विविध क्षेत्रातील तज्ञ व्यक्ती व संस्थांच्या माध्यमातून गाव / वस्तीमधील लोकांसाठी कौशल्य विकासावर आधारीत व्यवसायाभिमूख प्रशिक्षण देण्यात यावे.
११. तसेच बचत गटांच्या माध्यमातून महिलांचा सामाजिक व आर्थिक विकास साधता येईल. त्यामुळे महिला प्रशिक्षणामध्ये ग्रामीण पातळीवरील छोटे आणि कुटिर उद्योग विकसित करण्यासाठी लागणारे कौशल्य आणि उद्योजकता विकास यांचा समावेश करावा. बचत गटांनी उत्पादित केलेल्या मालाची विक्री करण्यासाठी बाजारपेठ उपलब्ध होणेसाठी कार्यवाही करावी. यासाठी महाराष्ट्र राज्य ग्रामीण जीवनोन्नती अभियानाच्या विविध योजनांचा उपयोग करावा.
१२. ग्रामीण अर्थव्यवस्था ही कृषीप्रधान असल्यामुळे प्रशिक्षणांमध्ये- कृषी व कृषीवर आधारित बाबींचा विकास यास प्राधान्य देण्यात यावे. अन्न प्रक्रिया उद्योगास चालना, शितगृह / साठवणुकगृह निर्मितीसाठी प्रोत्साहन देण्यात यावे. दूग्ध प्रक्रिया, कुक्कुटपालन, शेळी पालन इत्यादी कृषी पुरक व्यवसायांना प्रोत्साहन देण्यात यावे.
१३. पर्यावरण संतुलन ढासळत असल्याने जागतिक तापमानात वाढ होत आहे. त्यावर उपाययोजना करण्यासाठी सदर वस्त्यांमध्ये वृक्ष लागवड व वृक्ष संवर्धन करणे, याबाबी महत्वाच्या आहेत. यासाठी
पृष्ठ ६ पैकी २
# Page 3
शासन निर्णय क्रमांकः नमो-असअ -२०२३/प्र.क्र.४९३/अजाक
जाणीव जागृती करून वृक्ष लागवड आणि संवर्धनास प्रोत्साहन देण्यासाठी विशेष प्रयत्न करण्यात यावेत.
१४. सदर वस्त्यांमध्ये सौरऊर्जेचा वापर करून वस्त्यांमधील विजेची आवश्यकता वस्त्यांमध्येच पुर्ण होऊ शकते. त्या दृष्टीने आवश्यक ते कार्यक्रम हाती घेण्यात यावेत. वस्त्यांमधील तसेच घरातील सर्व दैनंदिन गरजांच्या पुर्ततेसाठी सौरऊर्जेचा वापर करण्यास प्रोत्साहन देण्यात यावे. यामध्ये सोलार कुकर, सोलार पॅनल द्वारा निर्मित ऊर्जेचा वापर इत्यादी इतर अनुषंगिक बाबींचा समावेश करावा.
१५. वस्त्यांमध्ये समाज मंदिर उभारण्यात यावीत. सदर समाज मंदिरांमधून संबंधित वस्त्यांमधील समाज प्रबोधनासाठी विविध उपक्रमांचे आयोजन करण्याबाबत प्रयत्न करावेत.
१६. सदर अभियानातंर्गत निवड केलेल्या अनुसूचित जाती व नवबौध्द घटकांच्या वस्त्यांमधील करावयाच्या विकास कामांचा आराखडा, अंदाजपत्रके इत्यादी बाबी तातडीने पुर्ण करून त्यानंतर आवश्यक तांत्रिक व व प्रशासकिय मंजूरी देण्याची कार्यवाही पुढील १५ दिवसात पुर्ण करून कार्यारंभ आदेश देण्यात यावेत. तद्नंतर निवड केलेल्या वस्त्यांमधील घेण्यात आलेली कामे पुढील चार महिन्यात पुर्ण करून ते कार्यान्वित होतील या दृष्टीने कार्यवाही करावी.
# Page 4
# Page 5
# Page 6