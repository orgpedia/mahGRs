# Page 1
भारतरत्न डॉ. बाबासाहेब आंबेडकर सामाजिक विकास योजनेंतर्गत सन २०२१-२२ या वर्षासाठी मंजूर होणाऱ्या कामासाठी आहरण व संवितरण अधिकारी तसेच नियंत्रक अधिकारी घोषीत करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : सावियो-२०२१/प्र.क्र.१५२/अजाक
मंत्रालय विस्तार, मुंबई - ४०० ०३२.
दिनांक : 30 ३० सप्टेंबर २०२१.
वाचा : १. शासन निर्णय, सामाजिक न्याय व विशेष सहाय्य विभाग, दिनांक ०९ मार्च, २०१८.
२. शासन निर्णय, सामाजिक न्याय व विशेष सहाय्य विभाग, दिनांक २८ जुलै,२०२१.
३. शासन ज्ञापन, सामाजिक न्याय व विशेष सहाय्य विभाग, दिनांक २० ऑगस्ट, २०२१.
प्रस्तावना: राज्यातील नागरी व ग्रामीण क्षेत्रातील अनुसूचित जाती व नवबौध्द घटकांच्या वस्त्यांचा / गावांचा विकास करण्यासाठी या घटकांना मुलभूत सुविधा पुरविण्यासाठी मा. लोकप्रतिनिधींनी सुचविलेल्या कामांना शासनस्तरावरुन मान्यता देण्यासाठी “भारतरत्न डॉ. बाबासाहेब आंबेडकर सामाजिक विकास योजना” अशी राज्यस्तर योजना सन २०१८-१९ पासून राबविण्याचा निर्णय शासनाने उपरोक्त वाचा येथील शासन निर्णय, दिनांक ०९ मार्च, २०१८ अन्वये घेतलेला आहे. सदर
योजनेमध्ये घ्यावयाच्या कामांमध्ये वाढ करुन त्यामध्ये अनुसूचित जाती व नवबौध्द घटकांसाठी कार्य करणाऱ्या मान्यवर व्यक्तींशी निगडीत स्थळे तसेच, सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे, त्यांची स्मारके उभारणे व
अनुसूचित जाती व नवबौध्द घटकांचा सांस्कृतिक विकास घडवून आणणे (उदा. वाचनालय, अभ्यासिका, धम्म केंद्र, विपश्यना केंद्र, प्रशिक्षण केंद्र ) या कामांचा समावेश शासन निर्णय,
दिनांक २८ जुलै, २०२१ अन्वये करण्यात आलेला आहे. त्यानुसार "भारतरत्न डॉ. बाबासाहेब आंबेडकर सामाजिक विकास" योजनेंतर्गत सन २०२१-२२ या वर्षासाठी मंजूर होणाऱ्या कामासाठी "आहरण व संवितरण अधिकारी" तसेच "नियंत्रक अधिकारी" घोषीत करण्याचीबाब शासनाच्या विचाराधीन होती.
शासन निर्णय:
राज्यातील नागरी व ग्रामीण क्षेत्रातील अनुसूचित जाती व नवबौध्द घटकांच्या वस्त्यांमध्ये मुलभूत सुविधा पुरविण्यासाठी “भारतरत्न डॉ. बाबासाहेब आंबेडकर सामाजिक विकास योजनेंतर्गत” सन २०२१-२२ या वर्षासाठी असलेल्या अर्थसंकल्पीत तरतुदीतून मंजूर होणाऱ्या कामांना सदर शासन निर्णय लागू राहिल.
# Page 2
शासन निर्णय क्रमांक: सावियो-२०२१/प्र.क्र.१५२/अजाक
२. मा. लोकप्रतिनिधी ज्या कार्यान्वयीन यंत्रणेकडून सदर कामे करण्याबाबत सुचवतील त्या कार्यान्वयीन यंत्रणेमार्फत सदर कामे करण्यात यावीत. उदा. सार्वजनिक बांधकाम विभाग, जिल्हा परिषद बांधकाम विभाग, महानगरपालिका, नगरपालिका, नगरपंचायत, ग्रामपंचायत किंवा शासनाचे अन्य विभाग.
३. कार्यान्वयीन यंत्रणेने तत्वत: मंजूर अंदाजित किंमतीच्या कामांचे सविस्तर नकाशे / आराखडे व अंदाजपत्रके तयार करुन ती संबंधीत जिल्ह्याचे जिल्हाधिकारी यांच्याकडे प्रशासकिय मान्यतेसाठी सादर करावीत. संबंधीत जिल्ह्याचे जिल्हाधिकारी यांनी सदर कामांना प्रशासकीय
मान्यता प्रदान करावी. कार्यान्विन यंत्रणेने शासनाच्या प्रचलित नियमानुसार कामांची निविदा प्रक्रिया राबवावी.
४. सदर कामे मंजूर अंदाजपत्रकीय किंमतीच्या मर्यादेतच पूर्ण होतील याची दक्षता घेण्यात यावी. मंजूर अंदाजपत्रकीय किंमतीपेक्षा जास्त खर्चाच्या कामांना प्रशासकिय मान्यता दिल्यास त्यासाठी कुठल्याही स्वरुपात अतिरिक्त निधी उपलब्ध करुन दिला जाणार नाही.
५. ज्या लोकप्रतिनिधींनी सदरची कामे सुचविली आहेत ती कामे काही अपरिहार्य कारणांमुळे करणे शक्य नसतील अथवा कामांमध्ये बदल करावयाचा असेल, अशा कामांची खातरजमा करुन सदरची कामे रद्द करण्याबाबत अथवा बदल करण्याबाबतचे अधिकार शासनास राहतील. मात्र
सदर कामात बदल, त्याच गावात व ज्या कामासाठी अनुदान मंजूर करण्यात आले त्याच प्रकारच्या कामावर निधी खर्च करणे बंधनकारक राहील.
६. कामे सुरु करण्यापूर्वी सदरची कामे अनुसूचित जाती व नवबौध्द घटकांच्या वस्तीमधीलच आहेत याची खातरजमा संबंधीत जिल्ह्याचे सहाय्यक आयुक्त, समाज कल्याण यांनी करणे बंधनकारक आहे.
७. भारतरत्न डॉ. बाबासाहेब आंबेडकर सामाजिक विकास योजनेचे शासन निर्णय, दिनांक ०९ मार्च, २०१८ व २८ जुलै, २०२१ या मधील अटी/शर्तीचे काटेकोरपणे पालन होईल याची दक्षता घ्यावी.
८. सदर कामे सुरु करण्यापूर्वी मंजूर करण्यात आलेल्या कामांच्या क्षेत्रात कुठलीही सार्वत्रिक निवडणूक/पोट निवडणुकीसाठीची आचारसंहिता अंमलात नाही याबाबत संबंधीत जिल्ह्याचे जिल्हाधिकारी यांनी खात्री करावी.
९. सदर कामांचा खर्च हा सन २०२१-२२ च्या अर्थसकंल्पीय तरतूदीतील उपरोक्त वाचा येथील शासन ज्ञापन, दिनांक २० ऑगस्ट, २०२१ अन्वये नवीन कामांसाठी उपलब्ध करुन देण्यात
आलेल्या निधीतून भागविण्यात येऊन पुढील लेखाशिर्षाखाली खर्ची टाकण्यात यावा:
पृष्ठ ४ पैकी २
# Page 3
शासन निर्णय क्रमांक: सावियो-२०२१/प्र.क्र.१५२/अजाक
मागणी क्रमांक एन-३ २२२५ अनुसूचित जाती व अनुसूचित जमाती, इतर मागासवर्ग व अल्पसंख्याक यांचे कल्याण
०१ अनुसूचित जातींचे कल्याण ७८९ अनुसूचित जाती उप योजना (०४) भारतरत्न डॉ. बाबासाहेब आंबेडकर सामाजिक विकास योजना (०४) (०१) भारतरत्न डॉ. बाबासाहेब आंबेडकरक सामाजिक विकास योजना राबविणे (अ.जा.उ.यो.) (कार्यक्रम)
२७ लहान बांधकामे २२२५ एफ ०८५
१०. सदर निधी कोषागारातून आहरीत करुन कार्यान्वयीन यंत्रणेला वितरीत करण्यासाठी संबंधीत जिल्ह्याचे सहाय्यक आयुक्त, समाज कल्याण / संबंधीत जिल्ह्याचे जिल्हा समाज कल्याण अधिकारी जिल्हा परिषद यांना आहरण व संवितरण अधिकारी तसेच सह सचिव / उप सचिव
(अर्थसंकल्प), सामाजिक न्याय व विशेष सहाय्य विभाग यांना नियंत्रक अधिकारी म्हणून घोषित करण्यात येत आहे.
# Page 4