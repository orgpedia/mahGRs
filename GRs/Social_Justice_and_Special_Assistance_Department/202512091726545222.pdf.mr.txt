# Page 1
कर्मवीर दादासाहेब गायकवाड सबळीकरण
व स्वाभिमान योजनेंतर्गत तालुका स्तरावर
गठीत करण्यात आलेल्या उपसमितीमध्ये
“गट विकास अधिकारी” यांचा “सदस्य”
म्हणून समावेश करून समिती पुनर्गठीत
करण्याबाबत....
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक: जमीन-२०२५/प्र.क्र.६२१/अजाक
मंत्रालय विस्तार, मुंबई-४०० ०३२.
दिनांक: ०९ डिसेंबर, २०२५.
संदर्भ १. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग,
क्रमांक: विघयो-२००४/ प्र. क्र. १२५/ विघयो-२, दिनांक ०२ जून, २००४.
२.शासन निर्णय, सामाजिक न्याय व विशेष सहाय्य विभाग क्रमांक : जमीन-२०१५/प्र.क्र.६४/
अजाक, दिनांक १४ ऑगस्ट, २०१८.
३.शासन निर्णय, महसूल व वन विभाग क्रमांक : कार्यशा-२०२५/प्र.क्र.०६/ अजाक,
दिनांक ९ एप्रिल, २०२५.
प्रस्तावना:
दारिद्रयरेषेखालील अनुसूचित जाती व नवबौद्ध भूमिहीन शेतमजूर कुटुंबांना उत्पन्नाचे स्त्रोत
उपलब्ध व्हावे म्हणून कर्मवीर दादासाहेब गायकवाड सबळीकरण व स्वाभिमान योजना संदर्भ क्र.२
येथील शासन निर्णयान्वये सुरू करण्यात आली आहे. सदर योजनेंतर्गत ४ एकर कोरडवाहू किंवा २
एकर ओलीताखालील जमीन उपलब्ध करुन देण्यात येते. सदर योजनेमध्ये जिरायत (कोरडवाहू)
जमिनीसाठी प्रती एकर रुपये ५.०० लाख आणि बागायत (ओलीताखालील) जमिनीसाठी प्रती एकर
रुपये ८.०० लाख इतकी कमाल मर्यादा निर्धारित करण्यात आलेली असून सदर योजना १००%
अनुदानित करण्यात आलेली आहे.
मा. मुख्यमंत्री, महाराष्ट्र राज्य यांनी दिनांक ०३ व ०४ एप्रिल, २०२५ रोजी पुणे येथे संपन्न
महसूल परिषदेमध्ये दिलेल्या निदेशानुसार, राज्य शासनाच्या धोरणात्मक योजनांमध्ये प्रत्यक्ष अनुभव
व प्रतिक्रीया समाविष्ट्ट करुन कार्यक्षम, परिणामकारक आणि लोकाभिमुख प्रशासन निर्माण
करण्याच्या दृष्ट्टीने संदर्भ क्र.३ येथील शासन निर्णयान्वये विविध अभ्यास समित्या गठित करण्यात
आल्या होत्या. त्यानुसार विभागीय आयुक्त, छत्रपती संभाजीनगर यांच्या अध्यक्षतेखाली गठीत
करण्यात आलेल्या समितीने कर्मवीर दादासाहेब गायकवाड सबळीकरण व स्वाभिमान योजनेमध्ये
# Page 2
शासन निर्णय क्रमांकः जमीन-२०२५/प्र.क्र.६२१/अजाक
लाभार्थी निवड प्रक्रिया असून याकरिता “गट विकास अधिकारी” यांचा “सदस्य” म्हणून समावेश
करणे उचित ठरेल अशी शिफारस केली आहे. त्यानुसार सदर तालुकास्तरावरील समितीमध्ये सदस्य
म्हणून गट विकास अधिकारी यांचा समावेश करण्याची बाब शासनाच्या विचाराधीन होती.
शासन निर्णय :-
कर्मवीर दादासाहेब गायकवाड सबळीकरण व स्वाभिमान योजनेसंदर्भातील संदर्भ क्र.२
येथील शासन निर्णयान्वये तालुका स्तरावर गठीत करण्यात आलेल्या उपसमितीमध्ये “गट विकास
अधिकारी” यांचा “सदस्य” म्हणून समावेश करून खालीलप्रमाणे समिती पुनर्गठीत करण्यात येत
आहे.
-----------------------------------------------------------------
| १. | उप विभागीय अधिकारी | अध्यक्ष |
| २. | तहसीलदार | सदस्य |
| ३. | गटविकास अधिकारी | सदस्य |
| ४. | तालुका निरीक्षक भूमि अभिलेख | सदस्य |
| ५. | तालुका कृषी अधिकारी | सदस्य |
| ६. | मंडळ अधिकारी | सदस्य |
| ७. | गावचा तलाठी | सदस्य |
| ८. | गावचा ग्रामसेवक | सदस्य |
| ९. | सहाय्यक आयुक्त, समाज कल्याण कार्यालयातील निरीक्षक | सदस्य सचिव |
-----------------------------------------------------------------
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3