# Page 1
राष्ट्रीय आरोग्य अभियानांतर्गत राष्ट्रीय ग्रामीण आरोग्य अभियान योजनेकरिता अनुसूचित जाती प्रवर्गाचा सन २०२३-२४ या आर्थिक वर्षामध्ये निधी वितरीत करणेबाबत.
राज्य हिस्सा ४० टक्के (लेखाशिर्ष २२१०जी६०९ ) महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२३/प्र.क्र.६१ /अर्थसंकल्प (विघयो)
मंत्रालय विस्तार, मुंबई-४०० ०३२
दिनांक :- २२ सप्टेंबर,२०२३
वाचा : १) शासन परिपत्रक, वित्त विभाग क्र.अर्थसं-२०२३/प्र.क्र.४०/अर्थ-३, दि.१२.०४.२०२३ २) सार्वजनिक आरोग्य विभागाची नस्ती क्र.बियुडी १३२३/प्र.क्र.२७२/आरोग्य-७ शासन निर्णय : केंद्र पुरस्कृत राष्ट्रीय आरोग्य अभियानांतर्गत राष्ट्रीय ग्रामीण आरोग्य अभियान योजनेसाठी अनुसूचित जाती प्रवर्गासाठी सन २०२३-२४ या आर्थिक वर्षात मागणी क्र. एन-३, २२१०- सार्वजनिक आरोग्य, ७८९
अनुसूचित जाती उपयोजना, (०१) अनुसूचित जाती घटक कार्यक्रमांतर्गत योजना, (०१) (०५) राष्ट्रीय ग्रामीण
आरोग्य अभियान (राज्य हिस्सा ४०% ) ( कार्यक्रम) लेखाशिर्ष २२१०जी६०९, ३१- सहायक अनुदाने (वेतनेतर)
खाली मुळ अर्थसंकल्पीय तरतूद व पुरवणी मागणी दोन्ही मिळून एकूण रु.१४७९३.३४ लाख इतका निधी अर्थसंकल्पीत आहे.
वित्त विभागाच्या संदर्भाधीन दि.१२.०४.२०२३ च्या शासन परिपत्रकान्वये निधी वितरणाचे निर्देश देण्यात
आले आहेत. या अनुषंगाने सार्वजनिक आरोग्य विभागाच्या संदर्भाधीन नस्तीवर वित्त विभागाने निधी वितरणास दिलेल्या सहमतीस अनुसरुन केंद्र पुरस्कृत राष्ट्रीय आरोग्य अभियानांतर्गत राष्ट्रीय ग्रामिण आरोग्य अभियानांतर्गत अनुसूचित जाती घटकाकरीता (०१) (०५) राष्ट्रीय ग्रामीण आरोग्य अभियान (राज्य हिस्सा ४०% ) ( कार्यक्रम)
लेखाशिर्ष २२१०जी ६०९, ३१-सहायक अनुदाने (वेतनेतर) या लेखाशिर्षाखाली Infrastructure & Maintenance या योजनेसाठी रु.३८५९.६५ लाख इतका निधी व Kind Grants चा निधी रु. ५६७.९१ लाख तसेच सन २०२२ २३ मधील प्रलंबित असलेला Kind Grants चा निधी रु. ५.२८ लाख असा सर्व मिळून एकूण रु.४४३२.८४ लाख
एवढा निधी प्रशासकीय विभाग प्रमुख म्हणून अपर मुख्य सचिव, सार्वजनिक आरोग्य विभाग, मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या
शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच
साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी
आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व सार्वजनिक आरोग्य विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांक: बीजीटी-२०२३/प्र.क्र.६१ / अर्थसंकल्प (विघयो)
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल
याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच
वित्त विभागाच्या संदर्भाधीन दि.१२.०४.२०२३ च्या शासन परिपत्रकातील दिलेल्या निर्देशांचे काटेकोरपणे पालन
करावी.
५. सदर शासन निर्णय वित्त विभागाच्या संदर्भाधीन दि.१२.०४.२०२३ रोजीच्या शासन परिपत्रकान्वये
प्रशासकीय विभागास प्रदान केलेल्या अधिकारात आणि वित्त विभागाचा अनौपचारीक संदर्भ क्र.७९१/व्यय-१४,
दि.२४.०८.२०२३ अन्वये प्राप्त सहमतीस अनुसरुन निर्गमित करण्यात येत आहे.