# Page 1
दिव्यांग व्यक्तींना संगणकीय प्रणालीद्वारे ऑनलाईन दिव्यांग प्रमाणपत्र व वैश्विक ओळखपत्र (UDID) देण्यासाठी जिल्हा प्रशासनामार्फत विशेष मोहीम या कार्यक्रमास मुदत वाढ देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक : दिव्यांग-२०२१/प्र.क्र.४५/दि.क.२
मंत्रालय, मुंबई - ४०० ०३२
दिनांक :- ३१.०३.२०२२
परिपत्रक
संदर्भ: सामाजिक न्याय विभाग शासन निर्णय क्र. दिव्यांग-२०२१/प्र.क्र.४५/दि.क.२,दि.०२.१२.२०२१.
दिव्यांग व्यक्ती हक्क अधिनियम, २०१६ या कायद्यातील प्रकरण १० मधील कलम ५६, ५७, ५८ नुसार धोरणात्मक निर्णयाची प्रत्यक्षात अंमलबजावणी करण्यासाठी तसेच सर्व २१ प्रकारच्या दिव्यांग व्यक्तींना मुख्य प्रवाहात टिकवून ठेवण्यासाठी दिव्यांग व्यक्तींना ऑनलाईन दिव्यांगत्व प्रमाणपत्र देणे बंधनकारक आहे. दि.०२.१२.२०२१ च्या शासन निर्णयान्वये सदरची विशेष मोहिम दि.१२.१२.२०२१ ते दि.१२.०३.२०२२ या कालावधीत राबविण्याबाबत सूचना देण्यात आल्या होत्या. त्यानुषंगाने माहे डिसेंबर, २०२१ ते माहे फेब्रुवारी, २०२२ या विशेष मोहिमेच्या काळामध्ये एकूण ६३,६२३ युडीआयडी कार्ड देण्यात आलेली आहेत. तथापि सदर मोहिमेकरिता निश्चित करण्यात आलेला कालावधी संपुष्टात आला असून व कोवीड १९ च्या प्रादुर्भावामुळे काही जिल्हयांमध्ये सदर मोहिमेची प्रभावी अंमलबजावणी होवू शकली नाही. तसेच केंद्र शासनाच्या दि २२.११.२०२१.रोजीच्या पत्रान्वये दि.११.०८.२०२२ पर्यंत वैश्विक ओळखपत्र प्रणालीअंतर्गत १०० टक्के दिव्यांग व्यक्तींची नोंदणी करण्याचे ध्येय केंद्र शासनाकडून निश्चित करण्यात आलेले आहे.
त्यानुषंगाने शासन निर्णयास पुढील तीन महिन्याच्या कालावधीकरीता दि.३०.०६.२०२२ पर्यंत मुदतवाढ देण्याबाबतची बाब शासनाच्या विचाराधीन होती.
२. त्यानुसार दिव्यांग व्यक्तींना दिव्यांगत्व प्रमाणपत्र वितरण करण्याच्या प्रक्रियेस गतिमानता येण्यास व केंद्र शासनामार्फत ठरवून दिलेले ध्येय गाठण्यास व महाराष्ट्र राज्याची कामगिरी उंचावण्यास मदत करण्याकरीता दिव्यांग प्रमाणपत्र व वैश्विक ओळखपत्र (UDID) देण्याच्या विशेष मोहिमेस पुढील तीन महिन्याच्या कालावधीकरीता दि.३०.०६.२०२२ पर्यंत मुदतवाढ देण्यात येत आहे.
# Page 2