# Page 1
मादक पदार्थांच्या व्यसनासंबंधीच्या तक्रारी दूर करण्यासाठी कॉल सेंटर स्थापित करून यथोचित्यारीत्या कार्यान्वित करण्यासाठी मा. मुख्य सचिव, महाराष्ट्र राज्य यांच्या अध्यक्षतेखाली राज्यस्तरीय स्थायी समिती गठीत करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बैठक-२०२०/प्र.क्र. ८०/सामासु
मादाम कामा मार्ग, मंत्रालय, मुंबई-३२.
दिनांक-१७/०२/२०२१
प्रस्तावना: राज्यात अंमली पदार्थांमुळे घडणारी गुन्हेगारी / गैरवर्तन इत्यादीला सामोरे जाण्यासाठी तसेच सर्वसामान्य नागरिकांना मदत तसेच तज्ज्ञांकडून समुपदेशन करण्यासाठी समर्पित हेल्पलाईन विकसीत करण्यात आली आहे. मा. मुख्य सचिवांनी याबाबतीत सामाजिक न्याय व विशेष सहाय्य विभागास मुख्य भूमिका निभावण्यासाठी नियुक्त केले आहे.
२. केंद्र शासनाच्या सामाजिक न्याय व अधिकारिता मंत्रालयाने त्यांच्या दि.८ मे, २०२० च्या पत्रान्वये विद्यमान नॅशनल टोल फ्री हेल्पलाईन क्र. १८००-११-३१(२४०७) हा महाराष्ट्राशी संबंधित अल्कोलिझम व गैरवर्तणूक प्रतिबंधासाठीचे कॉल्स मुंबई स्थित कॉल्स सेंटरसाठी वळविण्यास/वापरण्यास सहमती दर्शविली आहे.
३. त्यानुसार सामाजिक न्याय विभाग, नारकोटिक्स कंट्रोल ब्युरो, मुंबई विभाग यांच्या समन्वयाने महाराष्ट्र राज्यात मादक पदार्थांच्या व्यसनासंबंधीच्या तक्रारी दूर करण्यासाठी कॉल सेंटर सुरू करण्याबाबत मा. मुख्य सचिव, महाराष्ट्र राज्य यांच्या अध्यक्षतेखाली राज्यस्तरीय स्थायी समिती गठीत करण्याचे प्रस्तावित होते.
शासन निर्णय सामाजिक न्याय विभाग व नारकोटिक्स कंट्रोल ब्युरो, मुंबई विभाग यांच्या समन्वयाने महाराष्ट्र राज्यात मादक पदार्थांच्या व्यसनासंबंधीच्या तक्रारी दूर करण्यासाठी कॉल सेंटर सुरू करण्यासाठी व योग्यरित्या कार्यान्वित करण्यासाठी मा. मुख्य सचिव, महाराष्ट्र राज्य यांच्या अध्यक्षतेखाली पुढील राज्यस्तरीय स्थायी समिती गठीत करण्यात येत आहे.
राज्यस्तरीय स्थायी समिती -
---------------------------------------------------------------------------
| अ.क्र. | नाव व पदनाम | पद |
| १ | मा.मुख्य सचिव, महाराष्ट्र राज्य, मुंबई. | अध्यक्ष |
| २ | अपर मुख्य सचिव (गृह विभाग), मंत्रालय, मुंबई | सदस्य |
| ३ | प्रधान सचिव (सामाजिक न्याय व विशेष सहाय्य विभाग), मंत्रालय, मुंबई | सदस्य |
| OC ४ | प्रधान सचिव (सार्वजनिक आरोग्य), मंत्रालय, मुंबई | सदस्य |
---------------------------------------------------------------------------
# Page 2
शासन निर्णय क्रमांक: बैठक-२०२०/प्र.क्र. ८०/ सामासु
-------------------------------------------------------------------------------
| ५ | सचिव (महिला व बालविकास विभाग) मंत्रालय, मुंबई | सदस्य |
| ६ | सचिव ( अन्न व नागरी पुरवठा विभाग) मंत्रालय, मुंबई | सदस्य |
| ७ | संचालक, माहिती व तंत्रज्ञान, महाराष्ट्र राज्य | सदस्य |
| ८ | पोलीस उप महानिरीक्षक (कायदा व सुव्यवस्था), मुंबई | सदस्य |
| ९ | सह/उप सचिव, सामाजिक न्याय व विशेष सहाय्य विभाग), मंत्रालय, मुंबई | सदस्य सचिव |
-------------------------------------------------------------------------------
२. राज्यस्तरीय स्थायी समिती खालीलप्रमाणे कार्य करील १.उपरोक्त सदस्य हे संबंधित विभागाचे नोडल अधिकारी म्हणून कार्य करतील.
२. राज्यस्तरीय स्थायी समिती जिल्हा प्रशासनाला दिशा निर्देश प्रदान करेल.
३. कॉल सेंटरच्या अभिप्रायातून / फिडबॅक लक्षात घेऊन आवश्यकतेनुसार वेळोवेळी मानक ऑपरेटिंग प्रक्रिया अद्ययावत करेल.
४. कॉल सेंटरचा कालबध्द आढावा घेणे.