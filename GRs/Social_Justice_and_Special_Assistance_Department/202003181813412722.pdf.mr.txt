# Page 1
सन २०१८-१९ या आर्थिक वर्षासाठी भारतरत्न डॉ. बाबासाहेब आंबेडकर सामाजिक विकास योजनेंतर्गत मा.
लोकप्रतिनिधींनी सुचविलेल्या कामांच्या मंजूरी व निधी वितरणाबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय (शुध्दीपत्रक) क्रमांक : सावियो-२०१९/प्र.क्र.१५०/अजाक
मंत्रालय विस्तार, मुंबई - ४०० ०३२.
दिनांक : १२ मार्च, २०२०.
वाचा : १. शासन निर्णय, क्रमांक: दवसू-२०१५/प्र.क्र. ३४७/अजाक, दिनांक ०९ मार्च, २०१८.
२. शासन निर्णय क्रमांक: सावियो-२०१८/प्र. क्र. २३२/अजाक, दिनांक १२ नोव्हेंबर, २०१८.
३. शासन निर्णय (शुध्दीपत्रक), सम क्रमांक, दिनांक २४ जुलै,२०१९.
प्रस्तावना: राज्यातील ग्रामीण व नागरी क्षेत्रातील अनुसूचित जाती व नवबौध्द घटकांच्या वस्ती/गावांचा विकास करण्यासाठी या घटकांना मुलभूत सुविधा पुरविण्यासाठी मा. लोकप्रतिनिधींनी सुचविलेल्या कामांना शासन स्तरावरुन मान्यता देऊन या योजनेंतर्गत घ्यावयाची कामे, अंमलबजावणी यंत्रणा व इतर निकष निश्चित करण्यासाठी “भारतरत्न डॉ. बाबासाहेब आंबेडकर सामाजिक विकास योजना” सन २०१८-१९ पासून राबविण्याचा निर्णय शासनाने उपरोक्त वाचा १ येथील शासन निर्णयान्वये घेतलेला आहे. त्यानुसार मा.लोकप्रतिनिधींनी (आमदार/खासदार) सुचविलेल्या ग्रामीण व नागरी भागातील अनुसूचित जाती व नवबौध्द घटकांच्या वस्त्यामधील कामांना शासनाने उपरोक्त वाचा २ अन्वये मान्यता देण्यात आलेली आहे. सदर वाचा २ येथील शासन निर्णयात कांही लोकप्रतिनिधींच्या बदल करण्याच्या विनंतीअन्वये शासन मान्यतेने शुध्दीपत्रक उपरोक्त वाचा ३ अन्वये काढण्यात आलेले आहे. सदर वाचा ३ येथील शासन निर्णय (शुध्दीपत्रक) यास शासन मान्यतेने शुध्दीपत्रक काढण्यात येत आहे.
शुध्दीपत्रक: उपरोक्त वाचा ३ मधील दिनांक २४ जुलै, २०१९चा शासन निर्णय (शुध्दीपत्रक ) मधील जिल्हा परभणीच्या सहपत्र/विवरणपत्रामध्ये पुढीलप्रमाणेचा बदल केलेला तपशील या शुध्दीपत्रकान्वये रदद करण्यात येत आहे:
(रुपये लाखात)
--------------------------------------------------------------------------
| अनुक्रमांक | कामाचे नाव | अंदाजित किंमत रुपये | वितरीत तरतूद रुपये |
| ७. | शेवडी, ता. जिंतूर येथे सी. सी. रस्ता व पेव्हर ब्लॉक बसविणे. | ८.०० | ३.२० |
| ९. | नांदगांव दूधना, ता. जिंतूर येथे सी. सी. रस्ता करणे. | ८.०० | ३.२० |
--------------------------------------------------------------------------
# Page 2
शासन निर्णय (शुध्दीपत्रक) क्रमांकः सावियो-२०१९/प्र.क्र.१५०/अजाक
याऐवजी सुधारीत तपशील पुढीलप्रमाणे राहिल:
-------------------------------------------------------------------------------
| अ.क्र. | कामाचे नाव | अंदाजित किंमत रुपये | वितरीत तरतूद रुपये |
| ७. | केहाळ, ता. जिंतूर येथील अनुसुचित जाती वस्तीमध्ये अभ्यासिका करणे. | ८.०० | ३.२० |
| ९. | माक, ता. जिंतूर येथे अनुसूचित जाती वस्तीमध्ये अभ्यासिका करणे. | ८.०० | ३.२० |
-------------------------------------------------------------------------------
२. सदर वाचा ३ येथील शासन निर्णय (शुध्दीपत्रक), दिनांक २४ जुलै, २०१९अन्वये बदल करण्यात आलेल्या कामांबाबत संबंधित सहाय्यक आयुक्त, समाज कल्याण आणि / किंवा संबंधित जिल्हाधिकारी यांचेकडून सदर वाचा २ येथील शासन निर्णय, दिनांक १२ नोव्हेंबर, २०१८ प्रमाणे जर कार्यवाही सुरु करण्यात आलेली असेल तर असा बदल करता येणार नाही/करण्यात येऊ नये.
३. सदर शुध्दीपत्रकासाठी सर्व बाबी/कार्यपध्दती सदर शुध्दीपत्रकाचा मूळ शासन निर्णय, दिनांक १२ नोव्हेंबर, २०१८ प्रमाणेच राहिल.
# Page 3