# Page 1
केंद्र पुरस्कृत राष्ट्रीय पशुधन अभियानांतर्गत ग्रामीण भागातील परसातील शेळी पालन योजनेअंतर्गत अनुसूचित जाती प्रवर्गाचा सन २०२२-२३ या आर्थिक वर्षाकरिता निधी वितरीत करणेबाबत.
राज्य हिस्सा (लेखाशिर्ष २४०३ई०५७)
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२२/प्र.क्र.६६/अर्थसंकल्प (विघयो)
मंत्रालय विस्तार, मुंबई - ४०० ०३२
दिनांक :- १९ सप्टेंबर, २०२२
वाचा :- १) शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दि.०४.०४.२०२२ २) कृषी व पदुम विभागाची नस्ती क्र. बियुडी-२७२२/प्र.क्र.२६२/पदुम- ३
शासन निर्णय : केंद्र पुरस्कृत राष्ट्रीय पशुधन अभियानांतर्गत ग्रामीण भागातील परसातील शेळी पालन योजनेसाठी अनुसूचित जाती प्रवर्गासाठी सन २०२२-२३ करिता मागणी क्र.एन-३, २४०३- पशुसंवर्धन, ००, ७८९-अनुसूचित जातीसाठी विशेष घटक योजना, (०१) अनुसूचित जाती घटक कार्यक्रमांतर्गत योजना (०१) (२४) राष्ट्रीय पशुधन अभियानांतर्गत ग्रामीण भागातील परसबाग शेळी विकास (राज्य हिस्सा ३०%) (कार्यक्रम) लेखाशिर्ष २४०३ई५०७, ३३ अर्थसहाय्य खाली रु.६९.८९ लाख इतका निधी अर्थसंकल्पीत करण्यात आला आहे.
वित्त विभागाच्या संदर्भाधीन दि.०४.०४.२०२२ रोजीच्या परिपत्रकान्वये सन २०२२-२३ या आर्थिक वर्षाकरिता निधी वितरीणाची कार्यप्रणाली ठरवून दिलेली आहे. केंद्र पुरस्कृत राष्ट्रीय पशुधन अभियानांतर्गत ग्रामीण भागातील परसबाग शेळी विकास योजनेसाठी अनुसूचित जाती प्रवर्गासाठी वित्त विभागाने मान्यता दिल्यानुसार केंद्र हिश्याच्या समरुप राज्यहिश्यासाठी लेखाशिर्ष २४०३ई०५७, ३३- अर्थसहाय्य (राज्य हिस्सा ३०%) ( कार्यक्रम) खाली रु.६९.८९लाख इतका निधी प्रशासकीय विभाग प्रमुख म्हणून प्रधान सचिव (पदुम) कृषी व पदुम विभाग, मंत्रालय, मुंबई
यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय
माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, सामाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ रोजीच्या शासन निर्णयातील दिलेल्या निर्देशांचे काटेकोरपणे पालन करावी.
# Page 2
शासन निर्णय क्रमांकः बीजीटी-२०२२/प्र.क्र.६६/अर्थसंकल्प (विघयो)
५. सदर शासन निर्णय वित्त विभागाच्या संदर्भाधीन दि.०४.०४.२०२२ रोजीच्या शासन परिपत्रकान्वये प्रशासकीय विभागास प्रदान केलेलया अधिकारात आणि वित्त विभागाचा अनौपचारीक संदर्भ क्र.७७८/व्यय-१४, दि.२५.०८.२०२२
अन्वये प्राप्त सहमतीस अनुसरुन निर्गमित करण्यात येत आहे.