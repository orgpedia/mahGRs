# Page 1
----------------------------------------------
| डॉ. बाबासाहेब आंबेडकर यांच्या १२५ व्या जयंती |
| वर्षानिमित्त संगमवाडी, जि. पुणे येथे लहुजी |
| वस्ताद साळवे यांच्या स्मारकाचे बांधकाम व इतर |
| अनुषंगिक बाबी सनियंत्रित करणे याकरीता |
| क्रांतीगुरू लहुजी साळवे स्मारक समितीतील |
| अशासकीय सदस्यांची नियुक्ती रद्द करणेबाबत... |
|  |
----------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: सान्यावि २०१८/प्र.क्र.३३४/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : ०५ डिसेंबर, २०२२.
वाचा:- १) शासन निर्णय सामाजिक न्याय व विशेष सहाय्य विभाग क्र. सान्यावि-२०१५/प्र.क्र.१६३ /बांधकामे, दि. ९/१०/२०१५ २) शासन निर्णय सामाजिक न्याय व विशेष सहाय्य विभाग क्र. बैठक - - २ २०१६/प्र.क्र.४७५/ बांधकामे, दि. २४/३/२०१७ ३) शासन निर्णय सामाजिक न्याय व विशेष सहाय्य विभाग क्र. सान्यावि-२०१८ / प्र.क्र.३३४ /बांधकामे, दि. १२/११/२०१८ ४) शासन शुध्दीपत्रक, सामाजिक न्याय व विशेष सहाय्य विभाग क्र. सान्यावि-२०१८/प्र.क्र.३३४ /बांधकामे, दि. १४/११/२०१८ ५) मा. मुख्य सचिव कार्यालयाची दि. ३/१/२०२० रोजीची टिपणी ६) शासन निर्णय, सामाजिक न्याय व विशेष सहाय्य विभाग क्र. संकिर्ण-२०२०/प्र.क्र.०८ /समन्वय, दि.१०/०७/२०२० ७) शासन निर्णय, सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४ /बांधकामे, दि. २९/४/२०२१ ८) शासन निर्णय, सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४ / बांधकामे, दि. १७/९/२०२१ ९) शासन निर्णय, सामाजिक न्याय व विशेष सहाय्य विभाग क्र. सान्यावि-२०१८/ प्र.क्र.३३४ / बांधकामे, दि. ०९/११/२०२१
प्रस्तावना : डॉ.बाबासाहेब आंबेडकर यांच्या १२५ व्या जयंती वर्षानिमित्त अनुसूचित जाती व नवबौद्ध घटकासाठी ऐतिहासिक व सांस्कृतिकदृष्ट्या महत्व असलेल्या स्थळांचा विकास करणे या अंतर्गत संगमवाडी, जि. पुणे येथे लहुजी वस्ताद साळवे यांचे स्मारक विकसित करण्याच्या कामाचा समावेश करण्यात आलेला आहे. संगमवाडी, जि. पुणे येथे लहुजी वस्ताद साळवे यांचे स्मारकाचे बांधकाम व इतर अनुषंगिक बाबी सनियंत्रित करण्यासाठी विभागाच्या दि.२९/०४/२०२१ रोजीच्या शासन निर्णयान्वये समिती गठीत करण्यात आलेली आहे. तसेच, सदर समितीतील दोन सदस्यांची नियुक्ती रद्द करुन शासन निर्णय दि.०९.११.२०२१ अन्वये इतर दोन सदस्यांची नव्याने नियुक्ती करण्यात आलेली आहे. तथापि, आता शासनाचे “विभागांतर्गत विविध कायदा / अधिनियम / नियमाद्वारे स्थापित केलेले शासकीय / अशासकीय सर्व उपक्रम / मंडळे / महामंडळे / प्राधिकरणे व
# Page 2
शासन निर्णय क्रमांकः सान्यावि २०१८/प्र.क्र.३३४/बांधकामे
समित्या यावर नियुक्त केलेल्या अशासकीय सदस्यांच्या नियुक्त्या रद्द करण्याचे निर्देश आहेत.
शासनाच्या उपरोक्त निर्देशानुसार क्रांतीगुरू लहुजी साळवे स्मारक समिती या समितीवरील अशासकीय सदस्यांच्या नियुक्त्या रद्द करण्याची बाब शासनाच्या विचाराधीन होती.
शासन निर्णय :
डॉ.बाबासाहेब आंबेडकर यांच्या १२५ व्या जयंती वर्षानिमित्त अनुसूचित जाती व नवबौद्ध घटकासाठी ऐतिहासिक व सांस्कृतिकदृष्ट्या महत्व असलेल्या स्थळांचा विकास करणे श अंतर्गत संगमवाडी, जि. पुणे येथे लहुजी वस्ताद साळवे यांचे स्मारक विकसित करण्याच्या कामाचा समावेश असून, सदर कामासाठी दि.२४.०३.२०१७ रोजीच्या शासन निर्णयान्वये रु.२.०० कोटी इतका निधी मंजूर करण्यात आलेला आहे. संगमवाडी, जि. पुणे येथील लहुजी वस्ताद साळवे यांचे स्मारकाचे बांधकाम व इतर अनुषंगिक बाबी सनियंत्रित करणे याकरीता विभागाच्या दि.२९/०४/२०२१ रोजीच्या शासन निर्णयान्वये समिती गठीत करण्यात आली आहे. तसेच, शासन निर्णय दि.०९.११.२०२१ अन्वये सदर समितीतील सदस्य दोन सदस्यांची नियुक्ती रद्द करण्यात येऊन त्यांच्याऐवजी नव्याने दोन सदस्यांची नियुक्ती करण्यात आलेली आहे. आता विभागाच्या दि.२९/०४/२०२१ व दि.९.११.२०२१ रोजीच्या शासन निर्णयान्वये गठीत करण्यात आलेल्या समितीतील अशासकीय सदस्यांची नियुक्ती या शासन निर्णयान्वये रद्द करण्यात येत आहे.