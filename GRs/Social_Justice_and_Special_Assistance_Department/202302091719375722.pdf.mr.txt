# Page 1
हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन अधिनियम, २०१३ च्या अंमलबजावणी अंतर्गत दुषित गटारामध्ये उतरुन काम करतांना मृत झालेल्या मॅन्युअल स्कॅव्हेंजर्स यांच्या एकूण २२ वारसांना नुकसान भरपाई अदा करणेसाठी आयुक्त, समाजकल्याण, पुणे यांचेमार्फत रु.२,००,००,०००/- (अक्षरी दोन कोटी रुपये) इतका निधी वितरीत करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. हामैऊ-२०२२/प्र.क्र. १२ / सआक
मंत्रालय, मुंबई - ४०० ०३२.
दिनांक :- ८ फेब्रुवारी, २०२३.
वाचा : १) हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम २०१३, २) शासन निर्णय क्र. हामैऊ-२०१९/प्र.क्र. २६८/अजाक, दिनांक १२/१२/२०१९, ३) राष्ट्रीय सफाई कर्मचारी आयोगाचे क्रमांक-११०५९/एसडी/एमएच/२०२०-आर एन्ड डी / ३६३२ दि.२९/१२/२०२२ पत्रे व सहपत्रे, ४) वित्त विभाग, शासन निर्णय, क्रमांक-अर्थसं २०२२/प्र.क.४३/अर्थ-३, दिनांक ४/४/२०२२,
प्रस्तावना : हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे, अधिनियम २०१३ अंतर्गत महाराष्ट्र राज्यात दुषित गटारामध्ये उतरुन काम करतांना मृत झालेल्या मॅन्युअल स्कॅव्हेंजर्स यांच्या वारसांना रु.१० लाख नुकसान भरपाईची रक्कम अदा करण्यासंदर्भात मा. राष्ट्रीय सफाई कर्मचारी आयोग, नवी दिल्ली हे वेळोवेळी पाठपुरावा करत असतात.
तसेच, कित्येकदा मॅन्युअल स्कॅव्हेंजर्स यांच्या मृत्युच्या घटनेनंतर न्यायालयीन प्रकरणे उद्भवतात व काही प्रकरणांमध्ये रु.१० लाखाची नुकसान भरपाईची रक्कम अदा करण्यासाठी संबंधित यंत्रणेकडे निधी उपलब्ध नसल्यामुळे किंवा त्यांची आर्थिक क्षमता नसल्यामुळे मा.उच्च न्यायालयाच्या आदेशानुसार सामाजिक न्याय विभागाने निधी तात्काळ उपलब्ध करुन देण्याचे आदेश मा.न्यायालयाकडून दिले जातात.
त्यामुळे मा. उच्च न्यायालयाने दिलेल्या आदेशाच्या अनुषंगाने अचानक उद्भणाऱ्या मा.न्यायालयीन प्रकरणी मृत मॅन्युअल स्कॅव्हेंजर्सच्या वारसांना र.१० लाख इतकी रक्कम नुकसान भरपाईपोटी अदा करणे या विभागास क्रमप्राप्त असते. अशा प्रकरणी मा. न्यायालयाच्या आदेशाची अंमलबजावणी न झाल्यास अवमान याचिका दाखल होण्याची शक्यता असते.
त्या अनुषंगाने महाराष्ट्र राज्यातील मृत मॅन्युअल स्कॅव्हेंजर्सच्या वारसांना नुकसान भरपाई अदा करण्याची बाब या विभागाच्या विचाराधीन होती.
शासन निर्णय :
महाराष्ट्र राज्यात अद्यापपर्यंत अशा एकूण २२ मॅन्युअल स्कॅव्हेंजर्सच्या वारसांना नुकसान भरपाईची रक्कम अदा करण्यात आलेली नाही.
# Page 2
शासन निर्णय क्रमांकः हामैऊ-२०२२/प्र.क्र. १२/सआक
त्यास अनुसरुन सोबत जोडलेल्या विवरणपत्रातील नमूद २२ मॅन्युअल स्कॅव्हेंजर्स यांच्या वारसांना नुकसान भरपाईची रक्कम अदा करण्याकरीता रु.२,००,००,०००/- (अक्षरी दोन कोटी रुपये) इतका निधी वितरीत करण्यास या शासन निर्णयान्वये मान्यता देण्यात येत आहे.
२. सदरची रक्कम संबंधित जिल्हाधिकारी यांनी दिनांक ३१/३/२०२३ पूर्वी या विभागाच्या ““८००, इतर जमा रकमा (०१) (०१) इतर जमा रकमा (०२५००१०८)” या शिर्षाखाली जमा करण्यात यावी.
३. सदरील निधी मागणी क्र. एन-३, (०३) (०३) महाराष्ट्र राज्य सफाई कर्मचारी आयोगास सहायक अनुदान (अ.जा.उ.यो.) कार्यक्रम, ३१- सहायक अनुदाने (वेतनेतर) (२२२५२६३१) या लेखाशिर्षाखाली सन २०२२-२३ च्या अर्थसंकल्पिय तरतूदीतून खर्च करण्यात यावा.
४. सदर नुकसान भरपाईची रक्कम पुढील कार्यवाहीकरीता आयुक्त, समाजकल्याण, पुणे यांचेकडे सुपूर्द करण्यात येत आहे. तसेच, सदरची रक्कम आहरीत करुन आयुक्त, समाजकल्याण, पुणे यांचेमार्फत संबंधित जिल्हाधिकारी यांना तात्काळ उपलब्ध करुन द्यावी.
५. सदर शासन निर्णय वित्त विभागाच्या दिनांक ४/४/२०२२ च्या परिपत्रकान्वये प्रदान केलेल्या
# Page 3
# Page 4