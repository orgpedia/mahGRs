# Page 1
भारतरत्न डॉ. बाबासाहेब आंबेडकर सामाजिक विकास योजना.
प्रशासकीय मान्यता रद्द करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- सावियो-२०२०/प्र.क्र. ३६/अजाक,
मंत्रालय, मुंबई - ४०० ०३२.
दिनांक :- २९ ऑक्टोबर, २०२०.
वाचा:- १. सामाजिक न्याय व विशेष सहाय्य विभाग, शासन निर्णय, दिनांक ०९ मार्च २०१८, २. सामाजिक न्याय व विशेष सहाय्य विभाग, शासन निर्णय, दिनांक १२ नोव्हेंबर, २०१८, ३. सामाजिक न्याय व विशेष सहाय्य विभाग, शासन निर्णय, दिनांक ३० जानेवारी, २०१९, ४. सामाजिक न्याय व विशेष सहाय्य विभाग, शासन निर्णय, दिनांक ०६ फेब्रुवारी, २०१९, ५. सामाजिक न्याय व विशेष सहाय्य विभाग, शासन निर्णय, दिनांक ०६ मार्च २०१९, ६. सामाजिक न्याय व विशेष सहाय्य विभाग, शासन निर्णय, दिनांक १६ ऑगस्ट,२०१९, ७. सामाजिक न्याय व विशेष सहाय्य विभाग, शासन निर्णय, दिनांक ०६ सप्टेंबर,२०१९, ८. सामाजिक न्याय व विशेष सहाय्य विभाग, शासन निर्णय, दिनांक ३० डिसेंबर, २०१९, ९. सामाजिक न्याय व विशेष सहाय्य विभाग, शासन निर्णय, दिनांक ४ जानेवारी,२०२०, १०. सामाजिक न्याय व विशेष सहाय्य विभाग, शासन निर्णय, दिनांक १८ मार्च, २०२०, ११. सामाजिक न्याय व विशेष सहाय्य विभाग, शासन निर्णय, पत्र दिनांक २६ मार्च, २०२०, १२. सामाजिक न्याय व विशेष सहाय्य विभाग, शासन निर्णय, दिनांक ३१ मार्च,२०२०, १३. वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दिनांक ०४ मे, २०२०.
प्रस्तावना: राज्यातील नागरी व ग्रामीण क्षेत्रातील अनुसूचित जाती व नवबौद्ध घटकांच्या वस्ती/गावांचा विकास करण्यासाठी व या घटकांना मुलभूत सुविधा पुरविण्यासाठी मा.लोकप्रतिनिधींनी सुचविलेल्या कामांना शासनस्तरावरून मान्यता देण्यासाठी “भारतरत्न डॉ. बाबासाहेब आंबेडकर सामाजिक विकास योजना” अशी राज्यस्तर योजना सन २०१८-१९ पासून राबविण्याचा निर्णय शासनाने उपरोक्त वाचा येथील शासन निर्णय, दिनांक ९ मार्च, २०१८ अन्वये घेतलेला आहे.
त्यानुसार मा. लोकप्रतिनिधींनी (आमदार /खासदार) सुचविलेल्या नागरी व ग्रामीण भागातील अनुसूचित जाती व नवबौद्ध घटकांच्या वस्त्यांमधील कामांना शासनाने वेळोवेळी मंजुरी दिलेली आहे.
२. कोविड–१९ च्या संसर्गजन्य रोगामुळे सन२०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याबाबत वित्त विभागाने वाचा क्र. १३ येथील दिनांक ०४ मे, २०२० चा शासन निर्णय निर्गमित केला आहे. सदर शासन निर्णयातील अनु. क्र. १३ नुसार वित्त विभागाच्या पुढील आदेशापर्यंत कोणतेही बांधकाम (तांत्रिक मान्यता, प्रशासकीय मान्यता, निविदा, कार्यारंभ आदेश देऊ नयेत) हाती घेऊ नये, असे स्पष्ट निर्देश दिलेले आहेत.
# Page 2
शासन निर्णय क्रमांकः सावियो-२०२०/प्र.क्र. ३६/अजाक
३. कोविड-१९ महामारी च्या पार्श्वभूमीवर निधी उपलब्धतेस मर्यादा येत असल्याने, प्रशासकीय मान्यता दिलेल्या परंतु अद्याप कार्यारंभ आदेश निर्गमित न केलेल्या, भारतरत्न डॉ. बाबासाहेब आंबेडकर सामाजिक विकास योजनेअंतर्गत मंजुरी दिलेल्या सर्व कामांच्या प्रशासकीय मान्यता रद्द करण्याची बाब शासनाच्या विचाराधीन होती.
शासन निर्णय:
भारतरत्न डॉ. बाबासाहेब आंबेडकर सामाजिक विकास योजना मागणी क्र. ०३, २२२५, अनुसूचित जाती व अनुसूचित जमाती, इतर मागासवर्ग व अल्पसंख्याक यांचे कल्याण ०१, अनुसूचित जातीचे कल्याण ७८९, अनुसूचित जाती उपाययोजना (०४) भारतरत्न डॉ. बाबासाहेब आंबेडकर सामाजिक विकास योजना (०४) (०१) भारतरत्न डॉ. बाबासाहेब आंबेडकर सामाजिक विकास योजना राबविणे, राज्यस्तर २७ लहान बांधकामे ५० इतर खर्च, २५२५ एफ ०८५ या योजनेंतर्गत प्रशासकीय मान्यता दिलेल्या परंतु अद्याप कार्यारंभ आदेश निर्गमित न केलेल्या सर्व कामांच्या प्रशासकीय मान्यता या शासन निर्णयान्वये रद्द करण्यात येत आहेत.
# Page 3