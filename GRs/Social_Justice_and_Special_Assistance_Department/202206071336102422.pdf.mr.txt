# Page 1
मा. उच्च न्यायालय, मुंबई यांच्या न्यायनिर्णयानुसार दुषित गटारामध्ये उतरुन काम करतांना मृत झालेल्या मॅन्युअल स्कॅव्हेंजर्स यांच्या वारसांना नुकसान भरपाई अदा करणेसाठी आयुक्त समाजकल्याण, पुणे म्हणून निधी वितरीत करण्यास मान्यता देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. हामैऊ-२०२२/प्र.क्र.३०/सआक,
मंत्रालय, मुंबई - ४०० ०३२.
दिनांक :- ०७ जून, २०२२.
वाचा : १) हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम २०१३, २) शासन निर्णय क्र. हामैऊ-२०१९/प्र.क्र. २६८/अजाक, दिनांक १२/१२/२०१९, ३) मा.उच्च न्यायालयाचे क्रमांक-रिट याचिका क्र. ४८४३/२०२२ दि.२७/०७/२०२२ चे आदेश, ४) वित्त विभाग परिपत्रक क्र.अर्थसं-२०२२/प्र.क्र.४३/अर्थ-३,दि.०४/०४/२०२२.
प्रस्तावना : मुंबई उपनगरातील चांदीवली, मुंबई येथे गटार साफ करतांना श्री. सचिन सुरेश पवार यांचा मृत्यु झाल्याच्या घटनेच्या अनुषंगाने मृत मॅन्युअल स्कॅव्हेंजर्स यांच्या वारस श्रीमती संजना सुरेश पवार यांनी मा.उच्च न्यायालय, मुंबई येथे दाखल रिट याचिका क्र. ४८४३/२०२२ च्या संदर्भात, मा. उच्च न्यायालयाने दिनांक २७/०४/२०२२ रोजी दिलेल्या आदेशान्वये मयत व्यक्तींच्या वारसांना ३ आठवडयांच्या मुदतीत रु.१० लाख नुकसान भरपाई देणेबाबतचे आदेश दिले आहेत.
मा.उच्च न्यायालयाने दिलेले आदेशानुसार मृत मॅन्युअल स्कॅव्हेंजर्सच्या वारसास रु.१०,००,००० /- (अक्षरी रू. दहा लाख फक्त) एवढी रक्कम नुकसान भरपाईपोटी अदा करणे या प्रयोजनासाठी आयुक्त, समाजकल्याण पुणे यांना निधी उपलब्ध करुन देण्याची बाब या विभागाच्या विचाराधीन होती.
शासन निर्णय : मा.उच्च न्यायालय, मुंबई येथे दाखल रिट याचिका क्र.४८४३/२०२२ च्या अनुषंगाने दिलेल्या दिनांक २७/०४/२०२२ रोजी दिलेल्या न्यायनिर्णयानुसार संबंधित मृत मॅन्युअल स्कॅव्हेंजर्स यांच्या वारसांस नुकसान भरपाईची रक्कम अदा करण्यासाठी रु.१०,००,०००/- (अक्षरी रू. दहा लाख फक्त) इतका निधी वितरीत करण्यास या शासन निर्णयान्वये मान्यता देण्यात येत आहे.
२. सदर निधी कोषागारातून आहरीत करुन संबंधीतांना वितरीत करण्यासाठी सहाय्यक आयुक्त, समाज कल्याण, मुबई उपनगर यांना आहरण व संवितरण अधिकारी म्हणून तसेच आयुक्त, समाजकल्याण पुणे, यांना नियंत्रक अधिकारी म्हणून घोषित करण्यात येत आहे.
३. सदरील निधी मागणी क्र. एन-३, ( ०३) (०३) महाराष्ट्र राज्य सफाई कर्मचारी आयोगास सहायक अनुदान (अ.जा.उ.यो.) कार्यक्रम, ३१- सहायक अनुदाने (वेतनेतर) (२२२५२६३१) या लेखाशिर्षाखाली सन २०२२-२३ च्या अर्थसंकल्पिय तरतूदीतून खर्च करण्यात यावा.
# Page 2
शासन निर्णय क्रमांकः हामैऊ-२०२२/प्र.क्र.३०/सआक
४. मा.उच्च न्यायालय, मुंबई यांच्या आदेशानुसार रु.१०,००,०००/-(अक्षरी रू. दहा लाख फक्त) एवढी रक्कम नुकसान भरपाईपोटी अदा करणे या प्रयोजनासाठी आयुक्त, समाजकल्याण पुणे यांना उपलब्ध करुन देण्यात येत असून सदरची रक्कम याचिकाकर्तीस अदा केल्यानंतर आयुक्त, बृहन्मुंबई महानगरपालिका, यांनी रू.१० लाख इतकी रक्कम तात्काळ या विभागाच्या “०२५००१०८” या शिर्षाखाली जमा करावी.
५. सदर शासन निर्णय वित्त विभागाच्या दिनांक ०४/०४/२०२२ च्या परिपत्रकान्वये प्रदान केलेल्या