# Page 1
भारतरत्न डॉ. बाबासाहेब आंबेडकर सामाजिक विकास योजनेंतर्गत सन २०२१-२२ या वर्षासाठी वितरीत केलेल्या निधीपैकी अखर्चित निधी खर्च करण्याबाबत…….…...
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांक : सावियो-२०२३/प्र.क्र. ४६०/अजाक
मंत्रालय विस्तार, मुंबई - ४०० ०३२.
दिनांक: २२ नोव्हेंबर, २०२३.
वाचा : १. वित्त विभाग, शासन निर्णय, क्र. : संकीर्ण-१०.२१/प्र.क्र.६३/अर्थोपाय, १६ ऑक्टोबर, २०२३
प्रस्तावनाः भारतरत्न डॉ. बाबासाहेब आंबेडकर सामाजिक विकास योजनेच्या शासन निर्णय, दिनांक ०९ मार्च, २०१८ अन्वये अट क्र. १मध्ये जिल्हा परिषदेकडे, महानगरपालिकेकडे, नगरपालिकेकडे, नगर पंचायतीकडे दिलेला निधी साधारणत: दोन आर्थिक वर्षात खर्च करण्याची अनुमती असते. त्याप्रमाणे जिल्हा परिषद, महानगरपालिका, नगरपालिका, नगर पंचायत यांच्याकडून कामे करण्यात येतात. या योजनेत मंजूर करण्यात आलेल्या कामावर त्या पुढील आर्थिक वर्षापर्यंत खर्च करण्याची मुभा राहील, असे नमूद करण्यात आलेले आहे. तसेच वित्त विभागाचे दिनांक ०६ जून, २००८ च्या मार्गदर्शक सुचनांनुसार शासनाने जिल्हा परिषद, महानगरपालिका, नगरपालिका, नगर पंचायत, प्राधिकरणे यांना एखाद्या आर्थिक वर्षात मुक्त केलेला व अखर्चित राहिलेला निधी खर्च करण्यासाठी लगतच्या पुढील आर्थिक वर्षाअखेर पर्यंत खर्च करण्याची अनुमती देण्यात आलेली आहे, तथापि उपरोक्त कालावधीमध्ये अखर्चित असलेला निधी खर्च करण्यास मुदतवाढ देण्याचा प्रस्ताव वित्त विभागास सादर करण्यात आलेला होता,त्यानुषंगाने वित्त विभागाने दि. १६ ऑक्टोबर, २०२३ रोजी च्या शासन निर्णयान्वये धोरणात्मक निर्णय घेण्यात आलेला आहे.
शासन निर्णय: भारतरत्न डॉ. बाबासाहेब आंबेडकर सामाजिक विकास योजनेतील सन २०२१ २२ या आर्थिक वर्षातील विविध शासन निर्णयान्वये संपूर्ण राज्यातील विकास कामांना मंजूरी देण्यात आलेली आहे.सन २०२१-२२ या आर्थिक वर्षातील मंजुर करण्यात आलेल्या विकास कामांसाठी वितरीत करण्यात आलेला व दि. ३१ मार्च, २०२३ पुर्वी कोषागारातुन आहरित केलेला परंतु बँक खात्यामध्ये अखर्चित असलेला निधी खर्च करण्यास वित्त विभागाच्या दि.१६ऑक्टोबर, २०२३ च्या शासननिर्णयान्वये दि. २८ फ़ेब्रुवारी, २०२४ पर्यंत मुदतवाढ देण्यात आलेली आहे, तसेच दि. २८ फेब्रुवारी, २०२४ नंतर अखर्चित असलेला निधी दिनांक ५ मार्च,२०२४ पर्यंत शासनाकडे जमा करणे बंधनकारक राहील असे नमुद करण्यात आलेले आहे,त्याअनुषंगाने आवश्यक ती कार्यवाही करावी.
तसेच वित्त विभाग शासन निर्णय दि. २४.०९.२०२१ अन्वये सन २०१९-२० मध्ये वितरीत केलेला पण अखर्चित राहिलेला निधी दिनांक ३१.०३.२०२२ पर्यंत खर्च करण्यास परवानगी देण्यात आली असून दि. ३१.०३.२०१९ पर्यंत शिल्लक असलेला अखर्चित निधी शासनाकडे त्वरीत जमा करणे बंधनकारक राहील अशा सूचना आहेत.
# Page 2
शासन निर्णय क्रमांक: सावियो-२०२३/प्र.क्र. ४६०/अजाक
सदर शासन निर्णय वित्त विभागाच्या अनौपचारिक संदर्भ क्र.१७७/दि.१८.१०.२०२३ च्या अन्वये निर्गमित करण्यात येत आहे.