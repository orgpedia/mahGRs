# Page 1
मान्यताप्राप्त अशासकीय अनुदानित दिव्यांगांच्या विशेष शाळा / कार्यशाळांतील शिक्षक / शिक्षकेतर कर्मचाऱ्यांच्या भविष्य निर्वाह निधीच्या रकमेच्या अंतिम प्रदानाच्या अधिकाराचे क्षेत्रिय स्तरावर पुनर्प्रदान करणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन आदेश क्रमांक : इडीडी-२०२१/प्र. क्र. ६३ / दि. क. १
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई-४०००३२.
दिनांक : १३ सप्टेंबर, २०२२.
वाचा : १) सामाजिक न्याय, सांस्कृतिक कार्य, क्रीडा व विशेष सहाय्य विभाग, शासन निर्णय क्रमांक : इडीडी-१०९९/ प्र. क्र. १३ / सुधार-२, दिनांक २८ जानेवारी, २००३, २) सामाजिक न्याय, सांस्कृतिक कार्य, क्रीडा व विशेष सहाय्य विभाग, शासन निर्णय क्रमांक : सकआ-२००४/ प्र. क्र. १२ / आस्था-२, दिनांक १४ ऑक्टोबर, २००४, ३) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५, ४) सामाजिक न्याय व विशेष सहाय्य विभाग, शासन निर्णय क्रमांक : इडीडी-२००७ / प्र. क्र.२८ / सुधार-२, दिनांक १७ मे, २०१०, ५) आयुक्त, दिव्यांग कल्याण यांचे पत्र क्रमांक : जा. क्र. दिकआ / प्र-६-लेखा / भनिनि अधिकार हस्तांतरण / २०२१-२२ / ५१३२, दिनांक २४ जुलै, २०२१.
शासन आदेश :
मान्यताप्राप्त अशासकीय अनुदानित दिव्यांगाच्या विशेष शाळा / कर्मशाळांमधील शिक्षक / शिक्षकेतर कर्मचाऱ्यांना दिनांक १ एप्रिल, २००३ पासून महाराष्ट्र भविष्य निर्वाह निधी नियम लागू करण्यात आले आहेत. तसेच या विभागाच्या दिनांक २८ जानेवारी, २००३ च्या शासन निर्णयान्वये, सहाय्यक आयुक्त, समाज कल्याण, मुंबई शहर / उपनगर आणि सर्व जिल्हा समाज कल्याण अधिकारी, जिल्हा परिषद यांना उक्त कार्यालयांचे भविष्य निर्वाह निधीचे लेखे ठेवण्यासाठी प्राधिकृत करण्यात आले आहे. या विभागाच्या दिनांक १४ ऑक्टोबर, २००४ च्या शासन निर्णयान्वये, आयुक्त, दिव्यांग कल्याण आयुक्तालयाच्या नियंत्रणाखालील दिव्यांग कल्याण आयुक्तालय, जिल्हास्तरीय कार्यालये, दिव्यांगांच्या सर्व शिक्षण / प्रशिक्षण संस्था यांच्या आस्थापनाविषयक बाबींसाठी आयुक्त, दिव्यांग कल्याण, पुणे यांना “विभाग प्रमुख” म्हणून घोषित करण्यात आले आहे. तसेच दिनांक १७ मे, २०१० च्या शासन निर्णयान्वये भविष्य निर्वाह निधीच्या अंतिम प्रदान मंजूर करण्याचे अधिकार आयुक्त, दिव्यांग कल्याण, पुणे यांचेकडे ठेवण्यात आले आहेत.
२. भविष्य निर्वाह निधीच्या अंतिम प्रदानांचे प्रस्ताव संबंधित संस्थेकडून जिल्हा कार्यालयास आणि जिल्हा कार्यालयाकडून दिव्यांग कल्याण आयुक्तालयास सादर होतात. तसेच याबाबतच्या प्रस्तावामध्ये जर काही त्रुटी असतील तर त्याच्या पुर्ततेसाठी राज्यातील संबंधित समाज कल्याण कार्यालयातील कर्मचाऱ्यांना वा संस्थेच्या कर्मचाऱ्यांना आयुक्तालयाशी पाठपुरावा करावा लागतो. या
# Page 2
शासन आदेश क्रमांकः इडीडी-२०२१/प्र.क्र. ६३/ दि. क. १
सर्व प्रक्रीयमध्ये संबंधित कर्मचाऱ्यास रक्कम मिळण्यास विलंब होतो. सबब आयुक्त, दिव्यांग कल्याण, पुणे यांचे भविष्य निर्वाह निधीच्या अंतिम प्रदान करण्याचे अधिकाराचे क्षेत्रिय स्तरावर पुनर्प्रदान करण्याची बाब शासनाच्या विचाराधीन होती.
३. परिच्छेद - २ मध्ये विशद केलेली वस्तुस्थिती विचारात घेता, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम-९ मधील तरतूदीस अनुसरुन भविष्य निर्वाह निधीच्या अंतिम रकमेचे प्रदान करण्याचे आयुक्त, दिव्यांग कल्याण, पुणे यांचे अधिकार, जिल्हा समाज कल्याण अधिकारी, जिल्हा परिषद यांचे कार्यकक्षंतर्गत प्रस्तावांच्या बाबतीत मुख्य कार्यकारी अधिकारी, जिल्हा परिषद यांना तर सहाय्यक आयुक्त, मुंबई शहर / उपनगर यांचे बाबतीत प्रादेशिक उपायुक्त, समाज कल्याण, मुंबई यांचेकडे सोपविण्यात येत आहेत.