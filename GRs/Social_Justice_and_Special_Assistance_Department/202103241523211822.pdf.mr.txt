# Page 1
केंद्र पुरस्कृत राष्ट्रीय बांबू अभियान याजेनेकरिता अनुसूचित जाती उपयोजनेअंतर्गत सन २०१८-१९ मधील अखर्चित निधी सन २०२०-२१ या आर्थिक वर्षाच्या निधीतून वितरण करणेबाबत. तसेच सन २०२०-२१ करिता निधी वितरणाबाबत.
(लेखाशिर्ष २४०६९८३७, २४०६९९५३)
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२०/प्र.क्र.४१ /अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- २३ मार्च, २०२१
वाचा :- १) शासन परिपत्रक, वित्त विभाग क्र.अर्थसं-२०१९/प्र.क्र.६४/अर्थ-३, दि.१६.०४.२०२० २) शासन परिपत्रक, वित्त विभाग क्र. अर्थसं-२०२०/प्र.क्र.६५/अर्थ-३, दि.०४.०५.२०२० ३) महसूल व वन विभागाची नस्ती क्र.बांबूसा-२०२१/प्र.क्र.२०/फ-९ शासन निर्णय : केंद्र पुरस्कृत राष्ट्रीय बांबू अभियान या योजनेसाठी केंद्र हिस्सा ६० टक्के लेखाशिर्ष २४०६९८३७ मध्ये रु.६६०.०० लाख, तसेच राज्य हिस्सा ४०टक्के २४०६९९५३ या लेखाशिर्षाखाली रु.४४०.०० लाख इतका निधी अर्थसंकल्पीत आहे.
२. वित्त विभागाच्या संदर्भाधीन दि.१६.४.२०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची
कार्यप्रणाली ठरवून दिलेली आहे. तसेच संदर्भाधीन दि.४.५.२०२० अन्वये वित्त विभागाने कार्यक्रमांतर्गत योजनांच्या ३३टक्के मर्यादेत खर्चासाठी नियोजनात्मक सूचना दिलेल्या आहेत. तथापि Covid-१९ च्या पार्श्वभूमीवर केंद्र पुरस्कृत राष्ट्रीय बांबू अभियानयाजेनेकरिता वित्त विभागाने दिलेल्या मान्यतेस अनुसरुन महसूल व वन विभागाने वाचा क्र.३ येथील नस्तीवर प्रस्तावित केंद्र हिस्सा ६०टक्के लेखाशिर्ष २४०६९८३७ मध्ये रु.१६८.८५ लाख तर राज्य
हिस्सा ४०टक्के २४०९९५३ या लेखाशिर्षाखाली रु.११२.५७ लाख इतका निधी प्रशासकीय विभाग प्रमुख म्हणून प्रधान सचिव (वने), महसूल व वन विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. कोव्हीड- १९ मुळे राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास
अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व महसूल व वन विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
# Page 2
शासन निर्णय क्रमांकः बीजीटी-२०२०/प्र.क्र.४१ /अर्थसंकल्प (विघयो)
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि. १६.०४.२०२० रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र.२२१/व्यय-१४, दि.१५.३.२०२१ अन्वये प्राप्त सहमतीस अनुसरुन निर्गमित करण्यात येत आहे.