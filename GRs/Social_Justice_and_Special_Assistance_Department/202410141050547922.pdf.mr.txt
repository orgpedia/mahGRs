# Page 1
संजय गांधी निराधार अनुदान योजना व इतर
विशेष सहाय्य योजनांसाठी कार्यालयांकरिता
४२५ संगणक खरेदीस वित्तीय मान्यता
देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :विसयो-२०२४/प्र.क्र.३१/विसयो
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : १४ ऑक्टोबर, २०२४.
वाचा:-
१.शासन निर्णय, उद्योग, उर्जा व कामगार विभाग, क्रमांक:- भांखस-२०१४/प्र.क्र. ८२/
भाग-III/ उद्योग-४, दि.१ डिसेंबर, २०१६.
२.शासन निर्णय, उद्योग, उर्जा व कामगार विभाग, क्रमांक:- संकीर्ण-२०१६/प्र.क्र. २१५/
उद्योग-४, दि.२४ ऑगष्ट्ट, २०१७.
३.शासन निर्णय, उद्योग, उर्जा व कामगार विभाग, क्रमांक:- भांखस-२०१७/प्र.क्र.
२०४/उद्योग-४, दि.०८ डिसेंबर, २०१७.
४.शासन निर्णय, सामाजिक न्याय व विशेष सहाय्य विभाग क्र.सीओएम-
२०२०/प्र.क्र.०७/संगणक कक्ष, दि.०४ जानेवारी, २०२१.
५.शासन निर्णय, उद्योग, उर्जा व कामगार विभाग, क्रमांक:- भांखस-
२०२१/प्र.क्र.०८/उद्योग-४, दि.०७ मे, २०२१.
६.शासन निर्णय, सामाजिक न्याय व विशेष सहाय्य विभाग, क्र.बीसीएच-
२०२२/प्र.क्र.४०/शिक्षण-२, दि.०९ नोव्हेंबर, २०२२.
७.शासन निर्णय, सामाजिक न्याय व विशेष सहाय्य विभाग, क्र. विसयो-
२०२४/प्र.क्र.३१/विसयो, दि.१३ सप्टेंबर, २०२४.
प्रस्तावना :-
संजय गांधी निराधार अनुदान योजना व श्रावणबाळ सेवा राज्य निवृत्तीवेतन योजना
या योजनेतील लाभार्थ्यांना अर्थसहाय्याचे वितरण डी.बी.टी. पोर्टलद्वारे करण्याचा निर्णय
घेण्यात आला आहे. सदर योजनेतील लाभार्थ्यांची माहिती डी.बी.टी.पोर्टलवर भरणे
आवश्यक असून त्याची कार्यवाही जिल्हा/तालुकास्तरावर सुरु आहे. विविध जिल्हाधिकारी
कार्यालयांनी कार्यालयात असलेले संगणक जुने अथवा नादुरुस्त असल्याने नवीन संगणक
उपलब्ध करुन देण्याची मागणी केलेली आहे. यास्तव योजनेतील लाभार्थ्यांना अर्थसहाय्याचे
वितरण डी.बी.टी. पोर्टलद्वारे करण्याकरिता क्षेत्रिय कार्यालयात अद्ययावत संगणक असणे
आवश्यक आहे.
त्यानुसार संजय गांधी निराधार अनुदान योजना व इतर विशेष सहाय्य योजनांच्या
क्षेत्रिय कार्यालयांकरिता ४२५ संगणक खरेदी करण्याचा प्रस्ताव शासनाच्या विचाराधीन
होता.
शासन निर्णय :-
संजय गांधी निराधार अनुदान योजना व इतर विशेष सहाय्य योजनांच्या क्षेत्रिय
कार्यालयांकरिता संगणक उद्योग, उर्जा व कामगार विभागाच्या संदर्भाधीन कार्यपध्दतीचा
# Page 2
अवलंब करुन गव्हर्नमेंट ई-माकेटप्लेस (GeM) पोर्टलद्वारे ऑनलाईन निविदेद्वारे ४२५
संगणक खरेदी करण्यासाठी अंदाजित रुपये ४,९७,२५,०००/- (रुपये चार कोटी सत्याण्णव
लक्ष पंचवीस हजार फक्त) इतक्या रकमेच्या मर्यादेत अंदाजित खर्चास संदर्भाधीन क्रमांक ७
येथील शासन निर्णयान्वये प्रशासकीय मान्यता देण्यात येत आहे.
२. सदर संगणक खरेदी शासनाच्या विहित धोरणानुसार गव्हर्नमेंट ई-माकेटप्लेस
(GeM) पोर्टलवरुन Online Bidding पध्दतीने केली असून निविदेचा क्रमांक
GEM/२०२४/B/५३८६५८१ असा आहे. सदर निविदा दाखल करण्याची अंतिम मुदत
दि.२५/०९/२०२४ रोजी संपली आहे. संगणक खरेदीसाठी एकूण ११ पुरवठादाराच्या निविदा
प्राप्त झाल्या असून, त्यापैकी ३ पुरवठादार पात्र ठरले आहे. दि.१०/१०/२०२४ रोजी
झालेल्या विभागाच्या खरेदी समितीच्या बैठकीतील निर्णयानुसार संगणकासाठी पात्र ३
पुरवठादारांपैकी KJM GROUP SYSTEM SOLUTIONS या कंपनीची निविदा L-१ न्यूनतम
पुरवठादार असल्याचे निष्ट्पन्न झाले आहे. त्यानुसार KJM GROUP SYSTEM SOLUTIONS
या कंपनीची संगणक खरेदी करण्यासाठी निवड करण्यात आली आहे. सदर कंपनीची एका
संगणकाची एम.एस. ऑफिससह किंमत रु.१,१६,८२०/- अशी असून एकूण ४२५ संगणकाची
एम.एस. ऑफिससह किंमत (रु. १,१६,८२० X ४२५) रु.४,९६,४८,५००/-सर्व करांसह आहे.
GeM पोर्टलवरील अटी व शर्तीच्या अधिन राहून संगणक खरेदीस रु. ४,९६,४८,५००/-
(रुपये चार कोटी शहाण्णव लक्ष अठ्ठेचाळीस हजार पाचशे फक्त) इतक्या रकमेच्या खर्चास
वित्तीय मान्यता देण्यात येत आहे. राज्यातील संजय गांधी निराधार योजना व इतर विशेष
सहाय्य योजनेच्या कार्यालयांना सदर ४२५ संगणकाचा पुरवठा उक्त कंपनीने करावयाचा
आहे.
३. हा खर्च मागणी क्रमांक “एन-३, २२३५-सामाजिक सुरक्षा व कल्याण, ०२-
समाजकल्याण, १०४-वृध्द विकलांग व निराश्रीत व्यक्तींचे कल्याण (०८) (०८) संजय गांधी
निराधार अनुदान योजना व श्रावणबाळ सेवा राज्य निवृत्ती वेतन योजना अंमलबजावणीसाठी
प्रशासकीय खर्च (२२३५ ३१२१) ५०-इतर खर्च” या लेखाशिर्षाखाली सन २०२४-२५ या
आर्थिक वर्षाकरिता उपलब्ध असलेल्या मंजूर अनुदानातून भागविण्यात यावा.
४. सदरहू शासन निर्णय वित्तीय अधिकार नियम पुस्तिका-१९७८, मधील भाग पहिला,
उपविभाग-२ मधील अनुक्रमांक २७ अ नियम ७६ अन्वये प्रशासकीय विभागाने प्रदान करण्यात
आलेल्या वित्तीय अधिकारान्वये व दि.१०/१०/२०२४ रोजी झालेल्या विभागाच्या खरेदी
समितीच्या बैठकीत झालेल्या निर्णयानुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या
# Page 3