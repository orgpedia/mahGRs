# Page 1
भारतरत्न डॉ. बाबासाहेब आंबेडकर यांच्या इंदू मिल, दादर, मुंबई येथील आंतरराष्ट्रीय स्मारकातील ३५० फुट पुतळयास मान्यता देणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बैठक २०२१/प्र.क्र.१५/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक : १० ऑगस्ट, २०२३.
वाचा : १) शासन निर्णय, नगर विकास विभाग, एमआरडी-३३२०/सं.क्र.५२/नवि-७, दि.१०.०९.२०२०.
२) शासन निर्णय, सामाजिक न्याय व विशेष सहाय्य विभाग क्र.बैठक-२०२०/प्र.क्र.४० / बांधकामे, दि. ९.५.२०२२.
३) मा.मुख्यमंत्री महोदयांच्या अध्यक्षतेखाली दि.१६.११.२०२२ रोजी झालेल्या बैठकीचे इतिवृत्त ४) दि.६.४.२०२३ रोजी गाझियाबाद नवी दिल्ली येथील पाहणी दौरा व त्यानुषंगाने बैठकीचे दि.१७.५.२०२३ रोजीच्या पत्रान्वये निर्गमित इतिवृत्त.
प्रस्तावना : मा. मुख्यमंत्री महोदयांच्या अध्यक्षतेखाली व मा. उपमुख्यमंत्री महोदयांच्या प्रमुख उपस्थितीत दि.१६ नोव्हेंबर, २०२२ रोजी झालेल्या बैठकीतील निर्णयानुसार डॉ. बाबासाहेब आंबेडकर यांच्या परिवारातील सन्माननिय सदस्य, लोकप्रतिनिधी तसेच आंबेडकरी चळवळीतील मान्यवर व्यक्ती यांना सोबत घेऊन इंदू मिल, दादर, मुंबई येथील डॉ. बाबासाहेब आंबेडकर यांच्या आंतरराष्ट्रीय स्मारकासाठी उभारण्यात येणाऱ्या ३५० फुटाच्या पुतळयाच्या गाझीयाबाद येथील श्री. राम सुतार यांच्या शिल्पशाळेतील २५ फुटाच्या प्रतिकृतीची पाहणी करुन इंदू मिल मध्ये उभारण्यात येणारा पुतळा अंतिम करण्यासाठी पाहणी दौरा आयोजित करण्याचे निर्देश देण्यात आले होते. त्या अनुषंगाने दि. ०६ एप्रिल, २०२३ रोजी वरील मान्यवरांच्या उपस्थितीत श्री. राम सुतार यांच्या शिल्पशाळेला भेट देण्यात आली.
सदर भेटीदरम्यान मान्यवरांकडून २५ फुटी पुतळयाच्या प्रतिकृतीला सहमती देण्यात आली आहे. त्या अनुषंगाने इंदु मिल येथील डॉ. बाबासाहेब आंबेडकर यांचे आंतरराष्ट्रीय दर्जाचे स्मारक उभारण्याकरीता, डॉ. बाबासाहेब आंबेडकर यांच्या ३५० फुटी पुतळयाला मान्यता देण्याची बाब शासनाच्या विचाराधिन होती.
शासन निर्णय:
दिनांक ०६ एप्रिल, २०२३ रोजी गाझीयाबाद येथील शिल्पशाळेला मान्यवरांनी भेट देऊन पुतळयाच्या प्रतिकृतीस दर्शविलेल्या सहमतीस अनुसरुन इंदु मिल येथील डॉ. बाबासाहेब आंबेडकर यांच्या आंतरराष्ट्रीय दर्जाच्या स्मारकात उभारण्यात येणाऱ्या डॉ. बाबासाहेब आंबेडकर
# Page 2
शासन निर्णय क्रमांक: बैठक २०२१/प्र.क्र.१५/बांधकामे
यांच्या ३५० फुट पुतळयासाठी श्री. राम सुतार यांच्या शिल्पशाळेतील २५ फुटाच्या प्रतिकृतीच्या पुतळयाच्या धर्तीवर ३५० फुटी पुतळा तयार करण्यास या शासन निर्णयाव्दारे मान्यता देण्यात येत आहे.