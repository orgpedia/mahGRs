# Page 1
सामाजिक न्याय विभागांतर्गत शासकीय वसतिगृहे व निवासी शाळातील विद्यार्थ्यांना आवश्यक सोयी सुविधा खरेदीसाठी राज्यस्तरीय प्रशासकीय विभाग खरेदी समिती गठीत करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२२/प्र.क्र.४० / शिक्षण-२
मंत्रालय, विस्तार भवन, मुंबई-४०० ०३२.
दिनांक: - ०९ नोव्हेंबर, २०२२
वाचा: १. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्रमांक:- बीसीएच-१०८२/९०३८५/(३८)/बीसीडब्ल्यु-४ दि.१६ मे १९८४.
२. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्रमांक:- बीसीएच-२००२/प्र.क्र.२६८/मावक-४, दि. ४ जुलै, २००३.
३. शासन निर्णय, सामाजिक न्याय, सांस्कृतिक कार्य, क्रीडा व विशेष सहाय्य विभाग, क्रमांक:- बीसीएच-२०१०/प्र.क्र.४३०/मावक-४, दि. २६ जुलै, २०११.
४. शासन निर्णय, उद्योग, उर्जा व कामगार विभाग, क्रमांक:- भांखस-२०१४/प्र.क्र.८२/भाग-III/उद्योग-४, दि. ०१ डिसेंबर, २०१६.
प्रस्तावना : सामाजिक न्याय विभागामार्फत राज्यात मागासवर्गीय विद्यार्थ्यांसाठी शासकीय वसतिगृहे व अनुसूचित जाती व नवबौध्द मुला-मुलींसाठी शासकीय निवासी शाळा चालविल्या जातात. मागासवर्गीय शैक्षणिक संस्थांना सोयी सुविधा पुरविण्यामध्ये होणारा विलंब व विविध अडचणी विचारात घेवून पारदर्शक व पक्षपातरहित खरेदी प्रक्रीया पार पाडण्यासाठी राज्यस्तरीय प्रशासकीय विभाग खरेदी समिती गठीत करण्याची बाब शासनाच्या विचाराधीन होती.
त्यास अनुलक्षुन खालीलप्रमाणे निर्णय घेण्यात येत आहे.
शासन निर्णय : उद्योग,उर्जा व कामगार विभागाने दिनांक १ डिसेंबर,२०१६ च्या शासन निर्णयान्वये शासकीय विभागांनी करावयाच्या कार्यालयीन खरेदीसाठीची कार्यपध्दती विहीत केलेली आहे. उद्योग,उर्जा व कामगार विभागाने सदर शासन निर्णयामधील २.९.२ नुसार राज्यस्तरीय प्रशासकीय विभाग खरेदी समिती गठीत करण्याचे निर्देश दिलेले आहे.
त्यानुसार सामाजिक न्याय व विशेष सहाय्य विभागांतर्गत शासकीय वसतिगृहे व शासकीय निवासी शाळासाठी आवश्यक सोयीसुविधा खरेदी करण्यासाठी ई-निविदा प्रक्रीया राबवून प्रस्ताव अंतिम मान्यतेसाठी खालीलप्रमाणे राज्यस्तरीय प्रशासकीय विभाग खरेदी समिती गठीत करण्यात येत आहे.
अ.मु.स./प्रधान सचिव/सचिव (सा.न्या.) ...अध्यक्ष आयुक्त,समाज कल्याण आयुक्तालय,पुणे . सदस्य सह/उपसचिव,सा.न्या.व वि.स.विभाग (शिक्षण-२) सदस्य सचिव अवर सचिव, सा.न्या.व वि.स.विभाग (शिक्षण-२ ) ...सदस्य उद्योग सह संचालक (भांख)/उद्योग संचालनालयाचे प्रतिनीधी ... निमंत्रित सदस्य सहायक संचालक (वित्त व लेखा),सा.न्या.व वि.स.विभाग ...निमंत्रित सदस्य
उपरोक्त नमूद केल्याप्रमाणे राज्यस्तरीय प्रशासकीय विभाग खरेदी समितीने उद्योग, उर्जा व कामगार विभागाच्या दिनांक १.१२.२०१६ च्या शासन निर्णयान्वये खरेदीबाबत विहीत केलेल्या कार्यपध्दतीचा अवलंब करून ई निविदा प्रक्रीयेत प्राप्त प्रस्तावाची तपासणी करून खरेदी प्रक्रीया वेळेत आणि विहीत केलेल्या कार्यपध्दतीनुसार पार करून अंतिम मान्यतेसाठी शासनास शिफारस करण्यात यावी.
# Page 2
शासन निर्णय क्रमांकः बीसीएच-२०२२/प्र.क्र.४०/शिक्षण-२