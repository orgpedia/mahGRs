# Page 1
केंद्र पुरस्कृत कृषी उन्नती योजना परंपरागत कृषी विकास योजनेकरिता अनूसूचित घटकांसाठी सन २०२०-२१ या आर्थिक वर्षाचा अखर्चित निधी सन २०२१-२२ च्या अर्थसंकल्पीय निधीतून वितरीत करणेबाबत.
राज्य हिस्सा ४० टक्के (लेखाशिर्ष २४०१बी२१२) महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२२/प्र.क्र. ०९/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- २८ फेब्रुवारी, २०२२
वाचा :- १) शासन परिपत्रक, वित्त विभाग क्र.अर्थसं-२०१९/प्र.क्र.६४/अर्थ-३, दि.१४.१०.२०२१ २) कृषि व पदुम विभागाची नस्ती क्र.योजना-३३२१/प्र.क्र.१२९/१-अ
शासन निर्णय : केंद्र पुरस्कृत कृषी उन्नती योजना परंपरागत कृषी विकास या योजनेसाठी अनुसूचित जाती घटकांकरिता सन २०२१-२२ या आर्थिक वर्षात मागणी क्र.एन-३, २४०१-पीक संवर्धन, (००) (७८९)-अनुसूचित जाती उपयोजना, (०१) अनुसूचित जाती घटक कार्यक्रमांतर्गत योजना (०१) (१३) कृषी उन्नती योजना-परंपरागत कृषी विकास योजना राज्य हिस्सा ४० टक्के (२४०१B२१२) या लेखाशिर्षाखाली रु.१५०.०० लाख इतका नियतव्यय मंजूर आहे.
वित्त विभागाच्या संदर्भाधीन दि. १४.१०.२०२१ रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२१-२२ या आर्थिक वर्षाकरिता निधी वितरीणाची कार्यप्रणाली ठरवून दिलेली आहे. तसेच केंद्र पुरस्कृत योजनांच्या मागील वर्षामधील निधी वितरणाकरिता वित्त विभागाची सहमती घेणे अनिवार्य केले आहे. याअनुषंगाने वित्त विभागाने अनुसूचित जाती प्रवर्गासाठी सन २०२० २१ मध्ये अखर्चित रु. ४५.५४२५५ लाख एवढा निधी राज्य हिस्सा ४० टक्के (२४०१B२१२) या लेखाशिर्षाखाली वितरणास सहमती दिली होती. त्यापैकी रु. २४.५४ लाख एवढा निधी वितरीत करण्यात आला . यास्तव कृषी व पदुम विभागाच्या संदर्भाधीन नस्तीवर वित्त विभागाने दिलेल्या सहमतीस अनुसरुन व कृषी व पदुम विभागाच्या संदर्भाधीन क्र.२ येथील प्रस्तावास अनुसरुन सन २०२१-२२ च्या अर्थसंकल्पीत तरतूदीतून (०१) (१३) कृषी उन्नती योजना-परंपरागत कृषी विकास योजना राज्य हिस्सा ४० टक्के (२४०१B२१२) या लेखाशिर्षाखाली उर्वरीत रु.२१.००२५५ लाख इतका निधी प्रशासकीय विभाग प्रमुख म्हणून सचिव, कृषी व पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. कोरोनामुळे राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांकः बीजीटी-२०२२/प्र.क्र. ०९/अर्थसंकल्प (विघयो)
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि१४.१०.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि१४.१०.२०२१ च्या शासन परिपत्रकातील प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र. ४८/व्यय १४ दि. २५.०१.२०२२
अन्वये प्राप्त सहमतीस अनुसरुन निर्गमित करण्यात येत आहे.