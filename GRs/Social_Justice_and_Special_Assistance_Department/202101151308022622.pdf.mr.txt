# Page 1
राष्ट्रीय ग्रामीण पेयजल कार्यक्रम (NRDWP) योजनेंतर्गत अनुसूचित जाती प्रवर्गाचा सन २०१८-१९ या आर्थिक वर्षाचा अखर्चित निधी सन २०२०-२१ च्या अर्थसंकल्पीय निधीतून वितरीत करणेबाबत.
केंद्र हिस्सा (लेखाशिर्ष २२१५९०८८)
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२०/प्र.क्र. १३/अर्थसंकल्प (विघयो)
मंत्रालय विस्तार, मुंबई - ४०० ०३२
दिनांक :- १५ जानेवारी, २०२१
वाचा :- १) शासन परिपत्रक, वित्त विभाग क्र.अर्थसं-२०१९/प्र.क्र.६४/अर्थ-३, दि.१६.०४.२०२० २) केंद्र शासन, पिण्याचे पाणी आणि स्वच्छता मंत्रालयाचे पत्र क्र.No.WQ-११२०२१/६/२०१८-WQ Part (१)/१०/L-३८१, दि.२८.९.२०१८ ३) पाणी पुरवठा व स्वच्छता विभागाची नस्ती क्र.राग्रापे-२०१८/प्र.क्र.१३२ ४) नस्ती क्र. जेजेएम२०२०/प्र.क्र.८१/पापु-०७/पापु-१०
शासन निर्णय : केंद्र पुरस्कृत राष्ट्रीय ग्रामीण पेयजल कार्यक्रम (NRDWP) या योजनेंतर्गत अनुसूचित जाती प्रवर्गासाठी
सन २०२०-२१ या आर्थिक वर्षात मागणी क्र.एन-३, २२१५, पाणी पुरवठा व स्वच्छता, ०१, पाणी पुरवठा, ७८९,
अनुसूचित जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना, (०१) (०१) राष्ट्रीय ग्रामीण पेयजल कार्यक्रम ( केंद्र हिस्सा ५०% ) ( कार्यक्रम) लेखाशिर्ष २२१५९०८८, ३१- सहायक अनुदाने खाली रु.१५६००.०० लाख इतका निधी अर्थसंकल्पीत करण्यात आला आहे.
वित्त विभागाच्या संदर्भाधीन क्रमांक १ येथील दिनांक १६ एप्रिल, २०२० रोजीच्या परिपत्रकान्वये राज्यात
कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाच्या पहिल्या ३ महिन्याकरिता अनिवार्य व कार्यक्रम खर्चाच्या एकूण वार्षिक अर्थसंकल्पित तरतूदींच्या १५ ते २५ टक्क्याच्या मर्यादेत ठराविक उद्दीष्टांसाठी निधी वितरीत करण्यास मंजूरी देण्यात आली आहे. तसेच केंद्र पुरस्कृत योजनांच्या मागील वर्षामधील निधी वितरणाकरिता वित्त विभागाची सहमती घेणे अनिवार्य केले आहे. या अनुषंगाने पाणी
पुरवठा व स्वच्छता विभागाच्या संदर्भाधीन नस्तीवर वित्त विभागाने दिलेल्या सहमतीस अनुसरुन तसेच पाणी पुरवठा
व स्वच्छता विभागाच्या संदर्भ क्र. ३ वरील प्रस्तावास अनुसरुन केंद्र पुरस्कृत राष्ट्रीय ग्रामीण पेयजल कार्यक्रम
(NRDWP) या योजनेसाठीच्या सन २०२०-२१ मधील अर्थसंकल्पीत तरतूदीतून (०१) (०१) राष्ट्रीय ग्रामीण पेयजल
कार्यक्रम (केंद्र हिस्सा ५०%) (कार्यक्रम) लेखाशिर्ष २२१५९०८८, ३१ - सहायक अनुदाने या लेखाशिर्षातून एकूण
अर्थसंकल्पीत तरतुदीच्या १५ टक्केच्या मर्यादित यापूर्वी वितरीत केलेली रु.४६.७४ लक्ष इतकी रक्कम वजा करुन
रु.२२९३.२६ लक्ष इतकी तरतूद प्रशासकीय विभाग प्रमुख म्हणून प्रधान सचिव (पाणी पुरवठा व स्वच्छता विभाग,
मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत
आहे.
# Page 2
शासन निर्णय क्रमांकः बीजीटी-२०२०/प्र.क्र. १३/अर्थसंकल्प (विघयो)
२. सदर निधी अर्थसंकल्पीय वितरण प्रणालीवर वितरीत करण्यात आला आहे. लॉक डॉऊनमुळे पुढील ३ ते ४ महिने राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च
करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या
शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच
उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व व पाणी
पुरवठा व स्वच्छता विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.१६.०४.२०२० रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र १६२/२०२०/व्यय
३, दि.१९.०८.२०२० अन्वये प्राप्त सहमतीस अनुसरुन निर्गमित करण्यात येत आहे.