# Page 1
केंद्र पुरस्कृत योजनांचे निधी वितरण व विनियोग व्यवस्थापन (PFMS) करीता Single Nodal Agency (SNA) व Nodal Officer यांची नियुक्ती करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: विसयो-२०२१/प्र.क्र.६४/विसयो
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : १३ जुलै, २०२१
संदर्भ : १) केंद्रीय ग्रामीण विकास, मंत्रालय, नवी दिल्ली यांचे F. No.1(13) PFMS/FCD/2020, दिनांक २३/०३/२०२१ रोजीचे पत्र.
२) वित्त विभाग, शासन परिपत्रक क्रमांक:संकीर्ण-२१२१/प्र.क्र.३५/कोषा प्रशा-४, दिनांक १/७/२०२१.
प्रस्तावना : केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन दिनांक २३ मार्च, २०२१ रोजीच्या आदेशान्वये सुधारीत कार्यपध्दतीचा अवलंब करण्याचे निर्देश दिलेले आहेत. त्यास अनुसरुन वित्त विभागाने संदर्भ क्रमांक २ येथील शासन परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत सुधारीत सूचना दिलेल्या आहेत. त्यानुसार केंद्र पुरस्कृत योजनांच्या अंमलबजावणीसाठी एका Single Nodal Agency (SNA) नेमणूक करुन त्या योजनेसाठी प्राधिकृत बँकेमध्ये स्वतंत्र Single Bank Account उघडणे आवश्यक आहे. तसेच सदर केंद्र पुरस्कृत योजनांच्या समन्वयाच्या दृष्टीने किमान उप सचिव दर्जाच्या अधिका-याची Nodal Officer म्हणून नियुक्ती करण्याबाबत निर्देशित केले आहे. त्यानुसार राष्ट्रीय सामाजिक कार्यक्रमातंर्गंतच्या केंद्र पुरस्कृत योजनांकरीता Single Nodal Agency (SNA) व Nodal Officer ची नियुक्ती करण्याची बाब शासनाच्या विचाराधीन होती.
शासन निर्णय :
राष्ट्रीय सामाजिक कार्यक्रमातंर्गंतच्या केंद्र पुरस्कृत १) इंदिरा गांधी राष्ट्रीय वृध्दापकाळ निवृत्तीवेतन
योजना, २) इंदिरा गांधी राष्ट्रीय विधवा निवृत्तीवेतन योजना, ३) इंदिरा गांधी राष्ट्रीय दिव्यांग निवृत्तीवेतन
योजना व ४) राष्ट्रीय कुटुंब लाभ योजना या योजनांच्या अंमलबजावणीसाठी सह सचिव (विसयो), सामाजिक
न्याय व विशेष सहाय्य विभाग यांची Single Nodal Agency (SNA) म्हणून नियुक्ती करण्यात येत आहे. तसेच
केंद्र पुरस्कृत योजनांच्या समन्वयासाठी Nodal Officer म्हणून खालीलप्रमाणे नियुक्ती करण्यात येत आहे.
सह सचिव/ उप सचिव (विसयो),
सामाजिक न्याय व विशेष सहाय्य विभाग,
पहिला मजला, विस्तार इमारत,
मंत्रालय, मुंबई- ४०० ०३२.
ई-मेल : ds3.socjutice@maharashtra.gov.in
दूरध्वनी क्रमांक : ०२२/२२०२९५३४
# Page 2
शासन निर्णय क्रमांक: विसयो-२०२१/प्र.क्र.६४/विसयो