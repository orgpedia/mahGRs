# Page 1
हाताने मैला उचलणाऱ्या सफाई कामगारांच्या नियुक्तीस प्रतिबंध करणे व त्यांचे पुनर्वसन अधिनियम, २०१३ च्या अंमलबजावणी करीता अखिल भारतीय स्थानिक स्वराज्य संस्था येथे विशेष व्यवस्थापन कक्ष सुरु करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. हामैऊ-२०१९/प्र.क्र.३५८/अजाक
मंत्रालय, मुंबई - ४०० ०३२.
दिनांक :- १२ डिसेंबर, २०१९.
वाचा : १. हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम २०१३, २. रिट याचिका (सिव्हील) क्रमांक- ५८३/२००३ मध्ये मा.सर्वोच्च न्यायालयाने दिनांक २७/०३/२०१४ रोजी दिलेले आदेश, ३. सामाजिक न्याय व विशेष सहाय्य विभाग, शासन परिपत्रक क्रमांक-सफाई २०१३/प्र.क्र.२११ (भाग-२)/ महामंडळे, दि.१६/१०/२०१४, ४. सामाजिक न्याय व विशेष सहाय्य विभाग, शासन निर्णय क्रमांक-हामैऊ २०१५/ प्र.क्र.१९६/ अजाक-१, दि.०७/०८/२०१५, ५. सामाजिक न्याय व विशेष सहाय्य विभाग, शासन निर्णय क्रमांक-हामैऊ २०१८/प्र.क्र.१०७/अजाक, दि.११/०६/२०१९, ६. सामाजिक न्याय व विशेष सहाय्य विभाग, शासन अधिसूचना क्रमांक-हामैऊ २०१८/प्र.क्र.३८२ (भाग १) / अजाक, दि.३१/०७/२०१९, ७. सामाजिक न्याय व विशेष सहाय्य विभाग, शासन अधिसूचना क्रमांक-हामैऊ २०१८/प्र.क्र.३८२ (भाग २) / अजाक, दि.३१/०७/२०१९, ८. गृह विभाग, शासन अधिसूचना क्रमांक-पीआरओ ०८१९/प्र.क्र.३०२/विशा-२, दि.२०/०९/२०१९, ९. संचालक, सीएसजी, अखिल भारतीय स्थानिक स्वराज्य संस्था, मुंबई यांचे पत्र क्र.
अ.भा.स्था.स्व.सं./सा.न्या./०२/२०१९, दि. २०/०९/२०१९.
प्रस्तावना: केंद्र शासनाने हाताने मैला उचलणा-या सफाई कामगारांच्या नियुक्तीस (मॅन्युअल स्कूव्हेंजर) (या पुढे उक्त सफाई कामगार असे संबोधण्यात येईल.) प्रतिबंध करणे व त्यांचे पुनर्वसन करणे अधिनियम २०१३ ( Prohibition of Employment as Manual Scavengers and their Rehabilitation Act, २०१३ ) ( यापुढे त्यास उक्त अधिनियम संबोधण्यात येईल ) पारीत केला असून सदर कायदा दि. ६ डिसेंबर, २०१३ पासून लागू केला आहे. या अधिनियमांतर्गत केंद्र शासनाने
# Page 2
शासन निर्णय क्रमांकः हामैऊ-२०१९/प्र.क्र.३५८/अजाक
नियम केले असून सदर नियम १२ डिसेंबर, २०१३ च्या भारत सरकारच्या राजपत्रात प्रसिध्द करण्यात आले आहेत.
२. उपरोक्त अधिनियम व त्या अंतर्गत केलेले नियम यांची अंमलबजावणी करण्यासाठी मा.सर्वोच्च न्यायालयाने रिट पिटीशन क्र. ५८३ / २००३ मध्ये दिनांक २७/३/२०१४ रोजी दिलेल्या न्यायनिर्णयानुसार केंद्र शासनाच्या सन २०१३ च्या अधिनियमाची काटेकोर अंमलबजावणीबाबत कार्यवाही करणे व मॅन्युअल स्कॅव्हेंजर्स यांचे मृत्युबाबत नुकसान भरपाई अदा करण्याचे आदेश सर्व राज्य शासन आणि केंद्र शासित प्रदेश यांना दिले आहेत.
३. सदर कायद्याच्या अंमलबजावणीसाठी केंद्र शासनाकडून सातत्याने पाठपुरावा होत आहे.
त्याचप्रमाणे केंद्रीय सफाई कर्मचारी आयोग हा ही या कायद्याच्या तरतुदीच्या अंमलबजावणीसाठी सातत्याने आढावा घेत असतो व कायद्याची अंमलबजावणी काटेकोरपणे होण्यासाठी पाठपुरावा करत असतो. त्यातच कायदा पारित झाल्यानंतरच्या कालावधीतही हाताने मैला साफ करण्याचे काम सेफ्टीक टँक मध्ये उतरुन सुरू असल्याचे आढळून आले आहे व सफाई कर्मचाऱ्यांचा मृत्यू सुध्दा झालेले आहे. उक्त सफाई कामगार यांचे पुनर्वसन करणे व मृत उक्त सफाई कामगारांच्या अवलंबित कुटूंबीयांना नुकसान भरपाई देणे याविषयीही सातत्याने केंद्र शासनाकडून पाठपुरावा होत असतो. तसेच, मा. सर्वोच्च न्यायालयानेही याचिका क्र. CWP/५८३/२००३ मध्ये दिनांक २७/३/२०१४ रोजी पारीत केलेल्या आदेशाअंतर्गत उक्त सफाई कर्मचाऱ्यांचा मृत्यू झाल्यास त्यांचेवर अवलंबित कुटूंबियास रु.१० लाख नुकसान भरपाई देऊन उक्त सफाई कामगारांच्या अवलंबित कुटुंबियांचे पुनर्वसनाविषयीचे निर्देश दिलेले आहेत. सदरचा कायदा पारित होऊन आता ६-७ वर्षांचा कालावधी झालेला आहे. या कायद्यातील तरतुदीची माहिती सर्व स्तरावर होण्यासाठी व या कायद्याविषयी जागरुता निर्माण करणे, कायद्यातील तरतुदी सर्व स्थानिक स्वराज्य संस्था व अंमलबजावणी यंत्रणांना ज्ञात करुन देणे, हाताने मैला साफ करण्याऱ्या कर्मचाऱ्यांचे पुनर्वसन करणे यासारख्या बाबी तातडीने होणे अनिवार्य आहे.
४. उक्त अधिनियमाची अंमलबजावणी करणे अनिवार्य आहे. उपरोक्त उक्त अधिनियमाच्या अंमजबजावणीत उणिवा आहेत, त्या दुर करण्याकरीता उक्त अधिनियमा अंतर्गत नियमावली, मल:निस्सारन व सेप्टीक टँकचा साफसफाई करीता मार्गदर्शिका व मानक अंमजबजावणी (Standard Operating Process ) तयार करणे आवश्यक आहे. तसेच, उक्त सफाई कामगार (मॅन्युअल स्कॅव्हेंजर) तथा घाण कामांशी संबंध येणारे अन्य सफाई कामगार यांचा सर्वसमावेशक Database तयार करणे आवश्यक आहे. All India Institute of Local Self Government (A.I.I.L.S.G.) स्थित Centre for Sustainable Governance (C.S.G) तर्फे एक विशेष सहाय्य कक्ष सुरु करुन त्या कक्षा मार्फत हाताने मैला उचलणाऱ्या सफाई कामगारांच्या नियुक्तीस प्रतिबंध घालने व पुनर्वसन करणे अधिनियम २०१३ मध्ये नमूद मुदयांवर अभ्यास करुन त्या अनुषंगाने
पृष्ठ ७ पैकी २
# Page 3
शासन निर्णय क्रमांकः हामैऊ-२०१९/प्र.क्र.३५८/अजाक
धोरणात्मक निर्णयांच्या बाबतीत अभ्यास तसेच हाताने मैला उचलणारे सफाई कामगार व घाणीशी संबंध येणारे सफाई कामगार यांचा Database तयार करणे इत्यादी संदर्भात शासनाला सहाय्य करणारी संस्था निवड करण्याचे प्रस्तावित होते.
५. अखील भारतीय स्थानिक स्वराज्य संस्था (All India Institute of Local Self Government) ( या पुढे A.I.I.L.S.G. म्हणून संबोधण्यात येईल) ही देशातील स्थानिक स्वराज्य संस्थाचे अधिकारी कर्मचारी तथा पदाधिकारी यांचे प्रशिक्षण व क्षमता वाढ करणारी नामांकित व अग्रगण्य संस्था आहे. सदर संस्थेने स्वच्छता व सार्वाजनिक आरोग्य या विषयावर मोठया प्रमाणात प्रशिक्षणाचे साहित्य व अभ्यासक्रम विकसित केलेला आहे व आतापर्यंत १५ लाख व्यक्तींना A.I.I.L.S.G. च्या देशातील विविध केंद्राद्वारे प्रशिक्षित केलेले आहे.
६. उपरोक्त संस्थेचे मुख्यालय हे मुंबई येथे स्थित आहे. A.I.I.L.S.G. ही संस्था जागतिक बँक, UN Habitat, UNDP, UNICEF, US-AID, जागतिक आरोग्य संघटना, WHO, GIZ, FES, FORD Foundation, CIDA, Cities Alliances इत्यादी नामांकित संस्थांशी निगडीत आहे.
A.I.I.L.S.G. ह्या संस्थेला केंद्र शासनाच्या गृहनिर्माण व नगर विकास (Ministry of Housing and Urban Affairs) (MoHUA)) ने AMRUT, स्वच्छ भारत अभियान, प्रधानमंत्री आवास योजना, राष्ट्रीय नागरी उपजिविका अभियान इत्यादी महत्वाच्या कार्यक्रमाच्या अंमलबजावणीसाठी नामनिर्देशित (Empanel ) केलेले आहे. तसेच, राज्य शासनाच्या नगर विकास विभाग व पाणी पुरवठा व स्वच्छता विभागाचे प्रशिक्षण कार्यक्रम, कृती आराखडा व Hand Holding Support देण्याचे काम AIILSG ला दिलेले आहे. तसेच, A.I.I.L.S. G. या संस्थेने २००२ साली नागरी घन
कचरा व्यववस्थापन कक्ष स्थापन करुन मा.सर्वोच्च न्यायालयाच्या आदेशानुसार नागरी घन कचरा व्यवस्थापन नियम २००० च्या अंमलबजावणी संदर्भात भरीव काम केलेले आहे. या सर्व बाबीमुळे हाताने मैला उचलणाऱ्या सफाई कर्मचाऱ्याच्या नियुक्तीस प्रतिबंध करणे व त्याचे पुनर्वसन करणे २०१३ च्या अधिनियमाच्या अनुषंगाने विशेष व्यवस्थापन कक्षाचे कामकाज अखील भारतीय स्थानिक स्वराज्य संस्था (All India Institute of Local Self Government) (A.I.I.L.S.G.)) यांचेकडे
सोपविण्याची बाब शासनाच्या विचाराधीन होती. त्यानुसार पुढीलप्रमाणे शासन निर्णय निर्गमित करण्यात येत आहे.
शासन निर्णय :
केंद्र शासनाने हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम २०१३ ची अंमलबजावणी व मा.सर्वोच्च न्यायालयाने रिट पिटीशन क्र.५८३/२००३ मध्ये दिनांक २७/३/२०१४ रोजी दिलेल्या आदेशाची अमजबजावणी करण्याच्या दृष्टीने विशेष व्यवस्थापन कक्ष स्थापन करण्यात येत आहे. या विशेष व्यवस्थापन कक्षाचे कामकाज अखिल भारतीय स्थानिक स्वराज्य संस्था ( All India Institute of Local Self Government (A.I.I.L.S.G.) ) यांचेकडे सोपविण्यात येत आहे. यासंदर्भात A.I.I.L.S.G. सामाजिक न्याय पृष्ठ ७ पैकी ३
# Page 4
शासन निर्णय क्रमांकः हामैऊ-२०१९/प्र.क्र.३५८/अजाक
विभागाच्या अधिपत्याखालील डॉ. बाबासाहेब आंबेडकर संशोधन व प्रशिक्षण संस्था (BARTI) ही संस्था व महाराष्ट्र शासन सामाजिक न्याय विभाग यांचे समन्वयाने काम बघेल.
सदर विशेष व्यवस्थापन कक्षाचे कामकाज खालीलप्रमाणे असेल :
(9) हाताने मैला उचलणाऱ्या सफाई कामगारांच्या नियुक्तीस प्रतिबंध घालणे व त्यांचे पुनर्वसन करणे या अधिनियम, २०१३ मधील नमूद मुद्दयांचा तसेच मा. सर्वोच्च न्यायालयाने याचिका क्र.सीडब्ल्युपी/५८३/२००५ मध्ये २७/३/२०१४ रोजी पारीत केलेल्या आदेशाचा सखोल अभ्यास
करुन त्या अनुषंगाने उपरोक्त अधिनियमाअंतर्गत नियम, सद्यस्थिती अहवाल, मानक अंमलबजावणी (Standred opening produture) (SOP) धोरण तयार करणे, संख्यात्मक माहीती गोळा करणे इत्यादी बाबीसाठी शासनाला सहाय्य करेल,
(२) उक्त अधिनियमाच्या अंमलबजावणीतील उणिवा दूर करुन मलनिस्सारण व सेप्टीक टँकच्या साफसफाई करीता मार्गदर्शिका व व मानके निश्चित करुन त्यांची अंमलबजावणी प्रक्रिया तयार करणे, (३) या विशेष व्यवस्थापन कक्षामार्फत उक्त अधिनियमाच्या प्रभावी अंमलबजावणीकरीता अभ्यास करुन सर्व संबंधितांशी चर्चा करुन नियमावली / मार्गदर्शिका तयार करणे,
(8) विशेष व्यवस्थापन कक्षामार्फत राज्य व विभागीय स्तरावर कार्यशाळांचे आयोजन करणे, (4) उक्त अधिनियमाच्या अंमलबजावणीसाठी कार्यक्रमाचे वेळापत्रक तयार करणे, (६) हाताने मैला उचलणाऱ्या सफाई कामगार यांचे संदर्भात त्यांची सद्य:स्थिती तसेच त्यांचे पुनर्वसनाबाबतची सद्य:स्थिती या संदर्भात संशोधन / अभ्यास करुन विविध स्त्रोताद्वारे माहिती
संकलीत करणे तसेच उपरोक्त माहिती संकलीत करतांना घान कामाशी संबंध येणाऱ्या सफाई
कामगारांची सुध्दा माहिती संकलीत करणे व उपरोक्त माहितीच्या अधारे सद्य:स्थिती अहवाल तयार करणे.
(७) उक्त अधिनियमाच्या अंमलबजावणीसाठी तसेच घाणीशी संबंध येणाऱ्या सफाई कामगार यांच्या संदर्भात संनियंत्रण करण्यासाठी संगणकीय प्रणाली विकसित करणे तसेच सदर माहिती
ऑनलाईन करणेसाठी व्यवस्था विकसित करणे व त्यासाठी योग्य ते प्रशिक्षण देणे व मदत (Hand holding support ) करणे, (८) उक्त अधिनियमाच्या अंमलबजावणीसासठी प्रचार व प्रसिध्दी साहित्य तयार करणे व त्याचे वाटप करणे, (९) राष्ट्रीय सफाई कर्मचारी आयोग, राष्ट्रीय अनुसूचित जाती आयोग, महाराष्ट्र राज्य सफाई कर्मचारी आयोग, महाराष्ट्र राज्य अनुसूचित जाती जमाती आयोग, राष्ट्रीय मानवी हक्क आयोग व राज्य मानवी हक्क आयोग इत्यादी आयोगांना पाठवावयाच्या माहिती / प्रपत्र इत्यादी तयार
करण्यास व सदर आयोगांनी घेतलेल्या बैठकीत माहिती सादर करण्यास शासनाला मदत करणे,
पृष्ठ ७ पैकी ४
# Page 5
शासन निर्णय क्रमांकः हामैऊ-२०१९/प्र.क्र.३५८/अजाक
(१०) उक्त अधिनियमाच्या अंमलबजावणीसाठी वेळोवेळी आढावा बैठका घेण्यास शासनाला सहाय्य करणे.
२. विशेष व्यवस्थापन कक्ष स्थापन करण्याच्या अनुषंगाने उपरोक्त संस्थेने एक वर्षासाठीच्या रु.१,२७,२०,०००/- एवढया किंमतीच्या खर्चाचा प्रस्ताव सादर केला आहे. संस्थेच्या उपरोक्त कामकाजाच्या अनुषंगाने उद्भवणारा खर्च भागविण्याकरीता डॉ. बाबासाहेब आंबेडकर संशोधन व प्रशिक्षण संस्था (BARTI), पुणे यांचेमार्फत निधी उपलब्ध करुन दयावा. हा निधी बार्टीने प्रत्येकी ३ महीन्याच्या ४ टप्प्यात वितरीत करावा. उपरोक्त कक्षाचे कामकाजासाठी A.I.I.L.S.G. ही संस्था
सामाजिक न्याय विभागाच्या BARTI या संस्थेशी व महाराष्ट्र शासन सामाजिक न्याय विभाग यांचेशी समन्वयाने कामकाज पार पाडेल.
३. यासंदर्भात सामाजिक न्याय व विशेष सहाय्य विभाग, महासंचालक, डॉ.बाबासाहेब आंबेडकर संशोधन व प्रशिक्षण संस्था (BARTI), पुणे व अखिल भारतीय स्थानिक स्वराज्य संस्था, महाराष्ट्र राज्य, मुंबई यांच्यामध्ये त्रिपक्षीय करार करण्यात यावा.
४. उपरोक्त कक्षाच्या कामकाजाचा नियमीतपणे आढावा घेण्यासाठी आयुक्त (समाजकल्याण), महाराष्ट्र राज्य, पुणे यांच्या अध्यक्षतेखाली कार्यकारी समिती गठीत करण्यात येत आहे.
उपरोक्त कार्यकारी समितीची रचना खालीलप्रमाणे असेल
----------------------------------------------------------------------------------------
| १. | आयुक्त, समाज कल्याण, पुणे | अध्यक्ष |
| २. | महासंचालक, डॉ. बाबासाहेब आंबेडकर संशोधन व प्रशिक्षण संस्था (BARTI), पुणे | सदस्य |
| ३. | (All India Institute of Self Local Government) (A.I.I.L.S.G.) यांचा प्रतिनिधी | सदस्य |
| ४. | व्यवस्थापकीय संचालक, महात्मा फुले आर्थिक विकास  |  महामंडळ, मुंबई | सदस्य |
| ५. | आयुक्त तथा संचालक, नगरपालिका प्रशासन  |  संचालनालय, मुंबई | सदस्य |
| ६. | संचालक, आरोग्य सेवा, मुंबई | सदस्य |
| ७. | सह सचिव (अजाक), सामाजिक न्याय व विशेष सहाय्य विभाग, मंत्रालय, मुंबई | सदस्य |
| ८. | अतिरिक्त आयुक्त, समाज कल्याण, पुणे | सदस्य सचिव |
----------------------------------------------------------------------------------------
सदर कार्यकारी समितीची बैठक महिन्यातून कमीत-कमी एकदा घेण्यात यावी.
५. त्याप्रमाणेच उपरोक्त कक्षाच्या कामाकाजाचा आढावा व धोरणात्मक निर्णयासाठी राज्यस्तरीय संनियंत्रण समितीची स्थापना करण्यात येत आहे.
पृष्ठ ७ पैकी ५
# Page 6
शासन निर्णय क्रमांकः हामैऊ-२०१९/प्र.क्र.३५८/अजाक
या राज्यस्तरीय नियंत्रण समितीची रचना खालीलप्रमाणे असेल :
---------------------------------------------------------------------------------------------
| १. | प्रधान सचिव / सचिव, सामाजिक न्याय व विशेष सहाय्य विभाग, मंत्रालय, मुंबई | अध्यक्ष |
| २. | श्री.अजितकुमार जैन, संचालक, सी. एस.जी., अखिल भारतीय स्थानिक स्वराज्य संस्था, मुंबई | सदस्य |
| ३. | प्रधान सचिव (नवी-२), नगर विकास विभाग, मंत्रालय, मुंबई | सदस्य |
| ४. | प्रधान सचिव, सार्वजनिक आरोग्य विभाग, मंत्रालय, मुंबई | सदस्य |
| ५. | प्रधान सचिव, पाणीपुरवठा व स्वच्छता विभाग मंत्रालय, मुंबई | सदस्य |
| ६. | आयुक्त तथा संचालक, नगरपालिका प्रशासन संचालनालय, मुंबई | सदस्य |
| ७. | आयुक्त, समाज कल्याण, पुणे | सदस्य |
| ८. | महासंचालक, डॉ.बाबासाहेब आंबेडकर संशोधन व प्रशिक्षण संस्था (BARTI), पुणे | सदस्य |
| ९. | आयुक्त, कामगार, महाराष्ट्र राज्य, मुंबई | सदस्य |
| १०. | सह सचिव (अजाक), सामाजिक न्याय व विशेष सहाय्य  |  विभाग, मंत्रालय, मुंबई | सदस्य सचिव |
---------------------------------------------------------------------------------------------
# Page 7