# Page 1
भारतरत्न डॉ. बाबासाहेब आंबेडकर सामाजिक विकास योजना
कोल्हापूर महानगर पालिका हद्दीतील श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे करण्यासाठी निधी मिळण्याबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक : सावियो-२०२१/प्र.क्र.१३२/अजाक
मादाम कामा मार्ग, हुतात्मा राजगुरु चौक,
विस्तार इमारत, मंत्रालय, मुंबई
दिनांक : :- २८ जून, २०२२.
वाचा : १. सामाजिक न्याय व विशेष सहाय्य विभाग, शासन निर्णय क्रमांक : दवसू २०१५/प्र.क्र.३४७/अजाक, दिनांक ०९ मार्च, २०१८
२. सामाजिक न्याय व विशेष सहाय्य विभाग, शासन शुद्धीपत्रक क्रमांक : सावियो २०२१/प्र.क्र.१९/अजाक, दिनांक २८ जुलै, २०२१
३. जिल्हाधिकारी, कोल्हापूर यांचे पत्र दिनांक १२ मे, २०२२.
प्रस्तावना: जिल्हाधिकारी, कोल्हापूर यांनी संदर्भांकित पत्रान्वये भारतरत्न डॉ. बाबासाहेब आंबेडकर सामाजिक विकास योजनेंतर्गत कोल्हापूर महानगर पालिका हद्दीतील श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे करण्यासाठी निधी मिळण्याबाबत प्रस्ताव सादर केलेला आहे.
२. त्यास अनुसरुन, कोल्हापूर महानगर पालिका हद्दीतील श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे करण्यासाठी निधी उपलब्ध करुन देण्याची बाब शासनाच्या विचाराधिन होती.
शासन निर्णय :
श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे करण्यासाठी सन २०२१-२२च्या राज्याच्या सार्वजनिक बांधकाम विभागाच्या दरसूचीवर आधारीत रुपये ९,४०,५६, १०८ /- इतक्या किंमतीच्या अंदाजपत्रकास शासनाची मान्यता प्रदान करण्यात येत आहे.
# Page 2
शासन निर्णय क्रमांकः सावियो-२०२१/प्र.क्र.१३२/अजाक
२. सदर अंदाजपत्रकाची सार्वजनिक बांधकाम विभागाने (क्षेत्रिय) तपासणी करुन सदर अंदाजपत्रकास क्षेत्रिय स्तरावरील सर्वोच्च तांत्रिक अधिकारी असलेल्या संबंधित मुख्य अभियंता म्हणजेच मुख्य अभियंता स्थापत्य व मुख्य अभियंता विद्युत, सार्वजनिक बांधकाम प्रादेशिक विभाग, पुणे यांची सहमती प्राप्त झालेली आहे. त्यानुसार त्यांनी केलेल्या पुनरावृती पत्रकावरील (RECAPULATION SHEET) प्रति स्वाक्षरीस (Countersigned) अनुलक्षून वित्तीय अधिकार नियम पुस्तिका,१९७८, भाग- पहिला, उप विभाग-पाच, महाराष्ट्र सार्वजनिक बांधकाम नियम पुस्तिकेंतर्गत परिच्छेदांखालील प्रदान करण्यात आलेल्या वित्तीय अधिकारांमधील परिच्छेद क्रमांक १३४(१)मधील अट क्रमांक ९प्रमाणे रुपये ९,४०,५६, १०८ /- कोटी इतक्या रकमेस मान्यता प्रदान करण्यात येत आहे.
३. ही मान्यता शासन निर्णय, वित्त विभाग, दिनांक १७ एप्रिल, २०१५ व २० सप्टेंबर, २०१९ अन्वये वित्तीय अधिकार नियम पुस्तिका, १९७८, भाग- पहिला, उप विभाग-पाच, महाराष्ट्र सार्वजनिक बांधकाम नियम पुस्तिकेंतर्गत परिच्छेदांखालील प्रदान करण्यात आलेल्या वित्तीय अधिकारांमधील परिच्छेद क्रमांक १३४ (१) मधील प्रदान केलेल्या वित्तीय अधिकारानुसार मंजूर करण्यात येत आहे.
४. सदर श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे करण्याबाबतच्या कामासाठी येणारा खर्च :
मागणी क्रमांक एन-३
मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण,
०१, अनुसूचित जातींचे कल्याण,
(०४) भारतरत्न डॉ. बाबासाहेब आंबेडकर सामाजिक विकास योजना
(०४) (०१) भारतरत्न डॉ. बाबासाहेब आंबेडकर सामाजिक विकास योजना (अ.जा.उ.यो.) (कार्यक्रम)
२७,लहान बांधकामे
२२२५ F०८५
या अंतर्गत सन २०२२-२३ या चालू वर्षासाठी उपलब्ध असलेल्या निधीमधून भागविण्यात यावा.
५. सदर प्रस्तावित श्रीमंत राजश्री शाहू महाराज यांच्या समाधीस्थळाचे सुशोभीकरण व इतर कामे, विषयांकीत योजनेचे नियम, तरतुदी, बाबी, अटी आणि वित्तीय अधिकारांतर्गत असलेल्या अटी, याचे पालन होईल याची दक्षता घेण्यात यावी.
६. सदर योजनेअंतर्गत मंजूर प्रकल्पाचा लाभ अनुसूचीत जाती व नवबौद्ध घटकातील व्यक्तीनाच होईल ही अट शिथील करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सावियो-२०२१/प्र.क्र.१३२/अजाक
७. सदर ज्ञापन, शासन निर्णय, वित्त विभाग, दिनांक १७ एप्रिल, २०१५ व २० सप्टेंबर, २०१९ यातील तरतुदीनुसार प्रशासनिक विभागास प्रदान केलेल्या वित्तीय अधिकारानुसार निर्गमित करण्यात येत आहे.