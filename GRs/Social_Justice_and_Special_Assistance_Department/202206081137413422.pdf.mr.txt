# Page 1
सामाजिक न्याय विभागाच्या अधिपत्याखालील महात्मा फुले मागासवर्ग विकास महामंडळ मर्या., साहित्यरत्न लोकशाहीर अण्णा भाऊ साठे विकास महामंडळ मर्या., संत रोहिदास चर्मोद्योग व चर्मकार विकास महामंडळ मर्या., महाराष्ट्र राज्य दिव्यांग वित्त व विकास महामंडळ मर्या. या चार महामंडळांच्या अधिकृत भागभांडवलात वाढ करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः संकीर्ण-२०२१/प्र.क्र. ४६/महामंडळे
मंत्रालय, हुतात्मा राजगुरु चौक,
मादाम कामा मार्ग, मुंबई-४०० ०३२.
दिनांक : ०८ जुन, २०२२.
प्रस्तावना : महाराष्ट्र शासनाच्या अखत्यारित सामाजिक न्याय व विशेष सहाय्य विभागाच्या अंतर्गत पुढिल चार महामंडळे कार्यरत आहेत. (१) महात्मा फुले मागासवर्ग विकास महामंडळ मर्या. (२) साहित्यरत्न लोकशाहीर अण्णाभाऊ साठे विकास महामंडळ मर्या. (३) संत रोहिदास चर्मोद्योग व चर्मकार विकास महामंडळ मर्या. (४) महाराष्ट्र राज्य दिव्यांग वित्त व विकास महामंडळ मर्या. उपरोक्त महामंडळामार्फत अनुसूचित जाती प्रवर्गातील मागासवर्गीय व्यक्तींची आणि दिव्यांग व्यक्तींची स्वयंरोजगारातून सर्वांगीण उन्नती व्हावी यासाठी अर्थसहाय्य उपलब्ध करुन देण्यात येते. सदर महामंडळांना शासनाकडुन व्यवस्थापकीय अनुदान व भागभांडवल उपलब्ध करुन देण्यात येते. राज्य शासनाच्या योजना महामंडळास देण्यात येणाऱ्या अधिकृत भागभांडवलाच्या निधीतून राबविण्यात येतात. महामंडळाची अधिकृत भागभांडवल मर्यादा ओलांडल्याने योजनांसाठी शासनांकडुन निधी पुरवठा करता येत नव्हता परिणामी महामंडळांना त्यांच्या योजना राबविण्यास अडचणी येत होत्या त्यास्तव महामंडळांच्या अधिकृत भागभांडवलात वाढ करण्याची बाब शासनाच्या विचाराधीन होती.
शासन निर्णय :
सामाजिक न्याय व विशेष सहाय्य विभागांतर्गत असलेल्या महात्मा फुले मागासवर्ग विकास महामंडळाच्या भागभांडवलाची मर्यादा रु.५०० कोटी वरुन रु.१००० कोटी, साहित्यरत्न लोकशाहीर अण्णाभाऊ साठे विकास महामंडळाच्या भागभांडवलाची मर्यादा रु.३०० कोटी वरुन रु.१००० कोटी, संत रोहिदास चर्मोद्योग व चर्मकार विकास महामंडळाच्या भागभांडवलाची मर्यादा रु. ७३.२१ कोटी वरुन रु.१००० कोटी तसेच महाराष्ट्र राज्य दिव्यांग वित्त व विकास महामंडळाच्या अधिकृत भागभांडवलाची मर्यादा रु.५० कोटी वरुन रु.५०० कोटी इतकी करण्यास या शासन निर्णयान्वये पुढिल अटींच्या अधिन राहून मान्यता देण्यात येत आहे.
१) अतिरिक्त भागभांडवल हे टप्प्याटप्पाने महामंडळास उपलब्ध करुन देण्यात येईल.
२) महामंडळाकडून राबविण्यात येणाऱ्या योजना, तसेच वितरीत भागभांडवल याबाबत महामंडळाच्या अध्यक्षस्तरावर नियमितपणे आढावा घेण्यात यावा. तसेच याबाबतचा तपशिल नियोजन व वित्त विभागास सादर करण्यात यावा.
३) प्राप्त होणाऱ्या अतिरिक्त भागभांडवलाचा विनियोग केवळ महामंडळाकडुन राबविण्यात येणाऱ्या योजनांकरीताच करण्यात येईल. इतर कोणत्याही बाबींकरिता याचा दुरुपयोग होणार नाही, याबाबतची सर्वस्वी जबाबदारी महामंडळाची राहील.
# Page 2
शासन निर्णय क्रमांकः संकीर्ण-२०२१/प्र.क्र.४६/महामंडळे
विभागाच्या अधिनस्त असलेल्या महामंडळाचे अधिकृत भागभांडवल, वितरीत भागभांडवल व प्रस्तावित अधिकृत भागभांडवलाचा तपशील पुढीलप्रमाणे (रु. कोटीत)
--------------------------------------------------------------------------------------
| अ.क्र. | महामंडळाचे नांव | अधिकृत भागभांडवल | वितरीत भागभांडवल | प्रस्तावित अधिकृत भागभांडवल |
|  | महात्मा फुले मागासवर्ग विकास महामंडळ | ५००.०० | ६३२.२४ | १०००.०० |
|  | संत रोहिदास चर्मोद्योग व चर्मकार विकास महामंडळ | ७३.२१ | ३०६.२१ | १०००.०० |
|  | साहित्यरत्न लोकशाहिर अण्णा भाऊ साठे विकास महामंडळ | ३००.०० | ३९४.६० | १०००.०० |
| ४ | महाराष्ट्र राज्य दिव्यांग वित्त व विकास महामंडळ | ५०.०० | ४७.५२ | ५००.०० |
--------------------------------------------------------------------------------------
२. वित्त विभागाचा अनौपचारिक संदर्भ क्र.१४/का १४१३, दि. २७.०१.२२ अन्वये दिलेली मान्यता, तसेच दि. २८ एप्रिल, २०२२ रोजी झालेल्या मंत्रिमंडळ बैठकीतील निर्णयान्वये निर्गमित करण्यात येत आहे.
# Page 3