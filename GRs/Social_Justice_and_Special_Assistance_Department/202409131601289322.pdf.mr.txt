# Page 1
महात्मा फुले मागासवर्ग विकास महामंडळाच्या
महात्मा फुले नवीनीकरणीय ऊर्जा व पायाभूत
प्रौद्योगिकी मर्यादित (महाप्रित) या उपकंपनीस
महाप्रित पर्यायी गुंतवणुक निधी () MAHAPREET AIF-Series-II उभारण्यास
मान्यता व त्याद्वारे गुंतवणुकदारांकडून इक्वीटी
व मुदतकर्ज उभारणीसाठी मान्यता देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक:-एमपीसी-२०२३/प्र.क्र.१५५/महामंडळे
मादाम कामा मार्ग, हुतात्मा राजगुरु चौक,१ ला मजला,
मंत्रालय, (विस्तार इमारत) मुंबई-४०००३२
दिनांक:- १३ सप्टेंबर, २०२४.
संदर्भ:- शासन निर्णय क्रमांक:-एमपीसी-२०२२/प्र.क्र.२९/महामंडळे, दिनांक १० जुलै, २०२३.
प्रस्तावना:- महाराष्ट्र राज्यातील अनुसूचीत जाती व नवबौध्द समाजातील आर्थिकदृष्ट्टया दुर्बल
कुटुंबाची आर्थिक उन्नती जलद गतीने घडवून आणण्याच्या उद्देशाने महाराष्ट्र शासनाने “महात्मा फुले
मागासवर्ग विकास महामंडळाची” कंपनी कायदा अधिनियम-१९५६ अंतर्गत दिनांक १० जुलै,१९७८ रोजी
स्थापना केली आहे.
महात्मा फुले मागासवर्ग विकास महामंडळ (MPBCDC) यांच्या अधिसंघ संस्थापन समयलेख (MoA)(AoA) व संस्थापन नियमावली मधील कलम-२२ व कलम-२५ (१४) नुसार उप कंपनी स्थापन
करण्याचे अधिकार महामंडळाला असल्याने “महात्मा फुले नवीनीकरणीय ऊर्जा व पायाभूत प्रौद्योगिकी
मर्यादित” (महाप्रित) या नावाची सहयोगी कंपनी, कंपनी कायदा-२०१३ अंतर्गत महात्मा फुले मागास वर्ग
विकास महामंडळाच्या संचालक मंडळातील १८९.७ (अ) मध्ये घेतलेल्या ठरावानुसार दिनांक १२ एप्रिल,
२०२१ रोजी स्थापन करण्यात आली आहे.
महाप्रित या उपकंपनीच्या स्थापनेस मंत्रिमंडळाच्या मान्यतेने दिनांक १० जुलै, २०२३ च्या शासन
निर्णयान्वये कायोत्तर मान्यता देण्यात आली आहे. या शासन निर्णयानुसार सदर कंपनीस शासन ते शासन (Govt.to Govt.) प्रकल्प शासनाचे प्रचलित नियम/कायदा/धोरण/आदेश यांचा कसोशीने अवलंब
करण्याच्या अधीन राहून राबविण्यास मान्यता देण्यात आलेली आहे.
महात्मा फुले मागासवर्ग विकास महामंडळाच्या, महाप्रित या उपकंपनीस “महाप्रित पर्यायी गुंतवणुक निधी “ ( MAHAPREETAIF-Series-II ) महाप्रित परवडणारी घरे आणि पायाभूत सुविधा निधी “(MAHI-Fund) निधी उभारण्यास मान्यता व त्याद्वारे गुंतवणुक दारांकडून इक्विटी व मुदतकर्ज
उभारणीसाठी शासनाची मान्यता देण्याबाबतचा प्रस्ताव दिनांक २५ ऑगस्ट, २०२४ च्या मा.मंत्रिमंडळ
बैठकीत विचारार्थ ठेवण्यात आला होता. मा.मंत्रिमंडळाच्या मान्यतेने याबाबत शासन पुढीलप्रमाणे निर्णय
घेत आहे:-
# Page 2
शासन निर्णय क्रमांकः एमपीसी-२०२३/प्र.क्र.१५५/महामंडळे
शासन निर्णय:-
०१. महात्माफुले मागासवर्ग विकास महामंडळाअंतर्गत स्थापन झालेल्या महात्मा फुले
नविनीकरणीय ऊर्जा व पायाभूत प्रौद्योगिकी मर्या. (महाप्रित) या उपकंपनीमार्फत राबविण्यात येणाऱ्या
व निष्ट्कासन समितीने मान्यता दिलेल्या प्रकल्पांना दिनांक २५ ऑगस्ट, २०२४ रोजी झालेल्या
मा.मंत्रिमंडळाच्या बैठकीत मंजूरी मिळाली असून, दिलेल्या मान्यतेनुसार खालीलप्रमाणे निर्णय
घेण्यात येत आहे:-
०२. महात्मा फुले नवीनीकरणीय ऊर्जा व पायाभूत प्रौद्योगिकी मर्यादित (महाप्रित) या उपकंपनीस
ठाणे महानगरपालिका क्षेत्रात (टेकडी बंगला, हजूरी व किसननगर) एकत्रित विकास नियंत्रण
नियमावलीतंर्गत समुह विकास गृहनिर्माण प्रकल्प राबविण्यासाठी मा.मंत्रिमंडळाने दिनांक १९
ऑक्टोबर, २०२३ रोजी तत्वत: मान्यता दिलेली आहे. या प्रकल्पाकरिता रु.६०४९.०० कोटी इतका
खर्च अपेक्षित आहे. या प्रकल्पाबरोबरच खालील प्रकल्प राबविण्यात येणार आहेत.
अ)भिवंडी व निजामपूर शहर महानगरपालिका अंतर्गत चाविंद्रे, पोगाव येथे १०.७६ हेक्टर
जमिनीवर प्रधानमंत्री आवास योजनेंतर्गत आर्थिक दुर्बल गटाकरिता ५४५० व अल्प उत्पन्न
गटाअंतर्गत ३०१८ सदनिका बांधणे.
ब) चंद्रपूर महानगरपालिकेतंर्गत म्हाडाच्या कोसरा येथील SPA च्या ८.९० हेक्टर जमिनीवर
आर्थिक दुर्बल घटकासाठी ३६३६ सदनिका बांधणे.
क) यवतमाळ नगरपरिषद अंतर्गत यवतमाळ व वडगाव येथील १५.७० हेक्टर जमिनीवर आर्थिक
दुर्बल गटातंर्गत एकूण २७५३ सदनिका बांधणे.
ड) ठाणे, नागपूर व पुणे महानगरपालिका अंतर्गत महाप्रितद्वारे RESCO (अक्षय ऊर्जा खर्च बचत
मॉडेल) वर आधारित प्रकल्प राबविणे.
इ) मुंबई महानगर क्षेत्रात ई.व्ही.पार्क उभारणे, मेडी सिटी उभारणे, मॅनग्रोव्ह पार्क उभारणे,
केमिकल हब उभारणे व डिजिटल युनिव्हर्सिटी उभारणे.
०३. उपरोक्त सदर प्रकल्पांना (अ ते इ) निष्ट्कासन समितीची मान्यता प्राप्त झाल्याने राज्य
मंत्रिमंडळाच्या मान्यतेनुसार मान्यता देण्यात येत आहे.
०४. एकत्रितरित्या प्रकल्प निधी प्रस्तावित महाप्रित पर्यायी गुंतवणुक निधी श्रेणी II (MAIF series II) द्वारे एकूण रु.१०००० कोटी उभारण्याच्या प्रस्तावानुसार रु.५००० कोटी निधी व रु.५००० कोटी
रुपयाच्या ग्रीन शू पर्यायाचा समावेश आहे. ठाणे महानगरपालिका क्षेत्रात (टेकडी बंगला, हजूरी व
किसननगर) एकत्रित विकास नियंत्रण नियमावली अंतर्गत समुहविकास गृहनिर्माण प्रकल्प
राबविण्यासाठी मा.मंत्रिमंडळाच्या मान्यतेनुसार सदर प्रकल्पाकरिता रु.५००० कोटी इतका निधी
गुंतवणुकदाराकडून इक्विटी व कर्जरोखे या स्वरुपात उभारण्यास मान्यता देण्यात येत आहे.
०५. महाप्रितकडून राबविण्यात येणाऱ्या प्रकल्पांमधून मिळणारा आर्थिक फायदा/नफ्यातील ८०
टक्के हिस्सा महात्मा फुले मागासवर्ग विकास महामंडळास तसेच २० टक्के हिस्सा महाप्रित कंपनीस
मिळेल यास मान्यता देण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः एमपीसी-२०२३/प्र.क्र.१५५/महामंडळे
०६. दिनांक १० जुलै, २०२३ च्या शासन निर्णयानुसार महाप्रित या उप कंपनीने शासन ते
शासन प्रकल्प राबवितांना शासनावर कोणताही आर्थिक बोजा पडणार नाही व शासनाचे कोणतेही
आर्थिक नुकसान होणार नाही असे नमूद केले आहे. त्यामुळे सदर निधी गुंतवणुकदारांकडून उभे
करण्यासाठी शासन हमी किंवा इतर गुंतवणुकदारांना मान्य असेल तसे इन्स्टुमेंट्स ऑफ
कंफर्टस/पर्यायी दस्तऐवज उदा. प्रकल्प जमिनी सहित भविष्ट्यात निर्माण होणाऱ्या मिळकती (FutureAssets and Projects Lands)(Collateral चे दुय्यम हमी Guarantee ) शासनाकडून देण्यात
येणार नाही. अथवा गुंतवणुकदारांचे दायित्व शासन स्विकारणार नाही. या अटीच्या अधीन राहून
गुंतवणुकदारांकडून निधी उभारण्यास महाप्रितला परवानगी देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या