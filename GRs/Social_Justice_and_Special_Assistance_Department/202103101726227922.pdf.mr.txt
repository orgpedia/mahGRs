# Page 1
रमाई आवास योजना (ग्रामीण) योजनेच्या घरकुल निर्माण समितीवर मा. विधान परिषद सदस्य यांचा समावेश करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: रआयो-२०२०/प्र.क्र.१४७/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : १० मार्च,२०२१.
वाचा :- १) शासन निर्णय, सा. न्या. व वि. स. विभाग क्र. बीसीएच-२००८/प्र.क्र.३६/मावक-२, दि. १५ नोव्हेंबर, २००८
२) शासन निर्णय, सा.न्या. व वि.स. विभाग क्र.रआयो-२०१८/प्र.क्र.१३७/बांधकामे, दि. १३ फेब्रुवारी, २०२०.
प्रस्तावना : राज्यातील अनुसूचित जाती व नवबौध्द घटकांतील लोकांचे राहणीमान उंचावणे व त्यांच्या निवाऱ्याचा प्रश्न सुटावा म्हणून ग्रामीण व शहरी भागामध्ये त्यांच्या स्वत:च्या जागेवर अथवा कच्च्या घराच्या ठिकाणी पक्के घर बांधून देण्यासाठी शासनाने अनुसूचित जाती व नवबौध्द घटकांसाठी घरकुल योजना शासन निर्णय दि. १५/११/२००८ अन्वये सुरू करण्यात आली असून शासन निर्णय दि. ९/३/२०१० अन्वये सदर योजनेची अंमलबजावणी करणेबाबत सूचना देण्यात आलेल्या आहेत.
संदर्भ क्र. २ अन्वये रमाई आवास योजना (ग्रामीण) या योजनेच्या ग्रामीण क्षेत्रात निवड केलेल्या अनुसूचित जातीच्या लाभार्थ्यांची अंतिमत: निवड करण्याकरीता घरकुल निर्माण समिती गठीत करण्यात आली असून संबंधित जिल्ह्याचे अनुसचित जातीचे मा. विधानसभा सदस्य, यांचा समावेश करण्यात आला आहे. तसेच ज्या जिल्ह्यात अनुसूचित जातीचे विधानसभा सदस्य नसतील, त्या जिल्ह्यात मा.मंत्री (सा.न्या. व वि.स.) महोदयांनी नामनिर्देशित केलेले विधानपरिषद सदस्य यांचा समावेश समितीमध्ये करण्याचे अधिकार आहेत. त्यानुषंगाने, रायगड, या जिल्ह्यांकरीता मा. विधान परिषद सदस्य, यांची घरकुल निर्माण समितीमध्ये समावेश करण्याची बाब शासनाच्या विचाराधीन होती.
शासन निर्णय: संदर्भ क्र. २, दि. १३/२/२०१९ रोजीच्या शासन निर्णयान्वये रमाई आवास योजना (ग्रामीण) घरकुल योजना या क्षेत्रात निवड केलेल्या अनुसूचित जातीच्या लाभार्थ्यांची अंतिमत: निवड करण्याकरीता ज्या जिल्ह्यात अनुसूचित जातीचे विधानसभा सदस्य नसतील, त्या जिल्ह्यात मा.मंत्री (सा.न्या. व वि.स.) महोदयांनी नामनिर्देशित केलेले विधानपरिषद सदस्य यांचा समावेश करण्यात येत आहे.
------------------------------------------------------
| अ.क्र. | जिल्ह्याचे नाव | मा. विधानपरिषद सदस्य यांचे नाव |
| १ | रायगड | श्री. बाळाराम द.पाटील, मा. विधान परिषद सदस्य |
------------------------------------------------------
# Page 2
शासन निर्णय क्रमांकः रआयो-२०२०/प्र.क्र.१४७/बांधकामे