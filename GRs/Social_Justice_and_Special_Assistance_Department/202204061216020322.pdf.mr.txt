# Page 1
भारतरत्न डॉ. बाबासाहेब आंबेडकर यांच्या दि. १४ एप्रिल २०२२ रोजीच्या १३१ व्या जयंती निमित्त आयोजित कार्यक्रमाच्या संनियंत्रणाकरीता समिती गठित करणे बाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : सान्यावि-२०२२/प्र.क्र.७८ / बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०५ एप्रिल, २०२२.
प्रस्तावना : भारतरत्न डॉ. बाबासाहेब आंबेडकर यांनी भारतीय राज्यघटनेद्वारे देशाला समता, स्वातंत्र्य व बंधुत्व या त्रयीने समाजामध्ये एकात्मता निर्माण करण्याचा प्रयत्न केलेला आहे. राज्य घटनेच्या कलम ४६ मध्ये घटनेने समाजातील दुर्बल वंचितांबाबत राज्याची जबाबदारी अत्यंत दुरदर्शीपणाने व गांभीर्याने नमूद केलेली आहे. कलम ४६ मध्ये "राज्य हे दुर्बलतर जनवर्ग आणि विशेषत: अनुसूचित जाती व अनुसूचित जनजाती यांचे विशेष काळजीपूर्वक शैक्षणिक व आर्थिक हितसंवर्धन करील आणि सामाजिक अन्याय व सर्व प्रकारचे शोषण यापासून त्यांचे संरक्षण करेल." असे नमूद करण्यात आले आहे. वरील निर्देशांचे अनुषंगाने अनुसूचित जाती व सर्व प्रकारचे पीड़ीत शोषित असलेल्यांना सामाजिक न्याय, आर्थिक व सामाजिक संरक्षण उपलब्ध करून देण्याबाबत राज्य सरकार सातत्याने प्रयत्न करीत आहे. त्याअनुषंगाने अनुसूचित जाती, वंचित दुर्बल घटकांच्या सर्वांगीण विकासाचे ध्येय म्हणून विविध कल्याणकारी योजना राज्यभर राबविण्यात येत आहेत. या सर्व योजनांची माहिती सर्वसामान्य जनतेला व्हावी तसेच त्याचे उद्देश साध्य व्हावेत, या करीता राज्यात "भारतरत्न डॉ.
बाबासाहेब आंबेडकर सामाजिक समता कार्यक्रम साजरा करण्याची बाब शासनाच्या विचाराधीन आहे.
शासन निर्णयः भारतरत्न डॉ. बाबासाहेब आंबेडकर सामाजिक समता कार्यक्रमांतर्गत मुंबई येथील दि.१४ एप्रिल २०२२ रोजीच्या १३१ व्या जयंती निमित्त आयोजित कार्यक्रमाच्या संनियंत्रणाकरीता खालीलप्रमाणे समिती गठित करण्यात येत आहे.
-------------------------------------------------------------------------
| अ.क्र. | पदनाम | समितीचे पद |
| १ | सचिव, सामाजिक न्याय | अध्यक्ष |
| २ | आयुक्त,समाजकल्याण | सदस्य |
| ३ | सह सचिव, सामाजिक न्याय | सदस्य |
| ४ | महासंचालक, डॉ.बाबासाहेब आंबेडकर संशोधन व प्रशिक्षण संस्था, पुणे | सदस्य |
| ५ | प्रादेशिक उपायुक्त, समाजकल्याण, मुंबई | सदस्य |
| ६ | सहाय्य्क आयुक्त, समाज कल्याण, मुंबई शहर | सदस्य |
| ७ | सहाय्यक आयुक्त समाज कल्याण, मुंबई उपनगर | सदस्य सचिव |
-------------------------------------------------------------------------
५. सदर कार्यक्रमाच्या आयोजनाची संपूर्ण जबाबदारी ही उपरोक्त समितीची राहील.
# Page 2
शासन निर्णय क्रमांकः सान्यावि-२०२२/प्र.क्र.७८/बांधकामे