# Page 1
श्री.नितीन ढगे, उपायुक्त, समाज कल्याण, गट-अ यांचे पदस्थापनेबाबत..
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांकः सकआ - २०२१/प्र.क्र.१९८/आस्था-२
मंत्रालय, हुतात्मा राजगुरु चौक
मादाम कामा मार्ग, मुंबई ४०० ०३२.
दिनांक : १४ जुलै, २०२३
आदेश
श्री.नितीन ढगे, उपायुक्त तथा सदस्य, जिल्हा जात प्रमाणपत्र पडताळणी समिती, पुणे यांना दि.१५.१०.२०२१ रोजी लाचलुचपत प्रतिबंधक विभागाने लाच स्विकारतांना सापळा रचून अटक केली होती. तद्नुषंगाने त्यांच्याविरुध्द वानवडी पोलीस ठाणे, पुणे शहर येथे गु.र.क्र.३६६/२०२१ कलम ७, १२ भ्रष्टाचार प्रतिबंध अधिनियम, १९८८ (संशोधन अधिनियम, २०१८) अन्वये फौजदारी गुन्ह्याबाबतचे प्रकरण अन्वेषणाधीन असल्याने त्यांना दि.०१.११.२०२१ च्या आदेशान्वये निलंबित करण्यात आले होते. त्यानंतर त्यांचे निलंबन संपुष्टात आणून त्यांना शासन आदेश दि. ३१.०३.२०२३ अन्वये सेवेत पुन:स्थापित करण्यात आले आहे. त्यानुसार श्री. नितीन ढगे यांची जिल्हा दिव्यांग पुनर्वसन अधिकारी, जिल्हा दिव्यांग पुनर्वसन केंद्र, विरार, जि. पालघर या पदावर पदस्थापना करण्यात येत आहे.