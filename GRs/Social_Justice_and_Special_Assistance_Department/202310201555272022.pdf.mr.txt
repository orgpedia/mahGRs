# Page 1
बौध्दजन पंचायत समितीच्या वतीने पुर्नबांधणी करीत असलेल्या परेल भोईवाडा येथील डॉ.बाबासाहेब आंबेडकर स्मारक बांधकामास तत्वतः मान्यता मिळणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः सान्यावि -२०२३/प्र.क्र.६३/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई- ४०० ०३२
दिनांक: २० ऑक्टोबर,२०२३.
वाचा : १) आयुक्त, समाजकल्याण आयुक्तालय, पुणे यांचे पत्र जा.क्र. सकआ/मावक/बौध्दजन पंचायत समिती/ऐति. स्थळ/२०२२-२३/का-१२/४६७, दि.३०.०३.२०२३
प्रस्तावना : बौध्दजन पंचायत समितीच्या वतीने पुनर्बांधणी करीत असलेल्या परेल भोईवाडा येथील पहिले डॉ.बाबासाहेब आंबेडकर यांच्या स्मारकासाठी विशेष बाब म्हणून रू.२५.०० कोटी इतक्या निधीचा प्रस्ताव संदर्भाधीन पत्रान्वये शासनास सादर करण्यात आला आहे. उपरोक्त प्रस्तावास तत्वत: मान्यता देण्याची बाब शासनाच्या विचाराधीन होती.
शासन निर्णय: बौध्दजन पंचायत समितीच्या वतीने पुनर्बांधणी करीत असलेल्या परेल भोईवाडा येथील पहिले डॉ.बाबासाहेब आंबेडकर यांच्या स्मारकासाठी विशेष बाब म्हणून रू. २५.०० कोटी इतक्या निधीचा प्रस्ताव शासनास संदर्भ क्र. १ अन्वये शासनास सादर करण्यात आला आहे. उपरोक्त प्रस्तावास खालील अटींच्या अधीन राहून तत्वत: मान्यता देण्यात येत आहे.
१. सदर प्रकल्पाच्या अंदाजपत्रकास उच्चाधिकार समितीची मान्यता घेणे आवश्यक राहील.
तद्नंतरच सदर कामास प्रशासकीय मान्यता प्रदान करण्यात येईल.
२. सदर प्रकल्पाचे अंदाजपत्रक मुख्य अभियंता, सार्वजनिक बांधकाम प्रादेशिक विभाग, मुंबई यांचेकडून साक्षांकित करून घेणे आवश्यक राहील.
३. निधी मंजूर करण्यापूर्वी सदरील बांधकामाचे आराखडे व अंदाजपत्रकास सार्वजनिक बांधकाम विभागाकडून प्रथमतः मंजूरी घेण्यात यावी. आराखडे व अंदाजपत्रकास मंजूरी प्राप्त झाल्यानंतरच आवश्यक तो निधी टप्प्याटप्प्याने वितरित करण्याची कार्यवाही करण्यात यावी.
२. प्रस्तुत कामावरील खर्च हा मागणी क्र. एन-३, २२२५ अनुसूचित जाती व जमाती व इतर मागासवर्गीय व अल्पसंख्यांक यांचे कल्याण, ०१ - अनुसूचित जातीचे कल्याण,७८९- अनुसूचित जाती घटक योजना, ०२ - भारतरत्न डॉ. बाबासाहेब आंबेडकर यांची १२५ वी जयंती साजरी करणे (योजनांतर्गत-दत्तमत्त) लेखाशिर्ष २२२५ डी८२३ या लेखाशिर्षाखाली सन २०२३-२४ मध्ये मंजूर करण्यात आलेल्या निधीतून खर्ची टाकण्यात यावा.
# Page 2
शासन निर्णय क्रमांकः सान्यावि-२०२३/प्र.क्र.६३/बांधकामे
३. सदर योजनेअंतर्गत सहसचिव / उपसचिव (अर्थसंकल्प) सामाजिक न्याय व विशेष सहाय्य विभाग, मंत्रालय, मुंबई यांना नियंत्रक अधिकारी म्हणून व आयुक्त, समाजकल्याण, पुणे यांना आहरण व संवितरण अधिकारी म्हणून घोषित करण्यात येत आहे.
४. प्रस्तुतचा शासन निर्णय, वित्तीय अधिकार, नियम पुस्तिका, १९७८, भाग पहिला, उपविभाग-पाच, अनु.क्र.१ महाराष्ट्र सार्वजनिक बांधकाम नियम पुस्तीकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.