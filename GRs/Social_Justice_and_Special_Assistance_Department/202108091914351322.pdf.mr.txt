# Page 1
मागासवर्गीय मुलींचे शासकीय वसतिगृह, वरूड जि. अमरावती या वसतिगृह इमारत बांधकामाकरीता जमीन खरेदी करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२१/प्र.क्र.४५/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : ०९ ऑगस्ट, २०२१.
वाचा :- १) सामाजिक न्याय व विशेष सहाय्य विभाग, शासन निर्णय, क्र. बीसीएच-२०१२/प्र.क्र.८/ बांधकामे, दि. १२.०३.२०१२ २) आयुक्त, समाजकल्याण आयुक्तालय, पुणे यांचे पत्र क्र. जा.क्र.सकआ/शिक्षण/शानिशा / जमीन खरेदी / वरुड /का-५अ/२०२०-२१/पुणे/१३३४, दि.१२.०१.२०२१ ३) शासन पत्र क्र.बीसीएच-२०२१/प्र.क्र.१३/बांधकामे, दि.२६.०३.२०२१ चे पत्र.
(दि.२२.०३.२०२१ रोजीच्या बैठकीचे इतिवृत्त)
प्रस्तावना :
मागासवर्गीय मुलींचे शासकीय वसतीगृह, वरूड जि. अमरावती येथील मौजे वरूड भाग - १ मधील गट क्र.४९४ -१ अ येथील ०.८१ हे. आर पैकी ०.५५ आर व गट क्र.४९४-१ड येथील ०.७९ हे.आर. पैकी ०.४५ हे. आर. अशी एकूण १०० आर जमीन खरेदी करणेबाबत विभागाच्या दि.१२.३.२०१२ रोजीच्या शासन निर्णयातील तरतूदीनुसार शासन स्तरावर प्रधान सचिव, सामाजिक न्याय व विशेष सहाय्य विभाग यांच्या अध्यक्षतेखाली दि.२२.३.२०२१ रोजी बैठक आयोजित करण्यात आली होती. सदर बैठकीत, उपरोक्त प्रस्तावित खाजगी जमीन खरेदीबाबत जमीन मालक यांच्यासोबत वाटाघाटीबाबत चर्चा करण्यात
आली. बैठकीच्या सुरूवातीस प्रधान सचिव (सा.न्या. व वि.स.) यांनी ७० टक्के वाढीव दराने जमीन खरेदी करण्याचा प्रस्ताव दिला. परंतु जमीन मालकाने नकार दिल्याने समिती सदस्यांनी क्रमश: ७५ टक्के, ८० टक्के व ९० टक्के वाढीव दराने जमीन खरेदी करण्याचा प्रस्ताव जमीनमालक श्री. विलास बबनरावजी उघडे, वरूड जि. अमरावती यांचेसमोर ठेवण्यात आला. तथापि, जमीन मालक यांनी ९० टक्के वाढीव दराने जमीन विकण्यास नकार दिला. अंतिमत: चर्चेअंती १०० टक्के वाढीव दराने उपरोक्त जमीन खरेदी करण्यास समितीने मान्यता प्रदान केली. त्यानुषंगाने वरूड येथील प्रस्तावित खाजगी जमीन खरेदी करण्याचा प्रस्ताव शासनाच्या विचाराधीन होता.
शासन निर्णय : मागासवर्गीय मुलींचे शासकीय वसतीगृह, वरूड जि. अमरावती येथील मौजे वरूड भाग - १ मधील गट क्र.४९४ -१ अ येथील ०.८१ हे. आर पैकी ०.५५ आर व गट क्र.४९४-१ड येथील ०.७९ हे.आर. पैकी
# Page 2
शासन निर्णय क्रमांकः बीसीएच-२०२१/प्र.क्र.४५/बांधकामे
०.४५ हे. आर. अशी एकूण १०० आर जमीन खरेदी करणेबाबत विभागाच्या दि. १२.३.२०१२ रोजीच्या शासन निर्णयातील तरतूदीनुसार शासन स्तरावर प्रधान सचिव, सामाजिक न्याय व विशेष सहाय्य विभाग यांच्या अध्यक्षतेखाली दि.२२.३.२०२१ रोजी झालेल्या बैठकीतील निर्णयानुसार, वरुड येथील मुलींचे वसतिगृहाकरीता १०० आर इतकी जमीन, जमीन मालकाच्या मागणीनुसार रेडीरेकनरच्या दरानुसार निश्चित केलेल्या रु.१,१३,४०,०००/- ( अक्षरी रूपये एक कोटी तेरा लक्ष चाळीस हजार फक्त) इतक्या रकमेच्या दुपटीने म्हणजेच रू.२,२६,८०,०००/- (अक्षरी रूपये दोन कोटी सव्वीस लक्ष ऐंशी हजार फक्त) इतक्या रकमेस खाजगी जमीन खरेदीकरीता या शासन निर्णयान्वये मान्यता देण्यात येत आहे.
२. सदरचा खर्च मागणी क्र. एन-४, मुख्य लेखाशिर्ष ४२२५- अनुसूचित जाती, अनुसूचित जमाती आणि इतर मागासवर्ग यांच्या कल्याणावरील भांडवली खर्च, २७७ शिक्षण, पंचवार्षिक योजना अंतर्गत योजना
राज्य योजनांतर्गत योजना, (०१) (०३) मागासवर्गीय मुलांमुलींसाठी शासकीय वसतीगृह बांधणे (४२२५ ०४८१), ५३-मोठी बांधकामे या लेखाशीर्षाखाली खर्ची घालून तो सन २०२१-२२ या वित्तीय वर्षात करण्यात आलेल्या अर्थसंकल्पीय तरतूदीमधून भागविण्यात यावा. सदर प्रकरणी आयुक्त, समाजकल्याण, महाराष्ट्र राज्य, पुणे यांना नियंत्रक, आहरण व संवितरण अधिकारी म्हणून घोषित करण्यात येत आहे.
३. सदर प्रकरणी आयुक्त, समाजकल्याण आयुक्तालय, पुणे यांनी जमीन खरेदी करणेबाबत नियमानुसार उचित कार्यवाही करावी. तसेच जमीन ताब्यात घेऊन वसतिगृह बांधकामाच्या अनुषंगाने आवश्यक ती कार्यवाही तात्काळ करावी.
४. वित्त विभाग व महसूल विभागाने वेळोवेळी निर्गमित केलेल्या अटी व शर्तीचे पालन करण्याची जबाबदारी नियंत्रक अधिकारी यांची राहील.
५. सदर वितरीत निधी मधून झालेला खर्चाचा अहवाल नियंत्रक अधिकारी यांनी शासनास सादर करावा ६. सदर शासन निर्णय विभागाच्या संदर्भ क्र. १ दि. १२.३.२०१२ येथील शासन निर्णयातील अटी व शर्ती तसेच शासन स्तरावरील दि. २२.३.२०२१ रोजी झालेल्या बैठकीतील मान्यतेस अनुसरून निर्गमित करण्यात येत आहे.
# Page 3