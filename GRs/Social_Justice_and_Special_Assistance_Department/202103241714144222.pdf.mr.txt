# Page 1
प्रधान मंत्री आदर्श ग्राम योजनेच्या www.pmagy.gov.in या वेबसाईटवरील नोंदीप्रमाणे कार्यवाही करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांक: प्रगायो-२०२१/प्र.क्र. ५/ अजाक
मंत्रालय विस्तार, मुंबई - ४०० ०३२.
दिनांक : २४ मार्च, २०२१.
वाचा: १. शासन निर्णय, सामाजिक न्याय व विशेष सहाय्य विभाग, क्रमांक: प्रगायो - २०१९/ प्र.क्र.१०३/अजाक, दिनांक २६ ऑगस्ट, २०१९.
२. समाज कल्याण आयुक्तालयाचे पत्र, दिनांक ०४ नोव्हेंबर, २०२०.
३. प्रादेशिक उप आयुक्त, समाज कल्याण विभाग, पुणे यांचे पत्र दिनांक ०६ ऑक्टोबर, २०२०.
४. प्रादेशिक उप आयुक्त, समाज कल्याण विभाग, औरंगाबाद यांचे पत्र दिनांक २७ ऑक्टोबर, २०२०.
५. सहाय्यक आयुक्त,समाज कल्याण, सातारा यांचे पत्र दिनांक ०१ ऑक्टोबर, २०२०.
६. सहाय्यक आयुक्त,समाज कल्याण, जालना यांचे पत्र दिनांक ३० सप्टेंबर, २०२०.
प्रस्तावना: केंद्र शासनाच्या सामाजिक न्याय व अधिकारीता मंत्रालयाने सन २००९-१० या वर्षापासून प्रायोगिक तत्वावर प्रधान मंत्री आदर्श ग्राम योजना लागू केलेली आहे. सदर योजनेंतर्गत अनुसूचित जातीची ५०% पेक्षा अधिक लोकसंख्या असलेल्या गावांत पाणी पुरवठा, रस्ते इत्यादी मुलभूत सोयीसुविधांची कामे व इतर उपक्रम राज्य शासनाच्या इतर योजनांशी मेळ घालून (Convergence of the Schemes) मंजूर केली जातात. या योजनेसोबतच राज्य शासनाच्या विविध विभागांमार्फत राबविण्यात येणाऱ्या कल्याणकारी योजनांची सदर गावांमध्ये अंमलबजावणी करून सदर गावांचा सर्वांगीण विकास करणे हा या योजनेचा मुख्य हेतू आहे. सदर योजनेंतर्गत संबंधित गावात मुलभूत सोयी सुविधा उपलब्ध करणे व गावातील सर्व नागरीकांचे जीवनमान उंचावणे हा प्रमुख हेतू आहे.
सदर योजनेंतर्गत मंजूर निधी खर्च करताना केंद्र शासनाच्या व राज्य शासनाच्या इतर योजनांतून प्राप्त झालेला निधी व प्रधान मंत्री आदर्श ग्राम योजनेंतर्गत मिळणारा निधी यांचा मेळ घालून (Convergence) योजना / कार्यक्रम राबविणे अपेक्षित आहे.
उपरोक्त वस्तुस्थितीच्या पार्श्वभूमिवर सदर योजना महाराष्ट्र राज्यात प्रभावीपणे राबविण्यासाठी विविध पातळीवरील समित्यांचे गठन करणे व क्षेत्रिय अधिकाऱ्यांना सविस्तर मार्गदर्शक सूचना उपरोक्त वाचा १ येथील शासन निर्णय, दिनांक २६ ऑगस्ट, २०१९ अन्वये देण्यात आलेल्या आहेत.
केंद्र शासनाच्या सामाजिक न्याय व अधिकारीता मंत्रालयाने सन २०१८-१९ या वर्षात निवडलेल्या १४५ गावांत खालील गावांचा समावेश आहे.
१. मुळीकवाडी, ता. खटाव, जि. सातारा सांकेतांक क्रमांक ५६३९१७ २. तांदुळवाडी, ता. पन्हाळा, जि. कोल्हापूर - सांकेतांक क्रमांक ५४७५२७
पृष्ठ २ पैकी १
# Page 2
शासन निर्णय क्रमांकः प्रगायो-२०२१/प्र.क्र.५/अजाक
तथापि, याबाबत सदर योजनेच्या www.pmagy.gov.in या वेबसाईटवर अनुक्रमे मौजे मुळीकवाडी, ग्रामपंचायत तासगांव, ता. जि. सातारा, सांकेतांक क्रमांक ५६३९१७ असे नमूद आहे आणि सांकेतांक क्रमांक ५४७५२७ वर तांदुळवाडी, ता. जि. जालना या गावाचा समावेश असल्याचे दिसून येते.
याबाबत उपरोक्त वाचा २ येथील समाज कल्याण आयुक्तालयाच्या दिनांक ०४ नोव्हेंबर, २०२०च्या पत्रानुसार आदेश/ निर्णय देण्याची बाब शासनाच्या विचाराधिन होती.
शासन निर्णयः उपरोक्त परिच्छेदातील बाबींस अनुसरुन “यापुढे अशा बाबींसंदर्भात सदर योजनेच्या www.pmagy.gov.in या वेबसाईटवरील नोंदीप्रमाणे कार्यवाही करण्यात यावी” असे सर्वसंबंधितांस कळविण्यात येत आहे.