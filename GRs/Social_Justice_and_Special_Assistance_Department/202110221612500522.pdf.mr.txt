# Page 1
अमरावती जिल्हयातील शिरसगांव बंड मौजे जमापूर ता.अचलपूर येथील यशवंतराव चव्हाण मुक्त वसाहत योजनेंतर्गत वैयक्तिक घरकुल बांधकामाच्या लाभार्थी यादीला मान्यता व निधी वितरणाबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : यचमु-२०२०/प्र.क्र.७२/विजाभज-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २२ ऑक्टोंबर, २०२१.
संदर्भ : १) शासन निर्णय विजाभज, इमाव व विमाप्र कल्याण विभाग क्र. गृनियो-२०१७/ प्र.क्र.६०/ विजाभज-१, दिनांक २४/१/२०१८.
२) शासन शुध्दीपत्रक विजाभज, इमाव व विमाप्र कल्याण विभाग क्र. गृनियो-२०१७/ प्र.क्र.६०/विजाभज - १, दिनांक ८/१/२०१९.
३) शासन शुध्दीपत्रक विजाभज, इमाव व विमाप्र कल्याण विभाग क्र. गृनियो-२०१७/ प्र.क्र.६० / विजाभज - १, दिनांक ८/३/२०१९.
४) शासन शुध्दीपत्रक निर्णय विजाभज, इमाव व विमाप्र कल्याण विभाग क्र.गृनियो-२०१७/ प्र.क्र.६०/ विजाभज-१, दिनांक ११/९/२०१९.
५) सहायक आयुक्त, समाजकल्याण, अमरावती यांचे पत्र क्र.२०७२/१९-२०/दिनांक २०/१०/२०२०.
शासन निर्णय -
यशवंतराव चव्हाण मुक्त वसाहत योजनेंतर्गत अमरावती जिल्हयातील शिरसगांव बंड मौजे जमापूर ता.अचलपूर येथील ५४ वैयक्तिक घरकुल लाभार्थ्यांची यादी संदर्भ क्रमांक ५ च्या पत्रान्वये शासनास सादर केली आहे. यास्तव, सदर प्रस्तावास अनुसरुन कळविण्याचे आदेश आहे की, संदर्भ क्रमांक १ येथील दिनांक २४/१/२०१८ च्या शासन निर्णयान्वये व दिनांक ८/१/२०१९, दिनांक ८/३/२०१९ व दिनांक ११/९/२०१९ रोजीच्या शासन शुध्दीपत्रकान्वये विमुक्त जाती व भटक्या जमाती या समाजातील घटकांसाठी यशवंतराव चव्हाण मुक्त वसाहत योजनेंतर्गत केलेल्या सुधारणांच्या अनुषंगाने सन २०२१-२२ या वर्षात अमरावती शिरसगांव बंड मौजे जमापूर ता.अचलपूर येथील ५४ इतक्या वैयक्तिक घरकुल पात्र लाभार्थ्यांकरीता (सोबत जोडण्यात आलेल्या परिशिष्ट “अ” मध्ये नमूद ) ०५ वसाहती निर्माण करण्यासाठी एकूण रू.०२,३९,२७,४००/- तसेच खाजगी जमीन खरेदीसाठी रू.२८.०० लक्ष असे एकूण ५४ लाभार्थ्यांकरीता ०५ वसाहती निर्माण करण्याकरीता रू.
०२,६७,२७,४००/- (अक्षरी दोन कोटी सदुसष्ट लाख सत्ताविस हजार चारशे रूपये फक्त) खालील अटींच्या अधीन राहून प्रशासकीय मान्यता व निधी उपलब्ध करुन देण्यात येत आहे.
१. अमरावती जिल्हास्तरीय समितीने पात्र ठरवलेल्या व छाननी अंती अंतीम केलेल्या लाभार्थ्यांपैकी सोबत जोडण्यात आलेल्या परिशिष्ट “अ” मध्ये नमूद पात्र लाभार्थ्यांना सदरहू योजनेचा लाभ अनुज्ञेय राहील.
२. सर्व लाभार्थ्यांची जात प्रमाणपत्रे फक्त वि.जा.भ.ज. प्रवर्गाची असणे बंधनकारक राहील.
३. ज्या व्यक्तीचे जात प्रमाणपत्र आहे. त्याच व्यक्तीस सदरहू योजनेचा लाभ अनुज्ञेय राहील. दुसऱ्या व्यक्तीस त्याचा लाभ अनुज्ञेय राहणार नाही.
# Page 2
शासन निर्णय क्रमांकः यचमु-२०२०/प्र.क्र.७२/विजाभज-१
४. उत्पन्नाचे दाखले हे सन २०२०-२१ या वर्षाचे सादर करणे आवश्यक राहतील.
५. सर्व लाभार्थींना आदेशाच्या दिनांकापासून एका महिन्यात अधिवास प्रमाणपत्र सादर करणे आवश्यक राहील.
६. ज्या व्यक्तीच्या नावात, पालकाच्या / वडीलांच्या नावात अथवा आडनावात तफावत असल्यास ती तफावत दुर करण्यासाठी संबंधित व्यक्तीच्या नावाचा, पालकाच्या नाव व आडनावाचा पुरावा सादर करणे आवश्यक राहील.
७. ज्या व्यक्तीच्या नावात, पालकाच्या/वडीलाच्या नावात किंवा आडनावात तफावत असेल अशा व्यक्तीस सदरहू योजनेचा लाभ अनुज्ञेय राहणार नाही.
८. जिल्हास्तरीय समितीने शासन निर्णय दिनांक २४/१/२०१८ चा शासन निर्णय व शासन शुध्दीपत्रक दिनांक ८/१/२०१९, दिनांक ८/३/२०१९ व दिनांक ११/९/२०१९ च्या अधीन राहून सदरहू प्रकरणी आवश्यक ती कार्यवाही करुन वैयक्तिक लाभार्थी यांच्या घरकुल योजनेस मान्यता देण्याची कार्यवाही करणे आवश्यक राहील. कोणत्याही परिस्थितीत शासन निर्णयातील अटी व शर्तींचे उल्लंघन होणार नाही याची दक्षता घ्यावी.
२. या प्रकरणी लाभार्थ्यांच्या सर्व कागदपत्रांची व अटींची पुर्तता झाल्याची खातरजमा करण्याची जबाबदारी ही जिल्हाधिकारी, अमरावती व सहाय्यक आयुक्त, समाजकल्याण, अमरावती यांची राहील.
३. या प्रकरणी निधीच्या मर्यादेत निकष व प्राथम्य क्रमानुसार पात्र लाभार्थी यांची निवड करणे व त्यांना शासन निर्णय दिनांक २४/१/२०१८ व शासन शुध्दीपत्रक दिनांक ८/१/२०१९, दिनांक ८/३/२०१९ व दिनांक ११/९/२०१९ मध्ये नमूद केलेल्या तरतुदीनुसार कमाल मर्यादेत खर्च करणे अनुज्ञेय राहिल. याकरीता कोणत्याही परिस्थितीत अतिरिक्त निधी मंजूर केला जाणार नाही.
४. सदरहू योजनेच्या अंमलबजावणीसाठी सहायक आयुक्त, समाजकल्याण, अमरावती हे आहरण व संवितरण अधिकारी असतील. सदरहू योजनेसाठी आवश्यक असलेली तरतूद सहायक आयुक्त, समाजकल्याण, अमरावती हे संबंधित यंत्रणेस वितरीत करतील. संबंधित जिल्हाधिकारी व सहाय्यक आयुक्त, समाजकल्याण यांनी सर्व अटी व शर्तींच्या पुर्ततेशिवाय निधी खर्च करु नये.
५. याबाबतचा खर्च सन २०२१-२२ या वित्तीय वर्षात मागणी झेडजी-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागास वर्ग यांचे कल्याण, ०३ मागासवर्गाचे कल्याण, (०१) (०३) विमुक्त जाती भटक्या जमाती यांच्याकरिता यशवंतराव चव्हाण मुक्त वसाहत योजना (२२२५-ई ८२१) ३१ सहायक अनुदाने (वेतनेत्तर) या लेखाशिर्षाखालील तरतूदीतून भागविण्यास आणि शासन निर्णय विजाभज, इमाव व विमाप्र कल्याण विभाग क्र.गृनियो-२०१७ / प्र.क्र.६० / विजाभज - १, दिनांक २४/१/२०१८ रोजीचा शासन निर्णय व दिनांक ८/१/२०१९, दिनांक ८/३/२०१९ व दिनांक ११/९/२०१९ रोजीच्या शासन शुध्दीपत्रकामध्ये नमूद करण्यात आलेल्या सूचनेनुसार खर्च करण्यास या शासन निर्णयाद्वारे शासनाची मंजूरी देण्यात येत आहे”.
६. याद्वारे वितरीत करण्यात येणाऱ्या निधीचे उपयोगिता प्रमाणपत्र महालेखापाल व शासनास सादर करावे.
७. सदर शासन निर्णय वित्त विभागाच्या अनौपचारीक संदर्भ क्र.७३४/व्यय-१४, दि.१०.०८.२१ अन्वये निर्गमित करण्यात येत आहेत.
पृष्ठ ६ पैकी २
# Page 3
शासन निर्णय क्रमांकः यचमु-२०२०/प्र.क्र.७२/विजाभज-१
# Page 4
# Page 5
# Page 6