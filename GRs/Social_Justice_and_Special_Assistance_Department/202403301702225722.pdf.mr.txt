# Page 1
संजय गांधी निराधार अनुदान योजना व
श्रावणबाळ सेवा राज्य निवृत्तीवेतन योजना
प्रशासकीय खर्चासाठी सन २०२३-२४ या आर्थिक वर्षाकरिता अनुदानाचे वाटप .
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक : विसयो-२०२४/प्र.क्र.१७/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई४०० - ०३२.
दिनांक :- ३० मार्च, २०२४.
वाचा :-
१.शासन निर्णय, सामाजिकन्यायवविशेषसहाय्य, क्र. विसयो
२०१८/प्र.क्र.६२/विसयो, दि.२० ऑगस्ट, २०१९.
२.वित्त विभाग, शासन परिपत्रक क्र.संकीर्ण-२०२४-प्र.क्र.१०/२०२४/कोषा.प्रशा.५,
दिनांक १४ फेब्रुवारी, २०२४.
शासन निर्णय :-
सन २०२३-२४ या आर्थिक वर्षाकरिता संजय गांधी निराधार अनुदान योजना व
श्रावणबाळ सेवा राज्य निवृत्तीवेतन योजनेच्या अंमलबजावणीसाठी प्रशासकीय खर्चाकरीता
रुपये १५,००,००,०००/- एवढी अर्थसंकल्पीय तरतूद मंजूर झालेली आहे. सन २०२३-२४
या आर्थिक वर्षातील कालावधीच्या खर्चासाठी मंजूर तरतूदीपैकी संजय गांधी निराधार
अनुदान योजना व श्रावणबाळ सेवा राज्य निवृत्तीवेतन योजनेच्या अंमलबजावणीसाठी
प्रशासकीय खर्चाकरीता रुपये ८०,००,०००/- (रुपये ऐंशी लक्ष फक्त) वितरीत करण्यास
याद्वारे शासन मान्यता देण्यात येत आहे. तसेच मासिक विवरण पत्रानुसार निधी पुढे / मागे
ओढून घेण्याची सुविधा अर्थसंकल्पीय अंदाज वितरण व सनियंत्रण प्रणालीवर देण्यात
आलेली आहे.
२. सर्व जिल्हाधिकारी यांना कळविण्यात येते की, त्यांनी यासोबत जोडलेल्या
विवरणपत्राप्रमाणे वितरीत केलेल्या अनुदानाचे वाटप त्यांच्या अधिपत्याखालील
तालुक्यांना अनुदानाचे आवश्यकतेनुसार वाटप करावे. तसेच वित्त विभागाच्या संदर्भ क्र.२
नुसार दिनांक १५ फेब्रुवारी, २०२४ नंतर कोणतीही खरेदी करु नये.
३. सदरहू विवरणपत्र येथील वितरीत अनुदान संजय गांधी निराधार अनुदान योजना
व श्रावणबाळ सेवा राज्य निवृत्तीवेतन योजनेच्या अंमलबजावणीच्या प्रशासकीय खर्चाकरीता " मागणी क्रमांक एन३, - मुख्य लेखाशीर्ष २२३५, (०८) (०८) संजय गांधी निराधार अनुदान
योजना व श्रावणबाळ सेवा राज्य निवृत्तीवेतन योजना यांच्या अंमलबजावणीसाठी
प्रशासकीय खर्च (कार्यक्रम) ५० इतर खर्च, (२२३५ ३१२१)” या लेखाशीर्षाखाली खर्ची
टाकावा.
पृष्ट्ठ २ पैकी १
# Page 2
शासन निर्णय क्रमांकः विसयो-२०२४/प्र.क्र.१७/विसयो
४. सर्व जिल्हाधिकाऱ्यांना कळविण्यात येते की, त्यांनी हा खर्च कोणत्याही परिस्थितीत
त्यांच्याकडे सुपूर्द करण्यात आलेल्या अनुदानापेक्षा जास्त होणार नाही, याबाबत दक्षता
घ्यावी. त्यांनी त्यांच्याकडे सुपूर्द करण्यात आलेल्या अनुदानातून केलेल्या खर्चाचा
महालेखापालांच्या कार्यालयात नोंदविलेल्या खर्चाशी ताळमेळ घालून त्याप्रमाणे
ताळमेळाच्या विवरणपत्राची प्रत या विभागाच्या लेखा परीक्षण कार्यासनास व या कार्यासनास पाठवावी . तसेच उपयोगिता प्रमाणपत्र महालेखापालांच्या कार्यालयास त्वरित पाठवावीत व त्याची प्रत या विभागाच्या नियोजन कार्यासनास व या कार्यासनास पाठवावी .
खर्चाच्या ताळमेळाचे काम व्यवस्थितरित्या पार न पाडल्यास, तसेच उपयोगिता प्रमाणपत्र
महालेखापालांच्या कार्यालयास विहित वेळेत सादर न केल्यास, त्याची संपूर्ण जबाबदारी संबंधीत जिल्हाधिकाऱ्यांवर राहील .
५. हा शासन निर्णय वित्त विभागाच्या शासन परिपत्रक, क्र.अर्थसं-
२०२३/प्र.क्र.४०/अर्थ-३, दि.१२ एप्रिल, २०२३ अन्वये विभागांना दिलेल्या प्रशासकीय
प्राधिकारानुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या
# Page 3