# Page 1
अंशत: ठाणबंद पध्दतीने लार्भार्थींना १०+१ शेळी गटाचे वाटप (कार्यक्रम) या योजनेकरिता सन २०२०-२१ या आर्थिक वर्षामध्ये निधी वितरण करणेबाबत.
(लेखाशिर्ष २४०३डी७४९)
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२०/प्र.क्र.३६/अर्थसंकल्प (विघयो)
मंत्रालय विस्तार, मुंबई - ४०० ०३२,
दिनांक :- २ मार्च, २०२१
वाचा :- १) शासन परिपत्रक, वित्त विभाग क्र.अर्थसं-२०१९/प्र.क्र.६४/अर्थ-३, दि.१६.०४.२०२० २) शासन परिपत्रक, वित्त विभाग क्र. अर्थस-२०२०/प्र.क्र.६५/अर्थ-३, दि.४.५.२०२० ३) कृषि व पदुम विभाग नस्ती क्र. पविआ-१०२०/प्र.क्र.२८४/पदुम-३, शासन निर्णय : अंशत: ठाणबंद पध्दतीने लार्भार्थींना १०+१ शेळी गटाचे वाटप (कार्यक्रम) या योजनेसाठी अनुसूचित जाती घटकांकरिता सन २०२०-२१ या आर्थिक वर्षात मागणी क्र. एन-३, २४०३- पशुसंवर्धन, (००) (७८९)-अनुसूचित
जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना (०१) (१५) अंशत: ठाणबंद पध्दतीने लाभार्थीना १०+१ शेळी गटाचे वाटप (कार्यक्रम) (२४०३डी७४९) या लेखाशिर्षा खाली रु.७००.०० लाख इतका नियतव्यय मंजूर आहे.
वित्त विभागाच्या संदर्भाधीन दि.१६.४.२०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरीणाची कार्यप्रणाली ठरवून दिलेली आहे. तसेच संदर्भाधीन क्र.२ अन्वये वित्त विभागाने कार्यक्रमांतर्गत योजनांच्या ३३ टक्के मर्यादेत खर्चासाठी
नियोजनात्मक सूचना केलेल्या आहेत. तथापि Covid-१९ च्या पार्श्वभूमीवर अंशत: ठाणबंद पध्दतीने लाभार्थीना १०+१ शेळी गटाचे वाटप (कार्यक्रम) या योजनेसाठी वित्त विभागामार्फत सद्यस्थितीत अर्थसंकल्पिय निधी वितरण
प्रणालीवर एकूण अर्थसंकल्पीत तरतूदीच्या ३५टक्के इतका निधी वितरणासाठी उपलब्ध करुन देण्यात आला आहे.
त्यानुसार अनुसूचित जाती घटक कार्यक्रमातंर्गत कृषि व पदुम विभागाने वाचा क्र.३ येथील नस्तीवर प्रस्तावित केल्यानुसार अंशत: ठाणबंद पध्दतीने लार्भार्थींना १०+१ शेळी गटाचे वाटप (कार्यक्रम) या योजनेसाठी सन २०२०-२१ या आर्थिक वर्षाकरिता अर्थसंकल्पीत निधीपैकी (२४०३डी७४९) या लेखाशिर्षाखाली रु.२३१.०० लाख इतका निधी
प्रशासकीय विभाग प्रमुख म्हणून प्रधान सचिव, कृषी व पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. कोरोनामुळे महिने राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांकः बीजीटी-२०२०/प्र.क्र.३६/अर्थसंकल्प (विघयो)
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.१६.०४.२०२० रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र.३४/२०२१/व्यय-२,
दि.५.२.२०२१ अन्वये प्राप्त सहमतीस अनुसरुन निर्गमित करण्यात येत आहे.