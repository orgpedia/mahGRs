# Page 1
सामाजिक न्याय व विशेष सहाय्य विभागांतर्गत राज्यातील स्वयंसेवी संस्थामार्फत चालविण्यात येणाऱ्या शासन मान्य व अनुदान प्राप्त अशासकीय दिव्यांगांच्या निवासी / अनिवासी विशेष शाळेतील ४१ अर्धवेळ निमवैद्यकिय कर्मचारी यांना पूर्णवेळ करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक इडीडी-२०१९/प्र.क्र.२३९/दि.क.१
मंत्रालय विस्तार भवन, मुंबई-४०० ०३२
दिनांक: २६ मे, २०२२.
वाचा - १) शासन निर्णय सामाजिक न्याय विभाग क्र. इडीडी - २००३/प्र क्र ३४०/ भाग-३ / सुधार- २, दि.१८.८.२००४.
२)दिव्यांग शाळा संहिता, १९८५, १९९७, व २०१८.
३) आयुक्त, दिव्यांग कल्याण, पुणे यांचे पत्र क्र. अकआ/प्र-सर्व/४२ अर्धवेळ/सर्व जिल्हे/ २०२१-२२, दि.५.१०.२०२१.
प्रस्तावना : दिव्यांगांच्या विशेष शाळा/ कर्मशाळांकरीता शासन निर्णय दि. १८.८.२००४ चा कर्मचारी आकृतीबंध लागू करण्यात आलेला आहे. सदर आकृतीबंध लागू होण्यापूर्वी दिव्यांगांची शाळा संहिता १९८५ व १९९७ नुसार दिव्यांगांच्या अनुदानीत विशेष शाळा/ कर्मशाळांना पद मंजूरी दिली जात होती. या दिव्यांगांच्या शाळा संहितेनुसार शासन निर्णय दि. १८.८.२००४ पूर्वीच्या ५०८ शाळा/ कर्मशाळांना अनुदान तत्वावर मान्यता दिली आहे. दिव्यांगांची शाळा संहिता १९८५ व १९९७ नुसार एकूण ४१ निमवैद्यकिय कर्मचा-यांना अर्धवेळ कर्मचारी म्हणून पदमान्यता व प्रशासकीय मान्यता दिलेली आहे. तसेच शासन निर्णय दि. १८.८.२००४ च्या आकृतीबंधामध्ये निमवैद्यकिय कर्मचा-यांची सर्व पदे ही पूर्णवेळ व नियमित केलेली आहेत. परंतु दि. १८.८.२००४ पूर्वीच्या ५०८ शाळांना हा आकृतीबंध लागू न केल्यामुळे ४१ निमवैद्यकिय हे अर्धवेळ कर्मचारी असून त्यांना वेतन पाचव्या वेतन आयोगानुसार देण्यात येत आहे. तसेच दिव्यांग शाळा संहिता १९९७ मधील प्रकरण-३ च्या नियम-४३ नुसार शासन अनुदानीत दिव्यांग शाळेतील विद्यार्थी संख्या ५० पेक्षा अधिक असल्यास पूर्णवेळ निमवैद्यकिय कर्मचारी नियुक्तीची तरतूद आहे तर ५० पेक्षा कमी विद्यार्थी संख्या असल्यास अर्धवेळ निमवैद्यकिय कर्मचारी नियुक्तीची तरतूद आहे. सदरहू तरतूदीच्या अनुषंगाने परिशिष्ट-अ मध्ये नमूद केलेल्या ४१ निमवैद्यकिय कर्मचा-यांची नियुक्ती अर्धवेळ कर्मचारी म्हणून करण्यात आलेली आहे. सर्व जिल्हा समाज कल्याण अधिकारी, जिल्हा परिषद यांनी उक्त ४१ कर्मचा-यांची सविस्तर माहिती सादर केली आहे. त्यानुषंगाने शासन निर्णय दि.१८.८.२००४ व दिव्यांग शाळा संहिता २०१८ मधील तरतूदीनुसार सामाजिक न्याय विभागांतर्गत राज्यातील स्वयंसेवी संस्थामार्फत चालविण्यात येणाऱ्या शासन मान्य व अनुदान प्राप्त अशासकीय दिव्यांगांच्या निवासी/अनिवासी विशेष शाळेतील परिशिष्ट-अ मध्ये नमूद केलेल्या ४१ अर्धवेळ निमवैद्यकिय कर्मचा-यांना पूर्णवेळ कर्मचारी म्हणून मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः इडीडी-२०१९/प्र.क्र.२३९/दि.क.१
शासन निर्णय : सामाजिक न्याय विभागांतर्गत राज्यातील स्वयंसेवी संस्थांमार्फत चालविण्यात येणाऱ्या शासन मान्य व अनुदान प्राप्त अशासकीय दिव्यांगांच्या निवासी / अनिवासी विशेष शाळेतील परिशिष्ट-अ मधील ४१ निमवैद्यकिय कर्मचा-यांना खालील अटींच्या अधिन राहून पूर्णवेळ निमवैद्यकिय कर्मचारी म्हणून मान्यता देण्यात येत आहे.
१) दिव्यांगांच्या विशेष शाळेतील परिशिष्ट-“अ” मधील अर्धवेळ निमवैद्यकिय कर्मचा-यांना पूर्णवेळ कर्मचारी म्हणून मान्यता देण्यात येत आहे.
२) दि.१८.८.२००४ च्या शासन निर्णयानुसार अनुज्ञेय असलेली पदे व निमवैद्यकिय कर्मचारी यांच्या अर्हतेनुसार नियुक्ती करण्यात आलेली आहे ही बाब तपासण्याची जबाबदारी आयुक्त, दिव्यांग कल्याण, पुणे यांची राहील.
२. सदरहू शासन निर्णय हा परिशिष्ट-अ मधील ४१ निमवैद्यकिय कर्मचा-यांना पूर्णवेळ करावयाचा असून या शासन निर्णयानुसार दुसरे कोणतेही नवीन पद अर्धवेळचे पूर्णवेळ करण्यास मंजूरी दिली जाणार नाही. तसेच उक्त सर्व कर्मचाऱ्यांना सद्य:स्थितीत ५ व्या वेतन आयोगाचे लाभ लागू राहतील. उक्त ४१ निमवैद्यकिय कर्मचा-यांना ६ वा व ७ वा वेतन आयोग लागू करण्याबाबतची नस्ती वेगळयाने वित्त विभागास सादर करण्यात येईल.
३. हा शासन निर्णय वित्त विभागाच्या अनौपचारिक संदर्भ क्र.४३६/२०२२/व्यय-१४, दि.३०.३.२०२२ अन्वये मिळालेल्या सहमतीनुसार निर्गमित करण्यात येत आहे.
# Page 3
# Page 4
# Page 5