# Page 1
----------------------------------------------------
| मागासवर्गीय १०० मुलांचे शासकीय वसतिगृह, गारगोटी, . |
| भुदरगड जि. कोल्हापूर या वसतिगृहाचे इमारत |
| बांधकामाच्या अंदाजपत्रकास प्रशासकीय मान्यता |
| देण्याबाबत. |
----------------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२३/प्र.क्र.३० / बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २१ जुलै, २०२३
वाचा : १) आयुक्त, समाजकल्याण पुणे यांचे पत्र जा. क्र. सकआ/शिक्षण/बांधकामे/मुलीचे शावगृ भुदरगड/ कोल्हापूर/इमा.बांध/का-५अ/२०२२-२३/ ८४२, दि. १६.२.२०२३
प्रस्तावना : आयुक्त, समाजकल्याण आयुक्तालय, पुणे यांनी मागासवर्गीय १०० मुलांचे शासकीय वसतिगृह, गारगोटी, भुदरगड जि. कोल्हापूर येथील वसतिगृह इमारत बांधकामाबाबतचा प्रस्ताव शासनास सादर केला आहे. सदर अंदाजपत्रकाची सार्वजनिक बांधकाम विभागाकडून तांत्रिक छाननी करण्यात आली असून तांत्रिक छाननी अंती रू.१७,०५,५८,७४८/- (अक्षरी रूपये सतरा कोटी पाच लक्ष अठ्ठावन्न हजार सातशे अठ्ठेचाळीस फक्त) इतक्या रकमेच्या प्रस्तावास मान्यता दिली आहे. त्यानुषंगाने उपरोक्त प्रस्ताव रू.१५.०० कोटीपेक्षा अधिक रकमेचा असल्याने उच्चस्तरीय समितीसमोर सादर करण्यात आला होता. उच्चस्तरीय समितीच्या दि.११.०७.२०२३ रोजीच्या बैठकीमध्ये सदर प्रस्तावास मान्यता प्रदान करण्यात आली आहे. त्यास अनुसरून सदर अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
आयुक्त, समाजकल्याण आयुक्तालय, पुणे यांनी मागासवर्गीय १०० मुलांचे शासकीय वसतिगृह, गारगोटी, भुदरगड जि. कोल्हापूर येथील वसतिगृह इमारत बांधकामाबाबतचा प्रस्ताव शासनास सादर केला आहे. सदर अंदाजपत्रकाची सार्वजनिक बांधकाम विभागाकडून तांत्रिक छाननी करण्यात आली असून तांत्रिक छाननी अंती रू.१७,०५,५८,७४८/- (अक्षरी रूपये सतरा कोटी पाच लक्ष अठ्ठावन्न हजार सातशे अठ्ठेचाळीस फक्त) इतक्या रकमेच्या प्रस्तावास मान्यता दिली आहे. त्यानुषंगाने उपरोक्त प्रस्ताव रू.१५.०० कोटीपेक्षा अधिक रकमेचा असल्याने उच्चस्तरीय समितीसमोर सादर करण्यात आला होता. उच्चस्तरीय समितीच्या दि.११.०७.२०२३ रोजीच्या बैठकीमध्ये सदर प्रस्तावास मान्यता प्रदान करण्यात आली आहे. त्यास अनुसरून सदर अंदाजपत्रकास खालील अटी व शर्तीस अनुसरून प्रशासकीय मान्यता प्रदान करण्यात येत आहे.
अ) काम सुरू करण्यापूर्वी नमुना नकाशा तसेच विस्तृत नकाशास वास्तुविशारदांकडून मंजूरी घेऊनच सुरू करावे
ब) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करून काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/ प्र.क्र.१७७/तां.क.१.
दि. १० जानेवारी,२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
ड) सदर कामाच्या बांधकामाचा खर्च सामाजिक न्याय व विशेष सहाय्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
# Page 2
शासन निर्णय क्रमांकः बीसीएच-२०२३/प्र.क्र.३०/ बांधकामे
इ) सार्वजनिक बांधकाम विभागाच्या शासन निर्णय क्रमांक बीडीजी २०१७/ प्र.क्र.६०/इमारती-२, दि.७/७/२०१७ अन्वये कार्यवाही करण्यात यावी.
ई) सदर अंदाजपत्रकास मुख्य अभियंता, सार्वजनिक बांधकाम प्रादेशिक विभाग, पूणे यांचे साक्षांकन आवश्यक आहे. तसेच विभागाच्या वतीने प्रादेशिक उपायुक्त, समाजकल्याण, पुणे यांचे साक्षांकन आवश्यक आहे.
उ)नियोजित जागा विभागाच्या ताब्यात असल्याचे प्रमाणपत्र प्राप्त करून सदर कामाच्या निविदा सूचना प्रसिध्द करण्यात याव्यात.
२. सदर मागासवर्गीय मुलांचे शासकीय वसतिगृह इमारत बांधकामाच्या सविस्तर अंदाजपत्रकास सक्षम प्राधिकाऱ्याची तांत्रिक मान्यता प्राप्त करून, विहित नियमानुसार अटी व शर्ती निश्चित करून ई-निविदा प्रसिध्द करण्याची कार्यवाही कार्यकारी अभियंता, सार्वजनिक बांधकाम विभाग, कोल्हापूर यांनी तात्काळ करावी. ई-निविदा प्रक्रिया पूर्ण झाल्यानंतर, ई-निविदा प्रक्रियेची सर्व कागदपत्रे सामाजिक न्याय विभागाकडे (उपभोक्ता विभाग) दायित्व मंजूरीसाठी पाठविण्यात यावे. सामाजिक न्याय विभागाची अंतिम मान्यता झाल्यानंतरच बांधकामाबाबतची पुढील कार्यवाही करण्यात यावी.
४. या वर होणारा खर्च मागणी क्र. एन-४, मुख्य लेखाशिर्ष ४२२५- अनुसूचित जाती, अनुसूचित जमाती आणि इतर मागासवर्ग यांच्या कल्याणावरील भांडवली खर्च, २७७ - शिक्षण, पंचवार्षिक योजना अंतर्गत योजना-राज्य योजनांतर्गत योजना, (०१) (०३) मागासवर्गीय मुलांमुलींसाठी शासकीय वसतीगृह बांधणे (४२२५०४८१), ५३-मोठी बांधकामे या लेखाशीर्षाखाली खर्ची घालून तो सन २०२३-२४ या वित्तीय वर्षात करण्यात आलेल्या अर्थसंकल्पीय तरतूदीमधून भागविण्यात यावा. सदर प्रकरणी आयुक्त, समाजकल्याण, महाराष्ट्र राज्य, पुणे यांना नियंत्रक, आहरण व संवितरण अधिकारी म्हणून घोषित करण्यात येत आहे .
५. प्रस्तुतचा शासन निर्णय, दि.९/१०/२०१५ च्या शासन निर्णयान्वये गठित समितीस प्राप्त अधिकार तसेच वित्तीय अधिकार, नियम पुस्तिका, १९७८, भाग पहिला, उपविभाग-पाच, अनु. क्र. १ महाराष्ट्र सार्वजनिक बांधकाम नियम पुस्तिकेतील परि. क्र. १३४ खाली प्रशासनिक विभागास प्रदान करण्यात आलेल्या अधिकारास अनुसरुन तसेच उच्चस्तरीय सचिव समितीच्या दि.११.०७.२०२३ रोजीच्या बैठकीतील मान्यतेस अनुसरून निर्गमित करण्यात येत आहे.
# Page 3