# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषी विस्तार उप अभियानांतर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजनेकरिता अनुसूचित जाती प्रवर्गासाठीचा दुस-या हप्त्याचा निधी सन २०२२-२३ च्या अर्थसंकल्पीय निधीतून वितरीत करणेबाबत.
केंद्र हिस्सा (लेखाशिर्ष २४०१बी३०१ )
राज्य हिस्सा (लेखाशिर्ष २४०१बी३१२)
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२२/प्र.क्र.५७/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- ०९ डिसेंबर, २०२२
वाचा :- १) शासन निर्णय, वित्त विभाग क्र.अर्थसं-२०२१/प्र.क्र.४३/अर्थ-३, दि.०४.०४.२०२२ २) कृषि व पदुम विभागाची नस्ती क्र. आजाती-२०२२/प्र.क्र.६७/३-ओ,
शासन निर्णय : केंद्र पुरस्कृत राष्ट्रीय कृषी विस्तार व तंत्रज्ञान अभियानांच्या (NMAET) कृषी विस्तार उप अभियानांतर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेसाठी अनुसूचित जाती घटकांकरिता सन २०२२-२३ या आर्थिक वर्षात मागणी क्र.एन-३, २४०१-पीक संवर्धन, ००, ७८९, अनुसूचित जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना, (०१) (२३) कृषी उन्नती योजना - कृषी विस्तार अभियान- विस्तार विषयक कामांत सुधारणा करण्याकरिता राज्यांच्या विस्तार कार्यक्रमांना सहाय्य (केंद्र हिस्सा ६०टक्के) या लेखाशिर्षाखाली रु.८७१.०० लाख, तर (०१) (२४) कृषी उन्नती योजना-कृषी विस्तार अभियान- विस्तार विषयक कामांत सुधारणा करण्याकरिता राज्यांच्या विस्तार कार्यक्रमांना सहाय्य (राज्य हिस्सा ४०टक्के) या लेखाशिर्षाखाली रु.४००.०० लाख इतका नियतव्यय मंजूर आहे.
वित्त विभागाच्या वरील संदर्भाधीन पत्र क्र. १ दि. ४.४.२०२२ च्या शासन निर्णयान्वये तसेच दि.०५.०४.२०२२ च्या अर्धशासकीय पत्रान्वये निधी वितरणाची कार्यप्रणाली ठरवून दिलेली आहे. या अनुषंगाने कृषी व पदुम विभागाच्या संदर्भाधीन क्र.२ येथील नस्तीमधून प्रस्तावित करण्यात आल्यानुसार केंद्र पुरस्कृत राज्य कृषि विस्तार कार्यक्रमकांना विस्तार विषयक सुधारणा करण्यासाठी सहाय्य उपअभियान (आत्मा) योजनेतंर्गत अनुसूचित जाती प्रवर्गाकरीता सन २०२२-२३ मधील अर्थसंकल्पीत तरतूदीतून पहिल्या हप्त्यासाठी केंद्र हिस्सा (२४०१B३०१) या लेखाशिर्षाखाली रु.११२.१०लाख तसेच राज्य हिस्सा (२४०१B३१२) या लेखाशिर्षाखाली रु.७४.७४ लाख असा दोन्ही मिळून रु.
१८६.८४ लाख इतका निधी प्रशासकीय विभाग प्रमुख म्हणून प्रधान सचिव, कृषी व पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण,
# Page 2
शासन निर्णय क्रमांकः बीजीटी-२०२२/प्र.क्र.५७/अर्थसंकल्प (विघयो)
संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ च्या शासन परीपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.०४.०४.२०२२ च्या शासन परीपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.