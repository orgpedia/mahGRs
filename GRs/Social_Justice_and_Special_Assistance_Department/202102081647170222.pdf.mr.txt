# Page 1
महाराष्ट्र राज्य इतर मागासवर्गीय वित्त आणि विकास महामंडळ मर्या. यांस सन २०२०-२१ या आर्थिक वर्षाकरीता एकूण मंजूर तरतूदीपैकी ९०% च्या मर्यादेत ३६, सहायक अनुदाने (वेतन) मंजूर करण्याबाबत..
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : इमाव-२०२१/प्र.क्र.१३/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०८ फेब्रुवारी, २०२१.
संदर्भ :- वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दि.४ मे, २०२०.
प्रस्तावना : वित्त विभागाने ३६ - सहायक अनुदाने (वेतन) या करीता ९० % रक्कम BEAMS प्रणालीवर वितरणासाठी उपलब्ध करुन दिली आहे.
शासन निर्णय :
सन २०२०-२१ या वित्तीय वर्षाकरीता महाराष्ट्र राज्य इतर मागासवर्गीय वित्त आणि विकास महामंडळासाठी ३६ – सहायक अनुदाने (वेतन) यासाठी रु.९,३१,००,०००/- इतकी अर्थसंकल्पीय तरतूद करण्यात आली आहे.
तरी, सन २०२०-२१ या वित्तीय वर्षात महाराष्ट्र राज्य इतर मागासवर्गीय वित्त आणि विकास महामंडळासाठी ३६ - सहायक अनुदाने (वेतन) या करीता मंजूर एकूण अर्थसंकल्पीय तरतूद रु.९,३१,००,०००/- पैकी ९० % च्या मर्यादेत रु. ८,३७,९०,०००/- (रुपये आठ कोटी सदोतीस लक्ष नव्वद हजार फक्त) इतके सहायक अनुदान (वेतन) खालील अटींच्या अधीन राहून वितरीत करण्यास मान्यता देण्यात येत आहे.
१. योजनांतर्गत निधीतील खर्चासाठी शासनाने ठरविलेले निर्बंध काटेकोरपणे अंमलात आणावेत.
तसेच, ज्या योजनेसाठी निधी मंजूर करण्यात आला आहे, त्याच योजनेसाठी निधी खर्च करण्यात यावा.
२. व्यवस्थापनावरील खर्च मर्यादित ठेवण्याच्या दृष्टीने कामकाजात सुसूत्रता आणावी.
३. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
४. कार्यालयीन खर्चात काटकसर करावी.
५. महामंडळाने कर्जाच्या वसुलीचे प्रमाण प्रभावीपणे राबविण्यासाठी प्रयत्न करावेत.
६. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
७. उपरोक्त निधीचा खर्च करतांना संबंधित अधिकाऱ्यांनी सर्वसाधारण वित्तीय नियम, योजनेच्या अटी व शर्ती, CVC मार्गदर्शक सूचना, CAG निरीक्षणे इ. अनुपालन करून निधीचा विनियोग करावा.
८. संदर्भ क्र.२ येथे नमूद दि.०८ जुलै, २०१९ रोजीच्या परिपत्रकातील प्रत्येक अटींची पूर्तता महामंडळाकडून करण्यात यावी.
# Page 2
शासन निर्णय क्रमांकः इमाव-२०२१/प्र.क्र.१३/महामंडळे
९. परिपत्रकातील सूचनेनुसार वेतन अनुदान अधिकारी / कर्मचाऱ्यांच्या बँक अकाऊंटमध्ये ECS द्वारे प्रदान करणे बंधनकारक राहील. कोणत्याही परिस्थितीत वेतन अनुदानाची रक्कम एकत्रितरित्या व offline पध्दतीने वितरीत करण्यात येऊ नये.
२. वरील अनुदानाबाबत सह सचिव / उप सचिव (अर्थसंकल्प), इतर मागास बहुजन कल्याण विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम आहरित करण्यासाठी, कक्ष अधिकारी (अर्थसंकल्प), आहरण व संवितरण अधिकारी, इतर मागास बहुजन कल्याण विभाग, मंत्रालय, मुंबई यांना घोषित करण्यात आले आहे. त्यांना सदर अनुदान म.को.नि.४४ मधील नमुन्यातील देयकान्वये महाराष्ट्र राज्य इतर मागासवर्गीय वित्त आणि विकास महामंडळ (मर्यादित), मुंबई यांस संवितरीत करण्याचे अधिकार देण्यात येत आहेत.
३. या बाबीवरील खर्च मागणी क्र. झेडजी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण, १०२, आर्थिक विकास, (०३) स्वयंसेवी संस्थांना सहायक अनुदान (०३) (०१) महाराष्ट्र राज्य इतर मागास वर्ग वित्त व विकास महामंडळाला सहाय्यक अनुदान (अनिवार्य) (२२२५ ई ८५७), ३६, सहायक अनुदाने (वेतन) या लेखाशीर्षाखाली खर्ची टाकून सन २०२०-२१ या आर्थिक वर्षाच्या मंजूर तरतूदीतून भागविण्यात यावा.
४. हा शासन निर्णय वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दि.४ मे, २०२० अन्वये प्रशासकीय विभागांना प्रदान केलेल्या अधिकारांतर्गत निर्गमित करण्यात येत आहे.