# Page 1
सन २०२३-२४ करिता संस्थांना डॉ. बाबासाहेब
आंबेडकर सामाजिक न्याय प्राविण्य पुरस्कार प्रदान
करून त्यांचा सन्मान करणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक: पुरस्कार-२०२५/प्र.क्र. ३६/समन्वय
मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२.
दिनांक : ०६ जून, २०२५
वाचा :- १. शासन निर्णय, सामाजिक न्याय व विशेष सहाय्य विभाग, क्र. :- पुरस्कार- २०१७/ प्र.क्र.१९४/
समन्वय, दिनांक १९ एप्रिल,२०१८
२. शासन निर्णय सामाजिक न्याय व विशेष सहाय्य विभाग, क्र. बैठक-२०१९/प्र. क्र.१००/ समन्वय
दि.०७ मार्च,२०२४
३.शासन निर्णय सामाजिक न्याय व विशेष सहाय्य विभाग, क्र. पुरस्कार-२०१७/प्र. क्र. २१/
विघयो, दि. ०३ मार्च, २०१७
४.शासन निर्णय सामाजिक न्याय व विशेष सहाय्य विभाग, क्र. प्रसिद्धी-२०२५/प्र. क्र. ०८/
समन्वय, दि. ०४ मार्च, २०२५
५.आयुक्त, समाजकल्याण, पुणे यांचे पत्र क्रमांक : सकआ/ मावक/ पुरस्कार-नियोजन /
२०२४-२५/ का-१२/१४७८, दि. ०७ फेब्रुवारी, २०२५.
६.शासन ज्ञापन, सामाजिक न्याय व विशेष सहाय्य विभाग, क्र. : पुरस्कार - २०२५ / प्र.क्र. ०६
(भाग-२) / १ / समन्वय, दि. २६ मार्च, २०२५
७.शासन ज्ञापन, सामाजिक न्याय व विशेष सहाय्य विभाग, क्र. : पुरस्कार - २०२५ / प्र.क्र. ०६
(भाग-२) / २ / समन्वय, दि. २६ मार्च, २०२५
प्रस्तावना :-
मागासवर्गीय मुला-मुलींच्या शिक्षणासाठी अधिकाधिक सोयी सुविधा उपलब्ध व्हाव्या, त्यांना
शासनाकडून देण्यात येणा-या सवलतींचा लाभ मिळावा याकरिता अनुदानित वसतीगृहे, शासकीय
वसतीगृहे, निवासी शाळा इत्यादी उपक्रम राबविण्यात येतात. तालुका, जिल्हा व विभागीय स्तरावर
शिक्षण घेणा-या मागासवर्गीय विद्यार्थ्यांचा निवास व भोजनाचा प्रश्न सुटावा म्हणून शासकीय व अनुदानीत
वसतीगृहे सुरू करण्यात आली आहेत. उपरोक्त मौलिक कार्य करणाऱ्या संस्थांचा दर्जा सुधारावा,
प्रवेशितांच्या गुणवत्तेमध्ये वाढ व्हावी या उद्देशाने विविध शासकीय / अनुदानित संस्थांना प्रोत्साहन
देण्यासाठी सामाजिक न्याय व विशेष सहाय्य विभागांतर्गत कार्यरत अनुसूचित जातीच्या मुला-मुलींसाठी
शासकीय वसतीगृहे, अनुसूचित जातीच्या मुला-मुलींसाठी निवासी शाळा/ आश्रमशाळा व अनुसूचित
जातीच्या मुला-मुलींची अनुदानित वसतिगृहे या संस्थांमधुन सवोत्तम संस्थांची निवड करुन डॉ.
बाबासाहेब आंबेडकर सामाजिक न्याय प्राविण्य पुरस्काराने गौरविण्यात येते. राज्यस्तरावर गुणवत्तेच्या
आधारे उत्कृष्ट्ट ठरणाऱ्या शासकीय/ अनुदानित तीन संस्थाना प्रथम, द्वितीय व तृतीय पुरस्कार तसेच,
विभागीय स्तरावरावर प्रत्येक प्रवर्गातील एका संस्थेला पुरस्कार प्रदान करण्यात येतो. प्रत्येक महसुली
विभागात गुणवत्तेच्या आधारे उपरोक्त तीन प्रवर्गामधून प्रत्येकी एक अशा एकूण तीन याप्रमाणे सहा
महसुली विभागाकरीता एकूण १८ पुरस्कार दिले जातात. कोणतीही संस्था एकाच वेळी दोन पुरस्कार
# Page 2
शासन निर्णय क्रमांकः पुरस्कार-२०२५/प्र.क्र. ३६/समन्वय
मिळण्यासाठी पात्र नसेल. त्यानुषंगाने सदर पुरस्कारासाठी मा. मंत्री, सामाजिक न्याय यांच्या
अध्यक्षतेखाली गठीत केलेल्या राज्यस्तरीय समितीने सन २०२३-२४ या वषांकरिता डॉ. बाबासाहेब
आंबेडकर सामाजिक न्याय प्राविण्य पुरस्कार प्रदान करण्याकरिता संस्थांची निवड करून त्यांचा सन्मान
करण्याची बाब शासनाच्या विचाराधीन होती.
शासन निर्णय :-
सन २०२३-२४ या वर्षाकरिता डॉ. बाबासाहेब आंबेडकर सामाजिक न्याय प्राविण्य पुरस्कार प्रदान
करण्यासाठी पुरस्कारार्थी संस्था यांची मा. मंत्री, सामाजिक न्याय महोदयांच्या अध्यक्षतेखालील
राज्यस्तरीय समितीने सदर शासन निर्णयासोबत जोडलेल्या परिशिष्ट्ट “अ” मध्ये नमूद केल्यानुसार
निवड केली आहे. त्यानुषंगाने सदर संस्थांना डॉ. बाबासाहेब आंबेडकर सामाजिक न्याय प्राविण्य पुरस्कार
प्रदान करून सन्मानित करण्यास या शासन निर्णयाव्दारे शासन मान्यता देण्यात येत आहे.
२. पुरस्कारासाठी निवडलेल्या संस्था पुरस्काराबाबत विहित केलेल्या अटी व शर्ती बाबतचे निकष
पूर्ण करीत आहेत तसेच निवड केलेल्या संस्थांनी त्यांना प्राप्त झालेली पुरस्काराची रक्कम संबंधित
संस्थेच्या शैक्षणिक विकासासाठीच खर्च करता येईल. या अटीच्या अधीन राहून सदर शासन निर्णय
निर्गमित करण्यात येत आहे.
३. सदर पुरस्काराकरीता निवड करण्यात आलेल्या संस्था यांना पुरस्कार वितरीत करण्याकरीता
पुरस्कार वितरण कार्यक्रम आयोजित करण्याची जबाबदारी आयुक्त, समाज कल्याण पुणे यांच्यावर
सोपविण्यात येत आहे.
४. सदर पुरस्कारांसाठी येणारा खर्च वितरीत करण्यात आलेल्या निधीतून भागविण्यात यावा.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4