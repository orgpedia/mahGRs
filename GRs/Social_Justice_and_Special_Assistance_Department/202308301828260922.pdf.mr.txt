# Page 1
सहाय्यक आयुक्त, समाज कल्याण व तत्सम, गट अ संवर्गातील अधिकाऱ्यांच्या बदली आदेशात अंशत: बदल करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांकः सकआ-२०२३/प्र.क्र. ६८/आस्था-२
हुतात्मा राजगुरु चौक, मादाम कामा मार्ग
मंत्रालय, मुंबई -४०० ०३२
तारीख: ३० ऑगस्ट, २०२३
वाचा : सामाजिक न्याय व विशेष सहाय विभाग, शासन आदेश क्र. सकआ-२०२३/प्र.क्र. ६८/आस्था-२, दि. २९.०५.२०२३ शासन आदेश आयुक्त, समाज कल्याण, पुणे यांचें आस्थापनेवरील सहाय्यक आयुक्त, समाज कल्याण व तत्सम, गट-अ संवर्गातील श्रीमती संगिता डावखर, सहाय्यक आयुक्त, समाज कल्याण पुणे यांचे विरुध्द सातत्याने संस्था, लोकप्रतिनिधी, योजनेचे लाभार्थी यांचेकडून विविध प्रकारच्या तक्रारी प्राप्त होत असल्याने, त्यांची इतरत्र बदली करण्याबाबत आयुक्त, समाज कल्याण, पुणे यांनी दि. २९.०३.२०२३ रोजीच्या पत्रान्वये विनंती केली होती. त्यानुसार श्रीमती संगिता डावखर, सहाय्यक आयुक्त, समाज कल्याण पुणे यांची बदली शासन अदेश दि. २९.०५.२०२३ च्य आदेशान्वये संशोधन अधिकारी, जिल्हा जात प्रमाणपत्र पडताळणी समिती, सिंधुदुर्ग येथे करण्यात आली आहे.
तद्नंतर, श्रीमती संगिता डावखर यांनी केलेल्या विनंतीनुसार व मा. लोकप्रतिनिधी यांचे शिफारशीनुसार महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४)(दोन) व कलम ४(५) मधील तरतुदीनुसार सक्षम प्राधिकाऱ्याच्या मान्यतेसाठी प्रस्ताव सादर करण्यात आला होता. सदर प्रस्तावाच्या अनुषंगाने सक्षम प्राधिकाऱ्यांनी दिलेल्या मान्यतेनुसार श्रीमती संगिता डावखर, सहाय्यक आयुक्त, समाज कल्याण यांची दि. २९.०५.२०२३ रोजीच्या आदेशान्वये करण्यात आलेल्या बदली आदेशात अंशत: बदल करुन त्यांची खालीलप्रमाणे स्तंभ ३ मध्ये दर्शविलेल्या ठिकाणी पदस्थापना करण्यात येत आहे.:
-------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
|  | १. |  |  | २. |  |  | ३. |  |
| १ | श्रीमती संगिता डावखर, सहाय्यक आयुक्त, समाज कल्याण, पुणे | सहाय्यक आयुक्त, दिव्यांग कल्याण, पुणे |
-------------------------------------------------------------------------------------------------
२. श्रीमती संगिता डावखर, सहाय्यक आयुक्त, समाज कल्याण यांनी बदली करण्यात आलेल्या पदावर तात्काळ रुजू होऊन त्याबाबतचा रुजू अहवाल आयुक्त, समाज कल्याण, पुणे तसेच शासनास सादर करावा.
३. सदर आदेश तात्काळ अंमलात येतील.
# Page 2
शासन आदेश क्रमांकः सकआ-२०२३/प्र.क्र. ६८/आस्था-२