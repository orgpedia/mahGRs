# Page 1
सामाजिक न्याय व विशेष सहाय्य विभागांतर्गत
भारतरत्न डॉ. बाबासाहेब आंबेडकर स्वाधार
योजनेचे आहरण व संवितरण अधिकारी यांची
नियुक्ती करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक:- बीसीएच-२०१६/प्र.क्र. २९३/शिक्षण-२
मंत्रालय, मुंबई-४०० ०३२.
दिनांक : १० फेब्रुवारी, २०२५
संदर्भ : - सामाजिक न्याय व विशेष सहाय्य विभाग, शासन निर्णय क्रमांक:-बीसीएच-
२०१६/प्र.क्र.२९३/शिक्षण-२, दि.२६ डिसेंबर, २०२४
प्रस्तावना :
सामाजिक न्याय व विशेष सहाय्य विभागातील शासकीय वसतीगृहात प्रवेशासाठी पात्र
असलेल्या परंतु वसतिगृहातील विद्यार्थी क्षमतेअभावी शासकीय वसतीगृहात प्रवेश न मिळालेल्या
अनुसूचित जाती व नवबौध्द प्रवर्गातील इयत्ता ११ वी, १२ वी तसेच इयत्ता १२ वी नंतरच्या व्यावसायिक
तसेच बिगर व्यावसायिक अभ्यासक्रमांमध्ये प्रवेशित विद्यार्थ्र्याना पुढील शिक्षण घेता यावे म्हणून भोजन,
निवास व इतर शैक्षणिक सुविधा विद्यार्थ्यांना स्वत: उपलब्ध करुन घेण्यासाठी आवश्यक रक्कम
विद्यार्थ्यांच्या आधार संलग्न बँक खात्यामध्ये थेट जमा करण्याकरीता शासन निर्णय, दि. ६ जानेवारी
२०१७ अन्वये “भारतरत्न डॉ.बाबासाहेब आंबेडकर स्वाधार योजना” सुरु केलेली आहे. सदर
योजनेसंदर्भात उपरोक्त संदर्भाधीन शासन निर्णयान्वये सविस्तर सुचना निर्गमित करण्यात आल्या
आहेत.
भारतरत्न डॉ.बाबासाहेब आंबेडकर स्वाधार योजनेचा लाभ जास्तीत जास्त विद्यार्थ्यांना मिळावा
व अनुसूचित जाती व नवबौध्द प्रवर्गातील विद्यार्थी शिक्षणापासून वंचित राहू नये म्हणून सदर
योजनेसाठी Hostel Management System ही ऑनलाईन प्रणाली विकसित करण्यात आलेली
असून, सदर योजनेचा लाभ ऑनलाईन पध्दतीने विद्यार्थ्यांच्या आधार संलग्न बँक खात्यामध्ये थेट जमा
करण्याकरीता सदर योजनेकरिता एकच आहरण व संवितरण अधिकारी (DDO) नियुक्त करण्याची
बाब शासनाच्या विचाराधीन होती.
शासन निर्णय :
सामाजिक न्याय व विशेष सहाय्य विभागातील शासकीय वसतीगृहात प्रवेशासाठी पात्र
असलेल्या परंतु वसतिगृहातील विद्यार्थी क्षमतेअभावी शासकीय वसतीगृहात प्रवेश न मिळालेल्या
विद्यार्थ्यांच्या शिक्षणाकरिता सुरू करण्यात आलेल्या भारतरत्न डॉ.बाबासाहेब आंबेडकर स्वाधार
# Page 2
शासन निर्णय क्रमांकः बीसीएच-२०१६/प्र.क्र. २९३/शिक्षण-२
योजनेकरिता आयुक्त, समाजकल्याण आयुक्तालय, पुणे यांना नियंत्रण अधिकारी व लेखाधिकारी
(कर्ज) आयुक्तालय, पुणे यांना आहरण व संवितरण अधिकारी (DDO) म्हणून, याद्वारे नियुक्ती करण्यात
येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर