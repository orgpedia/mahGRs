# Page 1
--------------------------------------------------
| भारतरत्न डॉ. बाबासाहेब आंबेडकर यांच्या १२५ |
| व्या जयंती वर्षानिमित्त १०० क्षमतेचे मागासवर्गीय |
| मुलींचे शासकीय वसतिगृह, विसापूर रोड |
| (नवीन), गडचिरोली येथील वसतीगृह इमारतीच्या |
| बांधकामाच्या अंदाजपत्रकास प्रशासकीय मान्यता |
| देण्याबाबत. |
--------------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२२/प्र.क्र.१९९/बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ नोव्हेंबर, २०२२.
वाचा : १) शासन निर्णय सामाजिक न्याय व विशेष सहाय्य विभाग, क्र. सान्यावि-२०१५/प्र.क्र.४११/ बांधकामे, दि. १६/१२/२०१५ २) आयुक्त, समाज कल्याण पुणे यांचे पत्र जा.क्र. सकआ/शिक्षण/बांधकामे /अंदाजपत्रक/मुलींचे शावगृ/ गडचिरोली /का-५अ/२२-२३/३४४०, दि.१२/०९/२०२२.
प्रस्तावना : भारतरत्न डॉ.बाबासाहेब आंबेडकर यांच्या १२५ व्या जयंती वर्षानिमित्त राज्यामध्ये मागासवर्गीय मुलींना शिक्षण घेणे सोयीचे व्हावे, म्हणून मुलींसाठी विभागीय स्तरावर ७ आणि जिल्हा आणि तालुका स्तरावर ४३ अशी एकूण ५० ठिकाणी मागासवर्गीय मुलींसाठी नवीन शासकीय वसतिगृहे सुरू करण्यास संदर्भ क्र. २ येथील दि.१६/१२/२०१५ च्या शासन निर्णयान्वये मान्यता देण्यात आली आहे. सदर शासन मान्यतेच्या अनुषंगाने संदर्भ क्र. २ येथील दि.१२/०९/२०२२ च्या पत्रान्वये आयुक्त, समाज कल्याण, पुणे यांनी भारतरत्न डॉ. बाबासाहेब आंबेडकर यांच्या १२५ व्या जयंती वर्षानिमित्त १०० क्षमतेचे मागासवर्गीय मुलींचे शासकीय वसतिगृह, विसापूर रोड, जि. गडचिराली या नवीन वसतीगृहाच्या इमारतीच्या बांधकामासाठी रु.१६,४५,९१,३८० /- (अक्षरी रुपये सोळा कोटी पंचेचाळीस लक्ष एक्याण्णव हजार तीनशे ऐंशी फक्त) इतक्या रकमेच्या अंदाजपत्रकास प्रशासकीय मान्यता देण्याचा प्रस्ताव शासनास सादर केला आहे. सदर अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
आयुक्त, समाज कल्याण, पुणे यांनी भारतरत्न डॉ. बाबासाहेब आंबेडकर यांच्या १२५ व्या जयंतीवर्षानिमित्त १०० क्षमतेचे मागासवर्गीय मुलींचे शासकीय विसापूर रोड, गडचिरोली या वसतिगृहाच्या इमारतीच्या बांधकामाच्या रु.१६,४५,९१,३८०/- (अक्षरी ररूपये सोळा कोटी पंचेचाळीस लक्ष एक्याण्णव हजार तीनशे ऐंशी फक्त) इतक्या रकमेचे अंदाजपत्रक प्रशासकीय
# Page 2
शासन निर्णय क्रमांकः बीसीएच-२०२२/प्र.क्र.१९९/बांधकामे
मान्यतेकरिता शासनास सादर केलेले आहे. सदर अंदाजपत्रक सार्वजनिक बांधकाम विभागाकडे तांत्रिक बाबींची तपासणी करीता पाठविण्यात आले असता, सार्वजनिक बांधकाम विभागाने परिगणित केल्यानुसार रु.११,८२,७९,७५२/- (अक्षरी रुपये अकरा कोटी ब्याऐंशी लक्ष एकोणऐंशी हजार सातशे बावण्ण फक्त) इतक्या अंदाजित खर्चाच्या कामास पुढील अटींच्या अधीन राहून या शासन निर्णयान्वये मान्यता देण्यात येत आहे.
अ) काम सुरू करण्यापूर्वी नमुना नकाशा मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे ब) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/ प्र.क्र.१७७ / तां.क.१. दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
ड) सदर कामाच्या बांधकामाचा खर्च सामाजिक न्याय व विशेष सहाय्य विभागाने त्यांच्याकडे उपलब्ध असलेल्या नियतव्ययामधून करावा.
इ) सार्वजनिक बांधकाम विभाग, शासन निर्णय क्र. बीडीजी २०१७ / प्र.क्र.६० / इमा-२, दि.०७/०७/२०१७ अन्वये कार्यवाही करण्यात यावी.
ई) सदर अंदाजपत्रक अधीक्षक अभियंता, सार्वजनिक बांधकाम मंडळ, गडचिरोली व मुख्य अभियंता, सार्वजनिक बांधकाम प्रादेशिक विभाग, नागपूर यांचे साक्षांकन आवश्यक आहे.
तसेच, विभागाच्या वतीने प्रादेशिक उपायुक्त, समाज कल्याण, नागपूर यांचे साक्षांकन आवश्यक आहे.
उ)नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करूनच सदर कामाच्या निविदा सूचना प्रसिध्द करण्यात याव्यात.
२. सदर मागासवर्गीय मुलींचे शासकीय वसतिगृह, विसापूर रोड, गडचिरोली या वसतिगृहाच्या इमारतीच्या बांधकामाच्या सविस्तर अंदाजपत्रकास सक्षम प्राधिकाऱ्याची तांत्रिक मान्यता प्राप्त करून, विहित नियमानुसार अटी व शर्ती निश्चित करून ई-निविदा प्रसिध्द करण्याची कार्यवाही कार्यकारी अभियंता, सार्वजनिक बांधकाम विभाग, गडचिरोली यांनी तात्काळ करावी. ई-निविदा प्रक्रिया पूर्ण झाल्यानंतर, ई-निविदा प्रक्रियेची सर्व कागदपत्रे सामाजिक न्याय विभागाकडे (उपभोक्ता विभाग) दायित्व मंजूरीसाठी पाठविण्यात यावीत. सामाजिक न्याय विभागाची अंतिम मान्यता झाल्यानंतरच बांधकामाबाबतची पुढील कार्यवाही करण्यात यावी.
३. प्रस्तुत प्रस्ताव सार्वजनिक बांधकाम विभागाच्या मान्यतेस्तव सादर करण्यात आला असता, सार्वजनिक बांधकाम विभागाने छाननीअंती रु.११,८२,७९,७५२/- (अक्षरी रुपये अकरा कोटी ब्याऐंशी लक्ष एकोणऐंशी हजार सातशे बावण्ण फक्त) इतकी रक्कम परिगणित केली असून, Recapitulation Sheet सोबत जोडली आहे.
पृष्ठ ३ पैकी २
# Page 3
शासन निर्णय क्रमांक: बीसीएच-२०२२/प्र.क्र.१९९/बांधकामे ४. या वर होणारा खर्च मागणी क्र. एन-४, मुख्य लेखाशिर्ष ४२२५- अनुसूचित जाती, अनुसूचित जमाती आणि इतर मागासवर्ग यांच्या कल्याणावरील भांडवली खर्च, २७७-शिक्षण, पंचवार्षिक योजनां अंतर्गत योजना-राज्य योजनांतर्गत योजना, (०१) (०३) मागासवर्गीय मुलांमुलींसाठी शासकीय वसतीगृह बांधणे (४२२५ ०४८१), ५३-मोठी बांधकामे या लेखाशीर्षाखाली खर्ची घालून तो सन २०२२ २३ या वित्तीय वर्षात करण्यात आलेल्या अर्थसंकल्पीय तरतूदीमधून भागविण्यात यावा. सदर प्रकरणी आयुक्त, समाज कल्याण, पुणे यांना नियंत्रक, आहरण व संवितरण अधिकारी म्हणून घोषित करण्यात येत आहे.
५. प्रस्तुत शासन निर्णय, दि.९/१०/२०१५ च्या शासन निर्णयान्वये गठित समितीस प्राप्त अधिकार तसेच वित्तीय अधिकार, नियम पुस्तिका, १९७८, भाग पहिला, उपविभाग- पाच, अनु.क्र.१ महाराष्ट्र सार्वजनिक बांधकाम नियम पुस्तिकेतील परि. क्र. १३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4