# Page 1
श्रावणबाळ सेवा राज्य निवृत्तीवेतन योजनेतील अनुसूचित जमातीच्या लाभार्थ्यांसाठी सन २०२२-२३ या आर्थिक वर्षातील माहे ऑक्टोबर, २०२२ ते मार्च, २०२३ करीता अनुदानाचे वितरण.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: विसयो-२०२२/प्र.क्र.५१/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक:- २८ मार्च, २०२३.
वाचा : १. शासन निर्णय, सामाजिक न्याय व विशेष सहाय्य, क्र.विसयो-२०१८/प्र.क्र.६२/विसयो, दि. २० ऑगस्ट, २०१९.
२. शासन निर्णय, सामाजिक न्याय व विशेष सहाय्य, क्र. विसयो-२०२२/प्र.क्र.५१/विसयो, दि.०८ जून, २०२२.
३. शासन निर्णय, सामाजिक न्याय व विशेष सहाय्य, क्र. विसयो-२०२२/प्र.क्र.५१/विसयो, दि. ०५ ऑगस्ट, २०२२.
४. शासन निर्णय, सामाजिक न्याय व विशेष सहाय्य क्र. विसयो-२०२२/प्र.क्र.५१/विसयो, दि. २८ सप्टेंबर, २०२२.
५. शासन निर्णय, सामाजिक न्याय व विशेष सहाय्य, क्र. विसयो-२०२२/प्र.क्र.५१/विसयो, दि. ०२ फेब्रुवारी, २०२३.
शासन निर्णय : सन २०२२-२३ या आर्थिक वर्षामध्ये अनुसूचित जमातीच्या लाभार्थ्यांकरीता श्रावणबाळ सेवा राज्य निवृत्तीवेतन योजनेच्या अंमलबजावणीसाठी रु.२५०,००,००,०००/- (रुपये दोनशे पन्नास कोटी फक्त) इतकी अर्थसंकल्पिय तरतूद मंजूर करण्यात आलेली आहे. सदरहू योजनेसाठी रु.२३२,००,००,००,०००/- इतकी रक्कम संदर्भ क्र. २, ३, ४ व ५ येथील शासन निर्णयान्वये सर्व जिल्हाधिकारी यांना वितरीत केली आहे. आता आदिवासी विकास विभागाने श्रावणबाळ सेवा राज्य निवृत्तीवेतन योजनेतील अनुसूचित जमातीच्या लाभार्थ्यांकरीता ऑक्टोबर, २०२२ ते मार्च, २०२३ या कालावधीच्या खर्चासाठी रुपये १८,००,००,०००/- (रुपये अठरा कोटी फक्त) इतकी रक्कम वितरीत करण्यास मान्यता दिलेली आहे. त्यानुषंगाने श्रावणबाळ सेवा राज्य निवृत्तीवेतन योजनेतील अनुसूचित जमातीच्या लाभार्थ्यांकरीता ऑक्टोबर, २०२२ ते मार्च, २०२३ या कालावधीच्या खर्चासाठी रुपये १८,००,००,०००/- (रुपये अठरा कोटी फक्त) इतकी रक्कम या शासन निर्णयान्वये सोबतच्या विवरणपत्राप्रमाणे वितरीत करण्यास शासन याद्वारे मान्यता देत आहे. तसेच मासिक विवरण पत्रानुसार निधी पुढे / मागे ओढून घेण्याची सुविधा अर्थसंकल्पीय अंदाज वितरण व सनियंत्रण प्रणालीवर देण्यात आलेली आहे.
२. सर्व जिल्हाधिकारी यांना कळविण्यात येते की, सोबतच्या विवरणपत्रातील स्तंभ क्र.३ New CO Code वर संबंधित जिल्हयाना निधी वितरीत करण्यात आलेला आहे. त्यांनी वितरीत केलेल्या अनुदानाचे वाटप त्यांच्या जिल्हयातील तालुक्यांना लाभार्थ्यांच्या प्रमाणानुसार करावे.
सदरचे अनुदान वितरण जिल्हाधिकाऱ्यांनी कळविलेल्या लाभार्थ्यांच्या संख्येनुसार करण्यात आले आहे.
# Page 2
शासन निर्णय क्रमांक: विसयो-२०२२/प्र.क्र.५१/विसयो
३. सदरहू निधीमधून झालेला खर्च ""मागणी क्रमांक टी-५, मुख्य लेखाशीर्ष २२३५- सामाजिक सुरक्षा व कल्याण, ०२-समाजकल्याण, ७९६ जनजाती क्षेत्र उपयोजना, (०२) जनजाती क्षेत्राबाहेरील उपयोजनांतर्गत योजना (ओटीएसपी), (०२) (०४) श्रावणबाळ सेवा राज्य निवृत्तीवेतन योजना (कार्यक्रम), ५०-इतर खर्च, (२२३५ सी १७२)” या लेखाशीर्षाखाली खर्ची टाकावा.
४. सर्व जिल्हाधिका-यांना कळविण्यात येते की, त्यांनी सदर देयके कोषागारात सादर करण्याची दक्षता घ्यावी. तसेच त्यांनी हा खर्च कोणत्याही परिस्थितीत त्यांच्याकडे सुपूर्द करण्यात आलेल्या अनुदानापेक्षा जास्त होणार नाही, याबाबत दक्षता घ्यावी.
५. सर्व जिल्हाधिकाऱ्यांना असेही कळविण्यात येते की, त्यांनी त्यांच्याकडे सुपूर्द करण्यात आलेल्या अनुदानातून केलेल्या खर्चाचा महालेखापालांच्या कार्यालयात नोंदविलेल्या खर्चाशी ताळमेळ घालून त्याप्रमाणे ताळमेळाचे विवरणपत्राची प्रत या विभागाच्या लेखा परीक्षण कार्यासनास व या कार्यासनास पाठवावी. तसेच उपयोगिता प्रमाणपत्र महालेखापालांच्या कार्यालयास त्वरित पाठवावीत व त्याची प्रत या विभागाच्या नियोजन कार्यासनास व या कार्यासनास पाठवावी. खर्चाच्या ताळमेळाचे काम व्यवस्थितरित्या पार न पाडल्यास, तसेच उपयोगिता प्रमाणपत्र महालेखापालांच्या कार्यालयास विहित वेळेत सादर न केल्यास, त्याची संपूर्ण जबाबदारी संबंधीत जिल्हाधिकाऱ्यांवर राहील.
६. हा शासन निर्णय वित्त विभाग अनौपचारिक संदर्भ क्रमांक २७५ / २०२३व्यय - १४, दिनांक १५/०३/२०२३ व आदिवासी विकास विभाग अनौपचारिक संदर्भ क्रमांक १११ / कार्या-६, दिनांक २५/०३/२०२३ अन्वये दिलेल्या सहमतीनुसार निर्गमित करण्यात येत आहे.
# Page 3