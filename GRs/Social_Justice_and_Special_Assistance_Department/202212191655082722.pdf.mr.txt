# Page 1
अनुसूचित जाती व अनुसूचित जमाती (अत्याचार प्रतिबंधक) अधिनियम १९८९ व त्याखालील नियम १९९५ अंतर्गत डॉ. हर्षदिप कांबळे, भाप्रसे प्रधान सचिव (उद्योग), मंत्रालय, मुंबई यांची समन्वय अधिकारी (नोडल ऑफिसर) म्हणून नियुक्ती करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. युटीए-२०२०/प्र.क्र.१८३/सामासु
मंत्रालय विस्तार इमारत, मुंबई - ४०० ०३२.
दिनांक : २२ नोव्हेंबर, २०२२
वाचा : १) शासन निर्णय सामाजिक न्याय, सांस्कृतिक कार्य, क्रिडा व विशेष सहाय्य विभाग, क्रमांक संकीर्ण-२००२/प्र.क्र. २३०/मावक-२, दिनांक ४ जुलै, २००३
२) शासन निर्णय सामाजिक न्याय, सांस्कृतिक कार्य, क्रिडा व विशेष सहाय्य विभाग, क्रमांक संकीर्ण-२००२/प्र.क्र.२३०/मावक-२, दिनांक १३ ऑगस्ट, २००३
३) शासन निर्णय सामाजिक न्याय, सांस्कृतिक कार्य, क्रिडा व विशेष सहाय्य विभाग, क्रमांक संकीर्ण-२००२/प्र.क्र. २३०/मावक-२, दिनांक २९ ऑक्टोबर, २००३
४) शासन निर्णय सामाजिक न्याय व विशेष सहाय्य विभाग, क्रमांक युटीए-२०१०/प्र.क्र. १८२/ सुधार-१, दिनांक २१ ऑगस्ट, २०१०.
५) शासन निर्णय सामाजिक न्याय व विशेष सहाय्य विभाग, क्रमांक युटीए-२०१०/प्र.क्र.१८२/ सुधार-१, दिनांक २७ जानेवारी, २०११.
६) शासन निर्णय सामाजिक न्याय व विशेष सहाय्य विभाग, क्रमांक युटीए-२०१०/प्र.क्र.१८२/ सुधार - १, दिनांक १८ फेब्रुवारी, २०१३.
७) शासन निर्णय सामाजिक न्याय व विशेष सहाय्य विभाग, क्रमांक युटीए-२०१०/प्र.क्र. १८२/ सामासु, दिनांक २३ एप्रिल, २०१३.
८) शासन निर्णय सामाजिक न्याय व विशेष सहाय्य विभाग, क्रमांक युटीए-२०१६/प्र.क्र. ३१०/ सामासु, दिनांक २६ ऑक्टोबर, २०१६.
९) शासन निर्णय सामाजिक न्याय व विशेष सहाय्य विभाग, क्रमांक युटीए-२०१६/प्र.क्र.३१०/ सामासु, दिनांक २७ सप्टेंबर, २०१६.
१०) शासन निर्णय सामाजिक न्याय व विशेष सहाय्य विभाग, क्रमांक युटीए-२०२०/ प्र.क्र.१८३/सामासु, दिनांक १ मार्च, २०२१.
प्रस्तावना: अनुसूचित जाती व अनुसूचित जमातीवर होणा-या अत्याचारास आळा बसण्याकरीता केंद्र शासनाने अनुसूचित जाती व अनुसूचित जमाती (अत्याचार प्रतिबंधक) अधिनियम १९८९ पारीत केला असून त्या अंतर्गत अनुसूचित जाती व अनुसूचित जमाती (अत्याचार प्रतिबंधक) नियम १९९५ तयार करण्यात आले आहेत. सदरहू नियमातील नियम क्र.९(१)नुसार उक्त कायद्यांची अंमलबजावणी करणा-या अधिका-यांच्या कामामध्ये समन्वय राखण्यासाठी राज्य स्तरावर समन्वय अधिकारी (नोडल ऑफिसर) म्हणून संदर्भ क्रमांक १० च्या शासन निर्णयान्वये डॉ.श्री.सुरेंद्र बागडे, महाव्यवस्थापक, बृहन्मुंबई विद्युत पुरवठा आणि परिवहन उपक्रम, मुंबई यांची नेमणूक करण्यात आली होती. तथापि, श्री डॉ.श्री.सुरेंद्र बागडे,महाव्यवस्थापक,बृहन्मुंबई विद्युत पुरवठा आणि परिवहन उपक्रम, मुंबई यांची सामान्य प्रशासन विभागाच्या बदली आदेशान्वये केंद्र शासनाच्या गृहनिर्माण व शहरी व्यवहार मंत्रालय, भारत सरकार येथे अतिरीक्त सचिव या पदावर झाल्यामुळे त्यांच्याऐवजी अन्य समन्वय अधिकारी (नोडल ऑफीसर) यांची नियुक्ती करण्याची बाब शासनाच्या विचाराधीन होती.
# Page 2
शासन निर्णय क्रमांकः युटीए-२०२०/प्र.क्र.१८३/सामासु
शासन निर्णय : अनुसूचित जाती व अनुसूचित जमाती (अत्याचार प्रतिबंधक) नियम १९९५ च्या नियम ९(१) नुसार संदर्भ क्र. १० च्या शासन निर्णयान्वये श्री डॉ.श्री.सुरेंद्र बागडे,महाव्यवस्थापक, बृहन्मुंबई विद्युत पुरवठा आणि परिवहन उपक्रम, मुंबई यांची अनुसूचित जाती व अनुसूचित जमाती (अत्याचार प्रतिबंधक) अधिनियम १९८९ व त्याखालील नियम १९९५ अंतर्गत समन्वय अधिकारी म्हणून नेमणूक करण्यात आली होती. तथापि त्यांची बदली झाल्यामुळे त्यांच्याऐवजी डॉ. हर्षदिप कांबळे, (भाप्रसे), प्रधान सचिव (उद्योग), मंत्रालय, मुंबई यांची अनुसूचित जाती व अनुसूचित जमाती (अत्याचार प्रतिबंधक) अधिनियम १९८९ व त्याखालील नियम १९९५ अंतर्गत समन्वय अधिकारी (नोडल ऑफीसर) म्हणून नेमणूक करण्यात येत आहे.
२. समन्वय अधिकारी (नोडल ऑफीसर) दर तीन महिन्यानंतर खालील बाबींचा आढावा घेतील.
१. या नियमांतर्गत नियम ४ मधील उपनियम (२) आणि (४), नियम ६ व नियम ८ मधील (XI) अंतर्गत राज्य शासनास प्राप्त होणारे अहवाल.
२. या अधिनियमांतर्गत दाखल झालेल्या प्रकरणांची सद्यस्थिती.
३. अत्याचार प्रवण क्षेत्रातील कायदा व सुव्यवस्थेबाबत स्थिती.
४. अत्याचार पिडीत व्यक्तींना अर्थसहाय्य त्वरीत देण्याबाबत उपाययोजना करणे.
५. अत्याचार पिडीत व्यक्तीं किंवा त्यांच्यावर अवलंबून असलेल्या व्यक्तींना रेशन, कपडे, निवारा, कायदेविषयक सल्ला, प्रवास खर्च, दैनिक भत्ता आणि वाहनांची व्यवस्था करणे.
६. अशासकीय संस्था, अनुसूचित जाती व अनुसूचित जमाती संरक्षण कक्ष, विविध समित्या व कायद्याअंतर्गत इतर तरतूदी अंमलात आणणारे सर्व अधिकारी यांच्या कार्याचा आढावा.
७. सुधारीत अधिनियमांच्या प्रकरण चार-अ मध्ये नमूद पिडीत व साक्षीदाराचा अधिकाराच्या अमंलबजावणीचा आढावा.
३. समन्वय अधिकारी (नोडल ऑफीसर) आपला अहवाल सचिव / प्रधान सचिव / अपर मुख्य सचिव सामाजिक न्याय व विशेष सहाय्य विभाग यांना दर तीन महिन्यांनी सादर करतील.
# Page 3