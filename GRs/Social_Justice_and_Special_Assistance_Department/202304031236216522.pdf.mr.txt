# Page 1
ज्येष्ठ नागरिकांच्या राष्ट्रीय हेल्पलाईन- १४५६७ संबधी विविध शासकीय विभागांमार्फत जनजागृती आणि सहकार्य करण्याबाबत...
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्र.: ज्येष्ठना -२०२०/प्र.क्र.२५०/सामासु
मंत्रालय, मुंबई - ४०० ०३२.
दिनांक : ०३ एप्रिल, २०२३
संदर्भ - सामाजिक न्याय व अधिकारीता मंत्रालय, भारत सरकार यांचे क्र.F.No.१५ ४०(५)/२०२०-२१/Sr.C.I, दि. १७ जून, २०२१ चे पत्र
शासन परिपत्रक -
देशभरातील ज्येष्ठ नागरिकांच्या विविध समस्या निवारणासाठी सामाजिक न्याय आणि सबळीकरण मंत्रालय, भारत सरकार मार्फत राष्ट्रीय हेल्पलाईन १४५६७ (National Helpline For Senior Citizens - १४५६७) सर्व राज्यांत सुरु करण्यात आली आहे. या राष्ट्रीय हेल्पलाईन चा उद्देश हा भारतातील ज्येष्ठ नागरिकांच्या तक्रारींचे निवारण करण्यासाठी एक विश्वासार्ह राष्ट्रीय हेल्पलाइन तयार करून ज्येष्ठ नागरिकांच्या जीवनात सकारात्मक बदल घडविणे, तसेच अत्याचारग्रस्त वृद्ध व्यक्तींची काळजी घेणे आणि चांगली सेवा देणे हा आहे.
२. राष्ट्रीय समाज रक्षा संस्थान, सामाजिक न्याय आणि सबलीकरण मंत्रालय, भारत सरकार, सामाजिक न्याय व विशेष सहाय्य विभाग, महाराष्ट्र शासन आणि जनसेवा फ़ौंडेशन पुणे यांच्या संयुक्त विद्यमाने महाराष्ट्र राज्याची ज्येष्ठांसाठीची ही राष्ट्रीय हेल्पलाईन जनसेवा फाऊंडेशन,पुणे यांच्याद्वारे चालविण्यात येत आहे. सदर हेल्पलाईन टोल फ्री स्वरुपात असून ज्येष्ठ नागरिकांच्या तक्रारींचे निवारण करण्यासाठी व ज्येष्ठ व्यक्तीचे जीवनमान सुधारण्यासाठी माहिती, मार्गदर्शन आणि भावनिक आधार प्रदान करते. तसेच बेघर वृद्ध व्यक्तीस मदत म्हणून वृद्धाश्रमांमध्ये निवारा देण्यात येत आहे आणि त्यांना पुन्हा त्यांच्या कुटूंबियांशी जोडण्याचा प्रयत्न केला जात आहे.
३. याबाबतच्या रिस्पॉन्स सिस्टमने आपल्या राज्यात संबंधित क्षेत्रात काम सुरु केले असून याचबरोबर निवृत्तीवेतन, ज्येष्ठ नागरिक योजना, कायदेशीर समस्या, बेघर आणि वृद्धांवरील अत्याचार इत्यादींची माहिती व मदत देण्यात येत आहे.
या हेल्पलाइनच्या देशभरात सेवा वाढविण्याचा निर्णय भारत सरकारने घेतला आहे.
महाराष्ट्र राज्यातील सर्व वयोवृद्धांना ही सेवा उपलब्ध करण्यासाठी जनसेवा फाउंडेशनच्या जिल्हा पातळीवर क्षेत्रीय प्रतिनिधी (FRO) यांनी सर्व जिल्ह्यात काम सुरू केले आहे. तरी यासंदर्भात संबंधित प्रतिनिधी आपणास भेटून या संकल्पनेची अधिक माहिती देतील आणि जिल्ह्यामधून एल्डर लाइनच्या १४५६७ च्या सेवा वाढविण्याकरिता आपले सहकार्य घेतील.
# Page 2
शासन परिपत्रक क्रमांकः ज्येष्ठना -२०२०/प्र.क्र.२५०/सामासु
४. पुढील बाबींवर कार्य करण्यासाठी संबंधित प्रतिनिधींना आपल्या विभागाचे/कार्यालयाचे सहकार्य अपेक्षित आहे.
जिल्हा समाज कल्याण अधिकारी/सहायक आयुक्त यांनी एल्डर लाइनच्या प्रतिनिधीचे समन्वय साधण्याचे व जिल्ह्यातील वयोवृद्धांसाठी सेवा प्रदात्यांच्या / संस्थेच्या मूलभूत माहितीच्या संकलनास पाठिंबा देणे.
जिल्ह्यातील ज्येष्ठ नागरिकांसाठी सहाय्य संस्था म्हणून सक्षम समुदाय आधारित संघटना ओळखणे आणि जिल्ह्यात अस्तित्त्वात असलेल्या ज्येष्ठ नागरिक संघटनांना सभेसाठी आमंत्रित करणे.
मा. अवर सचिव, सामाजिक न्याय व सबलीकरण मंत्रालय, भारत सरकार यांचे राष्ट्रीय हेल्पलाईनबाबत माहिती व जनजागृतीसंबंधीच्या पत्रकानुसार आलेली जाहिरात आपल्या विभागामार्फत सर्वसामान्य नागरिकांपर्यंत पोहचवणे / प्रकाशित करणे, तसेच माहिती अधिकारी यांचेद्वारे सर्व प्रसार माध्यमांना ही माहिती सर्वस्तरांवर प्रसारित करण्याचे आवाहन करणे. (हेल्प लाईन १४५६७ च्या जन जनजागृतीसाठीच्या जाहिरातीचे इंग्रजी व मराठी नमुन्याची प्रत सोबत)
५. उपरोक्त विषयावरील अधिक माहितीसाठी आपण खालील संपर्क तपशीलांवर ज्येष्ठांची राष्ट्रीय हेल्पलाईन (एल्डरलाइन) -१४५६७ च्या कार्यकारीणी सदस्यांशी देखील संपर्क साधू शकता.
हनुमंत धुमाळ ( फील्ड रिस्पॉन्स लीडर) मोबाइल: ९७३०१०३५९३;
ईमेल आयडी:jsfnhsrc.hanumant@gmail.com
रेखा पी. आनंद ( फील्ड रिस्पॉन्स लीडर) मोबाइल: ७०५८८४१९००;
ईमेल आयडी: jsfnhsrc.rekha@gmail.com
स्मितेश शाह (प्रकल्प व्यवस्थापक) मोबाइल: ९८२२२५१०५१;
ईमेल आयडी:jsfnhsrc.smitesh@gmail.com
जयदेव नाईक (विश्वस्त व प्रकल्प समन्वयक) मोबाइल: ९८२२०१३८४६;
ईमेल आयडी: jsf.jaydev@gmail.com
६. सर्व मंत्रालयीन विभाग व त्यांच्या अधिपत्याखाली असलेल्या सर्व विभाग प्रमुख कार्यालय प्रमुख यांना विनंती करण्यात येते की, उपरोक्त प्रमाणे आपल्या अधिनस्त विभागांना/कार्यालयांना कृपया अवगत करुन ज्येष्ठांसाठीच्या राष्ट्रीय हेल्पलाईनच्या कार्यकारीणी सदस्यांना सहकार्य करण्याबाबत सूचित करण्यात यावे.
पृष्ठ ३ पैकी २
# Page 3
शासन परिपत्रक क्रमांकः ज्येष्ठना -२०२०/प्र.क्र.२५०/सामासु
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14