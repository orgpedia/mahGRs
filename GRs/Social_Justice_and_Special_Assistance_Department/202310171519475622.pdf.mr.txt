# Page 1
दिव्यांग आयुक्तालयाच्या आस्थापनेवरील गट-ब संवर्गातील कर्मचाऱ्यांच्या विनंती बदल्याबाबत..
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांक: सकआ-२०२२/प्र.क्र.२६९/आस्था-२
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
तारीख: १७ ऑक्टोबर, २०२
शासन आदेश आयुक्त, दिव्यांग कल्याण, पुणे यांचें आस्थापनेवरील गट-ब संवर्गातील श्री. अजय अहिवळे, निरीक्षक यांनी अनियमितपणे ना-हरकत प्रमाणपत्र, नुतनीकरण व अपंग शाळाना अनुदान शिफारस अशी वित्तीय व प्रशासकीय अनियमितता केलेल्या असल्याने त्यांची बदली करण्याबाबत दिव्यांग कल्याण विभागाकडून करण्यात आलेल्या विनंतीनुसार श्री. अजय अहिवळे यांची नागरी सेवा मंडळाने केलेल्या शिफारशीनुसार व महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन) व कलम ४ (५) मधील तरतुदीनुसार सक्षम प्राधिकान्याच्या मान्यतेने खालीलप्रमाणे बदलीने पदस्थापना करण्यात येत आहे.
--------------------------------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
|  |  |
| १. | श्री. अजय अहिवळे, निरीक्षक, दिव्यांग कल्याण आयुक्तालय, पुणे | अधिक्षक, शासकीय बहुउद्देशिय दिव्यांग समिश्र केंद्र नागपूर |
--------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरिता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल आयुक्त, दिव्यांग कल्याण, पुणे व शासनास सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द दिव्यांग कल्याण आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.
# Page 2
शासन आदेश क्रमांकः सकआ-२०२२/प्र.क्र.२६९/आस्था-२