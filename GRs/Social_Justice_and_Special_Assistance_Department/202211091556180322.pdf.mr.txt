# Page 1
दिव्यांग कल्याणार्थ राष्ट्रीय पुरस्कारांसाठी केंद्र शासनाकडे शिफारस करण्यासाठी तसेच राज्य पुरस्कारांसाठी व्यक्तींची व संस्थांची अंतिम निवड करण्यासाठी राज्यस्तरीय समितीची पुनर्रचना करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : इडीडी- २०२२/प्र.क्र.१०३/दि.क.१
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई-४०० ०३२
दिनांक :- ९ नोव्हेंबर, २०२२.
वाचा :- १) समाज कल्याण, सांस्कृतिक कार्य व क्रिडा विभाग, शासन निर्णय क्र.अवार्ड-१०९७/ के.नं.२७५/सुधार-२, दि.२२ सप्टेंबर, १९९७ २) समाजकल्याण, सांस्कृतिक कार्य व क्रिडा विभाग, शासन निर्णय क्र.इडीडी-१०९९/ प्र.क्र.२८४/ सुधार-२, दि. १६ सप्टेंबर, १९९९ ३) सा.प्र.वि., शासन परिपत्रक क्र.संकिर्ण १८१६/प्र.क्र.६७/१८-अ, दि.२३ नोव्हेंबर, २०१६ ४) सामाजिक न्याय व विशेष सहाय्य विभाग, शासन निर्णय क्र.पुरस्कार-२०१७/ प्र.क्र.२१/विघयो, दि.३ मार्च, २०१७.
५) सामाजिक न्याय व अधिकारीता मंत्रालय, भारत सरकार दिव्यांग सशक्तीकरण विभाग, नवी दिल्ली अधिसूचना दि.२.८.२०१८.
प्रस्तावना:- जागतिक दिव्यांग दिनाचे औचित्य साधून केंद्र शासनाच्या वतीने दरवर्षी उत्कृष्ट दिव्यांग कर्मचारी, उत्कृष्ट दिव्यांग उद्योजक, दिव्यांगांचे उत्कृष्ट नियुक्तक आणि सेवा योजन अधिकारी, दिव्यांगांसाठी कार्यरत असणाऱ्या उत्कृष्ट संस्था इत्यादिंना त्यांच्या कार्यकर्तुत्वाबद्दल राष्ट्रीय पुरस्काराने गौरविण्यात येते, याच धर्तीवर शासन निर्णय दि.९ फेब्रुवारी, १९८२ अन्वये सन १९८२ पासून महाराष्ट्र शासनाच्या सामाजिक न्याय विभागामार्फत दिव्यांग कल्याणार्थ राज्य पुरस्कार या योजनेंतर्गत दिव्यांग कर्मचारी, स्वयंउद्योजक व उत्कृष्ट नियुक्तक यांना प्रतिवर्षी दि.३ डिसेंबर रोजी दिव्यांग कल्याण राज्य पुरस्काराने सन्मानित करण्यात येते. तथापी, पारिपोषिक मंजूरी व वितरणासंबंधी सामान्य प्रशासन विभागाच्या दि.२३ नोव्हेंबर, २०१६ च्या परिपत्रकात सर्व विभागांनी पारितोषिकासाठी प्राप्त झालेल्या शिफारशींचा विचार करण्यासाठी विभाग स्तरावर/मंत्रालयीन स्तरावर एकच निवड समिती गठीत करावी अशा सूचना दिलेल्या आहेत. संदर्भ क्र.१ व २ अन्वये राष्ट्रीय पुरस्कारासाठी केंद्र शासनाकडे शिफारस करण्याकरीता राज्यस्तरीय निवड समितीची रचना करण्यात आली आहे. त्यानुषंगाने दिव्यांग कल्याणार्थ राज्य पुरस्कारांसाठी पुरस्कार्थी व संस्थांची अंतिम निवड करण्यासाठी तपासणी समिती व राज्यस्तरीय समितीची पुनर्रचना करण्याची बाब शासनाच्या विचाराधीन होती.
शासन निर्णय :- सामान्य प्रशासन विभागाच्या दि.२३ नोव्हेंबर, २०१६ च्या परिपत्रकानुसार, पारितोषिक मंजूरी व वितरणासंबंधी कार्यपध्दती अनुसरण्याबाबत सूचीत केल्यानुसार तसेच पुरस्कारांचे वितरण विहित वेळेत होण्याच्या अनुषंगाने दिव्यांग कल्याणार्थ राष्ट्रीय पुरस्कार या योजनेतंर्गत केंद्र शासनाकडे पुरस्कार्थीची शिफारस करण्यासाठी शासन निर्णय दि.२२ सप्टेंबर, १९९७ व दि.१६ सप्टेंबर, १९९९ द्वारे गठीत समिती या शासन निर्णयान्वये अधिक्रमीत करण्यात येत असून दिव्यांग कल्याणार्थ राष्ट्रीय पुरस्कारासाठी केंद्र शासनाकडे शिफारस करणे व राज्य पुरस्कारांसाठी पुरस्कार्थी व संस्थांची अंतिम निवड करण्यासाठी मा.मंत्री (सा.न्या.) यांचे अध्यक्षतेखाली खालीलप्रमाणे राज्यस्तरीय समिती गठीत करण्यात येत आहे.
# Page 2
शासन निर्णय क्रमांकः इडीडी-२०२२/प्र.क्र.१०३/दि.क.१
---------------------------------------------------------------------------------------------------
| अ.क्र. | पदसिध्द पदाधिकारी आणि सदस्य | पदनाम |
|  | मा.मंत्री, सामाजिक न्याय व विशेष सहाय्य विभाग, मंत्रालय, मुंबई. | अध्यक्ष |
| २ | मा.राज्यमंत्री, सामाजिक न्याय व विशेष सहाय्य विभाग, मंत्रालय, मुंबई | उपाध्यक्ष |
|  | मा.अप्पर मुख्य सचिव/प्रधान सचिव/सचिव, सामाजिक न्याय व विशेष सहाय्य विभाग, मंत्रालय, मुंबई. | सदस्य |
|  | मा.आयुक्त, दिव्यांग कल्याण, महाराष्ट्र राज्य, पुणे. | सदस्य |
| ५ | सह सचिव/उप सचिव (दिव्यांग कल्याण-१), सामाजिक न्याय व विशेष सहाय्य  |  विभाग. | सदस्य सचिव |
---------------------------------------------------------------------------------------------------
२. उपरोक्त निवड समितीने तपासणी समितीकडून प्राप्त झालेल्या प्रस्तावातून, पारितोषिकासाठी व्यक्ती व संस्था यांची अंतिम निवड करावी. पारितोषिकांसाठी विचार केलेल्या व्यक्ती/ संस्था यांच्यामधून निवड करताना निवड करण्याच्या/निवड न करण्याच्या कारणांची इतिवृत्तात विर्निदिष्टपणे तसेच स्वतंत्रपणे नोंद करणे आवश्यक असेल.
यास्तव, राज्य स्तरीय समितीकडे प्रस्ताव अंतिम मान्यतेसाठी सादर करण्यापूर्वी प्राप्त प्रस्तावांची तपासणी करण्यासाठी खालीलप्रमाणे तपासणी समिती गठीत करण्यात येत आहे:
----------------------------------------------------------------------------------------------------
| अ.क्र. | पदसिध्द व्यक्ती | पदनाम |
|  | सह सचिव/उप सचिव (दिव्यांग कल्याण-१), सामाजिक न्याय व विशेष सहाय्य विभाग, मंत्रालय, मुंबई. | अध्यक्ष |
|  | उपायुक्त, दिव्यांग कल्याण, महाराष्ट्र राज्य, पुणे. | सदस्य |
|  | कक्ष अधिकारी, (दिव्यांग कल्याण-१), सामाजिक न्याय व विशेष सहाय्य विभाग, मंत्रालय, मुंबई. | सदस्य |
|  | सहाय्यक आयुक्त, दिव्यांग कल्याण, महाराष्ट्र राज्य, पुणे. | सदस्य सचिव |
----------------------------------------------------------------------------------------------------
३. उपरोक्त तपासणी समिती ही केंद्र शासनाच्या सामाजिक न्याय व अधिकारीता मंत्रालय, दिव्यांग सशक्तीकरण विभाग, नवी दिल्ली, अधिसूचना दि. २.८.२०१८ मधील २.६ मध्ये नमूद निकषांच्या आधारे प्राप्त प्रस्तावांची छाननी/तपासणी करुन प्रस्ताव राज्यस्तरीय निवड समितीकडे स्वयंस्पष्ट शिफारशींसह मान्यतेसाठी सादर करील.
# Page 3