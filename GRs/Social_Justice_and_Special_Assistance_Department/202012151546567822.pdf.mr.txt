# Page 1
विशेष सहाय्य योजनेतील लाभार्थ्यांना उत्पन्नाचा दाखला सादर करण्यास सूट देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक: विसयो-२०२०/प्र.क्र.११०/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक -: १५ डिसेंबर, २०२०.
वाचा :- शासन निर्णय, सामाजिक न्याय व विशेष सहाय्य विभाग, क्र.विसयो-२०१८/प्र.क्र.६२/विसयो, दि.२०.०८.२०१९.
प्रस्तावना : विशेष सहाय्य योजनेतील लाभार्थ्यांना दरवर्षी आर्थिक वर्ष संपल्यानंतर दिनांक ०१ जुलै ते ३० सप्टेंबर या कालावधीत उत्पन्नाचा दाखला संबंधित तहसिल कार्यालयात सादर करण्याची संदर्भाधीन शासन निर्णयात तरतूद आहे. तथापि, या वर्षी कोविड-१९ चा प्रादुर्भाव तसेच सदर योजनेतील रोगग्रस्त, वृध्द व्यक्तींना असलेला कोरोनाचा धोका विचारात घेता, सदर उत्पन्नाचा दाखला तहसिल कार्यालयास सादर करण्यास सूट देण्याची बाब शासनाच्या विचाराधीन होती.
शासन परिपत्रक : विशेष सहाय्य योजनेतील लाभार्थ्यांना सन २०१९-२० या आर्थिक वर्षात उत्पन्नाचा दाखला मार्च, २०२१ पर्यंत तहसिल कार्यालयात सादर करण्यास या परिपत्रकान्वये सूट देण्यात येत आहे.