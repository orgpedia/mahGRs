# Page 1
प्रधान मंत्री आदर्श ग्राम योजनेस प्रशासकिय मान्यता व लेखाशीर्ष प्रदान करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : प्रगायो-२०१९/प्र.क्र. १०४/अजाक
मंत्रालय विस्तार, मुंबई- ४०० ०३२.
दिनांक: २१ मे, २०२०.
वाचा : शासन निर्णय क्रमांक : प्रगायो - २०१९/प्र.क.१०३/अजाक, दिनांक २६ ऑगस्ट, २०१९.
प्रस्तावना: केंद्र शासनाच्या सामाजिक न्याय व अधिकारीता मंत्रालयाने सन २००९-१० या वर्षापासून प्रायोगिक तत्वावर प्रधान मंत्री आदर्श ग्राम योजना लागू केलेली आहे. सदर योजनेंतर्गत अनुसूचित जातीची ५०% पेक्षा अधिक लोकसंख्या असलेल्या राज्यात व अशा राज्यातील ५०% पेक्षा जास्त लोकसंख्या असलेल्या गावांत पाणी पुरवठा, रस्ते इत्यादी मुलभूत सोयीसुविधांची कामे व इतर उपक्रम राज्य शासनाच्या इतर योजनांशी मेळ घालून (Convergence of the Schemes) मंजूर केली जातात. या योजनेसोबतच राज्य शासनाच्या विविध विभागांमार्फत राबविण्यात येणाऱ्या कल्याणकारी योजनांची सदर गावांमध्ये अंमलबजावणी करून सदर गावांचा सर्वांगीण विकास करणे हा या योजनेचा मुख्य हेतू आहे. सदर योजनेंतर्गत संबंधित गावात मुलभूत सोयी सुविधा उपलब्ध करणे व गावातील सर्व नागरीकांचे जीवनमान उंचावणे हा प्रमुख हेतू आहे.
केंद्र शासनाच्या सामाजिक न्याय व अधिकारीता मंत्रालयाने सदर योजनेच्या अमंलबजावणीसाठी सविस्तर मार्गदर्शक सूचना निर्गमित केलेल्या आहेत. सदर योजना महाराष्ट्र राज्यात प्रभावीपणे राबविण्यासाठी विविध पातळीवरील समित्यांचे गठन करणे व क्षेत्रिय अधिकाऱ्यांना सविस्तर मार्गदर्शक सूचना उपरोक्त शासन निर्णय, दिनांक २६ ऑगस्ट, २०१९ अन्वये देण्यात आलेल्या आहेत. त्यानुसार सदर योजनेस प्रशासकिय मान्यता व लेखाशीर्ष प्रदान करण्याची बाब शासनाच्या विचाराधीन होती.
शासन निर्णय : केंद्र शासनाच्या सामाजिक न्याय व अधिकारीता मंत्रालयाने सन २००९-१० या वर्षापासून प्रायोगिक तत्वावर राज्यांना लागू केलेली प्रधान मंत्री आदर्श ग्राम योजना महाराष्ट्र राज्यात राबविण्यास प्रशासकिय मान्यता व लेखाशीर्ष प्रदान करण्यात येत आहे. सदर योजना उपरोक्त शासन निर्णय, दिनांक २६ ऑगस्ट, २०१९ मधील मार्गदर्शक सूचनांनुसार राज्यात प्रभावीपणे राबविण्यात यावी.
सदर योजनेवर होणारा खर्च पुढील लेखाशीर्षाखाली खर्ची टाकण्यात यावा: २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण,
०१, अनुसूचित जातींचे कल्याण, ७८९, अनुसूचित जाती उपयोजना (०८), प्रधान मंत्री आदर्श ग्राम योजना.
(०८) (०१), प्रधान मंत्री आदर्श ग्राम योजना (१००% केंद्र पुरस्कृत योजना), २२२५ एफ ४५२
# Page 2
शासन निर्णय क्रमांकः प्रगायो-२०१९/प्र.क्र. १०४/अजाक