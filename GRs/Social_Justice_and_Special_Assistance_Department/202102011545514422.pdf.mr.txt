# Page 1
दिव्यांग व्यक्ती हक्क अधिनियम, २०१६ मधील कलम ७२ नुसार गठीत करावयाच्या जिल्हास्तरीय समिती गठीत होईपर्यत दि.२३.०९.१९९९ रोजीच्या शासन निर्णयान्वये गठीत समित्यांना मुदतवाढ देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्र. :- दिव्यांग-२०२०/प्र.क्र.८४/दि.क.२
हुतात्मा राजगुरु चौक, मादाम कामा रोड,
मंत्रालय विस्तार भवन, मुंबई - ४०० ०३२
दिनांक:-०१.०२.२०२१
वाचा :- १) दिव्यांग व्यक्ती हक्क अधिनियम, २०१६ २) समाज कल्याण, सांस्कृतिक कार्य व क्रीडा विभागाचा शासन निर्णय क्र.इडीडी-१०९९/ प्र.क्र.३१८/ सुधार-२, दि.२३.०९.१९९९ ३) आयुक्त, दिव्यांग कल्याण, पुणे यांचे पत्र क्र. दिकआ/प्र- ७/दिव्यांग कायदा २०१६/ अंमलबजावणी/२०२०-२१/१७०२२, दि.२५.११.२०२० रोजीचे पत्र.
शासन परिपत्रक: अपंग व्यक्ती (समान संधी, हक्कांचे संरक्षण व संपूर्ण सहभाग ) अधिनियम, १९९५ ची अंमलबजावणी करण्याकरीता संदर्भाधीन क्र.०२ येथिल शासन निर्णयान्वये संबंधीत जिल्हाधिकारी यांच्या अध्यक्षतेखाली जिल्हा दिव्यांग समिती गठनास मान्यता देण्यात आली आहे. तथापि सद्यस्थितीत दिव्यांग व्यक्ती हक्क अधिनियम, २०१६ मधील कलम १०२ नुसार यापुर्वीचा अपंग व्यक्ती (समान संधी, हक्कांचे संरक्षण व संपूर्ण सहभाग) अधिनियम, १९९५ निरसित करण्यात आला आहे.
त्यामुळे केंद्र शासनाने नव्याने लागू केलेल्या दिव्यांग व्यक्ती हक्क अधिनियम, २०१६ मधील कलम ७२ नुसार जिल्हास्तरावर समितीची रचना होईपर्यत किंवा शासनस्तरावरुन पुढील आदेश होईपर्य दि.२३.०९.१९९९ रोजीच्या शासन निर्णयान्वये स्थापित जिल्हा दिव्यांग समित्यांना मुदतवाढ देण्यात येत आहे.
सदर समित्यांव्दारे दिव्यांग व्यक्ती हक्क अधिनियम, २०१६ ची अंमलबजावणी करणे, तसेच दिव्यांग व्यक्तींच्या कल्याणार्थ योजनांची प्रभावीपणे अंमलबजावणी करणे व त्याचे संनियंत्रण करणे इत्यादी कामकाज करण्यास मान्यता देण्यात येत आहे. तसेच सदर समितीबाबतच्या अटी व शर्ती पुर्वीच्या संदर्भाधीन क्र.२ येथिल शासन निर्णयाप्रमाणे राहतील.
# Page 2
शासन परिपत्रक क्रमांकः दिव्यांग-२०२०/प्र.क्र.८४/दि.क.२