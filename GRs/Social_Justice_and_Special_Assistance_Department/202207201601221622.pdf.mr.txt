# Page 1
प्रधानमंत्री आयुष्यमान भारत आरोग्य पायाभूत योजनेसाठी अनुसूचित जाती प्रवर्गाचा निधी सन २०२२-२३ च्या अर्थसंकल्पीय निधीतून वितरीत करणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२२/प्र.क्र. ५३ / अर्थसंकल्प (विघयो)
मंत्रालय विस्तार, मुंबई-४०० ०३२
दिनांक :- २० जुलै, २०२२
वाचा :- १) शासन परिपत्रक, वित्त विभाग क्र.अर्थसं-२०२१/प्र.क्र.४३/अर्थ-३, दि.४.०४.२०२२ २) सार्वजनिक आरोग्य विभागाची नस्ती क्र. बियुडी १३२२/प्र.क्र.२९/२२/आरोग्य-७
प्रस्तावना - केंद्र पुरस्कृत प्रधानमंत्री आयुष्यमान भारत आरोग्य पायाभूत योजनेसाठी अनुसूचित जाती प्रवर्गाचा निधी केद्र हिस्सा रु. २०६.०० लाख निधी केंद्र शासनाने दि. २५.३.२०२२ च्या पत्रान्वये मंजूर केला आहे व त्या समरुप राज्य हिस्सा ४० टक्के निधी रु. १३७.३३ लाख इतका होतो. लेखाशीर्षाअभावी सदर योजनेसाठी सन २०२२-२३ च्या अर्थसंकल्पात तरतूद केली नसल्यामुळे केंद्र शासनाचा मंजूर निधी राष्ट्रीय नागरी आरोग्य अभियानातंर्गत केंद्र हिस्सा २२१० जी ६१८ तसेच राज्य हिस्सा २२१० जी ६२७ मधून निधी वितरीत करण्याची बाब शासनाच्या विचाराधीन होती.
शासन निर्णय - उक्त प्रस्तावना केलेल्या बाबीस वित्त विभागाने संदर्भाधीन सार्वजनिक आरोग्य विभागाच्या नस्तीवर मान्यता दिली असल्याने केंद्र पुरस्कृत प्रधानमंत्री आयुष्यमान भारत आरोग्य पायाभूत योजनेसाठी अनुसूचित जाती प्रवर्गाचा केंद्र शासनाने वितरीत केलेला रु. २०६.०० लाख निधी व त्यासमरुप राज्य हिश्श्याचा रु.१३७.३३लाख इतका निधी सन २०२२-२३ या आर्थिक वर्षासाठी राष्ट्रीय ग्रामीण आरोग्य अभियान (केंद्र हिस्सा ६०%) लेखाशिर्ष २२१०जी६१८, व राज्य हिस्सा ४० टक्के लेखाशिर्ष २२१०जी६२७ यामधून वितरीत करण्यास खालीलप्रमाणे मंजूरी देण्यात येत आहे.
----------------------------------------------------------------------------------------------------------------------------------------------------------------------------
| क्र. | योजनेचे नांव व लेखाशिर्ष | ज्या योजनेमधून निधी वितरीत करावयाचा त्या योजनेचे नांव | सन २०२२-२३ मधील अर्थसंकल्पीय तरतूद |  |  शासन निर्णयान्वये वितरीत करण्यात येत असलेली तरतूद |
|  |  |  | केंद्र हिस्सा २२१० जी ६१८ | राज्य हिस्सा २२१० जी ६२७ | केंद्र हिस्सा २२१० जी ६१८ | राज्य हिस्सा २२१० जी ६२७ |
| १. | प्रधानमंत्री आयुष्यमान भारत आरोग्य पायाभूत अभियान | राष्ट्रीय नागरी आरोग्य अभियान | १९८१.५२ लाख | ११००.०० लाख | २०६.०० लाख | १३७.३३ लाख |
----------------------------------------------------------------------------------------------------------------------------------------------------------------------------
२. उपरोक्त तक्त्याप्रमाणे वितरीत केलेला निधी प्रशासकीय विभाग प्रमुख म्हणून सचिव, सार्वजनिक आरोग्य विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित
# Page 2
शासन निर्णय क्रमांकः बीजीटी-२०२२/प्र.क्र. ५३ / अर्थसंकल्प (विघयो)
प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व सार्वजनिक आरोग्य विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.४.४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.४.४.२०२२ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र.६९७/व्यय-१४ दि. २०.७.२०२२ अन्वये प्राप्त सहमतीस अनुसरुन निर्गमित करण्यात येत आहे.