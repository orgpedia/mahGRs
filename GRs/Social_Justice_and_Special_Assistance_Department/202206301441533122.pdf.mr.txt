# Page 1
संबोधी अकादमी, महाराष्ट्र संचलित संबोधी स्पर्धा परिक्षा प्रशिक्षण केंद्र, औरंगाबाद यांच्या राज्यसेवा, एमपीएससी पूर्व प्रशिक्षणासाठी विद्यार्थी संख्या मूळ २०० व वाढीव २०० एकूण ४०० इतकी करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बारटी-२०१९/प्र.क्र.२२३/बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० जून, २०२२.
वाचा : १. महासंचालक, डॉ. बाबासाहेब आंबेडकर संशोधन व प्रशिक्षण संस्था, पुणे यांचे No.BARTI/AUTONOMY/२००८-०९/३०, दि. ०२.०६.२००८ चे पत्र.
२. महासंचालक, डॉ. बाबासाहेब आंबेडकर संशोधन व प्रशिक्षण संस्था, पुणे यांचे पत्र जा.क्र.बार्टी, पुणे/स्प.प.पू.प्र./MPSC/२०२१-२२/४६५५ दि. १४.१०.२०२१ रोजीचे पत्र.
३. शासन निर्णय क्रमांक : बारटी-२०१९/प्र.क्र.२२३/बांधकामे, दि. २८ ऑक्टोबर २०२१ सामाजिक न्याय व विशेष सहाय्य विभाग, मंत्रालय, मादाम कामा मार्ग, मुंबई - ३२ ४. बार्टीचे पत्र १३.५.२०२२
प्रस्तावना : डॉ. बाबासाहेब आंबेडकर संशोधन व प्रशिक्षण संस्था, पुणे (बार्टी) यांचेमार्फत संस्थेमध्ये २०० विद्यार्थी प्रवेशित करण्याकरिता दि. २५ डिसेंबर २०२१ रोजी चाळणी परीक्षा घेण्यात आलेली होती.
प्रशिक्षणाची आवश्यकता असलेल्या ३५०० विद्यार्थ्यांचे अर्ज या चाळणी परीक्षेसाठी औरंगाबाद येथे आलेले होते. २८०० विद्यार्थी सदर प्रशिक्षण केंद्र प्रवेश चाळणी परीक्षेस बसलेले होते. यावरून अनुसूचित जाती व नवबौद्ध घटकातील विद्यार्थ्यांना सदर प्रशिक्षणाची नितांत आवश्यकता असल्याचे प्रतिपादित होते.
महाराष्ट्र लोकसेवा आयोगामार्फत राज्यसेवा, संयुक्त व क वर्ग यासाठी विविध स्पर्धा परीक्षा आयोजित केल्या जातात. त्यामध्ये साधारणतः महाराष्ट्रातून ८ ते १० लाख विद्यार्थी परीक्षा देत असतात. त्यामध्ये १५ टक्के प्रमाण धरले तरी अनुसूचित जातीचे किमान १ लाख विद्यार्थी या परीक्षांना बसत असतात. सध्या संस्थेमध्ये डॉ. बाबासाहेब आंबेडकर संशोधन व प्रशिक्षण संस्था, पुणे (बार्टी) मार्फत राज्यात चालवले जाणारे संबोधी अकादमी संचलित - संबोधी स्पर्धा परीक्षापूर्व प्रशिक्षण केंद्र हे एकमेव केंद्र औरंगाबाद येथे कार्यरत आहे. संबोधी अकादमी, औरंगाबाद संचलित संबोधी स्पर्धा परीक्षा प्रशिक्षण केंद्रामध्ये प्रवेश मिळावा तसेच विद्यार्थी संख्या वाढवून मिळावी म्हणून मा. केंद्रीय मंत्री, मा. लोकसभा सदस्य,मा.विधानसभा सदस्य
# Page 2
शासन निर्णय क्रमांकः बारटी-२०१९/प्र.क्र.२२३/बांधकामे
व मा. विधानपरिषद सदस्य अशा लोकप्रतिनिधींनी शासनाकडे शिफारस केलेली आहे. त्यानुषंगाने, संबोधी अकादमी, औरंगाबाद संचलित-संबोधी स्पर्धा परीक्षा प्रशिक्षण केंद्र या संस्थेस यापूर्वी २०० विद्यार्थी संख्येस मान्यता दिलेली आहे. आता, २०० विद्यार्थी संख्या वाढवून देण्याची बाब शासनाच्या विचाराधीन होती.
शासन निर्णय : संबोधी अकादमी, औरंगाबाद संचलित - संबोधी स्पर्धा परीक्षा प्रशिक्षण केंद्र या संस्थेस राज्य सेवा पूर्व परिक्षा प्रशिक्षण कार्यक्रम राबविणेकरीता २०० विद्यार्थी संख्येस यापूर्वी मान्यता देण्यात आलेली आहे.
आता सदर शासन निर्णयान्वये वाढीव २०० विद्यार्थ्यांच्या प्रशिक्षण कार्यक्रमास विभागाच्या दि. २८.१०.२०२१ रोजीच्या शासन निर्णयातील तरतुदींनुसार १ वर्षाकरीता मान्यता देण्यात येत आहे.
महासंचालक, डॉ.बाबासाहेब आंबेडकर संशोधन व प्रशिक्षण संस्था (बार्टी), पुणे यांनी याबाबत पुढील कार्यवाही करावी.