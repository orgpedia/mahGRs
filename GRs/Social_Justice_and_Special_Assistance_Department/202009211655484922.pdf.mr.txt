# Page 1
राष्ट्रीय कुटुंब लाभ योजनेअंतर्गत लाभ मंजूर करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक: विसयो-२०२०/प्र.क्र.१७/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक : २१ सप्टेंबर, २०२०.
वाचा : १. शासन निर्णय, सामाजिक न्याय व विशेष सहाय्य विभाग, क्र.राकुला-२०१२/प्र.क्र.२७७/विसयो-२, दिनांक १२.०३.२०१३.
२. शासन पत्र क्रमांक, रासायो-१०१९/प्र.क्र.३७/विसयो-१, दिनांक २८.०९.२०००,
शासन परिपत्रक :
केंद्र पुरस्कृत राष्ट्रीय सामाजिक सहाय्य कार्यक्रमाखालील राष्ट्रीय कुटुंब लाभ योजनेंतर्गत दारिद्रयरेषेखालील कुटूंबाच्या यादीत नोंद असलेल्या १८ ते ५९ वयोगटातील (६० वर्षापेक्षा कमी) कर्ता स्त्री/पुरुष मरण पावल्यास त्याच्या कुटूंबियांना एक रकमी रुपये २०,०००/- इतके अर्थसहाय्य देण्यात येते.
दारिद्रयरेषेखालील कुटूंबातील कर्ता स्त्री/पुरुष मृत्यु पावल्यानंतर राष्ट्रीय कुटुंब लाभ योजनेचा लाभ मिळण्यासाठी त्याच्या कुटूंबियांनी मृत्युच्या दिनांकापासून १ वर्षाच्या आत अर्ज स्विकारण्याची मुदत दिनांक २८.०९.२००० रोजीच्या शासन पत्रान्वये देण्यात आली आहे. आता सदरहू योजनेकरिता दारिद्रयरेषेखालील कुटूंबातील कर्ता स्त्री/पुरुष मृत्यु पावल्यानंतर कुटूंबियांनी मृत्युच्या दिनांकापासून १ वर्षाऐवजी ३ वर्षाच्या आत अर्ज स्विकारण्यास याद्वारे मान्यता देण्यात येत आहे. विहीत मुदतीनंतर आलेले अर्ज मंजूर करु नयेत.
अर्जदाराच्या अर्जांची छाननी काटेकोरपणे करावी. तसेच पात्र अर्जदारांनाच या योजनेअंतर्गत अर्थसहाय्य मिळेल याची दक्षता संबंधित अधिकारी / कर्मचारी यांनी घ्यावी.
सदर शासन परिपत्रकाची अंमलबजावणी शासन परिपत्रक निर्गमित केल्याच्या दिनांकापासून करण्यात यावी.
# Page 2