# Page 1
राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सन २०२२-२३ या आर्थिक वर्षामध्ये निधी वितरण करणेबाबत.
(कार्यक्रम संकेतांक २४०३ इ २१७) राज्य हिस्सा
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२२/प्र.क्र.५४/अर्थसंकल्प (विघयो) मंत्रालय विस्तार, मुंबई-४०० ०३२,
दिनांक :- १७ ऑगस्ट, २०२२
वाचा :- १) शासन निर्णय, वित्त विभाग क्र.अर्थसं-२०२१/प्र.क्र.४३/अर्थ-३, दि.०४.०४.२०२२ २) कृषि व पदुम विभाग नस्ती क्र.बीडीएस-२०२२/प्र.क्र.२६३/पदुम-३
प्रस्तावना : राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सकेतांक क्र. (२४०३ इ २१७) राज्य हिस्सा ३० टक्के याखाली सन २०२२-२३ या आर्थिक वर्षाकरीता रु.१५.७५ लाख इतका नियतव्यय मंजूर करण्यात आला आहे. केंद्र शासनाने दि.०१/०२/२०२१ च्या पत्रान्वये मंजूर केलेला सन २०२१-२२ मधील प्रलंबित मुख्य लेखाशीर्ष २४०३ इ २०८ अंतर्गत रु.३१.५ लाख इतका निधी वितरीत करण्यात आला आहे. यास्तव केंद्राचा हिस्साच्या (६० टक्के) समरुप राज्य
हिस्सा (३० टक्के) मुख्य लेखाशीर्ष २४०३ ई २१७ खाली रु. १५.७५ लाख एवढा निधी वितरीत करण्याची बाब शासनाच्या विचाराधीन होती.
शासन निर्णय : वित्त विभागाच्या संदर्भाधीन दि.४.४.२०२२ रोजीच्या परिपत्रकान्वये निधीवितरणाची
कार्यप्रणाली ठरवून दिली आहे. वित्त विभागाच्या या निधीवाटपाच्या धोरणाच्या अनुषंगाने उपरोक्त संदर्भाधीन कृषी व पदुम विभागाच्या नस्तीवरील वित्त विभागाच्या सहमतीस अनुसरुन राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सकेतांक क्र. (२४०३ इ २१७) याखाली सन २०२२-२३ या आर्थिक वर्षाच्या नियतव्ययामधून रु.१५.७५ लाख इतका निधी १०० टक्के मर्यादेत प्रशासकीय विभाग प्रमुख म्हणून प्रधान सचिव, पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी
खर्च करतांना नियंत्रक अधिकारी यांनी तो SNA खात्यावरच (Single Nodal Agency) वर्ग होईल याची
दक्षता घ्यावी. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च करण्यात यावा. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांक: बीजीटी-२०२२/प्र.क्र.५४/अर्थसंकल्प (विघयो)
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.०४.०४.२०२२ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र. ७४१/ व्यय-१४ दि. ०३.०८.२०२२ अन्वये प्राप्त सहमतीस अनुसरुन निर्गमित करण्यात येत आहे.