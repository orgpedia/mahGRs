# Page 1
केंद्र शासनाच्या स्टँड अप इंडिया योजनेत अनुसूचित जाती व नवबौध्द समाजाच्या घटकांकरीता मार्जिन मनी उपलब्ध करुन देण्याबाबत मार्गदर्शक सूचना.
महाराष्ट्र शासन
सामाजिक न्याय व विशेष सहाय्य विभाग
शासन शुध्दीपत्रक क्रमांक: स्टँडई-२०२१/प्र.क्र.०३/अजाक
मंत्रालय विस्तार, मुंबई - ४०० ०३२.
दिनांक : १६ मार्च, २०२१.
वाचा: १. शासन निर्णय, सामाजिक न्याय व विशेष सहाय्य विभाग, क्रमांक: मासाका - २०१८/ प्र.क्र.२५९(२)/अजाक, दिनांक ०८ मार्च, २०१९,
२. शासन ज्ञापन, सामाजिक न्याय व विशेष सहाय्य विभाग, क्रमांक: अनौसं २०२० / प्र.क्र.९८ / अजाक, दिनांक १२ ऑक्टोबर, २०२०.
३. शासन निर्णय, सामाजिक न्याय व विशेष सहाय्य विभाग, क्रमांक: स्टँडई - २०२०/ प्र.क्र.२३/अजाक, दिनांक ०९ डिसेंबर, २०२०.
४. समाज कल्याण आयुक्त यांचे पत्र,दिनांक ०१ जानेवारी,२०२१.
प्रस्तावाना: केंद्र शासनाच्या स्टँड अप इंडिया या योजनेचा लाभ मंजूर करण्यात यावयाच्या कार्यवाहीच्या अनुषंगाने म्हणजेच १५% मार्जिन मनी (Front and Subsidy) उपलब्ध करुन देण्याबाबत मार्गदर्शन सूचना उपरोक्त वाचा १ येथील दिनांक ०८ मार्च, २०१९च्या शासन निर्णयान्वये आणि सुधारीत आदेश / मार्गदर्शक सूचना उपरोक्त वाचा २ येथील दिनांक ०९ डिसेंबर, २०२० च्या शासन निर्णयान्वये देण्यात आलेल्या आहेत.
उपरोक्त वाचा ४ येथील आयुक्त, समाज कल्याण यांच्या पत्रान्वये उपरोक्त वाचा १ येथील दिनांक ०८ मार्च,२०१९च्या शासन निर्णयाच्या अनुषंगाने सदर योजनेत मार्जिन मनी उपलब्ध करुन देण्याबाबत मार्गदर्शक सूचना समाविष्ट करण्यासाठी शासन शुध्दीपत्रक निर्गमित करण्याची बाब शासनाच्या विचाराधीन होती.
शासन शुध्दीपत्रक: केंद्र शासनाच्या स्टँड अप इंडिया या योजनेचा लाभ मंजूर करण्यात यावयाच्या कार्यवाहीच्या अनुषंगाने उपरोक्त वाचा १ येथील दिनांक ०८ मार्च, २०१९च्या शासन निर्णयाच्या ‘शासन निर्णय परिच्छेद १.४ नंतर खालील मार्गदर्शक सूचना परिच्छेद १.५ म्हणून समाविष्ट करण्यात येत आहे.
“लाभार्थ्याने आपला अर्ज विहित केलेल्या अभिलेख्यासह संबंधित सहाय्यक आयुक्त, समाज कल्याण कार्यालयाकडे सादर करावा. सदर कार्यालयाने प्राप्त अर्जाची छाननी, स्थळ तपासणी व व फेरपडताळणी करावी व याबाबत 'कागदपत्राची सत्यता पडताळून पाहिली’ ही बाब प्रमाणित करुन सदर अर्ज नियंत्रण अधिकाऱ्यामार्फत समाज कल्याण आयुक्त, कार्यालयास अंतिम मंजुरीसाठी सादर करावा.”
# Page 2
शासन शुध्दीपत्रक क्रमांकः स्टँडई-२०२१/प्र.क्र.०३/अजाक