# Page 1
अनुसूचित जाती व नवबौध्द घटकांतील मान्यवर
व्यक्तींचे स्मारक बांधणे तसेच सांस्कृतिक व ऐतिहासिक
दृष्ट्ट्या महत्वाच्या असलेल्या स्थळांचा विकास करणे व
अनुसुचित जातीच्या सांस्कृतिक व नितीमुल्यावर
आधारीत विकास साधणाऱ्या प्रकल्पांसाठी स्वयंसेवी
संस्थांना अनुदान मंजुर करणे या योजनेअंतर्गत मौजे
कामठी, जि. नागपूर येथील डॉ. बाबासाहेब आंबेडकर
यांच्या स्मारकाच्या परिसरात बहुउद्देशीय प्रशिक्षण केंद्र
आणि विपश्यना ध्यान केंद्र बांधकामास प्रशासकीय मान्यता देणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः बीसीएच -२०१३/प्र.क्र.५० (भाग-२)/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई- ४०० ०३२
दिनांक: ३१ जुलै, २०२४.
वाचा :-
१)शासन निर्णय क्र. बीसीएच-२०११/प्र.क्र.१७४/ बांधकामे, दिनांक २ जानेवारी, २०१२
२) शासन निर्णय, समक्रमांक दिनांक २० ऑक्टोबर, २०१५
३)शासन निर्णय, सामाजिक न्याय व विशेष सहाय्य विभाग, क्र. बीसीएच-२०१४/प्र.क्र.६१/
बांधकामे, दि. १६ डिसेंबर, २०१५
४)अध्यक्षा, ओगावा सोसायटी, हरदास नगर, कामठी, जि. नागपूर यांचे पत्र दि.०६.०२.२०१७
५)शासन निर्णय, सामाजिक न्याय व विशेष सहाय्य विभाग, क्र. बीसीएच-२०१३/प्र.क्र.५०/
((भाग-२)/ बांधकामे, दि. ३१ मार्च २०१७
६)शासन निर्णय, सामाजिक न्याय व विशेष सहाय्य विभाग, क्र. बीसीएच-२०१३/प्र.क्र.५०/
(भाग-२)/ बांधकामे, दि.१५ फेब्रुवारी, २०१८
७)शासन निर्णय, सामाजिक न्याय व विशेष सहाय्य विभाग, क्र. बीसीएच-२०१३/प्र.क्र.५०/
(भाग-२)/ बांधकामे, दि.१ डिसेंबर,२०१८
८)आयुक्त, समाजकल्याण आयुक्तालय,पुणे यांचे पत्र जा.क्र. सकआ/मावक/ड्रॉपॅका/
उपयोगिता प्रमाणपत्र/प्र.क्र.१२/२०१८-१९/का-१२/२९८, दि.२९.३.२०१९
९)अध्यक्षा, ओगावा सोसायटी, हरदास नगर, कामठी, जि. नागपूर यांचे पत्र दि.२४.१.२०२२
रोजीचे पत्र.
१०)शासन निर्णय, सामाजिक न्याय व विशेष सहाय्य विभाग क्र.बीसीएच-२०१४/ प्र.क्र.६१/
बांधकामे, दि.५/११/२०२०.
११)आयुक्त, समाजकल्याण आयुक्तालय,पुणे यांचे पत्र जा.क्र. सकआ/मावक/ ओगावा
सोसा. कामठी/२०२३-२४/का-१२/१३६८, दि.१५.९.२०२३
१२) उच्च स्तरीय समितीचे दि.१७.०१.२०२४ रोजीच्या बैठकीचे इतिवृत्त
# Page 2
शासन निर्णय क्रमांकः बीसीएच -२०१३/प्र.क्र.५० (भाग-२)/बांधकामे
प्रस्तावना :-
संदर्भाधीन क्र.५ दि. ३१.३.२०१७ रोजीच्या शासन निर्णयान्वये, मौजे कामठी जि. नागपूर
येथील डॉ.बाबासाहेब आंबेडकर यांच्या स्मारकाच्या परिसरात बहुउद्देशीय प्रशिक्षण केंद्र आणि विपश्यना
ध्यान केंद्र इत्यादींच्या प्रस्तावास तत्वत: मान्यता देण्यात आली असून या कामाकरीता दि. ३१.३.२०१७
रोजीच्या शासन निर्णयान्वये रू.४.५० कोटी व दि. १५.२.२०१८ रोजीच्या शासन निर्णयान्वये ३.०० कोटी
असा एकूण रू.७.५० कोटी इतका निधी वितरीत करण्यात आला आहे.
तद्नंतर ओगावा सोसायटी विश्वविख्यात ड्रॅगन पॅलेस टेम्पल, मौजे कामठी जि.नागपूर या संस्थेने
उपरोक्त कामाचे रू.१७,४८,५०,८४१/-(अक्षरी रूपये सतरा कोटी अठ्ठेचाळीस लक्ष पन्नास हजार आठशे
एक्केचाळीस फक्त) रकमेचे अंदाजपत्रक, मुख्य अभियंता, सार्वजनिक बांधकाम विभाग, नागपूर यांनी
प्रमाणित केलेले आहे. सदर अंदाजपत्रक आयुक्त, समाजकल्याण,पुणे यांचेमार्फत प्राप्त झालेले आहे.
सदर प्रस्ताव सार्वजनिक बांधकाम विभागाकडे तांत्रिक मान्यता व उच्च स्तरीय समितीच्या
दि.१७.०१.२०२४ रोजीच्या बैठकीत ठेवण्यात आला असून त्यास रू.१८.९४ कोटी इतक्या रकमेच्या
प्रस्तावास काही अटींच्या अधीन राहून मान्यता प्रदान केली आहे. त्यास अनुसरून मौजे कामठी जि.
नागपूर येथील डॉ.बाबासाहेब आंबेडकर यांच्या स्मारकाच्या परिसरात बहुउद्देशीय प्रशिक्षण केंद्र आणि
विपश्यना ध्यान केंद्र उभारण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय:-
मौजे कामठी जि. नागपूर येथील डॉ.बाबासाहेब आंबेडकर यांच्या स्मारकाच्या परिसरात
बहुउद्देशीय प्रशिक्षण केंद्र आणि विपश्यना ध्यान केंद्र इत्यादींकरीता रू.१८.९४ कोटी इतक्या रकमेच्या
प्रस्तावास खालील अटी व शर्तीनुसार प्रशासकीय मान्यता प्रदान करण्यात येत आहे.
उपरोक्त कामाकरीता यापूर्वी रू.७.५० कोटी इतका निधी वितरीत करण्यात आला आहे. आता, या
शासन निर्णयान्वये रू.११.४४ कोटी इतका निधी उपलब्ध करून देण्यास मान्यता देण्यात येत आहे.
१) निधी मंजूर करण्यापूर्वी सदरील बांधकामाचे आराखडे व अंदाजपत्रकास सार्वजनिक बांधकाम
विभागाकडून प्रथमतः मंजूरी घेण्यात यावी. आराखडे व अंदाजपत्रकास मंजूरी प्राप्त झाल्यानंतरच
आवश्यक तो निधी टप्प्याटप्प्याने वितरित करण्याची कार्यवाही करण्यात यावी.
२) उपरोक्त कामाकरीता लागणारा सर्व निधी शासनामार्फत उपलब्ध करून देण्यास मान्यता
देण्यात येत आहे.
३) संदर्भाधीन क्र. ७ येथील विभागाच्या दि.१ डिसेंबर,२०१८ रोजीच्या शासन शुध्दीपत्रकान्वये,
ओगावा सोसायटी, नागपूर या संस्थेला योजनेच्या निकषानुसार १० टक्के रक्कम भरण्यापासून
सुट देण्यात आलेली आहे.
३) संबंधित संस्थेस निधी वितरित करण्यापूर्वी शासनासोबत करारनामा करावा व त्यामधील अटी
व शर्ती संबंधित संस्थेवर बंधनकारक राहतील.
४) सदरहू निधी प्रादेशिक उप आयुक्त, समाज कल्याण, नागपूर व सदरहू संस्थेचे अध्यक्ष/सचिव
यांच्या संयुक्त खात्यात ठेवण्यात यावा.
५) सदर निधी वितरीत करताना प्रत्येक वेळी दोघांच्या संयुक्त स्वाक्षरीने त्याबाबतचा धनादेश
देण्यात यावा.
६) जसजसे काम / बांधकाम पूर्ण होईल, त्यानुसार संबंधित संस्थेस निधी उपलब्ध करुन देण्याची
कार्यवाही करण्यात यावी.
पृष्ट्ठ ३ पैकी २
# Page 3
शासन निर्णय क्रमांकः बीसीएच -२०१३/प्र.क्र.५० (भाग-२)/बांधकामे
(७) पहिल्या कामाचे उपयोगिता प्रमाणपत्र सादर केल्याशिवाय पुढील रक्कम/निधी वितरीत
करण्यात येवू नये.
८) वास्तु स्मारक, विपश्यना / मेडिटेशन सेंटर, प्रशिक्षण केंद्र पूर्ण झाल्यानंतर त्याची देखभाल,
दुरुस्ती व सर्व प्रकारच्या सोयी-सुविधा पुरविण्याची संपूर्ण जबाबदारी ही संबंधित संस्थेची असेल.
त्यासाठी शासनाकडून कोणतेही अनुदान किंवा अतिरिक्त निधी दिला जाणार नाही.
३. सदर बांधकामावरील खर्च हा मागणी क्र.एन-३, २२२५-अनुसूचित जाती, अनुसूचित जमाती
व इतर मागासवर्गीय व अल्पसंख्यांक यांचे कल्याण, ०१- अनुसूचित जातीचे कल्याण, ८००-इतर
खर्च, पंचवार्षिक योजनांतर्गत योजना-राज्य योजनांतर्गत योजना (०५), स्वयंसेवी संस्थांना
सहाय्यक अनुदाने (०५)(०२), स्वयंसेवी संस्थांना सहाय्यक अनुदाने (वि.घ.यो.) (२२२५ ३६३६), ३१ -
सहाय्यक अनुदाने (वेतनेतर) (योजनातर्गत-दत्तमत्त) या लेखाशीर्षाखाली सन २०२४-२५ या वर्षात
मंजूर अर्थसंकल्पीय तरतूदीतून भागविण्यात यावा.
४. सदर योजनेअंतर्गत सहसचिव/उपसचिव(अर्थसंकल्प) सामाजिक न्याय व विशेष सहाय्य
विभाग,मंत्रालय,मुंबई यांना नियंत्रक, सहाय्यक आयुक्त, समाजकल्याण विभाग,नागपूर यांना
आहरण व संवितरण अधिकारी म्हणून घोषित करण्यात येत आहे. तसेच योजनेअंतर्गत मंजूर निधीचे
वितरण काटेकोरपणे करण्याची जबाबदारी सहाय्यक आयुक्त, समजाकल्याण विभाग, नागपूर
यांची राहील.
५. प्रस्तुतचा शासन निर्णय, वित्तीय अधिकार, नियम पुस्तिका, १९७८, भाग पहिला,
उपविभाग-पाच, अनु.क्र.१ महाराष्ट्र सार्वजनिक बांधकाम नियम पुस्तीकेतील परि.क्र.१३४ खाली
प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
हा शासन निर्णय महाराष्ट्र शासनाच्या www.maharashtra.gov.in या संकेतस्थळावर