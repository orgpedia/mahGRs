# Page 1
अनुसूचित जाती व नवबौध्द घटकातील मुलामुलींना शिक्षणासाठी परदेश शिष्यवृत्ती योजना सन २०२३ २४ साठी विद्यार्थ्याची निवड करणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: पशियो- २०२३- प्र. क्र. २२५/शिक्षण - १
मंत्रालय विस्तार भवन, मुंबई - ४०० ०३२
दिनांक :- ०६ सप्टेंबर, २०२३
वाचा : १) शासन निर्णय, सा. न्या. व वि. स.वि., क्र. इबीसी-२०१७/प्र.क्र.२८८/शिक्षण-१, दिनांक २७ जून, २०१७ २) शासन शुध्दीपत्रक, सा.न्या. व वि. स.वि., क्र. इबीसी-२०१७/प्र.क्र.२८८/शिक्षण-१, दिनांक १ जुलै, २०१७ ३) शासन निर्णय, सा.न्या. व वि. स.वि., क्र. इबीसी-२०१६/प्र.क्र.४२६/ शिक्षण - १, दिनांक ३० जुन, २०१८ ४) शासन निर्णय क्र. पशियो-२०२०/प्र.क्र.६५ / शिक्षण-१, दिनांक २४.९.२०२० ५) शासन निर्णय क्र. पशियो २०२१/प्र.क्र.१४/ शि-१, दिनांक १० मार्च, २०२१ ६) आयुक्त, समाजकल्याण, पुणे यांचे पत्र क्र. सकआ/शिक्षण /परदेश शिष्यवृत्ती / २०२३-२४/निवड / का-४ ई/ कॅम्प मुंबई/४०६०, दिनांक १४ ऑगस्ट २०२३.
७) मा.उच्च न्यायालय, खंडपीठ नागपूर येथे दाखल रिट याचिका क्र. ५०६४/२०२३ मध्ये मा. न्यायालयाने दिलेले आदेश दि. ९.८.२०२३.
प्रस्तावना : अनुसूचित जातीच्या विद्यार्थ्यांना परदेशात नामांकित शिक्षण संस्थेत शिक्षणाची संधी मिळावी याकरीता सन २००३ पासून परदेशी शिष्यवृत्ती योजना लागू केली आहे. सदर योजनेच्या नियमावलीमध्ये कालानुरुप वेळोवेळी सुधारणा करण्यात आलेल्या असुन, संदर्भीय दिनांक २७ जून, २०१७ च्या शासन निर्णयान्वये या योजनेची सुधारीत नियमावली विहीत करण्यात आलेली आहे.
२. महाराष्ट्रातील अनुसूचित जातीचे विद्यार्थी पदव्युत्तर पदवी आणि पीएचडी अभ्यासक्रमासाठी ३०० क्यूएस वर्ल्ड रॅन्कींगच्या (QSWR) आतील परदेशातील शैक्षणिक संस्थेमध्ये प्रवेश घेतील, अशा एकूण ७५ विद्यार्थ्यांची योजनेंतर्गत निवड करण्यात येवून, त्यांना परदेश शिष्यवृत्ती मंजूर करण्यात येते. त्यानुसार सन २०२३-२४ या वर्षाकरीता परदेश शिष्यवृत्ती योजनेंतर्गत पात्र विद्यार्थ्यांची निवड करुन त्यांना परदेश शिष्यवृत्ती मंजूर करण्याची बाब शासनाच्या विचाराधिन होती.
शासन निर्णय : अनुसूचित जाती व नवबौध्द घटकातील मुलामुलींकरीता परदेश शिष्यवृत्ती योजनेतंर्गत संदर्भीय दिनांक २७ जुन २०१७ च्या शासन निर्णयानुसार सचिव, सामाजिक न्याय विभाग, मंत्रालय, मुंबई यांच्या अध्यक्षतेखाली गठीत करण्यात आलेल्या निवड समितीच्या शिफारशी व शासन निर्णयातील अटी व शर्तीनुसार निवड केलेल्या प्रपत्र- “अ-१”, “अ-२”, “अ-३”, “अ-४”, “अ-५”, “अ-६”, “अ-७” “अ-८” “अ-९” “अ १०" मधील एकूण ६० विद्यार्थ्यांना सदर शिष्यवृत्ती मंजूर करण्यात येत आहे.
३. उपरोक्त निवडीच्या व्यतिरिक्त एकुण क्षमतेपैकी उर्वरीत रिक्त राहणाऱ्या १५ जागा ह्या शासन निर्णय दिनांक २७.६.२०१७ मधील परिच्छेद (त-१) मधील तरतूदीनुसार उभ्या किंवा आडव्या आंतरपरिवर्तनाने त्या त्या प्रमाणात निवड समितीच्या शिफारशीनुसार भरण्याची तरतूद आहे, त्यानुसार सचिव (सा.न्या) यांच्या अध्यक्षतेखाली निवड समितीने अंतरपरिवर्तनाने निवड केलेल्या प्रपत्र “ब-१”, आणि “ब-२”, मधील १५ विद्यार्थ्यांना शिष्यवृत्ती मंजूर करण्यास मान्यता देण्यात येत आहे.
# Page 2
३.१ त्याचबरोबर शासन निर्णय दिनांक १०.३.२०२१ मधील तरतुदीनुसार राजर्षी शाहू महाराज परदेशी शिष्यवृत्ती योजनेतंर्गत मंजूर संख्येइतक्या पात्र विद्याथ्र्यांची निवड करण्यात आल्यानंतर काही विद्यार्थ्यांनी विविध कारणास्तव राज्यशासनाच्या परदेशी शिष्यवृत्ती योजनेतंर्गत त्यांची झालेली निवड रद्द करण्याची मागणी केल्यास, अशा रिक्त होणाऱ्या जागांवर निवड समितीने शिफारस केलेल्या लगतच्या गुणवत्तेनुसार पात्र विद्यार्थ्यांच्या प्रतीक्षा यादीमधून, गुणानुक्रमे पात्र ठरणाऱ्या विद्यार्थ्यांची, त्याच निवड वर्षात निवड करण्याचे अधिकार राज्य शासनास आहेत. सदर तरतूदीच्या अनुषंगाने प्रपत्र “क” अन्वये एकूण ३८ विद्यार्थ्यांची सर्वसाधारण प्रतीक्षा यादी निर्धारीत करण्यात येत आहे.
४. तद्वतच नमूद करण्यात येते की, मा. उच्च न्यायालय, खंडपीठ नागपूर येथे याचिका क्रमांक ५०६४/२०२३ कु. कृतिका विजय मेश्राम आणि इतर विरूध्द महाराष्ट्र शासन व इतर यांनी याचिका दाखल केलेली आहे. सदर याचिकेच्या अनुषंगाने मा. उच्च न्यायालय, खंडपीठ नागपूर यांनी दिनांक ०९.०८.२०२३ रोजी दिलेल्या आदेशाप्रमाणे इंजिनिअरिंग शाखेच्या (स्ट्रीम) पदव्युत्तर पदवीच्या एकूण २५ जागांपैकी अनुक्रमांक २५ वरील जागा रिक्त ठेवण्यात येवून तद्नंतर आंतरपरिवर्तनासाठी उपलब्ध जागा वाटप व प्रतिक्षाधीन यादी तयार करण्यात आलेली आहे.
५. परदेश शिष्यवृत्ती साठी निवड करण्यात आलेल्या विद्यार्थ्यांना अनुज्ञेय शिष्यवृत्ती प्रदान करण्यासाठी आयुक्त, समाजकल्याण आयुक्तालय, महाराष्ट्र राज्य, पुणे यांना प्राधिकृत करण्यात येत आहे. त्यांनी या शासन निर्णयान्वये परदेश शिष्यवृत्तीसाठी निवड करण्यात आलेल्या विद्यार्थ्यांकडुन शासन निर्णयान्वये विहीत करण्यात आलेली हमीपत्रे घेवुन तसेच विद्यार्थ्यांची मुळ कागदपत्रांची तपासणी करुनच संबंधित विद्यार्थ्यास अनुज्ञेय शिष्यवृत्ती मंजूर करण्याची कार्यवाही करावी. तसेच संबंधित विद्यार्थ्यांना शासन निर्णयात नमूद अभ्यासक्रम व कालावधीसाठी शिष्यवृत्ती मंजूर करण्याचे तसेच विद्यार्थ्यांचे परदेशातील शिक्षण चालु असल्याच्या कालावधीत एखाद्या विद्यापीठाच्या शिक्षण शुल्कामध्ये वाढ किंवा घट होत असल्यास, त्यानुसार देय शिष्यवृत्ती मंजूर करण्याचे अधिकार आयुक्त, समाजकल्याण आयुक्तालय, पुणे यांना प्रदान करण्यात येत आहेत.
६. ज्या विद्यार्थ्यांना शासनामार्फत परदेश शिष्यवृत्ती मंजूर केली आहे. त्या विद्यार्थ्यांनी त्यांचे शिक्षण संपल्यानंतर देशाची सेवा करणे व त्यांच्या ज्ञानाचा फायदा देशाला करुन देणे आवश्यक आहे. या अनुषंगाने संबंधित विद्यार्थ्यांकडून शिष्यवृत्ती मंजूर करण्यापूर्वी हमीपत्र (BOND) लिहून घेणे बंधनकारक राहील.
७. परदेश शिष्यवृत्तीसाठी निवड करण्यात आलेल्या विद्यार्थ्यांने परदेशातील पद्व्युत्तर पदवी किंवा पीएचडी अभ्यासक्रम विहित कालावधीत पूर्ण करणे आवश्यक आहे. त्यासाठी कोणत्याही परिस्थितीत विद्यार्थ्यास मुदतवाढ वा वाढीव खर्च दिला जाणार नाही.
८. परदेश शिष्यवृत्तीसाठी निवड करण्यात आलेल्या संबंधित विद्यार्थ्यास उच्च शिक्षण घेण्यासाठी ज्या शैक्षणिक संस्था, विद्यापीठात अथवा अभ्यासक्रमास मान्यता दिलेली आहे, ते ठिकाण वा अभ्यासक्रम विद्यार्थ्याने परस्पर बदलल्यास संबंधित विद्यार्थ्याकडुन शिष्यवृत्तीची रक्कम संपूर्णत: वसूल करण्यात येईल.
९. (अ) शिष्यवृत्ती मंजूर करण्यात आलेल्या अभ्यासक्रमाच्या एकूण खर्चाच्या रकमेपैकी ज्या विद्यार्थ्यांना प्रथम वर्षाची अथवा ज्यांना द्वितीय वर्षाची शिष्यवृत्ती मंजूर झाली आहे, त्यांना त्या वर्षाचे शुल्क, निर्वाह भत्ता व इतर अनुषंगिक खर्च यांची रक्कम आयुक्त, समाजकल्याण आयुक्तालय, महाराष्ट्र राज्य, पुणे यांनी संबंधित विद्यापीठाकडून प्रमाणित माहिती प्राप्त करुन घेऊन, शिक्षण फी संबंधित विद्यापीठास आणि निर्वाह भत्ता व अनुषंगिक खर्चाची रक्कम संबंधित विद्यार्थ्यांच्या बँक खात्यात अदा करावी.
(ब) त्या नंतरच्या वर्षाचे सत्रनिहाय शिक्षण शुल्क, निर्वाह भत्ता व इतर अनुषंगिक खर्च याबाबत विद्यापीठाकडून प्रमाणित माहिती, उपस्थिती आणि विद्यार्थ्याचा समाधानकारक शैक्षणिक प्रगती अहवाल प्राप्त करुन त्यानुसार आयुक्त, समाजकल्याण आयुक्तालय, पुणे यांनी शासन निर्णयाप्रमाणे संबंधित वर्षाची अनुज्ञेय शिष्यवृत्तीची रक्कम वरील परिच्छेद ६ (अ) नुसार अदा करावी.
# Page 3
१०. याबाबत होणारा खर्च हा " मागणी क्रमांक एन-३, २२२५, अनुसूचित जाती, अनुसूचित जमाती व इतर मागासवर्ग यांचे कल्याण, ०१ - अनुसूचित जातीचे कल्याण, २७७, शिक्षण, पंचवार्षिक योजनांतर्गत योजना, राज्य योजनांतर्गत योजना (वि.घ.यो.), (०४) (२३), विदेशात विशेष अध्ययन करण्यासाठी अनुसूचित जातीच्या विद्यार्थ्यांना राजर्षि शाहू महाराज शिष्यवृत्ती, (२२२५ ३८३२), ३४ शिष्यवृत्त्या / विद्यावेतन " या लेखाशिर्षाखाली खर्ची घालून त्या अंतर्गत चालू आर्थिक वर्षात मंजूर करण्यात आलेल्या तरतूदीमधून भागविण्यात यावा. त्याकरीता आयुक्त, समाजकल्याण आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
११. आयुक्त, समाजकल्याण आयुक्तालय, पुणे यांनी परदेशी शिष्यवृत्ती मंजूर करताना शासन निर्णय क्रमांक : इबीसी-२०१७ /प्र.क्र.२८८ / शिक्षण - १, दिनांक २७ जून, २०१७, शासन शुध्दीपत्रक क्रमांक: इबीसी २०१७ /प्र.क्र.२८८ / शिक्षण - १, दिनांक १ जुलै, २०१७ व शासन निर्णय क्रमांक इबीसी-२०१६ / प्र.क्र.४२६/ शिक्षण- १, दिनांक ३० जुन २०१८ व दिनांक १०.३.२०२१ मधील तसेच वेळोवेळी निर्गमीत केलेल्या अटी व शर्तीचे काटेकोरपणे पालन करावे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14