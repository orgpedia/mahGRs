# Page 1
महाराष्ट्र राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्याबाबतच्या निर्णयाची अंमलबजावणी
करण्यासाठी मा. मुख्य सचिव महोदय यांच्या अध्यक्षतेखाली स्थापन करण्यात आलेल्या समितीमध्ये सुधारणा करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन शुद्धीपत्रक क्रमांक : संकीर्ण-२०२०/प्र.क्र.३३/अजाक
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०१ जुलै, २०२१.
वाचा : १. शासन निर्णय, सा. न्या. व वि. स. विभाग क्र. संकीर्ण - २०२० / प्र.क्र.३३ / अजाक, दि.११.१२.२०२०.
२. शासन निर्णय, सा. न्या. व वि. स. विभाग क्र. संकीर्ण - २०२० / प्र.क्र.३३ / अजाक, दि.०६.०५.२०२१.
३. मा. मुख्य सचिव महोदय यांच्या अध्यक्षतेखाली दिनांक २१.०६.२०२१ रोजी संपन्न झालेल्या बैठकीतील निर्देश.
प्रस्तावना :
राज्यातील अनेक शहरातील व ग्रामीण भागातील अनेक गावांची, वस्त्यांची व रस्त्यांची नांवे जातीवाचक असल्याची बाब महाराष्ट्रासारख्या पुरोगामी राज्याला भूषणावह नसल्यामुळे राज्यात सामाजिक सलोखा व सौहार्द निर्माण होऊन राष्ट्रीय एकात्मता वृध्दींगत होण्याच्या दृष्टीने अशा सर्व गावांची, वस्त्यांची व रस्त्यांची नांवे बदलून अशा जातीवाचक नावांऐवजी महापुरुषांची व लोकशाही मूल्यांशी निगडित नांवे देण्यास मा. मंत्रीमंडळाने दिनांक ०२ डिसेंबर, २०२० रोजी मान्यता दिलेली आहे. त्यानुसार शासनाने संदर्भाधीन दिनांक ११ डिसेंबर, २०२० रोजी या संदर्भातील शासन निर्णय निर्गमित केला आहे.
२. तसेच, राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्याबाबतच्या निर्णयाची अंमलबजावणी करण्यासाठी राज्य स्तर, विभागीय स्तर व जिल्हा स्तरावर समित्या स्थापन करण्यात आलेल्या आहेत.
# Page 2
शासन शुद्धीपत्रक क्रमांकः संकीर्ण-२०२०/प्र.क्र.३३/अजाक
३. त्यानुसार राज्य स्तरावर मा. मुख्य सचिव महोदय यांच्या अध्यक्षतेखाली खालीलप्रमाणे समिती स्थापन करण्यात आलेली आहे:
----------------------------------------------------------------------
| अ.क्र. | पदनाम | पद |
| १. | मुख्य सचिव | अध्यक्ष |
| २. | प्रधान सचिव/सचिव (सा.न्या.) | सदस्य |
| ३. | अ.मु.स./प्रधान सचिव/सचिव (नगर विकास विभाग) | सदस्य |
| ४. | अ.मु.स./प्रधान सचिव /सचिव (ग्राम विकास व पंचायत राज विभाग ) | सदस्य |
| ५. | अ.मु.स./प्रधान सचिव/सचिव (इतर मागास बहुजन कल्याण विभाग) | सदस्य |
| ६. | आयुक्त, समाज कल्याण आयुक्तालय, पुणे | सदस्य |
| ७. | आयुक्त तथा संचालक, नगरपालिका प्रशासन संचालनालय, मुंबई. | सदस्य |
| ८. | सह सचिव/ उप सचिव (अजाक) | सदस्य सचिव |
----------------------------------------------------------------------
४. मा. मुख्य सचिव महोदय यांच्या अध्यक्षतेखाली स्थापन करण्यात आलेल्या वरील समितीची दिनांक २१ जून, २०२१ रोजी बैठक संपन्न झाली. सदर बैठकीमध्ये मा. मुख्य सचिव महोदय यांनी संदर्भाधीन शासन निर्णय दिनांक ०६ मे, २०२१ अन्वये स्थापन करण्यात आलेल्या राज्यस्तरीय समितीमध्ये अ.मु.स. / प्रधान सचिव / सचिव (महसूल विभाग) यांचा सदस्य म्हणून समावेश करण्याबाबत निर्देश दिले. त्यानुसार सदर समितीमध्ये अ.मु.स. / प्रधान सचिव / सचिव (महसूल विभाग) यांचा सदस्य म्हणून समावेश करण्याची बाब शासनाच्या विचाराधीन होती.
शासन शुद्धीपत्रक :
राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्यासंदर्भातील कार्यवाही करण्यासाठी राज्य स्तरावर मा. मुख्य सचिव महोदय यांच्या अध्यक्षतेखाली स्थापन करण्यात आलेल्या समितीमध्ये अ.मु.स. / प्रधान सचिव / सचिव (महसूल विभाग) यांचा सदस्य म्हणून समावेश करण्यात येत आहे.
# Page 3