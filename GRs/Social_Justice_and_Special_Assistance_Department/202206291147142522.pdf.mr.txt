# Page 1
किशोर आप्पा पाटील बहुउद्देशीय संस्था, पाचोरा, जि. जळगांव या संस्थेला ज्ञानरंजन शिक्षण प्रसारक मंडळ, औरंगाबाद संचलीत निवासी मुकबधीर विद्यालय, नांदगांव, जि. नाशिक ही शाळा सन २०२०-२१ पासून हस्तांतरीत व स्थलांतरीत करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. संकीर्ण २०२०/प्र.क्र.१३५/दि.क.१
मंत्रालय, मुंबई - ४०० ०३२.
दिनांक : २८ जून, २०२२.
वाचा - १ ) आयुक्त, अपंग कल्याण, पुणे यांचे पत्र क्रमांक दिकआ/प्र-१-मुब/ज्ञानरंजन/ स्थलांतरण/पाचोरा/२०२१-२२, दिनांक ३.२.२०२२.
२) शासन निर्णय सामाजिक न्याय व विशेष सहाय्य विभाग क्रमांक इडीडी- / २०१७ प्र.क्र.६/अ.क.१, दि.१६.९.२०१७.
प्रस्तावना : ज्ञानरंजन शिक्षण प्रसारक मंडळ, औरंगाबाद संचलीत निवासी मुकबधीर विद्यालय, नांदगांव, जि.नाशिक या संस्थेस नोंदणी प्रमाणपत्र क्र.०८१५, दि.२७.३.२००३ अन्वये ३० निवासी अनुदानीत विद्यार्थी संख्येवर आयुक्त, दिव्यांग कल्याण, पुणे यांनी अनुज्ञाप्ती प्रदान केलेली आहे.
तसेच सदरहू नोंदणी प्रमाणपत्राचे सक्षम प्राधिकारी तथा आयुक्त, दिव्यांग कल्याण, पुणे यांनी त्यांच्या दि.११.६.२०२० अन्वये दि. ३१.३.२०२१ पर्यंत नूतनीकरण केलेले आहे. आयुक्त, दिव्यांग कल्याण, पुणे यांनी त्यांच्या दि.२२.११.२०२१ रोजीच्या पत्रान्वये सदरहू शाळेबाबत जिल्हा समाज कल्याण अधिकारी, जिल्हा परिषद, नाशिक व जळगांव यांना सविस्तर प्रस्ताव सादर करण्याबाबत कळविले होते. त्यानुषंगाने जिल्हा समाज कल्याण अधिकारी, जिल्हा परिषद, नाशिक यांनी त्यांच्या दि.१०.१२.२०२१ रोजीच्या पत्रान्वये आयुक्तालयास अहवाल सादर केला आहे. सदरहू अहवालामध्ये जिल्हा समाज कल्याण अधिकारी, जिल्हा परिषद, नाशिक यांनी सदरहू शाळेची तपासणी केली असून तपासणी अहवाल आयुक्तालयास सादर केला आहे. आयुक्त, दिव्यांग कल्याण, पुणे यांनी सदरहू अहवालाची पडताळणी केली असता सदर शाळेमध्ये ऑनलाईन शिक्षण देत नसल्याचे दिसून आले आहे. तसेच भौतिक सुविधा अपूर्ण असून शालेय व्यवस्थापन व प्रशासन हे सदर शाळा चालविण्यास सक्षम नसल्याचे प्रथम दर्शनी आढळून आल्याचे नमूद केले आहे. तरी देखील नवीन संस्थेने व मूळ संस्थेने शाळा हस्तांतरणास व स्थलांतरणास संमती दिलेली आहे असे आयुक्त, दिव्यांग कल्याण, पुणे यांनी त्यांच्या अहवालात नमूद केले आहे. तसेच जिल्हा समाज कल्याण अधिकारी, जिल्हा परिषद, जळगांव यांनी त्यांच्या दि.१.१२.२०२१ रोजीच्या पत्रान्वये सदरहू शाळेबाबत पाचोरा या तालुक्याच्या ठिकाणी मुकबधीर मुलांसाठी एकही शाळा/कार्यशाळा कार्यरत नाही असे आयुक्त, दिव्यांग कल्याण, पुणे यांना कळविले आहे. तसेच उक्त शाळा सदर संस्थेने मागणी केल्यानुसार हस्तांतरीत व स्थलांतरीत झाल्यास कोणतीही अडचण येणार नाही व या भागातील मुकबधीर मुलांची शिक्षणाची सोय होईल असेही जिल्हा समाज कल्याण अधिकारी, जिल्हा परिषद, जळगांव यांनी आयुक्त, दिव्यांग कल्याण, पुणे यांना कळविले आहे. त्यानुषंगाने
# Page 2
शासन निर्णय क्रमांकः इडीडी २०१३/प्र.क्र.१२१/दि.क.१
किशोर आप्पा पाटील बहुउद्देशीय संस्था, पाचोरा, जि. जळगांव या संस्थेला ज्ञानरंजन शिक्षण प्रसारक मंडळ, औरंगाबाद संचलीत निवासी मुकबधीर विद्यालय, नांदगांव, जि. नाशिक ही शाळा सन २०२०-२१ पासून हस्तांतरीत करुन नाशिक जिल्हयामधून जळगाव जिल्हयामध्ये स्थलांतरीत करण्यास मान्यता देण्याचा प्रस्ताव शासनाच्या विचाराधीन होता.
शासन निर्णय :
किशोर आप्पा पाटील बहुउद्देशीय संस्था, पाचोरा, जि. जळगांव या संस्थेला ज्ञानरंजन शिक्षण प्रसारक मंडळ, औरंगाबाद संचलीत निवासी मुकबधीर विद्यालय, नांदगांव, जि. नाशिक ही शाळा सन २०२० - २१ पासून हस्तांतरीत करुन नाशिक जिल्हयामधून जळगांव जिल्हयामध्ये स्थलांतरीत करण्यास खालील अटींच्या अधिन राहून शासन मान्यता देण्यात येत आहे.
१) शासनाचे सध्याचे आणि भविष्यात वेळोवेळी निर्गमित करण्यात येणारे आदेश सदर संस्थेस लागू होतील.
२) सदर संस्थेला दिव्यांग विशेष शाळा मान्यता व अनुदान या योजनेचे अस्तित्वात असलेले नियम व वेळोवेळी अस्तित्वात येणारे नियम बंधनकारक राहतील.
३) सदर दिव्यांग निवासी शाळेचे हस्तांतरण व स्थलांतरणाबाबतचा सर्व खर्च संबंधीत संस्थेला करावा लागेल. त्याची प्रतिपूर्ती देय असणार नाही.