# Page 1
इतर मागास बहुजन कल्याण विभागाच्या अधिपत्याखालील आश्रमशाळा संहितेमधील नियम क्र.३.५ मध्ये उपनियम v) नंतर उपनियम vi) जोडण्याबाबत....
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : विभशा-२०२०/प्र.क्र.१८/विजाभज-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ जानेवारी, २०२१.
वाचा : विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांकरिता आश्रमशाळा संहितेमधील प्रकरण क्रमांक तीन, नियम क्रमांक ३.५.
प्रस्तावना :
स्वयंसेवी संस्थांमार्फत चालविण्यात येणाऱ्या विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांकरिता आश्रमशाळा संहितेमधील प्रकरण क्रमांक तीन मधील नियम क्रमांक ३.५ मध्ये उपनियम v) नंतर उपनियम vi) जोडण्याची बाब शासनाच्या विचाराधीन होती. त्यानुसार उपनियम v) नंतर खालीलप्रमाणे उपनियम vi) जोडण्यास शासन मान्यता देण्यात येत आहे.
शासन निर्णय :
इतर मागस बहुजन कल्याण विभागाच्या अधिपत्याखालील स्वयंसेवा संस्थांमार्फत चालविण्यात येणाऱ्या विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या कोणत्याही शाळेची मान्यता एकदा काढून घेतल्यास किंवा रद्द केल्यास त्या संस्थेला ती आश्रमशाळा किंवा भविष्यात कोणत्याही आश्रमशाळा देण्याबाबत
किंवा मान्यता देण्याबाबत पुन्हा विचार केला जाणार नाही. अशा आश्रमशाळा ताब्यात घेऊन शासन स्वत:प्रशासक नेमून चालविल किंवा जाहिराती देवून विभागाने निश्चित केलेल्या अटी/शर्तींच्या अधिन राहून इतर स्वयंसेवी संस्थेला शासनाच्या प्रचलित धोरणाप्रमाणे हस्तांतरित करेल. अशा प्रकारे मान्यता रद्द झालेल्या स्वयंसेवी
संस्थांची सूची/यादी संचालक, इतर मागास बहुजन कल्याण संचालनालय, महाराष्ट्र राज्य, पुणे यांनी ठेवावी आणि मान्यता रद्द झालेल्या अशा संस्थेला पुन्हा कोणत्याही आश्रमशाळेची मान्यता भविष्यात मिळणार नाही, याची दक्षता घ्यावी. सदरहू बाब धर्मादाय आयुक्त यांच्याही निदर्शनास आणावी. तसेच, त्या संस्थेची इतर आश्रमशाळा या विभागात सुरु असल्यास त्या आश्रमशाळांची सुध्दा सखोल तपासणी करुन गुणवत्तेवर निर्णय घेण्यात यावा.
# Page 2
शासन निर्णय क्रमांकः विभशा-२०२०/प्र.क्र.१८/विजाभज-५
२. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध आहे.
त्याचा संकेतांक क्रमांक २०२१०२२६१५५१४०९८२२ असा आहे.
३. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने, Prakash
Nathlya Valvi
( प्रकाश वळवी ) उप सचिव, महाराष्ट्र शासन.
प्रत:
१) संचालक, इतर मागास बहुजन कल्याण संचालनालय, महाराष्ट्र राज्य, पुणे.
२) खाजगी सचिव, मा.मंत्री (इतर मागास बहुजन कल्याण) यांचे कार्यालय, मंत्रालय, मुंबई.
३) खाजगी सचिव, मा.राज्यमंत्री (इतर मागास बहुजन कल्याण) यांचे कार्यालय, मंत्रालय, मुंबई.
४) सर्व सह/उप/अवर सचिव, इतर मागास बहुजन कल्याण विभाग, मंत्रालय, मुंबई.
५) सर्व प्रादेशिक उपायुक्त, समाज कल्याण विभाग.
६) सर्व सहायक आयुक्त, समाज कल्याण विभाग.
७) सर्व जिल्हा समाज कल्याण अधिकारी, जिल्हा परिषद.
८) कक्ष अधिकारी (विजाभज-१(ब), विजाभज-२, विजाभज-३, विजाभज-४, विजाभज-५ व विजाभज-६), इतर
मागास बहुजन कल्याण विभाग, मंत्रालय, मुंबई.
९) स्वीय सहायक, मा.प्रधान सचिव (इ.मा.ब.क.), इतर मागास बहुजन कल्याण विभाग, मंत्रालय, मुंबई.
१०) निवडनस्ती (विजाभज-५).
पृष्ठ २ पैकी २