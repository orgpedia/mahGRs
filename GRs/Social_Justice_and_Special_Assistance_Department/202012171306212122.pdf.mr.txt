# Page 1
महाज्योती संस्थेसाठी सन २०२०-२१ या आर्थिक वर्षामध्ये राज्यातील भटक्या जमाती-क मधील धनगर समाज बांधवाच्या विकासासाठी विशेष संशोधन व प्रशिक्षण संबंधित तीन योजनांसाठी निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांक : महाज्यो२०२०/प्र.क्र.५१ / संस्था (महाज्योती)
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : १५ डिसेंबर, २०२०.
संदर्भ :- १. शासन निर्णय क्रमांक: संकिर्ण-२०१९/प्र.क्र.०४/विजाभज - १, दि. ६/०९/२०१९ २. शासन निर्णय क्रमांक: संकिर्ण-२०१९/प्र.क्र.०३/विजाभज -१, दि. ६/०९/२०१९ ३. शासन निर्णय क्रमांक: संकिर्ण-२०१९/प्र.क्र.०६/विजाभज-१,दि. ६/०९/२०१९ ४. शासन परिपत्रक क्रमांक: महाज्यो-२०२०/प्र.क्र.५१/शिक्षण, दि. २५/०९/२०२०
प्रस्तावना: शासनाच्या दि. ०६ सप्टेंबर, २०१९ च्या शासन निर्णयानुसार १) भटक्या जमाती-क या प्रवर्गातील धनगर समाजातील युवक युवतींना स्पर्धा परिक्षेसाठी शुल्कात आर्थिक सवलती लागू करणे. २) या प्रवर्गातील विद्यार्थ्यांना संघ लोकसेवा आयोग/महाराष्ट्र लोकसोवा आयोग यांच्याकडून घेण्यात येणा-या परिक्षांसाठी निवासी पशिक्षण देणे. ३) या प्रवर्गातील बेरोजगार युवक- युवतींना लष्करातील सैनिक भरती व राज्यातील पोलीस भरतीसाठी आवश्यक ते प्रशिक्षण देणे अशा तीन योजना शासनाने धनगर समाजासाठी मंजुर केलेल्या आहेत. त्यानुषंगाने नवीन लेखाशिर्ष घेण्यात आले असून या योजनांकरिता सन २०२०-२१ च्या अर्थसंकल्पात तरतूद करण्यात आली आहे. सदर योजना महात्मा ज्योतीबा फुले संशोधन व प्रशिक्षण संस्था (महाज्योती), नागपूर यांचे मार्फत राबवावी असा उल्लेख संदर्भाधीन शासन निर्णयात आहे. या सर्व योजनांची तरतूद महात्मा ज्योतीबा फुले संशोधन व प्रशिक्षण संस्था (महाज्योती), नागपूर संस्थेला हस्तांतरणाची बाब व सदरहू प्रादेशिक उपायुक्त, समाजकल्याण, नागपूर यांच्यामार्फत उपलब्ध करून देण्याबाबतची बाब शासनाच्या विचाराधीन होती.
ज्ञापन: सन २०२०-२१ या आर्थिक वर्षाकरिता महात्मा ज्योतिबा फुले संशोधन व प्रशिक्षण संस्था (महाज्योती) नागपूर या संस्थेमार्फत धनगर समाजासाठी संशोधन व प्रशिक्षण संबंधित तीन योजना राबविण्यासाठी २२२५-एफ-३६१, २२२५-एफ-३९९, व २२२५-एफ-३७२ या लेखाशिर्षातंर्गत प्रत्येकी रू.
५०.०० लाख प्रमाणे एकूण रू. १५०.०० ( एक कोटी पंनास लाख ) इतकी अर्थसंकल्पीय तरतूद करण्यात आली आहे.
२. भटक्या जमाती - क या प्रवर्गातील धनगर समाजातील बेरोजगार युवक- युवतींना लष्करातील सैनिक भरती व राज्यातील पोलीस भरतीसाठी आवश्यक ते प्रशिक्षण या योजनेसाठी २२२५ एफ ३६१ लेखाशीर्षाखाली सन २०२०-२१ या आर्थिक वर्षासाठी रु. १६.५० लाख इतका निधी वितरीत करण्यास मान्यता देण्यात येत आहे.
# Page 2
शासन ज्ञापन क्रमांकः महाज्यो२०२०/प्र.क्र.५१ /संस्था (महाज्योती)
३. भटक्या जमाती - क या प्रवर्गातील धनगर समाजातील विद्यार्थ्यांना स्पर्धा परीक्षेसाठी निवासी प्रशिक्षण या योजनेसाठी २२२५ एफ ३९९ लेखाशीर्षाखाली सन २०२०-२१ या आर्थिक वर्षासाठी रु. १६.५० लाख इतका निधी वितरीत करण्यास मान्यता देण्यात येत आहे.
४. भटक्या जमाती- क या प्रवर्गातील धनगर समाजातील बेरोजगार युवक युवतींना स्पर्धा परीक्षेसाठी परीक्षा शुल्क सवलती लागू करणे या योजनेसाठी २२२५ एफ ३७२ लेखाशीर्षाखाली सन २०२०-२१ या आर्थिक वर्षासाठी रु.१६.५० लाख इतका निधी वितरीत करण्यास मान्यता देण्यात येत आहे.
५. सदर अनुदानाबाबत व्यवस्थापकीय संचालक, महात्मा ज्योतीबा फुले संशोधन व प्रशिक्षण संस्था (महाज्योती), महाराष्ट्र राज्य, नागपूर हे नियंत्रक अधिकारी म्हणून व अनुदानाची रक्कम आहरित करण्यासाठी प्रादेशिक उपायुक्त, समाजकल्याण विभाग, नागपूर यांना आहरण व संवितरण अधिकारी म्हणून घोषित करण्यात येत आहे.
६. वित्त विभागाने वेळेवेळी निर्गमित केलेल्या शासन निर्णय / परिपत्रक मधील अटी व शर्तीचे पुर्तता झाली असल्याची खातरजमा करून निधी खर्च करण्यात यावा.
७. सदर शासन ज्ञापन, वित्त विभाग, अनौपचारीक संदर्भ क्र. ६१७/व्यय-१४, दि. २५.११.२०२० अन्वये दिलेल्या सहमतीस अनुसरून निर्गमित करण्यात येत आहे.