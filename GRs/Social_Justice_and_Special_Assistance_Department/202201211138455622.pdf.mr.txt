# Page 1
भारतरत्न डॉ. बाबासाहेब आंबेडकर सामाजिक विकास योजने अंतर्गत मौजे बर्दापूर, ता. आंबेजोगाई जि. बीड येथे डॉ. बाबासाहेब आंबेडकर यांचे स्मारक उभारण्याबाबत
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांक : सावियो-२०२१/प्र.क्र.२६/अजाक
मंत्रालय विस्तार, मुंबई - ४०० ०३२.
दिनांक: २१ जानेवारी, २०२२.
वाचा : १. सामाजिक न्याय व विशेष सहाय्य विभाग, शासन निर्णय क्र : दवसू-२०१५/प्र.क्र.३४७ / अजाक, दिनांक ०९ मार्च, २०१८.
२. सामाजिक न्याय व विशेष सहाय्य विभाग, शासन निर्णय क्र: सावियो-२०२१/प्र.क्र.१९/अजाक, दिनांक २८ जुलै,२०२१.
३. वित्त विभाग शासन निर्णय क्र: विअप्र २०१३/प्र.क्र.३०/१३/विनियम (भाग-२), दिनांक २० सप्टेंबर, २०१९.
४. सार्वजनिक बांधकाम विभाग शासन परिपत्रक क्र: संकीर्ण २०१९/प्र.क्र.१०/इमा-२, दिनांक २५ सप्टेंबर,२०१९.
५. सामाजिक न्याय व विशेष सहाय्य विभाग, शासनपत्र क्र. सावियो-२०२०/प्र.क्र.२६/अजाक, दिनांक ३ मार्च,२०२१.
६. जिल्हाधिकारी, बीड यांचे पत्र क्र. सआसकबी/सा.वि.यो/ डॉ. बाबासाहेब आंबेडकर स्मारक/ मौजे बर्दापूर/प्रस्ताव/२०२०-२१/४४/२२, दिनांक ६ जानेवारी, २०२२ प्रस्तावना:
भारतरत्न डॉ. बाबासाहेब आंबेडकर सामाजिक विकास योजने अंतर्गत मौजे बर्दापूर, ता. आंबेजोगाई जि. बीड येथे डॉ. बाबासाहेब आंबेडकर यांचे स्मारक उभारण्याच्या अनुषंगाने रुपये १३२.७० लक्ष एवढ्या रकमेच्या प्रस्तावास उपरोक्त संदर्भ क्र. ५ च्या पत्रान्वये तत्वत: मान्यता देण्यात आली आहे. त्यास अनुसरुन जिल्हाधिकारी, बीड यांनी मौजे बर्दापूर, ता. आंबेजोगाई जि. बीड येथे डॉ. बाबासाहेब आंबेडकर यांचे स्मारक उभारण्याबाबतचा सविस्तर आराखडा व अंदाजपत्रके उपरोक्त संदर्भ क्र. ६ च्या पत्रान्वये अंतिम मान्यतेसाठी शासनास सादर केली आहेत. त्याअनुषंगाने याबाबतच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय:
भारतरत्न डॉ. बाबासाहेब आंबेडकर सामाजिक विकास योजने अंतर्गत मौजे बर्दापूर, ता. आंबेजोगाई जि. बीड येथे डॉ. बाबासाहेब आंबेडकर यांचे स्मारक उभारण्याच्या अनुषंगाने रुपये १३२.७० लक्ष एवढ्या रकमेच्या प्रस्तावास शासनाची प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः सावियो-२०२१/प्र.क्र.२६/अजाक
२. मा. लोकप्रतिनिधी ज्या कार्यान्वयीन यंत्रणेकडून सदर कामे करण्याबाबत सुचवतील त्या कार्यान्वयीन यंत्रणेमार्फत सदर कामे करण्यात यावीत. उदा. सार्वजनिक बांधकाम विभाग, जिल्हा परिषद बांधकाम विभाग, महानगरपालिका, नगरपालिका, नगरपंचायत, ग्रामपंचायत किंवा शासनाचे अन्य विभाग. कार्यान्विन यंत्रणेने शासनाच्या प्रचलित नियमानुसार कामांची निविदा प्रक्रिया राबवावी.
३. सदर कामे मंजूर अंदाजपत्रकीय किंमतीच्या मर्यादेतच पूर्ण होतील याची दक्षता घेण्यात यावी.
मंजूर अंदाजपत्रकीय किंमतीपेक्षा जास्त खर्चाच्या कामांना प्रशासकिय मान्यता दिल्यास त्यासाठी कुठल्याही स्वरुपात अतिरिक्त निधी उपलब्ध करुन दिला जाणार नाही.
४. भारतरत्न डॉ. बाबासाहेब आंबेडकर सामाजिक विकास योजनेचे शासन निर्णय, दिनांक ०९ मार्च, २०१८ व २८ जुलै,२०२१ या मधील अटी/शर्तीचे काटेकोरपणे पालन होईल याची दक्षता घ्यावी.
५. सदर कामे सुरु करण्यापूर्वी मंजूर करण्यात आलेल्या कामांच्या क्षेत्रात कुठलीही सार्वत्रिक निवडणूक/पोट निवडणुकीसाठीची आचारसंहिता अंमलात नाही याबाबत जिल्हाधिकारी, बीड यांनी खात्री करावी.
६. सदर कामांचा खर्च हा सन २०२१-२२च्या अर्थसकंल्पीय तरतूदी अंतर्गत उपलब्ध करुन देण्यात आलेल्या निधीतून भागविण्यात येऊन पुढील लेखाशिर्षाखाली खर्ची टाकण्यात यावा:
मागणी क्रमांक एन-३ २२२५ अनुसूचित जाती व अनुसूचित जमाती, इतर मागासवर्ग व अल्पसंख्याक यांचे कल्याण
०१ अनुसूचित जातींचे कल्याण ७८९ अनुसूचित जाती उप योजना (०४) भारतरत्न डॉ. बाबासाहेब आंबेडकर सामाजिक विकास योजना (०४) (०१) भारतरत्न डॉ. बाबासाहेब आंबेडकरक सामाजिक विकास योजना राबविणे (अ.जा.उ.यो.) (कार्यक्रम)
२७ लहान बांधकामे २२२५ एफ ०८५
७. सदर निधी कोषागारातून आहरीत करुन कार्यान्वयीन यंत्रणेला वितरीत करण्यासाठी सहाय्यक आयुक्त, समाज कल्याण, बीड यांना आहरण व संवितरण अधिकारी म्हणून तसेच सहसचिव / उप सचिव (अर्थसंकल्प), सामाजिक न्याय व विशेष सहाय्य विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: सावियो-२०२१/प्र.क्र.२६/अजाक
८. सदर शासन निर्णय वित्त विभाग शासन निर्णय क्र: विअप्र २०१३/प्र.क्र.३०/१३/विनियम (भाग-२), दिनांक २० सप्टेंबर, २०१९ तसेच सार्वजनिक बांधकाम विभाग शासन परिपत्रक क्र: संकीर्ण २०१९ / प्र.क्र. १०/इमा-२, दिनांक २५ सप्टेंबर, २०१९ अन्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.