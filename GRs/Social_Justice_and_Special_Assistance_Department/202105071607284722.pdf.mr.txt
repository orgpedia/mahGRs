# Page 1
वयाच्या ५०/५५ व्या वर्षापलीकडे / अर्हताकारी सेवेच्या ३० वर्षानंतर शासकीय अधिकारी / कर्मचारी यांचे सेवा पुनर्विलोकन करून मुदतपूर्व सेवानिवृत्त करण्याबाबत विभागीय पुनर्विलोकन समिती व विभागीय अभिवेदन समिती स्थापन करण्याबाबत
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : आस्थाप्र-२०२१/प्र.क्र.३३/आस्था-१
मादाम कामा मार्ग, हुतात्मा राजगुरु चौक,
मंत्रालय,मुंबई-४०००३२.
दिनांक- ७ मे, २०२१
वाचा :- १) इतर मागास बहुजन कल्याण विभाग, शासन निर्णय क्र.आस्थाप्र-२०१८/प्र.क्र.११६/आस्थापना, दि.१७.१०.२०१८.
२) सामान्य प्रशासन विभाग शासन निर्णय क्रमांक-एलपीएल-२०१७/प्र.क्र.२१/का.पंधरा, दि.१०/०६/२०१९
शासन निर्णय :
महाराष्ट्र नागरी सेवा (निवृतीवेतन) नियम,१९८२ च्या नियम १०(४) व नियम ६५ अनुसार सार्वजनिक
हितास्तव अकार्यक्षम व संशयास्पद सचोटीच्या अहिकारी/कर्मचाऱ्यांना, वयाच्या ५०/५५ वर्षी अथवा ३० वर्षे
अर्हताकारी सेवा यापैकी जे अगोदर घडेल त्यावेळी, सेवेत राहण्याची पात्र/अपात्रता आजमाविण्याच्या दृष्टीने
त्यांचे पुनर्विलोकन करून सुयोग्य व कार्यक्षम अधिकारी / कर्मचारी यांना शासन सेवेत पुढे चालू ठेवावे व
अकार्यक्षम तसेच संशयास्पद सचोटी असणाऱ्या अधिकारी/कर्मचारी यांना शासन सेवेतून मुदतपूर्व सेवानिवृत्त
करावे, यासाठी इतर मागास बहुजन कल्याण विभागातील अधिकारी / कर्मचाऱ्यांना वयाची ५०/५५ व्या वर्षी
अथवा ३० वर्षे अहर्ताकारी सेवा यापैकी जे अगोदर घडेल त्या वेळी त्यांच्या सेवेचे पुनर्विलोकन करण्यासाठी
या विभागाच्या वाचा क्र.१ येथील दि.१७.१०.२०१८ रोजीच्या शासन निर्णयान्वये विभागीय पुनर्विलोकन
समिती गठीत करण्यात आली होती.
२. आता, शासकीय कर्मचाऱ्यांच्या सेवा पुनर्विलोकन करण्यासाठी सामान्य प्रशासन विभागाने यापुर्वीचे
सर्व शासन निर्णय एकत्रित करुन दि.१०.०६.२०१९ रोजीचा सुधारित शासन निर्णय निर्गमित केला असल्याने
सदर शासन निर्णयानुसार इतर मागास बहुजन कल्याण विभाग (खुद्द) च्या आस्थापनेवरील पुनर्विलोकनास
पात्र होणाऱ्या अधिकारी/कर्मचाऱ्यांना वयाच्या ५०/५५ वर्षापलीकडे किंवा ३० वर्षे अर्हताकारी सेवा यापैकी जे
अगोदर घडेल त्यावेळी, सेवेत राहण्याची पात्र-अपात्रता आजमाविण्याच्या दृष्टीने त्यांचे पुनर्विलोकन करून
नियमानुसार आवश्यक ती पुढील कार्यवाही करण्याकरिता वाचा क्र.१ येथील दि.१७.१०.२०१८ रोजीचा
शासन निर्णय अधिक्रमित करुन खालीलप्रमाणे सुधारित विभागीय पुनर्विलोकन समिती गठीत करण्यात येत
आहे :
# Page 2
शासन निर्णय क्रमांकः आस्थाप्र-२०२१/प्र.क्र.३३/आस्था-१
अ) १) गट-अ (राजपत्रित) (अतिकालिक वरिष्ठ श्रेणी) ग्रेड वेतन १०००० व त्यावरील २) गट अ -(राजपत्रित) (वरिष्ठ वेतनश्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी ३) गट-अ (राजपत्रित) (कनिष्ठ वेतनश्रेणी) ग्रेड वेतन ७६०० पेक्षा कमी व ४) गट-ब (राजपत्रित) अधिकाऱ्यांकरिता विभागीय पुनर्विलोकन समिती खालील प्रमाणे असेल:
-----------------------------------------------
| विभागीय पुनर्विलोकन समिती |
| १ | सचिव/प्रधान सचिव/अपर मुख्य सचिव | अध्यक्ष |
| २ | सह / उप सचिव (मावक) | सदस्य |
| ३ | सह / उप सचिव (आस्थापना) | सदस्य |
|  | अवर सचिव / कक्ष अधिकारी (आस्था-१) | सदस्य सचिव |
-----------------------------------------------
ब) गट-ब (अराजपत्रित), गट-क आणि गट-ड कर्मचाऱ्यांकरिता विभागीय पुनर्विलोकन समिती खालील प्रमाणे असेल:
---------------------------------------------------------
| विभागीय पुनर्विलोकन समिती |
| १ | सह / उपसचिव (आस्थापना) | अध्यक्ष |
| २ | सह / उप सचिव (मावक) | सदस्य |
| ३ | सह / उप सचिव / अवर सचिव | सदस्य (मागासवर्गीय प्रतिनिधी) |
| ४ | अवर सचिव/कक्ष अधिकारी (आस्था-१) | सदस्य सचिव |
---------------------------------------------------------
३. विभागीय पुनर्विलोकन समितीची कार्यकक्षा: १) इतर मागास बहुजन कल्याण विभाग (खुद्द) आस्थापनेवरील गट-अ ते गट-ड संवर्गातील राज्य शासकीय अधिकारी/कर्मचाऱ्यांचे वरील समितीने पुनर्विलोकन करावे. अवर सचिव / कार्यासन अधिकारी (आस्था-१) यांनी समितीचे सचिव/सदस्य सचिव या नात्याने प्रस्ताव समितीसमोर सादर करुन त्याबाबतची इतिवृत्ते तयार करुन पुढील कार्यवाही करण्यात यावी.
२) गट-अ अधिकाऱ्यांच्या शिफारशी अंतिम निर्णयासाठी मा.मंत्री (इतर मागास बहुजन कल्याण) महोदयांना सादर करण्यात याव्यात.
३) गट-ब (राजपत्रित) अधिकाऱ्यांच्या शिफारशी अंतिम निर्णयासाठी मा.राज्यमंत्री (इतर मागास बहुजन कल्याण) महोदयांना सादर करण्यात याव्यात.
४) गट-ब (अराजपत्रित) ते गट-ड मधील अधिकारी/कर्मचाऱ्यांच्या शिफारशी अंतिम निर्णयासाठी इतर मागास बहुजन कल्याण विभागाच्या सचिव/प्रधान सचिव / अप्पर मुख्य सचिवांना सादर करण्यात याव्यात.
५) गट-अ ते गट-ब (राजपत्रित) अधिकारी अपात्र ठरणार असतील तर अशा अधिकाऱ्यांचे पुनर्विलोकन सामान्य प्रशासन विभागाच्या विशेष पुनर्विलोकन समितीकडून केले जाईल.
पृष्ठ ३ पैकी २
# Page 3
शासन निर्णय क्रमांकः आस्थाप्र-२०२१/प्र.क्र.३३/आस्था-१
वरील दोन्ही समितीने शासकीय सेवकांना शासन सेवेत चालू ठेवण्याबाबत पुनर्विलोकन करण्यासंबंधी सामान्य प्रशासन विभागाच्या संदर्भाधीन दि. १०/०६/२०१९ च्या शासन निर्णयामध्ये नमूद केलेली कार्यपद्धती व सूचनांनुसार तसेच वेळोवेळी निर्गमित करण्यात येणारे आदेश विचारात घेऊन अधिकारी/कर्मचाऱ्यांच्या पात्र अपात्रतेबाबत शिफारशी सादर करावयाच्या आहेत.
४. तसेच विभागीय पुनर्विलोकन समितीच्या शिफारशीनुसार जे गट-अ (राजपत्रित) (कनिष्ठ वेतनश्रेणी) ग्रेडवेतन ७६०० पेक्षा कमी व गट-ब (राजपत्रित) संवर्गातील तसेच मंत्रालयीन विभागातील गट-ब (अराजपत्रित), गट-क अणि गट-ड मधील कर्मचाऱ्यांच्या सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुद्धच्या अभिवेदनावर विचार करण्याकरिता पुढीलप्रमाणे विभागीय अभिवेदन समिती गठीत करण्यात येत आहे.
-----------------------------------------------
| विभागीय अभिवेदन समिती |
| १ | सचिव/प्रधान सचिव/अपर मुख्य सचिव | अध्यक्ष |
| २ | सह / उप सचिव (समन्वय) | सदस्य |
| ३ | अवर सचिव / कक्ष अधिकारी (समन्वय) | सदस्य सचिव |
-----------------------------------------------
५. विभागीय अभिवेदन समितीची कार्यकक्षा : १) गट-अ (राजपत्रित) सहाव्या वेतन आयोगानुसार ग्रेड वेतन ७६०० पेक्षा कमी असलेल्या अधिकाऱ्यांच्या बाबतीत अभिवेदन समितीची शिफारस अंतिम निर्णयासाठी मा.मुख्यमंत्री महोदयांना सादर करावी.
२) गट-ब (राजपत्रित) अधिकाऱ्यांच्या बाबतीत अभिवेदन समितीची शिफारस अंतिम निर्णयासाठी मा.मंत्री (इतर मागास बहुजन कल्याण) यांना सादर करावी.
३) गट-ब (अराजपत्रित), गट-क व गट-ड मधील कर्मचाऱ्यांच्या बाबतीत अभिवेदन समितीची शिफारस अंतिम निर्णयासाठी मा.मुख्य सचिवांना सादर करावी.
६. सदर शासन निर्णय महाराष्ट्र शासनाच्या www.maharsahtra.gov.in या संकेतस्थळावर उपलब्ध करण्यात आला असून त्याचा संकेताक क्रमांक २०२१०५०७१६०७२८४७२२ असा आहे. हा शासन निर्णय डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने, Prakash Nathlya
Valvi
(प्रकाश वळवी) उप सचिव, महाराष्ट्र शासन प्रत, १. मा. मंत्री (इतर मागास बहुजन कल्याण विभाग) यांचे खासगी सचिव २. मा. राज्यमंत्री (इतर मागास बहुजन कल्याण विभाग) यांचे खासगी सचिव ३. मा. प्रधान सचिव, इतर मागास बहुजन कल्याण विभाग, मंत्रालय, मुंबई ४. सर्व सह सचिव / उप सचिव / अवर सचिव / कक्ष अधिकारी, इतर मागास बहुजन कल्याण विभाग, मंत्रालय, मुंबई ५. निवडनस्ती
पृष्ठ ३ पैकी ३