# Page 1
अनुसूचित जातीच्या उद्योजकांसाठी भारतरत्न डॉ. बाबासाहेब आंबेडकर प्रोत्साहन योजना या योजनेकरिता सन २०२२-२३ या आर्थिक वर्षामध्ये निधी वितरण करणेबाबत.
(लेखाशिर्ष २८५२ए०३१)
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२२/प्र.क्र.३९/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :-२२ जून, २०२२
वाचा :- १) शासन परिपत्रक, वित्त विभाग क्र. शासन परिपत्रक क्र. अर्थसं-२०२२/प्र.क्र.४३/अर्थ-३, दि. ४.४.२०२२ २) प्रधान सचिव (व्यय) यांचे अ.शा पत्र क्र.अर्थसं-२०२२/प्र.क्र.४३/अर्थ-३, दि. ५.४.२०२२ ३) उद्योग, ऊर्जा व कामगार विभागाची नस्ती क्र.साप्रोयो-२०२२/प्र.क्र.९६/ऊद्योग-८ शासन निर्णय : अनुसूचित जातीच्या उद्योजकांसाठी भारतरत्न डॉ. बाबासाहेब आंबेडकर प्रोत्साहन योजना या योजनेसाठी अनुसूचित जाती घटकांकरिता सन २०२२-२३ या आर्थिक वर्षात मागणी क्र.एन-३, २८५२-उद्योग, ८०, सर्वसाधारण, ७८९ अनुसूचित जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना, (०१) (०१) अनुसूचित जातीच्या उद्योजकांसाठी भारतरत्न डॉ. बाबासाहेब आंबेडकर प्रोत्साहन योजना (कार्यक्रम)३३-अर्थसहाय्य (२८५२ए०३१) या लेखाशिर्षाखाली रु.१६९३.०० लाख इतका नियतव्यय मंजूर आहे.
त्या अनुषंगाने वित्त विभागाच्या संदर्भाधीन क्रमांक २ येथील पत्रान्वये प्रधान सचिव (व्यय) वित्त विभाग यांनी दिलेल्या निधी वितरणाच्या मार्गदर्शक सूचनांनूसार ३३ - अर्थसहाय्य या उद्दीष्टाखाली प्रत्येक महिना एकूण अर्थसंकल्पीय तरतूदीच्या ७ टक्के याप्रमाणे निधी खर्च करण्यास मंजूरी देण्यात आली असून त्याप्रमाणे (२८५२ए०३१) या लेखाशिर्षाखाली रु. ३५५.५३ लाख निधी वितरणासाठी बीम्स प्रणालीवर उपलब्ध आहे आहे. यास्तव उद्योग उर्जा
व कामगार विभागाकडून प्रस्तावित मागणी करण्यात आलेला निधी उपरोक्त प्रमाणे वित्त विभागाच्या निकषानुसार मर्यादेत असल्याने अनुसूचित जाती घटक कार्यक्रमातंर्गत उद्योग, ऊर्जा व कामगार विभागाने वाचा क्र.३ येथील नस्तीवर प्रस्तावित केल्यानुसार अनुसूचित जातीच्या उद्योजकांसाठी भारतरत्न डॉ. बाबासाहेब आंबेडकर प्रोत्साहन योजना या योजनेतंर्गत माहे फेब्रुवारी २०२२ ते मार्च, २०२२ या कालावधीतील मंजूर प्रस्तावासाठी सन २०२२-२३ या आर्थिक वर्षात ३३- अर्थसहाय्य, (२८५२९०३१) या लेखाशिर्षाखाली रु.१३५.५२४०० लाख इतका निधी प्रशासकीय विभाग प्रमुख म्हणून प्रधान सचिव, उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. महामारीच्या कालावधीत घटलेला महसूल व हा महसूल टप्याटप्याने खर्चासाठी प्राप्त होणार असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च
करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय
तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी
आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व ऊद्योग, ऊर्जा व कामगार विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांकः बीजीटी-२०२२/प्र.क्र.३९/अर्थसंकल्प (विघयो)
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.४.४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.४.४२०२२ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.