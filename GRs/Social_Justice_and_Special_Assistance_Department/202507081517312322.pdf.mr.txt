# Page 1
रमाई आवास घरकुल (ग्रामीण) योजनेच्या
लाभार्थ्यांची निवड करण्याकरीता स्थापन
करण्यात आलेली समितीची पुनर्रचना
करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः रआयो-२०२५/प्र.क्र.४७/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई- ४०० ०३२
दिनांक: ०८ जुलै, २०२५.
वाचा :-
१)शासन निर्णय, सामाजिक न्याय व विशेष सहाय्य विभाग क्र.बीसीएच-२००८/प्र.क्र.३६/
मावक-२, दि.१५/११/२००८.
२)शासन निर्णय, सामाजिक न्याय व विशेष सहाय्य विभाग क्र.बीसीएच-२००९/प्र.क्र.१५९/
मावक-२, दि.९/३/२०१०.
३)शासन निर्णय, सामाजिक न्याय व विशेष सहाय्य विभाग क्र.रआयो-२०१८/प्र.क्र.१३७/
बांधकामे, दि.१३/०२/२०१९.
४)मा.मुख्यमंत्री यांचे अध्यक्षतेखाली दि.०३.०२.२०२५ रोजी आयोजित बैठकीचे इतिवृत्त.
५)शासन निर्णय, आदिवासी विकास विभाग क्र.आविवि-०३२५/प्र.क्र.२६/का-८,
दि.१२/०६/२०२५.
प्रस्तावना :-
राज्यातील अनुसूचित जाती व नवबौध्द घटकातील लोकांचे राहणीमान उंचावणे व त्याच्या
निवाऱ्याचा प्रश्न सुटावा म्हणून ग्रामीण व शहरी भागामध्ये त्यांच्या स्वत:च्या जागेवर अथवा कच्या
घराच्या ठिकाणी पक्के घर बांधून देण्यासाठी शासनाने अनुसूचित जाती व नवबौध्द घटकासाठी
घरकुल योजना संदर्भ क्र.१ येथील शासन निर्णयान्वये सुरु केली आहे. संदर्भ क्र.२ येथील
दि.९/३/२०१० च्या शासन निर्णयान्व्ये सदर योजनेची अंमलबजावणी सुरू करण्यात आली आहे.
सद्यस्थितीत रमाई आवास योजना (ग्रामीण) अंतर्गत अनुसुचित जातीच्या लाभार्थ्यांची
अंतिमत: निवड करण्याकरीता संदर्भ क्र.३ येथील शासन निर्णयान्वये गठीत करण्यात आलेली आहे.
संदर्भ क्र.०४ येथील बैठकीत देण्यात आलेल्या निदेशानुसार आदिवासी विकास विभागामार्फत संदर्भ
क्र.५ येथील शासन निर्णयान्वये शबरी आदिवासी घरकुल योजनेच्या ग्रामीण क्षेत्रातील लाभार्थ्यांची
निवड करण्याकरीता समिती पुनर्गठन करुन प्रधानमंत्री आवास योजना) ग्रामीण (च्या धर्तीवर मुख्य
कार्यकारी अधिकारी, जिल्हा परिषद यांच्या अध्यक्षतेखाली समिती गठीत करण्यात आलेली आहे.
त्यानुषंगाने, रमाई आवास योजना (ग्रामीण) अंतर्गत जिल्हा स्तरावर घरकुल मंजूरी करीता
संदर्भ क्र.०३ येथील शासन निर्णयान्वये गठीत करण्यात आलेल्या समितीची पुनर्रचना करण्याची बाब
शासनाच्या विचाराधीन होती.
# Page 2
शासन निर्णय क्रमांकः रआयो-२०२५/प्र.क्र.४७/बांधकामे
शासन निर्णय:-
रमाई आवास योजना (ग्रामीण) अंतर्गत जिल्हा स्तरावर घरकुल मंजूरी करीता संदर्भ क्र.३
येथील शासन निर्णयान्वये गठीत करण्यात आलेली आहे. सदर समितीची पुनर्रचना करुन रमाई
आवास योजना (ग्रामीण) अंतर्गत जिल्हा स्तरावर घरकुल मंजूरी करीता प्रधानमंत्री आवास योजना
(ग्रामीण) च्या धर्तीवर मुख्य कार्यकारी अधिकारी, जिल्हा परिषद यांच्या अध्यक्षतेखाली खालीलप्रमाणे
समिती स्थापन करण्यास सदर शासन निर्णयान्वये मान्यता प्रदान करण्यात येत आहे-
-------------------------------------------------------------------
| अ.क्र. | घरकुल निर्माण समिती | पद |
| १ | मुख्य अधिकारी अधिकारी, जिल्हा परिषद, संबंधित जिल्हा | अध्यक्ष |
| २ | प्रकल्प संचालक, जिल्हा ग्रामीण विकास यंत्रणा | सदस्य |
| ३ | कार्यकारी अभियंता, जिल्हा परिषद (सार्वजनिक बांधकाम विभाग) | सदस्य |
| ४ | सहायक आयुक्त, समाजकल्याण विभाग | सदस्य सचिव |
-------------------------------------------------------------------
२. हा शासन निर्णय महाराष्ट्र शासनाच्या www.maharashtra.gov.inया संकेतस्थळावर
# Page 3