# Page 1
आयुक्त, समाजकल्याण, पुणे यांच्या आस्थापनेवरील अनुसूचित जमातीचे जातीदावे अवैध ठरलेल्या अधिकारी/कर्मचारी यांची अधिसंख्य पदे निर्माण करण्याबाबत....
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः सकआ - २०१७/प्र.क्र.३८९/ आस्था- २
मंत्रालय, हुतात्मा राजगुरु चौक,
मादाम कामा मार्ग, मुंबई ४०० ०३२
दिनांक : ३०.०९.२०२०.
वाचा:- १) शासन निर्णय, सामान्य प्रशासन विभाग क्र. बीसीसी-२०१८/प्र.क्र.३०८/१६-ब, दि.२१.१२.२०१९.
२) आयुक्त, समाज कल्याण, पुणे यांचे पत्र क्र.सकआ/आस्था-६/प्र.९/जातवैधता/अधिसंख्य पद / २०१९-२०/पुणे/६०७, दि.२७.३.२०२०.
३) शासन निर्णय, सामान्य प्रशासन विभाग क्र.बीसीसी-२०२०/प्र.क्र.१८७/१६-ब, दि.३०.६.२०२०.
प्रस्तावना : सामान्य प्रशासन विभागाच्या संदर्भाधीन दि. २१.१२.२०१९ रोजीच्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि अनुसूचित जमातीचे जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या अधिकारी/कर्मचाऱ्यांसाठी अधिसंख्य पदे निर्माण करुन त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. त्याअनुसार समाज कल्याण आयुक्तालयाच्या अधिपत्याखालील कार्यालयात २ कर्मचा-यांच्या सेवा अधिसंख्य पदावर वर्ग करण्यासाठी २ अधिसंख्य पदे निर्माण करण्याचा प्रस्ताव समाज कल्याण आयुक्तालयाने शासनास सादर केला आहे. त्याअनुषंगाने आयुक्त, समाजकल्याण, पुणे यांच्या अधिनस्त कार्यालयामधील कर्मचाऱ्यांसाठी २ २ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय : सामान्य प्रशासन विभागाच्या सदंर्भाधीन शासन निर्णयाच्या अधिन राहून आयुक्त, समाज कल्याण, पुणे यांच्या अधिपत्याखालील कार्यालयात अनुसूचित जमाती प्रवर्गातून नियुक्त झालेल्या तथापि, अनुसूचित जमातीचे जात वैधता प्रमाणपत्र सादर न करु शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या खालील तक्त्यात नमूद २ कर्मचा-यांच्या सेवा अधिसंख्य पदावर वर्ग करण्याकरिता २ अधिसंख्य पदे निर्माण करण्यास मान्यता देण्यात येत आहे.
----------------------------------------------
| अ.क्र. | नाव | पदनाम |
| १ | श्रीमती शशिकला शिवरामजी कोयरे | वरिष्ठ लिपिक |
| २ | श्रीमती जनाबाई रामभाऊ निकम | स्वयंपाकी |
----------------------------------------------
२. सदर कर्मचाऱ्यांना अधिसंख्य पदावर नियुक्ती देण्याच्या अनुषंगाने पुढील आवश्यक ती कार्यवाही आयुक्त, समाज कल्याण, पुणे यांनी करावी.
# Page 2
शासन निर्णय क्रमांकः सकआ - २०१७/प्र.क्र.३८९/आस्था-२
३. सदर अधिसंख्य पदांच्या वेतनावर येणारा खर्च हा संबंधित कार्यालयाच्या वेतना संबंधिच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
४. सदर शासन निर्णय सामान्य प्रशासन विभाग क्र. बीसीसी-२०१८/प्र.क्र.३०८/१६-ब, दि.२१.१२.२०१९ तसेच सामान्य प्रशासन विभाग क्र. बीसीसी-२०२०/प्र.क्र.१८७ ओ/१६-ब, दि.३०.६.२०२० अन्वये प्रदान करण्यात आलेल्या प्राधिकारानुसार निर्गमित करण्यात येत आहे.