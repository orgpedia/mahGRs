# Page 1
मागासवर्गीय गृहनिर्माण योजनेअंतर्गत (PWR-२१९) गृहनिर्माण संस्थांच्या पुनर्विकासाच्या धोरणांबाबत शिफारस करण्यासाठी समितीची स्थापना करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : संकीर्ण-२०२०/प्र.क्र.१२५/ अजाक
मंत्रालय विस्तार, मुंबई - ४०० ०३२.
दिनांक: ११ सप्टेंबर, २०२०.
संदर्भ : सामाजिक न्याय व विशेष सहाय्य विभाग, शासन निर्णय क्रमांक बीसीएच-२००८/ प्र.क्र.१८७/मावक-२, दिनांक २६ जून, २००९.
प्रस्तावना : मागासवर्गीय गृहनिर्माण योजनेसंदर्भात (PWR - २१९) मा.मंत्री (सामाजिक न्याय ) महोदय यांच्या अध्यक्षतेखाली दिनांक ०९ सप्टेंबर, २०२० रोजी झालेल्या बैठकीमध्ये सदर गृहनिर्माण संस्थांच्या पुनर्विकासाच्या धोरणाबाबत शिफारस करण्यासाठी समितीची स्थापना करण्याबाबत, मा. मंत्री महोदयांनी निर्देश दिलेले आहेत. त्यानुसार समिती स्थापन करण्याची बाब शासनाच्या विचाराधीन होती.
शासन निर्णयः मागासवर्गीय गृहनिर्माण योजनेअंतर्गत (PWR- २१९) सदर गृहनिर्माण संस्थांच्या पुनर्विकासाच्या धोरणासंदर्भात शिफारस करण्यासाठी खालीलप्रमाणे समिती स्थापन करण्यात येत आहे :
-----------------------------------------------------------------
| १. | आयुक्त, समाज कल्याण, पुणे | अध्यक्ष |
| २. | जिल्हाधिकारी, मुंबई उपनगर | सदस्य |
| ३. | जिल्हाधिकारी, पुणे | सदस्य |
| ४. | सह सचिव, सामाजिक न्याय व विशेष सहाय्य विभाग, मंत्रालय | सदस्य |
| ५. | सह सचिव / उप सचिव, महसूल विभाग, मंत्रालय | सदस्य |
| ६. | सह सचिव / उप सचिव, नगर विकास विभाग, मंत्रालय | सदस्य |
| ७. | अवर सचिव (अजाक), सा.न्या. व वि.स. विभाग, मंत्रालय | सदस्य सचिव |
-----------------------------------------------------------------
२. महाराष्ट्रात या योजनेंतर्गत मंजूर केलेल्या मागासवर्गीय गृहनिर्माण संस्थांच्या पुनर्विकासाच्या संदर्भात, पुनर्विकासासाठी संस्थांना वाढीव चटई क्षेत्र (एफ.एस.आय.) किंवा हस्तांतरणीय विकास अधिकार (टी. डी. आर. ) नुसार प्राप्त होणारे वाढीव क्षेत्रफळ व त्यानुसार विक्रीसाठी प्राप्त होणाऱ्या अतिरीक्त सदनिका/गाळे इत्यादीबाबत मागासवर्गीय व अमागासवर्गीय सभासदांबाबतचे प्रमाण ठरविणे या व इतर अनुषंगिक बाबींबाबत सदर समिती शिफारस करेल.
# Page 2
शासन निर्णय क्रमांकः संकीर्ण-२०२०/प्र.क्र.१२५/ अजाक
३. त्याचप्रमाणे पुनर्विकासाबाबत धोरणांचा अभ्यास करुन मागासवर्गीय गृहनिर्माण संस्थांच्या पुनर्विकासासंदर्भात सर्व समावेशक धोरणासंबंधी समितीने आपल्या शिफारशींचा अहवाल शासनास १५ दिवसांत सादर करावा.