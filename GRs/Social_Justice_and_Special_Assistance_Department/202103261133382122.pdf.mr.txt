# Page 1
समग्र शिक्षा अभियानांतर्गत माध्यमिक शिक्षण योजनेकरिता सन २०२०-२१ या आर्थिक वर्षामध्ये निधी वितरण करणेबाबत.
केंद्र हिस्सा (लेखाशिर्ष २२०२आय७४६ ) राज्य हिस्सा (लेखाशिर्ष २२०२आय७५५)
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२०/प्र.क्र.०४/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- २५ मार्च, २०२१
वाचा :- १) शासन परिपत्रक, वित्त विभाग क्र.अर्थसं-२०१९/प्र.क्र.६४/अर्थ-३, दि.१६.०४.२०२० २) शासन परिपत्रक, वित्त विभाग क्र. अर्थसं-२०२०/प्र.क्र.६५/अर्थ-३, दि.०४.०५.२०२० ३) केंद्र शासन, शिक्षण मंत्रालयाचे पत्र क्र.F.No.७-२/२०२०-IS.१२(SC), दि.२८.१२.२०२० ४) शालेय शिक्षण विभागाची नस्ती क्र. एसएसए-२०२०/प्र.क्र.१११/भाग-२/एसडी-१
शासन निर्णय : केंद्र पुरस्कृत समग्र शिक्षण अभियानांतर्गत शिक्षक शिक्षण या योजनेंतर्गत अनुसूचित जाती प्रवर्गासाठी सन २०२०-२१ या आर्थिक वर्षात मागणी क्र.एन-२, २२०२, सर्वसाधारण शिक्षण, ०१, प्राथमिक शिक्षण, ७८९, अनुसूचित जातींसाठी विशेष घटक योजना, (०१) अनुसूचित जाती उपयोजना, (०१) (०३) समग्र शिक्षा अभियान (केंद्र हिस्सा
६०%) (कार्यक्रम) लेखाशिर्ष २२०२आय७४६, खाली रु.२७१९५.७५ लाख तर (०१) (०४) समग्र शिक्षा अभियान (राज्य
हिस्सा ४०%) (कार्यक्रम) लेखाशिर्ष २२०२आय७५५ खाली रु.१२०००.०० लाख इतका निधी अर्थसंकल्पीत असून सुधारित अंदाजान्वये केंद्र हिस्सा रु.२७१९५.७५ लाख व राज्य हिस्सा रु.७८००.०० लाख इतका निधी अर्थसंकल्पीत करण्यात आला आहे.
वित्त विभागाच्या संदर्भाधीन दि. १६.४.२०२० रोजीच्या परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती विचारात घेऊन सन २०२०-२१ या आर्थिक वर्षाकरिता निधी वितरणाची
कार्यप्रणाली ठरवून दिलेली आहे. तसेच संदर्भाधीन दि.४.५.२०२० अन्वये वित्त विभागाने कार्यक्रमांतर्गत योजनांच्या ३३टक्के मर्यादेत खर्चासाठी नियोजनात्मक सूचना दिलेल्या आहेत. तथापि Covid-१९ च्या पार्श्वभूमीवर समग्र शिक्षा अभियानांतर्गत माध्यमिक शिक्षण योजनेसाठी वित्त विभागामार्फत या योजनेकरिता सद्यस्थितीत सुधारित अंदाजाच्या केंद्र हिस्सा २०टक्के व राज्य हिस्सा ४० टक्के इतकानिधी वितरणास मान्यता प्रदान केली आहे.
त्यानुसार लेखाशिर्ष २२०२आय७४६ (केंद्र हिस्सा ६०टक्के) मध्ये रु.८,५७,२५,०००/- तसेच लेखाशिर्ष २२०२आय७५५ (राज्य हिस्सा ४०टक्के) मध्ये रु.५,७१,५०,०००/- इतका निधी प्रशासकीय विभाग प्रमुख म्हणून अपर मुख्य सचिव, शालेय शिक्षण विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
२. सदर निधी अर्थसंकल्पीय वितरण प्रणालीवर वितरीत करण्यात आला आहे. कोव्हीड-१९ मुळे राज्याची आर्थिक स्थिती अतिशय गंभीर स्वरुपाची राहण्याची शक्यता असल्याने सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक
# Page 2
शासन निर्णय क्रमांकः बीजीटी-२०२०/प्र.क्र.०४/अर्थसंकल्प (विघयो)
उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व शालेय शिक्षण विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.१६.०४.२०२० च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि. १६.०४.२०२० रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र.३०५/व्यय-१४,
दि.१७.३.२०२१ अन्वये प्राप्त सहमतीस अनुसरुन निर्गमित करण्यात येत आहे.