# Page 1
केंद्र पुरस्कृत प्रधानमंत्री सूक्ष्म अन्न प्रक्रिया उद्योग योजनेतंर्गत अनुसूचित जाती प्रवर्गाकरीता सन २०२३ २४ च्या अर्थसंकल्पित निधीतून बीडीएस प्रणालीवर निधी वितरित करणेबाबत.
केंद्र हिस्सा (लेखाशिर्ष २४०१बी ३७५)
राज्य हिस्सा (लेखाशिर्ष २४०१बी ३८४)
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२३/प्र.क्र. ६१/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक – १७ जुलै, २०२३
वाचा : १) शासन परिपत्रक, वित्त विभाग क्र. अर्थसं - २०२३/प्र.क्र.४०/अर्थ-३, दि.१२.०४.२०२३ २) कृषि व पदुम विभागाची नस्ती क्र.प्रअयो २०२३/प्र.क्र १८४/९-अ
शासन निर्णय : केंद्र पुरस्कृत प्रधानमंत्री सूक्ष्म अन्न प्रक्रिया उद्योग या योजनेसाठी सन २०२३-२४ करिता केंद्र हिस्सा २४०१ बी ३७५ ( ६० टक्के) अंतर्गत ९००.०० लाख व राज्य हिस्सा लेखाशीर्ष २४०१ B३८४ (४० टक्के),३३ अर्थसहाय्य अंतर्गत रु.४००.०० लाख इतकी तरतूद उपलब्ध आहे.
२. वित्त विभागाच्या संदर्भाधीन क्रमांक १ च्या परिपत्रकान्वये निधी वितरणाकरीता शासनाने मार्गदर्शक सूचना निर्गमित केल्या आहेत. त्याअनुसरुन कृषी व पदुम विभागाच्या संदर्भाधीन क्र. २ च्या नस्तीवर प्रस्तावित
करण्यात आल्याप्रमाणे प्रधानमंत्री सूक्ष्म अन्न प्रक्रिया उद्योग या केंद्र पुरस्कृत योजनेअंतर्गत केंद्र हिस्सा (६० टक्के) लेखाशीर्ष २४०१ बी ३७५ अंतर्गत १८०.०० लाख समरुप राज्य हिस्सा (४० टक्के) लेखाशीर्ष २४०१ बी
३८४ अंतर्गत रु.८०.०० लाख असे मिळून एकूण २६०.०० लाख इतका निधी अनुसूचित प्रवर्गातील लाभार्थ्याकरीता वितरीत करण्यासाठी प्रशासकीय विभाग प्रमुख म्हणून प्रधान सचिव (कृषी व पदुम) विभाग,
मंत्रालय, मुंबई यांना अर्थसंकल्पीय वितरण प्रणालीवर (BEAMS) वितरीत करण्यास मंजूरी प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या
शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी
आयुक्त, समाजकल्याण, संबंधित प्रादेशिक उप आयुक्त, सामाजकल्याण, सामाजिकन्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
४. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
# Page 2
शासन निर्णय क्रमांक: बीजीटी-२०२३/प्र.क्र. ६१/अर्थसंकल्प (विघयो)
५. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम
तसेच वित्त विभागाच्या संदर्भाधीन दि. १२.०४.२०२३ च्या शासन परिपत्रकातील दिलेल्या निर्देशांचे
काटेकोरपणे पालन करावी.
६. सदर शासन निर्णय वित्त विभागाच्या संदर्भाधीन दि.१२.०४.२०२३ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात निर्गमित करण्यात येत आहे.