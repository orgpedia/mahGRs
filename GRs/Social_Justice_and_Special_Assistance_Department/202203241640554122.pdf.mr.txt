# Page 1
कोविड- १९ विषाणूंच्या प्रादुर्भावाच्या पार्श्वभूमीवर शासकीय कार्यालयांतील दिव्यांग अधिकारी / कर्मचारी यांना कार्यालयात उपस्थित राहण्यापासून देण्यात आलेली सूट बंद करणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन परिपत्रक क्रमांक : दिव्यांग -२०२१ / प्र. क्र. ३५ / दि. क. २
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई- ४०००३२.
दिनांक : : २४ मार्च, २०२२.
वाचा : १) सामाजिक न्याय व विशेष सहाय्य विभाग, शासन परिपत्रक क्रमांक : दिव्यांग-२०२० / अनौ.सं. ०७/ सा. प्र. वि. / दि. क. २, दिनांक २५ सप्टेंबर, २०२०, २) सामाजिक न्याय व विशेष सहाय्य विभाग, शासन परिपत्रक क्रमांक : दिव्यांग -२०२१ / प्र. क्र.
३५ / दि. क. - २, दिनांक ३ मे, २०२१.
शासन परिपत्रक :
राज्यातील कोविड–१९ विषाणूंच्या प्रसारास प्रतिबंधात्मक उपाय म्हणून घोषित केलेल्या लॉकडाऊनच्या कालावधीत दिनांक २५ सप्टेंबर, २०२० च्या परिपत्रकान्वये सार्वजनिक वाहतुकीची सुविधा सुरळीत होईपर्यंत तसेच दिनांक ३ मे, २०२१ च्या परिपत्रकान्वये दिव्यांग व्यक्तींची रोग प्रतिकारक शक्ती तितकीशी चांगली नसल्याने अडचणींचा सामना करणे कष्टप्रद व त्रासदायक होत असल्याची बाब विचारात घेता सर्व दिव्यांग कर्मचाऱ्यांना कार्यालयात उपस्थित राहण्यापासून सूट देण्यात आली होती.
२. सद्यस्थितीत राज्यातील कोविड-१९ विषाणूंच्या प्रादुर्भाव कमी झाल्याने मंत्रालयीन विभाग तसेच विविध शासकीय कार्यालये पूर्ण क्षमतेने कार्यान्वित झालेली आहेत. तसेच सार्वजनिक वाहतूक व्यवस्थाही सुरळीतपणे सुरु झालेली आहे. सदर बाब विचारात घेता उक्त परिपत्रकान्वये दिव्यांग अधिकारी / कर्मचाऱ्यांना कार्यालयात उपस्थित राहण्यापासून देण्यात आलेली सूट या आदेशाच्या दिनांकापासून बंद करण्यात येत आहे.
# Page 2