# Page 1
स्वदेशी बनावटीच्या १९ आसनी विमान निर्मितीसाठी संशोधनाकरिता कॅप्टन अमोल शिवाजी यादव यांच्या Thrust Air Craft Pvt. Ltd. कंपनी यांना विशेष बाब म्हणून अर्थसहाय्य करणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी- २०२० / प्र. क्र.७५/अर्थसंकल्प (विघयो) मंत्रालय विस्तार, मुंबई ४०० ३२,
दिनांक :- १० जानेवारी, २०२३
वाचा :- मुख्य सचिव कार्यालयाचा दिनांक २९ डिसेंबर, २०२२ रोजीचा मंत्रिमंडळ बैठकीच्या कार्यवृत्तातील निर्णयाचा उतारा.
प्रस्तावना :- दिनांक २२ डिसेंबर २०२२ रोजीच्या मा. मंत्रिमंडळाच्या बैठकीत झालेल्या
निर्णयानुसार कॅप्टन श्री. अमोल शिवाजी यादव यांच्या Thrust Air Craft Pvt. Ltd.
कंपनी यांना १९ आसनी विमान निर्मितीच्या संशोधनासाठी रु.१२.९१ कोटी इतका
आवश्यक निधी एक वेळची विशेष बाब म्हणून सन २०२२-२३ च्या अर्थसंकल्पीय
तरतुदी मधून उपलब्ध करून देण्याची बाब शासनाच्या विचाराधीन होती.
शासन निर्णय :- कॅप्टन श्री. अमोल शिवाजी यादव यांच्या Thrust Air Craft Pvt.
Ltd. कंपनीला १९ आसनी विमान बनविण्याच्या संशोधनासाठी आवश्यक असलेला
निधी रु.१२.९१ कोटी इतका निधी एक वेळची विशिष्ट बाब म्हणून अनुदान स्वरूपात
देण्यास शासन मान्यता देण्यात येत आहे.
२. सदर अनुदान डॉ. बाबासाहेब आंबेडकर संशोधन व प्रशिक्षण संस्था, पुणे बार्टी
यांना सन २०२२-२३ करिता वितरीत केलेल्या अनुदानातून खर्च करण्यात यावा.
३. सदर निधी खालील अटी व शर्तीच्या अधीन राहून खर्च करण्यात येत आहे :
अ) कॅप्टन श्री. अमोल शिवाजी यादव यांच्या Thrust Air Craft Pvt. Ltd.
कंपनीला १९ आसनी विमान निर्मितीच्या संशोधनासाठी शासनाकडून निधी प्राप्त
# Page 2
शासन निर्णय क्रमांकः बीजीटी- २०२०/ प्र. क्र.७५/अर्थसंकल्प (विघयो )
झाल्यानंतर त्याच उद्दिष्टाकरिता निधी वापरणे बंधनकारक राहील. अन्य उद्दिष्टासाठी
निधीचा वापर करता येणार नाही.
ब) उपलब्ध करून दिलेल्या निधीतून झालेल्या खर्चाचा तपशील, संबंधित
देयके यासह १९ आसनी विमान निर्मितीच्या संशोधनात वेळोवेळी झालेल्या प्रगतीचा
टप्पा निहाय अहवाल शासनास सादर करणे कॅप्टन अमोल शिवाजी यादव यांच्या
Thrust Air Craft Pvt. Ltd. कंपनीला बंधनकारक राहील.