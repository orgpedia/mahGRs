# Page 1
अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात येणाऱ्या निवासी आश्रमशाळातील व वसतीगृहातील सुविधा वाढविणेबाबत.
महाराष्ट्र शासन
इतर मागासबहुजन कल्याण विभाग
शासन निर्णय क्र. विभशा-२०१८/प्र.क्र.४६९/विजाभज -२,
१ ला मजला, विस्तार भवन, हुतात्मा राजगुरु चौक, मंत्रालय, मुंबई.
दिनांक : १८ ऑगस्ट, २०२०.
संदर्भ :-शासन निर्णय समक्रमांक दि.०३ फेब्रुवारी, २०२०
प्रस्तावना:
राज्यात स्वयंसेवी संस्थांना अनुदान देऊन विमुक्त जाती भटक्या जमाती, विशेष मागास प्रवर्ग यांच्यासाठी आश्रमशाळा / विद्यानिकेतन / ऊसतोड कामगारांच्या मुलां/मुलींसाठी इतर मागास बहुजन कल्याण विभागाच्या अखत्यारीतील आश्रमशाळांमध्ये प्रामुख्याने विद्यार्थ्यांच्या शैक्षणिक विविध गरजा विचारात घेऊन गरजू संस्थांना संदर्भाधीन शासन निर्णयामध्ये नमुद आवश्यक मुलभूत सोयीसुविधा शासनामार्फत पुरविण्यात येतात. सदर शासन निर्णयान्वये असेही आदेश दिले आहेत की, शैक्षणिक क्षेत्रात येणाऱ्या नवनवीन व विद्यार्थ्यांच्या हिताच्या दृष्टीने लाभदायक असणाऱ्या इतर बाबींचाही त्या-त्या वेळी शासनाच्या मान्यतेने समावेश करण्यात येईल. यानुसार सद्य:स्थितीमध्ये वैश्विक कोरोना (COVID १९)संसर्गाचा प्रादुर्भाव पसरलेला असल्याने या रोगास प्रतिबंद करण्याच्यादृष्टीने या विभागाच्या अखत्यारीतील सर्व आश्रमशाळेमधील सोई-सुविधांमध्ये वाढ करण्याची तसेच आणखी काही बाबींचा समावेश करण्याची बाब शासनाच्या विचाराधीन होती.
शासन निर्णय :
इतर मागास बहुजन कल्यण विभागच्या अखत्यारीतील आश्रमशाळांमध्ये संदर्भाधीन शासन निर्णयानुसार उपलब्ध करण्यात येणाऱ्या आवश्यक मुलभूत सेवा सुविधांमध्ये सद्य:स्थितीत वैश्विक कोरोना संसर्गाचा प्रादुर्भाव रोखण्यासाठी खालील बाबींचा समावेश करुन पुरविण्यात येणाऱ्या सोईसुविधांमध्ये वाढ करण्यास शासनाची मान्यता देण्यात येत आहे.
१. प्रथमोपचार किट / कोविट किट २. उत्कृष्ठ प्रकाराचे माक्स.
३. हातमोजे ४. तापमान मोजणी यंत्र ५. ऑक्सिजन मोजणी यंत्र ६. स्प्रेयर्स (पॉवर स्प्रेयर्स २ स्ट्रोक)
# Page 2
शासन निर्णय क्रमांकः विभशा-२०१८/प्र.क्र.४६९/विजाभज-२
७. जंतुनाशक (सॅनीटाईजर) ८. कोरोना नियंत्रणासाठी इतर सर्व प्रकारच्या उपाययोजनांसाठी खरेदी.
९. आश्रमशाळांचे त्रयस्थ संस्था (NGO) मार्फत तपासणी करणे.
सदर योजनेतून ज्या बाबींसाठी निधी उपलब्ध करुन देण्यात येईल त्या बाबींचा फायदा / लाभ जास्तीत जास्त आश्रमशाळांतील विद्यार्थ्यांना होणे आवश्यक आहे.
वरील बाबींसाठी करण्यात येणारा खर्च मागणी क्र. झेडजी-३, २२२५- अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, २७७-शिक्षण, (०१) विमुक्त जाती भटक्या जमाती इतर मागास वर्ग व विशेष मागास प्रवर्ग यांचे कल्याण, (०१) (०२) अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात येणाऱ्या निवासी आश्रमशाळातील व वसतीगृहातील सुविधा वाढविणे (कार्यक्रम) (२२२५ई८७५) २१ पुरवठा व सामग्री या लेखाशिर्षांतर्गत उपलब्ध होणाऱ्या तरतुदीमधून भागविण्यात यावा.