# Page 1
विशेष घटक योजना - अनुसूचित जाती उपयोजनेअंतर्गत इतर मंत्रालयीन विभागामार्फत अनुसूचित जाती व नवबौध्द प्रवर्गासाठी राबविण्यात येणाऱ्या विविध योजनांचा निधी या विभागाच्या “भाग-२ खर्चाचे तपशिलवार अर्थसंकल्पीय अंदाज (White Book)" मध्ये अर्थसंकल्पीत करण्यासाठी या विभागाच्या अखत्यारित नवीन लेखाशिर्षांस मान्यता देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. बीजीटी-२०१९/प्र.क्र.५०/अर्थसंकल्प (विघयो)
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक :- २५ फेब्रुवारी, २०२०
वाचा :- १) नियोजन विभाग, शासन निर्णय क्र.विघयो-१०९५/प्र.क्र.१९/का.१४५३, दि.१६.११.१९९५ २) सामाजिक न्याय व विशेष सहाय्य विभाग, शासन निर्णय क्र.विघयो-२०१०/प्र.क्र.२६/विघयो, दि.१३.०४.२०१७
प्रस्तावना :
अनुसूचित जाती उपयोजना तयार करणे व त्याचे संनियंत्रण करणे हे काम स्थायी स्वरुपात
सामाजिक न्याय व विशेष सहाय्य विभागाकडे नियोजन विभागाच्या संदर्भाधीन दि.१६.११.१९९५ च्या शासन
निर्णयान्वये सन १९९६-९७ या वित्तीय वर्षापासून सोपविण्यात आले आहे. त्यानुसार अनूसूचित जाती
उपयोजनेचे नियोजन विषयक सर्व कामकाज, निधी उपलब्ध करुन देणे, निधी अर्थसंकल्पीत करणे, वितरण
करणे इ. कामे सामाजिक न्याय विभागाकडून हाताळण्यात येते. सामाजिक न्याय व विशेष सहाय्य
विभागाकडून अनुसूचित जाती उपयोजनेंतर्गत अनुसूचित जाती उपयोजना राबविल्या जातात . अनुसूचित
जाती योजनेअंतर्गत केंद्र सहाय्यीत / केंद्र पुरस्कृत / तसेच राज्यस्तरीय योजनांसाठी योजना राबविणाऱ्या
प्रत्येक मंत्रालयीन विभागाला अनुसूचित जाती उपयोजनेंतर्गत अनुसूचित जाती व नवबौध्द प्रवर्गातील
घटकासाठी या विभागाकडून त्यांच्या मागणीनुसार व उपलब्ध नियतव्ययानुसार दरवर्षी निधी उपलब्ध करुन
दिला जातो व त्यानुसार प्रत्येक विभागाकडून योजनेबाबत कार्यवाही करण्यात येते. या विभागाने उपलब्ध
करुन दिलेला निधी त्या त्या मंत्रालयीन विभागाच्या “भाग-२ खर्चाचे तपशिलवार अर्थसंकल्पीय अंदाज
(White Book)” या प्रकाशनामध्ये दर्शविण्यात येत होता. राष्ट्रीय अनुसूचित जाती आयोगास दरवर्षी
अनुसूचित जाती योजनेसाठी खर्च केलेल्या रक्कमेची एकत्रित वार्षिक माहिती विहित वेळेत द्यावी लागते.
परंतु इतर मंत्रालयीन विभागाकडून राबविण्यात येणाऱ्या विशेष घटक योजनेंतर्गत अनुसूचित जाती
योजनेच्या निधीच्या खर्चाबाबत किंवा शिल्लक रक्कमेबाबत वेळेत माहिती प्राप्त होत नाही. तसेच काही
प्रशासकीय विभाग अनुसूचित जाती घटकांसाठी उपलब्ध करुन दिलेला सर्व नियतव्यय अर्थसंकल्पीत न
करता काहीच नियतव्यय अर्थसंकल्पीत करतात. तसेच बऱ्याचदा आवश्यकतेपेक्षा जास्त निधीची मागणी
करुन निधी अर्थसंकल्पीत करण्यात येतो व वर्षअखेरीस सदर निधी समर्पित करण्यात येतो. अशाप्रकारे
# Page 2
शासन निर्णय क्रमांक: बीजीटी-२०१९/प्र.क्र.५०/अर्थसंकल्प (विघयो)
अर्थसंकल्पीत न केलेल्या किंवा अर्थसंकल्पीत करुन खर्च न केलेला निधी त्या त्या विभागाकडून समर्पित
केला जातो. मात्र सदर निधी या विभागाचे “भाग-२ खर्चाचे तपशिलवार अर्थसंकल्पीय अंदाज (White
Book)” मध्ये अर्थसंकल्पीत नसल्याने या विभागांच्या योजनांसाठी अथवा अन्य विभागांच्या योजनांसाठी
मागणी असूनही निधी उपयोगात आणता येत नाही. निती आयोगाच्या/ केंद्र शासनाच्या मार्गदर्शक
सूचनांनुसार अनुसूचित जाती उपयोजना अंमलबजावणीकरिता सामाजिक न्याय विभाग “समन्वय विभाग
(Nodal Department)” असून इतर प्रशासकीय विभागांनी सामाजिक न्याय व विशेष सहाय्य विभागाच्या
समन्वयाने अनुसूचित जाती उपयोजनेची अंमलबजावणी करणे अपेक्षित आहे. सबब अनुसूचित जाती
उपयोजनेच्या निधीवर नियंत्रण ठेवण्याच्या अनुषंगाने, तसेच निधीचे नियंत्रण करताना सुसूत्रतता व सुलभता
आणण्यासाठी, तसेच तरतूद व खर्चाची रक्कम एकत्रितपणे उपलब्ध होण्यासाठी आणि सर्व योजना महसुली
व भांडवली याप्रमाणे एकाच मागणी क्रमांकाखाली अर्थसंकल्पीत झाल्यास संबंधित योजनांमध्ये निधीचे
पुनर्विनियोजन करणे शक्य होण्यासाठी, आदिवासी विकास विभागाच्या धर्तीवर विशेष घटक योजनेतील
अनुसूचित जाती उपयोजनेंतर्गत अनुसूचित जाती व नवबौध्द प्रवर्गातील घटकासाठी इतर मंत्रालयीन
विभागाकडून राबविण्यात येणाऱ्या योजनांसाठीचा निधी या विभागाच्या “भाग-२ खर्चाचे तपशिलवार
अर्थसंकल्पीय अंदाज (White Book)” या प्रकाशनामध्ये अर्थसंकल्पीत करुन या योजनांसाठी या विभागाच्या
अखत्यारित नवीन लेखाशिर्षांस मान्यता देण्याची बाब शासनाच्या विचाराधीन होती.
शासन निर्णय :
सामाजिक न्याय व विशेष सहाय्य विभागाकडून इतर मंत्रालयीन विभागांना विशेष घटक
योजनेंतर्गत अनुसूचित जाती उपयोजनेतील अनुसूचित जाती व नवबौध्द प्रवर्गातील घटकासाठी केंद्र
सहाय्यीत/ केंद्र पुरस्कृत/ तसेच राज्यस्तरीय योजनांसाठी मंत्रालयीन प्रशासकीय विभागांच्या मागणीनुसार
व उपलब्ध नियतव्ययानुसार देण्यात येणारा निधी सन २०२०-२१ पासून या विभागाच्या “भाग-२ खर्चाचे
तपशिलवार अर्थसंकल्पीय अंदाज (White Book)” या प्रकाशनामध्ये अर्थसंकल्पीत करण्यास्तव सदर
योजनांसाठी या शासन निर्णयासोबतच्या “परिशिष्ट-अ" मध्ये नमूद केल्यानुसार या विभागाच्या अखत्यारित
नवीन लेखाशिर्षांस मान्यता देण्यात येत आहे.
२. संबंधित मंत्रालयीन प्रशासकीय विभागांकडून वेळोवेळी प्राप्त निधी वितरणाच्या प्रस्तावास अनुसरुन
अनुसूचित जाती उपयोजनेतींल संबंधित योजनेतील त्या त्या आर्थिक वर्षातील तरतूदीच्या मर्यादेत निधी
अर्थसंकल्पीय निधी वितरण व सनियंत्रण प्रणालीवर (बिम्स प्रणालीवर) वितरीत करण्यासाठी या विभाकडून
प्राप्त प्रस्तावानुसार स्वतंत्ररित्या आदेश निर्गमित करण्यात येतील व निधी अर्थसंकल्पीय निधी वितरण
प्रणालीवर उपलब्ध करुन देण्यात येईल.
पृष्ठ ४ पैकी २
# Page 3
शासन निर्णय क्रमांक: बीजीटी-२०१९/प्र.क्र.५०/अर्थसंकल्प (विघयो)
३. सन २०२०-२१ पासून पुढील प्रत्येक वित्तीय वर्षात अनुसूचित जाती उपयोजनेच्या राज्य
योजनांसाठी तरतूदीबरोबरच “भाग-२ खर्चाचे तपशिलवार अर्थसंकल्पीय अंदाज (White Book)” या
प्रकाशनामध्ये सामाजिक न्याय विभागाच्या अर्थसंकल्पीय प्रकाशनात महसुली व वभांडवली लेख्याकरीता
अनुक्रमे मागणी क्र.एन-३ व एन-४ या खाली अर्थसंकल्पीत करुन विधीमंडळासमोर मा. मंत्री (सामाजिक
न्याय) यांच्याकडून सादर केल्या जातील. इतर मंत्रालयीन प्रशासकीय विभागाकडून राबविण्यात येणाऱ्या
अनुसूचित जाती उपयोजनेच्या राज्य योजनांसाठी “भाग-२ खर्चाचे तपशिलवार अर्थसंकल्पीय अंदाज (White Book)” या प्रकाशनामध्ये समाविष्ट रकमेच्या मागण्यांवरील चर्चेमध्ये सहभागी होणे व उत्तर देणे व
तत्सम विधीमंडळ कार्यनियमावली अंतर्गत इतर कार्यवाही संबंधित योजना राबविणाऱ्या विभागांचे मा. मंत्री
यांचेकडून करण्यात येईल. सदर योजनांच्या अंमलबजावणी संबंधित विधीमंडळ कामकाज विषयक
कार्यवाही संबंधित प्रशासकीय मंत्रालयीन विभागाकडूनच करण्यात येईल.
४. अनुसूचित जाती उपयोजनेंतर्गत अनुसूचित जाती व नवबौध्द प्रवर्गातील घटकासाठी इतर
मंत्रालयीन विभागाकडून राबविण्यात येणाऱ्या योजनांबाबत लेखापरिक्षणाबाबत मुद्ये/आक्षेप तसेच
लोकलेखा समितीची साक्ष आदीबाबत उपस्थित झालेल्या मुद्यांबाबतची संपूर्ण कार्यवाही त्या त्या मंत्रालयीन
प्रशासकीय विभागांनी त्यांचे स्तरावर करावी.
५. तसेच मंत्रालयीन प्रशासकीय विभागाकडून राबविण्यात येणाऱ्या योजनांमध्ये अनुसूचित जाती
उपयोजनेकरिता यापुढे नवीन लेखाशिर्ष घ्यावयाचा असल्यास याबाबतची सर्व कार्यवाही या विभागाच्या
मान्यतेने संबंधित मंत्रालयीन प्रशासकीय विभागाकडून करण्यात येईल.
६. सदर शासन निर्णय महालेखाकार कार्यालय (लेखा व हकदारी) 1, महाराष्ट्र, मुंबई यांच्या
अनौपचारीक संदर्भ क्र.सं.:ख. वि./चा- /सामाजिक न्याय और विशेष सहायता विभाग / यूओआर-१७६ /
२०१७-२०/१०७१, दि.४.२.२०२० अन्वये प्राप्त झालेल्या मान्यतेने तसेच वित्त विभागाचा अनौपचारीक संदर्भ
क्र.३३/२०२०/व्यय-१४, दि.१६.०१.२०२० नुसार प्राप्त सहमतीने निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15