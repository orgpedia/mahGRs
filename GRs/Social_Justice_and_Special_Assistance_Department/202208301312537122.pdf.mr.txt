# Page 1
श्री. आर. डी. आत्राम, उपायुक्त तथा सदस्य, जिल्हा जात प्रमाणपत्र पडताळणी समिती, भंडारा यांना सहआयुक्त, समाजकल्याण या संवर्गात निव्वळ तात्पुरत्या स्वरुपात पदोन्नती देणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांक: सकआ - २०२०/प्र.क्र.१५२/ आस्था- २
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० ऑगस्ट, २०२२
संदर्भ :-१) आयुक्त, समाज कल्याण, पुणे यांचे पत्र क्र. सकआ/आस्था-१/सह आयुक्त/पदोन्नती/२०२१-२२/ का-६/१२२३, दि.१२.०४.२०२२ २) समाज कल्याण आयुक्तालयाचे पत्र क्र. सकआ/आस्था-१ / सह आयुक्त/पदोन्नती/२०२१-२२/ का-६/१४३३, दि.१२.०५.२०२२ ३) आयुक्त, समाज कल्याण, पुणे यांचे पत्र क्र. सकआ/आस्था-१/सह आयुक्त/पदोन्नती/२०२१-२२/ का-६/२२४०, दि. २१.०७.२०२२ ४) सामान्य प्रशासन विभागाचे पत्र क्र. ईएसबी ११२२/प्रक्र.१०१/१३, दि.२५.०८.२०२२
शासन आदेश
सामाजिक न्याय व विशेष सहाय्य विभागाच्या प्रशासकीय नियंत्रणाखालील समाजकल्याण आयुक्तालयाच्या आस्थापनेवरील उपआयुक्त समाज कल्याण (वेतन मॅट्रीक्स मधील वेतनस्तर एस-२३ : ६७७००-२०८७००) या संवर्गातील अधिकाऱ्यांना सहआयुक्त समाज कल्याण (वेतन मॅट्रीक्स मधील वेतनस्तर एस-२५ : ७८८००-२०९२००) या संवर्गात रिक्त असलेल्या पदावर पदोन्नती देण्यासाठी प्रस्ताव सामान्य प्रशासन विभागाअंतर्गंत आस्थापना मंडळ क्र. २ समोर सादर करण्यात आला होता.
२. सहआयुक्त, समाज कल्याण या पदावर नियमित पदोन्नतीच्या कोटयातील रिक्त पदावर निव्वळ तात्पुरत्या स्वरुपात पदोन्नतीसाठी सन २०२१-२२ ची निवडसूची तयार करण्याचा निर्णय आस्थापना मंडळाने घेतला असून, विहित अटींना अधीन राहून श्री. आर. डी. आत्राम, उपायुक्त तथा सदस्य, जिल्हा जात प्रमाणपत्र पडताळणी समिती भंडारा यांची शिफारस दि. २५.०८.२०२२ च्या पत्रान्वये केली आहे. त्यानुसार श्री. आर. डी. आत्राम, उपायुक्त तथा सदस्य जिल्हा जात प्रमाणपत्र पडताळणी समिती, भंडारा यांना सहआयुक्त, समाज कल्याण (वेतन मॅट्रीक्स मधील वेतनस्तर एस-२५ : ७८८००-२०९२००) या पदावर निव्वळ तात्पुरत्या स्वरुपात विहित अटी व शर्तीच्या अधीन राहून खालील तक्त्यात त्यांचे नावांसमोर स्तंभ-४ मध्ये दर्शविलेल्या ठिकाणी पदस्थापना करण्यात येत आहे:
--------------------------------------------------------------------------------------------------------------------------------------------
|  | अ.क्र |  |  | अधिकाऱ्याचे नाव व सध्याची पदस्थापना |  |  | प्रवर्ग |  |  | पदोन्नतीनंतरची पदस्थापना |  |
| १. | २. | ३. | ४. |
| १. | श्री. आर डी. आत्राम, उपायुक्त तथा सदस्य, जिल्हा जात प्रमाणपत्र पडताळणी समिती, भंडारा | अ.ज. | सहआयुक्त (शिक्षण) समाज कल्याण आयुक्तालय, पुणे |
--------------------------------------------------------------------------------------------------------------------------------------------
अटी व शर्ती :
(१) मा. सर्वोच्च न्यायालयातील विशेष अनुमती याचिका क्र.२८३०६/२०१७ मधील निर्णयाच्या अधीन राहून सदर निव्वळ तात्पुरती पदोन्नती देण्यात येत आहे.
# Page 2
शासन आदेश क्रमांकः सकआ - २०२०/प्र.क्र.१५२/आस्था-२
(२) सदर पदोन्नती महाराष्ट्र लोकसेवा आयोगाच्या मान्यतेच्या अधीन राहून देण्यात येत असून, सदर निवडसूचीस महाराष्ट्र लोकसेवा आयोगाची मान्यता प्राप्त झाल्यानंतरच या पदावर सेवाजेष्ठता व अन्य सेवा विषयक लाभ मिळण्यास श्री. आर. डी. आत्राम हे पात्र ठरतील.
(३) सहआयुक्त, समाज कल्याण संवर्गात दिलेली पदोन्नती ही तात्पुरत्या स्वरुपात असून सदर पदावर संबंधित अधिकाऱ्याचा कायमस्वरुपी धारणाधिकार राहणार नाही. तसेच सदर पदोन्नतीमुळे संबंधित अधिकाऱ्यास नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
(४) पदोन्नती देण्यात आलेल्या अधिकाऱ्यांनी पदोन्नतीनंतर पदग्रहण केल्यापासून एक महिन्याच्या आत वेतन निश्चितीचा विकल्प द्यावा, असा विकल्प न दिल्यास त्यांची वेतन निश्चिती, महाराष्ट्र नागरी सेवा (वेतन) नियम, १९८१ मधील नियम क्र. ११(१)(ए) नुसार पदोन्नतीचा दिनांक विचारात घेऊन करण्यात यावी.
(५) श्री. आर. डी. आत्राम, उपायुक्त तथा सदस्य जिल्हा जात प्रमाणपत्र पडताळणी समिती, भंडारा यांना पदोन्नतीनंतरच्या पदस्थापनेवर रुजू होण्यासाठी कार्यमुक्त करण्यात येत आहे. श्री. आर. डी. आत्राम यांनी त्यांना दिलेल्या पदस्थापनेच्या ठिकाणी तात्काळ रुजू होऊन, त्याबाबतचा अहवाल आयुक्त, समाज कल्याण, पुणे व शासनास सादर करावा. पदस्थापना बदलून घेण्यासाठी राजकीय दबाव आणल्यास सदर कृती महाराष्ट्र नागरी सेवा (वर्तणूक) नियम, १९७९ मधील तरतूदीनुसार शिस्तभंग विषयक कारवाईस पात्र ठरेल.
(६) पदोन्नती दिलेल्या अधिकाऱ्यांनी त्यांना कार्यमुक्त केल्यानंतर नवीन पदस्थापनेवर विहित मुदतीत हजर व्हावे. जे अधिकारी विहित मुदतीत पदोन्न्तीवर हजर होणार नाहीत ते पदोन्नतीस इच्छुक नाहीत असे गृहीत धरुन त्यांची पदोन्नती रद्द करण्यात येईल. तसेच त्यांना देण्यात आलेला आश्वासीत प्रगती योजनेचा लाभ काढून घेण्यात येईल.
३. रिट पिटीशन स्टँप नं. १०८७६/२०२१ व रिट पिटीशन स्टॅप नं. १०८७८/२०२१ मध्ये मा. उच्च न्यायालय, मुंबई यांनी दि. २५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
४. श्री. आर. डी. आत्राम, उपायुक्त तथा सदस्य जिल्हा जात प्रमाणपत्र पडताळणी समिती, भंडारा यांना सहआयुक्त, समाज कल्याण या संवर्गात पदोन्नती देण्यात आल्यामुळे त्यांचे पदोन्नतीने रिक्त होणाऱ्या पदाचा अतिरिक्त कार्यभार शासनाच्या पुढील आदेशापर्यंत अन्य अधिकाऱ्याकडे सोपविण्याबाबत आयुक्त, समाज कल्याण, पुणे यांनी त्वरित कार्यवाही करावी.
# Page 3