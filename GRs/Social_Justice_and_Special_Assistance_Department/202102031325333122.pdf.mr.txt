# Page 1
राज्यातील अनुसूचित जाती प्रवर्गातील विद्यार्थ्यांचे प्रलंबित शिष्यवृत्ती / फ्रिशिपचे अर्ज निकाली काढण्याबाबत..
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक : बैठक-२०२०/प्र.क्र.११२/शिक्षण-१,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : ०३ फेब्रुवारी, २०२१
वाचा : १. शासन निर्णय, सा. न्या. व वि. स.वि. क्र. इबीसी-२०१७/प्र.क्र.५२४/शिक्षण-१, दि.८ डिसेंबर, २०१७ २.शासन पत्र क्र. बैठक-२०२०/प्र.क्र.११२/शिक्षण-१, दिनांक १ऑक्टोंबर,२०२० ३. शासन निर्णय, वित्त विभाग, क्र. विअप्र-२०१३/प्र.क्र.३०/२०१३/विनियम/भाग-२, दि.१७.४.२०१५
शासन परिपत्रक :
अनुसूचित जाती प्रवर्गातील विद्यार्थ्यांचे शिष्यवृत्ती, फ्रिशिप, विद्यावेतन अशा एकूण चार योजनांचे शैक्षणिक लाभ थेट विद्यार्थ्यांच्या आधारसंलग्न बॅन्क खात्यावर अदा करण्याची कार्यवाही सन २०१८-१९ पासून सुरु झालेली आहे. तत्पूर्वी, तत्कालिन परिस्थितीत, सन २०१०-११ ते सन २०१६-१७ या शैक्षणिक वर्षातील प्रलंबित शिष्यवृत्ती, शिक्षण शुल्क परिक्षा शुल्क इ. प्रदानापोटी (विशेष चौकशी पथकाने कारवाईची शिफारस केलेल्या दोषी संस्था /महाविद्यालये व अनुज्ञेय अभ्यासक्रम वगळून) अनुज्ञेय होणाऱ्या रक्कमेपैकी ६० टक्के इतकी रक्कम संबंधित शैक्षणिक संस्थांना/महाविद्यालयांना तदर्थ तत्वावर अदा करण्यास मान्यता देण्यात आली होती. सदर निर्णय हा केवळ सन २०१०-११ ते सन २०१६-१७ या शैक्षणिक वर्षातील प्रलंबित शिष्यवृत्ती, शिक्षण शुल्क परिक्षा शुल्क बाबत होता. त्यामुळे या प्रकरणी मा.मंत्री, सामाजिक न्याय व विशेष सहाय्य यांच्या अध्यक्षतेखाली दिनांक २८.८.२०२० रोजी झालेल्या बैठकीत देण्यात आलेल्या निर्देशांच्या अनुषंगाने खालील सूचनांनुसार सर्व संबंधितांनी कार्यवाही करावी.
(१) विशेष चौकशी पथकाच्या अहवालात नमूद ७० महाविद्यालयांबाबत विशेष चौकशी पथकाने तपासणी / चौकशी केलेल्या कालावधीनंतर, सन २०१७-१८ पासून प्रवेशित संबंधित ७० महाविद्यालयांतील सर्व अभ्यास क्रमाच्या अनुसूचित जाती प्रवर्गातील पात्र विद्यार्थ्यांना योजनेच्या अटी व शर्तींची पूर्तता होत असल्यास, असे विद्यार्थी शैक्षणिक लाभापासून वंचित राहू नयेत म्हणून, त्यांना देय असलेली शिष्यवृत्ती / शिक्षण शुल्क, परीक्षा शुल्काची प्रतिपूर्ती अदा करण्याची कार्यवाही संबंधित सहायक आयुक्त, समाजकल्याण यांनी तात्काळ करावी.
(२) त्याअनुषंगाने, सन २०१७-१८ या कालावधीतीत शिष्यवृत्ती, शिक्षण शुल्क परिक्षा शुल्काच्या प्रलंबित अर्जांवर तत्कालीन परिस्थितीनुसार शासन निर्णय दिनांक ८ डिसेंबर, २०१७ अन्वये ऑफलाईन पध्दतीने (Manual) कार्यवाही होणे आवश्यक असून, त्याकरीता संदर्भीय दिनांक १७.४.२०१५ च्या शासन निर्णयासोबतच्या वित्तीय अधिकार नियम पुस्तिका -१९७८, भाग- पहिला, उप विभाग- एक, मुंबई वित्तीय नियम १९५९ अंतर्गत अ. क्र. ६, नियम- ४०
# Page 2
शासन परिपत्रक क्रमांक: बैठक-२०२०/प्र.क्र.११२/शिक्षण-१,
खालील प्रशासकीय विभागांना प्रदान करण्यात आलेल्या शक्तींनुसार विहीत अटी व शर्तींचीं पुर्ततेसह परिपुर्ण प्रस्ताव शासनास सादर करुन, शासनाकडून अन्वेषण प्रमाणपत्र प्राप्त करावेत.
(३) सन २०१८-१९ पासून शिष्यवृत्ती/फ्रिशिप योजनांची अंमलबजावणी महाडिबीटी प्रणालीवर होत असल्याने, सन २०१८-१९ व सन २०१९-२० या कालावधीतील संबंधित ७० महाविद्यालयातील प्रवेशित विद्यार्थ्यांचे नोंद झालेले परंतु मंजूर न झालेले अर्ज निकाली काढण्यासाठी माहिती व तंत्रज्ञान विभागास महाडिबीटी प्रणालीवर अर्ज दुरुस्तीची सुविधा उपलब्ध करुन द्यावी. त्याद्वारे सदरील अर्ज विशिष्ठरित्या संगणकीकृत करुन प्रणालीमध्ये नोंदणी करुन निकाली काढण्याची कार्यवाही करण्यात यावी.
(४) सन २०१८-१९ व सन २०१९-२० या कालावधीत संबंधित ७० महाविद्यालयांपैकी ज्या महाविद्यालयातील अनुसूचित जाती प्रवर्गातील विद्यार्थ्यांच्या अर्जांची महाडिबीटी प्रणालीवर नोंद झालेली नाही, असे अर्ज विशिष्ठरित्या संगणकीकृत करुन प्रणालीमध्ये नोंदणी करुन वरील अ.क्र.(२) येथील कार्यपध्दती अनुसरुन निकाली काढण्याची कार्यवाही करावी. परंतु, असे अर्ज निकाली काढण्यात आल्यानंतर त्यांची नोंद घेण्याकरीता/ माहिती संकेतस्थळावर अपलोड करण्याकरीता त्याबाबतचा अहवाल माहिती व तंत्रज्ञान विभागास सादर करावा.
(५) माहिती व तंत्रज्ञान विभागाने सन २०१८-१९ व सन २०१९-२० या कालावधीतील ऑफलाईन पध्दतीने निकाली काढलेल्या अर्जाबाबतची विशिष्ठरित्या संगणकीकृत करुन प्रणालीमध्ये नोंदणी करुन महाडिबीटी प्रणालीवरील होमपेजवर स्वतंत्र टॅब अंतर्गत शैक्षणिक वर्षनिहाय व योजना निहाय जतन करुन ठेवण्यासाठी सुविधा निर्माण करावी.
(६) लेखापरीक्षणाच्या दृष्टीने वरील कार्यपध्दती अनुसरुन निकाली काढण्यात आलेल्या प्रलंबित अर्जाबाबतचे अभिलेख / दस्तवेज जतन करुन ठेवण्याची जबाबदारी संबंधित सहायक आयुक्त, समाजकल्याण यांची राहील.
# Page 3