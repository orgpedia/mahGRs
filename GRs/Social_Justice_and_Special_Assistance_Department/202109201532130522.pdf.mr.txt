# Page 1
केंद्र शासन पुरस्कृत भारत सरकार शिष्यवृत्ती योजनेअंतर्गत विमुक्त जाती व भटक्या जमाती, इतर मागास वर्ग व विशेष मागास प्रवगार्तील विदयार्थ्यांना विहित केलेल्या अभ्यासक्रमात Bachelor of Technology in mining engineering चा समावेश करणेबाबत.
महाराष्ट्र शासन
इतर मागास बहुजन कल्याण विभाग,
शासन निर्णय, क्रमांक इबीसी २०१७/प्र.क्र.१३/ शिक्षण
३ रा मजला,नवीन प्रशासकीय भवन, मुंबई ४०० ०३२
दिनांक - २० सप्टेंबर, २०२१
संदर्भ :- १. शासन निर्णय विजाभज, इमाव व विमाप्र कल्याण, मंत्रालय, क्र.इबीसी-२०१७/प्र.क्र.१३/शिक्षण,दि २१.८.२०१७ व दि.४.६.२०१९
प्रस्तावना:
केंद्र शासन पुरस्कृत भारत सरकार शिष्यवृत्ती योजनेअंतर्गत विमुक्त जाती व भटक्या जमाती, इतर मागास वर्ग व विशेष मागास प्रवगार्तील विदयार्थ्यांना संदर्भाधीन शासन निर्णय दि. ४.६.२०१९ मध्ये विहित करण्यात आलेल्या अभ्यासक्रमात अनु.क्र.५८ येथे Bachelor of mining engineering या अभ्यासक्रमाचा समावेश करण्यात आला आहे. श्री. सुजित रमेश आडले (ओबीसी) यांनी प्रवेश घेतलेल्या कोर्सचे नाव Bachelor of Technology in mining engineering असल्याने व सदर कोर्सचा समावेश महाडिबीटी प्रणालीवर नसल्याने त्यांना शिष्यवृत्तीचा लाभ मिळालेला नाही. यास्तव श्री. आडले यांनी मा.उच्च न्यायालयात रिट याचिका क्र.
२२८७/२०२० याचिका दाखल केली आहे. मा. उच्च न्यायालयाने दि. ६.७.२०२१ च्या आदेशान्वये महाडिबीटीप्रणालीवर आवश्यक त्या सुधारणा करण्याचे निर्देश दिले आहेत. संचालक, उच्च व तंत्र शिक्षण संचालनालय ( DTE ) यांनी Bachelor of mining engineering व Bachelor of Technology in mining engineering हे अभ्यासक्रम एकच असल्याचे अभिप्राय दिले असल्याने Bachelor of Technology in mining engineering या अभ्यासक्रमाचा समावेश करण्याची बाब शासनाच्या विचाराधीन होती.
शासन निर्णय : केंद्र शासन पुरस्कृत भारत सरकार शिष्यवृत्ती योजनेअंतर्गत विमुक्त जाती व भटक्या जमाती, इतर मागास वर्ग व विशेष मागास प्रवगार्तील विदयार्थ्यांना संदर्भाधीन शासन निर्णय दि. ४.६.२०१९ मध्ये विहित करण्यात आलेल्या अभ्यासक्रमात अनु.क्र.५८ येथे Bachelor of mining engineering हा अभ्यासक्रम व व Bachelor of Technology in mining engineering हे अभ्यासक्रम एकच असल्याने Bachelor of Technology in mining engineering या अभ्यासक्रमाचा महाडिबीटी प्रणालीवर समावेश करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः इबीसी २०१७/प्र.क्र.१३/शिक्षण