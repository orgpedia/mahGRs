# Page 1
विजाभज, इमाव व विमाप्र प्रवर्गातील मुलामुलींना परदेशी उच्च शिक्षणासाठी शिष्यवृत्ती योजना सन २०१९-२० साठी विद्यार्थ्याची निवड करणेबाबत.
महाराष्ट्र शासन
इमाव, सावशैमाप्र, विजाभज आणि विमाप्र कल्याण विभाग,
शासन निर्णय, क्रमांक : शिवृत्ती २०१९/प्र.क्र.९६/शिक्षण,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०३ जानेवारी २०२०
वाचा : १) शासन निर्णय, विजाभज, इमाव व विमाप्र कल्याण विभाग क्र.शिवृत्ती-२०१८/प्र.क्र.११८/शिक्षण, दिनांक ११/१०/२०१८
२) शासन परीपत्रक,विजाभज, इमाव व विमाप्र कल्याण विभाग, क्र.शिवृत्ती-२०१८/प्र.क्र.११८/शिक्षण, दिनांक १२/११/२०१८
प्रस्तावना: विजाभज, इमाव व विमाप्र प्रवर्गातील विद्यार्थ्यांना परदेशातील नामांकित शिक्षण संस्थेत उच्च शिक्षणाची संधी मिळावी याकरीता सन २०१८-१९ पासून परदेशी शिष्यवृत्ती योजना वाचा क्र.१ येथे नमुद दिनांक ११ ऑक्टोबर,२०१८ च्या शासन निर्णयान्वये लागू करण्यात आलेली आहे.
२. महाराष्ट्रातील विजाभज, इमाव व विमाप्र प्रवर्गातील विद्यार्थ्यांना पदव्युत्तर पदवी आणि पीएचडी अभ्यासक्रमासाठी QS आणि THE यांच्या सरासरी २०० च्या आतील वर्ल्ड रॅन्कींग असलेल्या परदेशातील शैक्षणिक संस्थेमधील एकूण १० विद्यार्थ्यांची योजनेंतर्गत निवड करण्यात येवून, त्यांना परदेशी शिष्यवृत्ती मंजूर करण्यात येते. त्यानुसार सन २०१९-२० या वर्षाकरिता परदेशी शिष्यवृत्ती योजनेंतर्गत विभागाकडे प्राप्त झालेल्या अर्जांच्या तपासणीअंती पात्र विद्यार्थ्यांची निवड करुन त्यांना परदेशी शिष्यवृत्ती मंजूर करण्याची बाब शासनाच्या विचाराधिन होती.
शासन निर्णयः परदेशी शिष्यवृत्ती योजनेअंतर्गंत संदर्भीय दिनांक ११ ऑक्टोबर,२०१८ च्या शासन निर्णयान्वये प्रधान सचिव (इमाव) यांच्या अध्यक्षतेखाली गठीत करण्यात आलेल्या राज्य स्तरीय निवड समितीने निवड केलेल्या एकूण १० विद्यार्थ्यांना परदेशातील उच्च शिक्षणासाठी शिष्यवृत्ती मंजूर करण्यात येत आहे. शिष्यवृत्तीसाठी निवड झालेल्या विद्यार्थ्यांचा तपशील सोबतच्या प्रपत्र-अ मध्ये नमूद करण्यात आला आहे.
२. परदेशी शिष्यवृत्तीसाठी निवड करण्यात आलेल्या विद्यार्थ्याला अनुज्ञेय शिष्यवृत्ती प्रदान करण्यासाठी संचालक, इमाव,सावशैमाप्र, विजाभज आणि विमाप्र कल्याण संचालनालय, महाराष्ट्र राज्य, पुणे यांना प्राधिकृत करण्यात येत आहे. परदेशी शिष्यवृत्तीसाठी निवड करण्यात आलेल्या विद्यार्थ्यांकडुन शासन निर्णयान्वये विहीत करण्यात आलेली हमीपत्रे घेवुन तसेच विद्यार्थ्यांच्या मुळ कागदपत्रांची तपासणी करुनच संबंधित विद्यार्थ्यास अनुज्ञेय शिष्यवृत्ती मंजूर करण्याची कार्यवाही संचालक यांनी करावी. तसेच संबंधित विद्यार्थ्यांस शासन निर्णयात नमूद अभ्यासक्रम व कालावधीसाठी शिष्यवृत्ती मंजूर करण्याचे तसेच विद्यार्थ्यांचे परदेशातील शिक्षण चालु असल्याच्या कालावधीत एखाद्या विद्यापीठाच्या शिक्षण शुल्कामध्ये वाढ किंवा घट होत असल्यास, त्यानुसार देय
# Page 2
शासन निर्णय क्रमांकः शिवृत्ती २०१९/प्र.क्र.९६/शिक्षण,
शिष्यवृत्ती मंजूर करण्याचे अधिकार संचालक, इमाव, सावशैमाप्र, विजाभज आणि विमाप्र कल्याण संचालनालय, महाराष्ट्र राज्य, पुणे यांना प्रदान करण्यात येत आहेत.
३. ज्या विद्यार्थ्यास शासनामार्फत परदेशी शिष्यवृत्ती मंजूर केली आहे, त्या विद्यार्थ्यानी त्यांचे शिक्षण संपल्यानंतर देशाची सेवा करणे व त्यांच्या ज्ञानाचा फायदा देशाला करुन देणे आवश्यक आहे. या अनुषंगाने संबंधित विद्यार्थ्याकडून शिष्यवृत्ती मंजूर करण्यापूर्वी हमीपत्र (BOND) लिहून घेणे बंधनकारक राहील.
४. परदेशी शिष्यवृत्तीसाठी निवड करण्यात आलेल्या विद्यार्थ्याने परदेशातील पद्व्युत्तर पदवी किंवा पीएचडी अभ्यासक्रम विहित कालावधीत पूर्ण करणे आवश्यक आहे. त्यासाठी कोणत्याही परिस्थितीत विद्यार्थ्यास मुदतवाढ वा वाढीव खर्च दिला जाणार नाही.
५. परदेशी शिष्यवृत्तीसाठी निवड करण्यात आलेल्या संबंधित विद्यार्थ्यास उच्च शिक्षण घेण्यासाठी ज्या शैक्षणिक संस्था, विद्यापीठात अथवा अभ्यासक्रमास मान्यता दिलेली आहे, ते ठिकाण वा अभ्यासक्रम विद्यार्थ्याने परस्पर बदलल्यास संबंधित विद्यार्थ्याकडुन शिष्यवृत्तीची रक्कम संपूर्णत: वसूल करण्यात येईल.
६. शिष्यवृत्ती मंजूर करण्यात आलेल्या अभ्यासक्रमाच्या एकूण खर्चाच्या रकमेपैकी ज्या विद्यार्थ्यांना शिष्यवृत्ती मंजूर झाली आहे, त्याला त्या वर्षाचे शुल्क, निर्वाह भत्ता व इतर अनुषंगिक खर्च यांची रक्कम संचालक, इमाव, सावशैमाप्र, विजाभज आणि विमाप्र कल्याण संचालनालय, महाराष्ट्र राज्य, पुणे यांनी संबंधित विद्यापीठाकडून प्रमाणित माहिती प्राप्त करून घेऊन, शिक्षण फी संबंधित विद्यापीठास आणि निर्वाह भत्ता व अनुषंगिक खर्चाची रक्कम संबंधित विद्यार्थ्यांच्या बँक खात्यात अदा करावी.
७. याबाबत होणारा खर्च हा "मागणी क्रमांक झेडजी-०३, प्रधानशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०३, मागासवर्गीयांचे कल्याण, २७७– शिक्षण, ०२ शिष्यवृत्ती विद्यावेतन, (०२) (१८) “विमुक्त जाती, भटक्या जमाती, इतर मागासवर्ग व विशेष मागास प्रवर्गातील गुणवंत मुलामुलींना परेदशात उच्च शिक्षणासाठी शिष्यवृत्ती” (२२२५ एफ २१८), " या लेखाशिर्षाखाली खर्ची घालून त्या अंतर्गत चालू आर्थिक वर्षात मंजूर करण्यात आलेल्या तरतूदीमधून भागविण्यात यावा. त्याकरीता संचालक, इमाव,सावशैमाप्र, विजाभज आणि विमाप्र कल्याण संचालनालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
८. संचालक, इमाव,सावशैमाप्र, विजाभज आणि विमाप्र कल्याण संचालनालय, महाराष्ट्र राज्य, पुणे यांनी परदेशी शिष्यवृत्ती मंजूर करताना शासन निर्णय क्रमांक शिवृत्ती - २०१८ /प्र.क्र.११८ / शिक्षण, दिनांक ११ऑक्टोबर, २०१८व शासन शुध्दीपत्रक क्रमांक शिवृत्ती - २०१८ / प्र.क्र.११८ / शिक्षण, दिनांक १२नोव्हेंबर, २०१८ मधील अटी व शर्तीचे काटेकोरपणे पालन करावे.
# Page 3
# Page 4