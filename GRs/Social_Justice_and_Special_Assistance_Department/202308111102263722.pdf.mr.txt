# Page 1
सामाजिक न्याय विभागांतर्गत नव्याने सुरू करण्यात आलेल्या चेंबूर येथील मागासवर्गीय मुला-मुलींच्या शासकीय वसतिगृहांचे नामाधिकरण करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बीसीएच-२०२३/प्र.क्र.१३५ / शिक्षण-२
मंत्रालय, विस्तार भवन, मुंबई - ४०००३२
दिनांक: १० ऑगस्ट, २०२३
वाचा: १. शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र. बीसीएच-२००५/प्र.क्र.
५४४/मावक-४, दि. २८ जून, २००७.
२. आयुक्त, समाज कल्याण, पुणे यांचे पत्र क्र. स.क.आ. / शिक्षण / शाव / चेंबूर/महापुरूषांची नावे/का ५/२०२३-२४/२७३३, दि.२२.५.२०२३
प्रस्तावना: सामाजिक न्याय विभागांतर्गत मागासवर्गीय मुला-मुलींच्या शिक्षणासाठी शासकीय वसतिगृहे ही योजना राबविली जाते. सदर योजनेंतर्गत संदर्भाधीन क्र.१ च्या शासन निर्णयान्वये मुंबई, पुणे, नाशिक, औरंगाबाद, अमरावती, नागपूर आणि लातूर या विभागीय मुख्यालयाच्या ठिकाणी १००० विद्यार्थी क्षमतेची (२५० विद्यार्थी क्षमतेची प्रत्येकी ४ युनिट) प्रत्येकी एक अशी एकूण ७ नवीन शासकीय वसतिगृहे सुरू करण्यास मान्यता देण्यात आलेली आहे. त्यापैकी मुंबई विभागांतर्गत चेंबूर या ठिकाणी मागासवर्गीय मुला-मुलींसाठी सुरू करण्यात आलेल्या शासकीय वसतिगृहांचे नामाधिकरण करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतलेला आहे.
शासन निर्णयः सामाजिक न्याय विभागांतर्गत चेंबूर येथील मागासवर्गीय मुलांच्या शासकीय वसतिगृहास भारतरत्न डॉ.
बाबासाहेब आंबेडकर मुलांचे शासकीय वसतिगृह, चेंबूर, जि. मुंबई उपनगर व मुलींचे शासकीय वसतिगृह, चेंबूर या वसतिगृहास माता रमाई आंबेडकर मुलींचे शासकीय वसतिगृह, चेंबूर, जि. मुंबई उपनगर असे नामाधिकरण करण्यात येत आहे. त्यानुषंगाने आवश्यक ती कार्यवाही आयुक्त, समाजकल्याण आयुक्तालय, पुणे यांनी करावी.
# Page 2
# Page 3