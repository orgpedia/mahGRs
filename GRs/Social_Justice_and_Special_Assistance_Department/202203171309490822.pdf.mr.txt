# Page 1
महाराष्ट्र राज्य अनुसूचित जाती व अनुसूचित जमाती आयोगाचे अध्यक्ष, सदस्य यांच्या दालनात नवीन ६ वातानुकूलित यंत्रे तसेच पिण्याच्या पाण्यासाठी १ जलशुध्दीकरण यंत्र बसविण्यासाठी निधी वितरण.
लेखाशिर्ष-२२२५४०७१, १३ कार्यालयीन खर्च महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः बीजीटी २०२१/प्र.क्र.९६/अर्थसंकल्प (विघयो),
मादाम कामा रोड, हुतात्मा राजगुरु चौक, मंत्रालय विस्तार भवन,
मुंबई - ४०० ०३२.
तारीख: १७ मार्च, २०२२
संदर्भ : १) वित्त विभागाचे शासन परिपत्रक क्रमांक: अर्थसं-२०२१/प्र.क्र.४८/अर्थसंकल्प-३, दि. ०६.०४.२०२१, दि.२४.०६.२०२१, दिनांक १४.१०.२०२१ व दि.२८.१.२०२२ व दि.३.२.२०२२ २) शासन ज्ञापन क्र.सीबीसी-२०२२/प्र.क्र.२१/मावक, दि.११.३.२०२२ ३) मावक कार्यासनाची नस्ती क्र. सीबीसी-२०२२/प्र.क्र.२१/मावक प्रस्तावना - वित्त विभागाकडून अर्थसंकल्पीय वितरण प्रणालीवर (BEAMS महाराष्ट्र राज्य अनुसूचित जाती व अनुसूचित जमाती आयोग (अ.जा.उ.यो.) या योजनेसाठी प्राप्त झालेल्या अनुदानाचा निधी नियंत्रक अधिकारी तथा सह सचिव (अर्थसंकल्प), सामाजिक न्याय विशेष सहाय्य विभाग यांना वितरीत करण्याची बाब शासनाच्या विचाराधीन होती.
शासन निर्णय - सन २०२१-२०२२ या आर्थिक वर्षातील सामाजिक न्याय व विशेष सहाय्य विभागासाठी अर्थसंकल्पित झालेला व वित्त विभागाकडून BEAMS प्रणालीवर प्राप्त झालेला महाराष्ट्र राज्य अनुसूचित जाती व अनुसूचित जमाती आयोग (अ.जा.उ.यो.) योजनेअंतर्ग महाराष्ट्र राज्य अनुसूचित जाती व अनुसूचित जमाती आयोगाचे अध्यक्ष, सदस्य यांच्या दालनात नवीन ६ वातानुकूलित यंत्रे तसेच पिण्याच्या पाण्यासाठी १ जलशुध्दीकरण यंत्र बसविण्यासाठी रु.५,६९,४९२/- इतका निधी पुढीलप्रमाणे नियंत्रक अधिकारी तथा सह सचिव (अर्थसंकल्प), सामाजिक न्याय विशेष सहाय्य विभाग यांना वितरीत करण्यास शासन मान्यता देण्यात येत आहे.
२. यासाठी होणारा खर्च “मागणी क्र. एन-३, २२२५, अनुसूचित जाती व अनुसूचित जमाती, इतर मागासवर्ग व अल्पसंख्याक यांचे कल्याण, ०१ अनुसूचित जातींचे कल्याण, ८०० इतर खर्च, (०१) डॉ. बाबासाहेब आंबेडकर राष्ट्रीय स्मारक महाड (०१) (०३) महाराष्ट्र राज्य अनुसूचित जाती व अनुसूचित जमाती आयोग (अ.जा.उ.यो.) (कार्यक्रम), १३-कार्यालयीन खर्च(२२२५४०७१) या लेखाशिर्षातील सन २०२१-२२ मधील अर्थसंकल्पीय तरतूदीतून भागविण्यात यावा.
३. या व्यवस्थपकीय अनुदानाबाबत सह सचिव (अर्थसंकल्प), सामाजिक न्याय व विशेष सहाय्य विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम पुढील कार्यवाहीकरिता संशोधन अधिकारी, महाराष्ट्र राज्य अनुसूचित जाती व अनुसूचित जमाती आयोग, वरळी, मुंबई यांचेकडे सुपूर्द करण्यात येत आहे. त्यांना सदर अनुदान म.को.नि.४४ मधल नमुन्यातील देयकान्वये संवितरण करण्याचे अधिकार देण्यात येत आहेत. सदर निधी खर्च झाल्यावर त्याबाबतचे खर्चाचे विवरण व उपयोगिता प्रमाणपत्र न चुकता महालेखापाल कार्यालयास व शासनास सादर करावे.
पृष्ठ २ पैकी १
# Page 2
शासन निर्णय क्रमांकः बीजीटी २०२१/प्र.क्र.९६/अर्थसंकल्प (विघयो ) ४. सन २०२१-२०२२ या आर्थिक वर्षात वित्त विभागाने बीम्स प्रणालीवर उपलब्ध करुन दिलेला उपरोक्त निधी / अनुदान वित्त विभागाच्या दि.२४.६.२०२१, दि.१४.१०.२०२१, दि.२८.१.२०२२ व दि.३.२.२०२२ रोजीच्या शासन निर्णय/ परिपत्रकातील अटी व शर्तीच्या अधिन राहून वितरीत करण्यात येत आहे.
५. सदर शासन निर्णय अर्थसंकल्प नियम पुस्तिका नियम १७ व नियम १४२, तसेच वित्तीय अधिकार नियम पुस्तिका १९७८ मधील उपविभाग- एक नियम क्र. १४९ आणि वित्त विभागाचा शासन निर्णय / परिपत्रक क्रमांक अर्थसं-२०२१/प्र.क्र.४८/अर्थसंकल्प-३, दिनांक ०६ एप्रिल, २०२१ व दिनांक २४ जून, २०२१ तसेच दि.१४.१०.२०२१, दि.२८.१.२०२२ व दि.३.२.२०२२ रोजीच्या शासन निर्णयान्वये विभागास प्रदान केलेल्या अधिकारानुसार निर्गमित करण्यात येत आहे.