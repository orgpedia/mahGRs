# Page 1
केंद्र पुरस्कृत शालेय पोषण आहार योजनेअंतर्गत अनुसूचित जाती प्रवर्गाचा सन २०२१-२२ या आर्थिक वर्षामध्ये निधी वितरण करणेबाबत.
केंद्र हिस्सा (लेखाशिर्ष २२०२आय७६४)
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२०/प्र.क्र.२३/अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- १३ जानेवारी, २०२२
वाचा :- १) शासन निर्णय, वित्त विभाग क्र.अर्थसं-२०२१/प्र.क्र.४८/अर्थ-३, दि.०६.०४.२०२१ २) शासन निर्णय, वित्त विभाग क्र. अर्थसं-२०२१/प्र.क्र.४८/अर्थ-३, दि.२४.०६.२०२१ ३) शासन निर्णय, वित्त विभाग क्र.अर्थसं-२०२१/प्र.क्र.४८/अर्थ-३, दि.१४.१०.२०२१ ४) शालेय शिक्षण विभागाची नस्ती क्र.शापोआ-२०२१/प्र.क्र.१०२/एस.डी.३
प्रस्तावना : वित्त विभागाच्या संदर्भाधीन परिपत्रकान्वये राज्यात कोरोना विषाणूमुळे उद्भवलेली महामारीची परिस्थिती
विचारात घेऊन सन २०२१-२२ या आर्थिक वर्षाकरिता निधी वितरणाची कार्यप्रणाली ठरवून दिलेली आहे. तसेच
संदर्भाधीन क्र.२ अन्वये वित्त विभागाने कार्यक्रमांतर्गत योजनांच्या ६० टक्के मर्यादेत खर्चासाठी नियोजनात्मक सूचना
केलेल्या आहेत. अनुसूचित जाती उपयोजनेतंर्गत शालेय शिक्षण विभागाकडून अंमलबजावणी करण्यात येत
असलेल्या केंद्र पुरस्कृत शालेय पोषण आहार या योजनेसाठी अनुसूचित जाती घटकासाठी केंद्र हिस्सा रु.३५२९.७६
लाख वितरीत करण्याबाबत शालेय शिक्षण विभागाकडून संदर्भाधीन क्र.४ अन्वये सादर करण्यात आलेल्या प्रस्तावास अनुसरुन निधी वितरणाची बाब शासनाच्या विचाराधीन होती.
शासन निर्णय : केंद्र पुरस्कृत शालेय पोषण आहार या योजनेंतर्गत अनुसूचित जाती प्रवर्गासाठी सन २०२१-२२ या आर्थिक वर्षात मागणी क्र.एन-२, २२०२, सर्वसाधारण शिक्षण मधील मध्यान्न भोजन योजनेंतर्गत सन २०२१-२२ च्या आर्थिक
वर्षाच्या उपलब्ध तरतूदीतून केंद्र हिस्सा ६० टक्के निधी वितरणास वित्त विभागाने मान्यता दिल्याने केंद्र हिस्सा यासाठी ६० टक्केच्या मर्यादेत खालीलप्रमाणे निधी वितरीत व खर्च करण्यास मान्यता देण्यात येत आहे.
(रुपये लाखात)
----------------------------------------------------------------------------------------------------------------------------------------------------
| क्र. | योजनेचे नांव व लेखाशिर्ष | सन २०२१-२२ मधील अर्थसंकल्पीय तरतूद | यापूर्वी वितरीत केलेली रक्कम | या शासन निर्णयान्वये वितरीत करण्यात येत असलेली तरतूद |
| १ | मध्यान्न भोजन योजना (केंद्र हिस्सा ६०%) (२२०२आय७६४) | ६०००.०० | १५७४.१२ | ३५२९.७६ |
----------------------------------------------------------------------------------------------------------------------------------------------------
२. उपरोक्तप्रमाणे एकूण रु.३५२९.७६ लाख (अक्षरी रुपये तीन हजार पाचशे एकोणतीस हजार फक्त) इतर निधी प्रशासकीय विभाग प्रमुख म्हणून अपर मुख्य सचिव, शालेय शिक्षण विभाग यांना अर्थसंकल्पिय निधी वितरण प्रणालीवर वितरीत करण्यात येत आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच
# Page 2
शासन निर्णय क्रमांकः बीजीटी-२०२०/प्र.क्र.२३/अर्थसंकल्प (विघयो)
वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय/ उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता
प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व शालेय शिक्षण विभाग यांना प्रत्येक महिन्याच्या १० तारखेपर्यंत
पाठवणेबाबत दक्षता घ्यावी.
३. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
४. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.६.४.२०२१,२४.६.२०२१ व १४.१०.२०२१ च्या शासन परिपत्रकातील दिलेल्या निर्देशांचे काटेकोरपणे पालन करावे.
५. सदर शासन निर्णय वित्त विभागाच्या संदर्भाधीन दि.६.४.२०२१,२४.६.२०२१ व १४.१०.२०२१ रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ
क्र. ८८१/व्यय १४ दि. ३०.०९.२०२१ अन्वये प्राप्त सहमतीस अनुसरुन निर्गमित करण्यात येत आहे.