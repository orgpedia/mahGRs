# Page 1
अनुसूचित जाती व नवबौध्द घटकांतील मान्यवर व्यक्तींचे
स्मारक बांधणे तसेच अनुसूचित जातीसाठी सांस्कृतिक व
ऐतिहासिक दृष्ट्ट्या महत्व असलेल्या स्थळांचा विकास करणे
व अनुसूचित जातीच्या सांस्कृतिक व नीतिमुल्यांवर आधारित
विकास साधणाऱ्या प्रकल्पांसाठी स्वयंसेवी संस्थांना अनुदान
मंजूर करणे या योजनेअंतर्गत डॉ. बाबासाहेब आंबेडकर
नॅशनल असोसिएशन ऑफ इंजिनिअर्स (बानाई) या संस्थेच्या
वतीने आझाद नगर अंधेरी (प), मुंबई येथे बांधण्यात येणाऱ्या
वाचनालय आणि अभ्यासिकेच्या बांधकाम या प्रस्तावास
मान्यता देणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः स्वसेअ -२०२३/प्र.क्र. ७५/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई- ४०० ०३२
दिनांक: १४ ऑक्टोबर, २०२४.
वाचा :-
१)शासन निर्णय, सामाजिक न्याय व विशेष सहाय्य विभाग क्र.बीसीएच-२०१४/ प्र.क्र.६१/
बांधकामे, दि.५.११.२०२०.
२)शासन ज्ञापन क्रमांक: अनौस-२०२०/प्र.क्र./१०२ बांधकामे.दि ,५.१०.२०२१
३)आयुक्त, समाजकल्याण आयुक्तालय, पुणे यांचे पत्र जा. क्र. सकआ/ मावक/ डॉ.बा.आं.नं.अ
/ऐति.स्थळ/बैठक इतिवृत्त/२०२२-२३/का-१२/८३५, दि.२०.६.२०२२ रोजीचे पत्र.
प्रस्तावना :-
अनुसूचित जाती व नवबौध्द घटकांतील मान्यवर व्यक्तींचे स्मारक बांधणे तसेच अनुसूचित
जातीसाठी सांस्कृतिक व ऐतिहासिक दृष्ट्ट्या महत्व असलेल्या स्थळांचा विकास करणे व अनुसूचित
जातीच्या सांस्कृतिक व नीतिमुल्यांवर आधारित विकास साधणाऱ्या प्रकल्पांसाठी स्वयंसेवी
संस्थांना अनुदान मंजूर करण्याविषयीचे निकष, मार्गदर्शक तत्वांना संदर्भ क्र. १, दि.५.११.२०२०
अन्वये शासन निर्णयान्वये मान्यता देण्यात आली आहे. आयुक्त, समाजकल्याण पुणे यांनी संदर्भ
क्र. ३ अन्वये डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) या
संस्थेच्या वतीने आझाद नगर अंधेरी (प), मुंबई येथे बांधण्यात येणाऱ्या वाचनालय आणि
अभ्यासिकेच्या बांधकामासाठी रू. ६,२८,३९,३५२/- (अक्षरी रुपये सहा कोटी अठ्ठाविस लाख
एकोणचाळीस हजार तीनशे बावन्न फक्त) इतक्या रकमेचा प्रस्ताव शासनास सादर केला आहे.
सदरील प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय:-
डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) या संस्थेच्या वतीने
आझाद नगर अंधेरी (प), मुंबई येथे बांधण्यात येणाऱ्या वाचनालय आणि अभ्यासिकेच्या बांधकामासाठी
रू. ६,२८,३९,३५२/- (अक्षरी रुपये सहा कोटी अठ्ठाविस लाख एकोणचाळीस हजार तीनशे बावन्न फक्त)
इतक्या रकमेच्या प्रस्तावास योजनेच्या निकषानुसार खालील अटींच्या अधीन राहून प्रशासकीय
मान्यता देण्यात येत आहे.
१.एकूण अंदाजपत्रकीय खर्चामध्ये शासनाचा हिस्सा ९० टक्के रू. ५,६५,५५,४१७/-(अक्षरी
रूपये पाच कोटी पासष्ट्ट लक्ष पंचावन्न हजार चारशे सतरा फक्त) इतका राहील.
२.डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) या संस्थेच्या १०
टक्के म्हणजेच रू. ६२,८३,९३५/- (अक्षरी रूपये बासष्ट्ट लक्ष त्र्याऐंशी हजार नऊशे पस्तीस
फक्त) इतका हिस्सा संस्थेचा राहील.
३.विभागाच्या दि. ५.११.२०२० रोजीच्या शासन निर्णयातील सर्व अटी व शर्तीची पूर्तता करावी.
४.प्रकल्पाचे काम सुरू करण्यापूर्वी प्रकल्पाच्या अंदाजपत्रकास कार्यकारी अभियंता,
सार्वजनिक बांधकाम विभाग, मुंबई उपनगर व मुख्य अभियंता, सार्वजनिक बांधकाम
प्रादेशिक विभाग, मुंबई यांचेकडून प्रमाणित/साक्षांकित करून घेण्यात यावे.
५.ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक
करुनच कामास तांत्रिक मान्यता प्रदान करावी.
६.सार्वजनिक बांधकाम विभागाच्या शासन निर्णय क्र.बीडीजी-२०१७/प्र.क्र.६०/इमारती-२,
दि.७/७/२०१७ अन्वये कार्यवाही करण्यात यावी.
७.प्रस्तावित बांधकामाची जागा सदर संस्थेच्या ताब्यात असल्याचे प्रमाणपत्र प्राप्त करुन
कामाच्या निविदा सूचना प्रसिध्द करण्यात याव्यात.
८.तांत्रिक मान्यता प्रदान करण्यापूर्वी अंदाजपत्रकावर अधीक्षक अभियंता, सार्वजनिक
बांधकाम मंडळ, मुंबई उपनगर व विभागाच्या वतीने प्रादेशिक उपायुक्त, समाजकल्याण
विभाग, मुंबई यांनी साक्षांकन करावे.
९.सदर वास्तुचे हस्तांतरण इतर संस्थेला करता येणार नाही किंवा जागेची व वास्तुची खरेदी-
विक्री करता येणार नाही.
१०.सदर वास्तुचा उपयोग व्यापारी तत्वावर करता येणार नाही.
११.शासनाच्या कार्यक्रमासाठी वा उपक्रमासाठी उपरोक्त वास्तुचा विनाशुल्क उपयोग करता
येईल.
डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) संस्थेने यापूर्वी
केलेले काम १० टक्के रकमेइतके केले असल्याचे नमूद केले आहे. त्यानुषंगाने, संस्थेने यापूर्वी
केलेल्या कामाचे कार्यकारी अभियंता, उत्तर मुंबई (सार्वजनिक बांधकाम) विभाग, अंधेरी, मुंबई यांनी
दि.१५.२.२०२२ रोजी प्रत्यक्ष कामाच्या ठिकाणी जाऊन पाहणी केली असता, सदर इमारतीचे
जोतेपयंतचे बांधकाम पूर्ण झालेले आहे. सदर इमारती करिता श्री.संदिप सकपाळ में. एलोरा
प्रोजक्ट कन्स्लंटंस प्रा.लि. यांची नेमणूक करण्यात आली असून त्यांनी सादर केलेल्या
कागदपत्रांची तपासणी केली असता, सदर इमारतीच्या जोतेपयंत पुर्ण केलेल्या बांधकामाची
किंमत रू.३६,४५,१०१/- इतकी असल्याचे त्यांचे दि.२९.१२.२०२२ रोजीच्या पत्रात नमूद केले
आहे. संस्थेने दि.६.३.२०२३ रोजीच्या पत्रात, संस्थेच्या खात्यात दि.०६.३.२०२३ रोजी
रु. २६,३८,८१५ /- ( अक्षरी रूपये सव्वीस लाख अडत्तीस हजार आठशे पंधरा रुपये फक्त ) इतकी
रक्कम असल्याचे दिसून येते. त्यानुसार केलेल्या बांधकामाचे मुल्यांकन रु. ३६,४५,१०१/- व
खात्यात असणारे रू. २६,३८,८१५ /- (सव्वीसलाख अडत्तीस हजार आठशे पंधरा रुपये ) असे एकूण
# Page 3
रू.६२,८३,९१६/-(अक्षरी रूपये बासष्ट्ट लक्ष त्र्याऐंशी हजार नऊशे पस्तीस फक्त) इतकी रक्कम संस्थेचा स्वहिस्सा म्हणून गृहित धरण्यास विशेष बाब म्हणून मान्यता देण्यात येत आहे.
३. संदर्भ क्र. १ येथील शासन निर्णयात नमूद मार्गदर्शक तत्वांचे पालन करुन डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) या संस्थेच्या वतीने
आझाद नगर, अंधेरी (प), मुंबई येथे बांधण्यात येणाऱ्या वाचनालय आणि अभ्यासिकेच्या बांधकामावर संनियंत्रण ठेवण्याची जबाबदारी सदर शासन निर्णयान्वये गठीत करण्यात आलेल्या
जिल्हास्तरीय समितीची राहील. वर नमूद डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) या संस्थेला मान्य असल्याबाबत करारपत्र करुन घ्यावे. शासनाच्या वतीने करारपत्रावर सही करण्यासाठी प्रादेशिक उपायुक्त, समाजकल्याण, मुंबई यांना प्राधिकृत
करण्यात येत आहे. सहाय्यक आयुक्त, समाजकल्याण, मुंबई उपनगर यांनी डॉ. बाबासाहेब आंबेडकर नॅशनल असोसिएशन ऑफ इंजिनिअर्स (बानाई) , मुंबई या संस्थेद्वारा वाचनालय आणि
अभ्यासिकेच्या बांधकामाचा सद्य:स्थितीचा त्रैमासिक अहवाल आणि वितरीत केलेल्या निधीचे उपयोगिता प्रमाणपत्र शासनास व आयुक्त, समाजकल्याण, पुणे यांना वेळोवेळी सादर करण्याची दक्षता घ्यावी.
४. सदर बांधकामावरील खर्च हा मागणी क्र.एन-३, २२२५-अनुसूचित जाती, अनुसूचित जमाती व इतर मागासवर्गीय व अल्पसंख्यांक यांचे कल्याण, ०१- अनुसूचित जातीचे कल्याण,
८००-इतर खर्च, पंचवार्षिक योजनांतर्गत योजना-राज्य योजनांतर्गत योजना (०५), स्वयंसेवी संस्थांना सहाय्यक अनुदाने (०५)(०२), स्वयंसेवी संस्थांना सहाय्यक अनुदाने (वि.घ.यो.) (२२२५
३६३६), ३१ - सहाय्यक अनुदाने (वेतनेतर) (योजनातर्गत-दत्तमत्त) या लेखाशीर्षाखाली सन २०२४- २५ मध्ये मंजूर अर्थसंकल्पीय तरतूदीतून भागविण्यात यावा.
५. संदर्भ क्र.२ अन्वये, सदर योजनेअंतर्गत सहसचिव/उपसचिव(अर्थसंकल्प) सामाजिक न्याय व विशेष सहाय्य विभाग,मंत्रालय,मुंबई यांना नियंत्रक अधिकारी म्हणून घोषित करण्यात आले
आहे व संबंधित सहाय्यक आयुक्त, समाजकल्याण यांना आहरण व संवितरण अधिकारी म्हणून घोषित करण्यात येत आहे. तसेच योजनेअंतर्गत मंजूर निधीचे वितरण हे संदर्भ क्र. १ येथील शासन निर्णयातील परिच्छेद २ मध्ये नमूद अटीच्या अधीन काटेकोरपणे करण्याची जबाबदारी सहाय्यक
आयुक्त, समाजकल्याण, मुंबई उपनगर नगर यांची राहील.
६. प्रस्तुतचा शासन निर्णय, वित्तीय अधिकार, नियम पुस्तिका, १९७८, भाग पहिला, उपविभागपाच-, अनु.क्र.१ महाराष्ट्र सार्वजनिक बांधकाम नियम पुस्तीकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
हा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4