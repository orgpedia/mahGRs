# Page 1
भारतरत्न डॉ. बाबासाहेब आंबेडकर सामाजिक विकास योजनेंतर्गत महाराष्ट्रातील सर्व समाज मंदिरांच्या/ ग्राम पंचायतींच्या ग्रंथालयासाठी पुस्तक खरेदी बाबत.
महाराष्ट्र शासन
सामाजिक न्याय व विशेष सहाय्य विभाग
शासन ज्ञापन, क्रमांक: सावियो-२०२२/प्र.क्र.७०/अजाक
मंत्रालय विस्तार, मुंबई - ४०००३२.
दिनांक: २४ जून, २०२२.
संदर्भ : १. शासन निर्णय क्र.दिवसू-२०१५/प्र.क्र.३४७/ अजाक दि. ९.३.२०११ २. शासन ज्ञापन क्र. सावियो-२०२२/प्र.क्र.७०/ अजाक दि.३१.३.२०२२
ज्ञापन:
आयुक्त, समाज कल्याण, महाराष्ट्र राज्य, पुणे यांना कळविण्यात येत आहे की, राज्यातील अनुसूचित जाती व नवबौद्धांसाठी स्वयंपुर्ततेबरोबरच स्वयंप्रत होण्यासाठी शासनाच्या भारतरत्न डॉ. बाबासाहेब आंबेडकर सामाजिक विकास योजनेंतर्गत पुस्तक खरेदीच्या प्रस्तावास प्रतिजिल्हा एक कोटी याप्रमाणे ३६ जिल्ह्यांसाठी ३६.०० कोटी (रुपये छत्तीस कोटी फक्त) याप्रमाणात संदर्भाधिन शासन ज्ञापनान्वये मान्यता देण्यात आली.
२. सद्यस्थितीमध्ये सन २०२१-२२ या आर्थिक वर्षाकरिता रुपये १८.०० कोटी (रुपये अठरा कोटी फक्त) खर्च करण्यास मान्यता देण्यात आली होती. सदर निधी फक्त २१ जिल्ह्यांनी रक्कम रुपये १०.५० कोटी आहरीत केला आहे व १५ जिल्ह्यांनी निधी आहरीत केलेला नाही. त्यामुळे उर्वरित रक्क्म रुपये २५.५० कोटी इतका निधी भारतरत्न डॉ. बाबासाहेब आंबेडकर सामाजिक विकास योजनेंतर्गत पुस्तक खरेदीच्या योजनेसाठी सन २०२२ २३ या आर्थिक वर्षामध्ये उपलब्ध करुन देण्यात येत आहे.
३. सदर निधी खर्च करण्यासाठी आयुक्त, समाज कल्याण, महाराष्ट्र राज्य, पुणे यांना नियंत्रण अधिकारी व आहरण व सनियंत्रण अधिकारी म्हणून घोषित करण्यात येत आहे.
४. प्रस्तुत योजनेवर होणारा खर्च खालील लेखाशीर्षाखाली खर्ची टाकून सन २०२२-२३ या वर्षात अर्थसंकल्पित करण्यात आलेल्या निधीतून भागविण्यात यावा:
मागणी क्रमांक एन-३ मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण
०१, अनुसूचित जातींचे कल्याण (०४) भारतरत्न डॉ. बाबासाहेब आंबेडकर सामाजिक विकास योजना (०४) (०१) भारतरत्न डॉ. बाबासाहेब आंबेडकर सामाजिक विकास योजना (अ.जा.उ.यो.) (कार्यक्रम) २७, लहान बांधकामे २२२५ F०८५
५. उपरोक्त योजनेंतर्गत मागील वर्षातील खर्चाची उपयोगिता प्रमाणपत्रे नियंत्रक अधिकारी यांना तपासण्याच अधीन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच, वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व
# Page 2
शासन ज्ञापन क्रमांकः सावियो-२०२२/प्र.क्र.७०/अजाक
शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी आयुक्त, समाज कल्याण, महाराष्ट्र राज्य, पुणे यांची राहिल. तसेच, सदर योजनेची अंमलबजावणी व प्रशासकीय मान्यता आयुक्त, समाज कल्याण यांच्या स्तरावरुन करण्यात यावी.