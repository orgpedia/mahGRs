# Page 1
राज्य पुरस्कृत योजनांचे निधी वितरण व व विनियोग व्यवस्थापन (PFMS) प्रणालीच्या अंमलबजावणीसाठी जिल्हा व तालुका स्तरावर Nodal Officer यांची नियुक्ती करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : विसयो-२०२१/प्र.क्र.६४/विसयो
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : : २९ जुलै, २०२२
संदर्भ : १) केंद्रीय ग्रामीण विकास, मंत्रालय, नवी दिल्ली यांचे F. No.१(१३) PFMS/FCD/२०२०, दिनांक २३/०३/२०२१ रोजीचे पत्र.
२) वित्त विभाग, शासन परिपत्रक क्रमांक: संकीर्ण-२१२१/प्र.क्र.३५/ कोषा प्रशा-४, दि.१/७/२०२१.
प्रस्तावना : केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भाधीन दिनांक २३ मार्च, २०२१ रोजीच्या आदेशान्वये सुधारीत कार्यपध्दतीचा अवलंब करण्याचे निर्देश दिलेले आहेत. त्यास अनुसरुन वित्त विभागाने संदर्भ क्रमांक २ येथील शासन परिपत्रकान्वये केंद्र पुरस्कृत योजनांचे निधी वितरण व विनियोग व्यवस्थापन (PFMS) बाबत सुधारीत सूचना दिलेल्या आहेत. त्यानुसार राज्य पुरस्कृत संजय गांधी निराधार अनुदान योजना (सर्वसाधारण, अनुसूचित जाती व अनुसूचित जमाती) व श्रावणबाळ सेवा राज्य निवृत्तीवेतन योजना (सर्वसाधारण, अनुसूचित जाती व अनुसूचित जमाती) या योजनांकरीता योजनांकरिता जिल्हा व तालुका स्तरावर Nodal Officer ची नियुक्ती करण्याची बाब शासनाच्या विचाराधीन होती.
शासन निर्णय : राज्य पुरस्कृत संजय गांधी निराधार अनुदान योजना (सर्वसाधारण), संजय गांधी निराधार अनुदान योजना (अनुसूचित जाती), संजय गांधी निराधार अनुदान योजना (अनुसूचित जमाती) व श्रावणबाळ सेवा राज्य निवृत्तीवेतन योजना (सर्वसाधारण ), श्रावणबाळ सेवा राज्य निवृत्तीवेतन योजना (अनुसूचित जाती) व श्रावणबाळ सेवा राज्य निवृत्तीवेतन योजना (अनुसूचित जमाती) या योजनांच्या अंमलबजावणीसाठी जिल्हास्तरावर जिल्हाधिकारी तर तालुकास्तरावर तहसिलदार/ नायब तहसिलदार यांची Nodal Officer म्हणून नियुक्ती करण्यात येत आहे.