# Page 1
श्रावणबाळ सेवा राज्य निवृत्तीवेतन योजनेतील
अनुसूचित जातीच्या लाभार्थ्यांसाठी सन २०२४-२५ या आर्थिक वर्षाकरीता अनुदानाचे वितरण .
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक : विसयो -२०२४/प्र.क्र.३९/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक :- २९ जुलै, २०२४.
वाचा :-
१.शासन निर्णय, सामाजिकन्यायवविशेषसहाय्य, क्र.विसयो-२०१८/प्र.क्र.६२/ विसयो,
दि. २० ऑगस्ट, २०१९.
२.शासन परिपत्रक, वित्त विभाग, क्र.अर्थसं-२०२४/प्र.क्र.३४/अर्थ३, - दि.०१.०४.२०२४.
३.शासन निर्णय, सामाजिकन्यायवविशेषसहाय्य, क्र.विसयो-२०२४/प्र.क्र.३९/ विसयो,
दि. ३१ मे, २०२४ व २९ जून, २०२४.
शासन निर्णय :-
सन २०२४-२५ या आर्थिक वर्षामध्ये अनुसूचित जातीच्या लाभार्थ्यांकरीता श्रावणबाळ सेवा
राज्य निवृत्तीवेतन योजनेच्या अंमलबजावणीसाठी रु.८५०,००,००,०००/- (रुपये आठशे पन्नास कोटी
फक्त) इतकी अर्थसंकल्पिय तरतूद मंजूर करण्यात आलेली आहे. सदरहू योजनेसाठी मंजूर
अर्थसंकल्पीय तरतूदीतून रु.२३१,७७,८१,५५७/- इतका निधी संदर्भ क्र.३ येथील शासन निर्णयान्वये
वितरीत करण्यात आला आहे. त्यानुषंगाने अनुसूचित जातीच्या लाभार्थ्यांकरीता श्रावणबाळ सेवा
राज्य निवृत्तीवेतन योजनेसाठी माहे जुलै, २०२४ या कालावधीच्या खर्चासाठी रक्कम
रु.४८,२२,१८,४४३/- (रुपये अठ्ठेचाळीस कोटी बावीस लक्ष अठरा हजार चारशे त्रेचाळीस फक्त) या
शासन निर्णयान्वये सोबतच्या विवरणपत्राप्रमाणे वितरीत करण्यास शासन याद्वारे मान्यता देत आहे.
तसेच मासिक विवरण पत्रानुसार निधी पुढे / मागे ओढून घेण्याची सुविधा अर्थसंकल्पीय अंदाज
वितरण व सनियंत्रण प्रणालीवर देण्यात आलेली आहे.
२. संजय गांधी निराधार अनुदान योजना व श्रावणबाळ सेवा राज्य निवृत्तीवेतन योजना या
योजनेतील लाभार्थ्यांना माहे एप्रिल, २०२४ पासून अर्थसहाय्याचे वितरण डी.बी.टी. पोर्टलद्वारे
करण्याचा शासनाचा मानस होता. परंतु सदरहू योजनेतील लाभार्थ्यांची माहिती तालुका/
जिल्हाधिकारी कार्यालयाकडून भरण्यात न आल्याने योजनेतील लाभार्थ्यांना अर्थसहाय्य मिळण्यास
विलंब होऊ नये म्हणून माहे जुलै, २०२४ पयंतचे अर्थसहाय्याचे वितरण अर्थसंकल्प वितरण (बिम्स)
प्रणालीवर करण्यात येत आहे. परंतु योजनेतील लाभार्थ्यांना माहे ऑगस्ट, २०२४ पासून
अर्थसहाय्याचे वितरण डी.बी.टी. पोर्टलद्वारेच करण्यात येणार असल्याने सर्व जिल्हाधिकारी
कार्यालयांनी योजनेतील लाभार्थ्यांची माहिती प्राधान्याने डी.बी.टी. पोर्टलवर भरण्याची दक्षता
घ्यावी.
३. सर्व जिल्हाधिकारी यांना कळविण्यात येते की, सोबतच्या विवरणपत्रातील स्तंभ क्र.३ New
CO Code वर संबंधित जिल्हयाना निधी वितरीत करण्यात आलेला आहे. त्यांनी वितरीत केलेल्या
अनुदानाचे वाटप त्यांच्या जिल्हयातील तालुक्यांना लाभार्थ्यांच्या प्रमाणानुसार करावे. सदरचे
अनुदान वितरण जिल्हाधिकाऱ्यांनी कळविलेल्या लाभार्थ्यांच्या संख्येनुसार करण्यात आले आहे.
# Page 2
शासन निर्णय क्रमांकः विसयो -२०२४/प्र.क्र.३९/विसयो
४. सदरहू निधीमधून झालेला खर्च "मागणी क्रमांक एन-३, मुख्य लेखाशीर्ष २२३५-सामाजिक
सुरक्षा व कल्याण, ०२-समाजकल्याण, ७८९ अनुसूचित जाती उपयोजना, (०१) वृध्द, दुर्बल व
निराधारांना अनुदान, (०१) (०२) श्रावणबाळ सेवा राज्य निवृत्तीवेतन योजना (अजाउयो) (कार्यक्रम),
५०-इतर खर्च, (२२३५ सी १४३) " या लेखाशीर्षाखाली खर्ची टाकावा.
५. सर्व जिल्हाधिका-यांना कळविण्यात येते की, त्यांनी सदर देयके कोषागारात सादर
करण्याची दक्षता घ्यावी. तसेच त्यांनी हा खर्च कोणत्याही परिस्थितीत त्यांच्याकडे सुपूर्द करण्यात
आलेल्या अनुदानापेक्षा जास्त होणार नाही, याबाबत दक्षता घ्यावी.
६. सर्व जिल्हाधिकाऱ्यांना असेही कळविण्यात येते की, त्यांनी त्यांच्याकडे सुपूर्द करण्यात
आलेल्या अनुदानातून केलेल्या खर्चाचा महालेखापालांच्या कार्यालयात नोंदविलेल्या खर्चाशी
ताळमेळ घालून त्याप्रमाणे ताळमेळाचे विवरणपत्राची प्रत या विभागाच्या लेखा परीक्षण कार्यासनास
व या कार्यासनास पाठवावी. तसेच उपयोगिता प्रमाणपत्र महालेखापालांच्या कार्यालयास त्वरित
पाठवावीत व त्याची प्रत या विभागाच्या नियोजन कार्यासनास व या कार्यासनास पाठवावी. खर्चाच्या
ताळमेळाचे काम व्यवस्थितरित्या पार न पाडल्यास, तसेच उपयोगिता प्रमाणपत्र महालेखापालांच्या
कार्यालयास विहित वेळेत सादर न केल्यास, त्याची संपूर्ण जबाबदारी संबंधीत जिल्हाधिकाऱ्यांवर
राहील.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3