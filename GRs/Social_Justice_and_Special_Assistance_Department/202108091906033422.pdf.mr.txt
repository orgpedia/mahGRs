# Page 1
आयुक्त, समाज कल्याण, पुणे यांच्या आस्थापनेवरील समाज कल्याण अधिकारी व तत्सम, गट-ब संवर्गातील अधिकाऱ्यांच्या सर्वसाधारण बदल्यांबाबत...
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांक: सकआ - २०२१/प्र.क्र.१२५/ आस्था- २
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०९ ऑगस्ट, २०२१.
आदेश
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्य पार पाडतांना होणाऱ्या विलंबास प्रतिबंध अधिनियम, २००५ च्या नियम-४ मधील तरतुदीनुसार सक्षम प्राधिकाऱ्यांच्या मान्यतेने समाज कल्याण आयुक्तालयाच्या आस्थापनेवर कार्यरत असलेल्या समाज कल्याण अधिकारी व तत्सम, गट ब संवर्गातील खालील अधिकाऱ्यांच्या प्रशासकीय कारणास्तव बदल्या करण्यात येत असुन, त्यांच्या नावासमोरील स्तंभ क्र. ४ मध्ये दर्शविलेल्या ठिकाणी त्यांची बदलीने पदस्थापना करण्यात येत आहे :
------------------------------------------------------------------------------------------------------------------------------------------------------------------------------------------
| क्र. | अधिकाऱ्यांचे नाव | सध्या कार्यरत ठिकाण | बदलीने पदस्थापनेचे ठिकाण |
| १ | २ | ३ | ४ |
| १ | श्री. डी. बी. कोकाटे, | विशेष अधिकारी (शानिशा) सहायक आयुक्त, समाज कल्याण यांचे कार्यालय, अहमदनगर | समाज कल्याण अधिकारी, गट-ब प्रादेशिक उपायुक्त, समाज कल्याण यांचे कार्यालय, नाशिक |
| २ | श्री. हरेश्वर दत्तात्रय डोंगरे. | समाज कल्याण अधिकारी, गट-ब, सहाय्यक आयुक्त, समाज कल्याण यांचे कार्यालय, पुणे | सहाय्यक आयुक्त (व्यसनमुक्ती प्रचारकार्य), गट-ब समाज कल्याण आयुक्तालय, पुणे |
------------------------------------------------------------------------------------------------------------------------------------------------------------------------------------------
२. बदलीच्या आदेशाची अंमलबजावणी तात्काळ व कार्यक्षमरित्या होण्याकरिता खालील सूचनांचे काटेकोरपणे पालन करावे -
१. बदलीबाबतचे आदेश प्राप्त झाल्यानंतर आयुक्त, समाज कल्याण, पुणे यांनी बदली झालेल्या अधिकाऱ्यास बदली झालेल्या पदावर रुजु होण्यासाठी तात्काळ कार्यमुक्त करावे.
२. बदली झालेला अधिकारी संबंधित कार्यालयातून कार्यमुक्त होऊन रुजू होण्यासाठी आल्यावर त्यांना विनाविलंब रुजू करुन घ्यावे. एखाद्या अधिकाऱ्यास रुजू करुन न घेतल्यामुळे सक्तीचा प्रतीक्षा काळ ठरवून काम न देता वेतन व भत्ते देण्याचा प्रसंग उद्वभवल्यास संबंधित आस्थापना अधिकाऱ्यांस जबाबदार धरण्यात येईल.
# Page 2
शासन आदेश क्रमांक: सकआ - २०२१/प्र.क्र.१२५/ आस्था- २
३. बदली आदेशात बदल करुन घेण्यासाठी संबंधित अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.