# Page 1
सामाजिक न्याय व विशेष सहाय्य विभागांतर्गत औरंगाबाद येथे विभागीय स्तरावर सुरू करण्यात आलेल्या १००० विद्यार्थी क्षमतेच्या मागासवर्गीय मुलांच्या शासकीय वसतिगृहाचे नामाधिकरण करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बीसीएच-२०२३/प्र.क्र.२१९/शिक्षण-२
मंत्रालय विस्तार, मुंबई - ४०००३२
दिनांक : २२ ऑगस्ट, २००३
वाचा:- १. शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र. बीसीएच-२००५/ प्र.क्र. ५४४/मावक-४, दिनांक २८ जून,२००७.
२. आयुक्त, समाज कल्याण, पुणे यांचे पत्र क्र. सकआ/शिक्षण /१००० क्षमता मुलांचे शावगृ-औबाद /डॉ.बा.आं. यांचे नाव देणे/२०२२-२३/का-५अ/पुणे दिनांक १३.३.२०२३
प्रस्तावना :- सामाजिक न्याय व विशेष सहाय्य विभागांतर्गत मागासवर्गीय मुलामुलींच्या शिक्षणाच्या सोयीसाठी राज्यात शासकीय वसतिगृहाची योजना राबविण्यात येते. शासकीय वसतिगृहाच्या योजनेअंतर्गत संदर्भाधीन क्रमांक १ १ येथील दिनांक २८ जून,२००७ च्या शासन निर्णयान्वये मुंबई, पुणे, नाशिक, औरंगाबाद, अमरावती, नागपूर आणि लातूर या विभागीय मुख्यालयाच्या ठिकाणी १००० विद्याथी क्षमतेची (२५० विद्याथी क्षमतेची प्रत्येकी ४ युनीट) प्रत्येकी एक अशी एकूण ७ नवीन शासकीय वसतिगृहे सुरू करण्यास मान्यता देण्यात आली आहे. औरंगाबाद येथे विभागीय स्तरावरील १००० विद्यार्थी क्षमतेचे मागासवर्गीय मुलांसाठी शासकीय वसतिगृह सुरू करण्यात आले असून सदर शासकीय वसतिगृहाचे नामाधिकरण करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतलेला आहे.
शासन निर्णयः- सामाजिक न्याय व विशेष सहाय्य विभागांतर्गत औरंगाबाद येथील विभागीय स्तरावरील मागासवर्गीय मुलांचे शासकीय वसतिगृह, किलेअर्क, औरंगाबाद या वसतिगृहाचे “महामानव डॉ. बाबासाहेब आंबेडकर १००० मुलांचे शासकीय वसतिगृह, किलेअर्क, औरंगाबाद” असे नामाधिकरण करण्यात येत आहे.
त्यानुषंगाने आवश्यक ती कार्यवाही आयुक्त, समाज कल्याण आयुक्तालय, पुणे यांनी करावी.
# Page 2