# Page 1
दि.०८ एप्रिल, २०२५ ते दि.१४ एप्रिल, २०२५ या
कालावधीमध्ये “भारतरत्न डॉ.बाबासाहेब
आंबेडकर सामाजिक समता सप्ताह” साजरा
करण्याकरीता निधी उपलब्ध करून देणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : सान्यावि-२०२५/प्र.क्र.२७/बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०९ एप्रिल, २०२५.
संदर्भ- सामाजिक न्याय व विशेष सहाय्य विभाग, शासन निर्णय क्र.सान्यावि-
२०२५/प्र.क्र.२७/बांधकामे, दि.०४ एप्रिल, २०२५
प्रस्तावना :-
भारतरत्न डॉ. बाबासाहेब आंबेडकर यांनी भारतीय राज्यघटनेद्वारे देशाला स्वातंत्र्य, समता
व बंधुता या तत्वांच्या माध्यमातून भारतीय समाजामध्ये एकात्मता निर्माण करण्याचा प्रयत्न केलेला
आहे. भारतीय राज्यघटनेच्या कलम ४६ मध्ये समाजातील दुर्बल घटक व वंचितांबाबत राज्याची
जबाबदारी अत्यंत दुरदर्शीपणाने व गांभीर्याने नमूद केलेली आहे. भारतीय राज्यघटना कलम ४६
अनुसूचित जाती, अनुसूचित जनजाती आणि इतर दुर्बल घटक यांचे शैक्षणिक व आर्थिक हितसंवर्धनः
यामध्ये "राज्य, जनतेतील दुर्बल घटक, आणि विशेषतः अनुसूचित जाती, अनुसूचित जनजाती यांचे
शैक्षणिक व आर्थिक हितसंवर्धन विशेष काळजीपूर्वक करील आणि सामाजिक अन्याय व सर्व प्रकारचे
शोषण यांपासून त्यांचे रक्षण करील." असे नमूद करण्यात आले आहे. भारतीय राज्यघटनेतील या
तत्वांच्या अनुषंगाने अनुसूचित जाती, अनुसूचित जनजाती आणि इतर दुर्बल घटक तसेच सर्व प्रकारचे
पीङ़ीत आणि शोषितांना सामाजिक न्याय, आर्थिक व सामाजिक संरक्षण उपलब्ध करून देण्याबाबत
राज्य सरकार सातत्याने प्रयत्नशील आहे. त्यानुषंगाने अनुसूचित जाती, अनुसूचित जनजाती व
वंचित दुर्बल घटकातील व्यक्तींच्या सवांगीण विकासाचे ध्येय साध्य करण्यासाठी राज्य शासनाकडून
विविध कल्याणकारी योजना राबविण्यात येत आहेत. या सर्व कल्याणकारी योजनांची माहिती
सर्वसामान्य जनतेला व्हावी तसेच जनतेत जनजागृती निर्माण व्हावी याउद्देशाने दरवर्षी दि. ८ एप्रिल,
२०२५ ते १४ एप्रिल, २०२५ या कालावधीत राज्यात "भारतरत्न डॉ. बाबासाहेब आंबेडकर सामाजिक
समता सप्ताह" हा कार्यक्रम साजरा करण्याच्या अनुषंगाने संदर्भाधीन शासन निर्णय निर्गमित
करण्यात आलेला आहे. दि. ८ एप्रिल, २०२५ ते १४ एप्रिल, २०२५ या कालावधीत राज्यात "भारतरत्न
डॉ. बाबासाहेब आंबेडकर सामाजिक समता सप्ताह" साजर करण्यासाठी निधी उपलब्ध करुन
देण्याची बाब शासनाच्या विचाराधीन होती.
# Page 2
शासन निर्णय क्रमांकः सान्यावि-२०२५/प्र.क्र.२७/बांधकामे
शासन निर्णय:-
संदर्भाधीन शासन निर्णय दि.०४ एप्रिल, २०२५ अन्वये राज्यात "भारतरत्न डॉ. बाबासाहेब
आंबेडकर सामाजिक समता कार्यक्रम" दिनांक ८ एप्रिल, २०२५ ते १४ एप्रिल, २०२५ या कालावधीत
साजरा करण्याचा निर्णय घेण्यात आला आहे.
२. सदर कार्यक्रमाच्या आयोजनाकरीता महासंचालक, डॉ. बाबासाहेब आंबेडकर संशोधन व
प्रशिक्षण संस्था (बार्टी), पुणे यांनी त्यांच्याकडे उपलब्ध असलेल्या निधीतून प्रत्येक जिल्हयाकरीता
रु.१.०० लक्ष इतका निधी संबंधित सहाय्यक आयुक्त यांना तात्काळ उपलब्ध करुन द्यावा.
३. सदर कार्यक्रम साजरा करतांना ग्रामपंचायत,स्थानिक स्वराज्य संस्था,महानगर पालिका व
राज्य निवडणूक आयोगाने घोषित/लागू केलेल्या अन्य कोणत्याही निवडणूक/पोटनिवडणूकीची
आदर्श आचारसंहितेचा भंग होणार नाही,याची सर्व संबंधितांनी दक्षता घ्यावी.
४. हा शासन निर्णय महाराष्ट्र शासनाच्या www.maharashtra.gov.in या संकेतस्थळावर