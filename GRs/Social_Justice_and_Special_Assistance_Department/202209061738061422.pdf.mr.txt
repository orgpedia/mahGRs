# Page 1
कर्मवीर दादासाहेब गायकवाड सबळीकरण व स्वाभिमान योजनेंतर्गत अनुसूचित जाती व नवबौध्द भूमिहिन शेतमजूरांना जमीनीचे वाटप करण्याकरिता सन २०२२-२३ या वर्षात अर्थसंकल्पित करण्यात आलेला निधी खर्च करण्यासाठी मान्यता देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन ज्ञापन, क्रमांक: संकीर्ण-२०२२/प्र.क्र.१६९/अजाक
मंत्रालय विस्तार, मुंबई - ४०० ०३२.
दिनांक:०५ सप्टेंबर, २०२२.
ज्ञापन : आयुक्त, समाज कल्याण, महाराष्ट्र राज्य, पुणे यांना कळविण्यात येत आहे की, कर्मवीर दादासाहेब गायकवाड सबळीकरण व स्वाभिमान योजनेंतर्गत अनुसूचित जाती व नवबौध्द भूमिहिन शेतमजूरांना जमीनीचे वाटप करण्याकरिता (लेखाशीर्ष २२२५ ३६१ ८) सन २०२२-२३ या वर्षातील अर्थसंकल्पित निधी रुपये १५०.०० कोटी पैकी सद्यस्थितीत अर्थसंकल्पीय अंदाज वाटप आणि सनियंत्रण प्रणालीवर ( बीम्स ) उपलब्ध करून दिलेला २१% निधी म्हणजेच रुपये ३१.५० कोटी आहे. सदर निधी खर्च करण्यासाठी याद्वारे मान्यता देण्यात येत आहे, याबाबतचे विवरण खालीलप्रमाणे आहे: (रुपये हजारात)
---------------------------------------------------------------------------------------------------------------------------------------------------------------------------------------------------------
| अ. क्र. | अनुसूचित जाती आणि नवबौद्ध भूमिहिन शेतमजूरांना जमिनीचे वाटप (कर्मवीर दादासाहेब गायकवाड सबळीकरण व स्वाभिमान योजना ) | अर्थसंकल्पित निधी रुपये | खर्च करण्यासाठी मान्यता देण्यात येत असलेला निधी रुपये |
| १ | २ | ३ | ४ |
| १. | २२२५, ३१, सहाय्यक अनुदाने (वेतनेत्तर) २२२५ ३६१८ | १५,००,००० (अक्षरी रुपये एकशे पन्नास कोटी फक्त) | ३,१५,००० (अक्षरी रुपये एकतीस कोटी पन्नास लक्ष फक्त) |
---------------------------------------------------------------------------------------------------------------------------------------------------------------------------------------------------------
२. सदर निधी खर्च करण्यासाठी आयुक्त, समाज कल्याण, महाराष्ट्र राज्य, पुणे यांना नियंत्रण अधिकारी व संबंधीत जिल्ह्याचे सहाय्यक आयुक्त, समाज कल्याण यांना आहरण व संवितरण अधिकारी म्हणून घोषित करण्यात येत आहे.
३. नियंत्रण अधिकारी यांनी उपरोक्त विवरणातील रकाना ४ मधील निधी खर्च करावा. सदर निधी खर्च झाल्यावर त्याबाबतचे विवरण व उपयोगिता प्रमाणपत्र न चुकता शासनास सादर करण्यात यावे.
४. शासन परिपत्रक, वित्त विभाग, दिनांक ०४ एप्रिल, २०२२, मधील नमूद केलेल्या प्रत्येक बाबीची पूर्तता झालेली आहे, असे प्रमाणित करण्यात येत आहे.
# Page 2
शासन ज्ञापन क्रमांक: संकीर्ण-२०२२/प्र.क्र.१६९/अजाक
५. प्रस्तुत योजनेवर होणारा खर्च खालील लेखाशीर्षाखाली खर्ची टाकून सन २०२२-२३ या वर्षात अर्थसंकल्पित करण्यात आलेल्या निधीतून भागविण्यात यावा:
मागणी क्रमांक एन-३ मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण
०१, अनुसूचित जातींचे कल्याण (०३)(०५), अनुसूचित जाती आणि नवबौद्ध भूमीहीन शेतमजुरांना जमिनीचे वाटप (अ.जा.उ.यो.) ( कार्यक्रम)
३१, सहायक अनुदाने (वेतनेत्तर) २२२५३६१८
६. उपरोक्त योजनेंतर्गत सदर निधी खर्च करताना वित्तीय नियमावली महाराष्ट्र अर्थसंकल्प नियम पुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर तरतूद खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी नियंत्रक अधिकारी यांची राहील.
७. नियंत्रक अधिकारी यांनी सदर निधी खर्च करताना शासन परिपत्रक, वित्त विभाग, दिनांक ०४ एप्रिल, २०२२ मधील बाबींची पूर्तता करण्याची दक्षता घ्यावी.
# Page 3