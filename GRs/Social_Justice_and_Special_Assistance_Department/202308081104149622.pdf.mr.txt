# Page 1
समाज कल्याण आयुक्तालयाच्या
आस्थापनेवरील सहाय्यक आयुक्त, समाज कल्याण व तत्सम, गट-अ संवर्गातील अधिकाऱ्यांच्या विनंती बदल्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन आदेश क्रमांकः सकआ-२०२३/प्र.क्र.११४/आस्था-२
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
तारीख: ०७ ऑगस्ट, २०२३
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४)(दोन) व कलम ४(५) मधील तरतुदीनुसार सक्षम प्राधिकाऱ्याच्या मान्यतेने सहाय्यक आयुक्त, समाज कल्याण व तत्सम, गट-अ संवर्गातील अधिकाऱ्यांच्या विनंतीवरुन सक्षम प्राधिकाऱ्यांच्या मान्यतेनुसार खालीलप्रमाणे बदलीने पदस्थापना करण्यात येत आहे.:
-----------------------------------------------------------------------------------------------------------
|  | सहाय्यक आयुक्त, समाज कल्याण व तत्सम, गट-अ |  |
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
| १ | श्री. शिवानंद कृष्णाजी मिनगिरे, सहाय्यक आयुक्त, समाज कल्याण हिंगोली | सहाय्यक आयुक्त, समाज कल्याण, नांदेड |
| २. | श्री. विशाल लोंढे, सहाय्यक आयुक्त, समाज कल्याण, कोल्हापूर | सहाय्यक आयुक्त, समाज कल्याण, पुणे |
-----------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरिता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल आयुक्त, समाज कल्याण, पुणे व शासनास सादर करावा.
३. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
४. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द समाज कल्याण आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
# Page 2
शासन आदेश क्रमांकः सकआ-२०२३/प्र.क्र. ११४/आस्था-२
५. सदर आदेश तात्काळ अंमलात येतील.