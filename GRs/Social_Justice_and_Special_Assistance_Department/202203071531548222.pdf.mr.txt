# Page 1
साहित्यरत्न लोकशाहीर अण्णाभाऊ साठे विकास महामंडळ (म.) मुंबई या महामंडळास सन २०२१ २२ या आर्थिक वर्षाकरीता व्यवस्थापकीय अनुदान (३६-सहायक अनुदाने-वेतन) मंजूर करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक- संकीर्ण २०२१/प्र.क्र.८६/महामंडळे,
मंत्रालय, विस्तार भवन, मुंबई ४०० ०३२.
दिनांक :- ०७ मार्च, २०२२.
वाचा : १) वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दि.२८/०१/२०२२.
२) वित्त विभाग, शासन निर्णय क्र. अर्थसं-२०२१/प्र.क्र.४८/अर्थ-३, दि.०३/०२/२०२२.
शासन निर्णय : साहित्यरत्न लोकशाहीर अण्णाभाऊ साठे विकास महामंडळ (मर्या.) मुंबई मार्फत मातंग समाजाच्या आर्थिक उन्नती करण्यासाठी विविध योजना राबविण्यात येतात. या महामंडळास सन २०२१-२०२२ या आर्थिक वर्षाकरिता वेतनावरील खर्च भागविण्याकरिता ३६ सहायक अनुदाने (वेतन) यासाठी रु.२०,००,०० हजार (अक्षरी रुपये वीस कोटी फक्त) एवढी अर्थसंकल्पिय तरतूद करण्यात आली आहे.
२. यापैकी वित्त विभागाने बीम्स प्रणालीवर ९५% च्या मर्यादेत वितरित करावयाची वितरणासाठी शिल्लक प्रस्तावित तरतुद रक्कम रु. ७,००,०० हजार (अक्षरी रुपये सात कोटी फक्त) इतका निधी वितरीत करण्यास खालील अटींच्या अधिन राहून शासन मान्यता देण्यात येत आहे: १) योजनेतर निधीतील खर्चासाठी शासनाने ठरविलेले निर्बंध काटेकोरपणे अंमलात आणावेत.
२) व्यवस्थापनावरील खर्च मर्यादित ठेवण्याच्या दृष्टीने कामकाजात सुसूत्रता आणावी.
३) विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
४) महामंडळाने कर्जाच्या वसुलीचे प्रमाण प्रभावीपणे राबविण्यासाठी प्रयत्न करावेत.
५) कार्यालयीन खर्चात काटकसर करावी.
३. या व्यवस्थापकीय अनुदानाबाबत उप सचिव (महामंडळे), सामाजिक न्याय व विशेष सहाय्य विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम पुढील कार्यवाही करिता प्रादेशिक उपायुक्त, समाजकल्याण, नवी मुंबई यांचेकडे सुपूर्द करण्यात येत आहे. त्यांना सदर अनुदान म.को.नि.४४ मधील नमुन्यातील देयकान्वये साहित्यरत्न लोकशाहिर अण्णा भाऊ साठे विकास महामंडळ यांस संवितरित करण्याचे अधिकार देण्यात येत आहेत.
४. या बाबींवरील खर्च “मागणी क्रमांक एन-३, २२२५- अनुसूचित जाती, अनुसूचित जमाती व इतर मागासवर्ग यांचे कल्याण, ०१ अनुसूचीत जातीचे कल्याण, ८०० इतर खर्च (१०) (०१) लोकशाहीर अण्णाभाऊ साठे विकास महामंडळ (मर्या.), मुंबई यास सहायक अनुदाने (२२२५२३१७) ३६ सहायक अनुदाने (वेतन)” या लेखाशिर्षाखाली खर्ची टाकून सन २०२१-२०२२ या आर्थिक वर्षाच्या मंजूर तरतुदीतून भागविण्यात यावा.
५. हा शासन निर्णय, वित्त विभागाचे परिपत्रक क्रमांक क्र. अर्थसं - २०२१/प्र.क्र.४८/अर्थ-३, दि.२८/०१/२०२२, वित्त विभाग, शासन निर्णय क्र अर्थसं-२०२१/प्र.क्र.४८/अर्थ-३, दि.०३/०२/२०२२ नुसार निर्गमित करण्यात येत आहे.
# Page 2
शासन निर्णय क्रमांक: संकीर्ण २०२१/प्र.क्र.८६/महामंडळे