# Page 1
इतर मागास बहुजन कल्याण विभागाच्या अधिपत्याखालील आश्रमशाळा संहितेमधील नियम क्र. १८.४ मधील शब्द वगळण्यात येत असल्याबाबत…...
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : विभशा-२०२०/प्र.क्र.२६/विजाभज-१(अ)
मादाम कामा मार्ग, हुतात्मा राजगुरु चौक,
मंत्रालय, मुंबई - ४००० ३२.
दिनांक : २४ फेब्रुवारी, २०२१.
वाचा : १) शासन निर्णय, समाज कल्याण, सांस्कृतिक कार्य, क्रीडा व पर्यटन विभाग क्र.व्हीजेडब्ल्यु १०९०/प्र.क्र.२२/प्रस्ताव-२/मावक-६, दि.०८ ऑक्टोबर, १९९१.
२) विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांकरिता आश्रमशाळा संहितेमधील प्रकरण क्रमांक अठरा, नियम क्रमांक १८.४.
प्रस्तावना : संदर्भ क्र.१ येथे नमूद दि. ०८ ऑक्टोबर, १९९१ रोजीच्या शासन निर्णयामध्ये स्वयंसेवी संस्थांमार्फत चालविण्यात येणाऱ्या विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांना अनुज्ञेय असलेल्या वेतनेतर अनुदानाबाबतच्या तरतूदी आहेत. शासन निर्णयातील सदर तरतूदी व स्वयंसेवी संस्थांमार्फत चालविण्यात येणाऱ्या विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांकरिता आश्रमशाळा संहितेमधील प्रकरण क्रमांक अठरा मधील नियम क्रमांक १८.४ मधील तरतूदींमध्ये एकसूत्रता असणे आवश्यक होते. तथापि, संदर्भ क्र.१ येथे नमूद दि.०८ ऑक्टोबर, १९९१ रोजीच्या शासन निर्णयामधील तरतूदी व आश्रमशाळा संहितेमधील तरतूदी, यामध्ये तफावत आहे. सदर तफावत दूर करण्याच्या अनुषंगाने आश्रमशाळा संहितेमधील प्रकरण क्रमांक अठरा मधील नियम क्रमांक १८.४ मधील शब्द वगळण्याची बाब शासनाच्या विचाराधीन होती. त्यानुसार नियम क्रमांक १८.४ मधील खालील शब्द वगळण्यास शासन मान्यता देण्यात येत आहे.
शासन निर्णय :
इतर मागस बहुजन कल्याण विभागाच्या अधिपत्याखालील स्वयंसेवा संस्थांमार्फत चालविण्यात येणाऱ्या विमुक्त जाती, भटक्या जमाती, इतर मागासवर्ग व विशेष मागास प्रवर्गाच्या प्राथमिक, माध्यमिक व उच्च माध्यमिक आश्रमशाळा, विद्यानिकेतन व ऊसतोड कामगारांच्या मुला-मुलींच्या शाळांकरिता आश्रमशाहा संहितेमधील प्रकरण क्रमांक अठरा, नियम क्रमांक १८.४ मधील खालील शब्द वगळण्यात येत आहेत.
i) प्राथमिक आश्रमशाळा-(अ) शाळा विभाग : पहिल्या ओळीतील “व अनिवासी” हे शब्द वगळण्यात येत आहेत.
(ब) वसतिगृह विभाग : पहिल्या ओळीतील “सर्व शिक्षक व” हे शब्द वगळण्यात येत आहेत.
ii) माध्यमिक आश्रमशाळा-(अ) शाळा विभाग : पहिल्या ओळीतील “व अनिवासी” हे शब्द वगळण्यात येत आहेत.
(ब) वसतिगृह विभाग : पहिल्या ओळीतील “सर्व शिक्षक व” हे शब्द वगळण्यात येत आहेत.
# Page 2
शासन निर्णय क्रमांकः विभशा-२०२०/प्र.क्र.२६/विजाभज-१(अ)