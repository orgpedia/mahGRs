# Page 1
इतर मागास बहुजन कल्याण विभागाच्या उच्च माध्यमिक आश्रमशाळांतील (कनिष्ठ महाविद्यालय) मान्यताप्राप्त कर्मचाऱ्यांचे दि.०१.०७.२०२१ पासून ऑनलाईन वेतन अदा करणेबाबत.
महाराष्ट्र शासन
इतर मागास बहुजन कल्याण विभाग
शासन शुध्दीपत्रक क्र.विभशा-२०२०/प्र.क्र.२५१/विजाभज-२
१ ला मजला, विस्तार इमारत, मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक-३१ मे, २०२१.
संदर्भ :- १. शासन निर्णय समक्रमांक दि. १३ मार्च, २०२० २. शासन निर्णय समक्रमांक दि. २० ऑगस्ट, २०२०
प्रस्तावना:
इतर मागास बहुजन कल्याण विभागाच्या अखत्यारीतील कार्यरत असलेल्या १४८ उच्च माध्यमिक आश्रमशाळेपैकी शासन निर्णय दि.८/३/२०१९ अन्वये ९४ उच्च माध्यमिक आश्रमशाळांना तसेच शासन निर्णय दि.१७/९/२०१९ अन्वये ४७ उच्च माध्यमिक आश्रमशाळांना वित्त विभागाच्या
मान्यतेने निकषपात्र ठरविण्यात आलेले आहे. तसेच त्यातील कर्मचाऱ्यांना ऑनलाईन वेतन अदा करावे असेही वित्त विभागाने आदेशित केले आहे.
२. शासन निर्णय दि. ८/३/२०१९ व दि.१७/९/२०१९ सोबतच्या यादीमधील उच्च माध्यमिक आश्रमशाळांमध्ये कार्यरत असणाऱ्या कर्मचाऱ्यांची नांवे सेवार्थ प्रणालीत समाविष्ठ करुन त्यांचे
ऑनलाईन वेतन अदा करण्याबाबत संदर्भाधीन शासन निर्णयान्वये कार्यवाही करण्यात येत आहे.
३. सद्यस्थिती मधील राज्यातील कोरोनाची परिस्थिती लक्षात घेता तसेच उच्च माध्यमिक आश्रमशाळांचे ऑनलाईन वेतन अदा करण्याबाबत प्रस्ताव प्राप्त होण्यास विलंब होत असल्यामुळे संदर्भ क्र. १ मधील शासन निर्णयातील परिच्छेद क्र.३ मधील अट क्र.६ काही प्रशासकीय कारणास्तव पुर्नरचना करण्याची बाब शासनाच्या विचाराधीन होती.
शासन शुद्धीपत्रक :
संदर्भ क्र. १ मधील शासन निर्णयातील परिच्छेद क्र.३ मधील अट क्र.६ “शासन निर्णय दि.१५/०१/२०१८ पूर्वी ज्या कर्मचाऱ्यांना मान्यता दिलेल्या आहेत त्यांचे मान्यतेच्या प्रस्तावाची पुन्हा सदर शासन निर्णयातील प्रादेशिक समितीने पडताळणी करून नियमात बसत असतील तर नावे ऑनलाईन वेतनासाठी समाविष्ट करावेत. तथापि ज्या कर्मचार्यांना शासन स्तरावरून मान्यता प्रदान करण्यात आलेल्या आहेत त्यांची बाबतीत पुन्हा प्रादेशिक समितीसमोर प्रस्ताव ठेवण्याची आवश्यकता नाही.” ऐवजी
# Page 2
शासन शुध्दीपत्रक क्रमांकः विभशा-२०२०/प्र.क्र.२५१/विजाभज-२
“ज्या कर्मचाऱ्यांना सक्षम प्राधिकारी यांनी मान्यता दिलेली आहे व ज्यांचे वेतन ऑफलाईन पद्धतीने सुरु आहे त्यांचे प्रस्ताव पुन्हा प्रादेशिक समितीपुढे सादर न करता सदर प्रस्ताव थेट सेवार्थ समिती पुढे सादर करावे व ज्या सक्षम प्राधिकारी यांनी मान्यता दिलेली नाही व ज्यांचे वेतन ऑफलाईन पद्धतीने सुरु नाही असेच फक्त प्रकरणे प्रादेशिक समिती मार्फत सेवार्थ समिती पुढे सादर करावे.
तसेच ज्या प्रकरणात शासन स्तरावरून अपिलात किंवा शासनाकडून मान्यता प्राप्त झाली आहे त्यांची नांवे सेवार्थमध्ये समाविष्ट करण्यासाठी वेगळ्याने मान्यता न घेता त्यांचे प्रस्ताव सेवार्थ समितीस पाठवावे. तसेच ज्यांचे वेतन ऑफलाईन पद्धतीने सुरु त्या सर्वांचे वेतन ऑनलाईन पद्धतीने वेतन दि.०१/०७/२०२१ पासून सुरु करण्याचे नियोजित आहे. त्यासाठी सदर कर्मचाऱ्यांची नांवे सेवार्थ प्रणालीमध्ये समाविष्ट करण्यासाठी प्रस्ताव तात्काळ थेट सेवार्थ समितीकडे सादर करावे.” असे वाचण्यात यावे.