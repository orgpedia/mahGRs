# Page 1
----------------------------------------------------------
| अनुसूचित जाती व नवबौध्द घटकांतील मान्यवर व्यक्तींचे |
| स्मारक बांधणे तसेच अनुसूचित जातीसाठी सांस्कृतिक व |
| ऐतिहासिक दृष्ट्या महत्व असलेल्या स्थळांचा विकास करणे |
| व अनुसूचित जातीच्या सांस्कृतिक व नीतिमुल्यांवर आधारित |
| विकास साधणाऱ्या प्रकल्पांसाठी स्वयंसेवी संस्थांना अनुदान |
| मंजूर करणे या योजनेअंतर्गत संत रोहिदास भवन, परळ या |
| इमारतीच्या अतिरक्त बांधकामाच्या प्रस्तावास मान्यता |
| देणेबाबत... |
----------------------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: स्वसेअ-२०१७/प्र.क्र.१०/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : २ नोव्हेंबर, २०२२.
वाचा : १) शासन निर्णय, सामाजिक न्याय व विशेष सहाय्य विभाग क्र.बीसीएच-२०१४/प्र.क्र.६१/बांधकामे, दि.१६.१२.२०१५.
२) शासन निर्णय सामाजिक न्याय व विशेष सहाय्य विभाग क्र. स्वसेअ-२०१७/प्र.क्र.१०/ बांधकामे,दि.३१.०३.२०१८.
३) शासन शुध्दीपत्रक, सामाजिक न्याय व विशेष सहाय्य विभाग क्र.स्वसेअ-२०१७/ प्र.क्र.१०/बांधकामे,दि.२३.०८.२०१८.
४) शासन शुध्दीपत्रक, सामाजिक न्याय व विशेष सहाय्य विभाग क्र.स्वसेअ-२०१७/ प्र.क्र.१०/बांधकामे,दि.३०.३.२०१८ ५) शासन निर्णय, सामाजिक न्याय व विशेष सहाय्य विभाग क्र. बीसीएच-२०१४/प्र.क्र.६१/बांधकामे, दि.५.११.२०२०.
६) आयुक्त, समाजकल्याण पुणे यांचे पत्र जा.क्र. सकआ/मावक/ ऐति स्थळ/संत रोहिदास/ अतिरिक्त बांधकाम आराखडा/ २०२२-२३/ का-१२/१०२९, दि.१८.०७.२०२२ रोजीचे पत्र.
७) शासन ज्ञापन क्रं.अनौस-२०२०/प्र.क्र.१०२/बांधकामे दि.०५.१०.२०२१ प्रस्तावना : अनुसूचित जाती व नवबौध्द घटकांतील मान्यवर व्यक्तींचे स्मारक बांधणे तसेच अनुसूचित जातीसाठी सांस्कृतिक व ऐतिहासिक दृष्ट्या महत्व असलेल्या स्थळांचा विकास करणे या योजनेंतर्गत विभागाच्या दि.१६.१२.२०१५ रोजीच्या शासन निर्णयान्वये निर्गमित करण्यात आलेले निकष व नियमावलीस अनुसरून विभागाच्या दि.३१.३.२०१८ रोजीच्या शासन निर्णयान्वये संत रोहिदास भवन, परळ या इमारतीच्या रू.११,१२,५१,०००/- (अक्षरी रूपये एकरा कोटी बारा लक्ष एकावन्न हजार फक्त) इतक्या रक्कमेस प्रशासकीय मान्यता दिली आहे. सद्यस्थितीत विभागाच्या दि.५.११.२०२० रोजीच्या शासन निर्णयान्वये या या अंतर्गत सुधारित निकष व नियमावली निर्गमित करण्यात आलेले आहे.
आयुक्त, समाजकल्याण पुणे यांनी संदर्भ क्र.६ अन्वये संत रोहिदास भवन, परळ या इमारतीच्या अतिरक्त बांधकामाच्या रू.२,९१,८३,३००/- (अक्षरी रूपये दोन कोटी एक्यान्नव लक्ष त्र्याऐंशी हजार तीनशे फक्त) इतक्या रकमेचा
# Page 2
शासन निर्णय क्रमांकः स्वसेअ-२०१७/प्र.क्र.१०/बांधकामे
प्रस्ताव मान्यतेसाठी शासनास सादर केला आहे. त्याचबरोबर बृहन्मुंबई महानगरपालिकेस विविध परवानगी करीता दिलेले अथवा द्यावे लागणारे रु.२,२२,६९,८९१/- (अक्षरी रुपये दोन कोटी बावीस लक्ष एकोणसत्तर हजार आठशे एक्यान्नव फक्त) इतक्या शुल्काचा प्रस्ताव मान्यतेस्तव सादर केला आहे. त्यानुषंगाने, उपरोक्त प्रस्तावास मा.मुख्यमंत्री महोदयांच्या अध्यक्षतेखाली दि.१५.९.२०२२ रोजी झालेल्या बैठकीत मान्यता प्रदान केली आहे. सदरील प्रस्तावास योजनेच्या निकषानुसार १०% रक्कम रू.२९,१८,३३०/- (अक्षरी रूपये एकोणतीस लक्ष अठरा हजार तीनशे तीस फक्त) संस्थेला स्वत: खर्च करावी लागणार आहे. सदरील प्रकल्पास प्रशासकीय मान्यता देण्याची बाब शासनाच्या विचाराधीन होती.
शासन निर्णय: संत रोहिदास भवनपरळ या इमारती, चे अतिरीक्त बांधकाम व इतर परवानग्यांकरीता खालीलप्रमाणे निर्णय घेण्यात येत आहेत: १. मुंबईची वैशिष्टपूर्णता लक्षात घेता, बृहन्मुंबई महानगरपालिकेस विविध परवानगी करीता द्यावा लागणारे शुल्क तथा खर्च हा मोठ्या प्रमाणावर आहे. त्यामुळे हा खर्च योजनेमध्ये समाविष्ट नसला तरी एक वेळची बाब म्हणून संस्थेस अर्थसहाय्य करण्याचा निर्णय घेण्यात येत आहे. यामध्ये विविध परवानग्यांकरीता झालेला खर्च रू.
१,१२,६९,८९१/- (अक्षरी रूपये एक कोटी बारा लक्ष एकोणसत्तर हजार आठशे एक्यान्नव फक्त) व यापुढे होणारा खर्च रू. १,१०,००,०००/- (अक्षरी रूपये एक कोटी दहा लक्ष फक्त) याचा समावेश आहे. तसेच याबाबत बृहन्मुंबई महानगरपालिकेस अदा केलेल्या शुल्काचे दस्तऐवज संस्थेने प्रादेशिक उपायुक्त, समाजकल्याण, मुंबई यांचेकडे सादर करावेत व MCGM किंवा इतर विभागाकडून येणाऱ्या परताव्याची रक्कम शासन खाती जमा करण्याची जबाबदारी सहाय्यक आयुक्त, समाज कल्याण, मुंबई शहर यांची राहील. तसेच प्रादेशिक उपायुक्त, समाजकल्याण मुंबई यांनी त्याबाबतचे प्रमाणीकरण करावे.
२. संस्थेकडे उपलब्ध असलेला Fungible FSI पाहता व प्रकल्प सध्या उभारणीखाली असल्यामुळे वाढीव बांधकाम आताच करणे इष्ट व शक्य आहे. तथापि योजनेच्या निकषामध्ये “एका संस्थेस वाढीव बांधकामाकरीता देता येणार नाही” ही तरतूद या संस्थेकरीता एक वेळची बाब म्हणून शिथील करून संस्थेच्या रू.२,९१,८३,३००/- इतक्या रकमेच्या प्रस्तावास मान्यता देण्याचा निर्णय घेण्यात आला आहे. याच बरोबर सदर प्रस्तावाच्या अंदाजपत्रकास मुख्य अभियंता, सार्वजनिक बांधकाम विभाग यांचे साक्षांकन घेणे आवश्यक राहील.
३. सदर संत रोहिदास भवन, परळ, मुंबई येथील इमारतीमध्ये सामाजिक न्याय व विशेष सहाय्य विभागाच्या अखत्यारितीतील शासकीय कामकाजाकरीता येणाऱ्या राज्यातील सर्व समाजकल्याण विभागातील पदाधिकारी, अधिकारी/कर्मचारी यांना नाममात्र दराने तात्पुरत्या स्वरूपात निवास व्यवस्था करण्याकरीता काही खोल्या कायमस्वरूपी राखीव ठेवाव्यात.
४. एकूण अंदाजपत्रकीय खर्चामध्ये शासनाचा हिस्सा ९० टक्के रू२,६२,६४,९७०/- (अक्षरी रुपये दोन कोटी बासष्ट लक्ष चौसष्ट हजार नऊशे सत्तर फक्त) इतका हिस्सा शासनाचा राहील व रोहिदास समाज पंचायत संघ, परळ,मुंबई या संस्थेचा १० टक्के रू.२९,१८,३३०/- (अक्षरी रूपये एकोणतीस लक्ष अठरा हजार तीनशे तीस फक्त) इतका हिस्सा संस्थेचा राहील.
५. विभागाच्या दि. ५.११.२०२० रोजीच्या शासन निर्णयातील सर्व अटी व शर्तीची पूर्तता करणे आवश्यक आहे.
६. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच कामास तांत्रिक मान्यता प्रदान करणे आवश्यक आहे.
७. सार्वजनिक बांधकाम विभागाच्या शासन निर्णय क्र. बीडीजी-२०१७/प्र.क्र.६०/इमारती -२, दि. ७/७/२०१७ अन्वये कार्यवाही करण्यात यावी.
८. प्रस्तावित बांधकामाची जागा सदर संस्थेच्या ताब्यात असल्याचे प्रमाणपत्र प्राप्त करुन कामाच्या निविदा सूचना प्रसिध्द करण्यात याव्यात.
पृष्ठ ४ पैकी २
# Page 3
शासन निर्णय क्रमांकः स्वसेअ-२०१७/प्र.क्र.१०/बांधकामे
९. तांत्रिक मान्यता प्रदान करण्यापूर्वी अंदाजपत्रकावर अधीक्षक अभियंता, सार्वजनिक बांधकाम मंडळ, मुंबई व विभागाच्या वतीने प्रादेशिक उपायुक्त, समाजकल्याण विभाग, मुंबई यांनी साक्षांकन करावे.
१०. सदर वास्तुचे हस्तांतरण इतर संस्थेला करता येणार नाही किंवा जागेची व वास्तुची खरेदी विक्री करता येणार नाही.
११. सदर वास्तुचा उपयोग व्यापारी तत्वावर करता येणार नाही.
१२. शासनाच्या कार्यक्रमासाठी वा उपक्रमासाठी उपरोक्त वास्तुचा विनाशुल्क उपयोग करता येईल.
१३. संदर्भ क्र. ५ येथील शासन निर्णयात नमूद मार्गदर्शक तत्वांचे पालन रोहिदास समाज पंचायत संघ, परळ,मुंबई या संस्थेचा संत रोहिदास भवन, परळ, मुंबई या बांधकामावर संनियंत्रण ठेवण्याची जबाबदारी सदर शासन निर्णयान्वये गठीत करण्यात आलेल्या जिल्हास्तरीय समितीची राहील. वर नमूद सर्व रोहिदास समाज पंचायत संघ, परळ,मुंबई या संस्थेला मान्य असल्याबाबत करारपत्र करुन घ्यावे. शासनाच्या वतीने करारपत्रावर सही करण्यासाठी प्रादेशिक उपायुक्त, समाजकल्याण, मुंबई यांना प्राधिकृत करण्यात येत आहे. सहाय्यक आयुक्त, समाजकल्याण, मुंबई यांनी संत रोहिदास भवन, परळ, मुंबई या इमारतीच्या वाढीव बांधकाम करणे या कामाचा बांधकामाचा सद्य:स्थितीचा त्रैमासिक अहवाल आणि वितरीत केलेल्या निधीचे उपयोगिता प्रमाणपत्र शासनास व आयुक्त, समाजकल्याण, पुणे यांना वेळोवेळी सादर करण्याची दक्षता घ्यावी.
१४. सदर बांधकामावरील खर्च हा मागणी क्र.एन-३, २२२५ - अनुसूचित जाती, अनुसूचित जमाती व इतर मागासवर्गीय व अल्पसंख्यांक यांचे कल्याण, ०१- अनुसूचित जातीचे कल्याण, ८००-इतर खर्च, पंचवार्षिक योजनांतर्गत योजना-राज्य योजनांतर्गत योजना (०५), स्वयंसेवी संस्थांना सहाय्यक अनुदाने (०५) (०२), स्वयंसेवी संस्थांना सहाय्यक अनुदाने (वि.घ.यो.) (२२२५ ३६३६), ३१ - सहाय्यक अनुदाने (वेतनेतर) (योजनातर्गत-दत्तमत्त) या लेखाशीर्षाखाली सन २०२२-२३ या वर्षात मंजूर अर्थसंकल्पीय तरतूदीतून भागविण्यात यावा.
१५. संदर्भ क्र.७ अन्वये, सदर योजनेअंतर्गत सहसचिव/उपसचिव (अर्थसंकल्प) सामाजिक न्याय व विशेष सहाय्य विभाग,मंत्रालय,मुंबई यांना नियंत्रक अधिकारी म्हणून घोषित करण्यात आले आहे. व संबंधित सहाय्यक आयुक्त, समाजकल्याण यांना आहरण व संवितरण अधिकारी म्हणून घोषित करण्यात येत आहे. तसेच योजनेअंतर्गत मंजूर निधीचे वितरण हे संदर्भ क्र. ५ येथील शासन निर्णयातील परिच्छेद २ मध्ये नमूद अटीच्या अधीन काटेकोरपणे करण्याची जबाबदारी सहाय्यक आयुक्त, समाजकल्याण, मुंबई यांची राहील.
१६. प्रस्तुतचा शासन निर्णय, वित्तीय अधिकार, नियम पुस्तिका, १९७८, भाग पहिला, उपविभाग-पाच, अनु.क्र.१ महाराष्ट्र सार्वजनिक बांधकाम नियम पुस्तीकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4