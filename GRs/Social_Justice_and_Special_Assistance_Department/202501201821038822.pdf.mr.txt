# Page 1
राज्यातील सर्व सामाजिक महामंडळांच्या लाभार्थ्यांना
एकच केंद्रीकृत ऑनलाईन पोर्टलचे स्वरुप निश्चित
करण्यासाठी उच्चस्तरीय समिती गठीत करण्याबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक: संकीर्ण-२०२५/प्र.क्र.१०/महामंडळे
मादाम कामा मार्ग, हुतात्मा राजगुरू चौक, मुंबई ४०० ०३२.
दिनांक :- २० जानेवारी, २०२५.
प्रस्तावना:-
राज्यातील विविध विभांगातर्गत अनेक सामाजिक महामंडळे कार्यरत आहेत तसेच अनेक
सामाजिक महामंडळे नव्याने निर्माण करण्यात आली आहेत. राज्यातील सर्व सामाजिक महामंडळांमार्फत
राबविण्यात येणाऱ्या योजनांच्या अंमलबजावणीमध्ये एकसुत्रता असावी तसेच राज्यातील सर्व संवर्गातील /
स्तरातील लाभार्थ्यांना एकच केंद्रीकृत ऑनलाईन व्यासपीठ /पोर्टल असावे. अशा ऑनलाईन केंद्रीकृत
व्यासपीठ/पोर्टलचे स्वरुप निश्चित करण्यासंदर्भात दिनांक २/१/२०२५ रोजी मा.मंत्रिमंडळ बैठकीत निर्णय
घेण्यात आला आहे. तसेच सदर बैठकीत या विषयासंदर्भात उच्चस्तरीय समिती गठीत करण्याबाबत
मान्यता देण्यात आली आहे. मा.मंत्रिमंडळाच्या या निर्णयास अनुसरून शासन निर्णय निर्गमित करण्याची
बाब शासनाच्या विचाराधीन होती.
शासन निर्णय :-
राज्यातील सर्व सामाजिक महामंडळांमार्फत राबविण्यात येणाऱ्या योजनांच्या अंमलबजावणीमध्ये
एकसुत्रता असावी तसेच राज्यातील सर्व संवर्गातील / स्तरातील लाभार्थ्यांना एकच केंद्रीकृत ऑनलाईन
पोर्टल असावे. अशा ऑनलाईन व्यासपीठाचे स्वरुप निश्चित करण्यासाठी खालीलप्रमाणे समिती गठीत
करण्यात येत आहे.
---------------------------------------------------------------------------
| १. | श्री.असीम कुमार गुप्ता | अपर मुख्य सचिव, (नगरविकास विभाग) |
| २. | श्री. हर्षदीप कांबळे | प्रधान सचिव, (सामाजिक न्याय व विशेष सहाय्य विभाग) |
| ३. | श्री. विकासचंद्र रस्तोगी | प्रधान सचिव, (कृषि विभाग) |
| ४. | श्री.विजय वाघमारे | सचिव, (आदिवासी विकास विभाग) |
| ५. | श्री.चंद्रकांत पुलकुंडवार | विभागीय आयुक्त, पुणे |
---------------------------------------------------------------------------
२. तसेच या समितीत विषयाच्या आवश्यकतेनुसार इतर प्रशासकीय विभागांचे
अ.मु.स./प्र.स./सचिव किंवा त्यांचे प्रतिनिधी यांना विशेष निमंत्रित म्हणून बोलाविण्यात येईल.
# Page 2
शासन निर्णय क्रमांकः संकीर्ण-२०२५/प्र.क्र.१०/महामंडळे
२  सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर