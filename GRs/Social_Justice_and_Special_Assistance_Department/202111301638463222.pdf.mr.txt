# Page 1
ज्ञानसुधा शिक्षण प्रसारक मंडळ, सिडको संचलीत कै. बाळासाहेब पाटील निवासी मुकबधीर विद्यालय, सातारा परिसर, जिऔरंगाबाद . या विशेष शाळेला विशेष बाब म्हणून अनुदान तत्वावर मान्यता प्रदान करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र.इडीडी २०२०/प्र.क्र.४१/दि.क.१
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई-४०० ०३२.
दिनांक : २९ नोव्हेंबर, २०२१.
वाचा:- १) शासन निर्णय सामाजिक न्याय व विशेष सहाय्य विभाग क्र. इडीडी २००१/ प्र.क्र.५०२/सुधार-२, दि.१९.७.२००३ व समक्रमांक शासन पुरकपत्र दि.४.१२.२००३.
२) शासन निर्णय सामाजिक न्याय विभाग क्र. इडीडी २००३/प्र.क्र.३४० / भाग-२ / सुधार-२, दि.१८.८.२००४ व दि.३०.१.२००६.
३) आयुक्त, अपंग कल्याण, महाराष्ट्र राज्य, पुणे यांचे पत्र क्र. प्र - १ - मुब / दिकआ / ज्ञानसुधा / अनुदान / औरंगाबाद/२०२०-२१/२७१४, दि.२.१२.२०२०.
प्रस्तावना : ज्ञानसुधा शिक्षण प्रसारक मंडळ, सिडको संचलीत कै. बाळासाहेब पाटील निवासी मुकबधीर विद्यालय, सातारा परिसर, जि. औरंगाबाद या विनाअनुदान तत्वावरील शाळेला विशेष बाब म्हणून अनुदान तत्वावर मान्यता प्रदान करण्याबाबतच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय : ज्ञानसुधा शिक्षण प्रसारक मंडळ, सिडको संचलीत कै. बाळासाहेब पाटील निवासी मुकबधीर विद्यालय, सातारा परिसर, जि. औरंगाबाद या मुकबधीर प्रवर्गाच्या विशेष शाळेला ४० निवासी विद्यार्थी + २० वाढीव विद्यार्थी निवासी विनाअनुदानीत तत्तावर आयुक्त, दिव्यांग कल्याण, पुणे यांनी अपंग व्यक्ती अधिनियम, १९९५ अन्वये नोंदणी प्रमाणपत्र क्र.ए-२९४, दि.८.८.२०१५ रोजी शाळेस मान्यता प्रदान केली. दिव्यांग शाळा/कर्मशाळांचे धोरण व बृहत आराखडा तयार होईपर्यंत सदर प्रकरणी विशेष बाब म्हणून ज्ञानसुधा शिक्षण प्रसारक मंडळ, सिडको संचलीत कै. बाळासाहेब पाटील निवासी मुकबधीर विद्यालय, सातारा परिसर, जि.औरंगाबाद या शाळेस अनुदान तत्वावर खालील अटी व शर्तीच्या अधिन राहून या शासन निर्णयान्वये मान्यता देण्यात येत आहे.
अटी व शर्ती खालीलप्रमाणे आहेत : १) सदर शाळेस/कार्यशाळेस शासनाने वेळोवेळी निश्चित करतील अशा अटी व शर्ती लागू राहतील.
२) सदर शाळेस अनुदान तत्वावर मान्यता प्रदान करण्यात येत असून, याअनुषंगाने वेतनेत्तर अनुदान व पदनिर्मितीबाबत उच्च स्तरीय सचिव समिती व वित्त विभागाची मान्यता घेण्यात यावी व तद्नंतरच सदरहू शाळेस वेतनेत्तर अनुदान व पदनिर्मिती अनुज्ञेय राहील.
# Page 2
शासन निर्णय क्रमांकः इडीडी २०२०/प्र.क्र.४१/दि.क.१
३) सदर शाळेस/कर्मशाळेस सामाजिक न्याय व विशेष सहाय्य विभागाच्या दि.८.४.२०१५ अन्वये निर्गमित करण्यात आलेल्या शासन निर्णयामधील प्रपत्र-ब व प्रपत्र-क मध्ये विहित केलेल्या अटी व शर्ती लागू राहतील.
४) सदर अपंगांच्या विशेष शाळा/ कर्मशाळांना केंद्र शासन स्थानिक स्वराज्य संस्थांकडून किंवा इतर संस्थांकडून नियमित अनुदान मिळत आहे असे निदर्शनास आल्यास सदर संस्था राज्य शासनाचे अनुदान मिळण्यास अपात्र ठरेल.
५) शासनाने अनुदान तत्वावर आणण्याकरीता वेळेवेळी विहित केलेल्या अटी व शर्ती आणि कार्यपध्दतीचे पालन झालेले नाही असे आढळून आल्यास त्या संस्थेची मान्यता रद्द करण्यात येईल.
६) सदरहू शाळेला त्यांच्या मान्य विद्यार्थी संख्येवर अनुदान तत्वावर मान्यता प्रदान करण्यात येत असून दि.१८.८.२००४ च्या आकृतीबंधानुसार आवश्यक असणारा कर्मचारी वृदांबाबतचा प्रस्ताव वित्त विभागामार्फत उच्च स्तरीय सचिव समितीच्या मान्यतेसाठी सादर करावा. सदर मान्यतेशिवाय सदर पदांना पदमान्यता देण्यात येऊ नये.
७) मा.न्यायालयात दाखल असलेल्या रिट याचिका क्र.६९०/२०१३ डॉ.बाबासाहेब परांजपे प्रतिष्ठान आंबेजोगाई विरुध्द महाराष्ट्र शासन व इतर या प्रकरणी मा.उच्च न्यायालय, खंडपीठ औरंगाबाद यांनी दि. ३.९.२०१३ अन्वये शासनाने अपंगांच्या विशेष शाळा/कार्यशाळांच्या अनुदानाबाबत धोरण ठरविण्याचे आदेश दिले आहेत.
सदर धोरणातील निकषांच्या अधिन राहून सदर शाळेस अनुदान तत्वावर मान्यता प्रदान करण्यात येत आहे.
८) ज्ञानसुधा शिक्षण प्रसारक मंडळ, सिडको संचलीत कै. बाळासाहेब पाटील निवासी मुकबधीर विद्यालय, सातारा परिसर, जि. औरंगाबाद या विनाअनुदान तत्वावरील शाळेला “ब” श्रेणी प्राप्त असून दिव्यांग शाळा/कार्यशाळांचे धोरण व बृहत आराखडा तयार होईपर्यंत सदर प्रकरणाला विशेष बाब म्हणून अनुदान तत्वावर मा.मुख्यमंत्री महोदय यांच्या मान्यतेने "विशेष बाब" म्हणून मान्यता देण्यात येत आहे. परंतु यापुढे इतर अपंगांच्या शाळा/कर्मशाळांच्या मान्यतेसाठी ही बाब लागू असणार नाही व व हे प्रकरण पुर्वोउदाहरण म्हणून देता येणार नाही.
२. सदर शासन निर्णय हा मा.मुख्यमंत्री महोदय यांच्या मान्यतेनुसार निर्गमित करण्यात येत आहे.
# Page 3