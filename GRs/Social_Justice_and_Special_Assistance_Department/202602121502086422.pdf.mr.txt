# Page 1
जिल्हा जात प्रमाणपत्र पडताळणी समित्यांसाठी
संगणक व संगणक साहित्य खरेदी प्रक्रिया
राबविण्यास प्रशासकीय मान्यता देणेबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः सीबीसी-२०२५/प्र.क्र.७१/मावक
मंत्रालय विस्तार भवन, मुंबई -४०००३२.
दिनांक :-१२ फेब्रुवारी, २०२६
वाचा :-
१) उद्योग, ऊर्जा व कामगार विभाग, शासन निर्णय, क्रमांक:- भांखस-२०१४/प्र.क्र.८२/भाग-।।।/उद्योग-४,
दि.०१.१२.२०१६
२) डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे पत्र क्र. सीव्हीसी/संगणक साहित्य/२०२४-
२५/५६१, दि. २३.०१.२०२५
३) सामाजिक न्याय व विशेष सहाय्य विभाग, शासन निर्णय, क्र. सीबीसी-२०२०/प्र.क्र.१९/मावक,
दि.३०.०४.२०२५
४) माहिती व तंत्रज्ञान विभाग मान्यता टिप्पणी दि.०४.०८.२०२५
५) डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे पत्र क्र. सीव्हीसी/संगणक साहित्य/२०२५-
२६/६२६६, दि.१६.०९.२०२५
६) संचालक, माहिती तंत्रज्ञान संचालनालय यांचे पत्र क्र. मातंस-२०२५/तां.मा./से-३/७५, दि.१९.१२.२०२५
७) उच्चाधिकार समितीच्या दि.०९.०१.२०२६ रोजीच्या बैठकीचे इतिवृत्त दि.१६.०१.२०२६
प्रस्तावना :-
मा.मुख्यमंत्री महोदयांनी सर्व प्रशासकीय विभागांचा “१०० दिवसांचा कृती आराखडा” तयार करण्याच्या
अनुषंगाने घेतलेल्या आढावा बैठकीत “जात प्रमाणपत्र व जात वैधता प्रमाणपत्र संगणकीय ऑनलाईन प्रणाली”
विकसित करण्याच्या अनुषंगाने मा.मुख्य सचिव यांना कार्यवाही करण्यासंदर्भात निदेश दिले होते. त्यानुसार
जात प्रमाणपत्र व जात वैधता प्रमाणपत्र देण्याची प्रक्रिया जलद व सुलभ होण्याकरिता “जात प्रमाणपत्र व जात
वैधता प्रमाणपत्र संगणकीय ऑनलाईन प्रणाली” टाटा कन्सल्ट्न्सी सर्व्हिसेस (TCS) कंपनी यांचेमार्फत विकसित
करण्याकरिता शासन निर्णय, दि.३०.०४.२०२५ अन्वये तत्वत: प्रशासकीय मान्यता देण्यात आलेली आहे. सबब,
जिल्हा जात प्रमाणपत्र पडताळणी समित्यांकरिता खरेदी करावयाचे संगणक व अन्य संगणकीय साहित्य
प्रस्तावित नव्याने विकसित होणाऱ्या जात प्रमाणपत्र व जात वैधता प्रमाणपत्र संगणकीय ऑनलाईन प्रणाली
विकसित केल्यानंतर त्या प्रणालीशी संलग्न (Integrated) करणे आवश्यक आहे.
उपरोक्त वाचा क्र. २ अन्वये महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे
यांच्यामार्फत संगणक व संगणकीय साहित्य खरेदी करण्याबाबतचा प्रस्ताव शासनास प्राप्त झाला आहे. सदर
प्रस्तावाच्या अनुषंगाने वाचा क्र. ४ अन्वये माहिती व तंत्रज्ञान विभागाने दिलेल्या अभिप्रायानुसार सुधारित प्रस्ताव
सादर करण्याबाबत महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांना
# Page 2
कळविण्यात आले होते. त्यानुसार महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी),
पुणे यांनी उपरोक्त वाचा क्र. ५ रोजीच्या पत्रान्वये जिल्हा जात प्रमाणपत्र पडताळणी समित्यांकरिता संगणक व
संगणकीय साहित्य खरेदीकरिता एकूण अंदाजित खर्च रक्कम रु.११,९८,५५,१३७/- (अक्षरी रुपये अकरा कोटी
अठ्याण्णव लाख पंचावन्न हजार एकशे सदतीस फक्त ) इतकी तरतुद अपेक्षित असल्याचे व याकरिता आवश्यक
निधी तरतुद, प्रशासकीय मंजुरीस व गव्हर्नमेंट ई-माकेटप्लेस (GeM) प्रक्रिया राबविण्यास मंजुरी प्रदान
करण्याबाबतचा प्रस्ताव शासनास सादर केला आहे.
सदर प्रस्तावाच्या अनुषंगाने उपरोक्त वाचा क्र. ७ नुसार दि.०९.०१.२०२६ रोजीच्या मा. मुख्य सचिव
महोदयांच्या अध्यक्षतेखालील उच्चाधिकार समितीच्या बैठकीत सदर प्रस्तावास मान्यता दिली आहे. त्या
अनुषंगाने संगणक व संगणकीय साहित्य उपलब्ध करुन देवून समित्यांचे बळकटीकरण केल्यास समित्यांच्या
कामकाजामध्ये गतिमानता, पारदर्शकपणा व कार्यक्षमतेमध्ये वाढ होऊन त्याचा फायदा मागासवर्गीय
उमेदवारांना होऊ शकतो. याकरिता जिल्हा जात प्रमाणपत्र पडताळणी समित्यांना लॅपटॉप, संगणक, स्कॅनर,
झेरॉक्स मशीन, प्रिंटर, यु.पी.एस. व इन्व्हर्टर इ. साहित्य/साधन सामग्री खरेदी प्रक्रियेच्या प्रस्तावास प्रशासकीय
मान्यता देण्याची बाब शासनाच्या विचाराधीन होती.
शासन निर्णय :-
डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे या कार्यालयाने जिल्हा जात प्रमाणपत्र
पडताळणी समित्यांना लॅपटॉप, संगणक, स्कॅनर, झेरॉक्स मशीन, प्रिंटर, यु.पी.एस. व इन्व्हर्टर इ. पुरवावयाची
साधन सामग्री खरेदीसंदर्भात खालीलप्रमाणे सादर केलेल्या प्रस्तावास उपरोक्त वाचा क्र.०७ अन्वये देण्यात
आली आहे. त्यानुषंगाने सदर संगणकाचे तांत्रिक विनिदेशन (Technical Specification) हे माहिती व तंत्रज्ञान
विभागाकडून वाचा क्र.०६ येथील दि.१९.१२.२०२५ रोजीच्या पत्रान्वये निश्चित केलेल्या अद्ययावत माहिती व
तंत्रज्ञान विषयक वस्तंूचे तांत्रिक विनिदेशानुसार )Technical Specifications) खालीलप्रमाणे संगणक साहित्य
/ साधन सामग्री खरेदीसाठी खरेदी प्रक्रिया राबविण्यास प्रशासकीय मान्यता देण्यात येत आहे:-
--------------------------------------------------------------------------
| सामग्रीचे नाव | लॅपटॉप | संगणक | स्कॅनर | झेरॉक्स मशीन | प्रिंटर | यूपीएस | इन्व्हर्टर |
| एकूण संख्या | १४६ | २४१ | १३० | २५ | १९० | २१९ | १९ |
--------------------------------------------------------------------------
२. वित्त विभागाच्या शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७ एप्रिल,
२०१५ अन्वये वित्तीय अधिकार नियम पुस्तिका-१९७८, मधील भाग पहिला, उपविभाग-२ मधील अनुक्रमांक २७
# Page 3
अ नियम ७६ अन्वये प्रशासकीय विभागांना प्रदान करण्यात आलेल्या वित्तीय अधिकारान्वये तसेच मा. मुख्य
सचिव महोदयांच्या अध्यक्षतेखालील उच्चाधिकार समितीच्या दि.०९.०१.२०२६ रोजीच्या बैठकीत दिलेल्या
मान्यतेनुसार खालील अटी व शर्तीच्या अधीन राहून प्रशासकीय मान्यता देण्यात येत आहे.
(१) महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी सर्व जिल्हा
जात प्रमाणपत्र पडताळणी समित्यांना संगणक व संगणक साहित्य उपलब्ध करुन देण्यासाठी एक समान
गव्हर्नमेंट ई-माकेटप्लेस (GeM) प्रक्रिया राबविण्यात यावी.
(२) महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी सर्व जिल्हा
जात प्रमाणपत्र पडताळणी समित्यांना संगणक व संगणक साहित्य उपलब्ध करुन देण्यासाठी गव्हर्नमेंट
ई-माकेटप्लेस (GeM) विहीत कार्यपध्दती अवलंबून एकाच दिवशी प्रसिध्द कराव्यात.
(३) उद्योग, उर्जा व कामगार विभाग शासन निर्णय, दि.०१.१२.२०१६ व त्या विभागाने वेळोवळी निर्गमित
केलेल्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या
कार्यपध्दतीची सुधारित नियमपुस्तिका यामधील अटी व शर्ती आणि तरतुदीनुसार, काटेकोरपणे पालन
करून, विहीत पध्दतीने लॅपटॉप, संगणक, स्कॅनर, झेरॉक्स मशीन, प्रिंटर, यु.पी.एस. व इन्व्हर्टर खरेदी
प्रक्रिया राबविण्यात यावी.
(४) सदर संगणक साहित्यांची खरेदी ही माहिती व तंत्रज्ञान संचालनालयाने वाचा क्र.०६ येथील
दि.१९.१२.२०२५ रोजीच्या पत्रान्वये निश्चित केलेल्या तांत्रिक विनिदेशनानुसार )Technical
Specifications) करण्याची दक्षता महासंचालक, डॉ. बाबासाहेब आंबेडकर संशोधन व प्रशिक्षण संस्था
(बार्टी), पुणे यांनी घ्यावी.
(५) प्रस्तावित लॅपटॉप, संगणक, स्कॅनर, झेरॉक्स मशीन, प्रिंटर, यु.पी.एस. व इन्व्हर्टर खरेदीचे दर
प्रक्रियेअंती निश्चित करण्यात यावेत. सदर दर हा बाजार भावापेक्षा कमी असल्याबाबत व संबंधित
पुरवठादाराने या संगणक साहित्यांचा इतर ठिकाणी ज्या दराने पुरवठा केला आहे त्या दरापेक्षा जास्त
नसल्याबाबत महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी
खातरजमा करावी.
(६) वरील गव्हर्नमेंट ई-माकेटप्लेस (GeM) प्रक्रियेस वित्तीय प्राधिकारानुसार अंतिम मान्यता घेण्याची
कार्यवाही महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी करावी.
(७) महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे कार्यालयाने उक्त
तक्त्यातील लॅपटॉप, संगणक, स्कॅनर, झेरॉक्स मशीन, प्रिंटर, यु.पी.एस. व इन्व्हर्टर खरेदीसाठी
# Page 4
आवश्यक असणाऱ्या निधीचा तपशील शासनास कळविण्यात यावा. त्यानुसार सदर निधी महासंचालक,
डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे कार्यालयास वितरीत करण्यात येईल.
(८) खरेदी करण्यात येणाऱ्या बाबींचा पुरवठा झाल्यावर त्यांची साठवणूक व वितरण करणे तसेच सदर
लॅपटॉप, संगणक, स्कॅनर, झेरॉक्स मशीन, प्रिंटर, यु.पी.एस. व इन्व्हर्टर विनावापर पडून राहणार नाही
व त्यांचा विहीत मुदतीत वापर होईल याची दक्षता घेण्यात यावी.
(९) सर्व जिल्हा जात प्रमाणपत्र पडताळणी समित्यांकरिता संगणक व संगणक साहित्य पुरवठा
करण्यासाठी पुरवठादाराची निवड करण्यासाठी राबविण्यात येणारी गव्हर्नमेंट ई-माकेटप्लेस (GeM)
प्रक्रिया पार पडल्यानंतर, पात्र ठरलेल्या निविदाधारकास संगणक व संगणक साहित्य पुरवठयाचे आदेश
शासनाच्या पूर्वमान्यतेने महासंचालक, डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे
यांचेकडून देण्यात येतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध