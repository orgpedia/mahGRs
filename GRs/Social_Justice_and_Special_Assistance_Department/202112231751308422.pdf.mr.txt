# Page 1
------------------------------------------------
| केंद्र पुरस्कृत योजनांचे निधी वितरण व विनियोग |
| व्यवस्थापन (PFMS) करीता single Nodal Agency |
| (SNA) व Nodal Officer यांची नियुक्ती करणेबाबत. |
| बाबू जगजीवन राम छात्रावास योजना.... |
------------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: सान्यावि-२०२१/प्र.क्र.१०८/ बांधकामे
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २३ डिसेंबर, २०२१.
वाचा : १) वित्त विभाग, शासन निर्णय दि.१३.३.२०२० २) भारत सरकार यांच्या वित्त मंत्रालयाचे कार्यालयीन ज्ञापन F.No.१(१३)/PFMS / FCD/२०२०, दि.२३.३.२०२१ ३) शासन निर्णय सामाजिक न्याय व विशेष सहाय्य विभाग, क्र. भासशि-२०२१/ प्र.क्र.७१/शिक्षण-१, दि.३.९.२०२१ ४) शास निर्णय, वित्त विभाग क्र. संकिर्ण २०२१/प्र.क्र.८४/कोषा प्रशा-५, दि.१५.९.२०२१ ५) शासन परिपत्रक, सामाजिक न्याय व विशेष सहाय्य विभाग, क्र. अबीसी २०१८/प्र.क्र.४८४/शिक्षण-१, दि.८.१.२०१९ ६) आयुक्त, समाजकल्याण पुणे यांचे पत्र जा.क्र. सकआ/शिक्षण/भासशि/नस्ती क्र.११८/२०२१/का-४ब/२०२१-२२/२८९३, दि.२०.१०.२०२१.
प्रस्तावना :
केंद्र पुरस्कृत योजनांचे निधी वितरण व विनियोग व्यवस्थापन Public Financial Management System ( PFMS) व्दारे करणेबाबत केंद्र शासनाने सूचना केल्या आहेत. केंद्र शासनाच्या सामाजिक न्याय व अधिकारीता मंत्रालयाव्दारा बाबुजगजीवनराम छात्रावास योजना राबविण्यात येते. सदरील योजना अनुसूचित जातीच्या मुलींकरीता तिसऱ्या पंचवार्षिक योजना (१९६१-६६) पासून राबविण्यास सुरूवात करण्यात आली आहे तसेच अनुसूचित जातीच्या मुलांकरीता सन १९८९-९० पासून राबविण्यात येत आहे. या योजनेंतर्गत, बाबू जगजीवनराम छात्रावास योजनेंतर्गत मुलींकरीता नवीन शासकीय / अनुदानित वसतिगृह बांधण्यास९०:१० (केंद्रशासन:राज्यशासन:स्वयंसेवी संस्था) व मुलांकरीताच्या नवीन शासकीय / अनुदानित वसतिगृह बांधण्यास ४५:४५:१० (केंद्र शासन : राज्य शासन : स्वयंसेवी संस्था) या प्रमाणात केंद्रीय अनुदान सदर योजनेंतर्गत देण्यात येते. सदर योजनेकरीता देखील single Nodal Agency (SNA) व Nodal Officer यांची नियुक्ती करणेची बाब शासनाच्या विचाराधीन होती.
# Page 2
शासन निर्णय क्रमांकः सान्यावि-२०२१/प्र.क्र.१०८/ बांधकामे
शासन निर्णय: बाबू जगजीवनराम छात्रावास योजनेकरीता या योजनेच्या अंमलबजावणीसाठी तथा समन्वयासाठी सहसचिव / उपसचिव (बांधकामे), सामाजिक न्याय व विशेष सहाय्य विभाग,मंत्रालय, मुंबई यांची single Nodal Agency (SNA) म्हणून नियुक्ती करण्यात येत आहे व Nodal Officer म्हणून आयुक्त, समाजकल्याण पुणे यांच्या स्तरावर सहआयुक्त (शिक्षण) तसेच जिल्हा स्तरावर सहाय्यक आयुक्त,समाजकल्याण यांची Nodal Officer म्हणून नियुक्ती करण्यात येत आहे.
सदर योजनेकरीता संबंधित सहाय्यक आयुक्त, समाजकल्याण (जिल्हा स्तर) हे प्रत्यक्ष योजना राबवत असल्याने यांना प्रत्यक्ष अंमलबजावणी संस्था म्हणजेच Implementing Agency (IA) म्हणून नियुक्त करण्यात येत आहे. तसेच वित्त विभाग शासन निर्णय दि.१३.३.२०२० अन्वये सहाय्यक आयुक्त, समाजकल्याण (संबंधित जिल्हा) यांनी त्यांच्या स्तरावर Zero Balance Subsidiary Accounts स्वतंत्र बँक खाते उघडावे.
याकरीता बँक ऑफ महाराष्ट्र या बँकेमध्ये खाते उघडण्यात यावे.