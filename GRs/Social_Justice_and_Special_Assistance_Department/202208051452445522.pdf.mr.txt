# Page 1
सामाजिक न्याय विभागांतर्गत कार्यरत अनुदानित अशासकीय समाजकार्य महाविद्यालयातील प्राचार्याची रिक्त पदे भरण्यास मंजूरी देणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक : सकाम-२०२२/प्र.क्र.११/सामासू
मंत्रालय, मुंबई - ४०००३२.
दिनांक : ४ ऑगस्ट, २०२२
संदर्भ:- १) शासन निर्णय, सामाजिक न्याय व विशेष सहाय्य विभाग क्र.सीएसडब्ल्यू-१०९८/प्र.क्र.२८६/सुधार-१ दि. २ फेब्रुवारी, १९९९
२) शासन निर्णय,सामाजिक न्याय व विशेष सहाय्य विभाग क्र. सीएसडब्ल्यू
१०९८/प्र.क्र.३६६/सुधार-१ दि. १ सप्टेंबर, २००५
३) आयुक्त, समाजकल्याण पुणे यांचे पत्र क्र. सकआ./ शिक्षण / सकाम/ प्राचार्य
रिक्त पद /का-५ ब/२०२१-२२/३८५,दि.२७ /१/२०२२.
४) वित्त विभाग, बैठकीचे इतिवृत्त क्रमांक पदनि२०२२/प्र.क्र.२८/ आपुक,
दि. ६/७/२०२२.
प्रस्तावना - महाराष्ट्र राज्यामध्ये ५४ समाजकार्य महाविद्यालयांना मान्यता देण्यात आली असून यापैकी १ बंद, ३ विनाअनुदानित व ५० अनुदानित समाजकार्य महाविद्यालये कार्यरत आहेत. समाजकार्य महाविद्यालयातील प्राचार्य पद हे कार्यालय प्रमुखाचे पद आहे.महाविद्यालयातील दैनदिनी प्रशासकीय व शैक्षणिक कामकाजाच्या दृष्टीने तसेच राष्ट्रीय मुल्यांकन व अधिस्वीकृती प्रमाणन (नॅक) मिळण्याकरीता नियमित प्राचार्य कार्यरत असणे आवश्यक आहे. सदर प्राचार्य हे पद प्रशासकीय असल्याने महाविद्यालयातील शैक्षणिक व त्याअनुषंगिक कामकाज सुरळीत पार पाडण्यासाठी प्राचार्य पद भरणे आवश्यक आहे. तसेच सदर प्राचार्य पद हे एकाकी व आकृतिबंधातील मंजूर पद असल्यामुळे आयुक्त, समाजकल्याण, पुणे यांनी संदर्भ क्र.३ येथील पत्रान्वये समाजकार्य महाविद्यालयातील प्राचार्यांची ४० रिक्त पदे भरण्यास मान्यता देणेबाबतचा प्रस्ताव शासनास मान्यतेसाठी सादर केला आहे. रिक्त पदे भरण्यास मान्यता देण्याकरीता वित्त विभागाचा शासन निर्णय दि.९ जून,२०१७ अन्वये गठीत मा. अपर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांच्या उप समितीच्या दि.२२ जून,२०२२ रोजी झालेल्या बैठकीमध्ये सदर पदे भरण्यास मान्यता दिली आहे. त्यानुसार ४० अशासकीय अनुदानित समाजकार्य महाविद्यालयातील प्राचार्याची रिक्त पदे भरण्यास मान्यता देण्याची बाब शासनाच्या विचाराधीन होती.
शासन निर्णय :
सामाजिक न्याय विभागातंर्गत ४० अनुदानित अशासकीय समाजकार्य महाविद्यालयातील प्राचार्याची रिक्त पदे भरण्यास शासन मान्यता देण्यात येत आहे. (यादी सोबत जोडली आहे). सदरची नियुक्ती प्रचलित आरक्षण धोरणानुसार केल्याची आयुक्त, समाजकल्याण, पुणे व संबधित महाविद्यालय यांनी खातरजमा करावी.
२. सदरचा शासन निर्णय वित्त विभागाच्या अनौपचारीक संदर्भ क्र. २४९ / आपुक,दि.२०/६/२०२२ तसेच वित्त विभागाच्या दि. ९ जुन,२०१७ च्या शासन निर्णयान्वये गठीत करण्यात आलेल्या उप समितीच्या संदर्भ क्र. ४ येथील बैठकीच्या इतिवृत्तानुसार देण्यात आलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः सकाम-२०२२/ प्र.क्र.११/सामासू
# Page 3