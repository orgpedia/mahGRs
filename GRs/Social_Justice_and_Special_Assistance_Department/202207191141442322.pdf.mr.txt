# Page 1
राज्यस्तरीय नाविन्यपूर्ण योजनेअंतर्गत अनुसूचित जाती घटकांसाठी ठाणबंद पध्दतीने १०+१ शेळी गटाचे वाटप करणे यासाठी सन २०२२-२३ च्या अर्थसंकल्पीय तरतूदीमधून मु.ले.शि २४०३ डी ७४९ अंतर्गत निधी वितरण करणे
महाराष्ट्र शासन
सामाजिक न्याय व विशेष सहाय्य विभाग,
शासन निर्णय क्रमांक :- बीजीटी-२०२२/प्र.क्र.५० / अर्थसंकल्प (विघयो) मंत्रालय विस्तार, मुंबई - ४०० ०३२,
दिनांक – १८ जुलै, २०२२
वाचा :- १) शासन परिपत्रक, वित्त विभाग क्र.अर्थसं-२०२२/प्र.क्र.४३/अर्थ-३, दि.४.४.२०२२ २) कृषि व पदुम विभाग नस्ती क्र. बीडीएस २०२२/प्र.क्र.८२/पदुम-४, शासन निर्णय : राज्यस्तरीय नाविन्यपूर्ण योजनेअंतर्गत अनुसूचित जाती घटकांसाठी ठाणबंद पध्दतीने शेळीपालनाव्दारे शेतक-यांना पुरक उत्पन्न मिळवून देणे या कार्यक्रमाकरीता सन २०२२-२३ या आर्थिक वर्षात मागणी क्र.एन-३, २४०३-पशुसंवर्धन, (००) (७८९)-अनुसूचित जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना (०१) (१५)ठाणबंद पध्दतीने लाभार्थींना १०+१ शेळी गटाचे वाटप करणे (कार्यक्रम) ३३- अर्थसहाय्य (२४०३डी७४९) यालेखाशिर्षाखाली रु.५०.०० कोटी इतका नियतव्यय मंजूर आहे.
२. वित्त विभागाच्या संदर्भाधीन दि. ४.४.२०२२ रोजीच्या परिपत्रकान्वये निधीवितरणाची कार्यप्रणाली
ठरवून दिल्याप्रमाणे पहिल्या नऊमाहिकरीता (माहे डिसेंबर २०२२ अखेरपर्यंत) अर्थसंकल्पीय तरतूदीच्या ६०टक्के एवढा निधी वितरीत करता येणार आहे. हा निधी टप्प्याटप्प्याने वितरीत होणार असून वित्त विभागामार्फत सद्यस्थितीत प्रतिमहिना ७ टक्के याप्रमाणे माहे एप्रिल, मे व जून या तीन महिन्याकरीता २१ टक्के म्हणजे रु. १०.५० कोटी एवढा निधी बीम्स प्रणालीवर वितरीत केला आहे. यास्तव कृषी व पदुम विभागाच्या संदर्भाधीन नस्तीवर वित्त विभागाने दिलेल्या अभिप्रायास अनुसरुन राज्यस्तरीय नाविन्यपूर्ण योजनेअंतर्गत अनुसूचित जाती घटकांसाठी ठाणबंद पध्दतीने शेळीपालनाव्दारे शेतक-यांना पुरक उत्पन्न मिळवून देणे या कार्यक्रमाकरीता सन २०२२-२३ या आर्थिक वर्षात लेखाशीर्ष २४०३डी७४९ याखाली रु.१०.५० कोटी इतका निधी प्रशासकीय विभाग प्रमुख म्हणून प्रधान सचिव, पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा.
सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
# Page 2
शासन निर्णय क्रमांक: बीजीटी-२०२२/प्र.क्र.५० /अर्थसंकल्प (विघयो)
४. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण
ठेवता येईल.
५. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक
अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
६. सदर शासन निर्णय वित्त विभागाच्या संदर्भाधीन दि.०४.०४.२०२० रोजीच्या शासन परिपत्रकान्वये
प्रशासकीय विभागास प्रदान केलेल्या अधिकारात निर्गमित करण्यात येत आहे.