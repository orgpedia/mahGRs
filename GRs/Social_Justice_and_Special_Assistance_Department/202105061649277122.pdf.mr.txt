# Page 1
महाराष्ट्र राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्याबाबतच्या निर्णयाची अंमलबजावणी करण्यासाठी समित्या स्थापन करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : संकीर्ण-२०२०/प्र.क्र.३३/ अजाक
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०६ मे, २०२१.
वाचा : १. शासन निर्णय, सा. न्या. व वि. स. विभाग क्र. संकीर्ण २०२० / प्र.क्र.३३ / अजाक, दि.११.१२.२०२०.
प्रस्तावना :
राज्यातील अनेक शहरातील व ग्रामीण भागातील अनेक गावांची, वस्त्यांची व रस्त्यांची नांवे जातीवाचक असल्याची बाब महाराष्ट्रासारख्या पुरोगामी राज्याला भूषणावह नसल्यामुळे राज्यात सामाजिक सलोखा व सौहार्द निर्माण होऊन राष्ट्रीय एकात्मता वृध्दींगत होण्याच्या दृष्टीने अशा सर्व गावांची, वस्त्यांची व रस्त्यांची नांवे बदलून अशा जातीवाचक नावांऐवजी महापुरुषांची व लोकशाही मूल्यांशी निगडित नांवे देण्यास मा. मंत्रीमंडळाने दिनांक ०२ डिसेंबर, २०२० रोजी मान्यता दिलेली आहे. त्यानुसार शासनाने संदर्भाधीन दिनांक ११ डिसेंबर, २०२० रोजी या संदर्भातील शासन निर्णय निर्गमित केला आहे.
२. सदर शासन निर्णयानुसार राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्याबाबतची कार्यपध्दती शहरी भागासाठी नगर विकास विभागाने व ग्रामीण भागासाठी ग्राम विकास विभागाने निश्चित करुन जातीवाचक नावे बदलण्याची कार्यवाही
करावयाची आहे. शासनाचा प्रस्तुत निर्णय महत्वाकांक्षी व राज्याच्या सामाजिक सलोख्यावर सकारात्मक परिणाम करणारा असल्याने सदर निर्णयाची तातडीने अंमलबजावणी करणे आवश्यक आहे.
३. ही बाब विचारात घेऊन, राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्यासंदर्भातील कार्यवाही तातडीने करण्यासाठी राज्य स्तर, विभागीय स्तर व जिल्हा स्तरावर समित्या स्थापन करण्याची बाब शासनाच्या विचाराधीन होती.
# Page 2
शासन निर्णय क्रमांक: संकीर्ण-२०२०/प्र.क्र.३३/ अजाक
शासन निर्णय :
राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्यासंदर्भातील कार्यवाही करण्यासाठी राज्य स्तरावर मा. मुख्य सचिव यांच्या अध्यक्षतेखाली खालीलप्रमाणे समिती स्थापन करण्यात येत आहे :
-----------------------------------------------------------------------------
| अ.क्र. | पदनाम | पद |
| १. | मुख्य सचिव | अध्यक्ष |
| २. | प्रधान सचिव/सचिव (सा.न्या.) | सदस्य |
| ३. | अ.मु.स./प्रधान सचिव/सचिव (नगर विकास विभाग) | सदस्य |
| ४. | अ.मु.स. / प्रधान सचिव / सचिव (ग्राम विकास व पंचायत राज विभाग) | सदस्य |
| ५. | अ.मु.स./ प्रधान सचिव / सचिव (इतर मागास बहुजन कल्याण विभाग) | सदस्य |
| ६. | आयुक्त, समाज कल्याण आयुक्तालय, पुणे | सदस्य |
| ७. | आयुक्त तथा संचालक, नगरपालिका प्रशासन संचालनालय, मुंबई.  |  | सदस्य |
| ८. | सह सचिव/ उप सचिव (अजाक), सामाजिक न्याय व विशेष सहाय्य  |  विभाग | सदस्य सचिव |
-----------------------------------------------------------------------------
सदर समितीची बैठक तीन महिन्यातून कमीत-कमी एकदा घेण्यात यावी.
२. राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्यासंदर्भातील मासिक आढावा घेण्यासाठी विभागीय आयुक्त यांच्या अध्यक्षतेखाली खालीलप्रमाणे समिती स्थापन करण्यात येत आहे:
------------------------------------------------------------------------------
| अ.क्र. | पदनाम | पद |
| १. | विभागीय आयुक्त, महसूल | अध्यक्ष |
| २. | आयुक्त, महानगर पालिका (सर्व) | सदस्य |
| ३. | जिल्हाधिकारी (सर्व) | सदस्य |
| ४. | मुख्य कार्यकारी अधिकारी, जिल्हा परिषद (सर्व) | सदस्य |
| ५. | प्रादेशिक उपायुक्त, नगरपालिका प्रशासन शाखा, विभागीय आयुक्त कार्यालय | सदस्य |
| ६. | प्रादेशिक उपायुक्त, समाज कल्याण | सदस्य सचिव |
------------------------------------------------------------------------------
सदर समितीची बैठक एक महिन्यातून कमीत-कमी एकदा घेण्यात यावी.
पृष्ठ ४ पैकी २
# Page 3
शासन निर्णय क्रमांक: संकीर्ण-२०२०/प्र.क्र.३३ / अजाक
३. तसेच, राज्यातील गावांची, वस्त्यांची व रस्त्यांची जातीवाचक नावे बदलून नवीन नावे देण्यासंदर्भातील कार्यवाही करण्यासाठी जिल्हा स्तरावर जिल्हाधिकारी यांच्या अध्यक्षतेखाली खालीलप्रमाणे समिती स्थापन करण्यात येत आहे :
------------------------------------------------
| अ.क्र. | पदनाम | पद |
| १. | जिल्हाधिकारी | अध्यक्ष |
| २. | आयुक्त, महानगर पालिका | सदस्य |
| ३. | मुख्य कार्यकारी अधिकारी, जिल्हा परिषद | सदस्य |
| ४. | जिल्हा पोलीस अधिक्षक | सदस्य |
| ५. | गट विकास अधिकारी, पंचायत समिती | सदस्य |
| ६. | मुख्याधिकारी नगरपरिषद/नगरपंचायत | सदस्य |
| ७. | सहाय्यक आयुक्त, समाज कल्याण | सदस्य सचिव |
| ८. | जिल्हा समाज कल्याण अधिकारी | सदस्य |
------------------------------------------------
जिल्हाधिकारी यांना आवश्यक वाटल्यास ते वरील समितीत आवश्यक त्या अधिकाऱ्यांची नेमणूक करु शकतील. सदर समितीची बैठक एक महिन्यातून कमीत-कमी एकदा घेण्यात यावी.
# Page 4