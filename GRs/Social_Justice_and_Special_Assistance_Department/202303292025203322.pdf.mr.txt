# Page 1
ओगावा सोसायटी, कामठी, नागपूर येथील ड्रॅगन पॅलेस टेम्पल व परिसराच्या विकास आराखड्याबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः स्वसेअ-२०१९/प्र.क्र.२००(भाग-३)/ बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक: २९ मार्च, २०२३.
वाचा : १) सामाजिक न्याय व विशेष सहाय्य विभाग शासन पत्र, क्र. बैठक-२०१९/प्र.क्र.७३/ बांधकामे, दि.८/३/२०१९ च्या पत्रासोबतचे इतिवृत्त.
२) मा. मुख्यमंत्री यांच्या अध्यक्षतेखाली झालेल्या दि.०४.०७.२०१९ रोजीच्या बैठकीचे इतिवृत्त.
३) दि.२९.०७.२०१९ च्या उच्चाधिकार समितीच्या बैठकीचे इतिवृत्त.
४) दि.२०.०८.२०१९ रोजीच्या मंत्रीमंडळ बैठकीचे इतिवृत्त.
५) समक्रमांकाचे दि.३१.०८.२०१९ रोजीचा शासन निर्णय
प्रस्तावना : ओगावा सोसायटी, कामठी जि. नागपूर येथील ड्रॅगन पॅलेस व परिसराकरीता रू.२१४.०० कोटी विकास आराखड्यास मा. मंत्रिमंडळाच्या दि.२०.०८.२०१९ रोजीच्या बैठकीत मान्यता प्रदान करण्यात आली आहे. तद्नंतर उच्चाधिकार सचिव समितीने कामाचा टप्पा-१ मध्ये मान्यता दिल्यानुसार पायाभूत सुविधा (इन्फ्रास्ट्रक्चर) करीता रू.३०,४२,८२,९३७/- (अक्षरी रूपये तीस कोटी बेचाळीस लक्ष ब्याऐंशी हजार नऊशे सदतीस फक्त) व निवास व्यवस्था (अकोमोडेशन) या करीता रू.४४,७४,१४,२००/ (चव्वेचाळीस कोटी चौऱ्याहत्तर लक्ष चौदा हजार दोनशे फक्त) या दोन कामांच्या विकास आराखड्यास मंजूरी देवून त्यासाठी आवश्यक रू.७५,१६,९७,१३७/- (पंच्याहत्तर कोटी सोळा लक्ष सत्यान्नव हजार एकशे सदतीस फक्त) इतका निधी नवीन लेखाशिर्ष उघडून पुरवणी मागणीव्दारे विशेष घटक योजनेतून अतिरिक्त नियतव्यय मंजूर करून मान्यता देण्यात आली आहे. त्यानुसार विभागाच्या दि.३१.०८.२०१९ रोजीच्या शासन निर्णयान्वये, टप्पा-१ नुसार उच्चाधिकार समितीने दिलेल्या मान्यतेस अनुसरून प्रशासकीय मान्यता प्रदान करण्यात आलेली आहे. सदर कामाकरीता नागपूर महानगर प्रदेश विकास प्राधिकरण नागपूर यांची कार्यान्वयीन यंत्रणा म्हणून नियुक्ती करण्यात आलेली आहे.
आता, ओगावा सोसायटी, नागपूर या संस्थेच्या प्रकल्पाकरीता शासनामार्फत वितरीत करण्यात येणारा निधी प्रादेशिक उपायुक्त, समाजकल्याण विभाग, नागपूर, अधीक्षक अभियंता, सार्वजनिक बांधकाम विभाग, न नागपूर व अध्यक्ष, ओगावा सोसायटी, कामठी जि. नागपूर यांचे संयुक्त खात्यावर ठेवण्यास व या कामाकरीता कार्यान्वयीन यंत्रणा म्हणून शासनाच्या सार्वजनिक बांधकाम विभाग यांची नियुक्ती करण्याची विनंती करण्यात आलेली आहे. त्यानुषंगाने, शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः स्वसेअ-२०१९/प्र.क्र.२००(भाग-३)/बांधकामे
शासन निर्णय: ओगावा सोसायटी, नागपूर या संस्थेच्या कामाकरीता कार्यान्वयीन यंत्रणा म्हणून नागपूर महानगर प्रदेश विकास प्राधिकरण, नागपूर यांच्याऐवजी सार्वजनिक बांधकाम विभाग यांची नियुक्ती करण्यास मान्यता देण्यात येत आहे.
२. ओगावा सोसायटी, नागपूर या संस्थेच्या प्रकल्पाकरीता शासनामार्फत वितरीत करण्यात येणारा निधी प्रादेशिक उपायुक्त, समाजकल्याण विभाग, नागपूर, अधीक्षक अभियंता, सार्वजनिक बांधकाम विभाग, नागपूर व ओगावा सोसायटी, कामठी जि. नागपूर यांचे संयुक्त खात्यावर ठेवण्यात यावा.
३. या कामी निधी वितरीत करतांना उपरोक्त तीन यंत्रणांचा संयुक्त स्वाक्षरीने त्याबाबतचा धनादेश काढण्यात यावा.
३. तसेच उपरोक्त कामावर सनियंत्रण ठेवण्याची जबाबदारी प्रादेशिक उपायुक्त, समाजकल्याण, नागपूर यांची राहील.
४. या कामाची आर्थिक व भौतिक तपासणी करून याबाबत प्रादेशिक उपायुक्त, समाजकल्याण नागपूर व अधीक्षक अभियंता, सार्वजनिक बांधकाम विभाग, नागपूर यांचे संयुक्त स्वाक्षरीचे उपयोगिता प्रमाणपत्र विहित मार्गाने शासनास सादर करावे.
५. प्रकल्पाच्या कामाच्या सद्यस्थितीचा अहवाल आवश्यक त्या तपशीलासह आणि वितरीत केलेल्या निधीचे उपयोगिता प्रमाणपत्र व बांधकामाच्या सद्यस्थितीचा अहवाल शासनास व आयुक्त, समाजकल्याण पुणे यांना सादर करणे बंधनकारक राहील. सदर कामाचे अंदाजपत्रकास मंजूरी देणे, निविदा प्रक्रिया राबविणे व मुल्यांकन करण्याची जबाबदारी सार्वजनिक बांधकाम विभागाची राहील.
६. सदर प्रकल्पाच्या कामाकरीता आयुक्त, समाजकल्याण, पुणे यांना नियंत्रक अधिकारी म्हणून घोषित करण्यात येत आहे व प्रादेशिक आयुक्त, समाजकल्याण, नागपूर यांना आहरण व संवितरण अधिकारी म्हणून घोषित करण्यात येत आहे.
# Page 3