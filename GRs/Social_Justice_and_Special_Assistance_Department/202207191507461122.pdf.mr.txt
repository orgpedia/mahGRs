# Page 1
राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सन २०२२-२३ या आर्थिक वर्षामध्ये निधी वितरण करणेबाबत.
(कार्यक्रम संकेतांक २४०३ इ २०८)
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक :- बीजीटी-२०२२/प्र.क्र. ५२ / अर्थसंकल्प (विघयो)
मंत्रालय विस्तार, मुंबई-४०० ०३२,
दिनांक :- १९ जुलै, २०२२
वाचा :- १) शासन निर्णय, वित्त विभाग क्र. अर्थसं-२०२१/प्र.क्र.४३/अर्थ-३, दि.०४.०४.२०२२ २) कृषि व पदुम विभाग नस्ती क्र. बीडीएस-२०२२ / प्र.क्र.२६३ / पदुम-३, शासन निर्णय : राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सकेतांक क्र.
(२४०३ इ २०८) केंद्र हिस्सा ६० टक्के याखाली सन २०२२-२३ या आर्थिक वर्षाकरीता रु.३१.५ लाख इतका नियतव्यय मंजूर करण्यात आला आहे. केंद्र शासनाने दि.०१/०२/२०२१ च्या पत्रान्वये मुख्य लेखाशीर्ष २४०३ इ २०८ अंतर्गत रु. ३१.५ लाख इतका निधी मंजूर केला आहे व दि.२०/०७/२०२२ पर्यंत सदर निधी वितरणास मान्यता दिली आहे.
२. वित्त विभागाच्या संदर्भाधीन दि.४.४.२०२२ रोजीच्या परिपत्रकान्वये निधीवितरणाची कार्यप्रणाली ठरवून दिली आहे. यास्तव उपरोक्त संदर्भाधीन कृषी व पदुम विभागाच्या नस्तीवरील वित्त विभागाच्या सहमतीस अनुसरुन केंद्र शासनाच्या दि. ०१/०२/२०२१ च्या पत्राव्दारे मान्यता दिल्यानुसार राष्ट्रीय पशुधन अभियानाअंतर्गत वराहपालन या अनुसूचित जाती उपाययोजनेतर्गंत सकेतांक क्र. (२४०३ इ २०८) याखाली सन २०२२-२३ या आर्थिक वर्षाकरीता रु.३१.५ लाख इतका निधी प्रशासकीय विभाग प्रमुख म्हणून प्रधान सचिव, पदुम विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता प्रदान करण्यात येत आहे.
३. सदर निधी अर्थसंकल्पीय वितरण प्रणालीवर वितरीत करण्यात आला आहे. सदर वितरीत निधी खर्च करतांना नियंत्रक अधिकारी यांनी विहित पध्दतीने काटकसरीच्या उपाययोजना करुन खर्च करावा. सध्याच्या शासकीय धोरणास अनुसरुन मंजूर आराखड्यानुसार याच वर्षात निधी खर्च होईल याची दक्षता घ्यावी. तसेच उपलब्ध करुन दिलेल्या तरतूदीतून झालेल्या खर्चाचा अहवाल, लेखाशिर्षनिहाय / उपलेखाशिर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, समाजकल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग व कृषी व पदुम विभाग यांना प्रत्येक महिन्याच्या १० तारखेपर्यंत पाठवणेबाबत दक्षता घ्यावी.
४. विभाग प्रमुख / नियंत्रक अधिकारी यांनी अनुसूचित जाती घटकांसाठीचा निधी त्याच घटकांवर खर्च होईल याची दक्षता घ्यावी, जेणेकरुन शासनाला या योजनांवर होणाऱ्या खर्चावर संनियंत्रण ठेवता येईल.
५. सदर शासन निर्णयान्वये वितरीत करण्यात आलेला निधी खर्च करतांना विभागप्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियमपुस्तिका, वित्तीय अधिकार नियमपुस्तिका यामधील वित्तीय नियम तसेच वित्त विभागाच्या संदर्भाधीन दि.०४.०४.२०२२ च्या शासन परिपत्रकातील दिलेल्या निर्देशांचे काटेकोरपणे पालन करावे.
# Page 2
शासन निर्णय क्रमांक: बीजीटी-२०२२/प्र.क्र. ५२ /अर्थसंकल्प (विघयो)
६. सदर शासन निर्णय वित्त विभागाच्या संदर्भाधीन दि.०४.०४.२०२० रोजीच्या शासन परिपत्रकान्वये प्रशासकीय विभागास प्रदान केलेल्या अधिकारात आणि वित्त विभागाच्या अनौपचारीक संदर्भ क्र. ७१४/व्यय-१४
दि. २०.०७.२०२२ अन्वये प्राप्त सहमतीस अनुसरुन निर्गमित करण्यात येत आहे.