# Page 1
महाराष्ट्र शासन
क्र. बीसीएच-२०२०/प्र.क्र.१२०/शिक्षण-२ सामाजिक न्याय व विशेष सहाय्य विभाग मंत्रालय विस्तार, मुंबई - ४०० ०३२
दिनांक: ०७ जानेवारी, २०२१
विषय:- सन २०२०-२१ या आर्थिक वर्षात भारतरत्न डॉ. बाबासाहेब आंबेडकर स्वाधार योजना, लेखाशिर्ष २२२५, ई७७७ या योजनेखाली मंजूर तरतुदीच्या ७५% तरतूद खर्च करण्यास परवानगी देण्याबाबत...
वाचा : १.वित्त विभाग, शासन निर्णय,क्र.अर्थसं-२०२०/प्र.क्र.६४/अर्थ-३,दिनांक १६ एप्रिल, २०२० २.सामाजिक न्याय व विशेष सहाय्य विभाग,शासन ज्ञापन,समक्रमांक दिनांक २८.८.२०२० ज्ञापन : डॉ.बाबासाहेब आंबेडकर स्वाधार योजना लेखाशिर्ष २२२५ ई७७,३१सहायक अनुदाने या लेखाशिर्षाखाली सन २०२०-२१ या आर्थिक वर्षात रू.१००००.०० लक्ष (अक्षरी रूपये शंभर कोटी) इतकी तरतूद अर्थसंकल्पीत करण्यात आलेली आहे. वित्त विभागाच्या सहमतीने या योजनेअंतर्गत संदर्भाधीन क्रमांक २ येथील दिनांक २८ऑगस्ट,२०२० च्या ज्ञापनान्वये मूळ तरतुदीच्या ३५ टक्केच्या मर्यादेत रू.३५ कोटी इतकी तरतूद वितरीत करण्यात आलेली आहे.
२. आता, सामाजिक न्याय व विशेष सहाय्य विभागाने सादर केलेल्या प्रस्तावास अनुलक्षुन वित्त विभागाने मूळ तरतुदीच्या ७५ टक्के याप्रमाणात निधी वितरणास सहमती दर्शविली आहे. त्यानुसार या योजनेअंतर्गत सन २०२०-२१ या आर्थिक वर्षात यापूर्वी रू. ३५ कोटी इतकी रक्कम वितरीत केलेली असल्याने आता रू.४० कोटी (७५-३५= ४० ) इतकी रक्कम वितरीत करण्यास या ज्ञापनाव्दारे मान्यता देण्यात येत आहे: (रूपये लाखात)
---------------------------------------------------------------------------------------------------------------------------------------------------------------------------------------------------
| लं अ. जिं | योजनेचे नाव व लेखाशिर्ष | अर्थसंकल्पीय तरतूद | संदर्भ क्रमांक २ अन्वये यापूर्वी  |  वितरीत केलेली तरतूद | वित्त विभागाने सहमती दिल्यानुसार आता  |  वितरीत करावयाची तरतूद | एकूण वितरीत होणारी तरतूद |
| १ | २ | ३ | ४ | ५ | ६ |
|  | भारतरत्न डॉ. बाबासाहेब आंबेडकर स्वाधार योजना, लेखाशिर्ष २२२५ ई७७७, ३१ सहायक अनुदाने | १००००.00 | ३५००.०० | ४०००.०० | ७५००.०० |
---------------------------------------------------------------------------------------------------------------------------------------------------------------------------------------------------
३. सबंधित नियंत्रक अधिकारी यांनी उपरोक्त विवरणातील रकाना क्रमांक ६ नुसार एकूण वितरीत करण्यात आलेल्या तरतूदीच्या मर्यादेत खर्च करावा. सदर निधी खर्च झाल्यावर त्याबाबतचे खर्चाचे विवरण (जिल्हानिहाय खर्च/लाभार्थी संख्या) व उपयोगिता प्रमाणपत्र न चुकता शासनास सादर करावे.
# Page 2
शासन ज्ञापन क्रमांकः बीसीएच-२०२०/प्र.क्र.१२०/शिक्षण-२
४. उपरोक्त योजनेअंतर्गत चालू आर्थिक वर्षातील खर्चाचे तसेच मागील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या अधीन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच, वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करून कोणतीही वित्तीय अनियममितता होणार नाही,याची दक्षता घेण्याची जबाबदारी आयुक्त, समाज कल्याण आयुक्तालय, पुणे यांची राहिल.
५. सदर ज्ञापन हे वित्त विभागाच्या अनौ. संदर्भ क्र.१९/२०२१/व्यय-१४,दिनांक ६.१.२०२१ अन्वये मिळालेल्या सहमतीस अनुसरून निर्गमित करण्यात येत आहे. प्रस्तुत प्रकरणी वित्त विभागाने निधी वितरणास सहमती दर्शविली असल्याने वित्त विभागाची ३३ टक्के खर्चाची मर्यादा लागू राहणार नाही.