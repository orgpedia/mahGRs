# Page 1
जात प्रमाणपत्र व जात वैधता
प्रमाणपत्र संगणकीय ऑनलाईन
प्रणाली टाटा कन्सल्टन्सी
सर्व्हिसेस कंपनी मार्फत विकसित
करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र.सीबीसी-२०२०/प्र.क्र.१९/मावक
मंत्रालय विस्तार इमारत, मंत्रालय, मुंबई -४०००३२.
दिनांक:- ३० एप्रिल, २०२५.
वाचा:- १.महाराष्ट्र अनुसुचित जाती, अनुसुचित जमाती, विमुक्त जाती, भटक्या जमाती, इतर मागासवर्ग व विशेष मागासप्रवर्ग (जातीचे प्रमाणपत्र देण्याचे व त्याच्या पडताळणीचे विनियमन) अधिनियम, २००० (सन २००१ चा महाराष्ट्र अधिनियम क्र.२३).
२.शासन अधिसूचना, दि.०१.०९.२०१२ “महाराष्ट्र अनुसूचित जाती, विमुक्त जाती, भटक्या जमाती, इतर मागासवर्ग व विशेष मागासप्रवर्ग (जातीचे प्रमाणपत्र देण्याचे व त्याच्या पडताळणीचे विनियमन) नियम, २०१२” ३.मा.मुख्य सचिव, महाराष्ट्र शासन यांच्या अध्यक्षतेखालील दि.०६.०१.२०२५ व दि.२१.०२.२०२५ रोजीच्या बैठकीचे इतिवृत्त.
४.महासंचालक, डॉ.बाबासाहेब आंबेडकर संशोधन व प्रशिक्षण संस्था (बार्टी), पुणे यांचे पत्र, जा.क्र.बार्टी/पुणे/मा.तं.वि./CCVIS Phase-३/२०२४-२५/१३०३, दि.२५.०२.२०२५.
प्रस्तावना:-
अनुसूचित जाती, अनुसूचित जमाती, विमुक्त जाती, भटक्या जमाती, इतर मागासवर्ग व
विशेष मागास प्रवर्गातील व्यक्ती यांना जातीचे प्रमाणपत्र देणे व त्याची पडताळणी करणे या बाबीचे
विनियमन करण्याकरिता आणि तत्संबंधित किंवा तदनुषंगिक इतर तरतूद करण्याकरिता सन
२००१ चा महाराष्ट्र अधिनियम क्र.२३ अन्वये “महाराष्ट्र अनुसुचित जाती, अनुसुचित जमाती,
विमुक्त जाती, भटक्या जमाती, इतर मागासवर्ग व विशेष मागासप्रवर्ग (जातीचे प्रमाणपत्र देण्याचे व
त्याच्या पडताळणीचे विनियमन) अधिनियम, २०००” विहित करण्यात आलेला आहे. त्याअंतर्गत,
शासन अधिसूचना, दि.०१.०९.२०१२ अन्वये “महाराष्ट्र अनुसूचित जाती, विमुक्त जाती, भटक्या
जमाती, इतर मागासवर्ग व विशेष मागासप्रवर्ग (जातीचे प्रमाणपत्र देण्याचे व त्याच्या पडताळणीचे
विनियमन) नियम, २०१२” विहित करण्यात आले आहेत. त्यानुसार, जात प्रमाणपत्र व जात वैधता
प्रमाणपत्र देण्याची कार्यवाही केली जाते.
सदर अधिनियम, २००० मधील तरतूदीनुसार, अनुसूचित जाती, अनुसूचित जमाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग या प्रवर्गातील व्यक्तींना शासकीय
नोकरी, शैक्षणिक, निवडणूक व शासनाच्या मागासवगींयांसाठी राखीव ठेवलेल्या अन्य कोणत्याही प्रयोजनांकरिता मागासवर्गीय आरक्षणाचा लाभ घेण्याकरिता जात प्रमाणपत्र व जात वैधता प्रमाणपत्र सादर करणे बंधनकारक आहे. जात प्रमाणपत्र व जात वैधता प्रमाणपत्र मिळविण्याच्या प्रक्रियेदरम्यान
बहुतांश अर्जदारास अधिनियमातील तरतूदीनुसार आवश्यक कागदपत्रांची पूर्तता करण्यास अडीअडचणी येतात. तसेच, प्रचलित कार्यपध्दतीमुळे बहुतांश वेळी जात प्रमाणपत्र व जात वैधता
प्रमाणपत्र विहित मुदतीत मिळण्यास विलंब होतो. त्यामुळे अर्जदारास अनेक अडचणींना सामोरे जावे
# Page 2
शासन निर्णय क्रमांकः सीबीसी-२०२०/प्र.क्र.१९/मावक
लागते. सबब, जात प्रमाणपत्र व जात वैधता प्रमाणपत्र मिळविण्याची पध्दत क्लिष्ट्ट व गुंतागुंतीची असून अर्जदारांना येत असलेल्या अडीअडचणी दूर करुन सदर प्रक्रिया जलद व सुलभ करण्याकरिता मा.लोकप्रतिनिधी तसेच नागरिकांकडून वारंवार मागणी करण्यात येते.
मा.मुख्यमंत्री महोदयांनी सर्व प्रशासकीय विभागांचा “१०० दिवसांचा कृती आराखडा”
तयार करण्याच्या अनुषंगाने घेतलेल्या आढावा बैठकीत जात प्रमाणपत्र व जात वैधता प्रमाणपत्र
संगणकीय ऑनलाईन प्रणाली विकसित करण्याच्या अनुषंगाने मा.मुख्य सचिव यांना कार्यवाही
करण्यासंदर्भात निदेश दिले आहेत. प्रस्तुत प्रकरणी मा.मुख्य सचिव यांच्या अध्यक्षतेखाली
दि.०६.०१.२०२५ व दि.२१.०२.२०२५ रोजी आयोजित बैठकीत सविस्तर चर्चा करण्यात आली. जात
प्रमाणपत्र व जात वैधता प्रमाणपत्र देण्याची प्रक्रिया एकाच टप्प्यात राबविण्याबाबत मा.मुख्य सचिव
महोदयांनी निदेश दिले आहेत. टाटा कन्सल्ट्न्सी सर्व्हिसेस (TCS) कंपनीने सादर केलेला प्रस्ताव
डॉ.बाबासाहेब आंबेडकर संशोधन व प्रशिक्षण संस्था (BARTI), पुणे यांनी संदर्भ क्र.४ अन्वये
शासनास सादर केला आहे. त्यास अनुसरुन, जात प्रमाणपत्र व जात वैधता प्रमाणपत्र देण्याची प्रक्रिया
जलद व सुलभ करण्याकरिता संगणकीय ऑनलाईन प्रणाली टाटा कन्सल्ट्न्सी सर्व्हिसेस (TCS)
कंपनी यांचेमार्फत विकसित करण्याकरिता तत्वत: प्रशासकीय मान्यता देण्याची बाब शासनाच्या
विचाराधीन होती.
शासन निर्णय :-
जात प्रमाणपत्र व जात वैधता प्रमाणपत्र संगणकीय ऑनलाईन प्रणालीद्वारे देण्याची प्रक्रिया
एकाच टप्प्यात राबविण्यासाठी टाटा कन्सल्ट्न्सी सर्व्हिसेस (TCS) कंपनीने डॉ.बाबासाहेब
आंबेडकर संशोधन व प्रशिक्षण संस्था (BARTI), पुणे यांचे मार्फत शासनास सादर केलेल्या प्रस्तावास
या शासन निर्णयाद्वारे तत्वत: प्रशासकीय मान्यता देण्यात येत आहे.
२. प्रस्तुत संगणकीय ऑनलाईन प्रणालीची कार्यकक्षा या शासन निर्णयासोबत जोडलेल्या
परिशिष्ट्टाप्रमाणे असेल.
३. जात वैधता प्रमाणपत्र व जात प्रमाणपत्राबाबत सोबतच्या परिशिष्ट्टात नमूद मुद्द्यांप्रमाणे
सविस्तर व परिपूर्ण करार टाटा कन्सल्ट्न्सी सर्व्हिसेस (TCS) कंपनीसोबत तातडीने करण्याची
कार्यवाही डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी करावी. तसेच
यामधील जात वैधता प्रमाणपत्र संगणकीय ऑनलाईन प्रणाली २ महिन्याच्या आत कार्यान्वित होईल
त्या दृष्ट्टीने डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे यांनी टाटा कन्सल्ट्न्सी
सर्व्हिसेस (TCS) कंपनीबरोबर समन्वय साधून आवश्यक त्या उपाययोजना करण्याची दक्षता घ्यावी.
४. प्रस्तुत प्रणाली विकसित करण्याकरिता टाटा कन्सल्ट्न्सी सर्व्हिसेस (TCS) कंपनीला
प्रत्यक्ष येणारा खर्च सर्व करासहित रुपये २५ कोटी (अक्षरी रक्कम रुपये पंचवीस कोटी फक्त) च्या
मर्यादेत असेल. सदरची प्रणाली ज्या प्रमाणात/टप्प्यात विकसित होईल, त्या प्रमाणात/ टप्प्यानुसार
रुपये २५ कोटीच्या मर्यादेत निधी खर्चास मान्यता दिली जाईल.
५. जात प्रमाणपत्र व जात वैधता प्रमाणपत्र संगणकीय ऑनलाईन प्रणाली विकसित करुन ५
वषे कालावधीकरिता प्रशिक्षण, देखभाल व दुरूस्तीची जबाबदारी टाटा कन्सल्ट्न्सी सर्व्हिसेस
(TCS) यांची राहिल.
पृष्ट्ठ ९ पैकी २
# Page 3
शासन निर्णय क्रमांकः सीबीसी-२०२०/प्र.क्र.१९/मावक
६. याकरिता होणारा खर्च डॉ. बाबासाहेब आंबेडकर संशोधन व प्रशिक्षण संस्था (बार्टी), पुणे
यांनी लेखाशिर्ष “मागणी क्र.एन-३, मुख्य लेखाशिर्ष २२२५, अनुसूचित जाती, अनुसूचित जमाती,
इतर मागासवर्ग व अल्पसंख्यांक यांचे कल्याण, ०१, अनुसूचित जातींचे कल्याण, ७८९-अनुसूचित
जातींसाठी विशेष घटक योजना, (१४) अनुसूचित जातीला अनुदाने, (१४)(०३) डॉ.बाबासाहेब
आंबेडकर संशोधन व प्रशिक्षण संस्था पुणे यांचेद्वारे कार्यशाळा आणि प्रशिक्षण कार्यक्रम
राबविणे(अ.जा.उ.यो.)(कार्यक्रम) (२२२५जी३३२), ३१, सहायक अनुदाने (वेतनेतर)” या
लेखाशिर्षाखाली उपलब्ध असलेल्या आर्थिक तरतूदीमधून भागविण्यात यावा.
७. सदर प्रणाली कार्यान्वीत झाल्यानंतर त्यापुढील होणारा खर्च संबंधित विभाग/यंत्रणा
यांच्याकडून डॉ.बाबासाहेब आंबेडकर संशोधन व प्रशिक्षण संस्था (बार्टी), पुणे यांना उपरोक्त
लेखाशिर्षाखाली उपलब्ध करुन देण्यात यावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9