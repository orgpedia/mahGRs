# Page 1
डॉ. बाबासाहेब आंबेडकर यांच्या १२५ व्या जयंती
वर्षानिमित्त राज्यात सुरू केलेल्या मागासवर्गीय मुलींच्या वसतीगृहाच्या ठिकाणात बदल करणेबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक : बीसीएच-२०१९/प्र.क्र.३९२/शिक्षण-२
मंत्रालय विस्तार, मुंबई ४०० ०३२
दिनांक : १२ मार्च, २०२०
वाचा:-१. शासन निर्णय,सा.न्या.व वि.स.विभाग,क्र.बीसीएच-२०१५/प्र.क्र.४११/बांधकामे, दि.१६ डिसेंबर, २०१५ २. आयुक्त,समाज कल्याण आयुक्तालय,पुणे यांचे पत्र क्र.सकआ/शिक्षण/शावगृ/१२५ वी जयंती / वडगाव मावळ/२०१९-२०/का.५अ/२२३४,दिनांक १४.१०.२०१९
प्रस्तावना
भारतरत्न डॉ.बाबासाहेब आंबेडकर यांच्या १२५ व्या जयंती वर्षानिमित्त राज्यात मागासवर्गीय मुलींसाठी नवीन ५० शासकीय वसतीगृहे सुरू करण्यास मान्यता देण्यात आलेली आहे. सदर शासन निर्णयान्वये मुलींची विभागीय स्तरावरील २५० क्षमतेची ७ वसतीगृहे तर तालुकास्तरावरील १०० क्षमतेची ४३ वसतीगृहे सुरू करण्यास मान्यता देण्यात आलेली आहे. संदर्भाधीन शासन निर्णयान्वये पुणे जिल्हयात वडगाव (मावळ) येथे मागासवर्गीय मुलींचे वसतीगृह सुरू करण्यास मान्यता देण्यात आलेली आहे. तथापि, सदरील वसतीगृहाचे ठिकाण गैरसोयीचे असल्याने वसतीगृहाच्या ठिकाणात बदल करण्याची बाब शासनाच्या विचाराधीन होती.
शासन निर्णय : वडगाव (मावळ) जि.पुणे येथे मागासवर्गीय मुलींसाठी वसतीगृह सुरू करण्यासाठी भाडयाची अथवा शासकीय जागा उपलब्ध नसल्याचे आयुक्त, समाज कल्याण आयुक्तालय, पुणे यांनी संदर्भाधीन पत्रान्वये शासनास कळविले आहे. वडगाव (मावळ) च्या तूलनेत तळेगाव-दाभाडे,ता.मावळ येथे शाळा, महाविद्यालये तसेच व्यावसायिक माहाविद्यालयांची संख्या मोठया प्रमाणात आहे. तळेगाव-दाभाडे येथे शैक्षणिक सुविधा जास्त प्रमाणात उपलब्ध असल्याने शेजारील छोटया गावातून, परगावातून अनेक विद्यार्थी शिक्षणासाठी प्रवेश घेत असतात. तसेच, तळेगाव दाभाडे येथून इतर ठिकाणच्या महाविद्यालयामध्ये प्रवेशित विद्यार्थीनींच्या म्हणजेच आकुर्डी, पिंपरी-चिंचवड येथे प्रवासाच्या सोयीच्या दृष्टीने तळेगाव-दाभाडे हे मध्यवर्ती ठिकाण असल्याने तसेच शासनाची मागासवर्गीयांसाठी राबविण्यात येत असलेली वसतीगृहाची योजना प्रभावीपणे राबविण्याच्या दृष्टीने मावळ येथे मंजूर केलेल्या वसतीगृहाच्या ठिकाणात बदल करून नजीकच्या पाच कि.मी. अंतरावर असलेल्या तळेगाव-दाभाडे, ता.मावळ, जि.पुणे येथे भाडे तत्वावरील इमारतीत सुरू करण्यासाठी मागासवर्गीय मुलींसाठी मंजूर केलेल्या ५० वसतीगृहापैकी पुणे जिल्हयात वडगाव (मावळ) जि. पुणे या ठिकाणामध्ये बदल करून तळेगाव-दाभाडे, जि. पुणे येथे मागासवर्गीय मुलींचे वसतीगृह सुरू करण्यास मान्यता देण्यात येत आहे.
२. विभागाच्या संदर्भिय दिनांक १६.१२.२०१५ च्या शासन निर्णयातील उर्वरीत तरतुदी पूर्वीप्रमाणेच कायम राहतील.
# Page 2
शासन निर्णय क्रमांकः बीसीएच-२०१९/प्र.क्र.३९२/शिक्षण-२