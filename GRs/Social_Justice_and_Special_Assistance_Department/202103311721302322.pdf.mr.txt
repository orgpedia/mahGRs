# Page 1
मुळ अर्ज क्र.२५/२०२० श्रीम. चित्रकला निलेश सुर्यवंशी, सह सचिव व इतर विरुध्द महाराष्ट्र शासन या प्रकरणी नियुक्त करण्यात आलेल्या विशेष अभियोक्ता अॅडव्होकेट श्री. राकेश राठोड यांची फी अदा करण्याकरिता रक्कम पुनर्वितरीत करण्याबाबत...
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः पुमा-२०२०/प्र.क्र.७१/आस्था-१
मंत्रालय (विस्तार), मुंबई -४०० ०३२.
दिनांक :- ३१ मार्च, २०२१.
वाचा:- १) शासन परिपत्रक, वित्त विभाग, क्रमांक:- अर्थसं-२०२०/प्र.क्र.६४/अर्थ-३, दि. १६ एप्रिल, २०२०.
२) शासन परिपत्रक, वित्त विभागविभाग, , क्रमांक:- पूरक-२०२०/प्र.क्र.१५२/अर्थ-३, दि. २२ डिसेंबर, २०२०.
3) सामाजिक न्याय व विशेष सहाय्य विभागाचे शासन ज्ञापन क्र.न्यायप्र १०/२०२०/ प्र.क्र.१३/ मावक, दि.३१.०३.२०२१.
प्रस्तावना :
श्रीम. चित्रकला निलेश सुर्यवंशी, सह सचिव व इतर यांनी महाराष्ट्र प्रशासकीय न्यायाधिकरण, मुंबई येथे मुळ अर्ज क्र.२५/२०२० दाखल केला आहे. प्रस्तुत प्रकरणी श्री. राकेश राठोड यांची विशेष अभियोक्ता अॅडव्होकेट म्हणुन विधी व न्याय विभागाच्या मान्यतेने नियुक्ती केली आहे. सदर प्रकरणी श्री. राकेश राठोड यांनी रु.६,७५,०००/- (अक्षरी रु. सहा लाख पंच्चाहत्तर हजार) इतकी रक्कम वकील फी म्हणुन अदा करण्याची मागणी केली आहे. सदर प्रकरणी श्री. राकेश राठोड यांना रु.६,००,०००/ (अक्षरी रक्कम रुपये सहा लक्ष फक्त) इतकी वकील फी अदा करण्यास दि.३१.०३.२०२१ रोजीच्या संदर्भाधीन ज्ञापनान्वये मान्यता देण्यात आली आहे. सुधारित अंदाजामध्ये प्रस्तुत लेखाशिर्षाखालील २८-व्यावसायिक सेवा या उद्दिष्टाकरिता रु.०.३० लक्ष इतकी तरतुद मंजूर करण्यात आली आहे.
सद्यस्थितीत प्रस्तुत लेखाशिर्ष (२२५१ ०११३) खालील अन्य उद्दिष्ट ११- देशांतर्गत प्रवास खर्च खाली रु.५.८१ लक्ष इतकी तरतुद व ०६ - दुरध्वनी, वीज व पाणी आकार या उद्दिष्टाखाली रु. ०.९० लक्ष इतकी तरतुद शिल्लक आहे. त्यानुसार ०६-दुरध्वनी, वीज व पाणी आकार या उद्दिष्टाखालील रु.०.६४ लक्ष व ११- देशांतर्गत प्रवास खर्च या उद्दिष्टाखालील रु.५.८१ लक्ष इतकी तरतुद २८ - व्यावसायिक सेवा या उद्दिष्टाखाली पुनर्वितरणाद्वारे उपलब्ध करुन देण्याचा प्रस्ताव वित्त विभागास सादर करण्यात आला असता, वित्त विभागाने पुनर्वितरण करण्यास मान्यता दिलेली आहे. तथापि, शासन निर्णय, वित्त विभाग, क्र.बीजीटी-१०.०१/प्र.क्र.१५६२/अर्थसंकल्प -२, दि. १६.०१.२००८ अन्वये उद्दिष्टशिर्ष क्र.०६ मधून इतर कोणत्याही उद्दिष्टाकडे तरतुद वळविता येणार नाही.
# Page 2
शासन निर्णय क्रमांकः पुमा-२०२०/प्र.क्र.७१/आस्था-१ शासन निर्णय :
मुळ अर्ज क्र.२५/२०२० श्रीम. चित्रकला निलेश सुर्यवंशी, सह सचिव व इतर विरुध्द महाराष्ट्र शासन या प्रकरणी नियुक्त करण्यात आलेल्या विशेष अभियोक्ता अॅडव्होकेट श्री. राकेश राठोड यांची फी अदा करण्याकरिता मागणी क्रमांक एन-३, लेखाशीर्ष २२५१- सेक्रेटरीएट - सामाजिक सेवा, ०९० सेक्रेटरीएट, (०१) (०१) सामाजिक न्याय व विशेष सहाय्य विभाग, (२२५१-०११-३) अंतर्गत ११-देशांतर्गत प्रवास खर्च या बाबीकरिता सन २०२०-२१ मध्ये सुधारित अंदाजाद्वारे मंजूर तरतुदीपैकी रु.५.८१ लाख इतकी तरतूद पुनर्वितरणाद्वारे २८- व्यावसायिक सेवा या बाबीखाली उपलब्ध करुन देण्यास शासन मान्यता देण्यात येत आहे.
२. उपरोक्त प्रमाणे उपलब्ध करुन देण्यात आलेली तरतूद सन २०२०-२१ या आर्थिक वर्षात खर्च करण्याची दक्षता घेण्यात यावी.
३. प्रस्तुत शासन निर्णय वित्त विभागाच्या अनौपचारिक संदर्भ क्रमांक ४०६/व्यय-१४, दि.२६.०३.२०२१ अन्वये दिलेल्या मान्यतेनुसार निर्गमित करण्यात येत आहे.