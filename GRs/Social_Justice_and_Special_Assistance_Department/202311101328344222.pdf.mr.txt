# Page 1
समाज कल्याण आयुक्तालयाच्या आस्थापनेवरील कार्यालय अधिक्षक व वरिष्ठ समाज कल्याण निरीक्षक, गट-क या निम्न संवर्गातून समाज कल्याण अधिकारी, गट-ब संवर्गात तात्पुरत्या स्वरुपात नियमित निवडसूचीतून पदोन्नाती देणेबाबत....
महाराष्ट्र शासन
सामाजिक न्याय व विशेष सहाय्य विभाग,
शासन आदेश क्र. सकआ २०२२/प्र.क्र.१२५/आस्था-२,
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक :- १० नोव्हेंबर, २०२३
वाचा-१) सामान्य प्रशासन विभाग, शासन निर्णय, क्रमांक-एसआरव्ही-२०१८/प्र.क्र. १५९/कार्यासन-१२, दि. ०१.०८.२०१९ २) समाज कल्याण आयुक्तालयाचे पत्र क्र. सकआ/आस्था-१/वर्ग-२/पदोन्न्ती/२०२३-२४/का-६/१०९४, दि. २०.०४.२०२३ ३) सामाजिक न्याय व विशेष सहाय्य विभागाचे आदेश क्र. सकआ-२०२२/प्र.क्र.१२५/आस्था-२, दि. १७.१०.२०२३ ४) सामाजिक न्याय व विशेष सहाय्य विभागाचे आदेश क्र. सकआ-२०२२/प्र.क्र. १२५/आस्था-२, दि. २३.१०.२०२३
शासन आदेश
समाज कल्याण आयुक्तालयाच्या आस्थापनेवरील कार्यालय अधिक्षक व वरिष्ठ समाज कल्याण निरीक्षक गट-क (वेतन मॅट्रीक्स मधील वेतन स्तर एस-१४ : ३८६००-१२२८०० ) या निम्न संवर्गातून समाज कल्याण अधिकारी, गट-ब (वेतन मॅट्रीक्स मधील वेतन स्तर एस-१५ : ४१८००-१३२३००) या संवर्गात
खालील अटींच्या अधिन राहुन, सेवाज्येष्ठतेनुसार तात्पुरत्या स्वरुपात सन २०२२-२३ च्या नियमित निवडसूचीतून पदोन्नती देण्यात येत आहे. पदोन्नतीनंतर त्यांची पदस्थापना त्यांच्या नावासमोर स्तंभ-४ मध्ये दर्शविल्याप्रमाणे करण्यात येत आहे.
------------------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव व पदनाम | मूळ प्रवर्ग | पदोन्नतीने पदस्थापने ठिकाण |
| १. | २. | ३. | ४. |
| १  |  |  | श्री. संजय जगन्नाथ सैदाणे, वरीष्ठ समाज कल्याण निरीक्षक, प्रादेशिक उपायुक्त, समाज कल्याण, नाशिक | अनु. जमाती (दिव्यांग- अस्थिव्यंग)  |  |  | (समाज कल्याण अधिकारी, गट-ब) विशेष अधिकारी (शानिशा ) सहाय्यक आयुक्त, समाज कल्याण विभाग, नंदूरबार |
------------------------------------------------------------------------------------------------------------------------------------------------------------------------------------------------------------------------------------------
२. अटी व शर्ती - १. निवडसूची तयार करताना कोणीही ज्येष्ठ अधिकारी अनावधानाने वगळण्यात आलेले नाहीत अथवा अधिक्रमित झालेले नाहीत.
२. मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन
राहून पदोन्नतीच्या कोटयातील सर्व रिक्त पदे दि. २५.०५.२००४ स्थित सेवाज्येष्ठतेनुसार,
# Page 2
शासन निर्णय क्रमांक: सकआ २०२२/प्र.क्र.१२५/आस्था-२
निव्वळ तात्पुरत्या स्वरुपात भरण्याबाबत सा.प्र.वि/१६-ब कार्यासनाच्या दि. ०७.०५.२०२१ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे. तसेच, दि. ७.५.२०२१ च्या शासन निर्णयाप्रकरणी मा. उच्च न्यायाल, मुंबई येथे आव्हान देण्यात आलेले असून, त्यावरील अंतिम निर्णयाच्या अधीन राहून सहमती देण्यात येत आहे.
३. दिव्यांग कर्मचाऱ्यांना पदोन्नतीमध्ये आरक्षण देण्याबाबत सामान्य प्रशासन विभाग, १६-ब यांनी दि. २०.०४.२०२३ अन्वये दिलेल्या सुचनानुसार निवडसूचीस मान्यता देण्यात येत आहे.
४. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
५. निवडसूचीतील सर्व अधिकाऱ्यांना सामान्य प्रशासन विभागाच्या दि. ०१.०८.२०१९ च्या शासन निर्णयात विहित केलेल्या पदोन्नतीच्या निकषाची पूर्तता केली आहे. या अटीच्या अधिन राहून सदर निवडसूचीस मान्यता दर्शविण्यात येत आहे.
६. सदर निवडसूचीतील सेवाज्येष्ठतेनुसार पात्र असलेल्या, तथापि पदोन्नती नाकारलेल्या अधिकाऱ्यांच्या पदोन्नती संदर्भात सामान्य प्रशासन विभाग, शासन निर्णय दि. १२.०९.२०१६ नुसार कार्यवाही करण्यात यावी.
३. निवडसूचीतील अधिकाऱ्यांना पदोन्नतीच्या पदावर रुजू होण्याकरिता आयुक्त, समाज कल्याण, पुणे यांनी त्यांचेकडील कार्यभार अन्य कर्मचाऱ्याकडे सोपवून तात्काळ कार्यमुक्त करावे. तसेच संबंधित अधिकाऱ्यांनी त्यांना पदोन्नतीने दिलेल्या पदस्थापनेच्या ठिकाणी तात्काळ रुजू होऊन त्याबाबतचा रुजू अहवाल आयुक्त, समाज कल्याण पुणे व शासनास सादर करावा.