# Page 1
------------------------------------------
| सामाजिक न्याय व विशेष सहाय्य विभागाच्या |
| वसतिगृह इमारत दुरुस्तीच्या इमारती व |
| रस्त्यांचे परिरक्षण लेखाशिर्ष २२२५ एफ४८८ |
| करीता नियंत्रक व आहरण व संवितरण |
| अधिकारी घोषित करणेबाबत. |
------------------------------------------
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बीसीएच-२०२१/प्र.क्र.३८/बांधकामे
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक : १९ मार्च, २०२१.
वाचा :- शासन निर्णय, सामाजिक न्याय व विशेष सहाय्य विभाग क्र. बीजीटी-२०१९/प्र.क्र.५०/अर्थसंकल्प (विघयो), दि. २५.०२.२०२०
प्रस्तावना : इमारती व रस्त्यांचे परिरक्षण लेखाशिर्ष २२२५ F४८८ या लेखाशिर्षाखाली सामाजिक न्याय विभागाच्या अखत्यारितीत येणाऱ्या वसतिगृहांची दुरुस्ती करण्यात येते. सदर दुरूस्तीची कामे सन २०१९-२० या वर्षापर्यंत लेखाशिर्ष ४२२५०३१८ अंतर्गत सार्वजनिक बांधकाम विभागाच्या “भाग-२ खर्चाचे तपशीलवार अर्थसंकल्पीय अंदाज (White Book)” या प्रकाशनामध्ये समाविष्ट करण्यात येत होते. तथापि, संदर्भाधीन दि. २५/२/२०२० शासन निर्णयान्वये सदर कामे सन २०२०-२१ या आर्थिक वर्षापासून “इमारती व रस्त्यांचे परिरक्षण, लेखाशिर्ष २२२५ F४८८” अंतर्गत् सामाजिक न्याय विभागाच्या “भाग-२ खर्चाचे तपशीलवार अर्थसंकल्पीय अंदाज (White Book)” या प्रकाशनामध्ये समाविष्ट करण्यात आले आहे. त्यानुषंगाने या लेखाशिर्षांतर्गत नियंत्रक व आहरण व संवितरण अधिकारी घोषित करण्याची बाब शासनाच्या विचाराधीन होती.
शासन निर्णय: इमारती व रस्त्यांचे परिरक्षण लेखाशिर्ष २२२५ F४८८ या लेखाशिर्षाखाली सामाजिक न्याय विभागाच्या अखत्यारितीत येणाऱ्या वसतिगृहांची दुरुस्ती करण्यात येते. या लेखाशिर्षाकरीता आयुक्त, समाजकल्याण पुणे यांना आहरण व संवितरण अधिकारी व सहसचिव/उपसचिव सामाजिक न्याय व विशेष सहाय्य विभाग यांना नियंत्रक अधिकारी म्हणून घोषित करण्यात येत आहे.
# Page 2