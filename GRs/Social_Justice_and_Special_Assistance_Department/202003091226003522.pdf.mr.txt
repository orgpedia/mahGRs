# Page 1
येरवडा सर्व्हे नं. १०६ ( नदीचा बाग ) पुणे येथे संरक्षक भिंत, कोठार, गायींचा गोठा, मोटार शेड, चौकीदार निवासस्थान बांधकामाच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांकः बीसीएच-२०१९/प्र.क्र.१५/बांधकामे
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२
दिनांक: ०४ मार्च, २०२०.
वाचा : आयुक्त, समाजकल्याण आयुक्तालय, पुणे यांचे पत्र क्र. सकआ/ शिक्षण/बांधकाम/ १०००क्ष./शावगृ-येरवडा/पुणे/नवीन बांधकाम/२०१८-१९/१२८८, दि. १५/१/२०१९.
प्रस्तावना :
येरवडा, पुणे येथील सर्वे नं. १०४, १०५ व १०६ ही जागा येरवडा कारागृहाची होती त्यापैकी सर्वे नं. १०५ व १०६ ही जागा दि. १/१/२००९ रोजीच्या करारानुसार समाजकल्याण विभागास हस्तांतरीत करण्यात आली आहे. त्याबदली करारानुसार सर्वे नं.१०६ या कारागृहाच्या जागेत मोटार शेड, गोडाऊन, बैलगोठा राखणदाराची खोली व संरक्षक भिंत इत्यादी बांधून देण्याबाबतचा करार करण्यात आला आहे. त्यानुषंगाने सर्वे नं. १०६ येरवडागांव बगीचा येथे मोटारशेड, गोडाऊन,बैलगोठा, राखणदाराची खोली व संरक्षक भिंत इत्यादी बांधून देण्याबाबतचे अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय: आयुक्त, समाजकल्याण आयुक्तालय, पुणे यांचेकडून सर्वे नं १०६ या येरवडा, पुणे कारागृहाच्या जागेत मोटार शेड, गोडाऊन, बैलगोठा, राखणदाराची खोली व संरक्षक भिंत इ.
बांधुन देण्याचा करार करण्यात आला आहे. त्या अनुषंगाने सर्वे नं १०६ येरवडागांव बगीचा येथे मोटारशेड, गोडाऊन, बैलगोठा, राखणदाराची खोली व संरक्षक भिंत इ. बांधुन देण्याबाबतचे अंदाजपत्रक आयुक्त, समाज कल्याण आयुक्तालय पुणे यांनी दि. १५/०१/२०१९ रोजीच्या पत्रान्वये शासनास सादर केले आहे. रु. २,४५,०२,८८६/- (अक्षरी रुपये दोन कोटी पंचेचाळीस लक्ष दोन हजार आठशे श्याहेंशी ) इतक्या रकमेच्या अंदाजपत्रकास प्रशासकीय मान्यतेसाठी शासनाकडे पाठविले आहे. उपरोक्त अंदाजपत्रक सार्वजनिक बांधकाम विभागाकडे तांत्रिक बाबींची छाननी व प्रशासकीय सहमतीकरीता पाठविण्यात आले असता सार्वजनिक बांधकाम विभागाने परिगणीत केल्यानुसार उपरोक्त बांधकामास रू.२,४०,३८,९३४/- (अक्षरी रूपये दोन कोटी चाळीस लक्ष अडतीस हजार नऊशे चौतीस फक्त) इतक्या रकमेच्या अंदाजपपत्रकास खालील अटी व शर्तीच्या अधीन राहून प्रशासकीय मान्यता देण्यात येत आहे.
# Page 2
शासन निर्णय क्रमांकः बीसीएच-२०१९/प्र.क्र.१५/बांधकामे
अ) काम सुरू करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरू करावे
ब) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करून काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/ प्र.क्र.१७७/तां.क.१. दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
ड) सदर कामाच्या बांधकामाचा खर्च सामाजिक न्याय व विशेष सहाय्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
इ) सार्वजनिक बांधकाम विभागाच्या शासन निर्णय क्रमांक बीडीजी २०१७/ प्र.क्र.६०/ इमारती-२, दि. ७/७/२०१७ अन्वये कार्यवाही करण्यात यावी.
ई) सदर अंदाजपत्रकास अधीक्षक अभियंता, सार्वजनिक बांधकाम मंडळ व मुख्य अभियंता, सार्वजनिक बांधकाम प्रादेशिक विभाग, पुणे यांचे साक्षांकन आवश्यक आहे. तसेच विभागाच्या वतीने प्रादेशिक उपायुक्त, समाजकल्याण विभाग, पुणे यांचे साक्षांकन आवश्यक आहे.
उ) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करून सदर कामाच्या निविदा सूचना प्रसिध्द करण्यात याव्यात.
३. सर्वे नं १०६ या येरवडा, पुणे कारागृहाच्या जागेत मोटार शेड, गोडाऊन, बैलगोठा, राखणदाराची खोली व संरक्षक भिंत इत्यादी बांधकामाच्या सविस्तर अंदाजपत्रकास सक्षम प्राधिकाऱ्याची तांत्रिक मान्यता प्राप्त करुन, विहित नियमानुसार अटी व शर्ती निश्चित करुन ई निविदा प्रसिध्द करण्याची कार्यवाही कार्यकारी अभियंता, सा.बां. विभाग पुणे यांनी तात्काळ करावी.
ई-निविदा प्रक्रिया पूर्ण झाल्यानंतर, ई-निविदा प्रक्रियेची सर्व कागदपत्रे सामाजिक न्याय विभागाकडे (उपभोक्ता विभाग) दायित्व मंजूरीसाठी पाठविण्यात यावीत. सामाजिक न्याय विभागाची अंतिम मान्यता झाल्यानंतरच बांधकामाबाबतची पुढील कार्यवाही करण्यात यावी.
४. या वर होणारा खर्च मागणी क्र. एन-४, मुख्य लेखाशिर्ष ४२२५- अनुसूचित जाती, अनुसूचित जमाती आणि इतर मागासवर्ग यांच्या कल्याणावरील भांडवली खर्च, २७७-शिक्षण, पंचवार्षिक योजनां अंतर्गत योजना राज्य योजनांतर्गत योजना, (०१) (०३) मागासवर्गीय मुलांमुलींसाठी शासकीय वसतीगृह बांधणे (४२२५ ०४८१), ५३-मोठी बांधकामे या लेखाशीर्षाखाली खर्ची घालून तो सन २०१९ - २० या वित्तीय वर्षात करण्यात आलेल्या अर्थसंकल्पीय तरतूदीमधून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः बीसीएच-२०१९/प्र.क्र.१५/बांधकामे
५. प्रस्तुतचा शासन निर्णय, दि.९/१०/२०१५ च्या शासन निर्णयान्वये गठित समितीस प्राप्त अधिकार तसेच वित्तीय अधिकार, नियम पुस्तिका, १९७८, भाग पहिला, उपविभाग-पाच, अनु.क्र.१ महाराष्ट्र सार्वजनिक बांधकाम नियम पुस्तिकेतील परि.क्र.१३४ खाली प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.