# Page 1
सामाजिक न्याय विभागामार्फत राज्यात अनु. जातीच्या मुला-मुलाकरीता सुरू करण्यात आलेल्या निवासी शाळेसाठी मंजूर करण्यात आलेल्या पदांच्या वेतनश्रेणीत सुधारणा करणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. बीसीएच-२०१९/प्र.क्र.३८१ / शिक्षण-२
मंत्रालय विस्तार,मुंबई-४०० ०३२
दिनांक : २० सप्टेंबर, २०२१
वाचा -१)सामाजिक न्याय व विशेष सहाय्य विभाग, शासन निर्णय क्र.अजाशा-२००५/प्र.क्र.४३२/ मावक-४,दिनांक १.६.२००६ २) सामाजिक न्याय व विशेष सहाय्य विभाग, शासन निर्णय क्र.बीसीएच-०११/प्र.क्र.१४०/ मावक-४,दिनांक १३.४.२०११ ३)समाज कल्याण आयुक्तालय,महाराष्ट्र राज्य,पुणे यांचे पत्र क्र.सकआ/आस्था-५/ निवासी शाळा/ वेतनश्रेणी/का.६/२०१८-१९/११९, दिनांक ११.१.२०१९ प्रस्तावना राज्यातील अनुसूचित जातीच्या मुला-मुलींकरीता निवासी शाळा सुरू करण्याबाबत संदर्भाधीन दिनांक १ जून, २००६ च्या शासन निर्णयान्वये मान्यता देण्यात आलेली आहे.
विभागांतर्गत निवासी शाळा व निवासी शाळेच्या वसतिगृह विभागाकरीता संदर्भाधीन क्रमांक २ येथील शासन निर्णयान्वये १९८० पदे निर्माण करण्यास मान्यता देण्यात आलेली आहे. तथापि, महालेखापाल कार्यालयाने विभागाच्या अधिपत्याखालील निवासी शाळेची तपासणी केली असता विभागांतर्गत निवासी शाळा या नवोदय विद्यालयाच्या धर्तीवर चालविण्यात येत नसून त्या महाराष्ट्र राज्य बोर्डाच्या धर्तीवर चालविण्यात येतात. सदरील निवासी शाळातील प्राथमिक व माध्यमिक शाळेतील सहायक शिक्षकांना रू.९३००-३४८०० ग्रेडपे रू. ४४०० ही एकच वेतनश्रेणी मंजूर करण्यात आलेली आहे. यामुळे शिक्षकांना अतिप्रदान झाल्याचा आक्षेप उपस्थित केलेला आहे. महालेखापाल कार्यालयाने उपस्थित केलेल्या लेखा आक्षेपाच्या अनुषंगाने विभागांतर्गत निवासी शाळेतील शिक्षकांची वेतनश्रेणी सुधारीत करण्याची बाब शासनाच्या विचाराधीन होती.
त्यानुसार विभागांतर्गत निवासी शाळेतील शिक्षकांच्या वेतनश्रेणीत खालीलप्रमाणे सुधारित करण्याचा निर्णय घेण्यात आला आहे.
शासन निर्णय सामाजिक न्याय व विशेष सहाय्य विभागाच्या अधिपत्याखालील निवासी शाळेतील प्राथमिक व माध्यमिक शिक्षकांच्या वेतन संरचनेत खालीलप्रमाणे सुधारणा करण्यात येत आहे:
------------------------------------------------------------------------------------------------------------------------------------------------------------------
| अ. क्र. | पदनाम | शैक्षणिक अर्हता | शा.नि.दिनांक १३.४.२०११ अन्वये मंजूर करण्यात आलेली वेतन संरचना | सुधारित वेतन संरचना |
| १ | २ | ३ |  | ५ |
| १ | प्राथमिक प्रशिक्षित शिक्षक | एस.एस.सी. एच.एस.सी., डी.एड. | वेतन बँड रू.९३००-३४८०० ग्रेड वेतन ४४०० | वेतनबँड रू.५२००-२०२०० ग्रेड वेतन रू.२८०० वेतन बँड रू. ९३००-३४८०० |
------------------------------------------------------------------------------------------------------------------------------------------------------------------
# Page 2
शासन निर्णय क्रमांकः बीसीएच-२०१९/प्र.क्र.३८१/शिक्षण-२
--------------------------------------------------------------------------------------------------------------------------------------------------------------------------------------------------------------------------------------------------
|  |  |  |  | ग्रेड वेतन रू.४२०० (वरीष्ठ वेतनश्रेणी) वेतनबँड रू.९३००-३४८०० ग्रेड वेतन रू.४३०० (निवडश्रेणी) |
| २. | माध्यमिक पदवीधर शिक्षक | पदवीधर,व बी.एङ | वेतन बँड रू.९३००-३४८०० ग्रेड वेतन ४४०० | वेतन बँड रू.९३००-३४८०० ग्रेड वेतन रू. ४३०० वेतन बँड रू.९३००-३४८०० ग्रेड वेतन रू.४४०० ( वरीष्ठ वेतनश्रेणी) वेतन बँड रू.९३००-३४८०० ग्रेड वेतन रू.४८०० (निवडश्रेणी) |
--------------------------------------------------------------------------------------------------------------------------------------------------------------------------------------------------------------------------------------------------
विभागांतर्गत निवासी शाळेतील शिक्षकांच्या वेतनश्रेणीसंदर्भात मा.महालेखापाल (लेखापरीक्षण),महाराष्ट्र राज्य, नागपूर यांनी सदरील शिक्षकांना सहाव्या वेतन आयोगानुसार अतिप्रदान झाल्याचा आक्षेप उपस्थित केलेला असल्याने निवासी शाळेतील प्राथमिक प्रशिक्षित शिक्षक व माध्यमिक पदवीधर शिक्षक या संवर्गांना उक्त नमूद केल्याप्रमाणे अनुज्ञेय वेतन संरचना लागू करणे आवश्यक आहे. सदर प्राथमिक प्रशिक्षित शिक्षक व माध्यमिक पदवीधर शिक्षक या संवर्गांना वरील वेतन संरचना मंजूर करण्यात यावी.
२. सदर शासन निर्णय हा वित्त विभागाच्या अनौपचारीक संदर्भ क्रमांक ५७८/ आपुक, दिनांक १३.१.२०२०,१६६ / आपुक, दि. १३.३.२०२० व अनौ.सं.क्र. २४९/२०, दिनांक २६.१०.२०२० अनौ.सं.क्र.२४९/२०/सेवा-३,दिनांक ४.११.२०२० अन्वये मिळालेल्या सहमतीस अनुसरून तसेच, विधी व न्याय विभागाच्या अनौपचारीक संदर्भ क्र.४१८/१७३८/१४४/सिव्हील/ कॉनफल / २०२० / ए ब्रांच, दिनांक २२.३.२०२१ अन्वये प्राप्त झालेल्या अभिप्रायास अनुसरून निर्गमित करण्यात येत आहे.
# Page 3