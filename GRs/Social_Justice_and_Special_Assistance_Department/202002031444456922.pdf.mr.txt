# Page 1
अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात येणाऱ्या निवासी आश्रमशाळातील व वसतीगृहातील सुविधा वाढविणेबाबत.
महाराष्ट्र शासन,
इतर मागासवर्ग, सामाजिक व शैक्षणिक मागास प्रवर्ग, विमुक्त जाती भटक्या जमाती आणि विशेष मागास प्रवर्ग कल्याण विभाग,
शासन निर्णय क्र.विभशा-२०१८/प्र.क्र.४६९/विजाभज-२,
१ ला मजला, विस्तार भवन, हुतात्मा राजगुरु चौक, मंत्रालय, मुंबई.
दिनांक : ३ फेब्रुवारी, २०२०.
प्रस्तावना:
राज्यात स्वयंसेवी संस्थांना अनुदान देऊन विमुक्त जाती भटक्या जमाती, विशेष मागास प्रवर्ग यांच्यासाठी आश्रमशाळा / विद्यानिकेतन / ऊसतोड कामगारांच्या मुलांसाठी आश्रमशाळा या विभागामार्फत चालविण्यात येतात.
विभागाच्या आश्रमशाळातील व वसतीगृहातील सुविधा वाढविणे यासाठी दरवर्षी विभागाच्या अर्थसंकल्पांत तरतुद उपलब्ध होत असते. तथापि, या अर्थसंकल्पीय तरतुदीमधून कोणकोणत्या सोयीसुविधा विभागाच्या आश्रमशाळा व वसतीगृहांना पुरविता येतील याबाबत स्पष्ट निर्देश उपलब्ध नाहीत. त्यामुळे विभागाच्या आश्रमशाळांना व वसतीगृहांना कोणकोणत्या सोयीसुविधा उपलब्ध करुन द्याव्यात याबाबत स्पष्टता नसल्यामुळे त्याबाबत लेखाआक्षेप उपस्थित होण्याची शक्यता अस ची बाब विचारात घेऊन याबाबत निर्देश देण्याचे शासनाच्या विचाराधीन होते.
शासन निर्णय:
शासनाद्वारे या विभागांतर्गत निवासी आश्रमशाळातील व वसतीगृहातील सुविधा वाढविणे यासाठी दरवर्षी विभागाच्या अर्थसंकल्पांत तरतुद करण्यात येते. उपलब्ध तरतुदीमधून कोणत्या सोयीसुविधा विभागाच्या आश्रमशाळा व वसतीगृहांना पुरवाव्यात याबाबत खालीलप्रमाणे निर्देश देण्यात येत आहेत.
इमाव, सावशैमाप्र, विजाभज आणि विमाप्र कल्याण विभागाच्या आश्रमशाळांमध्ये प्रामुख्याने विद्यार्थ्यांच्या शैक्षणिक गरजा विचारात घेऊन त्यांना आधुनिक पध्दतीचे शिक्षण देण्यासाठी विज्ञान प्रयोगशाळेसाठीचे साहित्य, शैक्षणिक साहित्य (गणवेश, बुट, पायमोजे, हातमोजे, स्वेटर, अंतर्वस्त्रे, पेटी, स्कूल बॅग, पुस्तके इत्यादी), गरम पाण्यासाठी सोलर यंत्रणा, संगणक साहित्य, भाषाविषयक पुरक साहित्य, गणित प्रयोगशाळा साहित्य, ग्रंथालय, इ. शैक्षणिकदृष्ट्या नाविन्यपूर्ण बाबी तसेच आश्रमशाळेसाठी व्हर्चुअल क्लासरुम, आश्रमशाळेचे संगणकीकरण (Digitization) स्वच्छ पिण्याचे पाण्यासाठी यंत्र इ. आवश्यक मुलभूत सोयीसुविधा गरजू संस्थांना शासनामार्फत पुरविण्यात येतील.
सदर बाबीमध्ये शैक्षणिक क्षेत्रात येणाऱ्या नवनवीन व विद्यार्थ्यांच्या हिताच्या दृष्टीने लाभदायक असणाऱ्या इतर बाबींचाही त्या-त्या वेळी शासनाच्या मान्यतेने समावेश करण्यात येईल.
# Page 2
शासन निर्णय क्रमांकः विभशा-२०१८/प्र.क्र.४६९/विजाभज-२,
सदर योजनेतून ज्या बाबींसाठी निधी उपलब्ध करुन देण्यात येईल त्या बाबींचा फायदा/लाभ विभागाच्या जास्तीत जास्त आश्रमशाळांतील विद्यार्थ्यांना होणे आवश्यक आहे.
वरील बाबींसाठी करण्यात येणारा खर्च मागणी क्र. झेडजी-३, २२२५- अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, २७७-शिक्षण, (०१) विमुक्त जाती भटक्या जमाती इतर मागास वर्ग व विशेष मागास प्रवर्ग यांचे कल्याण, (०१)(०२) अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात येणाऱ्या निवासी आश्रमशाळातील व वसतीगृहातील सुविधा वाढविणे (कार्यक्रम) (२२२५ई८७५) या लेखाशिर्षांतर्गत उपलब्ध होणाऱ्या तरतुदीमधून भागविण्यात यावा.