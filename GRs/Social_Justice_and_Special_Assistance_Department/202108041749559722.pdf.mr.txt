# Page 1
राज्यातील उसतोड कामगारांना ओळखपत्र देणे, तसेच स्थानिक पातळीवर निर्माण होणा-या समस्येचे तातडीने निराकरण करणे यासंदर्भात जिल्हाधिकारी यांच्या अध्यक्षतेखाली जिल्हास्तरीय समितीची स्थापना करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: बैठक - २०२० / प्र. क्र. ९४/ महामंडळे
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२.
दिनांक :- ०४ ऑगस्ट, २०२१
वाचा :-१) उद्योग, उर्जा, व कामगार विभाग, शासन निर्णय क्र. असंका१११९/प्र.क्र.११०/काम.७अ दि.१३ सप्टेंबर, २०१९ २) उद्योग, उर्जा, व कामगार विभाग, शासन निर्णय क्र. असंका-११२०/प्र.क्र.२०/काम-७अ दि. २४ फेब्रुवारी, २०२०
प्रस्तावना: मा. मंत्री (सा. न्या. व वि. स. वि.) यांच्या अध्यक्षतेखाली दि.२९.०९.२०२० रोजी गोपीनाथ मुंडे उसतोड कामगार महामंडळाची आढावा बैठक संपन्न झाली. सदर बैठकीत राज्यातील सर्व उसतोड कामगार यांची नोंदणी करून त्यांना ओळखपत्र देण्याचा निर्णय घेण्यात आला आहे.
जेणेकरून राबविण्यात येणा-या योजनांचा लाभ त्यांना देता येईल, ऊसतोड कामगार ज्या ठिकाणी वास्तव्याला आहेत व जे सतत मागील तीन वर्ष ऊसतोड कामगार म्हणून काम करत असतील त्यांना ग्रामसेवकाने (संबंधित गावातील, वस्त्यांमधील, तांड्यामधील व पाड्यांमधील व इतर) ओळखपत्र देणे अपेक्षित आहे. सदर काम वेळेत पूर्ण व्हावे, सूलभता यावी तसेच स्थानिक पातळीवर काही समस्या उद्भवल्यास त्याचे तातडीने निराकरण करता यावे यासाठी समिती गठित करण्याची बाब शासनाच्या विचाराधीन होती.
शासन निर्णय : राज्यातील सर्व उसतोड कामगार यांची नोंदणी करून त्यांना ओळखपत्र देणे आवश्यक आहे. याकरीता पुढीलप्रमाणे जिल्हास्तरावर समिती गठीत करण्यास मान्यता देण्यात येत आहे.
जिल्हास्तरीय समिती:
----------------------------------
| अ. क्र. | नाव | पद |
| ०१ | जिल्हाधिकारी | अध्यक्ष |
| ०२ | मुख्य कार्यकारी अधिकारी | सदस्य |
| ०३ | जिल्हा शल्य चिकित्सक | सदस्य |
| ०४ | जिल्हा आरोग्य अधिकारी | सदस्य |
| ०५ | सहायक कामगार आयुक्त | सदस्य |
----------------------------------
# Page 2
शासन निर्णय क्रमांक: बैठक-२०२०/प्र. क्र.९४/महामंडळे
------------------------------------------------------------
| ०६ | उपमुख्य कार्यकारी अधिकारी (ग्रामपंचायत विभाग) | सदस्य |
| ०७ | जिल्हा महिला व बालविकास अधिकारी | सदस्य |
| ०८ | जिल्हा उपनिबंधक, सहकार विभाग | सदस्य |
| ०९ | प्रादेशिक सहसंचालक (साखर) किंवा त्यांचा प्रतिनिधी | सदस्य |
| १० | सहाय्यक आयुक्त, समाजकल्याण | सदस्य-सचिव |
------------------------------------------------------------
२. सदर समितीने विशेष लक्ष घालून त्यांच्या जिल्हानिहाय मागील ३ वर्ष ऊसतोड कामगार म्हणून काम करत असलेल्या सर्व कामगारांची उसतोड कामगार म्हणून नोंदणी करावी व त्यांना ग्रामसेवकामार्फत ओळखपत्र देण्याची कार्यवाही पूर्ण करावी.
# Page 3