# Page 1
सामाजिक न्याय विभागाच्या अखत्यारीतील शासकीय वसतिगृहे व निवासी शाळातील विद्यार्थ्यांसाठी सोयी सुविधांतर्गत वस्तू खरेदी करण्यास मान्यता देणेबाबत..
महाराष्ट्र शासन
सामाजिक न्याय व विशेष सहाय्य विभाग
शासन शुध्दीपत्रक क्रमांक: बीसीएच-२०२२/प्र.क्र.४०/शिक्षण-२
मंत्रालय विस्तार, मुंबई-४०० ०३२.
दिनांक: - १२ जुलै, २०२३
वाचा: १. समक्रमांक, शासन निर्णय, दिनांक ४ जुलै, २०२३
शुध्दीपत्रक : सामाजिक न्याय व विशेष सहाय्य विभागामार्फत शासकीय वसतिगृहे व शासकीय निवासी शाळातील विद्यार्थ्यांसाठी सोयीसुविधांतर्गत वस्तू खरेदी करण्यास संदर्भाधीन दिनांक ४ जुलै, २०२३ च्या शासन निर्णयान्वये प्रशासकीय मान्यता देण्यात आलेली आहे. सदर शासन निर्णयातील परिच्छेद २ आ) मधील क्रमांकळi वळi खालीलप्रमाणे वाचण्यात यावा.
i. पुरवठादार संस्थेनी पुरवठा करावयाच्या वस्तुंचे नमुने आयुक्त, समाज कल्याण, पुणे यांच्याकडे सादर करावेत. आयुक्त, समाज कल्याण यांनी सदर नमुन्याची गुणवत्ता सबंधित क्षेत्रातील तज्ञ संस्थेकडून तपासून नमुने अंतिम करावेत. सदर नमुन्यांचा सविस्तर तपशील (Specifications) ज्या ठीकाणी मालाचा पुरवठा करण्यात येणार आहे, त्या ठिकाणच्या वसतीगृहाच्या गृहपाल / अधीक्षक यांना पाठवून नमुन्याच्या तपशीलाप्रमाणे (Specifications) वस्तू प्राप्त झाल्याचे त्यांच्याकडून प्रमाणित करून घ्यावेत.
ii. संगणकाचा पुरवठा विहीत मानकाप्रमाणे झाला असल्याबाबत उद्योग, उर्जा व कामगार विभाग, शासन निर्णय, दिनांक १.१२.२०१६ अन्वये विहीत केल्यानुसार शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या नियमपुस्तिकेतील परिशिष्ट-१२ अन्वये विहीत करण्यात आलेल्या मान्यताप्राप्त संस्थाकडून दर्जाबाबत यादृच्छिकपणे (Randomly) १० टक्के नमुन्यांची तपासणी करून प्रमाणित झाल्यानंतर देयके अदा करण्याची कार्यवाही करावी.