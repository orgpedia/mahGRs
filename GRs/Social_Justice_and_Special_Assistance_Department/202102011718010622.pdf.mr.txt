# Page 1
राज्यातील अनुदानित समाजकार्य महाविद्यालयातील शिक्षकेतर कर्मचाऱ्यांना सातव्या वेतन आयोगानुसार सुधारित वेतन संरचना लागू करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र. सकाम-२०१९/प्र.क्र.८१ / सामासु
मंत्रालय, विस्तार भवन, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक: २९ जानेवारी, २०२१.
वाचा :- १) वित्त विभाग शासन निर्णय क्र. वेपुर-२०१८/प्र.क्र. ४४/सेवा-९, दि. १ जानेवारी, २०१९, २) वित्त विभाग अधिसूचना क्रमांक वेपुर-२०१९/प्र.क्र. १/सेवा-९, दि. ३० जानेवारी, २०१९, ३) वित्त विभाग परिपत्रक क्रमांक वेपुर-२०१९/प्र.क्र. ८/सेवा-९, दि. २० फेब्रुवारी, २०१९, ४) वित्त विभाग परिपत्रक क्रमांक वेपुर-२०१९/प्र.क्र. ८/सेवा-९, दि. ३० मे, २०१९, ५) आयुक्त, समाजकल्याण पुणे यांचे पत्र क्र. शिक्षण /सकाम/शिक्षक/७ वेतन आयोग/२०१९ २०/का.५०/२५७६, दिनांक २७ नोव्हेंबर, २०१९,
६) सामाजिक न्याय व विशेष सहाय्य विभाग, शुध्दीपत्रक क्रमांक सकाम-२००९/प्र.क्र.१७२/ भाग-१/सुधार-१, दि. २८/०१/२०२१.
प्रस्तावना सातव्या केंद्रिय वेतन आयोगाच्या शिफारशीसंदर्भात केंद्र शासनाचे निर्णय विचारात घेवून राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याच्या दृष्टीने शिफारशी करण्यासाठी श्री. के. पी. बक्षी, सेवानिवृत्त अपर मुख्य सचिव यांच्या अध्यक्षतेखाली राज्य वेतन सुधारणा समिती, २०१७ स्थापन करण्यात आली होती. सदर समितीने केलेल्या शिफारशी काही फेरफारांसह स्वीकृत करण्याचा निर्णय वित्त विभाग शासन निर्णय क्रमांक वेपुर-२०१८/प्र.क्र.४४/सेवा-९, दि. १ जानेवारी, २०१९ अन्वये घेण्यात आला आहे. त्यानुसार ६ वा वेतन आयोग लागू केलेल्या व वेतन अनुदान मिळणाऱ्या अनुदानप्राप्त संस्थातील शिक्षकेत्तर कर्मचाऱ्यांना ७ वा वेतन आयोग लागू करण्याचा निर्णय शासनाने घेतला आहे.
राज्य शासकीय कर्मचाऱ्यांना ७ वा वेतन आयोग लागू करण्यासाठी वित्त विभाग अधिसूचना क्रमांक वेपुर-२०१९/प्र.क्र.१/सेवा-९ दि. ३० जानेवारी, २०१९ अन्वये महाराष्ट्र नागरी सेवा (सुधारित वेतन) नियम, २०१९ अधिसूचित करण्यात आले असून, सदर नियम दिनांक १ जानेवारी, २०१६ पासून लागू करण्यात आले आहेत. तसेच, वित्त विभागाचे परिपत्रक क्रमांक वेपुर-२०१९/प्र.क्र. ८/सेवा-९ दि.
२० फेब्रुवारी, २०१९ अन्वये वेतननिश्चितीबाबतची सविस्तर कार्यपध्दती विहित करण्यात आली आहे.
७ व्या वेतन आयोगाच्या अनुषंगाने सामाजिक न्याय व विशेष सहाय्य विभागाच्या अधिपत्याखालील शासनमान्य अनुदानित समाजकार्य महाविद्यालयातील शिक्षकेतर कर्मचाऱ्यांना सुधारित वेतन संरचना लागू करण्याची बाब शासनाच्या विचाराधीन होती.
# Page 2
शासन निर्णय क्रमांकः सकाम-२०१९/प्र.क्र.८१/सामासु
शासन निर्णय :
सामाजिक न्याय व विशेष सहाय्य विभागाच्या नियंत्रणाखालील शासनमान्य अशासकीय अनुदानित समाजकार्य महाविद्यालयातील शिक्षकेतर कर्मचाऱ्यांना सोबत जोडण्यात आलेल्या प्रपत्र “अ” येथे दर्शविल्याप्रमाणे ७ व्या वेतन आयोगानुसार दिनांक १ जानेवारी, २०१६ पासून सुधारित वेतन संरचना लागू करण्यास शासन मंजूरी देण्यात येत आहे.
सुधारित वेतन संरचनेतील वेतन निश्चिती आणि थकबाकीचे प्रदान शासन अधिसूचना वित्त विभाग, दि. ३० जानेवारी, २०१९, शासन परिपत्रक वित्त विभाग दि. २० फेब्रुवारी, २०१९, दि. १४ मे,२०१९ आणि दि.३० मे, २०१९ मधील आदेशानुसार करावी.
२. सुधारित वेतन संरचना स्वीकारण्यासाठी शासनमान्य अशासकीय अनुदानित समाजकार्य महाविद्यालयातील शिक्षकेतर कर्मचारी, हे आदेश निर्गमित झाल्याच्या दिनांकापासून १ महिन्याच्या आत, या शासन निर्णयासोबत जोडलेल्या जोडपत्र - एक येथील नमुन्यात विकल्प देतील. तसेच जोडपत्र-दोन मधील नमुन्यात बंधपत्र सादर करतील. विकल्प विहित मुदतीत प्राप्त झाले नाही तर, कर्मचाऱ्यांने दिनांक १ जानेवारी, २०१६ रोजी व त्याच दिवसापासून सुधारित वेतन संरचनेची निवड केली आहे, असे समजण्यात येईल. अशा प्रकरणी कार्यालय प्रमुख अशा कर्मचाऱ्यांकडून या शासन निर्णयासोबतच्या जोडपत्र- दोनमधील नमुन्यातील बंधपत्र करून घेतील. शासनमान्य अशासकीय अनुदानित समाजकार्य महाविद्यालयातील संवर्गनिहाय अधिकारी कर्मचाऱ्यांचे पदनाम वेतनश्रेणी व स्तर इत्यादी माहिती प्रपत्र “अ” येथे दर्शविल्यानुसार आहे.
३. सुधारित वेतन संरचनेत वेतन अदा करण्याच्या नियमाबाबत काही शंका उपस्थित झाल्यास त्याबाबतची प्रकरणे आयुक्त, समाजकल्याण आयुक्तालय, महाराष्ट्र राज्य, पुणे यांचेकडे सादर करावीत. आवश्यकता भासल्यास आयुक्त, समाजकल्याण, महाराष्ट्र राज्य, पुणे यांनी अशी प्रकरणे शासनास सादर करावीत.
४. सातव्या वेतन आयोगानुसार सुधारित वेतन संरचना लागू केल्यामुळे होणारा अतिरिक्त खर्च “मागणी क्र.३, २२३५- सामाजिक सुरक्षा व कल्याण, ८०० इतर खर्च, (०३) समाज कल्याण संस्थांना अनुदाने, (०३) (०१) समाज कल्याण संस्थांना अनुदाने, (२२३५ १५०३) योजनेत्तर, ३६ सहाय्यक अनुदाने (वेतन)” या लेखाशिर्षाखाली खर्ची घालावा व त्या लेखाशिर्षाखाली मंजूर अनुदानातून भागवावा. आयुक्त, समाजकल्याण, महाराष्ट्र राज्य, पुणे यांनी सुधारित अंदाज तयार करताना सदर अतिरिक्त खर्च विचारात घ्यावा.
५. हा शासन निर्णय वित्त विभागाच्या सहमतीने त्यांचा अनौपचारीक संदर्भ क्र. १२२/सेवा-९, दिनांक ७/१/२०२१ अन्वये निर्गमित करण्यात येत आहे.
पृष्ठ ६ पैकी २
# Page 3
शासन निर्णय क्रमांकः सकाम-२०१९/प्र.क्र.८१/सामासु
# Page 4
# Page 5
# Page 6