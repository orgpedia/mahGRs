# Page 1
सामाजिक न्याय व विशेष सहाय्य विभागाच्या अधिपत्याखालील महात्मा फुले मागासवर्ग विकास महामंडळाच्या आस्थापनेवरील वर्ग १ ते ३ संवर्गातील पदे पदोन्नतीने भरण्याकरिता समित्यांचे पुनर्गठन करणेबाबत.
महाराष्ट्र शासन
सामाजिक न्याय व विशेष सहाय्य विभाग,
शासन निर्णय, क्रमांक- एमपीसी-२०२२/प्र.क्र.१२१/महामंडळे,
विस्तार इमारत, मंत्रालय, मुंबई ४०० ०३२.
दिनांक :- २५ ऑगस्ट, २०२३.
संदर्भ :- सा.प्र.वि. शासन निर्णय क्र. प्रानिमं/प्र.क्र.१५९/कार्या:१२/साप्रवि, दिनांक १.०८.२०१९.
प्रस्तावना :
महात्मा फुले मागासवर्ग विकास महामंडळ मर्या. मुंबई या शासन अंगीकृत उपक्रमाची स्थापना दिनांक १० जुलै, १९७८ रोजी कंपनी अधिनियम, १९५६ अनुसार करण्यात आली आहे. या महामंडळामार्फत अनुसूचित जातीच्या नवबौद्ध घटकांच्या आर्थिक उन्नतीसाठी विविध योजना राबविण्यात येतात. महामंडळाच्या आस्थापनेवरील अधिकारी / कर्मचारी यांच्या सेवा विषयक बाबीचे नियमन करण्यासाठी महात्मा फुले मागासवर्ग विकास महामंडळ मर्या. सेवा नियम १९८३ तयार करण्यात आले सदर नियम दिनांक ०१.०८.१९८३ पासून लागू करण्यात आले आहेत.
शासनाच्या पूर्व मान्यतेने संचालक मंडळ महामंडळातील सर्व संवर्गातील पदोन्नती निर्धारित करण्यासाठी निवड समिती स्थापन करेल अशी तरतूद सेवा नियमात आहे.
महामंडळाच्या आस्थापनेवरील रिक्त पदे तातडीने भरणे आवश्यक आहे. यासाठी सामाजिक न्याय व विशेष सहाय्य विभागाच्या प्रशासकीय अधिपत्याखालील महात्मा फुले मागासवर्ग विकास महामंडळाच्या आस्थापनेवरील वर्ग १ ते ३ या संवर्गातील पदे पदोन्नतीने भरण्याकरिता समित्यांचे पुनर्गठन करण्याची बाब शासनाच्या विचाराधीन होती.
शासन निर्णय : महात्मा फुले मागासवर्ग विकास महामंडळाच्या आस्थापनेवरील वर्ग १ ते ३ संवर्गातील पदे पदोन्नतीने भरण्याकरिता खालील प्रमाणे समित्यांचे पुनर्गठन करण्यासाठी शासन मान्यता देण्यात येत आहे.
# Page 2
शासन निर्णय क्रमांकः एमपीसी-२०२२/प्र.क्र.१२१/महामंडळे,
(अ) महाव्यवस्थापक (वर्ग - १ ) पदाकरिता पुढीलप्रमाणे पदोन्नती निवड समिती गठीत करण्यात येत आहे:
--------------------------------------------------------------------------------
| (१) अ.मु.स./प्र.स./सचिव, सामाजिक न्याय व वि. स. विभाग, मंत्रालय, मुंबई | अध्यक्ष |
| (२) आयुक्त, समाजकल्याण संचालनालय, पुणे. | सदस्य |
| (३) व्यवस्थापकीय संचालक, म.फु.मा.वि.म. मर्या. मुंबई | सदस्य |
| (४) सह सचिव / उप सचिव, सामाजिक न्याय व वि.स. विभाग, मंत्रालय, मुंबई | सदस्य |
| (५) अवर सचिव, सामाजिक न्याय व विशेष सहाय्य विभाग, मंत्रालय, मुंबई | सदस्य सचिव |
--------------------------------------------------------------------------------
(ब) उपमहाव्यवस्थापक/ प्रादेशिक व्यवस्थापक (वर्ग-१) तसेच सहायक व्यवस्थापक/जिल्हा व्यवस्थापक/सहायक लेखाधिकारी / सहायक /कनिष्ठ श्रेणी लघुलेखक/लघुटंकलेखक /लिपिक टंकलेखक (वर्ग-२ व ३) या संवर्गातील पदांसाठी पुढीलप्रमाणे पदोन्नती निवड समिती गठीत करण्यात येत आहे :
-------------------------------------------------------------------------
| १) | व्यवस्थापकीय संचालक, म.फु.मा.वि.म. मर्या. मुंबई | अध्यक्ष |
| २) | सह सचिव/ उप सचिव, सामाजिक न्याय व वि.स. विभाग, मंत्रालय, मुंबई | सदस्य |
| ३) | विभागीय समाजकल्याण उपायुक्त, मुंबई | सदस्य |
| ४) | महाव्यवस्थापक, म.फु.मा.वि.म. मर्या. मुंबई | सदस्य |
| ५) | उप महाव्यवस्थापक (प्रशासन), म.फु.मा.वि.म. मर्या. मुंबई | सदस्य सचिव |
-------------------------------------------------------------------------
२. उपरोक्त दोन्ही समित्यांमध्ये नमूद केलेल्या पदनामांपैकी विभागीय पदोन्नती समितीमध्ये मागास प्रवर्गाकरीता प्रतिनिधित्व करणारा एक सदस्य असावा. असा सदस्य नसल्यास, समितीच्या अध्यक्षांच्या सहमतीने मागास प्रवर्गाचे प्रतिनिधीत्व करण्याकरीता एका अधिकाऱ्याचा निमंत्रित सदस्य म्हणून समावेश करावा.
३. सामान्य प्रशासन विभागाने वेळोवेळी पदोन्नती देण्याच्या संदर्भात निर्गमित केलेल्या आदेशातील तरतूदी तसेच संदर्भ क्र.१ येथील शासन निर्णयातील तरतुदी सेवा प्रवेश नियम, अधिकारी/कर्मचारी यांची अद्ययावत सेवाज्येष्ठता यादी, अद्ययावत गोपनीय अहवाल विहित प्रमाणित केलेली बिंदुनामावली इ. बाबी विचारात घेऊन विभागीय पदोन्नती समितीने कार्यवाही करणे अपेक्षित आहे. त्याचप्रमाणे पदोन्नती संदर्भात अस्तित्वात असलेल्या नियम/कायदे / शासन आदेशांमधील तरतूदींचा भंग होणार नाही यांची महात्मा फुले मागासवर्ग विकास महामंडळाने दक्षता घ्यावी. उपरोक्त संदर्भाधीन सामान्य प्रशासन विभागाच्या शासन निर्णयामधील सूचनांचे पालन महात्मा फुले मागासवर्ग विकास महामंडळाने करणे आवश्यक आहे.
पृष्ठ ३ पैकी २
# Page 3
शासन निर्णय क्रमांकः एमपीसी-२०२२/प्र.क्र.१२१/महामंडळे,