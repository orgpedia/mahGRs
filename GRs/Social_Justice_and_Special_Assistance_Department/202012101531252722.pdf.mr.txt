# Page 1
केंद्र शासनाच्या स्टँड अप इंडिया योजनेत अनुसूचित जाती व नवबौध्द समाजाच्या घटकांकरीता मार्जिन मनी उपलब्ध करुन देण्याबाबत मार्गदर्शक सूचना.
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांक: स्टँडई-२०२०/प्र.क्र.२३/अजाक
मंत्रालय विस्तार, मुंबई - ४०० ०३२.
दिनांक : ०९ डिसेंबर, २०२०.
वाचा: १. शासन निर्णय, सामाजिक न्याय व विशेष सहाय्य विभाग, क्रमांक: मासाका-२०१८/ प्र.क्र.२५९(२)/अजाक, दिनांक ०८ मार्च,२०१९.
२. समाज कल्याण आयुक्त यांचे पत्र, दिनांक २५ जुलै, २०१९ व २० ऑक्टोबर, २०२०.
प्रस्तावना: भारतरत्न डॉ. बाबासाहेब आंबेडकर यांचे १२५वे जयंतीवर्ष भारत सरकार आणि महाराष्ट्र शासन मोठया प्रमाणात साजरे करीत असताना यामध्ये केंद्र शासनाने सन २०१५ मध्ये स्टँड अप इंडिया ही योजना घोषित केलेली आहे. सदर योजनेत अनुसूचित जाती व नवबौध्द समाजाच्या घटकांकरीता मार्जिन मनी उपलब्ध करुन देण्याचा निर्णय शासनाने उपरोक्त वाचा १ येथील शासन निर्णयान्वये मा. मंत्रीमंडळाच्या निर्णयानुसार घेतलेला आहे. सदर शासन निर्णयान्वये केंद्र शासनाच्या स्टँड अप योजनेंतर्गत महाराष्ट्र राज्याच्या अनुसूचित जातीच्या सवलती घेण्यास पात्र असलेल्या अनुसूचित जाती व नवबौध्द घटकातील नवउद्योजक लाभार्थ्यांची मार्जिन मनी भरण्याची क्षमता नसल्यामुळे या नवउद्योजक लाभार्थ्यांना एकूण प्रकल्प किंमतीच्या लाभार्थी यांच्या हिश्यामधील २५%मधील जास्तीत जास्त १५% मार्जिन मनी (Front and Subsidy) उपलब्ध करुन देण्यास मान्यता देण्यात आलेली आहे.
सदर योजनेंतर्गत महाराष्ट्र राज्यातील अनुसूचित जातीसाठीच्या सवलती घेण्यास पात्र असलेला अनुसूचित जाती व नवबौध्द घटकांतील नवउद्योजक यांना १०% स्वहिस्सा भरणा केल्यानंतर व बँकेने अर्जदारास स्टँड अप इंडिया योजनेंतर्गत ७५% कर्ज मंजूर केल्यानंतर उर्वरीत Front and Subsidy १५% राज्य शासनामार्फत देण्यात येते.
उपरोक्त वाचा २ येथील पत्रांन्वये उक्त उपरोक्त वाचा १ येथील शासन निर्णयाच्या अनुषंगाने कांही बाबींबाबत अवलंबावयाच्या कार्यपध्दतीबाबत स्पष्ट निर्देश विषद करुन सुधारीत आदेश/मार्गदर्शक सूचना निर्गमित करण्याची बाब शासनाच्या विचाराधीन होती.
शासन निर्णय: केंद्र शासनाच्या स्टँड अप इंडिया या योजनेचा लाभ मंजूर करण्यात यावयाच्या कार्यवाहीच्या अनुषंगाने म्हणजेच १५% मार्जिन मनी (Front and Subsidy) उपलब्ध करुन देताना सोबतच्या प्रस्ताव तपासणी सूचीप्रमाणे संबंधित अर्जदाराकडून पूर्तता करुन घेण्यात यावी.
सदर तपासणी सूचीप्रमाणे संबंधित अर्जदारानी केलेली पूर्तता याची तपासणी करुन, तपासणी करणाऱ्याच्या अभिप्रायानुसार सदर योजनेंतर्गत १५% मार्जिन मनी (Front and Subsidy) सक्षम प्राधिकाऱ्याने उपलब्ध करुन द्यावा.
# Page 2
शासन निर्णय क्रमांक: स्टँडई-२०२०/प्र.क्र.२३/अजाक
# Page 3
# Page 4