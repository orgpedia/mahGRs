# Page 1
श्रावणबाळ सेवा राज्य निवृत्तीवेतन योजनेतील अनुसूचित जातीच्या लाभार्थ्यांसाठी सन २०२०-२१ या आर्थिक वर्षातील माहे ऑक्टोबर, २०२० ते जानेवारी, २०२१ करीता अनुदानाचे वितरण.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्रमांक: विसयो-२०२०/प्र क्र.९१/विसयो
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक:- १५ डिसेंबर, २०२०.
वाचा : १. शासन निर्णय, सामाजिक न्याय व विशेष सहाय्य, क्र. विसयो २०१८/प्र.क्र.६२/विसयो, दि. २० ऑगस्ट, २०१९.
२. शासन परिपत्रक, वित्त विभाग, क्र. संकीर्ण-२०१९/प्र.क्र.०२/कोषा-प्र.५, दि.११/०१/२०१९.
३. शासन परिपत्रक, वित्त विभाग, क्र.अर्थसं-२०२०/प्र.क्र.६४/अर्थ-३, दि. १६ एप्रिल, २०२०.
४. शासन निर्णय, सामाजिक न्याय व विशेष सहाय्य, क्र. विसयो २०२०/प्र.क्र.७०/विसयो, दि. २३ एप्रिल, २०२०, १८ जून, २०२०, ०२ सप्टेंबर, २०२० व १० नोव्हेंबर, २०२०.
शासन निर्णय :
सन २०२०-२१ या आर्थिक वर्षामध्ये अनुसूचित जातीच्या लाभार्थ्यांकरीता श्रावणबाळ सेवा राज्य निवृत्तीवेतन योजनेच्या अंमलबजावणीसाठी रुपये २००,००,००,०००/- (रुपये दोनशे कोटी फक्त) इतकी अर्थसंकल्पीय तरतूद व पावसाळी पुरवणी मागणीद्वारे रु.७६,००,००,०००/- (रुपये शहात्तर कोटी फक्त) अशी एकूण रु.२७६,००,००,०००/- इतकी तरतूद मंजूर आहे. सदरहू योजनेसाठी मंजूर अर्थसंकल्पीय तरतूद उपरोक्त संदर्भ क्र. ४ च्या शासन निर्णयान्वये सर्व जिल्हाधिकारी कार्यालयांना वितरीत करण्यात आली आहे. आता अनुसूचित जातीच्या लाभार्थ्यांकरीता श्रावणबाळ सेवा राज्य निवृत्तीवेतन योजनेसाठी (पावसाळी पुरवणी मागणीद्वारे रु.७६,००,००,०००/- (रुपये शहात्तर कोटी फक्त) माहे ऑक्टोबर, २०२० ते जानेवारी, २०२१ कालावधीसाठी या शासन निर्णयान्वये सोबतच्या विवरणपत्राप्रमाणे वितरीत करण्यास शासन याद्वारे मान्यता देत आहे. तसेच मासिक विवरण पत्रानुसार निधी पुढे / मागे ओढून घेण्याची सुविधा अर्थसंकल्पीय अंदाज वितरण व सनियंत्रण प्रणालीवर देण्यात आलेली आहे.
२. सर्व जिल्हाधिकारी यांना कळविण्यात येते की, सोबतच्या विवरणपत्रातील स्तंभ क्र. ३ New CO Code वर संबंधित जिल्हयाना निधी वितरीत करण्यात आलेला आहे. त्यांनी वितरीत केलेल्या अनुदानाचे वाटप त्यांच्या जिल्हयातील तालुक्यांना लाभार्थ्यांच्या प्रमाणानुसार करावे. सदरचे अनुदान वितरण जिल्हाधिकाऱ्यांनी कळविलेल्या लाभार्थ्यांच्या संख्येनुसार करण्यात आले आहे.
३. सदरहू निधीमधून झालेला खर्च "मागणी क्रमांक एन-३, मुख्य लेखाशीर्ष २२३५- सामाजिक सुरक्षा व कल्याण, ०२-समाजकल्याण, ७८९ अनुसूचित जाती उपयोजना, (०१) वृध्द, दुर्बल व निराधारांना अनुदान, (०१) (०२) श्रावणबाळ सेवा राज्य निवृत्तीवेतन योजना (अजाउयो) (कार्यक्रम), ५० - इतर खर्च, (२२३५ सी १४३) " या लेखाशीर्षाखाली खर्ची टाकावा.
# Page 2
शासन निर्णय क्रमांकः विसयो-२०२०/प्र क्र.९१/ विसयो
४. सर्व जिल्हाधिका-यांना कळविण्यात येते की, त्यांनी संदर्भ क्र.३ येथील वित्त विभागाच्या परिपत्रकातील अटी व शर्तीची पुर्तता करुन कोषागारात देयके सादर करण्याची दक्षता घ्यावी. तसेच त्यांनी हा खर्च कोणत्याही परिस्थितीत त्यांच्याकडे सुपूर्द करण्यात आलेल्या अनुदानापेक्षा जास्त होणार नाही, याबाबत दक्षता घ्यावी.
५. सर्व जिल्हाधिकाऱ्यांना असेही कळविण्यात येते की, त्यांनी त्यांच्याकडे सुपूर्द करण्यात आलेल्या अनुदानातून केलेल्या खर्चाचा महालेखापालांच्या कार्यालयात नोंदविलेल्या खर्चाशी ताळमेळ घालून त्याप्रमाणे ताळमेळाचे विवरणपत्राची प्रत या विभागाच्या लेखा परीक्षण कार्यासनास व या कार्यासनास पाठवावी. तसेच उपयोगिता प्रमाणपत्र महालेखापालांच्या कार्यालयास त्वरित पाठवावीत व त्याची प्रत या विभागाच्या नियोजन कार्यासनास व या कार्यासनास पाठवावी. खर्चाच्या ताळमेळाचे काम व्यवस्थितरित्या पार न पाडल्यास, तसेच उपयोगिता प्रमाणपत्र महालेखापालांच्या कार्यालयास विहित वेळेत सादर न केल्यास, त्याची संपूर्ण जबाबदारी संबंधीत जिल्हाधिकाऱ्यांवर राहील.
६. हा शासन निर्णय वित्त विभाग अनौपचारिक संदर्भ क्रमांक ६५०/२०२०/व्यय १४, दिनांक ०३.१२.२०२० अन्वये दिलेल्या सहमतीनुसार निर्गमित करण्यात येत आहे.
# Page 3