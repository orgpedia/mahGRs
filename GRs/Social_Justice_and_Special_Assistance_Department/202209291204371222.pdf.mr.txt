# Page 1
संजय गांधी निराधार अनुदान योजना समितीवरील अध्यक्ष व अशासकीय सदस्यांच्या नेमणूका रद्द करणे.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक: विसयो-२०२२/प्र.क्र.८०/विसयो
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २९ सप्टेंबर, २०२२
वाचा :- शासन निर्णय, सामाजिक न्याय व विशेष सहाय्य विभाग, क्रमांक: विसयो-२०१८/प्र.क्र.६२ विसयो, दिनांक २०/०८/२०१९
शासन परिपत्रक : विशेष सहाय्य कार्यक्रमातंर्गंत राज्यात राबविण्यात येणा-या विविध योजनांचा लाभ पात्र लाभार्थ्यांना मिळण्याकरीता मंजूरी देण्याकरीता संदर्भाधीन शासन निर्णयान्वये संजय गांधी निराधार अनुदान योजना समित्या गठीत करण्यात आलेल्या आहेत. या समित्यांवरील अध्यक्ष तसेच अशासकीय सदस्यांच्या नेमणूका संबंधित जिल्हयांच्या पालकमंत्र्यांच्या शिफारशीनुसार जिल्हाधिका-यांमार्फत करण्यात येतात. अशाप्रकारे नियुक्त करण्यात आलेल्या सर्व अध्यक्ष व अशासकीय सदस्यांच्या नेमणूका रद्द करण्यात येत आहेत. सर्व संबंधितांना जिल्हाधिका-यांनी अवगत करावे.
नवीन पालकमंत्र्यांकडून शिफारशी प्राप्त होऊन नवनियुक्त अध्यक्ष व अशासकीय सदस्य यांच्या समित्या गठीत होईपर्यंतच्या कालावधीत संदर्भाधीन शासन निर्णयान्वये गठीत करण्यात आलेल्या तहसिलदार यांच्या अध्यक्षतेखाली समित्या कार्यरत राहतील. या समित्यांमार्फत आवश्यकतेनुसार दर महिन्याला बैठक आयोजित करुन या योजनेतंर्गंत प्राप्त झालेल्या अर्जांवर योग्य ती कार्यवाही करण्यात यावी.