# Page 1
भारतरत्न डॉ. बाबासाहेब आंबेडकर सामाजिक विकास योजनेंतर्गत दिनांक ०१ एप्रिल, २०२१ नंतर मंजूरी दिलेल्या कामांबाबत मार्गदर्शक सुचना.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्रमांक : सावियो-२०२३/प्र.क्र.८/अजाक
मंत्रालय विस्तार, मुंबई - ४०० ०३२.
दिनांक : १० जानेवारी, २०२३.
वाचा : १. शासन निर्णय, सामाजिक न्याय व विशेष सहाय्य विभाग, दिनांक ०९ मार्च, २०१८.
२. शासन निर्णय, सामाजिक न्याय व विशेष सहाय्य विभाग, दिनांक २८ जुलै, २०२१.
परिपत्रक: “विभागाने दिनांक ०१ एप्रिल, २०२१ पासून आतापर्यंत जिल्हा वार्षिक योजना, राज्यस्तरीय योजना, आदिवासी उपयोजना तसेच, विशेष घटक योजना या योजनांतून मंजुर करण्यात आलेल्या कामांपैकी निविदा न काढलेल्या कामांना पुढील आदेश होईपर्यंत स्थगिती देण्यासंबंधीचे रीतसर प्रस्ताव सक्षम प्राधिकारी यांच्यासमोर निर्णयार्थ तात्काळ सादर करण्यात यावेत”, असे मा. मुख्यमंत्री महोदयांच्या निदेशानुसार मा. मुख्य सचिव यांच्या दिनांक १८ जुलै, २०२२ च्या टिप्पणीन्वये कळविण्यात आलेले आहे तसेच मा. मुख्य सचिव यांच्या २१ जुलै, २०२२ च्या टिप्पणीन्वये, सदर प्रस्ताव सादर करताना दि.०१ एप्रिल, २०२१ पासून ज्या कामांच्या निविदा मागविण्यात आलेल्या आहेत, मात्र कार्यादेश दिलेले नाहीत किंवा कार्यादेश देऊनही कामे सुरू झाली नाहीत अशा कामांना देखील स्थगिती देण्याबाबतचे प्रस्ताव निर्णयार्थ सक्षम प्राधिकारी यांच्याकडे सादर करण्यात यावे, असे मा. मुख्यमंत्री महोदयांच्या मान्यतेनुसार कळविण्यात आलेले आहे.
त्यानुषंगाने दि.२०जुलै, २०२२ व २५ जुलै, २०२२ च्या पत्रान्वये आयुक्त, समाज कल्याण, पुणे यांच्याकडून या कार्यासनामार्फत राबविण्यात येणाऱ्या भारतरत्न डॉ. बाबासाहेब आंबेडकर सामाजिक विकास योजनेअंतर्गत दिनांक १ एप्रिल, २०२१ पासून आतापर्यंत मंजूर केलेल्या कामापैकी निविदा न काढलेल्या कामांबाबतची माहिती तसेच दि.०१एप्रिल, २०२१ पासून ज्या कामांच्या निविदा मागविण्यात आलेल्या आहेत, मात्र कार्यादेश दिलेले नाहीत किंवा कार्यादेश देऊनही कामे सुरू झाली नाहीत या कामांबाबतची माहिती तात्काळ शासनास सादर करण्याबाबत सूचना देण्यात आलेल्या होत्या.
त्यास अनुसरून आयुक्त, समाज कल्याण, पुणे यांनी दि. २९ ऑगस्ट, २०२२ च्या पत्रान्वये दिनांक ०१ एप्रिल, २०२१ पासून आतापर्यंत मंजुर करण्यात आलेल्या कामांपैकी निविदा न काढलेल्या कामांची माहिती शासनास सादर केलेली आहे.
सद्यस्थितीत विविध लोकप्रतिनीधींकडुन तसेच अनेक जिल्हा प्रशासनाकडुन भारतरत्न डॉ.
बाबासाहेब आंबेडकर सामाजिक विकास योजनेंतर्गत दिनांक १ एप्रिल, २०२१ ते दिनांक ३१ मार्च, २०२२ पर्यंत मंजूरी दिलेल्या कामांना देण्यात आलेली स्थगिती उठविण्याबाबतची मागणी शासनास प्राप्त होत आहे.
सदर मागणीस अनुसरुन नमुद करण्यात येते की, भारतरत्न डॉ. बाबासाहेब आंबेडकर सामाजिक विकास योजनेंतर्गत दिनांक १ एप्रिल, २०२१ ते दिनांक ३१ मार्च, २०२२ पर्यंत मंजूरी
# Page 2
शासन परिपत्रक क्रमांक: सावियो-२०२३/प्र.क्र.८/अजाक
दिलेल्या कामांची माहिती एकत्रित करुन मा. मुख्यमंत्री, महाराष्ट्र राज्य यांच्या आदेशार्थ सादर करण्यात आलेली आहे. मात्र, सदर कालावधीतील मंजूर केलेल्या कामांना स्थगिती देण्याबाबतचे कोणतेही आदेश या विभागाकडून निर्गमित करण्यात आलेले नाहीत.
तसेच, भारतरत्न डॉ. बाबासाहेब आंबेडकर सामाजिक विकास योजनेअंतर्गत दिनांक ०१ एप्रिल, २०२२ नंतर मंजूरी दिलेल्या कामांना दिनांक २१ जुलै, २०२२ च्या शासन निर्णयान्वये स्थगिती देण्यात आली होती. सदर स्थगिती दिनांक १९ सप्टेंबर, २०२२ व दिनांक ०४ नोव्हेंबर, २०२२ च्या शासन निर्णयान्वये उठविण्यात आलेली आहे. त्यामुळे सद्यस्थितीत भारतरत्न डॉ. बाबासाहेब आंबेडकर सामाजिक विकास योजनेंतर्गत दिनांक १ एप्रिल, २०२१ नंतर मंजूरी दिलेल्या कामांना स्थगिती देण्यात आलेली नाही. तरी, त्यास अनुसरुन सर्व संबंधितांनी पुढील आवश्यक ती कार्यवाही करावी.