# Page 1
इतर मागास बहुजन कल्याण विभागाच्या उच्च माध्यमिक आश्रमशाळांतील (कनिष्ठ महाविद्यालय) मान्यताप्राप्त कर्मचाऱ्यांचे ऑनलाईन वेतन अदा करणेसाठी कालमर्यादा निश्चितकरणेबाबत.
महाराष्ट्र शासन
इतर मागास बहुजन कल्याण विभाग
शासन शुध्दीपत्रक क्र.विभशा-२०२०/प्र.क्र.२५१/विजाभज-२
१ ला मजला, विस्तार इमारत, मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक-१६ मार्च, २०२१.
संदर्भ :- १. शासन निर्णय समक्रमांक दि.१३ मार्च, २०२० २. शासन निर्णय समक्रमांक दि. २० ऑगस्ट, २०२०
प्रस्तावना:
इतर मागास बहुजन कल्याण विभागाच्या अखत्यारीतील कार्यरत असलेल्या १४८ उच्च माध्यमिक आश्रमशाळेपैकी शासन निर्णय दि. ८/३/२०१९ अन्वये ९४ उच्च माध्यमिक आश्रमशाळांना तसेच शासन निर्णय दि.१७/९/२०१९ अन्वये ४७ उच्च माध्यमिक आश्रमशाळांना वित्त विभागाच्या मान्यतेने निकषपात्र ठरविण्यात आलेले आहे. तसेच त्यातील कर्मचाऱ्यांना ऑनलाईन वेतन अदा करावे असेही वित्त विभागाने आदेशित केले आहे. त्यानुषंगाने संदर्भ क्र.१ व २ अन्वये इतर मागास बहुजन कल्याण विभागाच्या उच्च माध्यमिक आश्रमशाळांतील (कनिष्ठ महाविद्यालय) मान्यताप्राप्त कर्मचाऱ्यांचे ऑनलाईन वेतन अदा करण्याबाबत कार्यवाही करण्यात येत आहे.
२. संदर्भ क्र.२ येथील शासन निर्णयामध्ये पुढील प्रमाणे नमुद आहे “शासन निर्णय दि.८/३/२०१९ व दि.१७/९/२०१९ सोबतच्या यादीमधील उच्च माध्यमिक आश्रमशाळांमध्ये कार्यरत असणाऱ्या कर्मचाऱ्यांना माहे मार्च २०२१ पर्यंतच ऑफलाईन वेतन अदा करण्यास मुभा असेल. माहे मार्च २०२१ नंतर ज्या कर्मचाऱ्याची वेतन सेवार्थ प्रणालीद्वारे ऑनलाईन अदा करण्यात येत नाही त्यांना ऑफलाईन पध्दतीने वेतन अदा करता येणार नाही.”
३. परंतु सद्यस्थितीमधील राज्यातील कोरोना (COVID- १९) चा प्रादुर्भाव लक्षात घेता उच्च माध्यमिक आश्रमशाळांमध्ये कार्यरत असणाऱ्या कर्मचाऱ्यांना ऑफलाईन वेतन अदा करण्यास मुदतवाढ देण्याची बाब शासनाच्या विचाराधीन होती.
# Page 2
शासन शुध्दीपत्रक क्रमांकः विभशा-२०२०/प्र.क्र.२५१/विजाभज-२
शासन शुद्धीपत्रक :
संदर्भ क्र. २ मधील शासन निर्णयातील परिच्छेद क्र.२ पुढीलप्रमाणे वाचण्यात यावा.
“शासन निर्णय दि.८/३/२०१९ व दि.१७/९/२०१९ सोबतच्या यादीमधील उच्च माध्यमिक आश्रमशाळांमध्ये कार्यरत असणाऱ्या कर्मचाऱ्यांना माहे जून २०२१ पर्यंतच ऑफलाईन वेतन अदा करण्यास मुभा असेल. माहे जून २०२१ नंतर ज्या कर्मचाऱ्याची वेतन सेवार्थ प्रणालीद्वारे ऑनलाईन अदा करण्यात येत नाही त्यांना ऑफलाईन पध्दतीने वेतन अदा करता येणार नाही.”