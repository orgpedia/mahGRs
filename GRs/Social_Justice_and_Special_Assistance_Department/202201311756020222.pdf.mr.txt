# Page 1
अमृत संस्थेसाठी सन २०२१-२२ या आर्थिक वर्षाकरीता निधी वितरीत करण्याबाबत .
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांक : अमृत २०२१/प्र.क्र.४०/संस्था (अमृत)
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : :- ३१ जानेवारी, २०२२
संदर्भ :- १. इतर मागास बहुजन कल्याण विभाग, शासन निर्णय क्र. प्रसंस्था २०१९/प्र.क्र.१००/महामंडळे, दि. २२/०८/२०१९.
२. इतर मागास बहुजन कल्याण विभाग, शासन निर्णय क्र. प्रसंस्था २०१९/प्र.क्र.१००/महामंडळे, दि. १२/०२/२०२०.
३. इतर मागास बहुजन कल्याण विभाग, शासन निर्णय क्र. प्रसंस्था २०१९/प्र.क्र.१००/महामंडळे, दि. १७/०९/२०२०.
४. वित्त विभाग पत्र क्र. पदनि-२०२१/प्र.क्र.५५/२१/आपुक, दि. २३/९/२०२१.
प्रस्तावना: खुल्या प्रवर्गातील आर्थिकदृष्टया दुर्बल घटकातील विद्यार्थी, युवक-युवती व इतर उमेदवारांकरीता विविध उपक्रम, कार्यक्रम इ. राबविण्यात येऊन तसेच इतर माध्यमांतूनही त्यांचा विकास घडविण्यासाठी महाराष्ट्र संशोधन उन्नती व प्रशिक्षण प्रबोधिनी Academy of Maharashtra Research, Upliftment and Training (AMRUT) (अमृत) या संस्थेची स्थापना करण्यात आली आहे. सदर संस्थेस ३१ सहायक अनुदाने (वेतनेत्तर) साठी रु.१.०५ कोटी इतका निधी २०२१ च्या हिवाळी अधिवेशनात पुरवणी मागणीव्दारे अर्थसंकल्पीत करण्यात आला आहे. तथापि वित्त विभागाच्या मान्यतेने ५०% निधी वितरीत करण्याची बाब शासनाच्या विचाराधीन होती.
ज्ञापन: सदर ज्ञापनान्वये महाराष्ट्र संशोधन उन्नती व प्रशिक्षण प्रबोधिनी Academy of Maharashtra Research, Upliftment and Training (AMRUT) (अमृत) या संस्थेस ३१, सहायक अनुदान (वेतनेत्तर) साठी रु.५२.५० लक्ष (रु. बाव्वन्न लक्ष पन्नास हजार फक्त) इतका निधी वितरीत करण्यास शासन मान्यता देण्यात येत आहे. सदर निधी शासनाच्या प्रचलीत निकषाप्रमाणे खर्च करावा.
सदर निधी खर्च करण्यास खालील अटी व शर्तीस अधिन राहून मान्यता देण्यात येत आहे.
अ. सदरहू रक्कम ज्या प्रयोजनार्थ अनुज्ञेय आहे त्याच प्रयोजयार्थ वापरण्यात यावी. तसेच सदर निधी खर्च करताना शासनाच्या प्रचलित धोरण, शासन निर्णय, परिपत्रके विचारात घेऊन उचित कार्यवाही करण्यात यावी.
ब. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
क. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
ड. उपरोक्त निधीचा खर्च करतांना संबंधित अधिकाऱ्यांनी सर्वसाधारण वित्तीय नियम, योजनेच्या अटी व शर्ती, CVC मार्गदर्शनक सूचना, CAG निरीक्षणे इ. अनुपालन करुन निधीचा विनियोग करावा.
# Page 2
शासन ज्ञापन क्रमांकः अमृत २०२१/प्र.क्र.४०/संस्था (अमृत)
३. सदर निधी खर्च करण्यासाठी कक्ष अधिकारी (रोख शाखा), इतर मागास बहुजन कल्याण विभाग हे आहरण व संवितरण अधिकारी तसेच उप सचिव (रोख शाखा) इतर मागास बहुजन कल्याण विभाग हे नियंत्रक अधिकारी म्हणून घोषित करण्यात येत आहे.
४. या बाबीवरील खर्च “मागणी क्र. झेडजी-३, २२२५ - अनुसुचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०३, मागासवर्गीयांचे कल्याण, १०२ - आर्थिक विकास, ०१ - विमुक्त जाती भटक्या जमाती, इतर मागास प्रवर्ग कल्याण, (१०) महाराष्ट्र संशोधन उन्नती व प्रशिक्षण प्रबोधिनी संस्था (अमृत),(२२२५ एफ ५३२), ३१, सहायक अनुदाने (वेतनेत्तर) या लेखाशीर्षाखाली खर्ची टाकून सन २०२१-२२ या आर्थिक वर्षाच्या मंजूर तरतूदीतून भागविण्यात यावा.
५. सदर शासन निर्णय, वित्त विभाग, अनौपचारीक संदर्भ क्र. २९/व्यय १४, दि. १८/०१/२०२२ अन्वये दिलेल्या सहमतीस अनुसरुन निर्गमित करण्यात येत आहे.