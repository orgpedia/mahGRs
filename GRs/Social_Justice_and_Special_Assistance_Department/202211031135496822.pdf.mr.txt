# Page 1
जिल्हा वार्षिक योजना (अनुसूचित जाती उपयोजना) सन २०२२-२३ अंतर्गत प्रशासकीय मान्यता दिलेल्या कामांची स्थगिती उठविण्यात येऊन त्यांचा फेरआढावा घेण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन परिपत्रक क्र. बीजीटी-२०२२/प्र.क्र.८८/अर्थसंकल्प (विघयो)
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२,
दिनांक :- ०३ नोव्हेंबर, २०२२
वाचा :- शासन परिपत्रक समक्रमांक दि. २१ जुलै, २०२२
परिपत्रक
जिल्हा वार्षिक योजना (अनुसूचित जाती उपयोजना) सन २०२२-२३ अंतर्गत दिनांक १ एप्रिल, २०२२ पासून आजतागायत विविध योजनांकरिता देण्यात आलेल्या प्रशासकीय मान्यतांना संदर्भाधीन परिपत्रकान्वये स्थगिती देण्यात आली होती. तसेच नवीन पालकमंत्री महोदयांच्या नियुक्त्या झाल्यानंतर सदर प्रशासकीय मान्यता प्राप्त कामांची यादी त्यांच्या पुर्नविलोकनार्थ सादर करुन ती कामे पुढे चालू ठेवावीत किंवा कसे याबाबत निर्णय घेण्याबाबत ही निर्देशित करण्यात आले होते.
२. आता दि.२४ सप्टेंबर, २०२२ रोजी. मा. मुख्यमंत्री महोदयांनी सर्व जिल्ह्यांसाठी पालकमंत्री महोदयांच्या नियुक्त्या केल्या आहेत. त्यामुळे वरिलप्रमाणे दिलेली स्थगिती उठविण्यात येत आहे. त्याअनुषंगाने आता सन २०२२ २३ मध्ये यापूर्वी प्रशासकीय मान्यता देण्यात आलेली कामे तसेच प्रस्तावित कामांची यादी पालकमंत्री महोदयांना सादर करुन त्यांच्या सहमतीने निर्णय घेऊन पुढील कार्यवाही करण्यात यावी.