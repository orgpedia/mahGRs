# Page 1
सारथी / महाज्योती/ अमृत या संस्थासाठी वेतन / वेतनेत्तर अनुदानाबाबत मार्गदर्शन.
महाराष्ट्र शासन
शासन परिपत्रक क्र. सामअ -२०१९/ प्र.क्र.१०९/ शिक्षण
इतर मागास वर्ग, सामाजिक व शैक्षणिक मागास प्रवर्ग, विमुक्त जाती, भटक्या जमाती आणि विशेष मागास प्रवर्ग कल्याण विभाग,
मंत्रालय, मुंबई - ४०० ०३२,
दिनांक - ०३ डिसेंबर, २०१९
शासन परिपत्रक
शासनाने शासन निर्णय, दि. २५/०६/२०१९ द्वारे सारथी संस्थेचे कामकाज या विभागाकडे हस्तांतरीत केले आहे. तसेच या विभागाने महाज्योती आणि अमृत नावाच्या आणखी दोन संस्था स्थापित करण्याचा निर्णय घेतला आहे.
या संस्थेचे सध्या स्वत:चे कोणतेही उत्पन्न नाही. तसेच सारथी या संस्थेसाठी २०१९-२० च्या अर्थसंकल्पामध्ये वेतन / वेतनेत्तरची तरतूद करण्यात आली आहे. मात्र महाज्योती/अमृत या संस्थांसाठी भविष्यात वेतन/वेतनेत्तरासाठी लेखाशिर्ष दिल्यानंतर तरतूद उपलब्ध होईल.
शासनाच्या असे निदर्शनास आले आहे की, या संस्थांना शासनाकडुन जी वेतन / वेतनेत्तर तरतूद दिली जाते, त्यासाठी शासनाकडून मार्गदर्शक तत्वे तसेच हा निधी कोणत्या कामासाठी, कशा पध्दतीने वापरण्यात यावा. याबाबत Memorandum of Association चे कलम २४ प्रमाणे असे
आदेश/निर्देश देण्याचे अधिकार शासनाला आहेत. त्याप्रमाणे निधी खर्च करण्यापूर्वी संस्थेच्या उद्देशपूर्तीसाठी कोणत्या योजना सुरु करवयाच्या आहेत. तसेच योजनानिहाय निधी, अटी व शर्ती निश्चित करुन देण्याचे अधिकार शासनास आहेत.
संस्था स्वत: च्या निधीमधून काही योजनांची अमंलबजावणी करत असतील तर त्यासाठी शासनाच्या मान्यतेची आवश्यकता नसेल. परंतु संस्था शासनाच्या वेतनेत्तर अनुदानातून योजना राबवित असतील तर त्यासाठी शासनाची मान्यता घेणे आवश्यक आहे. तसेच शासनाचे कोणतेही धोरण, वित्तीय नियमावलीच्या तसेच प्रचलित कार्यपध्दतीच्या विरोधात जाऊन कोणताही ठराव घेण्याचा अधिकार सारथी व इतर संस्थांना नाही. शासनाचे धोरण, वित्तीय नियमावली व शासनाने वेळोवेळी दिलेल्या निर्देशांचे कोणत्याही परिस्थितीत भंग होणार नाही, याची दक्षता घ्यावी.
जर उपरोक्त बाबींचा भंग होत असेल तर संबंधित संस्थांचे व्यवस्थापकीय संचालक हे व्यक्तिशः जबाबदार राहतील, याची कृपया नोंद घ्यावी.
# Page 2
शासन परिपत्रक क्रमांकः सामअ -२०१९/प्र.क्र.१०९/ शिक्षण