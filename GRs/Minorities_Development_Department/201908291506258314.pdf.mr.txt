# Page 1
औद्योगिक प्रशिक्षण संस्था, मांडवी व नेहरूनगर (कुर्ला) येथे बाह्ययंत्रणेव्दारे नियुक्त केलेल्या पहारेकरी व सफाईगार यांचे मानधन अदा करण्याबाबत.
महाराष्ट्र शासन
अल्पसंख्याक विकास विभाग
शासन ज्ञापन क्र. औप्रशि-२०१८/प्र.क्र.७६/का-८
मंत्रालय, मुंबई ४०० ०३२.
दिनांक: २६ ऑगस्ट, २०१९
संदर्भ: १) उच्च व तंत्रशिक्षण विभाग, शासन निर्णय क्र.आयटीआय-२००९/(११/०९)/व्यशि-३, दि. २९ ऑगस्ट, २००९ २) सामान्य प्रशासन विभागाचा शासन निर्णय क्र.मासैम/१०९९/२३९०/प्र.क्र.२४४/९९/२८, दि. १८ जानेवारी, २००२ ३) वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम,भाग-२, दि. १७ एप्रिल, २०१५ ४) वित्त विभाग, शासन परिपत्रक क्र.पदनि२०१३/प्र.क्र.११/१३/विसु-१, दि.२ फेब्रुवारी, २०१३.
५) वित्त विभाग, शासन परिपत्रक क्र.पदनि-२०१३/प्र.क्र.११२/१३/वित्तीय सुधारणा-१, दि.२ डिसेंबर, २०१३ आणि दि१९ डिसेंबर, २०१३.
६) संचालक, व्यवसाय शिक्षण व प्रशिक्षण संचालनालय यांचे पत्र क्र.१२/नियोजन/ अल्प/२०१८-१९/प्र.क्र.२०/३१२, दि.२५ फेब्रुवारी, २०१९.
महोदय, संदर्भ क्र. १ येथील शासन निर्णयान्वये "राज्यातील ४३ अल्पसंख्याक बहुल भागातील विद्यमान औद्योगिक प्रशिक्षण संस्थेत दुसरी/ तिसरी पाळी सुरू करणे” या योजनेंतर्गत औद्योगिक प्रशिक्षण संस्था, मांडवी व नेहरूनगर (कुर्ला) येथे पहारेकरी (पद संख्या - ३) व सफाईगार (पद संख्या -१) ही पदे ठेका पध्दतीने पदे मान्यता देण्यात आलेली आहे.
औद्योगिक प्रशिक्षण संस्था, मांडवी व नेहरूनगर(कुर्ला) येथे पहारेकरी (पद संख्या-३) सफाईगार (पद संख्या - १ ) यांची नियुक्ती व मानधन अदा करण्याबाबतची कार्यवाही संचालनालयाने संदर्भ क्र. २ येथील शासन निर्णयान्वये केलेली आहे.
संदर्भ क्र.६ येथील पत्रान्वये संचालक, व्यवसाय शिक्षण व प्रशिक्षण संचालनालय यांनी सदर पदांचे सन २०१७-१८ व सन २०१८-१९ या वित्तीय वर्षातील मासिक वेतन सन २०१९-२० मध्ये उपलब्ध अनुदानातून वितरीत करण्यास प्रशासकीय मंजूरी देण्याची शासनास विनंती केली आहे.
२. वित्त विभागाच्या अनौपचारिक संदर्भ क्र.१६६/१९/व्यय-१, दि.५ ऑगस्ट, २०१९ अन्वये प्राप्त मान्यतेस अनुसरून: (i) वित्त विभागाच्या संदर्भ क्र. ३ येथील शासन निर्णयातील भाग पहिला, उप विभाग- तीन मधील अ.क्र. ४ परिच्छेद क्र.२७ (२) अन्वये सन २०१७-१८ व सन २०१८-१९ मधील थकीत मासिक वेतन सन २०१९-२० मध्ये १०-कंत्राटी सेवा या उपशिर्षाखाली उपलब्ध अनुदानातून वितरीत करण्यास मंजूरी देण्यात येत आहे.
# Page 2
शासन ज्ञापन क्रमांकः औप्रशि-२०१८/प्र.क्र.७६/का-८
(ii) तसेच सन २०१९-२० या आर्थिक वर्षापासून यापुढे औद्योगिक प्रशिक्षण संस्था, मांडवी व नेहरूनगर (कुर्ला) येथील पहारेकरी / सफाईगार यांचे मासिक वेतन वित्त विभागाचे संदर्भ क्र. ३ येथील शासन निर्णयामधील वित्तीय अधिकार नियम पुस्तिका १९७८ भाग पहिला उपविभाग- चार अ.क्र.११ येथील अटींच्या अधीन राहून प्राप्त मान्यतेस अनुसरून १३-कार्यालयीन खर्च या उपशिर्षाखाली उपलब्ध अनुदानातून वितरीत करण्यास मंजूरी देण्यात येत आहे.
३. सदरचा खर्च "मागणी क्रमांक झेडई - १, २२३५ सामाजिक सुरक्षा व कल्याण, ०२ समाजकल्याण, २०० - इतर कार्यक्रम, राज्य योजनांतर्गत योजना, (००) (१६) अल्पसंख्याक विद्यार्थ्यांसाठी विद्यमान औद्योगिक प्रशिक्षण संस्थांमध्ये दुसरी व तिसरी पाळी सुरू करण्यासाठी सहाय्यक अनुदान, (२२३५ ए ५३४)” या लेखाशीर्षाखाली १३, कार्यालयीन खर्च या उद्दिष्टाखाली अदा करण्यास प्रशासकीय मान्यता देण्यात येत आहे.
४. प्रस्तुत ज्ञापन, वित्त विभागाच्या अनौपचारिक संदर्भ क्र.१६६/१९/व्यय-१, दि.५ ऑगस्ट, २०१९ व वित्त विभागाच्या शासन निर्णय क्र. विअप्र-२०१३/प्र.क्र.३०/२०१३/विनियम,भाग-२, दि.१७ एप्रिल, २०१५ भाग पहिला, उप विभाग-तीन मधील अ.क्र.४ परिच्छेद क्र.२७ (२) व वित्तीय अधिकार नियम पुस्तिका १९७८ भाग पहिला उपविभाग-चार अ.क्र.११ अन्वये प्रशासनिक विभागास प्रदान करण्यात आलेल्या अधिकारास अनुलक्षून निर्गमित करण्यात येत आहे.