# Page 1
सन २०२३-२४ या आर्थिक वर्षासाठी महाराष्ट्र राज्य हज समितीस निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांकः हज-२०२३/प्र.क्र.८८/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- २० एप्रिल, २०२३.
संदर्भ :- १. वित्त विभाग, शासन परिपत्रक क्र. अर्थसं - २०२३/प्र.क्र.४०/अर्थ-३, दि.१२.२०२४.२०२३.
२. महाराष्ट्र राज्य हज समितीचे क्र. बीयुडी-२०२३/ प्र.क्र.२/एस एच सी/ बी-९१, दिनांक १७.०४.२०२३ चे पत्र.
प्रस्तावनाः महाराष्ट्र राज्य हज समितीच्या कार्यालयातील कर्मचाऱ्यांच्या वेतनासाठी सन २०२३-२४ या आर्थिक वर्षात “झेड ई १– ए, २२३५ सामाजिक सुरक्षा व कल्याण, ०२ समाजकल्याण २०० इतर कार्यक्रम (०१) (१८), यात्रेकरूंचा खर्च २२३५ ए २६७, योजनेतर दत्तमत” ३६ सहायक अनुदाने (वेतन)” यासाठी रु. ४४.०० लाख इतकी तरतूद करण्यात आली आहे. सदर तरतूदीपैकी वित्त विभागाने १० % म्हणजेच रु.४,४०,०००/- इतका निधी वितरणासाठी विभागास उपलब्ध करुन दिलेला आहे. महाराष्ट्र राज्य हज समिती, मुंबई या कार्यालयाने त्यांच्या संदर्भ क्र. २ च्या पत्रान्वये कर्मचाऱ्यांच्या वेतनासाठी माहे मार्च २०२३ ते फेब्रुवारी २०२४ या कालावधीकरीता रु. २९,२५,८४१/ इतका निधी उपलब्ध करुन देण्याची विनंती केली आहे. सदर मागणीनुसार निधी वितरित करण्याची बाब शासनाच्या विचाराधिन होती.
शासन निर्णय:
संदर्भ क्र. १ च्या पत्रान्वये मागणी केल्यानुसार महाराष्ट्र राज्य हज समिती कार्यालयातील कर्मचाऱ्यांच्या वेतनासाठी उपलब्ध रु. ४,४०,०००/- (रुपये चार लाख चाळीस हजार फक्त) इतका निधी वितरित करण्यास मान्यता देण्यात येत आहे.
२. महाराष्ट्र राज्य हज समितीच्या सक्षम प्राधिकाऱ्याने मंजूर करण्यात आलेल्या तरतूदीच्या मर्यादेत आपला खर्च करण्याची आवश्यक ती दक्षता घ्यावी. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.
३. सदर निधी यापूर्वी वितरीत करण्यात आलेल्या निधीच्या विनियोगाबाबतचे उपयोगिता प्रमाणपत्र सादर करावयाच्या अटीच्या अधीन राहून कार्यकारी अधिकारी, महाराष्ट्र राज्य हज समिती, मुंबई यांच्याकडे सुपुर्द करण्यात येत आहे. याकरिता ते “नियंत्रक अधिकारी” आणि त्यांनी प्राधिकृत केलेले दुय्यम अधिकारी “आहरण व संवितरण अधिकारी” म्हणून काम पाहतील.
# Page 2
शासन निर्णय क्रमांकः हज-२०२३/प्र.क्र.८८/का-५
४. या प्रित्यर्थ होणारा खर्च “झेड ई १- ए, २२३५ सामाजिक सुरक्षा व कल्याण, ०२ समाजकल्याण २०० इतर कार्यक्रम (०१) (१८), यात्रेकरूंचा खर्च २२३५ ए २६७, योजनेतर दत्तमत” “ ३६ सहायक अनुदाने (वेतन)” या उद्दिष्टाखाली सन २०२३-२४ या आर्थिक वर्षाकरिता मंजूर असलेल्या अर्थसंकल्पीय तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
५. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी
कार्यकारी अधिकारी, महाराष्ट्र राज्य हज समिती, मुंबई यांची राहील.
६. हा शासन निर्णय, शासन परिपत्रक, वित्त विभाग, क्रमांक:- अर्थसं-२०२३/प्र.क्र.४०/अर्थ-३, दिनांक १२.०४.२०२३ अंतर्गत प्रशासकीय विभागांना प्राप्त झालेल्या अधिकारांतर्गत निर्गमित करण्यात येत आहे.