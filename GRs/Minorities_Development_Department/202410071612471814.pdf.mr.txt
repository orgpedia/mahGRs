# Page 1
राज्यातील धर्मदाय आयुक्तांकडे नोंदणीकृत असलेल्या व संस्थेमध्ये ५१ टक्के पेक्षा जास्त बौध्द समाजातील विश्वस्त/सदस्यांची संख्या असलेल्या बौध्द समाजातील सांस्कृतिक, शैक्षणिक व समाजिक कार्य राबविणाऱ्या संस्थांना पायाभुत सोयी-सुविधा पुरविण्यासाठी रु.१० लाखांपर्यन्त अनुदान योजना राबविणेबाबत..
महाराष्ट्र शासन
अल्पसंख्याक विकास विभाग
शासन निर्णय क्रमांक : अविवि २०२४/प्र.क्र.७५/का.६
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक: ७ ऑक्टोबर, २०२४.
प्रस्तावना:-
सांस्कृतिक, शैक्षणिक व समाजिक कार्य राबविणाऱ्या संस्था या समाजाशी निगडीत असतात
त्यामुळे या संस्थांचे बळकटीकरण करण्याची आवश्यकता आहे. त्यामुळे राज्यातील धर्मदाय आयुक्तांकडे
नोंदणीकृत असलेल्या व संस्थेच्या विश्वस्त/सदस्यांमध्ये ५१ टक्के पेक्षा जास्त बौध्द विश्वस्त/सदस्य
असलेल्या बौध्द समाजातील सांस्कृतिक, शैक्षणिक व समाजिक कार्य राबविणाऱ्या संस्थांचे बळकटीकरण
करण्यासाठी सदर संस्थांना पायाभूत सुविधा पुरविण्याकरिता रु.१० लाखांपर्यन्त अनुदान देण्याची योजना
राबविण्यास व सदर योजना राबविण्याकरिता अर्थसंकल्पात रु.२०.०० कोटीची तरतूद करण्यास मान्यता
देण्याची बाब शासनाच्या विचाराधीन होती.
शासन निर्णय:-
राज्यातील धर्मदाय आयुक्तांकडे नोंदणीकृत असलेल्या व संस्थेच्या विश्वस्त/सदस्यांमध्ये ५१ टक्के
पेक्षा जास्त बौध्द विश्वस्त/सदस्य असलेल्या बौध्द समाजातील सांस्कृतिक, शैक्षणिक व समाजिक कार्य
राबविणाऱ्या संस्थांचे बळकटीकरण करण्यासाठी सदर संस्थांना पायाभूत सुविधा पुरविण्याकरिता रु.१०
लाखांपर्यन्त अनुदान देण्याची योजना खालील अटी व शतींच्या अधीन राहून राबविण्यास मान्यता देण्यात येत
आहे.
अ) अनुदानासाठी पात्रता :-
१. राज्यातील धर्मदाय आयुक्तांकडे नोंदणीकृत बौध्द समाजातील सांस्कृतिक,शैक्षणिक व समाजिक कार्य
राबविणाऱ्या संस्था
२. संस्थेच्या विश्वस्त/सदस्यांमध्ये ५१ टक्के पेक्षा जास्त बौध्द समाजातील विश्वस्त/सदस्य असलेल्या
संस्था
३. या योजनेअंतर्गत संबंधित संस्थांना फक्त ५ वेळाच अनुदान अनुज्ञेय राहील.
४. पात्र संस्थांचे प्रस्ताव तपासून सादर करण्याची जबाबदारी संबंधित जिल्हाधिकारी कार्यालयाची
राहील.
# Page 2
शासन निर्णय क्रमांकः अविवि २०२४/प्र.क्र.७५/का.६
ब) अनुदान देय असलेल्या पायाभूत सोयी-सुविधा :-
१) इमारतीचे किरकोळ नुतनीकरण व डागडुजी (भाडे तत्वावरील इमारतीसाठी लागू नाही)
२) शुध्द पेयजलाची व्यवस्था करणे,
३) ग्रंथालय /वाचनालय/अभ्यासिका अद्यावत करणे,
४) विपश्यना केंद्राचे किरकोळ नुतनीकरण/डागडुजी(भाडे तत्वावरील इमारतीसाठी लागू नाही)
५) संगणक कक्ष उभारणे / अद्ययावत करणे
६) प्रसाधनगृह / स्वच्छतागृह उभारणे / डागडुजी करणे (भाडे तत्वावरील इमारतीसाठी लागू नाही)
७) संस्थेसाठी आवश्यक फर्निचर
८) प्रशिक्षण केंद्राचे किरकोळ नुतनीकरण/डागडुजी(भाडे तत्वावरील इमारतीसाठी लागू नाही)
९) रिसर्च सेंटर अद्यावत करण्यासाठी साहित्यसामुग्री/संगणक खरेदी करणे
१०) जनरेटर/इनव्र्हटर
११) सोलार सुविधा निर्माण करणे
१२) सिक्युरिटी कॅमेरे बसविणे
१३) कार्यशाळा/सभागृह खोलीचे बांधकाम/सुशोभिकरण/नुतनीकरण (भाडे तत्वावरील इमारतीसाठी लागू नाही)
क) प्रस्तावासोबत जोडावयाची कागदपत्रे :-
१) पूर्ण भरलेला अर्ज (प्रपत्र -१)
२) संस्थेने सादर करावयाचे स्वयंघोषणापत्र (प्रपत्र -२)
३) संस्थेच्या व्यवस्थापन समितीच्या विद्यमान विश्वस्त/सदस्य यांची नावे दर्शविणाऱ्या धर्मदाय
आयुक्तांमार्फत प्रदान करण्यात आलेल्या अनुसूचीची प्रत
४) संस्थेच्या सदस्यांची यादी (पूर्ण पत्ता व दूरध्वनी क्रमांकासह)(प्रपत्र-३)
५) संस्था राज्यातील धर्मदाय आयुक्तांकडे नोंदणीकृत असल्याचे नोंदणी प्रमाणपत्राची सत्यप्रत
६) यापुर्वी घेतलेल्या अनुदानाचे उपयोगिता प्रमाणपत्र (प्रपत्र-४)
७) इमारतीच्या अथवा वर्ग खोल्यांच्या दुरुस्तीचा प्रस्ताव असल्यास नोंदणीकृत आर्किटेक्ट/लायसन्सड
इंजिनियर सार्वजनिक बांधकाम विभाग/जिल्हा परिषद बांधकाम येथील उप अभियंता यांनी दिलेले
अंदाजपत्रक व आराखडे, अंदाजपत्रक हे प्रचलित डी.एस.आर. नुसार तयार केलेले असावे.
८) या योजनेअंतर्गत वस्तंूची खरेदी शासनाच्या अद्ययावत उपलब्ध दरकरारानुसार करण्यात यावी.
९) इमारतीच्या बांधकामाचा/दुरुस्तीचा प्रस्ताव असल्यास संस्थेच्या मालकीच्या जागेसंदर्भातील
पी.आर.कार्ड/गांव नमुना क्र.७/१२ चा उतारा/भाडेपट्टा करार
१०) संबंधित संस्थेने मागील चार वषांपैकी तीन वर्षाचे वार्षिक अहवाल (लेखापरिक्षण झालेले लेखे ताळेबंद
पत्रकासह ) प्रस्तावासोबत उपरोक्त कागदपत्रे प्राप्त झाली नसल्यास ती सादर करण्यासाठी
जिल्हाधिकारी यांनी छाननी केल्यापासून दोन आठवडयांची मुदत देण्यात येईल, विहित मुदतीनंतरची
कागदपत्रे प्राप्त न झाल्यास प्रस्ताव अपात्र ठरविण्यात येतील.
पृष्ट्ठ १४ पैकी २
# Page 3
शासन निर्णय क्रमांकः अविवि २०२४/प्र.क्र.७५/का.६
२. योजनेच्या अटी व शर्ती :-
१) संस्था राज्यातील धर्मदाय आयुक्तांकडे नोंदणीकृत असणे आवश्यक आहे व नोंदणी प्रमाणपत्राची
सत्यप्रत सादर करणे आवश्यक आहे.
२) संस्थेच्या विश्वस्त/सदस्यांमध्ये ५१ टक्के पेक्षा जास्त बौध्द समाजातील विश्वस्त/सदस्य असणे
आवश्यक आहे.
३) सदर योजनेंतर्गत संस्थांनी यांनी यापुर्वी ज्या प्रयोजनार्थ अनुदान प्राप्त केले आहे, ते त्याच प्रयोजनार्थ
उपयोगात आणले असल्याचे प्रमाणित करुन त्याबातचे विहित नमुन्यातील संबंधित सक्षम प्राधिकाली यांच्या
प्रतिस्वाक्षरीचे उपयोगिता प्रमाणपत्र सादर करणे बंधनकारक राहील.
४) संस्थेय अनुदान प्राप्त झाल्यानंतर संबंधीत संस्थांनी त्यांच्या प्रस्तावात उल्लेख केलेल्या कामासाठी
अनुदानाचा योग्यरित्या वापर करुन त्याबाबतचे संबंधित सक्षम प्राधिकारी यांच्या प्रतीस्वाक्षरीचे उपयोगिता
प्रमाणपत्र, देयके, फोटो, इत्यादीसह जिल्हाधिकारी यांच्याकडे अनुदान प्रत्यक्ष प्राप्त झाल्याच्या दिनांकापासून
तीन महिन्याच्या आत सादर करणे बंधनकारक राहील. खरेदीच्या पावत्यांमध्ये ४VAT कपात दर्शविलेली
असावी. उपयोगीता प्रमाणपत्रावर स्वाक्षरी करण्यापूर्वी सक्षम प्राधिकारी यांनी प्रत्यक्ष साहीत्य/वस्तंूची तसेच
पावत्यांची तपासणी करुन खात्री करणे आवश्यक आहे. संस्थांनी या योजनेतर्गत खरेदी केलेल्या
साहीत्य/वस्तुंची स्वतंत्र जडसंग्रह नोंदवहीत नोंद घ्यावी. या नोंदी सक्षम प्राधिकारी यांनी पडताळणी करुन
प्रमाणीत कराव्यात. बांधकामासंदर्भात संबंधित वास्तुशास्त्रज्ञ यांनी दिलेला बांधकाम पूर्णत्वाचा दाखला प्राप्त
करावा. सदरील योजनेतून निर्माण केलेल्या मत्ता Assets ची स्वतंत्र नोंदवही ठेवावी. वस्तु इमारत यावर
अल्पसंख्याक विकास विभाग, महाराष्ट्र शासन यांचे अनुदानातून असे लिहिणे आवश्यक आहे.
संस्थांनी परिपूर्णरित्या भरलेले अर्ज आवश्यक त्या कागदपत्रांसह संबंधित जिल्हयाच्या जिल्हाधिकाऱ्यांकडे
सादर करणे आवश्यक राहील.
३. योजनेची कार्यपध्दती :-
१) या योजनेच्या विस्तृत प्रसिध्दीसाठी शासनातफे राज्यातील प्रमुख वृतपत्रात जाहिरात देण्यात येईल. या
जाहीरातीनुसार सदर योजनेंतर्गत अनुदान मिळविण्यास इच्छुक असलेल्या लाभार्थ्यांनी प्रस्तुत शासन
निर्णयातील अटी व शर्तीची पुर्तता करुन विहित नमुन्यात संबंधित जिल्हाधिकारी यांच्याकडे परिपूर्ण प्रस्ताव
विहित मुदतीत सादर करणे आवश्यक असेल. मुदतीनंतर प्राप्त झालेले प्रस्ताव स्विकारले जाणार नाहीत.
२) योजनेंतर्गत प्राप्त प्रस्तावांची छाननी करण्याकरिता खालील प्रमाणे उच्चस्तरीय निवड समिती राहील.
i. जिल्हाधिकारी : अध्यक्ष
ii. कार्यकारी अभियंता, सार्वजनिक बांधकाम : सदस्य
विभाग/जिल्हा परिषद (बांधकाम)
iii. जिल्हा समाज कल्याण अधिकारी किंवा त्यांचे प्राधिकृत : सदस्य
प्रतिनिधी
v. जिल्हा नियोजन अधिकारी तथा जिल्हा अल्पसंख्याक : सदस्य सचिव
अधिकारी
पृष्ट्ठ १४ पैकी ३
# Page 4
शासन निर्णय क्रमांकः अविवि २०२४/प्र.क्र.७५/का.६
३) संबंधीत संस्थांकडून उपरोक्त मुद्दा क्र. १ प्रमाणे विहित मुदतीत प्राप्त झालेल्या सर्व प्रस्तावांची संबंधित
जिल्हाधिकारी यांच्या अध्यक्षतेखालील उच्चस्तरीय निवड समिती या शासन निर्णयातील विहीत निकष, अटी
व शर्तीनुसार छाननी करील. छाननी मध्ये प्रस्तावा सोबत सादर करावयाची कागदपत्रे किंवा अन्य दस्ताऐवज
जोडले नसतील तर त्या त्रुटींची पुर्तता करण्यासाठी संबंधित शाळेला कळवून त्यांना योग्य अवधी (जास्तीत
जास्त दोन आठवडे) देण्यात येईल. तदनंतर संबंधित जिल्हाधिकारी यांनी परिपूर्ण प्रस्ताव शासनाकडे विहीत
मुदतीत पाठवणे आवश्यक असेल. मुदतीनंतर प्राप्त झालेले प्रस्ताव स्विकारले जाणार नाहीत.
४) संस्थांची शिफारस करण्याबाबतचे अधिकार जिल्हास्तरीय उच्चस्तरीय निवडसमितीला राहतील. पात्र
संस्थांचीच शिफारस करण्याबाबत सदरील समिती जवाबदार राहील.
५) समितीच्या अंतिम छाननीअंती निवडसमितीने पात्र ठरवून निवड केलेल्या संस्थांची यादी संबंधित
जिल्हाधिकारी निधी मागणीसाठी अल्पसंख्यांक विकास विभागाला विहित मुदतीत सादर करतील. त्यानंतर
प्राप्त होणारे प्रस्ताव ग्राहय धरले जाणार नाहीत.
६) जिल्हाधिकारी यांचेकडून प्राप्त यादी नुसार शासनाकडून संबंधित आर्थिक वर्षात उपलब्ध निधीच्या मर्यादेत
निधी उपलब्ध करुन देण्यात येईल. जिल्हाधिकारी यांच्या अध्यक्षतेखालील समितेने शिफारस केली म्हणून
कोणत्याही संस्थेस अनुदानाचा अधिकार किंवा हक्क प्राप्त होत नसून दरवर्षी उपलब्ध निधीच्या मर्यादेत व
शासन निर्णयातील सर्व अटी व शर्तीची पूर्तता करणा-या पात्र संस्थांनाच अनुदान मंजूर करण्यात येईल.
७) शासनाची सर्व प्रकारची प्रदाने ही धनादेशाव्दारे न करता NEFT व्दारे करणे अनिवार्य असल्यामुळे संबंधीत
संस्थांच्या खाती रक्कम जमा करण्याची जवाबदारी जिल्हाधिकारी / सदस्य सचिव यांची राहील. यासाठी
शिफारस केलेल्या संस्थांचे राष्ट्रीयकृत बँकेत खाते असणे आवश्यक आहे.
८) सदर योजनेंतर्गत मिळालेल्या अनुदानातून निर्माण केलेल्या सुविधांची तपासणी संबंधित जिल्हाधिकारी /
जिल्हा अल्पसंख्याक अधिकारी / शासनाचे अधिकारी यांचेकडून संबंधित संस्थेला प्रत्यक्ष भेट देऊन तपासणी
करण्यात येईल. तपासणीमध्ये अनियमितता आढळल्यास संबंधित संस्थेविरुध्द जिल्हा उच्चस्तरीय निवड
समितीमार्फत यथायोग्य कारवाई करण्यात येईल.
९) सदर योजनेंर्तगत उद्दभवणा-या तक्रारीचे निराकरण करण्यासाठी योजनेच्या कार्यपध्दतीमध्ये अ.क्र. (२) येथे
नमूद उच्चस्तरीय निवड समितीस प्राधिकृत करण्यात येत आहे.
१०) योजनेच्या अंमलबजावणीचा कालबध्द कार्यक्रम शासनामार्फत प्रतिवर्षी राज्यातील प्रमुख वृत्तपत्रामध्ये
प्रसिध्द करण्यात येईल.
४. सन २०२४ - २५ या आर्थिक वर्षात सदर प्रयोजनार्थ रु.२०.०० कोटीची तरतूद मंजूर करण्यात येत
आहे.
५. सदर शासन निर्णय मा.मंत्रीमंडळाच्या दि.०४.१०.२०२४ रोजी झालेल्या बैठकीत मिळालेल्या
मान्यतेनुसार निर्गमित येत आहे.
पृष्ट्ठ १४ पैकी ४
# Page 5
शासन निर्णय क्रमांकः अविवि २०२४/प्र.क्र.७५/का.६
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14