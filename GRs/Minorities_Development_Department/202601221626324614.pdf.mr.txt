# Page 1
जिल्हा अल्पसंख्यांक कक्षातील कंत्राटी
कर्मचा-यांना मानधन अदा करण्यासाठी
निधी वितरीत करण्याबाबत
महाराष्ट्र शासन
अल्पसंख्याक विकास विभाग
शासन निर्णय क्र. संकीर्ण २०२६/प्र.क्र. १०/का-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-३२.
दिनांक २२ जानेवारी २०२६
संदर्भ : महाराष्ट्र राज्य अल्पसंख्यांक आयुक्तालय, यांचे दि. २१.११.२०२५ चे पत्र
प्रस्तावना :-
अल्पसंख्याक विकास विभागामार्फत /केंद्र शासनामार्फत अल्पसंख्याक समुदायाच्या
सामाजिक, आर्थिक व शैक्षणिक कल्याणासाठी राबविण्यात येणाऱ्या योजनांची प्रभावी अंमलबजावणी
होण्यासाठी तसेच विभागाच्या अधिपत्याखालील कार्यालयामध्ये समन्वय साधण्यासाठी या
विभागाच्या अधिपत्याखाली दि.१४.०३.२०२४ रोजीच्या शासन निर्णयान्वये “अल्पसंख्याक
आयुक्तालय” स्थापन करण्यास तसेच जिल्हा स्तरावर जिल्हा अल्पसंख्यांक कक्ष स्थापन करण्यास
मान्यता देण्यात आली आहे. तसेच आयुक्तालयाकरिता ३६ पदांना आणि जिल्हास्तरावर एकूण ८५
पदे निर्माण करण्यास मान्यता देण्यात आली आहे.
२. सदर पदांचे सेवाप्रवेश नियम तयार करण्याची कार्यवाही पूर्ण न झाल्याने कामाची निकड
लक्षात घेवून विभागाच्या अधिपत्याखालील जिल्हास्तरावरील अल्पसंख्याक कक्षातील लिपीक-
टंकलेखक या संवर्गातील ३६ आणि शिपाई संवर्गातील ३६ अशी एकूण ७२ पदे कंत्राटी पध्दतीने
भरण्याचा निर्णय शासन स्तरावर घेण्यात आला आहे. त्यानुसार लिपिक-टंकलेखक आणि शिपाई
ही दोन्ही पदे कंत्राटी स्वरुपात मासिक ठोक मानधन तत्वावर शासनाने विहीत केलेल्या
कार्यपध्दतीचा अवलंब करुन भरण्याबाबत सर्व जिल्हा नियोजन अधिकाऱ्यांना दि.२३.०७.२०२५
रोजीच्या पत्रान्वये कळविण्यात आले आहे. त्यानुसार लिपिक-टंकलेखक व शिपाई ही पदे
प्रतिनियुक्तीने भरण्यात आली आहे. अल्पसंख्यांक कक्षासाठी कंत्राटी स्वरुपात भरण्यात आलेल्या
लिपिक-टंकलेखक व शिपाई या पदांवरील कर्मचा-यांचे वेतन अदा करण्यासाठी निधी वितरीत
करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण २०२६/प्र.क्र. १०/का-१
शासन निर्णयः-
अल्पसंख्याक विकास विभागाच्या अधिपत्याखालील जिल्हास्तरावरील अल्पसंख्याक
कक्षातील लिपीक-टंकलेखक या संवर्गातील ३६ आणि शिपाई संवर्गातील ३६ अशी एकूण ७२ पदे
कंत्राटी पध्दतीने भरण्याचा निर्णय शासन स्तरावर घेण्यात आला आहे. त्यानुसार जिल्हा स्तरावर
लिपिक-टंकलेखक आणि शिपाई ही दोन्ही पदे कंत्राटी स्वरुपात मासिक ठोक मानधन तत्वावर
शासनाने विहीत केलेल्या कार्यपध्दतीचा अवलंब करुन भरण्यात आली आहेत. सदर कंत्राटी कर्मचा-
यांना मानधन अदा करण्यासाठी जिल्हानिहाय खालील प्रमाणे निधी वितरीत करण्यास मान्यता
देण्यात येत आहे.
------------------------------------------------------------------
|  |  | किमान वेतनाच्या तरतूदीनुसार मानधन |
| अ.क्र. | जिल्हा | टंकलेखक | शिपाई | एकूण | ते डिसेंबर २०२५ साठी एकूण रक्कम |
| १ | ठाणे | ४८०८८ | २१४०९ | ६९४९७ | ४१६९८२ |
| २ | लातूर | २४०४४ | २१४०९ | ४५४५३ | २७२७१८ |
| ३ | नाशिक | २४०४४ | २१४०९ | ४५४५३ | ४९९९८३ |
| ४ | कोलहापूर | ० | २१४०९ | २१४०९ | १९२६८१ |
| ५ | अहिल्यानगर | २४०४४ | ० | २४०४४ | १४४२६४ |
| ६ | जळगांव | २४०४४ | २१४०९ | ४५४५३ | २७२७१८ |
| ७ | वर्धा | २२५९० | २०१०६ | ४२६९६ | ३४१५६८ |
| ८ | बुलढाणा | ० | २०१०६ | २०१०६ | १२०६३६ |
| ९ | सातारा | २२५९० | २०१०६ | ४२६९६ | २५६१७६ |
| १० | सिंधुदूर्ग | २२५९० | २०१०६ | ४२६९६ | २५६१७६ |
| ११ | भंडारा | ० | २०१०६ | २०१०६ | १२०६३६ |
| १२ | वाशिम | ० | ० | ० | ० |
| १३ | बीड | ० | ० | ० | ० |
| १४ | नंदूरबार | ० | ० | ० | ० |
| १५ | रत्नागिरी | २२५९० | २०१०६ | ४२६९६ | ५१२३५२ |
| १६ | गडचिरोली | २२५९० | २०१०६ | ४२६९६ | ३४१५६८ |
|  |  | एकूण | ३७४८४५८ |
------------------------------------------------------------------
(अक्षरी एकूण रुपये सदोतीस लक्ष अठ्ठेचाळीस हजार चारशे अठ्ठावन्न फक्त.)
उक्त मानधनासाठी लेखाशिर्ष मागणी क्र. झेड-ई-१, २२२५, अनुसूचित जाती, अनुसूचित
जमाती, इतर मागासवर्ग व अल्पसंख्याक यांचेकल्याण (००)(०२) जिल्हा अल्पसंख्याक कक्ष(अनिवार्य)
(२२२५जी०२७) ०४, अल्पसंख्याकांचे कल्याण ००१, संचालन आणि प्रशासन १०, कंत्राटी सेवा या
लेखाशिषांतर्गत सन २०२५-२६ या आर्थिक वर्षातील उपलब्ध तरतुदीतून भागविण्यात यावा.
पृष्ट्ठ ३ पैकी २
# Page 3
शासन निर्णय क्रमांकः संकीर्ण २०२६/प्र.क्र. १०/का-१
सदर शासन निर्णय महाराष्ट्र शासनाच्या www.maharshtra.com या संकेत स्थळावर
उपलब्ध करण्यात आला असुन त्यांचा संकेतांक २०२६०१२२१६२६३२४६१४ असा आहे. हा शासन
निर्णय डिजीटल स्वाक्षरीने साक्षांकित करुन काढ़ण्यात येत आहेत.
महाराष्ट्राचे राज्यपाल यांच्या आदेशानुसार व नावाने,
(मि.प. शेणॉय)
उप सचिव, महाराष्ट्र शासन
प्रत,
१.मा. उपमुख्यमंत्री (वित्त, नियोजन व राऊशु) यांचे खाजगी सचिव, मंत्रालय, मुंबई
२.मा. राज्यमंत्री, अल्पसंख्याक विकास विभाग यांचे खाजगी सचिव, मंत्रालय, मुंबई
३.आयुक्त, अल्पसंख्याक आयुक्तलय, छत्रपती संभाजीनगर
४.जिल्हाधिकारी, छत्रपती संभाजीनगर
५.महालेखापाल, महाराष्ट्र-१ (लेखा व अनुज्ञेयता), मुंबई/ नागपूर.
६.महालेखापाल, महाराष्ट्र-१ (लेखा परिक्षा), मुंबई/ नागपूर
७.अधिदान व लेखा अधिकारी, मुंबई.
८.निवासी लेखा परीक्षा अधिकारी, मुंबई.
९.जिल्हा कोषागार अधिकारी, छत्रपती संभाजीनगर
१०.निवडनस्ती (कार्यासन-१)
पृष्ट्ठ ३ पैकी ३