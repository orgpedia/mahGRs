# Page 1
दिनांक १९ नोव्हेंबर, २०१८ ते दिनांक २५ नोव्हेंबर, २०१८ हा सप्ताह “कौमी एकता सप्ताह" म्हणून साजरा करण्याबाबत...
महाराष्ट्र शासन
अल्पसंख्याक विकास विभाग
शासन परिपत्रक क्रमांकः कौएदि-२०१८/प्र.क्र.९३/का.८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ नोव्हेंबर, २०१८.
शासन परिपत्रक
केंद्र शासनाने सन १९८६ मध्ये घेतलेल्या निर्णयानुसार दिनांक १९ नोव्हेंबर, २०१८ ते दिनांक २५ नोव्हेंबर, २०१८ हा सप्ताह “कौमी एकता सप्ताह" म्हणून राज्यात साजरा करावयाचा असून त्यामध्ये आयोजित करावयाच्या पुढील कार्यक्रमात जास्तीत जास्त लोकांना सहभागी करून घ्यावयाचे आहे. त्यानुसार यावर्षी सोमवार दिनांक १९ नोव्हेंबर, २०१८ ते रविवार दिनांक २५ नोव्हेंबर, २०१८ हा कालावधी “कौमी एकता सप्ताह” म्हणून पाळण्यात यावा व त्यातील जास्तीत जास्त लोकांना सहभागी करुन घेऊन खालीलप्रमाणे कार्यक्रम आयोजित करण्यात यावेत :
१) सोमवार दिनांक १९ नोव्हेंबर, २०१८ - राष्ट्रीय एकात्मता दिवस : धर्मनिरपेक्षता जातीयवादी विरोध व अहिंसा यांच्यावर भर देणारे सभा, चर्चासत्रे व परिसंवाद आयोजित करावेत.
२) मंगळवार दिनांक २० नोव्हेंबर, २०१८ - अल्पसंख्याक कल्याण दिवस: अल्पसंख्याकांच्या कल्याणासाठी १५ कलमी कार्यक्रमावर भर देण्यात यावा, जातीय दंगली उदभवणाऱ्या शहरातून बंधुभाव निर्मितीसाठी खास मिरवणूका काढण्यात याव्यात.
३) बुधवार दिनांक २१ नोव्हेंबर, २०१८ - भाषिक सुसंवाद दिवस : भारताच्या अन्य भागातील लोकांच्या भाषेचा वारसाचा परिचय करुन देण्याच्या दृष्टीने विशेष वाङमयीन कार्यक्रम व कवी संमेलने आयोजित करण्यात यावीत.
४) गुरूवार दिनांक २२ नोव्हेंबर, २०१८ - दुर्बल घटक दिवस : २० कलमी कार्यक्रमाअंतर्गत अनुसूचित जाती व जमाती मधील व्यक्ती व कमकुवत घटकातील व्यक्ती यांना मदत करण्यासाठी ठरवून दिलेले कार्यक्रम ठळकपणे निदर्शनास आणण्याच्या दृष्टीने सभा व मेळावे भरविण्यात यावेत. त्यावेळी खालील गोष्टींवर भर देण्यात यावा :
अ) इंदिरा आवास योजना व घरासाठी जागांचे वाटप व कर्जाचे वाटप.
ब) अतिरिक्त जमिनीचे भूमिहीन मजुरांना वाटप.
क) गरीबांना कायदेविषयक सहाय्य देण्याचे कार्यक्रमही आयोजित करण्यात यावेत.
# Page 2
शासन परिपत्रक क्रमांकः कौएदि - २०१८/प्र.क्र.९३/का.८
५) शुक्रवार दिनांक २३ नोव्हेंबर, २०१८ - सांस्कृतिक एकता दिवस : भारतीयांच्या विविधतेतील एकतेवर भर देणारे आणि सांस्कृतिक संरक्षण व एकात्मता संबंधाची भारतीय
परंपरा सादर करणारे सांस्कृतिक कार्यक्रम आयोजित करण्यात यावेत.
६) शनिवार दिनांक २४ नोव्हेंबर, २०१८ - महिला दिन : भारतीय समाजातील महिलांचे महत्व व राष्ट्र उभारणीच्या विकासामधील त्यांची भूमिका यावर भर देण्यात यावा.
७) रविवार दिनांक २५ नोव्हेंबर, २०१८ - जोपासना दिवस : पर्यावरणाची जोपासना व त्याची जाणीव यासाठीच्या वाढत्या गरजेवर भर देणारे मेळावे व कार्यक्रम आयोजित करण्यात यावेत.
२. वरीलप्रमाणे कार्यक्रमाची रुपरेखा लक्षात घेऊन माध्यमांचा उपयोग करावा.
१) ध्वजारोहण
२) मिरवणूका व सभा
३) राष्ट्रीय एकतेची शपथ
४) चर्चासंमेलने
५) चित्रपट दाखविणे व प्रदर्शने
यावर्षी दिनांक १९ नोव्हेंबर, २०१८ रोजी राष्ट्रीय एकात्मतेची शपथ घ्यावयाची आहे. या शपथेचा
नमुना सोबत जोडला आहे. राज्यातील सर्व केंद्र शासनाच्या व राज्य शासनाच्या कार्यालयातून ही शपथ घेण्याचा कार्यक्रम राबविण्यात यावा. तसेच भित्तीपत्रके, फलक यांच्यावर ठसठशीत असे राष्ट्रीय एकात्मतेचे प्रतिकचिन्ह प्रदर्शित करावे.
३. शैक्षणिक संस्थांच्या बाबतीत त्यांनी दिनांक १९ नोव्हेंबर, २०१८ ते दिनांक २५ नोव्हेंबर, २०१८ दरम्यान एक सभा शक्यतो सकाळी प्रार्थनेच्या तासानंतर आयोजित करावी. सभेच्या अध्यक्षपदी संस्थेच्या सोयीप्रमाणे प्राचार्य किंवा विशेष निमंत्रित असावेत. त्यांनी विद्यार्थ्यांना राष्ट्रीय एकात्मता व ऐक्यभाव यासंबंधी विद्यार्थ्यांना समजेल अशा स्वरुपात विवेचने करावीत. दिनांक १९ नोव्हेंबर, २०१८
रोजी त्यांनी विद्यार्थ्यांना राष्ट्रीय एकात्मतेची शपथ घ्यावी. कार्यक्रमाची सांगता समूह राष्ट्रगीताने करावी. शैक्षणिक संस्थांनी दिनांक १९ नोव्हेंबर, २०१८ ते दिनांक २५ नोव्हेंबर, २०१८ या सप्ताहात
राष्ट्रीय एकात्मतेची विविध पैलू ठळकपणे निदर्शनास आणण्यासाठी एखादा सांस्कृतिक कार्यक्रम आयोजित करणे अपेक्षित आहे.
४. स्वयंसेवी संस्थांनी करावयाचे कार्यक्रम त्यांच्या सोयीने करण्याची त्यांना मोकळीक आहे. मात्र खालीलपैकी एक तरी कार्यक्रम त्यांनी राष्ट्रीय एकात्मता सप्ताहात ठेवावे
१) राष्ट्रीय एकात्मतेवर प्रख्यात पुढाऱ्यांची भाषणे
२) राष्ट्रीय एकात्मतेची शपथ सामूहिकरित्या घेणे.
३) सांस्कृतिक कार्यक्रम करणे
४) राष्ट्रगीताचे सामूहिक गायन
# Page 3
शासन परिपत्रक क्रमांकः कौएदि - २०१८/प्र.क्र.९३/का.८
५. शासकीय कार्यालये व शासन अंगीकृत संस्था यांच्याबाबतीत दि.१९ नोव्हेंबर, २०१८ रोजी विभागप्रमुखानी सभा आयोजित करावी. सभेच्या अध्यक्षस्थानी महत्वाच्या सामाजिक व्यक्ती असाव्यात.
भाषणानंतर कर्मचाऱ्यांना राष्ट्रीय एकात्मतेची एकत्रित शपथ देण्यात यावी व कार्यक्रमाच्या शेवटी सामूहिक राष्ट्रगीत ठेवावे.
६. माहिती व जनसंपर्क महासंचालनालयाने निरनिराळ्या माध्यमाव्दारे या कार्यक्रमांस प्रसिध्दी देण्यात यावी. तसेच राष्ट्रीय एकात्मतेचे संदेश देणारे चित्रपट दाखविले जातील असे पहावे.
७. महिला व बालविकास विभाग तसेच सांस्कृतिक कार्य विभाग यांनी विविध ठिकाणी उचित कार्यक्रम आयोजित करुन पार पाडावेत.
८. सर्व विभागीय आयुक्त, जिल्हाधिकारी व जिल्हा परिषदांचे मुख्य कार्यकारी अधिकारी यांनी आपआपल्या कार्यक्षेत्रात सर्व संबंधितांची मदत घेऊन हा कार्यक्रम वरीलप्रमाणे त्यांच्या विविध माध्यमातून आखला जाईल व यशस्वी केला जाईल असे पहावे. तसेच केलेल्या कार्यक्रमाचा अहवाल शासनास तात्काळ सादर करावा.
# Page 4
# Page 5