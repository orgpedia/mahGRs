# Page 1
महाराष्ट्र राज्य हज समितीच्या कार्यालयीन वापराकरिता झेरॉक्स मशिन खरेदी करण्यास प्रशासकीय मान्यता देण्याबाबत....
महाराष्ट्र शासन
अल्पसंख्याक विकास विभाग
शासन ज्ञापन क्रमांक: हज-२०२१/प्र.क्र.१९७/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- १७ डिसेंबर, २०२१.
संदर्भ:- महाराष्ट्र राज्य हज समिती कार्यालयाचे पत्र, क्रमांक :-एमएसएचसी-१७८, दिनांक ०१.११.२०२१
प्रस्तावना:
महाराष्ट्र राज्य हज समितीच्या कार्यालयामार्फत केंद्र शासनाच्या हज अधिनियम, २००२ नुसार हज यात्रेकरूंना यात्रेसाठी जाण्यासाठी प्रशिक्षण, ने-आण व्यवस्था इ.सह यात्रेत समावेशासाठी अर्ज
स्विकारुन त्यावर आवश्यक प्रशिक्षण करुन केंद्रीय हज समितीकडून राज्यासाठी वाटप होणाऱ्या संख्येच्या मर्यादेत यात्रेकरु निश्चित करण्याची कार्यवाही केली जाते. दरवर्षी सुमारे ५०,००० अर्ज या प्रयोजनार्थ प्राप्त होत असतात. या अर्जांची छाननी विहित वेळेच्या मर्यादेत करण्याच्या दृष्टीने कार्यवाही कालावधीत रात्री उशिरा पर्यन्त काम सुरु असते. याबाबतची प्रक्रिया रात्री उशिरापर्यन्त चालत असल्याने आवश्यक दस्तावेजांच्या छायाप्रती वेळेवर उपलब्ध करुन घेण्यास अडचणी येत असल्याचे हज समितीने शासनाच्या निदर्शनास आणले आहे. त्याकरिता समिती कार्यालयासाठी स्वतंत्र झेरॉक्स मशीन उपलब्ध करुन देण्याचा
प्रस्ताव महाराष्ट्र राज्य हज समितीकडून प्राप्त झाला आहे. त्यास मान्यता देण्याची बाब शासनाच्या विचाराधीन होती.
शासन निर्णय:
महाराष्ट्र राज्य हज समितीच्या कार्यालयीन कामकाजासाठी एक झेरॉक्स मशिन खरेदी करण्यास अंदाजित रक्कम रु. १,१०,०००/- इतक्या रकमेच्या अंदाजपत्रकास खालील अटी/शर्तीच्या अधीन राहून प्रशासकीय मान्यता देण्यात येत आहे.
१. वित्तीय मान्यतेशिवाय महाराष्ट्र राज्य हज समितीने प्रत्यक्ष खरेदी करु नये.
२. सदर खरेदी, उद्योग, उर्जा व कामगार विभागाने शासन निर्णय क्र.संकीर्ण-२०१६/ प्र.क्र.२१५/ उद्योग-४, दि.२४.०८.२०१७ अन्वये केंद्र शासनाने विकसित केलेल्या गव्हर्नमेंट ई-मार्केटप्लेस
(GeM) पोर्टलच्या कार्यपद्धतीनुसार व सदर शासन निर्णयातील अटी/शर्तींच्या अधिन राहून करण्यात यावी.
३. या कारणास्तव होणारा खर्च मागणी क्र. झेड ई-१, ए, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरूंचा खर्च २२३५ ए २६७,
योजनेतर दत्तमत, ३१- सहायक अनुदान (वेतनेतर)” या उद्दिष्टाखाली करण्यात येईल.
# Page 2
शासन ज्ञापन क्रमांकः हज-२०२१/प्र.क्र.१९७/का-५
४. सदर निधी ज्या प्रयोजनासाठी मंजूर करण्यात आला आहे, त्याच प्रयोजनासाठी व मंजूर निधीच्या मर्यादेत खर्च करण्यात यावा. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.
५. महाराष्ट्र राज्य हज समितीस सन २०२०-२०२१ या आर्थिक वर्षात “३१ सहायक अनुदाने (वेतनेतर)” या उद्दिष्टाखाली वितरित करण्यात आलेल्या रकमेच्या खर्चाचे उपयोगिता प्रमाणपत्र महाराष्ट्र राज्य हज समितीने सादर करणे बंधनकारक राहील.
६. नवीन मशीन खरेदी केल्यानंतर ३ महिन्यात महाराष्ट्र राज्य हज समिती कार्यालयात सद्या नादुरुस्त स्वरुपात असलेले झेरॉक्स मशिन विहित शासकीय कार्यपध्दतीनुसार निर्लेखित करण्यात येऊन त्याबाबत शासनास कळविण्यात यावे.
२. हा शासन निर्णय, वित्त विभागाच्या शासन निर्णय क्र.विअप्र २०१३/प्र.क्र.३०/२०१३/विनियम, भाग २, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१ उप विभाग-२ मधील अ.क्र.२६ (अ) अन्वये महाराष्ट्र अकास्मिक खर्च नियम १९६५च्या नियम क्र.७६ च्या संदर्भात प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.