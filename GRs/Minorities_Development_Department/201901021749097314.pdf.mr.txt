# Page 1
महाराष्ट्र राज्य उर्दू साहित्य अकादमी, मुंबई या कार्यालयास सन २०१८-१९ या आर्थिक वर्षासाठी अनिवार्य खर्चासाठी अनुदान वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: उसाअ २०१८/प्र.क्र.३२/उर्दू अकादमी / का.५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०२/०१/२०१९.
वाचा :
१) शासन परिपत्रक, वित्त विभाग क्रमांक:अर्थसं २०१८/प्रक्र.६९/अर्थसंकल्प-३,दि.०२/४/२०१८.
२) शासन परिपत्रक, अल्पसंख्याक विकास विभाग क्र. अविवि२०१८/प्रक्र.२८/का.७, दि. १४/०६/२०१८.
३) शासन निर्णय, अल्पसंख्याक विकास विभाग, क्र.उसाअ २०१८/ प्रक्र.३२/उर्दू अकादमी/का-५, दि.०२/०१/२०१९.
प्रस्तावना:
राज्यात उर्दू भाषेचा विकास, संवर्धन, प्रगती तसेच उर्दू व मराठी भाषेतील साहित्यिकांमध्ये वैचारीक आदान-प्रदान होऊन राष्ट्रीय एकात्मतेची भावना दृढ व्हावी या उद्देशाने महाराष्ट्र राज्य उर्दू साहित्य अकादमीची स्थापना करण्यात आली आहे. महाराष्ट्र राज्य उर्दू साहित्य अकादमीच्या आस्थापनेवरील (अनिवार्य) खर्चाच्या बाबीकरिता वरील संदर्भ क्र.३ येथील शासन निर्णयान्वये सन २०१८-१९ या आर्थिक वर्षात मंजूर अनुदानातून रु. ३.०० लाख खर्च करण्यास प्रशासकीय मान्यता प्रदान करण्यात आली आहे. त्यानुसार वर्ष २०१८-१९ या आर्थिक वर्षात महाराष्ट्र राज्य उर्दू साहित्य अकादमीसाठी अनुदान वितरीत करण्याची बाब शासनाच्या विचाराधीन होती.
शासन निर्णय - सन २०१८-१९ या आर्थिक वर्षाकरिता मंजूर असलेल्या अनुदानापैकी ७०% च्या मर्यादेत अनुदान वितरीत करण्यास वरील संदर्भ क्र.१ व २ येथील शासन पत्रकान्वये मान्यता प्रदान करण्यात आलेली आहे. सदर बाब विचारात घेता, महाराष्ट्र राज्य उर्दू साहित्य अकादमीच्या आस्थापनेवरील (अनिवार्य) खर्चाच्या बाबीकरिता सन २०१८-१९ मध्ये मंजूर करण्यात आलेल्या रु.२०,००,०००/- (रुपये वीस लाख फक्त) अनुदानापैकी ७०% च्या मर्यादेत म्हणजे रु. १४.०० लाख इतका निधी वितरणासाठी उपलब्ध आहे.
त्यापैकी रु.३,००,०००/- (रुपये तीन लाख फक्त) इतके अनुदान माहे जानेवारी, २०१९ ते ३१ मार्च, २०१९
# Page 2
शासन निर्णय क्रमांकः उसाअ २०१८/प्र.क्र.३२/उर्दू अकादमी/का.५
या कालावधीसाठी महाराष्ट्र राज्य उर्दू साहित्य अकादमी, मुंबई या कार्यालयास वितरीत करण्यात येत आहे. अधिक्षक- नि -कार्यकारी अधिकारी, महाराष्ट्र राज्य उर्दू साहित्य अकादमी, मुंबई यांनी मंजूर खर्च विहित मर्यादेत राहिल याची दक्षता घ्यावी.
२. सदर रकमेचा ईसीएस (ECS), अवर सचिव (१), अल्पसंख्याक विकास विभाग, मंत्रालय, मुंबई यांच्या नावाने काढण्यात यावा.
३. उपरोक्त खर्च "मागणी क्र. झेडई-१, २२०५ कला व संस्कृती, १०२, कला व संस्कृती प्रचालन, (००) (०१) उर्दू अकादमीची आस्थापना (अनिवार्य) ३१, सहायक अनुदाने (वेतनेतर) (२२०५ ३०२७)" या लेखाशिर्षाखाली खर्ची टाकण्यात यावा व त्याखाली मंजूर असलेल्या अनुदानातून भागविण्यात यावा.
४. अधिक्षक-नि-कार्यकारी अधिकारी, महाराष्ट्र राज्य उर्दू साहित्य अकादमी, मुंबई यांनी सदर खर्चाचे तपशील व निधीच्या विनियोगाचे उपयोगिता प्रमाणपत्र विहित कालावधीत सादर करणे अनिवार्य राहिल.
५. हा शासन निर्णय वित्त विभागाच्या शासन परिपत्रक, क्रमांक अर्थसं-२०१८/प्र.क्र.६९/अर्थ-३, दि.०२.०४.२०१८ अन्वये प्राप्त अधिकाराखाली निर्गमित करण्यात येत आहे.
# Page 3