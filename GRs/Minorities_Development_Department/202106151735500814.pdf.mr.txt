# Page 1
जामा मस्जीद ट्रस्ट कौसा, जि. ठाणे या संस्थेची सर्वे नं.५६ ते ६० येथील २२१ गुंठे जागा खडवली एज्युकेशन सोसायटी, कल्याण जि. ठाणे या संस्थेस वक्फ अधिनियम,१९९५ च्या कलम ५६ व The Waqf Properties Lease Rules, 2014 (सुधारणा २०१५ आणि २०२०) मधील तरतुदीनुसार ३० वर्षाकरिता भाडेतत्वावर देण्यास मान्यता देणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०२१/प्र.क्र. ८७ / का.४
मादाम कामा रोड, हुतात्मा राजगुरु चौक,
७ वा मजला, मंत्रालय (विस्तार), मुंबई - ४०० ०३२.
तारीख: १५.०६.२०२१
वाचा - १) उप मुख्य कार्यकारी अधिकारी, महाराष्ट्र राज्य वक्फ मंडळ यांचे पत्र क्रमांकः मरावमं/एसएनटी २३/१९७५/२०२१, दि.१५.०३.२०२१.
२) वक्फ अधिनियम, १९९५ आणि The Waqf Properties Lease Rules, 2014 (सुधारणा २०१५ आणि २०२०).
प्रस्तावना -
जामा मस्जीद ट्रस्ट कौसा, जि. ठाणे या संस्थेची सर्वे नं.५६ ते ६० येथील २२१ गुंठे जागा वक्फ मालमत्ता
भाडेपट्टा नियम–२०१४ (सुधारणा नियम-२०१५) मधील तरतुदींनुसार बाजार मुल्यांकनाने २% दराप्रमाणे
रु.२९,११,१११/- इतक्या वार्षिक भाडयाने ३० वर्षाकरिता खडवली एज्युकेशन सोसायटी, कल्याण जि.ठाणे या
संस्थेस भाडेतत्वावर देण्यासाठी उप मुख्य कार्यकारी अधिकारी, महाराष्ट्र राज्य वक्फ मंडळ यांनी त्यांच्या
उपरोक्त संदर्भ क्र.१ पत्रान्वये प्रस्ताव सादर केला आहे. सदर प्रस्तावाला मान्यता देण्याची बाब शासनाच्या
विचाराधिन होती.
शासन निर्णय -
जामा मस्जीद ट्रस्ट कौसा, जि. ठाणे या संस्थेची सर्वे नं.५६ ते ६० येथील २२१ गुंठे जागा The Wakf
Properties Lease Rules, 2014 मधील तरतुदींनुसार रु.२९,११,१११/- इतके वार्षिक भाडे आकारुन खडवली
एज्युकेशन सोसायटी, कल्याण जि.ठाणे या संस्थेस ३० वर्षाकरिता भाडेतत्वावर देण्याच्या वरील संदर्भ क्र.१ येथे
उल्लेखित पत्रान्वये महाराष्ट्र राज्य वक्फ मंडळाने प्रस्ताव सादर केला आहे. या प्रस्तावास पुढील अटींचे अधिन
राहून याद्वारे शासनाची मान्यता देण्यात येत असून सदर प्रकरणी भाडेकरार करताना महाराष्ट्र राज्य वक्फ
मंडळाने त्यांना योग्य वाटतील अशा अटींसह पुढे नमूद अटींचा भाडे करारनाम्यात समावेश करावा
१) महाराष्ट्र राज्य वक्फ मंडळाने सदर भाडे करार करतांना वक्फ अधिनियम, १९९५ व The Wakf
Properties Lease Rules, 2014 (सुधारणा २०१५ व २०२०) मधील संबंधित तरतुदींचे काटेकोरपणे पालन करावे.
# Page 2
शासन निर्णय क्रमांकःवक्फ २०२१/प्र.क्र. ८७/का.४
२) The Wakf Properties Lease Rules, 2014 (सुधारणा २०१५ व २०२०) मधील नियम क्रं.१८ मधील
परंतुकानुसार भाडेपट्टा धारकाकडून शपथपत्र (Undertaking) घेण्यात यावे.
३) सदर भाडेकराराची अंमलबजावणी करतांना वक्फ अधिनियम, १९९५ चे कलम ५६ आणि The Wakf
Properties Lease Rules, 2014 (सुधारणा २०१५ व २०२०) मधील नियम क्र.७,८,९,१०,११,१२,१७
आणि १८ मधील तरतुदींनुसार यथोचित कार्यवाही करण्याची दक्षता मुख्य कार्यकारी अधिकारी,
महाराष्ट्र राज्य वक्फ मंडळ यांनी घ्यावी.
४) सदरचा भाडेकरार अंमलात आल्याच्या तारखेपासून २ वर्षाच्या आत भाडेपट्टा धारकाने, ज्या
उद्दिष्टासाठी सदरचा भाडेकरार करण्यात येत आहे त्या उद्दिष्टासाठी सदर वक्फ जमिनीचा प्रत्यक्ष
वापर सुरु करावा. २ वर्षाहून अधिक कालावधीसाठी सदर वक्फ जमीन विनावापर पडून असल्याचे आढळून आल्यास सदरचा भाडेकरार ताबडतोब रद्द करण्यात येईल व भाडेपट्टाधारकाने भरलेली
अनामत रक्कम जप्त करण्यात येईल.
५) भाडेपट्टा धारकाने प्रत्येक वर्षी विहित मुदतीच्या आत भाडेच्या रकमेचा भरणा न केल्यास किंवा, ज्या
उद्दिष्टासाठी सदरचा भाडेकरार करण्यात येत आहे त्या उद्दिष्टाशिवाय अन्य उद्दिष्टासाठी सदर
जमिनीचा वापर केल्याचे आढळून आल्यास सदरचा भाडेकरार ताबडतोब रद्द करण्यात येईल व
करारभंगाबद्दल भाडेपट्टा धारकाविरुध्द कायदेशीर कार्यवाही करण्यात येईल.
६) भाडेकराराची ३० वर्षाची मुदत संपुष्टात आल्यानंतर सदर वक्फ जमिनींचा (त्यावर करण्यात आलेल्या/अस्तित्वात असलेल्या बांधकामासह / इमारतीसह) ताबा भाडेपट्टा धारकाकडून शांततापूर्ण
रित्या संबंधित वक्फ संस्थेच्या स्वाधिन करण्यात येईल.
७) वक्फ जमिनींचा ताबा परत घेतांना, त्यावर बांधण्यात आलेल्या इमारती वा करण्यात आलेल्या इतर
बांधकामापोटी संबंधित वक्फ संस्थेकडून किंवा वक्फ मंडळाकडून भाडेपट्टा धारकाला कोणताही
मोबदला/खर्च/नुकसानभरपाई अनुज्ञेय असणार नाही.
८) भाडेपट्टा कालावधीमध्ये भाडेपट्टा केलेली जागा वा जागेमधील काही भाग शासनाकडून संपादन
करण्यात आल्यास भूसंपादनापोटी मिळणाऱ्या मोबदल्यावर संबंधित वक्फ संस्थेचा/महाराष्ट्र राज्य
वक्फ मंडळाचा अधिकार राहिल व भाडेपट्टा धारकाला अशा प्रकरणी कोणताही मोबदला वा
नुकसान भरपाई अनुज्ञेय असणार नाही.
९) उपरोक्त अ.क्र.१) ते ८) येथे उल्लेखित अटींसह, वक्फ मंडळाला आवश्यक वाटत असतील अशा इतर
अटींचा समावेश करुन भाडेपट्टा धारकासमवेत भाडेकरार करण्यात यावा व याप्रमाणे केलेल्या
पृष्ठ ३ पैकी २
# Page 3
शासन निर्णय क्रमांकःवक्फ २०२१/प्र.क्र. ८७/का.४
कार्यवाहीचा पूर्ती अहवाल भाडेकराराची अंमलबजावणी (execution) झाल्यानंतर १५ दिवसांत
शासनास सादर करण्यात यावा.