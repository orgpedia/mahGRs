# Page 1
सन २०१९-२० या वित्तीय वर्षाकरिता वृक्ष लागवड आणि संगोपनासाठी निधी वितरित करणेबाबत..
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि २०१९/प्र.क्र.७५/का.४
हुतात्मा राजगुरु चौक, मादाम कामा रोड,
मंत्रालय, मुंबई - ४०० ००१
तारीख: ०७.११.२०१९
वाचा - १) वित्त विभाग, शासन परिपत्रक क्र. : अर्थसं-२०१९/प्र.क्र.४४/अर्थ-३, दि.१ एप्रिल, २०१९.
२) शासन निर्णय, अल्पसंख्याक विकास विभाग क्र. : अविवि २०१९/प्र.क्र.७५/का.४, दि.२७.०६.२०१९.
३) मुख्य कार्यकारी अधिकारी, महाराष्ट्र राज्य वक्फ मंडळ यांचे पत्र क्र. : मरावमं/लेखा/वृक्ष लागवड १९-२०/५०६४/१, दि.१७.१०.२०१९.
४) वित्त विभाग, शासन परिपत्रक क्र. : अर्थसं-२०१९/प्र.क्र.९२/अर्थ-३, दि.८ जुलै, २०१९.
प्रस्तावना - सन २०१९-२० या वर्षासाठी वृक्ष लागवड आणि संगोपन यासाठी निधी उपलब्ध झाला असून सदर निधी वितरित करण्याची बाब शासनाच्या विचाराधीन होती.
शासन निर्णय -
सन २०१९ मधील ३३ कोटी वृक्ष लागवड कार्यक्रमाचे नियोजन, पूर्वतयारी, संभाव्य अडचणी, उपाययोजना याकरिता सन २०१९-२० या वित्तीय वर्षाकरिता मागणी क्र. झेडई-१, २४०६ वनीकरण व वन्य जीवन ०४ वनीकरण व पर्यावरण विकास, १०१ राष्ट्रीय वनीकरण व पर्यावरण विकास कार्यक्रम, (०० ) (०१)
शाश्वत विकास ध्येय (ध्येय १५ जमिनीवरील सजीव) अंतर्गत वृक्ष लागवड आणि संगोपन ( १००% राज्य योजना) (कार्यक्रम) (२४०६ ए३३६) या लेखाशीर्षाखाली “०२ - मजूरी” या उद्दीष्टासाठी रु.९५,००,०००/- (रुपये पंचाण्णव
लाख मात्र) व “२१, पुरवठा व सामग्री” या उद्दीष्टासाठी रु.१,००,०००,००/- (रुपये एक कोटी मात्र) असा एकूण रु.१,९५,००,०००/- (रुपये एक कोटी पंचाण्णव लाख फक्त) इतका निधी अर्थसंकल्पित करण्यात आलेला आहे.
संदर्भ क्र.२ येथील शासन निर्णयान्वये माहे एप्रिल, २०१९ ते माहे जुलै, २०१९ या चार महिन्यांसाठी “०२ मजूरी ”
या उद्दीष्टासाठी रु.७५,३२,०००/- (रुपये पंचाहत्तर लाख बत्तीस हजार मात्र) इतका निधी उपलब्ध करुन
देण्यात आलेला आहे. आता वक्फ मंडळाने संदर्भ क्र.३ येथील पत्रान्वये मागणी केल्यानुसार वित्त विभागाने संदर्भ
क्र.१ व ४ येथील परिपत्रकान्वये दिलेल्या मान्यतेस अनुसरुन मुख्य कार्यकारी अधिकारी, महाराष्ट्र राज्य वक्फ
मंडळ, औरंगाबाद यांना “२१, पुरवठा व सामग्री” या उद्दीष्टासाठी रु.६०,००,०००/- (रुपये साठ लाख मात्र) इतके अनुदान उपलब्ध करुन देण्यात येत आहे.
# Page 2
शासन निर्णय क्रमांकः अविवि २०१९/प्र.क्र.७५/का.४
२. सदर निधी वितरित करण्यासाठी मुख्य कार्यकारी अधिकारी, महाराष्ट्र राज्य वक्फ मंडळ, औरंगाबाद
यांना “आहरण व संवितरण अधिकारी” म्हणून घोषित करण्यात येत असून त्यांनी वितरित करावयाच्या रकमा कोषागारातून काढून त्या संबंधितांना प्रदान करण्याची व्यवस्था करावी.
३. या शासन निर्णयान्वये मंजूर केलेला निधी खालील अटी व शर्तींच्या अधीन आहे.
१) सदर निधी ज्या कारणासाठी मंजूर करण्यात आले आहे, त्या कारणासाठीच याचा विनियोग करणे
बंधनकारक आहे. याबाबतची जबाबदारी मुख्य कार्यकारी अधिकारी, महाराष्ट्र राज्य वक्फ मंडळ, औरंगाबाद यांची राहील.
२) सदर निधीतून केलेल्या खर्चाचे वेगळे लेखे महाराष्ट्र राज्य वक्फ मंडळाने ठेवणे आवश्यक आहे.
३) शासनाने वेळोवेळी दिलेल्या सुचनांनुसार महाराष्ट्र राज्य वक्फ मंडळाने सर्व संबंधितांकडून वेळोवेळी
अद्ययावत माहिती प्राप्त करुन घेऊन संपूर्ण वर्षाकरीता आवश्यक निधीची गणना करुन वितरणाचे संपूर्ण वर्षाचे
स्वतंत्र विवरणपत्र तयार करणे आवश्यक आहे. ज्यायोगे विवरणपत्रानुसार सर्व संबंधितांना सदर निधी
आवश्यकतेनुसार व त्वरित अदा करणे शक्य होईल. तसेच या सदंर्भात महाराष्ट्र राज्य वक्फ मंडळाला
शासनास, महालेखापाल कार्यालयास वेळोवेळी अचूक माहिती देणे शक्य होईल. तसेच निधीचा हिशोब परिपूर्ण राहील.
४) सदर रक्कम अर्थसंकल्प वितरण प्रणालीव्दारे (BDS) उपलब्ध करुन देण्यात आली आहे. त्यामुळे सदर
रक्कम अर्थसंकल्प वितरण प्रणालीव्दारे (BDS) काढून घेऊन ती तात्काळ संबंधितांना वितरित करावी. शासनाने
वितरित केलेला निधी संबंधितांना विनाविलंब मिळेल याची दक्षता मुख्य कार्यकारी अधिकारी, महाराष्ट्र राज्य
वक्फ मंडळ यांनी घ्यावी व याबाबतची जबाबदारी मुख्य कार्यकारी अधिकारी, महाराष्ट्र राज्य वक्फ मंडळ यांची राहील.
५) महालेखापाल, महाराष्ट्र - १, मुंबई आणि महालेखापाल, महाराष्ट्र-२, नागपूर यांना तसेच शासनास
किंवा शासनाने त्यासाठी प्राधिकृत केलेल्या अधिकाऱ्यास लेखा परिक्षणाकरीता महाराष्ट्र राज्य वक्फ मंडळाची
पुस्तके व लेखापाहणीचा अधिकार राहील यासाठी महाराष्ट्र राज्य वक्फ मंडळाने सर्वतोपरी सहकार्य द्यावे.
६) उपरोक्त लेखाशीर्षाखाली सन २०१९-२० मध्ये वितरित केलेल्या निधीचे उपयोगिता प्रमाणपत्र मुख्य कार्यकारी अधिकारी, महाराष्ट्र राज्य वक्फ मंडळ यांनी शासनास सादर करावे.
७) सदर निधी वितरित करताना वित्त विभाग शासन परिपत्रक क्र. अर्थसं-२०१९/प्र.क्र.४४/अर्थ-३, दि.१
एप्रिल, २०१९ आणि दि. अर्थसं - २०१९/प्र.क्र.९२ / अर्थ - ३, दि. ८ जुलै, २०१९ मधील निर्देशांचे पालन करणे महाराष्ट्र राज्य वक्फ मंडळास बंधनकारक आहे.
४. सदरचा खर्च “अल्पसंख्याक विकास विभाग, मागणी क्र. झेडई-१, २४०६ वनीकरण व वन्य जीवन ०४ वनीकरण व पर्यावरण विकास, १०१ राष्ट्रीय वनीकरण व पर्यावरण विकास कार्यक्रम, (००) (०१) शाश्वत विकास
ध्येय (ध्येय १५ -जमिनीवरील सजीव ) अंतर्गत वृक्ष लागवड आणि संगोपन (१०० % राज्य योजना) (कार्यक्रम)
पृष्ठ ३ पैकी २
# Page 3
शासन निर्णय क्रमांक: अविवि २०१९/प्र.क्र.७५/का.४
(२४०६ ए ३३६)” या लेखाशिर्षाखाली खर्ची टाकून तो सन २०१९-२०२० या वर्षाकरीता उपलब्ध असलेल्या तरतूदीतून भागविण्यात यावा ५. तसेच वितरित निधीचा खर्चमेळ याबाबतची कार्यवाही मुख्य कार्यकारी अधिकारी, महाराष्ट्र राज्य वक्फ मंडळ, औरंगाबाद यांनी पूर्ण करुन खर्चाचा महालेखापालांकडे नोंदविलेल्या खर्चाशी मेळ घालावा व अहवाल शासनाकडे पाठवावा.
६. हा शासन निर्णय, शासन परिपत्रक, वित्त विभाग, क्रमांक: अर्थसं - २०१९/प्रक्र. ४४/ अर्थ - ३, दि.०१
एप्रिल, २०१९ आणि शासन परिपत्रक क्र. : अर्थसं-२०१९/प्र.क्र.९२/अर्थ-३, दि.८ जुलै, २०१. अन्वये प्रशासकीय
विभागांना प्रदान करण्यात आलेल्या शक्तीनुसार निर्गमित करण्यात येत आहे.