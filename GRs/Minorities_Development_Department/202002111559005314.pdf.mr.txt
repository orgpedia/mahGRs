# Page 1
हज हाऊस, औरंगाबाद या इमारतीच्या बांधकामासाठी निधी वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: हज-२०२०/प्र.क्र.२२/का-५
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक: ११ फेब्रुवारी, २०२०
संदर्भ:- १. शासन निर्णय, अल्पसंख्याक विकास विभाग, क्र.हज-२००९/प्र.क्र.५८/का.५, दि.२२.०१.२०१० २. शासन निर्णय, अल्पसंख्याक विकास विभाग, क्र. हज-२००९/प्र.क्र.५८/का.५, दि.१५.०५.२०१४.
३. शासन परिपत्रक, वित्त विभाग, क्र. अर्थसं-२०१९/प्र.क्र.४४/अर्थ-३, दि.०८.०७.२०१९.
४. शासन परिपत्रक, वित्त विभाग, क्र. अर्थसं-२०१९/प्र.क्र.११५/अर्थ-३, दि.२२.०१.२०२०.
५. अधिक्षक अभियंता (टी.पी.-III & एन. टी.), सिडको लि., नवीन औरंगाबाद यांचे पत्र, दि.२९.०१.२०२०
प्रस्तावना: उपरोक्त संदर्भ क्र.१ येथील शासन निर्णयान्वये औरंगाबाद येथील हज हाऊसच्या बांधकामासाठी रु.१९.५० कोटी इतक्या खर्चाच्या ढोबळ अंदाजपत्रकास प्रशासकीय मान्यता देण्यात आली होती. तसेच उच्च स्तरीय सचिव समितीने दिलेल्या मान्यतेनुसार संदर्भ क्र.२ येथील शासन निर्णयान्वये र.२९.८८ कोटी इतक्या सुधारित किंमतीस द्वितीय सुधारित प्रशासकीय मान्यता देण्यात आली आहे.
वित्त विभागाच्या उपरोक्त संदर्भ क्र.३ व ४ येथिल परिपत्रकान्वये सन २०१९-२० मध्ये प्रथम नऊमाही करिता कार्यक्रमावरील अर्थसंकल्पित निधीच्या ६०% निधी “अर्थसंकल्पिय अंदाज, वितरण व संनियंत्रण प्रणालीवर (बीम्स ) ” वर मंत्रालयीन विभागांना वितरित करण्यात आला आहे.
“मागणी क्र. झेड ई-१, २२३५, सामाजिक सुरक्षा व कल्याण, ०२ समाज कल्याण, २००, इतर कार्यक्रम, (०१) (१९) हज समितीला सहायक अनुदान (कार्यक्रम) ३१, सहायक अनुदाने (वेतनेतर) (२२३५ ए २७६)” या लेखाशीर्षाखालील सन २०१९-२० या आर्थिक वर्षात प्रथम नऊ महिन्याच्या कालावधीसाठी उपलब्ध झालेला रु.६.०० कोटी इतका निधी हज हाऊस, औरंगाबाद या इमारतीच्या बांधकामासाठी सिडकोस वितरित करण्याची बाब शासनाच्या विचाराधिन होती.
शासन निर्णयः सन २०१९-२० या आर्थिक वर्षामध्ये “मागणी क्र. झेड ई - १, २२३५, सामाजिक सुरक्षा व कल्याण, ०२ समाज कल्याण, २००, इतर कार्यक्रम, (०१) (१९) हज समितीला सहायक अनुदान (कार्यक्रम) ३१, सहायक अनुदाने (वेतनेतर) (२२३५ ए २७६)” या लेखाशीर्षाखाली अर्थसंकल्पीत निधीच्या ६०% म्हणजे रु.६.०० कोटी इतका उपलब्ध निधी हज हाऊस, औरंगाबाद या इमारतीच्या
# Page 2
शासन निर्णय क्रमांकः हज-२०२०/प्र.क्र.२२/का-५
बांधकामासाठी सिटी अॅण्ड इंडस्ट्रियल डेव्हलपमेंट कॉर्पोरेशन ऑफ महाराष्ट्र लि., मुंबई यांना वितरित करण्यास मान्यता देण्यात येत आहे.
२. अधिक्षक अभियंता (टी.पी.-II & एन. टी.), सिडको लि., नवीन औरंगाबाद यांनी संदर्भ क्र.५ येथील पत्राद्वारे हज हाऊस, औरंगाबाद या इमारतीच्या बांधकामासाठी वाढीव खर्चास प्रशासकीय मान्यता मिळणेबाबत केलेल्या मागणीच्या अनुषंगाने स्पष्ट करण्यात येते की, हज हाऊस, औरंगाबाद या इमारतीचे बांधकाम दि. १५.०५.२०१४ ची सुधारित प्रशासकीय मान्यता, तसेच अल्पसंख्याक विकास विभाग आणि सिडको यांच्यामध्ये झालेल्या सामंजस्य करारानुसार सिडकोने पूर्ण करावे.
३. शासन परिपत्रक, वित्त विभाग, क्र. अर्थसं-२०१९/प्र.क्र.४४/अर्थ-३, दि.०८.०७.२०१९ व शासन परिपत्रक, वित्त विभाग, क्र. अर्थसं-२०१९/प्र.क्र.९२/अर्थ- ३, दि. २२.०१.२०२० अनुसार हज हाऊस, औरंगाबाद या इमारतीच्या बांधकामासाठी वितरित करण्यात आलेल्या रु.१८.०० कोटी इतक्या निधीपैकी रु.१७.५७ कोटी इतक्या रकमेची उपयोगिता प्रमाणपत्रे प्राप्त झाली आहेत.