# Page 1
महाराष्ट्र राज्य अल्पसंख्याक आयोगास, नागरी सेवा स्पर्धा परिक्षा या योजनेअंतर्गत यशवंतराव चव्हाण विकास प्रशासन प्रबोधिनी (यशदा) पुणे व राज्य प्रशासकीय व्यवसाय शिक्षण संस्था, मुंबई या संस्थेस सन २०२२-२३ या आर्थिक वर्षात उपलब्ध तरतूदीमधून अनुदान वितरीत करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक:- अविवि-२०२२/प्र.क्र.१००/का-९,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : ११ जानेवारी, २०२३
वाचा :- (१) शासन निर्णय क्र. अविवि २००९/प्र.क्र.२३४/का-९ दि. २० मार्च, २०१०.
(२) शासन परिपत्रक, वित्त विभाग क्र. अर्थसं- २०२२/प्र.क्र.४३ /अर्थ-३, दि. ०४/०४/२०२२.
(३) सचिव, महाराष्ट्र राज्य अल्पसंख्याक आयोग यांचे क्र. राअआ/राप्रव्यशिसं/ प्र.क्र. २९९/२०२२/का-२, दि.०५ डिसेंबर, २०२२ चे पत्र व सहपत्रे
(४) संचालक,यशवंतराव चव्हाण विकास प्रशासन प्रबोधिनी (यशदा) पुणे यांचे पत्र क्र. एसीईसी / २०२२/वि प्रवेश/६५ दि.१.८.२०२२.
प्रस्तावना : राज्यातील अल्पसंख्याक समाजाचे राज्यसेवा, केंद्रिय सेवा व अखिल भारतीय सेवेतील प्रमाणे वाढावे याकरीता अल्पसंख्याक विकास विभागाच्या दि.२०.३.२०१० च्या शासन निर्णयान्वये स्पर्धा परीक्षा प्रशिक्षण योजना राबविण्यात येते. सदर योजना राज्य अल्पसंख्याक आयोगामार्फत राज्यातील उच्च व तंत्र शिक्षण विभागाच्या अखत्यारितीतील राज्य प्रशासकीय सेवा प्रशिक्षण संस्था, मुंबई/कोल्हापूर/नागपूर/औरंगाबाद येथील प्रशिक्षण केंद्रामध्ये अल्पसंख्याक समूहातील प्रती प्रशिक्षण केंद्र १० उमेदवार तसेच दि. २७ सप्टेंबर, २०१० च्या शासन पत्रान्वये यशवंतराव चव्हाण विकास प्रशासन प्रबोधिनी, यशदा, पुणे येथील डाँ.बाबासाहेब आंबेडकर संशोधन व प्रशिक्षण संस्था (डाँ आंबेडकर स्पर्धा परीक्षा मार्गदर्शक केंद्र) यांच्या मार्फत केंद्रिय लोकसेवा आयोगाच्या परीक्षेसाठी अल्पसंख्याक समूहातील १० उमेदवारांना प्रशिक्षण देण्यात येते. त्यास अनुसरुन सन २०२२-२३ आर्थिक वर्षातील उपलब्ध तरतूदीमधून सदर अनुदान वितरीत करण्याची बाब शासनाच्या विचाराधीन होती.
शासन निर्णय : मराठी भाषा फौन्डेशन योजना व स्पर्धा परीक्षा मार्गदर्शन केंद्राकरीता सन २०२२-२३ वर्षासाठी "मागणी क्रमांक झेडई - १, २२३५, सामाजिक सुरक्षा व कल्याण, ०२ समाजकल्याण २०० इतर कार्यक्रम (०१) (१७) राज्य अल्पसंख्याक आयोग २२३५ ए २५८ (कार्यक्रमावरील खर्च), ३१ सहायक अनुदान (वेतनेतर)” या या लेखाशिर्षा अंतर्गत एकूण रु.४.०० कोटी एवढा निधी अर्थसंकल्पीत करण्यात आलेला आहे. त्यापैकी उपरोक्त संदर्भीय क्र. ३ च्या वित्त विभाग
# Page 2
शासन निर्णय क्रमांकः अविवि-२०२२/प्र.क्र.१००/का-९
परिपत्रक दि.०४/०४/२०२२ अन्वये सन २०२२-२३ या आर्थिक वर्षात एकूण अर्थसंल्पीत निधीच्या ६० % च्या प्रमाणात निधी वितरीत करण्यास परवानगी देण्यात आली आहे.
२. स्पर्धा परीक्षा योजनेअंतर्गत संचालक, राज्य प्रशासकीय व्यवसाय शिक्षण संस्था, मुंबई केंद्रामार्फत अल्पसंख्याक समुहातील १० उमेदवारांना प्रशिक्षण देण्यात येते. सदर निधी महाराष्ट्र राज्य अल्पसंख्याक आयोग यांच्यामार्फत संचालक, राज्य प्रशासकीय व्यवसाय शिक्षण संस्था, मुंबई यांना अदा करण्यात येतो. त्यानुसार माहे १ मार्च,२०२२ ते माहे ३१ मार्च, २०२२ या कालावधीमध्ये ऑनलाईन प्रशिक्षण घेतलेल्या विद्यार्थ्यांच्या विद्यावेतनाची रक्कम रु.१,२६,३३३/- (रु. एक लाख सव्वीस हजार तीनशे तेहतीस फक्त) इतके अनुदान तसेच सन २०२० - २१ व सन २०२१-२२ या दोन वर्ष कालावधीतील विद्यार्थ्यांच्या प्रलंबित विद्यावेतनासाठी आणि कार्यालयीन खर्चाकरिता रु.३,५८,०००/- (रुपये तीन लाख अठ्ठावन हजार फक्त) असे एकूण रु. ४,८४,३३३ /- (रुपये चार लाख चौयाऐंशी हजार तीनशे तेहतीस फक्त ) इतके अनुदानाची मागणी करण्यात आली आहे.
३. तसेच यशवंतराव चव्हाण विकास प्रशासन प्रबोधिनी (यशदा) पुणे अंतर्गत डॉ आंबेडकर स्पर्धा परिक्षा मार्गदशन केंद्र (UPSC) मार्गदर्शन केंद्रामध्ये सन २०२२-२३ या वर्षामध्ये अल्पसंख्याक समुहातील १० उमेदवाराना प्रशिक्षण देण्यात येत आहे. सदर प्रशिक्षण वर्गाकरीता पहिला हप्ता रु.८,१८,४९२/- (अक्षरी आठ लक्ष अठरा हजार चारशे ब्यानऊ फक्त) एवढे अनुदानाची मागणी करण्यात आली आहे.
४. त्यानुसार लेखाशिर्ष २२३५ ए २५८ या लेखाशिर्षाअंतर्गत सन २०२२-२३ या आर्थिक वर्षात अंर्थसंकल्पित निधीपैकी उपलब्ध तरतूदीमधून राज्य प्रशासकीय व्यवसाय प्रशिक्षण संस्था, मुंबई या संस्थेस रु.४,८४,३३३ /- व यशवंतराव चव्हाण विकास प्रशासन प्रबोधिनी (यशदा) पुणे या संस्थेस रु.८, १८,४९२/- असे एकूण रु.१३,०२,८२५/- (अक्षरी तेरा लक्ष दोन हजार आठशे पंचविस फक्त) एवढे अनुदान सन २०२२-२३ या आर्थिक वर्षातील अर्थसंकल्पित तरतूदीमधून महाराष्ट्र राज्य अल्पसंख्याक आयोग यांच्यामार्फत संचालक, राज्य प्रशासकीय व्यवसाय शिक्षण संस्था, मुंबई व संचालय यशवंतराव चव्हाण विकास प्रशासन प्रबोधिनी (यशदा)पुणे यांना महाराष्ट्र राज्य अल्पसंख्याक आयोगामार्फत वितरीत करण्यास मान्यता देण्यात येत आहे.
५. सदर तरतूद सचिव, महाराष्ट्र राज्य अल्पसंख्यांक आयोग, मुंबई यांच्याकडे सुपूर्द करण्यात येत असून याकरिता अवर सचिव, महाराष्ट्र राज्य अल्पसंख्याक आयोग हे आहरण व संवितरण अधिकारी तर सचिव महाराष्ट्र राज्य अल्पसंख्यांक आयोग, मुंबई हे नियंत्रक अधिकारी म्हणून काम पाहतील. महाराष्ट्र राज्य अल्पसंख्याक आयोगाने मंजूर निधीचा विनियोग विहित मर्यादेपर्यंतच करावा. या आदेशान्वये वितरित करण्यात आलेल्या रकमेतून केलेल्या खर्चाचा तपशील, उपयोगिता प्रमाणपत्र (Utilization Certificate) विहित नमून्यात शासनास सादर करणे आवश्यक राहील. संदर्भ क्र.२ शासन परिपत्रक, वित्त विभाग अन्वये विहीत अटी व तरतुदींचे पालन, महाराष्ट्र राज्य अल्पसंख्यांक आयोगाने करावे. तसेच सदर वितरीत निधीबाबतचे उपयोगिता प्रमाणपत्र सादर केल्याशिवाय पुढील अनुदान वितरीत केले जाणार नाही.
पृष्ठ ३ पैकी २
# Page 3
शासन निर्णय क्रमांकः अविवि-२०२२/प्र.क्र.१००/का-९
६. उपरोक्त रक्कम “मागणी क्रमांक झेडई-१, २२३५, सामाजिक सुरक्षा व कल्याण, ०२ समाजकल्याण २०० इतर कार्यक्रम राज्य योजनांतर्गत योजना (०१) (१७) राज्य अल्पसंख्याक आयोग (योजनांतर्गत) (२२३५ ए २५८) (कार्यक्रमावरील खर्च ), ३१सहायक अनुदान (वेतनेतर) " या लेखाशिर्षाखाली खर्ची टाकण्यात यावा.
७. “सदर शासन निर्णय वित्तीय अधिकार नियम पुस्तिका - १९७८ भाग पहिला, वित्त विभाग, शासन निर्णय क्र. विअप्र २०१३/प्र.क्र.३०/२०१३/विनियम, दिनांक १७ एप्रिल,२०१५ अन्वये प्रशासकीय विभागास प्राप्त झालेल्या अधिकारांतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या अधिकारानुसार तसेच शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३,दि.०४/०४/२०२२ येथील सर्व अटींची व त्यासोबतच्या परिशिष्टांमधील अटींची पूर्तता होत आहे.