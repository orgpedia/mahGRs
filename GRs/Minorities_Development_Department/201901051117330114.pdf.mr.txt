# Page 1
नांदेड शहरातील मदिना नगर येथील मदिना तुल उलूम शाळे जवळील सर्वे नं. १२६९२ येथील महानगरपालिकेच्या मालकीच्या भूखंडावर उभारण्यात आलेल्या उर्दू घराच्या दुरुस्तीसाठी व अतिरिक्त कामासाठी वर्ष २०१८-१९ मध्ये निधी उपलब्ध करुन देणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः नाऊघ २०१८/प्र.क्र.१९४/का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०५ ०१.२०१९
वाचा - १) जिल्हाधिकारी,नांदेड यांचे अ.शा.पत्र क्र.२०१८/सा.शा.१/४७०१८, दि.१७.७.२०१८ २) कार्यकारी अभियंता, सार्वजनिक बांधकाम विभाग, नांदेड यांचे पत्र क्रमांकः २८११, दि.०५.०७.२०१८.
३) शासन निर्णय, अल्पसंख्याक विकास विभाग क्रमांक नाऊघ २०१८/प्र.क्र.१९४/का.४, दि.१६.१०.२०१८.
४) शासन परिपत्रक, वित्त विभाग क्रमांकः अर्थसं-२०१८/प्र.क्र.६९/अर्थ-३, दि.०२.०४.२०१८
प्रस्तावना - नांदेड शहरातील मदिना नगर येथील मदिना तुल उलूम शाळेजवळील सर्वे नं. १२६९२ येथील महानगर
पालिकेच्या भूखंडावर उर्दू घर बांधण्यात आलेल्या उर्दू घराच्या दुरस्तीचे काम आणि अतिरिक्त कामाच्या बांधकामासाठी सन २०१८-१९ या आर्थिक वर्षात निधी उपलब्ध करुन देण्याची बाब शासनाच्या विचाराधिन होती.
शासन निर्णय -
मदिना नगर, नांदेड येथील मदिना तुल उलूम शाळेजवळील सर्वे नं.१२६९२ येथील महानगर पालिकेच्या
मालकीच्या भूखंडावर देखभाल दुरुस्ती व व्यवस्थापन जिल्हाधिकारी, नांदेड यांच्याकडून करण्यात येत आहे. नांदेड उर्दू घराच्या नुकसानीसाठी व उर्दू घराच्या किरकोळ कामासाठी जिल्हाधिकारी, नांदेड आणि कार्यकारी अभियंता, सार्वजनिक बांधकाम विभाग, नांदेड यांनी त्यांच्या वरील संदर्भ क्र.१ व २ येथील पत्रान्वये अंदाजपत्रक शासनाच्या
मान्यतेसाठी सादर केले होते. सदर अंदाजपत्रकाची सार्वजनिक बांधकाम विभागाकडून छाननी करुन घेण्यात आली
असता त्या विभागाने दिलेल्या मान्यतेस व सहमतीने संदर्भ क्र.३ येथील शासन निर्णयान्वये सदर कामाच्या
रु.३८,४७,७०६/- (रुपये अडतीस लाख सत्तेचाळीस हजार सातशे सहा मात्र) इतक्या किंमतीच्या अंदाजपत्रकास
प्रशासकीय मान्यता प्रदान केलेली आहे. जिल्हाधिकारी, नांदेड यांनी मागणी केल्यानुसार, वरील संदर्भ क्र.४ येथील
वित्त विभागाच्या परिपत्रकातील तरतुदीस अनुसरुन, उर्दू घरासाठी सन २०१८-१९ या आर्थिक वर्षात मंजूर असलेल्या
रु.८.०० कोटी (रुपये आठ कोटी मात्र ) इतक्या योजनांत्तर्गत अर्थसंकल्पीय अनुदानाच्या ७०% इतक्या मर्यादेत राहून
नांदेड उर्दू घराच्या दुरुस्तीच्या कामासासाठी रु.१६,९१,३७५/- आणि अतिरिक्त कामासाठी रु.२१,५६,३३१ असे एकूण
रु.३८,४७,७०६ (रुपये अडतीस लाख सत्तेचाळीस लाख सातशे सहा मात्र) इतके अनुदान वितरित करण्यास मान्यता प्रदान करण्यात येत आहे.
# Page 2
शासन निर्णय क्रमांकः नाऊघ २०१८/प्र.क्र.१९४/का.४
सदर निधीच्या विनियोगाबाबतचे उपयोगिता प्रमाणपत्र जिल्हाधिकारी, नांदेड यांनी शासनास सादर करावे.
यावर होणारा खर्च “मागणी क्रमांक झेडई-१ २२३५-सामाजिक सुरक्षा व कल्याण - २००- इतर कार्यक्रम
राज्य योजनांतर्गत योजना- (००) - (००) (१८) - उर्दू घरासाठी सहाय्यक अनुदाने (२२३५ ए ५५२) ३१, सहायक
अनुदान (वेतनेतर)” या लेखाशिर्षाखाली खर्ची टाकावा व तो सन २०१८-१९ या आर्थिक वर्षात मंजूर केलेल्या
तरतुदीतून भागविण्यात यावा.
हा शासन निर्णय, शासन परिपत्रक, वित्त विभाग, क्रमांक, अर्थसं २०१८/प्र.क्र.६९/अर्थ-३, दि.०२ एप्रिल,
२०१८ अन्वये प्राप्त मान्यतेस अनुसरुन निर्गमित करण्यात येत आहे.