# Page 1
राज्यातील अल्पसंख्याक बहुल ग्रामीण क्षेत्रात मूलभूत / पायाभूत सुविधा उपलब्ध करुन देण्यासाठी अनुदान वितरित करण्यास मंजूरी देण्याबाबत सन २०१७-१८
महाराष्ट्र शासन
अल्पसंख्याक विकास विभाग
शासन निर्णय क्रमांक: ग्राक्षेवि - २०१८ / प्र.क्र. २३/का.९
मंत्रालय, मुंबई - ४०० ०३२
दिनांक :- १५ मार्च, २०१८.
वाचा - १) शासन निर्णय, अल्पसंख्याक विकास विभाग, क्र: ग्राक्षेवि - २०१५/प्र.क्र.७७/ का.९, दि.२२ सप्टेंबर, २०१५.
२) शासन पूरकपत्र, अल्पसंख्याक विकास विभाग, क्षेविका-२०१५/प्र.क्र.६/का.९, दि. ९ मार्च, २०१६.
३) शासन परिपत्रक, वित्त विभाग क्र. अर्थसं-२०१७/प्र.क्र. ७५/अर्थ-३, दि.१८ एप्रिल, २०१७ ४) शासन परिपत्रक, वित्त विभाग क्र. अर्थसं-२०१७/प्र.क्र.९४/अर्थ-३, दि. ३० जून, २०१७ ५) शासन निर्णय, अल्पसंख्याक विकास विभाग, क्र: ग्राक्षेवि - २०१७/प्र.क्र.५६/ का.९, दि.२० एप्रिल, २०१७.
६) शासन निर्णय, अल्पसंख्याक विकास विभाग, क्र: ग्राक्षेवि- २०१७/प्र.क्र.१०१/ का.९, दि.११ डिसेंबर, २०१७.
७) शासन परिपत्रक, वित्त विभाग क्र. अर्थसं-२०१७/प्र.क्र.७५/अर्थ-३,दि.०६ फेब्रुवारी, २०१८ ८) शासन निर्णय, अल्पसंख्याक विकास विभाग, क्र: ग्राक्षेवि- २०१७/प्र.क्र. ०७/का.९, दि.०६ मार्च २०१८
प्रस्तावना :
राज्यातील अल्पसंख्याक बहुल ग्रामीण क्षेत्रात मुलभूत / पायाभूत सुविधा उपलब्ध करुन देऊन ग्रामीण भागात वास्तव्यास असलेल्या अल्पसंख्याक लोकसमुहातील नागरिकांच्या जीवनमानाचा दर्जा उंचावण्यासाठी संदर्भ क्र. १ येथील शासन निर्णयान्वये सन २०१७-१८ या वर्षासाठी ग्रामीण क्षेत्र विकास कार्यक्रम कार्यान्वित करण्यास मंजूरी देण्यात आली आहे. तसेच संदर्भ क्र. २ येथील शासन पूरकपत्रान्वये, दि. २२ सप्टेंबर, २०१५ रोजीच्या शासन निर्णयातील योजनेची कार्यपध्दती या शीर्षाखाली परिच्छेद (क) (ii) च्या पुढे परिच्छेद दाखल करण्याचा निर्णय शासन मान्यतेने घेतला आहे. त्यानुसार मा. खासदार व आमदार तसेच जिल्हाधिकारी यांच्याकडून शासन मान्यतेसाठी प्राप्त ग्रामपंचायत प्रस्तावांना मंजूरी देऊन निधी वितरीत करण्याची बाब शासनाच्या विचाराधीन होती.
पृष्ठ १० पैकी १
# Page 2
शासन निर्णय क्रमांक: ग्राक्षेवि - २०१८ / प्र.क्र. २३/का.९
शासन निर्णय : ग्रामीण क्षेत्र विकास कार्यक्रमांतर्गत सन २०१७-१८ करिता रु.३५,५०,००,०००/- (अक्षरी रू. पस्तीस कोटी पन्नास लक्ष फक्त) एवढा निधी अर्थसंकल्पित करण्यात आला आहे. संदर्भ क्र. ३ व ४ येथील शासन परिपत्रकान्वये सन २०१७-१८ मध्ये प्रथम नऊ महिन्यांकरिता (डिसेंबर, २०१७ अखेर) अर्थसंकल्पित निधीच्या ७० टक्के निधी वितरणास तसेच संदर्भ क्र. ७ अन्वये सन २०१७-१८ मधील
अर्थसंकल्पित निधीच्या एकूण वार्षिक तरतूदीच्या (पुरवणी मागण्यांसह) महसूली ७०% व भांडवली ८०% च्या मर्यादेत अर्थसंकल्पीय अंदाज वितरण प्रणालीवर ( बीम्स) वितरीत करण्यास सहमती
देण्यात आली आहे. त्यानुसार रु.२८,४०,००,०००/-(अक्षरी एकूण रुपये अठ्ठावीस कोटी चाळीस लक्ष फक्त) इतका निधी उपलब्ध झाला असून त्यापैकी संदर्भ क्र. ५, ६आणि ८ अन्वये एकूण रु.१९,८८,००,०००/- (अक्षरी एकूण रुपये एकोणीस कोटी अठ्ठयाऐंशी लक्ष फक्त) इतका निधी वितरित करण्यात आला आहे. उर्वरित रु.८,५२,००,०००/- (अक्षरी एकूण रुपये आठ कोटी बावन लक्ष फक्त) इतका निधी मार्च, २०१८ अखेर पर्यंत वितरणास उपलब्ध आहे. त्यापैकी मा. खासदार व
आमदार तसेच जिल्हाधिकारी यांच्याकडून शासनास प्राप्त झालेल्या ग्रामपंचायतींचे प्रस्तावानां शासन मान्यता मिळाली असून या शासन निर्णयासोबतच्या परिशिष्ट -“अ” मध्ये दर्शविल्याप्रमाणे एकूण१७ जिल्ह्यातील अल्पसंख्यांक बहुल ग्रामपंचायतींना मुलभूत/पायाभूत सुविधा उपलब्ध करुन देण्यासाठी एकूण रु.६,६४,००,०००/- (अक्षरी एकूण रुपये सहा कोटी चौसष्ट लक्ष फक्त) इतके अनुदान मंजूर करण्यात येत असून हे अनुदान संबंधित जिल्ह्याचे जिल्हाधिकारी यांचेमार्फत संबंधित मुख्य कार्यकारी अधिकारी, जिल्हा परिषद यांच्या स्वाधीन करण्यात येत आहे.
२. संबंधित अल्पसंख्याक बहुल ग्रामपंचायतींना मंजूर करण्यात आलेले अनुदान वितरित करण्यासाठी संबंधित जिल्हाधिकारी, नियंत्रक अधिकारी आणि आहरण व संवितरण अधिकारी म्हणून काम पाहतील. परिशिष्ट "अ" मध्ये दर्शविलेली कामे इतर योजनेतून करण्यात आलेली नाहीत, याची शहानिशा व खातरजमा जिल्हाधिकारी यांनी करावी व जर सदर काम इतर योजनेतून मंजूर केले असल्यास त्या बदल्यात इतर काम मंजूर निधीच्या मर्यादेत राहून बदल करण्याचे अधिकार संबंधित जिल्ह्याचे जिल्हाधिकारी यांना राहतील. उपरोक्त कामाच्या बदल्यात इतर काम करणे शक्य नसल्यास त्यासाठी वितरीत केलेला निधी शासन जमा करण्यात यावा. तसेच संबंधित जिल्हाधिकारी
यांनी उपरोक्त कामांचे अंदाजपत्रक बांधकाम विभागाकडून प्राप्त करून घ्यावे. याबाबतची सर्व कागदपत्रे शासन निर्णयातील अटी व शर्तीनुसार प्राप्त करून घेण्याची कार्यवाही जिल्हाधिकारी यांनी
करावी. त्यानंतर त्यांना प्रशासकीय व वित्तीय मान्यता देण्यात यावी व निधी संबंधित मुख्य कार्यकारी अधिकारी, जिल्हा परिषद यांना सुपूर्द करण्यात यावा.
पृष्ठ १० पैकी २
# Page 3
शासन निर्णय क्रमांक: ग्राक्षेवि - २०१८ / प्र.क्र. २३/का.९
३. ज्या विवक्षीत प्रयोजनासाठी निधी मंजूर करण्यात आला आहे, केवळ त्याच प्रयोजनासाठी संबंधित ग्रामपंचायतींनी निधी खर्ची टाकणे अनिवार्य आहे. संबंधित जिल्हाधिकारी / मुख्य कार्यकारी
अधिकारी, संबंधित जिल्हा परिषद यांच्याकडून अनुदान वितरित करण्यात आल्यानंतर ग्रामपंचायतींनी प्रस्तावात नमूद केलेली कामे पूर्ण करणे आवश्यक आहे व याबाबतची उपयोगिता प्रमाणपत्रे या शासन निर्णयाच्या परिशिष्ट- ब मध्ये विहित केलेल्या नमुन्यात अल्पसंख्याक विकास विभागाकडे सादर करणे आवश्यक आहे. ग्रामीण क्षेत्र विकास कार्यक्रमांतर्गत राज्यातील संबंधित
अल्पसंख्याक बहुल ग्रामपंचायतींनी हाती घेतलेल्या विकासकामांच्या प्रगतीबाबत संनियंत्रण करुन त्याबाबतचा अहवाल संबंधित जिल्हाधिकारी यांनी शासनास सादर करावा.
४. या योजनेंतर्गत होणारा खर्च “मागणी क्र. झेड ई - १, २२३५ - सामाजिक सुरक्षा व कल्याण, ०२-समाजकल्याण,१९८-ग्रामपंचायतींना सहाय्य, राज्य योजनांतर्गत योजना, ०१ अल्पसंख्याकांना सहाय्य,(०१) (०१) अल्पसंख्याक बहुल ग्रामपंचायतींना सहायक अनुदान (२२३५ बी ०८५)” या लेखाशिर्षाखाली सन २०१७-१८ या वर्षाकरीता मंजूर करण्यात आलेल्या अनुदानातून भागविण्यात येईल.
५. “सदर शासन निर्णय वित्तीय अधिकार नियम पुस्तिका-१९७८ भाग पहिला, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत प्रदान करण्यात आलेल्या अधिकारानुसार तसेच शासन परिपत्रक, वित्त विभाग क्र. अर्थसं - २०१७/ प्र.क्र.७५/अर्थ-३, दि. १८ एप्रिल, २०१७, क्र. अर्थसं
२०१७/प्र. क्र. ९४/ अर्थ-३, दि. ३० जून, २०१७ आणि क्र. अर्थसं- २०१७/ प्र. क्र. ७५/ अर्थ-३, दि.०६ फेब्रुवारी, २०१८ रोजीच्या परिपत्रकातील व त्यासोबतच्या परिशिष्टामधील मार्गदर्शक सूचनांस अनुसरुन निर्गमित करण्यात येत आहे.”
# Page 4
# Page 5
# Page 6
# Page 7
# Page 8
# Page 9
# Page 10