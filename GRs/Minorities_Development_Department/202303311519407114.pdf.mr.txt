# Page 1
सन २०२२-२३ या आर्थिक वर्षासाठी महाराष्ट्र राज्य हज समितीस निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांकः हज-२०२२/प्र.क्र.६८/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- ३१ मार्च, २०२३.
संदर्भ:- १. शासन परिपत्रक, वित्त विभाग, क्रमांक :- अर्थसं - २०२२/प्र.क्र.४३/अर्थ-३, दिनांक ०४ एप्रिल, २०२२
२. महाराष्ट्र राज्य हज समितीचे क्र.बीयुडी-२०२२/प्र.क्र.२/एस एच सी/ बी-५३, दिनांक २१.०३.२०२३ चे पत्र.
प्रस्तावना: महाराष्ट्र राज्य हज समितीच्या कार्यालयासाठी सन २०२२-२३ या आर्थिक वर्षात “मागणी क्र.
झेड ई–१, ए, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, ( ०१ ) (१८) यात्रेकरुंचा खर्च २२३५ ए २६७, योजनेतर दत्तमत, ३१- सहायक अनुदान (वेतनेतर)” या उद्दिष्टासाठी रु.१,७४,७३,०००/- इतकी तरतूद करण्यात आली आहे. तथापि सदर प्रयोजनार्थ वित्त विभागामार्फत रु. १,२२,३१०००/- इतके सुधारित अंदाज मंजूर करण्यात आले आहे. यामधून आतापर्यंत महाराष्ट्र राज्य हज समितीला सदर प्रयोजनासाठी एकूण रु.१,१६,३४,८०४/- इतका निधी वितरीत करण्यात आला आहे. महाराष्ट्र राज्य हज समिती, मुंबई या कार्यालयाने त्यांच्या संदर्भ क्र. २ च्या पत्रान्वये विविध बाबींसाठी रु. ५,६५,०००/- इतका निधी उपलब्ध करुन देण्याची विनंती केली आहे. सदर मागणीनुसार सुधारित अंदाजाच्या मर्यादेत निधी वितरित करण्याची बाब शासनाच्या विचाराधिन होती.
शासन निर्णय: महाराष्ट्र राज्य हज समितीस सन २०२२-२३ या आर्थिक वर्षात खालील तक्त्यात नमूद केल्यानुसार विविध बाबींवरील खर्चाकरिता रु. ५,६५,०००/- (अक्षरी रुपये पाच लाख पासष्ट हजार फक्त) इतका निधी वितरित करण्यास मान्यता देण्यात येत आहे:
# Page 2
शासन निर्णय क्रमांकः हज-२०२२/प्र.क्र.६८/का-५
--------------------------------------------------------------------------------------------------
| अ.क्र. | शीर्ष | रक्कम |
|  | महाराष्ट्र राज्य हज समिती मुंबई कार्यालय भाडे | रु.१,३२,०००/ |
| २ | महाराष्ट्र राज्य हज समिती मुंबई कार्यालय विज देयक | रु.१०,०००/ |
| ३ | नागपूर हज हाऊसच्या सुरक्षा व स्वच्छतासाठी खर्च | रु.१,९०,०००/ |
| ४ | नागपूर हज हाऊस इलेक्ट्रीक बिल | रु.४७,०००/ |
| ५ | नागपूर हज हाऊस पाणी देयक | रु.५१,०००/ |
| ६ | महाराष्ट्र राज्य हज समिती, मुंबई आणि नागपूर कार्यालय दुरध्वनी आणि कार्यालयीन खर्च | रु.१,३५,०००/ |
| एकूण | रु.५,६५,०००/ |
--------------------------------------------------------------------------------------------------
२. महाराष्ट्र राज्य हज समितीच्या सक्षम प्राधिकाऱ्याने मंजूर करण्यात आलेल्या तरतूदीच्या मर्यादेत आपला खर्च करण्याची आवश्यक ती दक्षता घ्यावी.
३. सदर निधी यापूर्वी वितरीत करण्यात आलेल्या निधीच्या विनियोगाबाबतचे उपयोगिता प्रमाणपत्र सादर करावयाच्या अटीच्या अधीन राहून कार्यकारी अधिकारी, महाराष्ट्र राज्य हज समिती, मुंबई यांच्याकडे सुपुर्द करण्यात येत आहे. याकरिता ते “नियंत्रक अधिकारी” आणि त्यांनी प्राधिकृत केलेले दुय्यम अधिकारी “आहरण व संवितरण अधिकारी” म्हणून काम पाहतील.
४. या प्रित्यर्थ होणारा खर्च “मागणी क्र. झेड ई-१, ए, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरूंचा खर्च (अनिवार्य) २२३५ ए २६७, ३१- सहायक अनुदान (वेतनेतर)” या उद्दिष्टाखाली सन २०२२-२३ या आर्थिक वर्षाकरिता मंजूर असलेल्या अर्थसंकल्पीय तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
५. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ
घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.
६. हा शासन निर्णय वित्त विभागाने औपचारिक संदर्भ क्र.११०/२०२३/व्यय-१, दि. २९.०३.२०२३ अन्वये दिलेल्या मान्यतेस अनुलक्षून व शासन परिपत्रक, वित्त विभाग क्रमांकः- अर्थसं २०२२/प्र.क्र.४३/अर्थ-३, दिनांक ०४.०४.२०२२ अंतर्गत प्रशासकीय विभागांना प्राप्त झालेल्या अधिकारांतर्गत निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः हज-२०२२/प्र.क्र.६८/का-५