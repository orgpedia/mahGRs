# Page 1
महाराष्ट्र राज्य वक्फ मंडळ, औरंगाबाद वर “राज्य विधानमंडळाचे मुस्लिम सदस्य” व या संवर्गातून सदस्य नियुक्तीच्या निवडणूकीसाठी अनुदान वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०१८/प्र.क्र.१२२/का-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख : ३०.०३.२०१९
वाचा - १) शासन परिपत्रक, वित्त विभाग क्रमांकः अर्थसं २०१८/प्रक्र.६९/अर्थ-३, दि.२ एप्रिल, २०१८ २) शासन परिपत्रक, वित्त विभाग क्रमांकः अर्थसं २०१८/प्रक्र.६९/अर्थ-३, दि.२५ जानेवारी, २०१९ ३) जिल्हाधिकारी,मुंबई शहर तथा निवडणूक निर्णय अधिकारी यांचे पत्र क्र. ईएलएन/टे-१/वक्फ निवडणूक/अनुदान/२०१९/८३५, दि.२५ मार्च, २०१९ ४) जिल्हाधिकारी, मुंबई शहर तथा निवडणूक निर्णय अधिकारी यांचे पत्र क्र. ईएलएन/टे-१/वक्फ निवडणूक/अनुदान/२०१९/९७०, दि.२८ मार्च, २०१९
प्रस्तावना
वक्फ अधिनियम १९९५ मधील कलम १४ मधील तरतूदींनुसार महाराष्ट्र राज्य वक्फ मंडळ, औरंगाबाद
वर “राज्य विधानमंडळाचे मुस्लिम सदस्य” या संवर्गातून सदस्य नियुक्तीच्या निवडणूकीसाठी अनुदान वितरित
करण्याची बाब शासनाच्या विचाराधीन होती.
शासन निर्णय
महाराष्ट्र राज्य वक्फ मंडळ, औरंगाबाद या कार्यालयासाठी सन २०१८-१९ या आर्थिक वर्षात “१३
कार्यालयीन खर्च” या उद्दीष्टासाठी सुधारित अंदाजमध्ये रु.२५,८५,०००/- (रुपये पंचवीस लाख पंचाऐंशी हजार
मात्र ) इतके अनिवार्य खर्चासाठी अनुदान मंजूर आहे. जिल्हाधिकारी, मुंबई शहर तथा निवडणूक निर्णय
अधिकारी यांनी संदर्भ क्र.३ व ४ येथील पत्रांन्वये महाराष्ट्र राज्य वक्फ मंडळ, औरंगाबाद वर “राज्य
विधानमंडळाचे मुस्लिम सदस्य” व “रु.१ लाख किंवा त्यापेक्षा जास्त उत्पन्न असलेल्या वक्फ संस्थांचे मुतवल्ली”
या दोन संवर्गातून निवडणूकीद्वारे सदस्य नियुक्तीसाठी अनुदान वितरित करण्याची मागणी केलेली आहे. त्यास
अनुसरुन वित्त विभागाच्या उपरोक्त संदर्भ क्र.१ व २ येथील शासन परिपत्रकांन्वये दिलेल्या मान्यतेस अनुसरुन
आता “राज्य विधानमंडळाचे मुस्लिम सदस्य" या संवर्गातील निवडणूकीसाठी उपजिल्हाधिकारी व उपजिल्हा
निवडणूक अधिकारी, मुंबई शहर यांचे आहरण व संवितरण कोड क्र.७१०१०००९६५ मध्ये रु.७,५३,३५६/- (रुपये
सात लाख त्रेपन्न हजार तीनशे छप्पन मात्र) इतका निधी सुपूर्द करण्यात येत आहे. उपजिल्हाधिकारी व
उपजिल्हा निवडणूक अधिकारी, मुंबई शहर यांनी खर्च विहित मर्यादेत राहील याची दक्षता घ्यावी.
# Page 2
शासन निर्णय क्रमांकः वक्फ २०१८/प्र.क्र.१२२/का-४
२. उपरोक्त खर्च “मागणी क्र. झेडई - १, २०५३, जिल्हा प्रशासन, (००) (१०१ ), आयुक्त (००) (०२) आयुक्त,
औरंगाबाद, महाराष्ट्र राज्य वक्फ मंडळ, आस्थापना खर्च (२०५३१२६७) अनिवार्य १३ कार्यालयीन खर्च” या
लेखाशीर्षाखाली खर्ची टाकण्यात यावा. सदर निधीच्या विनियोगाबाबतचे उपयोगिता प्रमाणपत्र जिल्हाधिकारी,
मुंबई शहर तथा निवडणूक निर्णय अधिकारी यांनी शासनास सादर करावे.
३. हा शासन निर्णय, शासन परिपत्रक वित्त विभाग, क्रमांक अर्थसं २०१८/प्रक्र.६९/अर्थ-३, दि.२ एप्रिल,
२०१८ आणि दि.२५.०१.२०१९ अन्वये प्राप्त मान्यतेस अनुसरुन निर्गमित करण्यात येत आहे.