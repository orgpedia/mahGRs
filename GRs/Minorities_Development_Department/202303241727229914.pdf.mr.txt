# Page 1
महाराष्ट्र राज्य अल्पसंख्याक आयोगास मदत वाहिनी (हेल्पलाईन) या योजनेकरीता सन २०२२-२३ या आर्थिक वर्षातील उपलब्ध निधी वितरीत करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक:- अविवि-२०२३/प्र.क्र.२७/का-९,
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २४ मार्च, २०२३.
वाचा :- (१) शासन निर्णय अल्पसंख्याक विकास विभाग क्र. अविवि २००९/प्र.क्र.५७/०९/का-१ दि. ५ फेब्रुवारी, २००९.
(२) शासन परिपत्रक वित्त विभाग क्र अर्थसं २०२२/प्र.क्र.४३/अर्थ-३ दि.४ एप्रिल, २०२२.
(३) महाराष्ट्र राज्य अल्पसंख्याक आयोगाचे पत्र क्र.राअआ/हेल्पलाईन/प्र.क्र.७/२०२३/का-२ दि.३ फेब्रुवारी, २०२३.
प्रस्तावना : महाराष्ट्र राज्य अल्पसंख्याक आयोग, मुंबई या कार्यालयामध्ये अल्पसंख्याक समुदायातील लोकांना शासकीय कामकाजाबाबत वेळोवेळी उद्भवणाऱ्या अडचणीबाबत मार्गदर्शन करण्यासाठी व शासनाने अल्पसंख्याक समाजासाठी सुरु केलेल्या विविध योजनांबाबत लोकांच्या शंकाचे निरसन करण्यासाठी महाराष्ट्र राज्य अल्पसंख्याक आयोगाच्या कार्यालयात एक हेल्पलाईन सुविधा योजना कार्यान्वित करण्यात आली आहे. या योजनेच्या अंमलबजावणीसाठी सन २०२२-२३ या आर्थिक वर्षातील अर्थसंकल्पित निधीपैकी उपलब्ध निधी वितरीत करण्याची बाब शासनाच्या विचाराधीन होती.
शासन निर्णय : महाराष्ट्र राज्य अल्पसंख्याक आयोग “मागणी क्रमांक झेडई-१, २२३५, सामाजिक सुरक्षा व कल्याण, ०२ समाजकल्याण २००, इतर कार्यक्रम राज्य योजनांतर्गत योजना (०१) अल्पसंख्याकांना सहायक, (०१) (११) मदत वाहीनीकरीता सहायक अनुदान (२२३५ ए १७८) (कार्यक्रमावरील खर्च), ३१ सहायक अनुदान (वेतनेतर)” या लेखाशीर्षांतर्गत सन २०२२-२३ या आर्थिक वर्षाकरिता रु.१० लक्ष एवढा निधी अर्थसंकल्पित करण्यात आला आहे. माहे त्यापैकी वित्त विभागाने संदर्भ क्र.२ शासन परिपत्रक दि. ४ एप्रिल, २०२२ अन्वये अर्थसंकल्पित निधीच्या ४९% मर्यादेपर्यंत रु.४,९०,०००/-वितरीत करण्यासाठी मान्यता देण्यात आलेली आहे. त्यास अनुसरुन संदर्भ क्र.३ येथील पत्रान्वये, महाराष्ट्र राज्य अल्पसंख्याक आयोगाने हेल्पलाईन योजनेकरीता निधी वितरणाची मागणी केलेली आहे. त्यास अनुसरुन या योजनेकरीता वित्त विभागाने उपलब्ध करून दिलेले रु.४,९०,००० /- (अक्षरी रूपये चार लक्ष नव्वद हजार फक्त) एवढे अनुदान मंजूर करून वितरीत करण्यास शासन मान्यता देण्यात येत आहे.
# Page 2
शासन निर्णय क्रमांक: अविवि-२०२३/प्र.क्र.२७/का-९
२. सदर तरतूद सचिव, महाराष्ट्र राज्य अल्पसंख्याक आयोग, मुंबई यांच्याकडे सुपूर्द करण्यात येत आहे. याकरिता सचिव, महाराष्ट्र राज्य अल्पसंख्याक आयोग, मुंबई हे नियंत्रक अधिकारी तर अवर सचिव, महाराष्ट्र राज्य अल्पसंख्याक आयोग, मुंबई हे आहरण व संवितरण अधिकारी म्हणून काम पाहतील. महाराष्ट्र राज्य अल्पसंख्याक आयोगाने सन २०२२-२३ च्या मासिक निधी विवरण पत्रात दर्शविल्याप्रमाणे आपल्या कार्यालयाचा खर्च विहित मर्यादेपर्यंतच करावा. या आदेशान्वये
वितरित करण्यात आलेल्या रकमेतून केलेल्या खर्चाचा तपशील, उपयोगिता प्रमाणपत्र (Utilization Certificate) तसेच संदर्भ क्र.२ शासन परिपत्रक, वित्त विभाग अन्वये विहीत अटी व तरतुदींचे पालन महाराष्ट्र राज्य अल्पसंख्याक आयोगाने करावे. तसेच सदर वितरीत निधी बाबतचे उपयोगिता प्रमाणपत्र सादर केल्याशिवाय पुढील अनुदान वितरीत केले जाणार नाही.
३. उपरोक्त रक्कम “मागणी क्रमांक झेडई -१, मुख्य लेखाशिर्ष २२३५, सामाजिक सुरक्षा व कल्याण, ०२ समाजकल्याण २०० इतर कार्यक्रम राज्य योजनांतर्गत योजना (०१) अल्पसंख्याकांना सहाय (०१) (११) मदत सेवेकरीता सहायक अनुदान २२३५ ए १७८ (कार्यक्रमावरील खर्च), ३१ सहायक अनुदान (वेतनेत्तर ) ” या लेखाशिर्षाखाली खर्ची टाकण्यात यावी.
४. सदर शासन निर्णय वित्तीय अधिकार नियम पुस्तिका -१९७८ भाग पहिला, वित्त विभाग, शासन निर्णय क्र. विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या अधिकारानुसार तसेच शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ मधील परिच्छेद व त्यासोबतच्या परिशिष्टांमधील अटींची पुर्तता होत असून प्राप्त मान्यतेस अनुसरून निर्गमित करण्यात येत आहे.
# Page 3