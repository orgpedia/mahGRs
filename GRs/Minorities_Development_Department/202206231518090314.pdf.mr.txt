# Page 1
उच्च व्यावसायिक व इयत्ता बारावीनंतर सर्व अभ्यासक्रमांमध्ये शिक्षण घेणाऱ्या राज्यातील अल्पसंख्याक विद्यार्थ्याना शिष्यवृत्ती योजनेअंतर्गत शिष्यवृत्तींचे वाटप करण्यासाठी निधी वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि २०२२/२२१/प्र.क्र.४२/का-६
दालन क्रमांक ७१५, ७ वा मजला, विस्तारित इमारत, मंत्रालय,
मादाम कामा मार्ग, हुतात्मा राजगुरू चौक, मुंबई - ४०० ०३२
तारीख: २४ जून, २०२२
वाचा - १) शासन निर्णय, अल्पसंख्याक विकास विभाग, क्रमांक अविवि २०११/प्र.क्र.४४/११/का-६, दिनांक १४ ऑक्टोबर, २०११.
२) शासन परिपत्रक, वित्त विभाग, क्रमांक : अर्थसं-२०२२/प्र.क्र.४३/अर्थ-३, दि.०४/०४/२०२२.
३) संचालक, तंत्र शिक्षण संचालनालय, महाराष्ट्र राज्य, मुंबई यांचे क्र. १८/तांशिस/अर्थसं/ नि.मा./ २०२२-२३/१०२, दिनांक १३ एप्रिल, २०२२ चे पत्र.
४) शासन निर्णय, अल्पसंख्याक विकास विभाग, क्रमांक अविवि २०२१ / प्र.क्र.६२/ का-६, दिनांक १७ मे, २०२२
५) शिक्षण संचालक, उच्च शिक्षण, महाराष्ट्र राज्य, पुणे यांचे पत्र क्रमांक उशिसं/शिष्य-२०२२-२३/ अल्पसंख्यांक भाग-२/तरतूद/५७७९, दिनांक ३० मे, २०२२ चे पत्र
प्रस्तावना राज्यातील अल्पसंख्याक समाजातील उच्च व्यावसायिक शिक्षण घेणाऱ्या व इयत्ता बारावीनंतर सर्व
अभ्यासक्रमांमध्ये शिक्षण घेत असलेल्या आर्थिकदृष्ट्या कमकुवत व गुणवत्ताधारक विद्यार्थ्यांकरीता शिष्यवृत्ती
योजनेची अंमलबजावणी संदर्भ क्र.१ येथे उल्लेखित दिनांक १४ ऑक्टोबर २०११ च्या शासन निर्णयानुसार करण्यात
येत आहे. सदर योजनेकरिता सन २०२२-२३ या आर्थिक वर्षामध्ये एकूण रुपये १२० कोटी इतकी अर्थसंकल्पीय
तरतूद मंजूर आहे.
संचालक, तंत्र शिक्षण संचालनालय, महाराष्ट्र राज्य, मुंबई यांच्या संदर्भाधीन अनुक्रमांक ३ येथील दिनांक
१३ एप्रिल, २०२२ रोजीच्या पत्रान्वये तसेच शिक्षण संचालक, उच्च शिक्षण, महाराष्ट्र राज्य, पुणे यांच्या संदर्भाधीन
अनुक्रमांक ५ येथील दिनांक ३० मे, २०२२ रोजीच्या पत्रान्वये करण्यात आलेल्या मागणीस अनुसरुन संबंधित
कार्यालयांना शैक्षणिक वर्ष २०१९-२०, २०२०-२१ व २०२१-२२ या तीनही शैक्षणिक वर्षातील विद्यार्थ्यांच्या
शिष्यवृत्तीसाठी निधी उपलब्ध करुन देण्याची बाब शासनाच्या विचाराधिन होती.
# Page 2
शासन निर्णय क्रमांकः अविवि २०२२/२२१/प्र.क्र.४२/का-६
शासन निर्णय - संचालक, तंत्र शिक्षण संचालनालय, महाराष्ट्र, राज्य, मुंबई यांच्या संदर्भाधीन अनुक्रमांक ३ येथील
दिनांक १३ एप्रिल, २०२२ च्या पत्रान्वये तसेच शिक्षण संचालक, उच्च शिक्षण, महाराष्ट्र राज्य, पुणे यांच्या
संदर्भाधीन अनुक्रमांक ५ येथील दिनांक ३० मे, २०२२ रोजीच्या पत्रान्वये सादर केलेल्या प्रस्तावास अनुसरुन
शैक्षणिक वर्ष २०१९-२०, २०२०-२१ व २०२१-२२ या शैक्षणिक वर्षातील विद्यार्थ्यांच्या शिष्यवृत्तीसाठी खालील
तक्त्यात नमूद केल्याप्रमाणे रुपये २४,५५,००,०००/- (अक्षरी रुपये चोवीस कोटी पंचावन्न लक्ष मात्र) इतका
निधी वितरीत करण्यात मान्यता देण्यात येत आहे :
-----------------------------------------------------------------------------------------
|  | अ.क्र. |  |  | नियंत्रक अधिकारी/कार्यालयाचे |  |  | चालू आर्थिक वर्षात यापुर्वी |  |  | याद्वारे वितरीत |  |
|  | नांव | वितरीत करण्यात आलेली रक्कम | करावयाची रक्कम |
|  |  |  |
|  | संचालक, तंत्रशिक्षण संचालनालय, महाराष्ट्र राज्य, मुंबई | ₹ १६.८० कोटी | ₹ २४.२० कोटी |
| २ | शिक्षण संचालक, उच्च शिक्षण, महाराष्ट्र राज्य, पुणे | निरंक | ₹ ०.३५ कोटी |
| एकूण | ₹ २४.५५ कोटी |
-----------------------------------------------------------------------------------------
२. याद्वारे वितरीत करण्यात आलेला निधी शैक्षणिक वर्ष २०१९-२०, २०२०-२१ व २०२१-२२ मधील
शिष्यवृतीसाठी वापरण्यास याद्वारे अनुमती देण्यात येत आहे. सदर शैक्षणिक वर्षातील प्रलंबित शिष्यवृत्त्या
प्रदान केल्यानंतर निधी शिल्लक राहत असल्यास शिल्लक निधी चालू शैक्षणिक वर्षातील शिष्यवृत्त्या प्रदान
करण्यासाठी वापरण्यात यावा.
३. उपरोल्लेखित लेखानुदानाच्या खर्चाचा तपशील व उपयोगिता प्रमाणपत्र शासनास विहित कालावधीत सादर
करावे. तसेच हे अनुदान खर्च करताना महाराष्ट्र अर्थसंकल्पीय नियमपुस्तिका व वित्तीय अधिकार नियम पुस्तिकेमध्ये
उल्लेख केलेल्या तसेच वेळोवेळी शासनाने या अनुषंगाने दिलेले सर्व निर्देश / नियम / शासन निर्णय / आदेश आणि
केंद्रिय दक्षता आयोगाच्या मार्गदर्शक सूचना आणि नियंत्रक व महालेखापरिक्षक यांच्या निरीक्षणाचे पालन करण्यात
यावे.
४. सदर शासन निर्णय उपरोल्लेखित संदर्भ क्र.२ येथील शासन परिपत्रकातील तरतुदींस अनुसरुन निर्गमित
करण्यात येत आहे.
पृष्ठ ३ पैकी २
# Page 3
शासन निर्णय क्रमांकः अविवि २०२२/२२१/प्र.क्र.४२/का-६
५. सदर प्रयोजनासाठी होणारा खर्च “मागणी क्र. झेडई - १, मुख्य लेखाशिर्ष २२३५, सामाजिक सुरक्षा व
कल्याण, ०२ समाजकल्याण, २०० इतर कार्यक्रम, राज्य योजनांतर्गत योजना (०१) (२०) उच्च शिक्षण घेणाऱ्या
अल्पसंख्याक विद्यार्थ्यांकरिता शिष्यवृत्ती योजनेकरिता सहाय्यक अनुदान ( कार्यक्रम) (२२३५-ए-३३८) ३४
शिष्यवृत्त्या / विद्यावेतने” या लेखाशीर्षाखाली सन २०२२-२३ या वर्षाकरिता मंजूर करण्यात आलेल्या
अर्थसंकल्पीत अनुदानातून भागविण्यात यावा.