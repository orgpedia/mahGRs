# Page 1
मौलाना आझाद मोफत शिकवणी व संबध्द योजना या योजनेंतर्गत प्रबोधन बहुउद्देशीय संस्था, नाशिक या खाजगी प्रशिक्षण संस्थेस निधी उपलब्ध करून देण्याबाबत. -सन २०१८-१९.
महाराष्ट्र शासन
अल्पसंख्याक विकास विभाग
शासन निर्णय क्र. मोशियो-२०१८/प्र.क्र.५३/का-९
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २८ मे, २०१८.
वाचा: १) शासन निर्णय क्रमांक: राअआ-२०१२/१०८/प्र.क्र.१८/का-९, दिनांक २५ जून, २०१३.
२) शासन निर्णय क्रमांक : मोशियो-२०१३/प्र.क्र.९२/का.-९, दिनांक १२ मे, २०१६.
३) शासन निर्णय क्रमांक : मोशियो-२०१६/प्र.क्र.१३२/का.-९, दिनांक ०६ ऑगस्ट, २०१६.
४) शासन निर्णय क्रमांक : मोशियो-२०१८/प्र.क्र.५३/का-९, दिनांक ०५ मे, २०१८.
५) शासन परिपत्रक, वित्त विभाग क्र. अर्थसं- २०१८/प्र.क्र.६९/अर्थ-३, दि.०२एप्रिल, २०१८ प्रस्तावना : राज्यातील अल्पसंख्याक लोकसमूहातील उमेदवारांना शासकीय / निमशासकीय सेवेत संधी उपलब्ध करण्याकरिता केंद्रिय लोकसेवा आयोग/महाराष्ट्र लोकसेवा आयोग/बँकींग सेवा भरती इत्यादी स्पर्धा परीक्षांसाठी तसेच व्यावसायिक अभ्यासक्रमांमधील प्रवेशाकरिता घेण्यात येणाऱ्या सामाईक प्रवेश परीक्षांच्या पूर्व तयारीसाठी आणि इयत्ता १० वी व १२ वी अनुत्तीर्ण अल्पसंख्याक उमेदवारांकरिता विशेष शिकवणी वर्ग सुरू करण्याकरीता संदर्भ क्र. १ अन्वये मान्यता देण्यात आली आहे.
२. या योजनेंतर्गत राज्यातील मुंबई, नाशिक, अमरावती, नागपूर, ठाणे, पुणे व औरंगाबाद या शहरांमध्ये अल्पसंख्याक उमेदवारांना प्रशिक्षण देण्यासाठी प्रशिक्षण केंद्रांची निवड करण्यात येते. त्यानुसार संदर्भीय क्र.२, दिनांक १२.०५.२०१६ च्या शासन निर्णयान्वये, औरंगाबाद केंद्रासाठी ३ वर्षासाठी प्रबोधन बहुउद्देशीय संस्था, नाशिक या प्रशिक्षण संस्थेची निवड करण्यात आली आहे. सदर संस्थेस संदर्भीय क्रमांक ३व ४ अन्वये, सन २०१६-१७ चे देय ठरत असलेले अनुदान वितरीत करण्यात आले आहे. संस्थेने आता सन २०१७-१८ या वर्षासाठीचे अनुदान वितरीत करण्याची मागणी केली आहे.
३. उपरोक्त प्रबोधन बहुउद्देशीय संस्थेने सादर केलेल्या अनुदान मागणीच्या प्रस्तावाची छाननी करुन संदर्भ क्र.१, दिनांक २५.०६.२०१३ च्या शासन निर्णयामध्ये नमूद केलेल्या तरतुदीनुसार सादर केलेले व प्रत्यक्ष ८५% उपस्थिती असलेल्या विद्यार्थ्यांच्या संख्येनुसार अनुदान मंजूर करण्याची बाब शासनाच्या विचाराधीन होती.
शासन निर्णय : “मौलाना आझाद मोफत शिकवणी व संबध्द योजना” या योजनेंतर्गत शासन निर्णय, दिनांक २५.०६.२०१३ मधील तरतूदीची पूर्तता करणाऱ्या व ८५% उपस्थिती असलेल्या विद्यार्थ्यांच्या संख्येनुसार प्रबोधन बहुउद्देशीय संस्था, नाशिक यांच्या औरंगाबाद या केंद्रावरील प्रशिक्षण संस्थेला अनुदान मंजूर करण्यात येत आहे.
त्यानुसार सन २०१८-१९ आर्थिक वर्षात उक्त योजनेसाठी अर्थसंकल्पीत केलेल्या रु.३.०० कोटीपैकी, ७०% प्रमाणात रु.२.१० कोटी निधी वितरणासाठी उपलब्ध आहे. सदर उपलब्ध निधीमधून संदर्भीय क्रमांक ४ च्या शासन निर्णयान्वये, रु.३२,६२,०००/- एवढे अनुदान वितरीत करण्यात आले आहे. उर्वरित रु.१,७७,३८,०००/- एवढया शिल्लक तरतूदीमधून परिशिष्ट-अ मध्ये नमूद केल्याप्रमाणे प्रबोधन बहुउद्देशीय संस्थेच्या औरंगाबाद या केंद्रावरील प्रशिक्षण संस्थेला एकूण रु.४२,०१,२५०/- (अक्षरी रुपये बेचाळीस लक्ष एक हजार दोनशे पन्नास फक्त) इतके अनुदान वितरीत करण्यास मान्यता देण्यात येत आहे. प्रस्तुत प्रकरणी सदर रक्कम आहरीत करण्यासाठी अवर सचिव, अल्पसंख्याक विकास विभाग नियंत्रण अधिकारी तथा आहरण व संवितरण अधिकारी राहतील.
# Page 2
शासन निर्णय क्रमांकः मोशियो-२०१८/प्र.क्र.५३/का-९
२. सदर रकमेचा Electronic Clearing Service (ECS) अवर सचिव (१), अल्पसंख्याक विकास विभाग, मंत्रालय, मुंबई यांच्या नावे काढण्यात यावा.
३. संबंधित प्रशिक्षण संस्थेने या बाबतचा वर्षनिहाय लेखाविषयक तपशिल ठेवावा तसेच ज्या बाबींसाठी अनुदान वितरित करण्यात आले आहे त्या बाबींवरच खर्च करण्यात यावे. या रकमेचे उपयोगिता प्रमाणपत्र संबंधित प्रशिक्षण संस्थेने शासनास सादर करणे आवश्यक राहील. सदर बाबींचे उपयोगिता प्रमाणपत्र शासनास परिशिष्ट “ब” येथे नमूद केल्याप्रमाणे सादर करणे बंधनकारक राहील. अल्पसंख्याक विकास विभागाचे अधिकारी संबंधित प्रशिक्षण संस्थेस भेट देतील. संस्थेने शासन निर्णय, दिनांक २५.०६.२०१३ मधील तरतुदीचे पालन केले नसल्याचे आढळून आल्यास संस्थेवर कारवाई करुन वितरीत अनुदान वसूल करण्यात येईल.
४. हा शासन निर्णय, वित्त विभागाच्या संदर्भ क्रमांक ५, शासन परिपत्रक, वित्त विभाग क्रमांक अर्थसं- २०१८/ प्र.क्र.६९/अर्थ-३,दि.०२एप्रिल,२०१८ रोजीच्या परिपत्रकातील परिच्छेद क्रमांक६ ते ८ व त्यासोबतच्या परिशिष्टामधील अटींची पूर्तता करण्यात आली आहे. त्यास अनुसरुन निर्गमित करण्यात येत आहे.
५. यासाठी होणारा खर्च सन २०१८-१९ या आर्थिक वर्षाकरीता मागणी क्र. झेडई - १, २२३५, सामाजिक सुरक्षा व कल्याण, २०० इतर कार्यक्रम, राज्य योजनांतर्गत योजना, (०१) अल्पसंख्याकांना सहाय्य, (०१)(०१) मोफत शिकवणी व संलग्न योजना याकरीता सहायक अनुदान (२२३५ ए ०८९), ३१ सहायक अनुदान या लेखाशीर्षाखाली मंजूर असलेल्या अनुदानातून खर्ची टाकण्यात यावा.
# Page 3
# Page 4
# Page 5