# Page 1
अल्पसंख्याक समुदायातील उमेदवारांकरिता
राबविण्यात येत असलेल्या निवासी पोलीस
भरतीपूर्व प्रशिक्षण योजनेंतर्गत प्रशिक्षण
संस्थांची निवड करण्याकरिता नियुक्त
जिल्हास्तरीय निवड समितीची पुनर्रचना
करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि २०२५/ प्र.क्र.१३०/ का.९,
मंत्रालय, मुंबई- ४०० ०३२
दिनांक: २८ नोव्हेंबर, २०२५
वाचा:- अल्पसंख्याक विकास विभाग, शासन निर्णय क्र.पोभप्र २०१५/ प्र.क्र.२१३/का.९,
दिनांक १७ डिसेंबर, २०२१
प्रस्तावना:-
राज्यातील अल्पसंख्याक समुहाच्या उमेदवारांना शासकीय / निमशासकीय सेवांमध्ये मोठ्या प्रमाणात
संधी प्राप्त व्हावी, याकरिता राज्यशासनामार्फत विविध योजना राबविण्यात येतात. त्यानुषंगाने राज्यातील
अल्पसंख्याक उमेदवारांची पोलीस भरतीमध्ये मोठ्या प्रमाणात वाढ व्हावी, याकरिता सन २००९-१० पासून पोलीस
भरती पूर्व प्रशिक्षण कार्यक्रम राबविण्यात येत होता. सदर योजनेमध्ये सुधारणा करुन सदर योजना संदर्भीय शासन
निर्णय दिनांक १७ डिसेंबर, २०२१ अन्वये निवासी स्वरुपाची राबविण्याचा निर्णय घेण्यात आलेला आहे. सदर शासन
निर्णयामध्ये इच्छुक प्रशिक्षण संस्थांची निवड करण्यासाठी संबंधीत जिल्याचे जिल्हाधिकारी यांचे अध्यक्षतेखाली
जिल्हा स्तरीय निवड समिती गठीत करण्यात आलेली आहे. सदर समितीची पुनर्रचना करण्याची बाब शासनाच्या
विचाराधीन होती.
शासन निर्णय:-
राज्यातील अल्पसंख्याक उमेदवारांची पोलीस भरतीमध्ये मोठ्या प्रमाणात वाढ व्हावी, याकरिता
सन २००९-१० पासून राबविण्यात येत असलेला पोलीस भरतीपूर्व प्रशिक्षण कार्यक्रम संदर्भीय शासन निर्णय
दिनांक १७ डिसेंबर, २०२१ अन्वये निवासी स्वरुपाची राबविण्याचा निर्णय घेण्यात आलेला आहे. सदर शासन
निर्णयामध्ये संबंधीत जिल्याचे जिल्हाधिकारी यांचे अध्यक्षतेखाली खालीलप्रमाणे जिल्हा स्तरीय निवड समिती
गठीत करण्यात आलेली आहे.
----------------------------------------------------------------------------------------------------------------------
| अ.क्र. | पदाधिकारी | अध्यक्ष/ सदस्य |
| १ | जिल्हाधिकारी | अध्यक्ष |
| २ | जिल्हा पोलीस अधिक्षक किंवा त्यांनी नियुक्त केलेले कमीत कमी पोलीस उप अधिक्षक दर्जाचे प्रतिनिधी | सदस्य |
| ३ | जिल्हाधिकाऱ्यांनी नियुक्त केलेला जिल्यात कार्यरत असलेला अल्पसंख्याक समाजातील उप जिल्हाधिकारी दर्जाचा अधिकारी | सदस्य |
| ४ | निवासी उप जिल्हाधिकारी | सदस्य सचिव |
----------------------------------------------------------------------------------------------------------------------
# Page 2
शासन निर्णय क्रमांकः अविवि २०२५/ प्र.क्र.१३०/ का.९,
२. उपरोक्त समितीची खालीलप्रमाणे पूनर्रचना करण्यास शासन मान्यता देण्यात येत आहे.
-----------------------------------------------------------------------------------------------------------------------
| अ.क्र. | पदाधिकारी | अध्यक्ष/ सदस्य |
| १ | निवासी उप जिल्हाधिकारी | अध्यक्ष |
| २ | जिल्हा पोलिस उप अधीक्षक किंवा त्यांनी नियुक्त केलेले कमीत कमी पोलीस निरीक्षक दर्जाचे प्रतिनिधी | सदस्य |
| ३ | जिल्हाधिकाऱ्यांनी नियुक्त केलेला जिल्हयात कार्यरत असलेला अल्पसंख्याक समाजातील उप जिल्हाधिकारी दर्जाचा अधिकारी | सदस्य |
| ४ | जिल्हा नियोजन अधिकारी तथा जिल्हा अल्पसंख्याक अधिकारी | सदस्य सचिव |
-----------------------------------------------------------------------------------------------------------------------
३. शासन निर्णय दिनांक १७ डिसेंबर, २०२१ अन्वये उपरोक्त जिल्हा निवड समितीसाठी निश्चित केलेली
कार्यकक्षा कायम राहील. त्यानुसार पुढील आवश्यक कार्यवाही नवीन पुनर्गठीत समितीमार्फत करण्यात येईल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध