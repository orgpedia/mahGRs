# Page 1
सन २०२३-२४ या आर्थिक वर्षासाठी महाराष्ट्र राज्य हज समितीस निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांकः हज-२०२३/प्र.क्र.१२३/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- २९ नोव्हेंबर, २०२३.
संदर्भ :- १. वित्त विभाग, शासन परिपत्रक क्र. अर्थसं - २०२३/प्र.क्र.४०/अर्थ-३, दि.१२.०४.२०२३.
२. समक्रमांकाचे दि.३१.०५.२०२३ चे आदेश
३. समक्रमांकाचे दि.२३.१०.२०२३ चे आदेश
४. महाराष्ट्र राज्य हज समितीचे क्र.बीयुडी-२०२३/प्र.क्र.२/एस एच सी/
बी-३१८, दिनांक ३१.१०.२०२३ चे पत्र.
प्रस्तावनाः
महाराष्ट्र राज्य हज समितीच्या कार्यालयासाठी सन २०२३-२४ या आर्थिक वर्षात “मागणी क्र.
झेड ई-१, ए, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरुंचा खर्च २२३५ ए २६७, योजनेतर दत्तमत, ३१ - सहायक अनुदान (वेतनेतर)” या उद्दिष्टासाठी रु.१,७४,७३,०००/- इतकी तरतूद करण्यात आली आहे. सदर तरतूदीपैकी वित्त विभागाने ७०% म्हणजेच रु.१,२१,००,०००/- इतका निधी वितरणासाठी विभागास उपलब्ध करुन दिलेला आहे. सदर तरतूदीपैकी महाराष्ट्र राज्य हज समितीस संदर्भ क्र. २ व ३ च्या आदेशान्वये रु. ३४,९२,०००/- इतका निधी वितरित करण्यात आला आहे. संदर्भ क्र. ४ च्या पत्रान्वये कार्यालयीन खर्चासाठी मागणी केल्यानुसार उपलब्ध निधीच्या मर्यादेत महाराष्ट्र राज्य हज समितीस कार्यालयीन खर्चासाठी निधी वितरित करण्याची बाब शासनाच्या विचाराधिन होती.
शासन निर्णयः
महाराष्ट्र राज्य हज समितीने संदर्भ क्र. ४ च्या पत्रान्वये मागणी केल्यानुसार उपलब्ध निधीच्या मर्यादेत महाराष्ट्र राज्य हज समिती, मुंबई या कार्यालयास खाली नमूद बाबींसाठी रु.८६,८७,०००/ (रुपये शहाऐंशी लाख सत्त्याऐंशी हजार फक्त) इतका निधी वितरित करण्यास मान्यता देण्यात येत आहे.
------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | शीर्ष | रक्कम |
|  | महाराष्ट्र राज्य हज समिती मुंबई कार्यालय भाडे- ऑक्टोबर २०२३ ते मार्च २०२४ (रु. १,३२,०००/- प्रति महिनाX६ महिने) | रु.७,९२,०००/ |
|  | महाराष्ट्र राज्य हज समिती मुंबई कार्यालय विज देयक ऑक्टोबर २०२३ ते मार्च २०२४ (रु.२५,०००/- प्रति महिना X६ महिने) | रु.१,५०,०००/ |
|  | महाराष्ट्र राज्य हज समिती मुंबई कार्यालयीन खर्च नोंव्हेंबर २०२३ ते मार्च २०२४ (रु.२५,०००/- प्रति महिना X५ महिने) | रु.१,२५,०००/ |
|  | नागपूर आणि औरंगाबाद हज हाऊसच्या देखभाल व सुरक्षासाठी खर्च नागपूर हज हाऊस- सप्टेंबर २०२३ ते मार्च २०२४ (रु.२,१०,०००/- प्रती महिना X७ महिने =१४,७०,०००/-) औरंगाबाद हज हाऊस- डिसेंबर २०२३ ते मार्च २०२४ ( रु.२,१०,०००/- प्रती महिना X४ महिने = ८,४०,०००/-) | रु.२३,१०,०००/ |
------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: हज-२०२३/प्र.क्र.८८/का-५
-----------------------------------------------------------------------------------------------------------------
| ५ | नागपूर हज हाऊस इलेक्ट्रीक बिल- ऑक्टोबर २०२३ ते मार्च २०२४ (रु.३५,०००/- प्रति महिना X५ महिने) | रु.२,१०,०००/ |
| ६ | नागपूर हज हाऊस पाणी देयक - नोव्हेंबर २०२३ ते मार्च २०२४ (रु.२०,०००/- प्रति महिना X५ महिने) | रु. १,००,०००/ |
| ७ | हज २०२३ करिता खादिमुल हुज्जाजच्या प्रतिनियुक्तीच्या खर्चाची प्रतिपुर्ती केंद्रीय हज समितीस करणे | रु.५०,००,०००/ |
| एकूण | रु.८६,८७,०००/ |
-----------------------------------------------------------------------------------------------------------------
२. महाराष्ट्र राज्य हज समितीच्या सक्षम प्राधिकाऱ्याने मंजूर करण्यात आलेल्या तरतूदीच्या मर्यादेत खर्च करण्याची आवश्यक ती दक्षता घ्यावी. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.
३. सदर निधी यापूर्वी वितरीत करण्यात आलेल्या निधीच्या विनियोगाबाबतचे उपयोगिता प्रमाणपत्र सादर करावयाच्या अटीच्या अधीन राहून कार्यकारी अधिकारी, महाराष्ट्र राज्य हज समिती, मुंबई यांच्याकडे सुपुर्द करण्यात येत आहे. याकरिता ते “नियंत्रक अधिकारी” आणि त्यांनी प्राधिकृत केलेले दुय्यम अधिकारी “आहरण व संवितरण अधिकारी” म्हणून काम पाहतील.
४. या प्रित्यर्थ होणारा खर्च “मागणी क्र. झेड ई-१, ए, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरूंचा खर्च २२३५ ए २६७, योजनेतर दत्तमत, ३१- सहायक अनुदान (वेतनेतर)” या उद्दिष्टाखाली सन २०२३-२४ या आर्थिक वर्षाकरिता मंजूर असलेल्या अर्थसंकल्पीय तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
५. हा शासन निर्णय, वित्त विभागाच्या अनौपचारिक संदर्भ क्र. ३३१/व्यय-१, दिनांक १७.११.२०२३ अन्वये प्राप्त झालेल्या मान्यतेनुसार निर्गमित करण्यात येत आहे.