# Page 1
सन २०२१-२०२२ या आर्थिक वर्षासाठी महाराष्ट्र राज्य हज समितीस निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि-२०२१/प्र.क्र.५१/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०१ डिसेंबर, २०२१.
संदर्भ:- १) शासन निर्णय, अल्पसंख्याक विकास विभाग, क्र.हज-२०१६/प्र.क्र.५१/का-५, दि. ०९.०९.२०२१
२) शासन निर्णय, वित्त विभाग, क्रमांक: - अर्थसं-२०२१/प्र.क्र.४८/अर्थ-३,
दिनांक १४.१०.२०२१.
३) महाराष्ट्र राज्य हज समिती, मुंबई यांचे पत्र क्र.संकीर्ण-२०२१/प्र.क्र.९/
एसएचसी/बी-१८९, दि. १८.११.२०२१.
प्रस्तावना :
नागपूर हज हाऊसच्या इमारतीमध्ये असलेल्या अग्निशमन यंत्रणेमध्ये दुरुस्त्या व अद्ययावतीकरण यांची
आवश्यकता असल्याने त्यानुसार दुरुस्त स्वरुपातील अग्निशमन यंत्रणा उभारणीबाबत सन २०२०-२०२१ च्या दरसुचीवर
आधारित रु. १,०३,८१,५००/- (रुपये एक कोटी तीन लाख एक्याऐंशी हजार पाचशे फक्त) इतक्या रकमेच्या
अंदाजपत्रकास संदर्भाधिन दि. ०९.०९.२०२१ च्या शासन निर्णयान्वये मान्यता देण्यात आली आहे. परंतु कोवीड-१९ च्या
संसर्गजन्य रोगाच्या प्रादुर्भावामुळे सन २०२१-२२ या वित्तीय वर्षात कार्यक्रम खर्चासाठी मर्यादा घालण्यात आल्यामुळे सदर निधी वितरित करण्यात आलेला नाही. आता वित्त विभागाने संदर्भ क्र. २ दि. १४.१०.२०२१ च्या शासन निर्णयान्वये
“२२३५ सामाजिक सुरक्षा व कल्याण, ०२ समाज कल्याण, २०० इतर कार्यक्रम (०१) (०१९) हज समितीला सहायक अनुदान (कार्यक्रम) (२२३५ ए २७६), ३१ सहायक अनुदाने (वेतनेतर) “या लेखाशीर्षाखाली ५०% निधी उपलब्ध करुन
दिलेला आहे. त्यानुसार महाराष्ट्र राज्य हज समितीच्या संदर्भ क्र. ३ च्या पत्रास अनुलक्षून नागपूर हज हाऊसच्या
इमारतीमध्ये असलेल्या अग्निशमन यंत्रणेमध्ये दुरुस्त्या व अद्ययावतीकरणासाठी निधी वितरीत करण्याची बाब शासनाच्या विचाराधिन आहे.
शासन निर्णय:
महाराष्ट्र राज्य हज समिती कार्यालयासाठी “ २२३५ सामाजिक सुरक्षा व कल्याण, ०२ समाज कल्याण, २०० इतर कार्यक्रम (०१) (०१९) हज समितीला सहायक अनुदान (कार्यक्रम) (२२३५९२७६), ३१ सहायक अनुदाने (वेतनेतर) या लेखाशीर्षाखाली सन २०२१-२०२२ या आर्थिक वर्षासाठी रु.१५.०० कोटी इतकी अर्थसंकल्पीय तरतूद करण्यात आली आहे.
२. “२२३५ सामाजिक सुरक्षा व कल्याण, ०२ समाज कल्याण, २०० इतर कार्यक्रम (०१) (०१९) हज समितीला सहायक अनुदान (कार्यक्रम) (२२३५९२७६), ३१ सहायक अनुदाने (वेतनेतर) “या लेखाशीर्षाखाली वित्त विभागाने एकूण
# Page 2
शासन निर्णय क्रमांकः अविवि-२०२१/प्र.क्र.५१/का-५
तरतुदीच्या ५० % निधी वितरीत केला असल्याने अल्पसंख्याक विकास विभागाकडे रु.७.५ कोटी इतका निधी वितरणासाठी उपलब्ध आहे. निधीची उपलब्धता विचारात घेता, नागपूर हज हाऊसच्या इमारतीमध्ये असलेल्या अग्निशमन यंत्रणेमध्ये दुरुस्त्या व अद्ययावतीकरण यांची आवश्यकता असल्याने त्यानुसार दुरुस्त स्वरुपातील अग्निशमन यंत्रणा उभारणीसाठी रु.१,०३,८१,५००/- (रुपये एक कोटी तीन लाख एक्याऐंशी हजार पाचशे फक्त) इतका निधी वित्त विभागाच्या दि. १४.१०.२०२१ च्या शासन निर्णयातील विहीत केलेल्या अटी व शर्तीच्या अधीन राहून महाराष्ट्र राज्य हज समितीस वितरीत करण्यास शासन मान्यता देण्यात येत आहे.
३. याकरिता होणारा खर्च मागणी क्र. झेड ई - १, मुख्यलेखाशिर्ष- “२२३५ सामाजिक सुरक्षा व कल्याण, ०२ समाज कल्याण, २०० इतर कार्यक्रम (०१) (०१९) हज समितीला सहायक अनुदान (कार्यक्रम) (२२३५९२७६), ३१ सहायक अनुदाने (वेतनेतर) “या अर्थसंकल्पीय लेखाशिर्षाखाली सन २०२१-२२ करिता मंजूर केलेल्या अनुदानातून भागविण्यात यावा.
४. महाराष्ट्र राज्य हज समितीने हा निधी नागपूर महानगरपालिकेस हस्तांतरीत करुन सदर निधी ज्या प्रयोजनासाठी मंजूर करण्यात आला आहे. त्याच प्रयोजनासाठी खर्च करण्यात यावा व खर्च मंजूर केलेल्या निधीच्या मर्यादेत ठेवण्यात यावा. केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.