# Page 1
राज्यातील अमराठी शाळांमध्ये इयत्ता ८ वी, ९ वी व १० वी इयत्तेत शिकत असलेल्या अल्पसंख्याक लोकसमूहातील विद्यार्थ्यासाठी राबविण्यात येत असलेल्या मराठी भाषा फाउंडेशन वर्ग योजनेच्या अंमलबजावणी बाबत.
महाराष्ट्र शासन
अल्पसंख्याक विकास विभाग
शासन निर्णय क्र. अविवि २०२१/प्र.क्र.३८/का-९
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १४ जून, २०२१.
वाचा : १) शासन निर्णय क्र मायो २०१३/प्र.क्र. ६७/का-९ दि. २७ एप्रिल, २०१५.
२) शासन निर्णय क्र. मभायो २०१५/प्र.क्र ४१/का-९ दि.०८ ऑगस्ट, २०१६.
प्रस्तावना : अल्पसंख्याकांच्या कल्याणासाठी पंतप्रधानांच्या नवीन १५ कलमी कार्यक्रमांतर्गत असे प्रतिपादीत करण्यात आले आहे की, शासकीय सेवेतील अल्पसंख्याक उमेदवारांचे प्रमाण वाढविण्याकरीता शासनाकडून जाणिवपूर्वक प्रयत्न केले जातील. मराठी भाषेवर प्रभुत्व नसल्यामुळे राज्यातील अल्पसंख्याक लोकसमूहातील उमेदवार सर्वसाधारण उमेदवारांच्या तुलनेत विविध स्पर्धा परिक्षांमध्ये मागे पडतात. सबब विविध स्पर्धा परीक्षांमध्ये अल्पसंख्याक उमेदवारांना यशाच्या पूरेशा संधी प्राप्त व्हाव्यात याकरीता मराठी भाषेवर त्यांचे प्रभुत्व निर्माण करण्याकरीता राज्यातील इग्रजी माध्यम वगळता इतर अमराठी शाळांमध्ये इयत्ता ८ वी ९ वी व १० वी मध्ये शिकत असलेल्या अल्पसंख्याक विद्यार्थ्याकरीता सन २००६ पासून मराठी भाषा फाउंडेशन वर्ग राबविण्यात येत आहे.सदर योजना संदर्भ क्र.१ येथील दि. २७ एप्रिल, २०१५ च्या शासन निर्णयान्वये सुधारित स्वरुपात राबविण्यात येत आहे. सदर योजना महाराष्ट्र राज्य अल्पसंख्याक आयोगाच्या नियंत्रणांतंर्गत संदर्भ क्र.२ दि.८ ऑगस्ट, २०१६ च्या शासन निर्णयान्वये संचालक,अल्पसंख्याक व प्रौढ शिक्षण संचालनालय, पुणे यांच्या मार्फत राबविण्यात येत आहे. सदर योजना या पुढे महाराष्ट्र राज्य अल्पसंख्याक आयोगाऐवजी अल्पसंख्याक विकास विभागाच्या नियंत्रणांतर्गत संचालक, अल्पसंख्याक व प्रौढ शिक्षण संचालनालय, पुणे यांचे मार्फत राबविण्याची बाब शासनाच्या विचाराधीन होती.
शासन निर्णय: राज्यातील अमराठी शाळांमध्ये इयत्ता ८ वी,९ वी व १० वी इयत्तेत शिकत असलेल्या अल्पसंख्याक लोकसमुहातील विद्यार्थ्यासाठी मराठी भाषा फाउंडेशन वर्ग योजना राबविण्यात येत आहे. सदर योजना महाराष्ट्र राज्य अल्पसंख्याक आयोगाचे नियंत्रणाखाली संचालक, अल्पसंख्याक व प्रौढ शिक्षण संचालनालय, पुणे यांच्या मार्फत राबविण्यात येत आहे. सदर योजना
# Page 2
शासन निर्णय क्रमांक: अविवि २०२१/प्र.क्र.३८/का-९
या पुढे अल्पसंख्याक विकास विभागाच्या नियंत्रणाखाली संचालक, अल्पसंख्याक प्रौढ शिक्षण संचालनालय, पुणे याच्या मार्फत राबविण्यास शासन मान्यता देण्यात येत आहे.
२. या व्यतिरिक्त सदर योजना राबविताना संदर्भ क्र.१ दि. २७ एप्रिल, २०१५ व संदर्भ क्र.२ दि. ०८ ऑगस्ट, २०१६ च्या शासन निर्णयामध्ये विहित केलेल्या सर्व अटी शर्ती, कालावधी व
अंमलबजावणीची कार्यवाही प्रचलित कार्यपध्दतीनुसार संचालक, अल्पसंख्याक व प्रौढ शिक्षण संचालनालय, पुणे यांनी करावी.
३. संचालक, अल्पसंख्याक व प्रौढ शिक्षण संचालनालय, यांनी राज्यात नियुक्त केलेले जिल्हा निहाय मानसेवी शिक्षक, जिल्हानिहाय शाळांची संख्या, विद्यार्थ्यांची संख्या व वितरीत केलेले मानधन याची माहिती दर तीन महिन्यास शासनास सादर करावी. तसेच जिल्हा शिक्षण अधिकारी
निरंतर ) यांनी संबधित शाळातील शिकवणी वर्गाना दर दोन महिन्यांनी अचानक भेटी देऊन शिक्षकांचे तसेच विद्यार्थ्यांचे हजेरी पत्रकाची व शिकवणी वर्गास तपासणीच्या दिवशी उपस्थित शिक्षक व विद्यार्थी संख्या याची तपासणी करावी. सदर शाळा तपासणी अहवाल संचालक,
अल्पसंख्याक व प्रौढ शिक्षण संचालनालय, पुणे यांच्या मार्फत शासनास सादर करावा.
४. मराठी भाषा फाउंडेशन वर्ग योजनेकरीता स्वतंत्र लेखाशिर्ष यथावकाश निर्माण करण्यात येईल. तोपर्यत या योजनेकरीता येणारा खर्च मागणी क्र.२२३५ सामाजिक सुरक्षा व कल्याण ०२ समाज कल्याण २०० इतर कार्यक्रम (०१) (१७ ) (२२३५ ए २५८ ) सहायक अनुदाने या
लेखाशिर्षातंर्गत महाराष्ट्र राज्य अल्पसंख्याक आयोगास उपलब्ध करुन देण्यात आलेल्या तरतूदी मधून भागविण्यात येईल.
५. सदर शासन निर्णय महाराष्ट्र शासनाच्या www.maharasthra.gov.in या संकेतस्थळावर उपलब्ध करण्यात आला असून त्याचा संकेतांक २०२१०६१८१३२६५६७६१४ असा आहे. हा शासन निर्णय डिजिटल स्वाक्षरीने साक्षाकिंत काढण्यात येत आहे.
महाराष्ट्राचे राज्यपाल याच्या आदेशानुसार व नावाने.
Dinesh M.
Sonavane
Date: 2021.06.18 13:32:15+05'30'
उप सचिव, महाराष्ट्र शासन
प्रत, १. मा. राज्यपालांचे सचिव, २. मा.मुख्यमंत्री यांचे अपर मुख्य सचिव,
पृष्ठ ३ पैकी २
# Page 3
शासन निर्णय क्रमांक: अविवि २०२१/प्र.क्र.३८/का-९
३. मा. मंत्री / मा. राज्यमंत्री (अ.वि.) यांचे खाजगी सचिव, ४. मा.मुख्य सचिव, महाराष्ट्र शासन, ५. अपर मुख्य सचिव/प्रधान सचिव/सचिव, सर्व मंत्रालयीन विभाग, ६. सचिव, महाराष्ट्र राज्य अल्पसंख्याक आयोग, मुंबई, ७. संचालक, अल्पसंख्याक व प्रौढ शिक्षण संचालनालय, पुणे ८. महालेखापाल, महाराष्ट्र राज्य, मुंबई/ नागपूर, ९. अधिदान व लेखाधिकारी, मुंबई, १०. संचालक, लेखा व कोषागारे, मुंबई.
११. निवासी लेखा परिक्षा अधिकारी, मुंबई, १२. सर्व विभागीय आयुक्त, १३. सर्व जिल्हाधिकारी, १४. सर्व जिल्हा परिषदांचे मुख्य कार्यकारी अधिकारी, १५. उपसचिव, वित्त विभाग व्यय - ४, मंत्रालय, मुंबई, १६. उपसचिव, नियोजन विभाग-१४७५, मंत्रालय, मुंबई, १७. निवडनस्ती (कार्यासन-९)
पृष्ठ ३ पैकी ३