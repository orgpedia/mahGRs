# Page 1
महाराष्ट्र शासन
नस्ती क्र. अविवि-२०२२/प्र.क्र.०७/का.०७, अल्पसंख्याक विकास विभाग,
मादाम कामा रोड, हुतात्मा राजगुरू चौक, मंत्रालय,मुंबई - ४०० ०३२,
दि. २२/०४/२०२२.
विषय:- प्रधानमंत्री जन विकास कार्यक्रमातंर्गत (PMJVK), अचलपूर जि. अमरावती येथे २०० खाटांचे नविन रुग्णालय बांधकामाच्या अंदाजपत्रकास प्रशासकीय मान्यता देण्याबाबत.
संदर्भ : १. अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र. MsDP-१३/६२/२०२०
MsDP-MOMA, दि १२/०१/२०२१.
२. अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र. MsDP-१३/७/२०२१
MsDP-MOMA, दि ०१/०२/२०२१.
३. अल्पसंख्याक विकास विभाग, शासन निर्णय क्रमांक, अविवि-२०२०/प्र.क्र.१९/का.७, दि.२२/०३/२०२१.
४. सहसंचालक, आरोग्य सेवा, आरोग्य सेवा आयुक्तालय यांचे पत्र.क्र.संआसे/कक्ष-३/टे.६/अल्पसंख्याक
निधी/२१, दि. १४/१२/२०२१.
५. सार्वजनिक आरोग्य विभाग, शासन निर्णय क्र.: प्रशामा २०१९/प्र.क्र.२१५/आरोग्य-३,दि.१४/०८/२०२१.
६. सार्वजनिक आरोग्य विभाग, शासन निर्णय क्र.: प्रशामा २०१९/प्र.क्र.२१५/आरोग्य-३,दि.०८/०३/२०२२.
ज्ञापन: केंद्र शासनाच्या अल्पसंख्याक कार्य मंत्रालयाच्या प्रधानमंत्री जन विकास कार्यक्रमांतर्गत (PMJVK) गठित
शक्तिप्रदान समितीने दि. २८/१२/२०२० रोजी झालेल्या Empowered Committee च्या ३० व्या बैठकीत
अमरावती जिल्ह्यातील अचलपूर येथे अचलपूर जि. अमरावती येथे २०० खाटांचे नविन रुग्णालय बांधकामाच्या
रु.६३१७.८९ लाख इतक्या प्रस्तावास मान्यता दिली असल्याचे संदर्भाधिन क्र.(२) अन्वये कळविण्यात आले आहे.
सदर प्रस्तावास केंद्र : राज्य हिश्श्याचे प्रमाण ६० : ४० असून यामधे केंद्र शासनाचा एकूण हिस्सा रु.३७९०.७ लाख
व राज्य शासनाचा एकूण हिस्सा रु.२५२७.२ लाख इतका आहे. सदर बांधकामाच्या प्रयोजनाकरीता
दि.२२/०३/२०२१ रोजीच्या शासन निर्णयान्वये केंद्र हिश्श्यातील रू.४७३.८३७/- लाख तर राज्य हिश्श्यातील
रू.१२६.३६ लाख असा मिळून एकूण रु.६००.१९७/- लाख इतका निधी प्रशासकीय अधिकारी, सहसंचालक
आरोग्य सेवा, (अर्थ व प्रशासन), आरोग्य संचालनालय, मुंबई यांना विहित अटिंच्या अधिन राहून वितरीत करण्यात
आला आहे.
# Page 2
शासन ज्ञापन क्रमांकः अविवि-२०२२/प्र.क्र.०७/का.०७
२. केंद्र शासनाने अचलपूर जि. अमरावती येथे २०० खाटांचे नविन रुग्णालय बांधकामास दिलेल्या मान्यतेचा तपशील खालीलप्रमाणे आहे:
(रु. लाखात)
------------------------------------------------------------------------------------------------------------
| अ. क्र | प्रकल्पाचे नाव | युनिटची संख्या | हिश्श्याचे प्रमाण | प्रती युनिट खर्च | केंद्र हिस्सा | राज्य हिस्सा | एकूण |
| १ | अचलपूर जि.अमरावती येथे २०० खाटांचे नविन रुग्णालयाचे बांधकाम करणे. | ०१ | ६०:४० | ६३१७.८९ | ३७९०.७ | २५१७.२ | ६३१७.८९ |
|  | एकूण | ०१ | ६०:४० | ६३१७.८९ | ३७९०.७ | २५१७.२ | ६३१७.८९ |
------------------------------------------------------------------------------------------------------------
केंद्र शासनाने दिलेल्या मान्यतेस अनुसरुन तसेच सार्वजनिक बांधकाम विभागाच्या “उच्चाधिकार सचिव
समितीने” दिलेल्या मान्यतेस अनुसरुन अचलपूर जि. अमरावती येथे २०० खाटांचे नविन रुग्णालय बांधकामाच्या
अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन ज्ञापन : संचालक, आरोग्य संचालनालय यांनी सार्वजनिक आरोग्य विभागामार्फत अचलपूर जि.अमरावती येथे २००
खाटांचे नविन रुग्णालय बांधकामासाठी संदर्भ क्र. (३) अन्वये रू.६६५८.१९/- लाख इतक्या किंमतीचा प्रस्ताव सादर
केला होता. तथापि केंद्र शासनाने सदर प्रस्तावास रु.६३१७.८९/- लाख इतक्या किंमतीच्या रुग्णालय बांधकामाच्या
प्रस्तावास मान्यता दिली आहे. केंद्र शासनाने दिलेल्या मान्यतेनुसार अचलपूर जि. अमरावती येथे २०० खाटांचे
नविन रुग्णालय बांधकाम करण्यासाठी सोबत जोडलेल्या प्रपत्र “अ” मध्ये दर्शविल्या प्रमाणे एकूण रु.६३१७.८९/
लाख (रुपये त्रेसष्ट कोटी सतरा लाख एकोणनव्वद हजार) इतक्या खर्चाच्या अंदाजपत्रकास खालील अटींच्या
अधिन राहून प्रशासकीय मान्यता देण्यात येत आहे. :
२. अटी व शर्ती:
१. रुग्णालय बांधकामाच्या सविस्तर अंदाजपत्रकास सार्वजनिक बांधकाम विभागाच्या सक्षम प्राधिकाऱ्याची
तांत्रिक मंजुरी प्राप्त करुन घ्यावी.
२. रुग्णालय बांधकाम हे सार्वजनिक बांधकाम विभागाच्या सक्षम प्राधिकाऱ्याने सविस्तर अंदाजपत्रकास
दिलेल्या तांत्रिक मंजूरीनुसार करण्यात यावे.
३. सदर काम राष्ट्रीय आरोग्य अभियान (NRHM) यांचेमार्फत न करता सार्वजनिक बांधकाम विभाग, अचलपूर
जि.अमरावती यांचे मार्फत करण्याचे प्रस्तावित करण्यात येत आहे.
पृष्ठ ५ पैकी २
# Page 3
शासन ज्ञापन क्रमांकः अविवि-२०२२/प्र.क्र.०७/का.०७
४. रुग्णालय बांधकाम करण्यासाठी आवश्यक त्या बाबींची त्वरेने पूर्तता करुन घ्यावी आणि यासाठी शासन
निकषानुसार निविदा प्रक्रिया करुन कामास तात्काळ सुरुवात करावी व तसे शासनास अवगत करावे.
५. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
६. केंद्र शासनाने दिलेल्या मान्यतेनुसार अचलपूर जि. अमरावती येथे २०० खाटांचे नविन रुग्णालय
बांधकामासाठी केंद्र + राज्य हिस्सा अनुक्रमे ६०:४० असा आहे. बांधकामासाठी प्राप्त होणाऱ्या केंद्र व राज्य
हिश्यातील रकमेच्या विनियोगाबाबतची स्वतंत्र उपयोगिता प्रमाणपत्रे त्रैमासिक प्रगती अहवाल (QPR)
विहीत नमुन्यात, अद्यावत छायाचित्रांसह शासनास सादर करावीत.
७. रुग्णालय बांधकामाच्या अंदाजपत्रकातील मुख्य इमारत बांधकामाव्यतिरिक्त “इतर अनुषंगीक बाबीच्या”
अंदाजपत्रकास सार्वजनिक बांधकाम विभागाच्या सक्षम प्राधिकाऱ्याची तांत्रिक मंजुरी तसेच प्रत्यक्ष निधी
प्राप्त झाल्याशिवाय कामास सुरुवात करु नये.
८. रुग्णालय बांधकामासाठी दुसऱ्या टप्प्यातील निधीची मागणी करताना पहिल्या टप्प्यात प्राप्त सर्व निधीच्या
वापराबाबतची विहित नमुन्यातील उपयोगिता प्रमाणपत्रे (UC), त्रैमासिक प्रगती अहवाल (QPR), अद्यावत
छायाचित्रांसह प्रस्तावासोबत शासनास सादर करावीत.
९. सदरचे काम नवीन नकाशाप्रमाणे करावयाचे असल्यास सार्वजनिक आरोग्य विभागाने नियुक्त केलेल्या
खाजगी वास्तुशास्त्रज्ञा मार्फ़त नकाशांप्रमाणे वास्तुमांडणी आराखडा मंजूर करुन घेण्यात यावा. तसेच
स्थानिक ग्रामिण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र
मिळविण्याची जबाबदारी नवनियुक्त वास्तुशास्त्रज्ञ व जिल्हा शल्यचिकित्सक यांची राहिल. तसेच ही
परवानगी मागण्यासाठीचा पत्रव्यवर जिल्हा शल्यचिकित्सक यांच्या स्वाक्षरीने करण्यात यावा.
१०. सार्वजनिक बांधकाम विभागाच्या मुख्य / उपमुख्य वास्तुशास्त्रज्ञाकडून या कामांच्या नकाशे व वास्तुमांडणी
आराखड्यांना वेगळ्या मंजूरीची आवश्यकता नाही.
११.प्रत्यक्ष काम करतेवेळी पर्यावरण विभाग शासन निर्णय क्र. इएनव्ही-२०१३/प्र.क्र.१७७/तां.क.१ दि. १०
जानेवारी २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
१२. प्रधानमंत्री जन विकास कार्यक्रम अंतर्गत मिळणाऱ्या अनुदानातून पूर्ण केलेल्या कामाच्या ठिकाणी:
प्रधानमंत्री जन विकास कार्यक्रम (PMJVK) अल्पसंख्याक कार्य मंत्रालय भारत सरकार अशा आशयाचा
फ़लक तसेच काम पूर्ण होण्यास लागणारा कालावधी, अंमल बजावणी करणाऱ्या संस्थेचे नाव, प्रस्तावित
पृष्ठ ५ पैकी ३
# Page 4
शासन ज्ञापन क्रमांकः अविवि-२०२२/प्र.क्र.०७/का.०७
विकास कामास मान्यता मिळालेला दिनांक, काम पूर्ण होण्याचा दिनांक आणि प्रस्तावित विकास कामाचा
अंदाजित खर्च इत्यादिंचा तपशील प्रस्तावित कामाच्या ठिकाणी ठळकपणे निदर्शनास येईल अशा पद्धतीने
लावण्यात यावा.
१३. उपरोक्त काम सदर रक्कमेत पूर्ण होतील याची व सदर कामास सुधारीत प्रशासकीय मान्यता देण्याची
अवश्यकता लागणार नाही, याची विशेष दक्षता घेण्यात यावी.
३. केंद्र शासनाच्या मान्यतेनुसार अचलपूर जि. अमरावती येथे २०० खाटांचे नविन रुग्णालय बांधकामातंर्गत
केंद्र हिश्श्यावर होणारा खर्च “मागणी क्रमांक झेडई - १, २२३५ - सामाजिक सुरक्षा व कल्याण, ०२ समाजकल्याण,
२०० - इतर कार्यक्रम, केंद्र पुरस्कृत योजना (००) (१७) अल्पसंख्याक बहुल क्षेत्रासाठी प्रधानमंत्री जन विकास (केंद्र
हिस्सा) (कार्यक्रम) (२२३५ ए ५४३), ३१ - सहाय्यक अनुदान (वेतनेतर)” तसेच राज्य हिश्श्यावर होणारा खर्च
“मागणी क्रमांक झेडई - १,२२३५ सामाजिक सुरक्षा व कल्याण, ०२ समाजकल्याण, २०० - इतर कार्यक्रम, केंद्र
पुरस्कृत योजना (०१)(१४) अल्पसंख्याक बहुक्षेत्रिय विकास कार्यक्रम (राज्य हिस्सा) (कार्यक्रम) (२२३५ ए २३१) ३१
सहाय्यक अनुदान (वेतनेतर)" या लेखाशिर्षाखाली खर्ची टाकावा,
४. प्रस्तुत शासन ज्ञापन, वित्तीय अधिकार नियम पुस्तिका १९७८ भाग पहिला, उपविभाग पाच अ.क्र.१,
महाराष्ट्र सार्वजनिक बांधकाम नियमपुस्तिकेतील परिच्छेद क्र. १३४ खाली प्रशासनिक विभागास प्रदान करण्यात
आलेल्या अधिकारानुसार निर्गमित करण्यात येत आहे.
# Page 5
# Page 6