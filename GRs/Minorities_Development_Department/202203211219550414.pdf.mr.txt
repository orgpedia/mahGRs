# Page 1
अल्पसंख्याक विकास विभागासाठी निर्माण करण्यात आलेल्या एकूण ६६ विविध संवर्गातील अस्थायी पदांना मुदतवाढ देणेबाबत.
महाराष्ट्र शासन
अल्पसंख्याक विकास विभाग
शासन निर्णय क्र. अविवि-२०१७/प्र.क्र.३८/का-१
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : -२१ मार्च, २०२२
वाचा :- १) शासन निर्णय, सामान्य प्रशासन विभाग, क्र शाकानि- १००८/प्र.क्र.४/२००८ /१८(रवका), दि.२१ फेब्रुवारी, २००८ २) शासन निर्णय, अल्पसंख्याक विकास विभाग, क्र.अविवि-२००८/प्र.क्र.१९२/का-१ दि.२७ जानेवारी, २००९ ३) शासन निर्णय, अल्पसंख्याक विकास विभाग, क्र.अविवि-२०१०/प्र.क्र.१०/का-१, दि. १२ जानेवारी, २०१० ४) शासन निर्णय, वित्त विभाग, क्रमांक संकीर्ण-२०१५/प्र.क्र.५७/२०१५/विसु-१, दि.१४.०१.२०१६ ५) शासन निर्णय,अल्पसंख्याक विकास विभाग, क्र.नियुक्ती-२०१५/प्र.क्र.१४६/का-१ दि.०७.१२.२०१६ ६) शासन निर्णय, अल्पसंख्याक विकास विभाग, क्र.अविवि-२०१७/प्र.क्र.३८/का-१ दि.१२.०३.२०१८ ७) शासन निर्णय, अल्पसंख्याक विकास विभाग, क्र.अविवि-२०१७/प्र.क्र.३८/का-१ दि.२९.०९.२०१८ ८) शासन निर्णय, वित्त विभाग, क्र. पदनि-२०१६/प्र.क्र.८/१६/आ.पु.क., दि.२१.०२.२०१९ ९) शासन निर्णय, अल्पसंख्याक विकास विभाग, क्र.अविवि-२०१७/प्र.क्र.३८/का-१ दि.१०.०९.२०२० १०) शासन निर्णय, वित्त विभाग, क्र.पदनि-२०१६/प्र.क्र.८/१६/आ.पु.क.,दि.१५.०२.२०२१ ११) शासन निर्णय, अल्पसंख्याक विकास विभाग, क्र.अविवि-२०१७/प्र.क्र.३८/का-१ दि.१७.०३.२०२१.
१२) शासन निर्णय, वित्त विभाग, क्र. पदनि-२०१६/प्र.क्र.८/१६/आ.पु.क., दि.१०.०८.२०२१ १३) शासन निर्णय, अल्पसंख्याक विकास विभाग, क्र.अविवि-२०१७/प्र.क्र.३८/का-१ दि.१३.०९.२०२१.
१४) शासन निर्णय, वित्त विभाग, क्र. पदनि-२०१६/प्र.क्र.८/१६/आ.पु.क., दि. २२.०२.२०२२
शासन निर्णय :
शासनाने उपरोक्त संदर्भ क्र.१ येथील शासन अधिसूचना, दि.२१.२.२००८ अन्वये स्वतंत्रपणे अल्पसंख्याक विकास विभागाची नव्याने निर्मिती करण्यात आली आहे. या नवनिर्मित विभागाकडे इतर विभागांकडून हस्तांतरित झालेले विषय व या विभागाने सन २००८-०९ या वर्षामध्ये नव्याने निर्माण केलेल्या योजना या सर्व बाबींचा विचार करुन या विभागासाठी रचना व कार्यपध्दतीनुसार
# Page 2
शासन निर्णय क्रमांक: अविवि-२०१७/प्र.क्र.३८/का-१
एकूण ९ कार्यासनांची निर्मिती प्रस्तावित करुन विविध संवर्गातील एकूण ६९ अस्थायी पदांची आवश्यकता विचारात घेण्यात आली. त्यापैकी सामान्य प्रशासन विभाग, महसूल व वन विभाग, पर्यटन व सांस्कृतीक कार्य विभाग आणि रोजगार व स्वयंरोजगार विभागाकडून एकूण २७ पदे हस्तांतरित झालेली आहेत तर उर्वरीत ४ पदे पर्यटन व सांस्कृतीक कार्य विभागाकडून हस्तांतरीत न झाल्याने सदर ४ पदे वित्त विभागाच्या मान्यतेने व उच्च स्तरीय सचिव समितीच्या मान्यतेने वरील सदंर्भ क्र. ३ येथील दि.१२.१.२०१० च्या शासन निर्णयान्वये नव्याने निर्माण करण्यात आली आहेत. तसेच सन २००८-०९ मध्ये वरील संदर्भ क्र.२ येथील दि.२७.१.२००९ रोजीच्या शासन निर्णयान्वये विविध संवर्गातील एकूण ३८ अस्थायी पदे नव्याने निर्माण करण्यात आली असून त्यानुसार विभागामध्ये विविध संवर्गातील ६९ पदे कार्यरत होती.
२. तथापि, वित्त विभागाच्या संदर्भ क्र. ४ येथील दि. १४.०१.२०१६ च्या शासन निर्णयास अनुसरुन शिपाई संवर्गातील एकूण १३ मंजूर पदांपैकी २५% पदे म्हणजेच ३ पदे संदर्भ क्र. ५ येथील शासन निर्णयान्वये निरसित करण्यात आली आहेत. त्यामुळे विभागातील एकूण ६९ अस्थायी पदांमधून ३ पदे कमी झालेली आहेत. उर्वरित ६६ पदांचा तपशील सोबतच्या प्रपत्र-अ मध्ये दर्शविण्यात आलेला आहे. सन २०२१-२२ या वर्षात सदर ६६ पदांना दि.२८.०२.२०२२ पर्यंत संदर्भ क्र.१३ येथील शासन निर्णयान्वये मुदतवाढ देण्यात आलेली आहे.
३. विभागातील कामकाजाची निकड विचारात घेता सदरहू अस्थायी पदे सन २०२२-२३ मध्ये चालू ठेवणे आवश्यक आहे. संदर्भ क्र. १४ येथील वित्त विभागाच्या दि.२२.०२.२०२२ च्या शासन निर्णयानुसार अस्थायी पदे दि.०१.०३.२०२२ ते दि.३१.०८.२०२२ या कालावधीमध्ये चालू ठेवण्यासाठी मुदतवाढ देण्याकरिता प्रशासकीय विभागांना अधिकार प्रदान करण्यात आलेले आहेत.
विभागाच्या ६६ पदांपैकी काही पदे पदोन्नती/बदली/सेवानिवृत्तीमुळे रिक्त झालेली आहेत.
सद्य:स्थितीत या विभागात विविध संवर्गातील एकूण ४७ पदे कार्यरत आहेत. तर उर्वरीत रिक्त पदे भरण्याबाबत कार्यवाही करण्यात येत आहे. त्यामुळे अल्पसंख्याक विकास विभागातील विविध संवर्गातील एकूण ६६ अस्थायी पदे दि.०१.०३.२०२२ ते दि.३१.०८.२०२२ या कालावधीमध्ये पुढे चालू ठेवण्यास मुदतवाढ देण्यात येत आहे.
४. उपरोक्त बाबींवर होणारा खर्च मुख्यलेखाशिर्ष " मागणी क्र. झेड-ई-१, २०५२, सचिवालयीन सर्वसाधारण सेवा, ००, दत्तमत ०९० सचिवालय, (००) (०१) अल्पसंख्याक विकास विभाग (अनिवार्य), ०१, वेतन (२०५०६२४) " या लेखाशीर्षाखाली सन २०२०-२१ या वर्षासाठी मंजूर झालेल्या /होणाऱ्या आर्थिक तरतूदीतून भागविण्यात येईल.
# Page 3
# Page 4