# Page 1
राज्यातील अल्पसंख्याक उमेदवारांकरिता रोजगाराभिमुख प्रशिक्षण प्रतिपूर्ती योजना राबविण्याकरिता सन २०१८-१९ या आर्थिक वर्षात महाराष्ट्र राज्य कौशल्य विकास सोसायटी यांना अनुदान वितरीत करण्याबाबत .
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि-२०१८/प्र.क्र.१६६/का.९
मंत्रालय, मुंबई-४०० ०३२.
दिनांक - २७ डिसेंबर, २०१८
संदर्भ :- १) शासन निर्णय, अल्पसंख्याक विकास विभाग, क्र: अविवि-२०१५/प्र.क्र. १२६/का.९, दि. ४ डिसेंबर, २०१५.
२) शासन निर्णय, कौशल्य विकास व उद्योजकताविभाग, क्र: कौविउ-२०१५/प्र.क्र.
१२२/रोस्वरो-१, दि. ०२ सप्टेंबर, २०१५.
३) शासन निर्णय, अल्पसंख्याक विकास विभाग, क्र: अविवि-२०१६/प्र.क्र.१७५/का.९, दि. ३१ मार्च, २०१८ ४) शासन परिपत्रक, वित्त विभाग, क्र.अर्थसं-२०१८/प्र.क्र.६९/अर्थ-३, दि ०२ एप्रिल, २०१८.
प्रस्तावना : राज्यातील अल्पसंख्याक समाजातील बेरोजगार व होतकरु युवक/युवतींना व्यवसायाभिमुख शिक्षणाच्या तसेच प्रशिक्षणाचा संधी उपलब्ध करुन देऊन त्यांना रोजगारक्षम बनविण्याच्या उद्देशाने अल्पसंख्याक विकास विभागाने संदर्भ क्र. १ मध्ये नमूद दि.०४ डिसेंबर, २०१५ च्या शासन निर्णयान्वये सुधारित रोजगाराभिमुख प्रशिक्षण प्रतिपूर्ती योजना लागू केली आहे. राज्यातील युवक / युवतींचे कौशल्य विकासद्वारे सक्षमीकरण करुन त्यांना अधिक मागणी असलेल्या उद्योग, सेवा व तत्सम क्षेत्रात रोजगार/स्वयंरोजगार क्षेत्रात संधी उपलब्ध करुन देण्यासाठी प्रमोद महाजन कौशल्य व उद्योजकता विकास अभियान राबविण्यास कौशल्य विकास व उद्योजकता विभागाच्या संदर्भ क्र. २ मध्ये नमूद दि.०२ सप्टेंबर, २०१५ च्या शासन निर्णयान्वये देण्यात आली आहे.
कौशल्य विकास व उद्योजकता विभाग आणि अल्पसंख्याक विकास विभाग या दोन विभागामार्फत राबविण्यात येणाऱ्या अनुक्रमे प्रमोद महाजन कौशल्य व उद्योजकता विकास अभियान आणि रोजगाराभिमुख प्रशिक्षण फी प्रतिपूर्ती योजना या दोन्ही योजनांचा उद्देश व अभ्यासक्रम बहुतांशी समान आहे. कौशल्य विकास कार्यक्रमाच्या अंमलबजावणीमध्ये एकसुत्रता रहावी आणि कौशल्य विकास संदर्भातील योजनातील द्विरुक्तीस प्रतिबंध करण्यासाठी अल्पसंख्याक विकास विभागाच्या रोजगाराभिमुख प्रशिक्षण फी प्रतिपूर्ती योजना या योजनेची अंमलबजावणी कौशल्य विकास व उद्योजकता विभागांतर्गत कार्यरत असलेल्या महाराष्ट्र राज्य कौशल्य विकास संस्थामार्फत करण्याचे व या योजनेसाठीची तरतूद महाराष्ट्र राज्य कौशल्य विकास संस्थेस वितरीत करण्याबाबत संदर्भीय शासन निर्णय दि. ३१ मार्च, २०१८ अन्वये निर्णय घेण्यात आला आहे. त्यानुसार उपरोक्त योजनेसाठीचा सन २०१८-१९ करिता अर्थसंकल्पित केलेली तरतूद महाराष्ट्र राज्य कौशल्य विकास संस्थेस वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: अविवि -२०१८/प्र.क्र.१६६/का.९
शासन निर्णय - अल्पसंख्याक विकास विभागाची रोजगाराभिमुख प्रशिक्षण शुल्क प्रतिपूर्ती योजना ही, कौशल्य विकास व उद्योजकता विभागांतर्गत कार्यरत असलेल्या महाराष्ट्र राज्य कौशल्य विकास संस्थेमार्फत राबविण्यास संदर्भीय शासन निर्णय दि. ३१/०३/२०१८ अन्वये मान्यता देण्यात आलेली आहे. त्यानुसार या योजनेची सन २०१८-१९ या आर्थिक वर्षाकरिता अर्थसंकल्पित केलेल्या रु.२,००,००,००० /- (अक्षरी रुपये दोन कोटी फक्त) तरतूदीपैकी संदर्भीय क्रमांक ४च्या वित्त विभागाच्या दि ०२ एप्रिल, २०१८च्या शासन परिपत्रकान्वये प्रथम नऊ महिन्यांकरिता (डिसेंबर, २०१८ अखेर) अर्थसंकल्पित निधीच्या ७० टक्के निधी वितरणास मान्यता प्राप्त झाली आहे. त्यामुळे एकूण मूळ अर्थसंकल्पित रु.२,००,००,०००/- (अक्षरी रुपये दोन कोटी फक्त) तरतूदीच्या ७०टक्के म्हणजे रू. १,४०,००,०००/ (अक्षरी रूपये एक कोटी चाळीस लक्ष फक्त) एवढा निधी डिसेंबर, २०१८ अखेर पर्यंत उपरोक्त बाबींकरिता वितरणास उपलब्ध आहे. त्यानुसार रू.१,४०,००,०००/- (अक्षरी रूपये एक कोटी चाळीस लक्ष फक्त) महाराष्ट्र राज्य कौशल्य विकास संस्था, या नोडल एजन्सीला आयुक्त, कौशल्य विकास, रोजगार व उद्योजकता यांचे मार्फत संचालनालय, कोकण भवन, नवी मुंबई यांना वितरीत करण्यास मान्यता प्रदान करण्यात येत आहे.
२. सदर योजनेंच्या अटी व शर्ती शासन निर्णय दि. ३१ मार्च, २०१८ मधील तरतूदी प्रमाणे राहतील.
महाराष्ट्र राज्य कौशल्य विकास संस्थेनी उपरोक्त वितरीत तरतूदीचे उपयोगिता प्रमाणपत्र व अल्पसंख्याक समुहातील प्रशिक्षण दिलेल्या उमेदवारांच्या पूर्ण तपशील शासनास सादर करणे आवश्यक आहे.
३. या योजनेंतर्गत होणारा खर्च " क्र. झेडई - १, २२३५, सामाजिक सुरक्षा व कल्याण, ०२समाज कल्याण, २०० इतर कार्यक्रम (०१) (०९) अल्पकालावधीतील व्यवसायावर आधारित पाठयक्रमाकरीता सहायक अनुदान (कार्यक्रम), (२२३५-ए-१५१) ३१, सहायक अनुदान (वेतनेतर)" या लेखाशिर्षाखाली सन २०१८-१९ या वर्षाकरिता मंजुर करण्यात आलेल्या अनुदानातून भागविण्यात यावा.
हा शासन निर्णय, वित्त विभागाच्या संदर्भ क्र.३ येथील अनुक्रमे दि. २ एप्रिल, २०१८ रोजीच्या परिपत्रकातील व त्यासोबतच्या परिशिष्टामधील मार्गदर्शक सूचनांस अनुसरुन निर्गमित करण्यात येत आहेत.
# Page 3