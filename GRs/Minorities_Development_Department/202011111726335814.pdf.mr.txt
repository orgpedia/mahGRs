# Page 1
दि.१९ नोव्हेंबर, २०२० ते दि.२५ नोव्हेंबर, २०२० हा सप्ताह “कौमी एकता सप्ताह” म्हणून साजरा करण्याबाबत.
महाराष्ट्र शासन
अल्पसंख्याक विकास विभाग
शासन परिपत्रक क्रमांकः कौएदि- २०२०/प्र.क्र.५३/का.८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ११ नोव्हेंबर, २०२०.
शासन परिपत्रक
केंद्र शासनाने सन १९८६ मध्ये घेतलेल्या निर्णयानुसार दि. १९ नोव्हेंबर, २०२० ते
दि.२५ नोव्हेंबर, २०२० हा सप्ताह "कौमी एकता सप्ताह” म्हणून राज्यात साजरा करावयाचा असून
त्यामध्ये आयोजित करावयाच्या पुढील कार्यक्रमात जास्तीत जास्त लोकांना सहभागी करुन घ्यावयाचे
आहे. त्यानुसार यावर्षी गुरूवार दि. १९ नोव्हेंबर, २०२० ते बुधवार दि. २५ नोव्हेंबर, २०२० हा कालावधी
“कौमी एकता सप्ताह” म्हणून पाळण्यात यावा व कोव्हीड-१९ विषाणूच्या संसर्गाची पार्श्वभूमी विचारात
घेता, लोक सहभागाबाबत योग्य खबरदारी घेऊन खालीलप्रमाणे कार्यक्रम आयोजित करण्यात यावेत:
१) गुरूवार दिनांक १९ नोव्हेंबर, २०२० - राष्ट्रीय एकात्मता दिवस : धर्मनिरपेक्षता जातीयवादी
विरोध व अहिंसा यांच्यावर भर देणारे सभा, चर्चासत्रे व परिसंवाद Online/वेबिनार (Webinar)
इत्यादी पध्दतीने आयोजित करावेत.
२) शुक्रवार दिनांक २० नोव्हेंबर, २०२० - अल्पसंख्याक कल्याण दिवस : अल्पसंख्याकांच्या
कल्याणासाठी १५ कलमी कार्यक्रमांवर भर देण्यात यावा. कोव्हीड १९ च्या पार्श्वभूमीवर केंद्र
व राज्य शासनाच्या मार्गदर्शक सुचनांनुसार यावर्षी मिरवणूका काढण्यात येवू नयेत.
३) शनिवार दिनांक २१ नोव्हेंबर, २०२० - भाषिक सुसंवाद दिवस : भारताच्या अन्य भागातील
लोकांच्या भाषेचा वारसाचा परिचय करुन देण्याच्या दृष्टीने Online / वेबिनार इ. पध्दतीने
विशेष वाङमयीन कार्यक्रम व कवी संमेलने आयोजित करण्यात यावीत.
४) रविवार दिनांक २२ नोव्हेंबर, २०२० - दुर्बल घटक दिवस : २० कलमी कार्यक्रमाअंतर्गत
अनुसूचित जाती व जमाती मधील व्यक्ती व कमकुवत घटकातील व्यक्ती यांना मदत
करण्यासाठी ठरवून दिलेले कार्यक्रम ठळकपणे निदर्शनास आणण्याच्या दृष्टीने कोव्हीड १९
# Page 2
शासन परिपत्रक क्रमांकः कौएदि -२०२०/प्र.क्र.५३/का.८
च्या पार्श्वभूमीवर केंद्र व राज्य शासनाच्या मार्गदर्शक सुचनांनुसार यावर्षी अशा प्रकारचे
कार्यक्रम Online/वेबिनार (Webinar) इत्यादी पध्दतीने आयोजित करावेत.
५) सोमवार दिनांक २३ नोव्हेंबर, २०२० - सांस्कृतिक एकता दिवस : भारतीयांच्या विविधतेतील
एकतेवर भर देणारे आणि सांस्कृतिक संरक्षण व एकात्मता संबंधाची भारतीय परंपरा सादर
करणारे सांस्कृतिक कार्यक्रम आयोजित करण्यात यावेत. कोव्हीड १९ च्या पार्श्वभूमीवर केंद्र व
राज्य शासनाच्या मार्गदर्शक सुचनांनुसार यावर्षी अशा प्रकारचे कार्यक्रम Online/वेबिनार
(Webinar) इत्यादी पध्दतीने आयोजित करावेत.
६) मंगळवार दिनांक २४ नोव्हेंबर, २०२० - महिला दिन : भारतीय समाजातील महिलांचे महत्व
व राष्ट्र उभारणीच्या विकासामधील त्यांची भूमिका यावर भर देणारे कार्यक्रम आयोजित
करण्यात यावेत. उपरोक्त सर्व कार्यक्रम आयोजित करताना केंद्र व राज्य शासनाच्या
कोव्हीड–१९ च्या संदर्भातील मार्गदर्शक सूचनांचे काटेकोरपणे पालन केले जाईल याची
दक्षता घ्यावी.
७) बुधवार दिनांक २५ नोव्हेंबर, २०२० - जोपासना दिवस: पर्यावरणाची जोपासना व त्याची
जाणीव यासाठीच्या वाढत्या गरजेवर भर देणारे मेळावे व कार्यक्रम आयोजित करण्यात यावेत.
कोव्हीड १९ च्या पार्श्वभूमीवर केंद्र व राज्य शासनाच्या मार्गदर्शक सुचनांनुसार यावर्षी अशा
प्रकारचे कार्यक्रम Online/वेबिनार (Webinar) इत्यादी पध्दतीने आयोजित करावेत.
२. यावर्षी दिनांक १९ नोव्हेंबर, २०२० रोजी राष्ट्रीय एकात्मतेची शपथ घ्यावयाची आहे. या शपथेचा
नमुना सोबत जोडला आहे. राज्यातील सर्व केंद्र शासनाच्या व राज्य शासनाच्या कार्यालयातून ही शपथ
घेण्याचा कार्यक्रम राबविण्यात यावा. अधिकारी / कर्मचाऱ्यांनी जागेवर उभे राहून / प्रांगणात सामाजिक
अंतर ठेऊन (Social distance चे पालन करून) राष्ट्रीय एकात्मकतेची शपथ घ्यावी. तसेच भित्तीपत्रके,
फलक यांच्यावर ठसठशीत असे राष्ट्रीय एकात्मतेचे प्रतिकचिन्ह प्रदर्शित करावे.
३. कोव्हीड १९ च्या पार्श्वभूमीवर विद्यापीठे, महाविद्यालये आणि शाळा बंद असल्याने तेथे यावर्षी
कोणतेही कार्यक्रम आयोजित करता येणार नाहीत.
पृष्ठ ५ पैकी २
# Page 3
शासन परिपत्रक क्रमांकः कौएदि -२०२०/प्र.क्र.५३/का.८
ॐ. स्वयंसेवी संस्थांनी करावयाचे कार्यक्रम त्यांच्या सोयीने करण्याची त्यांना मोकळीक आहे. कोव्हीड
१९ च्या पार्श्वभूमीवर केंद्र व राज्य शासनाच्या मार्गदर्शक सुचनांनुसार यावर्षी अशा प्रकारचे कार्यक्रम
Online/वेबिनार (Webinar) इत्यादी पध्दतीने आयोजित करावेत.
५. माहिती व जनसंपर्क महासंचालनालयाने निरनिराळ्या माध्यमाव्दारे या कार्यक्रमांस प्रसिध्दी
देण्यात यावी. तसेच राष्ट्रीय एकात्मतेचे संदेश देणारे चित्रपट दाखविले जातील असे पहावे.
६. महिला व बालविकास विभाग तसेच पर्यटन व सांस्कृतिक कार्य विभाग यांनी विविध ठिकाणी
उचित कार्यक्रम आयोजित करुन पार पाडावेत.
७. कोव्हीड १९ च्या पार्श्वभूमीवर केंद्र व राज्य शासनांच्या मार्गदर्शक सूचनांचे काटेकोर पालन करून
Online/ वेबिनार (Webinar) इत्यादी व्दारा जास्तीत जास्त संवाद / मार्गदर्शक कार्यक्रम आयोजित करावे.
८. सर्व विभागीय आयुक्त, जिल्हाधिकारी व जिल्हा परिषदांचे मुख्य कार्यकारी अधिकारी यांनी
आपआपल्या कार्यक्षेत्रात सर्व संबंधितांची मदत घेऊन हा कार्यक्रम वरीलप्रमाणे त्यांच्या विविध माध्यमातून
आखला जाईल व यशस्वी केला जाईल असे पहावे. तसेच केलेल्या कार्यक्रमाचा अहवाल शासनास
तात्काळ सादर करावा.
# Page 4
# Page 5