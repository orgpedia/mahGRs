# Page 1
सोलापूर शहरातील सर्वे नं.६१७२ मधील सोलापूर महानगरपालिकेच्या ताब्यातील २२७४.४२ चौ.मी.
भूखंडावर उर्दू घर बांधण्यासाठी वर्ष २०१८-१९ मध्ये अनुदान वितरित करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः सोऊघ २०१४/प्र.क्र.६०(भाग-१)/का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख: १७.१०.२०१८
वाचा - १) शासन निर्णय, अल्पसंख्याक विकास विभाग क्रमांक सोऊघ २०१४/प्र.क्र.६०/का.४, दि.०२.०५.२०१७.
२) शासन परिपत्रक, वित्त विभाग क्रमांकः अर्थसं-२०१८/प्र.क्र.६९/अर्थ-३, दि.०२.०४.२०१८
प्रस्तावना - सोलापूर शहरातील सर्वे नं.६१७२ मधील सोलापूर महानगरपालिकेच्या ताब्यातील २२७४.४२ चौ.मी.
भूखंडावर उर्दू घर बांधण्याच्या रु.८,९७,१९,०००/- (रुपये आठ कोटी सत्याण्णव लाख एकोणीस हजार मात्र )
इतक्या प्रस्तावास प्रशासकीय मान्यता प्रदान करण्यात आली आहे. त्यास अनुसरुन, सोलापूर शहरातील उर्दू घर बांधकामासाठी सन २०१८-१९ या आर्थिक वर्षात निधी उपलब्ध करुन देण्याची बाब शासनाच्या विचाराधिन होती.
शासन निर्णय -
वरील संदर्भ क्र.२ येथील शासन परिपत्रकातील तरतुदीस अनसरुन, उर्दू घरासाठी सन २०१८-१९ या आर्थिक वर्षात मंजूर असलेल्या रु.८.०० कोटी (रुपये आठ कोटी मात्र) इतक्या योजनांत्तर्गत अर्थसंकल्पीय अनुदानाच्या ७०% इतक्या मर्यादेत राहून जिल्हा नियोजन अधिकारी, सोलापूर यांनी मागणी केल्यानुसार सोलापूर उर्दू घरासाठी रु.१.०० कोटी (रुपये एक कोटी मात्र) इतके अनुदान वितरित करण्यास मान्यता प्रदान करण्यात येत आहे.
जिल्हा नियोजन अधिकारी, सोलापूर यांना सन २०१८-१९ या आर्थिक वर्षात वरीलप्रमाणे मंजूर करण्यात
आलेली रु.१.०० कोटी (रुपये एक कोटी मात्र) इतकी रक्कम अर्थसंकल्प वितरण प्रणालीतून आहरण करुन
कार्यकारी अभियंता, सार्वजनिक बांधकाम विभाग, सोलापूर यांना संवितरण करण्यास या शासन निर्णयान्वये मंजूरी देण्यात येत आहे. सदर निधीच्या विनियोगाबाबतचे उपयोगिता प्रमाणपत्र जिल्हाधिकारी, सोलापूर यांनी
शासनास सादर करावे. कार्यकारी अभियंता, सार्वजनिक बांधकाम विभाग, सोलापूर यांनी सदरच्या बांधकामाचे
वेळापत्रक व बांधकाम पूर्ण करण्याचा नियोजित दिनांक शासनास त्वरीत कळवावा.
यावर होणारा खर्च “मागणी क्रमांक झेडई-१२२३५-सामाजिक सुरक्षा व कल्याण - २००- इतर कार्यक्रम राज्य योजनांतर्गत योजना- (००) - (००) (१८) - उर्दू घरासाठी सहाय्यक अनुदाने (२२३५ ए ५५२) ३१, सहायक अनुदान (वेतनेतर)” या लेखाशिर्षाखाली खर्ची टाकावा व तो सन २०१८-१९ या आर्थिक वर्षात मंजूर केलेल्या तरतुदीतून भागविण्यात यावा.
# Page 2
शासन निर्णय क्रमांकः सोऊघ २०१४/प्र.क्र.६० (भाग-१)/का.४
हा शासन निर्णय, शासन परिपत्रक, वित्त विभाग, क्रमांक, अर्थसं २०१८/प्र.क्र.६९/अर्थ-३, दि.०२ एप्रिल,
२०१८ अन्वये प्राप्त मान्यतेस अनुसरुन निर्गमित करण्यात येत आहे.