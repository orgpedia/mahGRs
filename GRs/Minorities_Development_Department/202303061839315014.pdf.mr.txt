# Page 1
राष्ट्रीय अल्पसंख्याक विकास व वित्त महामंडळ, नवी दिल्ली.
सन २०२२-२३ करिता भागभांडवल अंशदान वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक : मौआमं-२०२२/प्र.क्र.२६०/का.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :०६ मार्च, २०२३.
वाचा : १. शासन निर्णय,अल्पसंख्याक विकास विभाग,क्र.मौआमं २०२२/प्र.क्र.३९/का.५, दि.३१.०३.२०२२
२. वित्त विभाग, शासन परिपत्रक क्रमांक : अर्थसं-२०२२/प्र.क्र.४३/अर्थ-३, दि.०८.०२.२०२३.
प्रस्तावना: राष्ट्रीय अल्पसंख्याक विकास व वित्त महामंडळ, नवी दिल्ली या महामंडळास देशातील अल्पसंख्यांकांच्या विकासाकरिता राबवावयाच्या कार्यक्रमांतर्गत महाराष्ट्र शासनाचा हिस्सा म्हणून राज्यातील अल्पसंख्यांक लोकसंख्येच्या आधारावर निश्चित करण्यात आलेले रु.७१.५७ कोटी एवढे भाग भांडवली अंशदान राज्य शासनाने द्यावयाचे आहे. त्यास अनुसरुन राष्ट्रीय अल्पसंख्याक विकास एवंम वित्त निगम, नवी दिल्ली या महामंडळास सन २००२-०३ ते सन २०२१-२२ या कालावधीत भाग भांडवलातील अंशदान म्हणून एकूण रु.२६.७२ कोटी इतके भागभांडवल वितरीत करण्यात आले आहे. सन २०२२-२३ च्या सुधारित अंदाजाच्या मर्यादेत या योजनेकरिता भागभांडवल वितरणास नियोजन व वित्त विभागाने मान्यता दिलेली आहे. त्यास अनुसरुन राष्ट्रीय अल्पसंख्याक विकास व वित्त महामंडळ, नवी दिल्ली यांना सन २०२२-२३ या आर्थिक वर्षाकरिता भागभांडवल उपलब्ध करुन देण्याची बाब शासनाच्या विचाराधीन होती.
शासन निर्णय :
राष्ट्रीय अल्पसंख्याक विकास व वित्त महामंडळ, नवी दिल्ली या महामंडळास सन २०२२-२३ या आर्थिक वर्षाकरिता निश्चित करण्यात आलेले रु.५०.०० लाख (अक्षरी रुपये पन्नास लाख फक्त) इतके भाग भांडवली अंशदान म्हणून राष्ट्रीय अल्पसंख्याक विकास व वित्त महामंडळ, नवी दिल्ली या महामंडळास वितरीत करण्यास याव्दारे मंजूरी देण्यात येत आहे. हे भाग भांडवल वितरीत केल्यानंतर राष्ट्रीय अल्पसंख्याक विकास व वित्त महामंडळाकडे महाराष्ट्र शासनाचे एकूण वितरीत भागभांडवल रुपये २७.२२ कोटी इतके होईल.
२. उपरोक्त भाग भांडवल राष्ट्रीय अल्पसंख्यांक विकास व वित्त महामंडळ, नवी दिल्ली यांना प्रदान करण्यासाठी अवर सचिव, अल्पसंख्याक विकास विभाग, मंत्रालय, मुंबई यांना “आहरण व संवितरण अधिकारी” आणि उपसचिव, अल्पसंख्याक विकास विभाग यांना “नियंत्रक अधिकारी” म्हणून घोषित करण्यात येत असून त्यांना याबाबतच्या देयकावर स्वाक्षरी करण्यास प्राधिकृत करण्यात येत आहे. सदर महामंडळास उक्त रक्कम एक रकमी पध्दतीने त्वरीत अदा करण्यात यावी.
# Page 2
शासन निर्णय क्रमांकः मौआमं-२०२२/प्र.क्र.२६०/का.५ ३. सदर रक्कमेचा ई.सी.एस. (E.C.S.) अवर सचिव (१), अल्पसंख्याक विकास विभाग, मंत्रालय, मुंबई यांचे नावे काढण्यात यावा.
४. वरील भागभांडवली अंशदानाच्या अनुषंगाने होणारा खर्च " मागणी क्रमांक झेडई-२,४२३५, सामाजिक सुरक्षा व कल्याण यावरील भांडवली खर्च,०२, समाजकल्याण, १९०, सार्वजनिक क्षेत्रातील व इतर उपक्रमांतील गुंतवणूका, (०१) महामंडळांना सहाय्य,(०१) (०३) राष्ट्रीय अल्पसंख्याक विकास व वित्त महामंडळाला भागभांडवली अंशदान (कार्यक्रम), (४२३५ ०२४२) ३२, अंशदाने" या लेखाशीर्षाखाली सन २०२२-२३ या आर्थिक वर्षात मंजूर केलेल्या तरतूदीतून भागविण्यात यावा.
५. सदर शासन निर्णय वित्तीय अधिकार नियम पुस्तिका -१९७८ भाग पहिला, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, दि.१७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या अधिकारानुसार तसेच वित्त विभाग, शासन परिपत्रक क्रमांक : अर्थसं २०२२/प्र.क्र.४३/अर्थ-३, दि.०८.०२.२०२३ मधील अटींची पुर्तता होत असल्याने प्राप्त मान्यतेस अनुसरून, तसेच नियोजन विभागाचा अनौपचारिक संदर्भ क्र.३६६/१४७१, दि.२२.१२.२०२२ आणि वित्त विभागाचा अनौपचारिक संदर्भ क्र.३७२/२०२२/व्यय-१, दि. १२.०१.२०२३ अन्वये देण्यात आलेल्या मान्यतेने निर्गमित करण्यात येत आहे. "