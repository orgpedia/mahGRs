# Page 1
केंद्र पुरस्कृत प्रधानमंत्री जनविकास कार्यक्रम शैक्षणिक विषयक कामांच्या बांधकामासाठी अनुदान ( केंद्र अधिक राज्य हिस्सा) वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: अ.वि.वि-२०२०/प्र.क्र.२०/का-७
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
तारीख[:: २५/०३/२०२१
संदर्भ : १. अल्पसंख्याक कार्य मंत्रालय, भारत सरकार, नवी दिल्ली यांच्या २८ व्या Empowered Committee च्या बैठकीचे इतिवृत्त दि.२७/०८/२०२०.
२. अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र. १३/५६/२०२० MsDP-MOMA, दि.३१/०८/२०२०.
३. शासन ज्ञापन,अल्पसंख्याक विकास विभाग, मंत्रालय, मुंबई यांचे क्र.अ.वि.वि.२०२०/प्र.क्र.२०/का-७, दि. २५/०३/२०२१
प्रस्तावना : केंद्र शासनाच्या अल्पसंख्याक कार्य मंत्रालयाच्या प्रधानमंत्री जन विकास कार्यक्रमांतर्गत (PMJVK)
गठित शक्तिप्रदान (Empowered Committee) समितीने दि.२४/०८/२०२० रोजी झालेल्या २८ व्या बैठकीत
मान्यताप्राप्त अल्पसंख्याक बहुल क्षेत्रातील शैक्षणिक विषयक विकास कामांच्या ( अतिरिक्त वर्गखोली,
अतिरिक्त वर्गखोलीची पुर्नबांधणी, ग्रंथालय कक्ष, संगणक कक्ष, कला आणि हस्ताकला कक्ष, स्वच्छतागृह इ.)
बांधकामासाठी रू.२४२२.५८/- लाख इतक्या रकमेच्या प्रस्तावास मान्यता दिल्याचे संदर्भ क्र.२ येथे नमुद
दि.३१/०८/२०२० रोजीच्या पत्रान्वये कळविले आहे. सदर प्रस्तावास निधी वितरणाकरीता केंद्र : राज्य हिस्सा
हा ६०: ४० असून यामध्ये केंद्र शासनाचा एकूण हिस्सा रु.१४५३.५४६ लाख व राज्य शासनाचा एकूण हिस्सा
रू.९६९.०३४ लाख असा इतका आहे.
२. सद्यस्थितीत २२३५ ए ५४३, ( ३१ सहाय्यक अनुदाने) (केंद्र हिस्सा) या लेखाशिर्षाखाली रू.११.३७
कोटी इतका तर २२३५ ए २३१, ( ३१ सहाय्यक अनुदाने ) (राज्य हिस्सा) या लेखाशिर्षाखाली रू.४.५० कोटी
इतका निधी वितरणासाठी उपलब्ध आहे. त्यामधून परभणी, हिंगोली, लातूर येथील सुरू असलेल्या विविध
विकासकामांसाठी दुसऱ्या हप्ता निधी मागणीचे प्रास्ताव विभागाकडे प्राप्त झाले आहेत. तसेच वित्त विभागाने
दिलेल्या निदेशानुसार व सद्यस्थितीत निधीची उपलब्धतता विचारात घेऊन सोबत जोडण्यात आलेल्या
परिशिष्ट “अ” नमुद सर्व शैक्षणिक बांधकामास केंद्र हिश्श्यातील ५० टक्के प्रमाणे म्हणजेच रू.७२६.७६८ लाख
इतका निधी व राज्य हिश्श्यातील २५ टक्के प्रमाणे म्हणजेच रू.२४२.२५८ लाख इतका निधी उपसचिव, शालेय
शिक्षण व क्रिडा विभाग, मंत्रालय, मुंबई यांना वितरीत करण्याचे प्रस्तावित आहे.
# Page 2
शासन निर्णय क्रमांक: अ.वि.वि-२०२०/प्र.क्र.२०/का-७
३. केंद्र शासनाने संदर्भ क्र. (२) येथील आदेशाद्वारे PMJVK अंतर्गत बैठकीत शैक्षणिक विषयक विकास
कामांच्या ( अतिरिक्त वर्गखोली, अतिरिक्त वर्गखोलीची पुर्नबांधणी, ग्रंथालय कक्ष, संगणक कक्ष, कला आणि
हस्ताकला कक्ष, स्वच्छतागृह इ.) बांधकामाकरीता वितरित करण्यात आलेला केंद्र हिश्श्यातील पहिल्या
टप्प्यातील रू.७२६.६८/-लाख तसेच राज्य हिश्श्यातील वितरीत करावयाची पहिल्या टप्प्यातील
रू.२४२.२५८/- लाख असा एकूण रू.९६९.०२६ /- लाख ( केंद्र + राज्य ) इतका निधी उपसचिव, शालेय
शिक्षण व क्रिडा विभाग, मंत्रालय, मुंबई यांना मंजूर करून वितरीत करण्याची बाब शासनाच्या विचाराधीन
होती.
शासन निर्णय :
४. संदर्भ क्र. (२) येथील केंद्र शासनाच्या आदेशास अनुसरून प्रधानमंत्री जन विकास कार्यक्रमांतर्गत
शैक्षणिक विषयक विकास कामांच्या ( अतिरिक्त वर्गखोली, अतिरिक्त वर्गखोलीची पुर्नबांधणी, ग्रंथालय कक्ष,
संगणक कक्ष, कला आणि हस्ताकला कक्ष, स्वच्छतागृह ) बांधकामाकरीता वितरित करण्यात आलेला केंद्र
हिश्श्यातील पहिल्या टप्प्यातील रू.७२६.७६८ /- लाख तसेच वितरीत करावयाचा राज्य हिश्श्यातील पहिल्या
टप्प्यातील रू.२४२.२५८ /- लाख असा एकूण रू.९६९.०३६ /- लाख ( केंद्र + राज्य ) इतका निधी उपसचिव,
शालेय शिक्षण व क्रिडा विभाग, मंत्रालय, मुंबई यांना सोबत जोडण्यात आलेल्या परिशिष्ट “अ” मधील स्तभं क्र
(१२) व (१३) प्रमाणे मंजूर करून वितरीत करण्यास या शासन निर्णयाद्वारे मान्यता देण्यात येत आहे.
५. सोबत जोडलेल्या परिशिष्ट “अ” मधील स्तभं क्र. (१२) व (१३) प्रमाणे सन २०२०-२१ या वर्षात
प्रधानमंत्री जन विकास कार्यक्रमांतर्गत PMJVK शैक्षणिक विषयक विकास कामांच्या ( अतिरिक्त वर्गखोली,
अतिरिक्त वर्गखोलीची पुर्नबांधणी, ग्रंथालय कक्ष, संगणक कक्ष, कला आणि हस्ताकला कक्ष, स्वच्छतागृह)
बांधकामाकरीता केंद्र हिश्श्यातील पहिल्या टप्प्यातील एकूण रू.७२६.७६८/- लाख तसेच राज्य हिश्श्यातील
पहिल्या टप्प्यातील एकूण रू.२४२.२५८ /- लाख असा एकूण ( केंद्र + राज्य ) रू.९६९.०३६/- लाख इतका
निधी उपसचिव, शालेय शिक्षण व क्रिडा विभाग, मंत्रालय, मुंबई यांना सुपूर्द करण्यात येत असून याकरिता ते
नियंत्रक अधिकारी म्हणून काम पाहतील तर अवर सचिव (रोखशाखा ), शालेय शिक्षण व क्रिडा विभाग,
मंत्रालय, मुंबई हे आहरण व संवितरण अधिकारी म्हणून काम पाहतील.
६. सन २०२०-२१ या वर्षात सोबत जोडलेल्या परिशिष्ट “अ” मध्ये नमुद सर्व शैक्षणिक विषयक
कामांना स्तंभ क्र. (१२) व (१३) प्रमाणे मंजूर करण्यात आलेल्या एकूण रकमेच्या मर्यादेत अर्थसंकल्प वितरण
प्रणालीतून सदर रक्कम आहरित व संवितरित करण्यास उपसचिव, शालेय शिक्षण व क्रिडा
विभाग,मंत्रालय,मुंबई यांना या शासन निर्णयाद्वारे मंजूरी देण्यात येत आहे. उपसचिव, शालेय शिक्षण व पृष्ठ ५ पैकी २
# Page 3
शासन निर्णय क्रमांकः अ.वि.वि-२०२०/प्र.क्र.२०/का-७
क्रिडा विभाग,मंत्रालय, मुंबई यांनी प्रधानमंत्री जन विकास कार्यक्रमांतर्गत शैक्षणिक विषयक विकास कामांच्या (
अतिरिक्त वर्गखोली, अतिरिक्त वर्गखोलीची पुर्नबांधणी, ग्रंथालय कक्ष, संगणक कक्ष, कला आणि हस्ताकला
कक्ष, स्वच्छतागृह इ.) बांधकामाकरीता वितरीत केलेल निधी आहरित करून ठेवण्यात यावा व आहरित केलेला
निधी संबंधित अमंलबजावणी यंत्रणेस रितसर वितरित करण्यात यावा.
७. तसेच सदर प्रकल्प वेळेत पूर्ण करण्यासाठी व योजनेबाबत समन्वय साधण्यासाठी राज्य प्रकल्प
संचालक, महाराष्ट्र प्राथमिक शिक्षण परिषद, मुंबई यांची नोडल अधिकारी म्हणून नेमणूक करण्यात येत आहे.
८. प्रधानमंत्री जन विकास कार्यक्रमांतर्गत (PMJVK) मान्यताप्राप्त विकासकामांच्या अमंलबजावणीकरिता
संबंधित अमंलबजावणी यंत्रणेने आवश्यक त्या बाबींची त्वरेने पूर्तता करून घ्यावी. शासन निकषानुसार तसेच
विकासकामांच्या अंदाजपत्रकास सक्षम प्राधिकरणाने दिलेल्या तांत्रिक मंजुरीनुसार निविदा प्रक्रिया करावी.
सक्षम प्राधिकाऱ्यांची तांत्रिक मंजुरी तसेच प्रत्यक्ष निधी प्राप्त झाल्याशिवाय कामास सुरूवात करू नये.
विकासकामांशी संबंधित सक्षम प्राधिकरणाकडून निर्गमित करण्यात येणाऱ्या तांत्रिक मंजुरीच्या कामाच्या
आदेशानुसार, विकासकामांची अमंलबजावणी विहीत कालावधीत पूर्ण करण्याबाबत उपसचिव, शालेय शिक्षण
व क्रिडा विभाग, मंत्रालय, मुंबई यांनी दक्षता घ्यावी.
९. शासन पत्र क्र.अविवि-२०१५/प्र.क्र.६८/का.७, दि.२८/०३/२०१६ मधील निर्देशानुसार PMJVK अंतर्गत
मान्यताप्राप्त विकासकामांच्या अमंलबजावणीकरिता केंद्र + राज्य हिश्श्यांतर्गत मंजूर निधी सुरक्षिततेच्या
दृष्टीकोनातून केवळ राष्ट्रीयीकृत बँकेत ठेवण्यात यावा. सदर प्रयोजनासाठी राष्ट्रीयकृत बँकेत स्वतंत्र बँक
खाते उघडण्यात यावे.
१०. सदरचा खर्च करण्यास वित्तीय अधिकारांच्या मर्यादेत C.V.C च्या मार्गदर्शक तत्वानुसार / CAG च्या
निर्देशानुसार कोणताही शासन निर्णय / अटी व शर्तीचा भंग होणार नाही, याची उपसचिव, शालेय शिक्षण व
क्रिडा विभाग, मंत्रालय,मुंबई यांनी दक्षता घ्यावी. सदर रक्कम वितरित करण्यापूर्वी उपसचिव, शालेय शिक्षण
व क्रिडा विभाग, मंत्रालय, मुंबई यानी शासनाने यासंदर्भात वेळोवेळी निर्गमित केलेल्या शासन निर्णय /
कार्यालयीन आदेश / वित्तीय नियमावली / सार्वजनिक बांधकाम विभागाची कार्यनियमावली / भारताचे
नियंत्रक व महालेखापरीक्षक यांचे निरिक्षण अहवाल / वित्तीय कार्यपध्दती यांचा अवलंब करावा. तसेच सदर
रक्कम चालू आर्थिक वर्षात उपयोगात आणणे आवश्यक राहील. सदर निधी कोणत्याही संस्थेत ठेव स्वरुपात
जमा करता येणार नाही.
११. अमंलबजावणी यंत्रणा यांनी विषयांकीत विकासकामांच्या बांधकामासाठी केंद्र व राज्य शासनाकडून
प्राप्त झालेल्या निधीच्या विनियोगाबाबतची उपयोगिता प्रमाणपत्रे तसेच त्रैमासिक अहवाल (QPR),
पृष्ठ ५ पैकी ३
# Page 4
शासन निर्णय क्रमांकः अ.वि.वि-२०२०/प्र.क्र.२०/का-७
अद्ययावत छायाचित्रांसह उपसचिव, शालेय शिक्षण व क्रिडा विभाग, मंत्रालय, मुंबई यांच्यामार्फत शासनास
सादर करावीत. तसेच विभागाच्या Construction tracker प्रणालीवर देखील विषयांकीत विकासकामांच्या
बांधकामाची माहिती वेळोवेळी Upload करावी.
१२. उपसचिव, शालेय शिक्षण व क्रिडा विभाग, मंत्रालय, मुंबई यांनी मान्यताप्राप्त विकासकामांच्या
अमंलबजावणीसाठी दुसऱ्या टप्प्यातील निधीची मागणी करताना पहिल्या टप्प्यात प्राप्त सर्व निधीच्या
वापराबाबतची विहित नमुन्यातील उपयोगिता प्रमाणपत्रे (UC) (U-DISE code नुसार), तसेच त्रैमासिक
अहवाल (QPR), अद्ययावत छाया चित्रांसह प्रस्तावासोबत शासनास सादर करावीत. तसेच निधीचे उपयोगीता
प्रमाणपत्र महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ
घालण्याची जबाबदारी उपसचिव, शालेय शिक्षण व क्रिडा विभाग, मंत्रालय, मुंबई यांची राहील.
१३. केंद्र शासनाच्या अल्पसंख्याक कार्य मंत्रालयाच्या दि.१४/१२/२०१५ रोजीच्या बैठकीतील सूचनेनुसार
प्रधानमंत्री जनविकास कार्यक्रम अंतर्गत ज्या शाळा (U-DISE code नुसार) बांधकामास निधी मंजूर करून
वितरित करण्यात आलेला आहे, त्याच ज्या शाळा (U-DISE code नुसार) बांधकामास सदरचा निधी खर्च
करणे बंधनकारक राहील. कोणत्याही परिस्थितीत अन्य बांधकामास सदरचा निधी खर्च केल्यास सर्व संबंधित
अधिकाऱ्यावर कारवाई करण्यात येईल. तसेच प्रस्तावित विकासकामाकरिता अन्य कोणत्याही योजनेतून
अनुदानाचा लाभ घेतलेला नसावा.
१४. केंद्र शासनाच्या मान्यतेनुसार विषयांकीत बांधकामातंर्गत केंद्र हिश्श्यावर होणारा खर्च “मागणी क्रमांक
झेडई-१, २२३५ - सामाजिक सुरक्षा व कल्याण, ०२ समाजकल्याण, २०० - इतर कार्यक्रम, केंद्र पुरस्कृत
योजना (००) (१७) अल्पसंख्याक बहुक्षेत्रिय विकास कार्यक्रम ( केंद्र हिस्सा ) ( कार्यक्रमावरील खर्च ) (२२३५ ए
५४३), ३१ - सहाय्यक अनुदान (वेतनेतर)” तसेच राज्य हिश्श्यावर होणारा खर्च “मागणी क्रमांक झेडई
१,२२३५ सामाजिक सुरक्षा व कल्याण, ०२ समाजकल्याण, २०० - इतर कार्यक्रम, केंद्र पुरस्कृत योजना (०१)
(१४) अल्पसंख्याक प्रधानमंत्री जन विकास कार्यक्रम (राज्य हिस्सा) (कार्यक्रमावरील खर्च) (२२३५ ए २३१) ३१
सहाय्यक अनुदान (वेतनेतर)” या लेखाशिर्षाखाली खर्ची टाकण्यात यावा.
१५. हा शासन निर्णय वित्त विभाग, शासन परिपत्रक क्र.अर्थसं-२०२०/प्र.क्र.६५/अर्थ-३, दि.१६/०४/२०२०
अन्वये तसेच दि.१४/०५/२०२० अन्वये प्रशासनिक विभागांस प्रदान करण्यात आलेल्या वित्तीय अधिकारानुसार
तसेच वित्त विभागाच्या अ.नौ.सं.क्र. क्र.६४/२०२१/व्यय-१, दि.०१/०३/२०२१ अन्वये निर्गमित करण्यात येत
आहे.
पृष्ठ ५ पैकी ४
# Page 5
शासन निर्णय क्रमांक: अ.वि.वि-२०२०/प्र.क्र.२०/का-७
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14