# Page 1
राज्यातील अल्पसंख्याक बहुल ग्रामीण क्षेत्रात मूलभूत / पायाभूत सुविधा उपलब्ध करुन देण्यासाठी अनुदान वितरित करण्यास मंजूरी देण्याबाबत – सन २०२०-२१
महाराष्ट्र शासन
अल्पसंख्याक विकास विभाग
शासन निर्णय क्रमांक : ग्राक्षेवि -२०१९/प्र.क्र. १६९/का.९
मंत्रालय, मुंबई - ४०० ०३२
दिनांक :- ०४ फेब्रुवारी, २०२१
वाचा -
१) शासन निर्णय, अल्पसंख्याक विकास विभाग, क्र: ग्राक्षेवि-२०१५/प्र.क्र.७७/का.९, दि. २२ सप्टेंबर, २०१५.
२) शासन पूरकपत्रक,अल्पसंख्याक विकास विभाग, क्षेविका-२०१५/प्र.क्र.६/का.९, दि. ९ मार्च, २०१६.
३) शासन परिपत्रक, वित्त विभाग, क्र. अर्थसं -२०२०/प्र.क्र.६४/अर्थ-३, दि. १६, एप्रिल, २०२०.
४) शासन परिपत्रक, वित्त विभाग, क्र. अर्थसं-२०२०/प्र.क्र.६५/अर्थ - ३, दि. ०४, मे २०२०.
प्रस्तावना : राज्यातील अल्पसंख्याक बहुल ग्रामीण क्षेत्रात मुलभूत / पायाभूत सुविधा उपलब्ध करुन देऊन ग्रामीण भागात वास्तव्यास असलेल्या अल्पसंख्याक लोकसमुहातील नागरिकांच्या जीवनमानाचा दर्जा उंचावण्यासाठी संदर्भ क्र.१ येथील शासन निर्णयान्वये ग्रामीण क्षेत्र विकास कार्यक्रम कार्यान्वित करण्यास मंजूरी देण्यात आली आहे. तसेच संदर्भ क्र. २ येथील शासन पूरकपत्रान्वये, दि.२२ सप्टेंबर, २०१५ रोजीच्या शासन निर्णयातील योजनेची कार्यपध्दती या शीर्षाखाली परिच्छेद (क) (i) च्या पुढे परिच्छेद दाखल करण्याचा निर्णय शासन मान्यतेने घेतला आहे. त्यानुसार मा. खासदार व आमदार तसेच जिल्हाधिकारी यांच्याकडून शासन मान्यतेसाठी प्राप्त ग्रामपंचायत प्रस्तावांना मंजूरी देऊन सन २०२०-२१ या आर्थिक वर्षात उपलब्ध तरतूदीपैकी निधी वितरीत करण्याची बाब शासनाच्या विचाराधीन होती.
संदर्भ क्र. ३ आणि ४ मधील वित्त विभागाच्या शासन परिपत्रकातील मार्गदर्शक सूचनानुसार कोविड - १९च्या संसर्गजन्य रोगाच्या प्रादूर्भावामुळे सन२०२०-२१ या आर्थिक वर्षात राज्याची आर्थिक अडचणी लक्षात घेता, आवश्यकतेनुसार १० ते २५ टक्के या प्रमाणात निधी वितरणास मान्यता दिली आहे.
शासन निर्णय :
राज्यातील बहुल अल्पसंख्यांक ग्रामीण क्षेत्र विकास योजनेकरीता सन २०२०-२१ या आर्थिक वर्षात रु.५७,३३,००,०००/- (अक्षरी रुपये सत्तावन् कोटी तेहतीस लक्ष फक्त) एवढा निधी अर्थसंकल्पीत करण्यात आला आहे. संदर्भ क्र. ३ च्या शासन परिपत्रक, वित्त विभाग दि.१६/०४/२०२० च्या मार्गदर्शक सूचनानुसार वित्त विभागाने एकूण रु.६.९७ कोटी वितरीत वितरणास मान्यता दिली आहेत.
पृष्ठ ९ पैकी १
# Page 2
शासन निर्णय क्रमांकः ग्राक्षेवि -२०१९/प्र.क्र. १६९/का.९
त्यानुसार सदर योजनाकरिता मा.मंत्री / राज्यमंत्री/ खासदार/ आमदार तसेच जिल्हाधिकारी यांच्याकडून शासनास प्राप्त झालेल्या ग्रामपंचायतींचे प्रस्तावांना सन२०२०-२१च्या अर्थसंकल्पीत उपलब्ध तरतूदीपैकी एकूण रु. ६,९७,००,०००/- (अक्षरी रुपये सहा कोटी सत्तण्णव लक्ष फक्त) इतका निधी वितरणास शासन मान्यता प्राप्त झाली आहे. त्यानुसार या शासन निर्णयासोबतच्या परिशिष्ट -“अ” मध्ये दर्शविल्याप्रमाणे रु. ६,९७,००,०००/- (अक्षरी रुपये सहा कोटी सत्तण्णव लक्ष फक्त) ग्रामीण क्षेत्र विकास कार्यक्रमांतर्गत अनुदान मंजूर करण्यात येत असून हे अनुदान संबंधित जिल्ह्याचे जिल्हाधिकारी यांचेमार्फत संबंधित मुख्य कार्यकारी अधिकारी, जिल्हा परिषद यांच्या स्वाधीन करण्यात येत आहे.
२. संबंधित अल्पसंख्याक बहुल ग्रामपंचायतींना मंजूर करण्यात आलेले अनुदान वितरित करण्यासाठी संबंधित जिल्हाधिकारी, नियंत्रक अधिकारी आणि आहरण व संवितरण अधिकारी म्हणून काम पाहतील.
परिशिष्ट -"अ" मध्ये दर्शविलेली कामे इतर योजनेतून करण्यात आलेली नाहीत, याची शहानिशा व खातरजमा जिल्हाधिकारी यांनी करावी व जर सदर काम इतर योजनेतून मंजूर केले असल्यास त्या बदल्यात इतर काम मंजूर निधीच्या मर्यादेत राहून बदल करण्याचे अधिकार संबंधित जिल्ह्याचे जिल्हाधिकारी यांना राहतील. उपरोक्त कामाच्या बदल्यात इतर काम करणे शक्य नसल्यास त्यासाठी वितरीत केलेला निधी शासन जमा करण्यात यावा. तसेच संबंधित जिल्हाधिकारी यांनी उपरोक्त कामांचे अंदाजपत्रक बांधकाम विभागाकडून प्राप्त करून घ्यावे. याबाबतची सर्व कागदपत्रे शासन निर्णयातील अटी व शर्तीनुसार प्राप्त करून घेण्याची कार्यवाही जिल्हाधिकारी यांनी करावी. त्यानंतर त्यांना प्रशासकीय व वित्तीय मान्यता देण्यात यावी व निधी संबंधित मुख्य कार्यकारी अधिकारी, जिल्हा परिषद यांना सुपूर्द करण्यात यावा.
३. ज्या विवक्षीत प्रयोजनासाठी निधी मंजूर करण्यात आला आहे, केवळ त्याच प्रयोजनासाठी संबंधित ग्रामपंचायतींनी निधी खर्ची टाकणे अनिवार्य आहे. संबंधित जिल्हाधिकारी / मुख्य कार्यकारी अधिकारी, संबंधित जिल्हा परिषद यांच्याकडून अनुदान वितरित करण्यात आल्यानंतर ग्रामपंचायतींनी प्रस्तावात नमूद केलेली कामे पूर्ण करणे आवश्यक आहे व याबाबतची उपयोगिता प्रमाणपत्रे या शासन निर्णयाच्या परिशिष्ट "ब" मध्ये विहित केलेल्या नमुन्यात अल्पसंख्याक विकास विभागाकडे सादर करणे आवश्यक आहे. ग्रामीण क्षेत्र विकास कार्यक्रमांतर्गत राज्यातील संबंधित अल्पसंख्याक बहुल ग्रामपंचायतींनी हाती घेतलेल्या विकासकामांच्या प्रगतीबाबत संनियंत्रण करुन त्याबाबतचा अहवाल संबंधित जिल्हाधिकारी यांनी शासनास सादर करावा.
४. या योजनेंतर्गत होणारा खर्च “मागणी क्र. झेड ई- १,२२३५ - सामाजिक सुरक्षा व कल्याण, ०२ - समाजकल्याण,१९८-ग्रामपंचायतींना सहाय्य अनुदान, राज्य योजनांतर्गत योजना, ०१अल्पसंख्याकांना सहाय्य, (०१) (०१) अल्पसंख्याक बहुल ग्रामपंचायतींना सहायक अनुदान (कार्यक्रम), (२२३५ बी ०८५) ३१, सहायक अनुदाने (वेतनेतर)” या लेखाशिर्षाखाली सन २०२०-२१ या वर्षाकरीता मंजूर करण्यात आलेल्या अनुदानातून भागविण्यात येईल.
५. सदर शासन निर्णय नियोजन विभागाच्या सहमतीने व वित्त विभागाच्या अनौपचारिक संदर्भ क्र.
१८६/२०२०/व्यय-१, दि.२२/०९/२०२० अन्वये दिलेल्या मान्यतेस अनुसरुन निर्गमित करण्यात येत आहे.
पृष्ठ ९ पैकी २
# Page 3
शासन निर्णय क्रमांकः ग्राक्षेवि -२०१९/प्र.क्र. १६९/का.९
५. “सदर शासन निर्णय वित्तीय अधिकार नियम पुस्तिका - १९७८ भाग पहिला, वित्त विभाग, शासन निर्णय क्र. विअप्र- २०१३/प्र.क्र.३०/२०१३/विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत प्रदान करण्यात आलेल्या अधिकारानुसार तसेच उपरोक्त संदर्भ क्र. ३ व ४ येथील वित्त विभागाच्या अनुक्रमे दि. १६ एप्रिल, २०२० आणि दि. ०४ मे, २०२०रोजीच्या परिपत्रकातील मार्गदर्शक सूचनांस अनुसरुन निर्गमित करण्यात येत आहे.”
# Page 4
# Page 5
# Page 6
# Page 7
# Page 8
# Page 9