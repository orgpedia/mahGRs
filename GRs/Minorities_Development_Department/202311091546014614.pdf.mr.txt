# Page 1
श्री. अब्दुस सलाम आझमी उर्फ शाहीद नदीम, उपसंपादक (उर्दू) (सेवानिवृत्त), महाराष्ट्र राज्य उर्दू साहित्य अकादमी, मुंबई यांची सेवा नियमित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्र. अविवि-६५२३/प्र.क्र.८६/का-१
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक:०९/११/२०२३
वाचा:- मा. महाराष्ट्र प्रशासकीय न्यायाधिकरण, मुंबई यांनी मूळ अर्ज क्र.११०/२०२० प्रकरणी पारित केलेले आदेश, दि.०५.१२.२०२२.
प्रस्तावना : सामान्य प्रशासन विभागाच्या दि.०४.११.१९८० च्या आदेशान्वये श्री. अब्दुस सलाम आझमी उर्फ शाहीद नदीम, उप संपादक (उर्दू) (सेवानिवृत्त), महाराष्ट्र राज्य उर्दू साहित्य अकादमी, मुंबई यांची उप संपादक या पदावर तात्पुरत्या स्वरूपात दि.०१.०८.१९८० पासून ते फेब्रुवारी १९८१ अखेरपर्यंत नियुक्ती करण्यात आली होती. शिक्षण व सेवायोजन विभागाच्या दि.२३.०८.१९८२ च्या शासन निर्णयान्वये उप संपादक या अस्थायी पदाची मुदत दि.२८.०२.१९८३ पर्यंत वाढविण्यास मंजूरी देण्यात आली व सदर आदेशानंतर श्री. अब्दुस सलाम आझमी उर्फ शाहीद नदीम यांची सेवा कायमस्वरूपी करण्याबाबतचे कोणतेही आदेश निर्गमित करण्यात आलेले नाहीत. श्री. अब्दुस सलाम आझमी उर्फ शाहीद नदीम यांची दि.३०.०९.२०१३ रोजी नियत वयोमानानुसार सेवा समाप्त झाली. श्री. अब्दुस सलाम आझमी उर्फ शाहीद नदीम यांना त्यांच्या शासन सेवेच्या कालावधीत रजेचे फायदे, रजा प्रवास सवलत (स्वग्राम), महाराष्ट्र दर्शन सवलत याबाबतचे फायदे देण्यात आल्याचे दिसून येते.
२. उप संपादक (उर्दू) या पदावरील सेवा नियमित करणेबाबत श्री. अब्दुस सलाम आझमी उर्फ शाहीद नदीम यांनी मा. महाराष्ट्र प्रशासकीय न्यायाधिकरण येथे मूळ अर्ज क्र.
११०/२०२० दाखल केला होता. सदर प्रकरणी मा. महाराष्ट्र प्रशासकीय न्यायाधिकरणाने पारित केलेल्या दि.०५.१२.२०२२ च्या आदेशानुसार श्री. अब्दुस सलाम आझमी उर्फ शाहीद नदीम, उप संपादक (उर्दू) (सेवानिवृत्त) यांची सेवा नियुक्तीच्या दिनांकापासून नियमित करण्याची बाब शासनाच्या विचाराधिन आहे.
शासन निर्णयः श्री. अब्दुस सलाम आझमी उर्फ शाहीद नदीम, उप संपादक (उर्दू) (सेवानिवृत्त), महाराष्ट्र राज्य उर्दू साहित्य अकादमी, मुंबई यांची दि.०४.११.१९८० पासून तात्पुरत्या
# Page 2
शासन निर्णय क्रमांक: अविवि-६५२३/प्र.क्र.८६/का-१
स्वरुपात नियुक्ती करण्यात आली होती. श्री. अब्दुस सलाम आझमी उर्फ शाहीद नदीम यांची दि.३०.०९.२०१३ रोजी नियत वयोमानानुसार सेवा समाप्त झाली. मा. महाराष्ट्र प्रशासकीय न्यायाधिकरणाने मूळ अर्ज क्र. ११०/२०२० प्रकरणी पारित केलेल्या दि.०५.१२.२०२२ च्या आदेशानुसार श्री. अब्दुस सलाम आझमी उर्फ शाहीद नदीम, उप संपादक (उर्दू) (सेवानिवृत्त) यांची सेवा सदर पदावरील मूळ नियुक्तीच्या दिनांकापासून नियमित करुन त्यांना सेवा निवृत्तीवेतन विषयक लाभ देण्यास याद्वारे मान्यता देण्यात येत आहे.
२. सदर शासन निर्णय सामान्य प्रशासन विभागाच्या अनौ.सं.क्र.९३४/२०२३, दि.०३.१०.२०२३ अनुसार प्राप्त झालेल्या मान्यतेनुसार निर्गमित करण्यात येत आहे.
# Page 3