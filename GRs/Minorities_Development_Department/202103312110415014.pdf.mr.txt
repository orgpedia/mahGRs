# Page 1
नांदेड उर्दू घराच्या देखभाल दुरुस्ती व परिचालनासाठी वर्ष २०२०-२१ या आर्थिक वर्षात निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: नाउघ २०२०/प्र.क्र.६०/का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख:३१.०३.२०२१
वाचा -
१) अल्पसंख्याक विकास विभाग, शासन निर्णय क्रमांकः उघव्य २०१६/प्र.क्र.१९/कार्या-४,
दि.२१ जुलै, २०१६ २) शासन परिपत्रक, वित्त विभाग, क्रमांक अर्थसं - २०२०/प्रक्र. ६४/अर्थ-३, दि.१६ एप्रिल, २०२० ३) जिल्हाधिकारी, नांदेड यांचे पत्र क्रमांक अल्पसंख्याक/सा.शा-१/उर्दू घर/१३६११, दि.०४.०३.२०२१
प्रस्तावना -
नांदेड उर्दू घराच्या देखभाल दुरुस्ती व परिचालनासाठी अनुदान वितरित करण्याची बाब शासनाच्या विचाराधिन आहे..
शासन निर्णय -
संदर्भ क्र.१ येथील शासन निर्णयान्वये महाराष्ट्र राज्यातील उर्दू घरांचा वापर, देखभाल व दुरुस्ती तसेच उर्दू घरे सुस्थितीत ठेवण्यासदंर्भात नियामवली विहित करण्यात आली आहे. सदर शासन निर्णयानुसार उर्दू घरांचे नियंत्रण व व्यवस्थापन संबंधित जिल्हाधिकारी किंवा त्यांनी प्राधिकृत केलेले, उप जिल्हाधिकारी पेक्षा कमी नाही अशा दर्जाचे अधिकारी, यांचे मार्फत करण्यात येणार आहे. त्यानुसार जिल्हाधिकारी, नांदेड यांनी त्यांच्या संदर्भ क्र.३ येथील पत्रान्वये, अनुदान वितरित करण्यासाठी मागणी सादर केली आहे. उर्दू घर या प्रयोजनासाठी सन २०२०-२१ या आर्थिक वर्षात रु.७,००,०००,०००/- (रुपये सात कोटी फक्त) इतकी अर्थसंकल्पीय तरतूद करण्यात आलेली आहे. आता वित्त व नियोजन विभागाने दिलेली मान्यता आणि सुधारित अंदाजमध्ये उपलब्ध करुन दिलेल्या मान्यतेस अनुसरुन खालील प्रयोजनासाठी रु.५०,००,०००/- (रुपये पन्नास लाख फक्त) इतके अनुदान जिल्हाधिकारी, नांदेड यांच्याकडे सुपूर्द करण्यात येत आहे. जिल्हाधिकारी, नांदेड यांनी सदर खर्च विहीत मर्यादेत राहील याची दक्षता घ्यावी.
-----------------------------------------------------------------------------------------------------------------------------------------
|  | अ.क्र. |  |  | बाब |  |  | किंमत |  |
| १ | उर्दू घर देखभाल, दुरुस्ती व उर्दू घर सुस्थितीत ठेवण्यासाठी नियुक्ती करण्यात आलेल्या यंत्रणेसाठी निधी देणे (Maintenance) | रु.१६,७६,३००/ |
| २ | कंत्राटी कर्मचारी वृंद (०३ पदांसाठी) | रु.१,५०,०००/ |
| ३ | कार्यालयीन खर्च | रु.२,००,०००/ |
| ४ | उर्दू घर येथे पारेषण (ऑन ग्रिड) सौर सयंत्र आस्थापित करणे | रु.१३,१७,०८४/ |
| ६ | उर्दू घर येथे प्रोजेक्टर, सिस्टीम व साऊंड सिस्टीम उभारणी करणे | रु.९,१०,५५८/ |
| ७ | उर्दू घर येथे सी.सी.टी.वी.,सिस्टीम व कॉम्प्युटर | रु.७,४६,०५८/ |
|  | एकूण | रु.५०,००,०००/ |
-----------------------------------------------------------------------------------------------------------------------------------------
# Page 2
शासन निर्णय क्रमांक: नाउघ २०२०/प्र.क्र.६०/का.४
जिल्हाधिकारी, नांदेड यांना सन २०२०-२१ या आर्थिक वर्षात वरीलप्रमाणे मंजूर करण्यात आलेली रु.५०,००,०००/- (रुपये पन्नास लाख फक्त) इतकी रक्कम अर्थसंकल्पीय प्रणालीमधून आहरण व संवितरण करण्यास या शासन निर्णयान्वये मंजूरी देण्यात येत आहे. त्यांनी सदर निधीच्या विनियोगाबाबचे उपयोगिता प्रमाणपत्र शासनास तसेच महालेखाकार कार्यालयास सादर करावे.
यावर होणारा खर्च “मागणी क्रमांक झेडई-१ २२३५- सामाजिक सुरक्षा व कल्याण - २००- इतर कार्यक्रम-राज्य योजनांतर्गत योजना- (०० ) - (००) (१८) - उर्दू घरासाठी सहाय्यक अनुदाने (२२३५ ए ५५२) ३१, सहायक अनुदान (कार्यक्रम)” या लेखाशिर्षाखाली खर्ची टाकावा व तो सन २०२०-२१ या आर्थिक वर्षात मंजूर केलेल्या तरतुदीतून भागविण्यात यावा.
हा शासन निर्णय, नियोजन विभाग अनौ.संदर्भ क्र.१३२/१४७१, दि.२६.०३.२०२१ व वित्त विभाग अनौ.संदर्भ क्र.१३०/२०२१/व्यय-१, दि.३१.०३.२०२१ अन्वये प्राप्त मान्यतेस अनुसरुन निर्गमित करण्यात येत आहे.