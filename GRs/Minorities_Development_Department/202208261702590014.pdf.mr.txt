# Page 1
सन २०२२-२०२३ या आर्थिक वर्षासाठी महाराष्ट्र राज्य हज समितीस निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि-२०२१/प्र.क्र.६८/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- २६ ऑगस्ट, २०२२
संदर्भ:- १) शासन परिपत्रक, वित्त विभाग, क्रमांकः - अर्थसं-२०२२/
प्र.क्र.४३/अर्थ-३, दिनांक ०४ एप्रिल, २०२२.
२) महाराष्ट्र राज्य हज समिती, मुंबई यांचे पत्र क्र. संकीर्ण-२०२२/ प्र.क्र.९/ एसएचसी/बी-१८१, दि. ०५.०८.२०२२.
३) समक्रमांक दि. ११.०४.२०२२ चा शासन निर्णय.
४) समक्रमांक दि. २८.०४.२०२२ चा शासन निर्णय.
५) समक्रमांक दि. ०७.०६.२०२२ चा शासन निर्णय
प्रस्तावना:
महाराष्ट्र राज्य हज समिती कार्यालयातील कर्मचाऱ्यांच्या वेतनापोटी साठी “मागणी क्र. झेड ई-१, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरुंचा खर्च (अनिवार्य), ३६ सहायक अनुदान (वेतन), (२२३५ ए २६७)” या लेखाशीर्षाखाली सन २०२२-२०२३ या आर्थिक वर्षासाठी रु.४०.०० लक्ष इतकी तरतूद करण्यात आली आहे. यातून माहे मार्च, २०२२ ते जुलै, २०२२ या कलावधीतील वेतनाच्या प्रयोजनासाठी रु.१०,८८,२४९/- इतकी रक्कम महाराष्ट्र राज्य हज समितीस उपलब्ध करुन देण्यात आली आहे. आता माहे ऑगस्ट २०२२ ते ऑक्टोबर २०२२ या कालावधीच्या वेतनासाठी निधी वितरीत करण्याची बाब शासनाच्या विचाराधीन आहे.
शासन निर्णय:
महाराष्ट्र राज्य हज समिती कार्यालयासाठी “मागणी क्र. झेड ई-१, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरुंचा खर्च (अनिवार्य), ३६ सहायक अनुदान (वेतन), (२२३५ ए २६७)” या लेखाशीर्षाखाली सन २०२२ २०२३ या आर्थिक वर्षासाठी रु. ४०.०० लक्ष इतकी अर्थसंकल्पीय तरतूद करण्यात आली आहे.
त्यानुसार संदर्भ क्र. ३ ते ५ च्या शासन निर्णयान्वये महाराष्ट्र राज्य हज समितीस माहे मार्च २०२२ ते जुलै २०२२ या महिन्याच्या वेतनासाठी एकूण रु.१०,८८,२४९/- (अक्षरी रुपये दहा लाख अठ्ठयाऐंशी हजार दोनशे एकोणपन्नास फक्त) इतका निधी वितरित करण्यात आला आहे.
# Page 2
शासन निर्णय क्रमांक: अविवि-२०२१/प्र.क्र.६८/का-५
२. संदर्भ क्र.२ येथील मागणी विचारात घेऊन महाराष्ट्र राज्य हज समितीच्या कर्मचाऱ्यांच्या माहे ऑगस्ट २०२२ ते ऑक्टोबर २०२२ या महिन्याच्या वेतनासाठी रु.६,३७,३२० /- (अक्षरी रुपये सहा लाख सदतीस हजार तीनशे वीस फक्त) इतका निधी महाराष्ट्र राज्य हज समितीस वितरीत करण्यास शासन मान्यता देण्यात येत आहे.
३. सदर निधी यापूर्वी वितरीत करण्यात आलेल्या निधीच्या विनियोगाबाबतचे उपयोगिता प्रमाणपत्र सादर करावयाच्या अटीच्या अधीन राहून कार्यकारी अधिकारी, महाराष्ट्र राज्य हज समिती, मुंबई यांच्याकडे सुपुर्द करण्यात येत आहे. याकरिता ते “नियंत्रक अधिकारी” आणि त्यांनी प्राधिकृत केलेले दुय्यम अधिकारी “आहरण व संवितरण अधिकारी” म्हणून काम पाहतील.
४. सदर निधी/तरतूद ज्या प्रयोजनासाठी मंजूर करण्यात आली आहे. त्याच प्रयोजनासाठी खर्च करण्यात यावी व खर्च मंजूर केलेल्या निधीच्या मर्यादेत ठेवण्यात यावा.
केलेल्या खर्चाचा तपशील व उपयोगिता प्रमाणपत्र विहीत मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी कार्यकारी अधिकारी, महाराष्ट्र राज्य हज समिती, मुंबई यांची राहील.
५. हा शासन निर्णय वित्त विभागाचे शासन परिपत्रक, वित्त विभाग, क्रमांकः अर्थसं २०२२/प्र.क्र.४३/अर्थ-३, दिनांक ०४.०४.२०२२ अंतर्गत प्रशासकीय विभागांना प्राप्त झालेल्या अधिकारांतर्गत निर्गमित करण्यात येत आहे.