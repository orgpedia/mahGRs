# Page 1
महाराष्ट्र राज्य उर्दू साहित्य अकादमी, मुंबई या कार्यालयास सन २०१८-१९ या आर्थिक वर्षासाठी कार्यक्रमांतर्गत अनुदान वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: उसाअ २०१८/प्र.क्र.३१/उसाअ/का.५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०२/०१/२०१९
वाचा - १) शासन परिपत्रक, वित्त विभाग क्रमांक: अर्थसं २०१८/प्रक्र.६९/अर्थसंकल्प-३, दि.२.४.२०१८ २) शासन परिपत्रक, अल्पसंख्यांक विकास विभाग अविवि २०१८/प्रक्र.२८/का.७,दि.१४.६.२०१८ ३) शासन निर्णय, अल्पसंख्यांक विकास विभाग, उसाअ २०१८/ प्रक्र.३१/ उसाअ/का.५, दि. ०२/०१/२०१९
प्रस्तावना - राज्यात उर्दू भाषेचा विकास, संवर्धन, प्रगती तसेच उर्दू व मराठी भाषेतील साहित्यिकांमध्ये वैचारीक आदान प्रदान होऊन राष्ट्रीय एकात्मतेची भावना दृढ व्हावी या उद्देशाने महाराष्ट्र राज्य उर्दू साहित्य अकादमीची स्थापना करण्यात आली आहे. महाराष्ट्र राज्य उर्दू साहित्य अकादमीमार्फत विविध कार्यक्रम राबविण्यासाठी वरील संदर्भ क्र. ३ येथील शासन निर्णयान्वये रु.४४.०० लाख इतके अनुदान माहे जानेवारी, २०१९ ते ३१ मार्च, २०१९ या कालावधीत खर्च करण्यास प्रशासकीय मान्यता प्रदान करण्यात आली आहे. त्यानुसार वर्ष २०१८-१९ या आर्थिक वर्षात महाराष्ट्र राज्य उर्दू साहित्य अकादमीसाठी अनुदान वितरीत करण्याची बाब शासनाच्या विचाराधीन होती.
शासन निर्णय - सन २०१८-१९ या आर्थिक वर्षाकरिता मंजूर असलेल्या अनुदानापैकी ७०% इतक्या मर्यादेपर्यंत अनुदान वितरीत करण्यास वरील संदर्भ क्र.१ व २ येथील शासन परिपत्रकान्वये मान्यता प्रदान करण्यात आलेली आहे. सदर बाब विचारात घेता, महाराष्ट्र राज्य उर्दू साहित्य अकादमीला माहे जानेवारी, २०१९ ते ३१ मार्च, २०१९ या कालावधीत विविध कार्यक्रम राबविण्याकरिता सन २०१८-१९ मध्ये मंजूर करण्यात आलेल्या रु. १,००,००,०००/- (रुपये एक कोटी फक्त) अनुदानापैकी ७०% च्या मर्यादेत वितरणासाठी उपलब्ध असलेल्या रु.७०,००,०००/- (रुपये सत्तर लाख फक्त) पैकी रु.४४,००,०००/- (रुपये चव्वेचाळीस लाख फक्त) इतक्या रक्कमेचे कार्यक्रमांतर्गत अनुदान महाराष्ट्र राज्य उर्दूसाहित्य अकादमी, मुंबई या कार्यालयास वितरीत करण्यात येत आहे. अधिक्षक -नि- कार्यकारी अधिकारी,
# Page 2
शासन निर्णय क्रमांक: उसाअ २०१८/प्र.क्र.३१/उसाअ/का.५
महाराष्ट्र राज्य उर्दू साहित्य अकादमी, मुंबई यांनी विविध कार्यक्रम राबविण्यासाठीचा खर्च विहित मर्यादेत राहिल याची त्यांनी दक्षता घ्यावी. तसेच शासनाने खर्चाबाबत विहीत केलेल्या नियमानुसार अटी व शर्तीचे पालन करुन कार्यवाही करावी.
२. सदर रकमेचा ईसीएस (ECS) अवर सचिव (१), अल्पसंख्याक विकास विभाग, मंत्रालय, मुंबई यांच्या नावाने काढण्यात यावा.
३. उपरोक्त खर्च "मागणी क्र. झेडई - ०१, २२३५, सामाजिक सुरक्षा व कल्याण, ०२- समाजकल्याण, २०० इतर कार्यक्रम ०१- अल्पसंख्याकांना सहाय्य, (०१) (२३) महाराष्ट्र राज्य उर्दू साहित्य अकादमीच्या विविध योजनांसाठी सहायक अनुदान (कार्यक्रम ) ३१, सहाय्यक अनुदान (२२३५ बी ०९४)" या लेखाशीर्षाखाली खर्ची टाकण्यात यावा.
४. अधिक्षक-नि-कार्यकारी अधिकारी, महाराष्ट्र राज्य उर्दू साहित्य अकादमी, मुंबई यांनी सदर खर्चाचे तपशील व निधीचे विनियोगाचे उपयोगिता प्रमाणपत्र विहित कालावधीत सादर करणे अनिवार्य राहिल.
५. हा शासन निर्णय वित्त विभागाच्या शासन परिपत्रक क्रमांक अर्थसं-२०१८/प्र.क्र.६९/अर्थ-३, दि.०२.०४.२०१८ अन्वये प्राप्त अधिकाराखाली निर्गमित करण्यात येत आहे.
# Page 3