# Page 1
अल्पसंख्याक बहुल क्षेत्रामध्ये अल्पसंख्याक महिलांसाठी राबविण्यात येत असलेल्या स्वयंसहायता बचत गट योजनेसाठी सन २०२०-२१ या आर्थिक वर्षाकरीता निधी वितरीत करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक:- माविम -२०२०/प्र.क्र.७९/का-९
मंत्रालय, मुंबई-४०००३२.
दिनांक: ८ जानेवारी २०२१.
वाचा:- (१) शासन परिपत्रक, वित्त विभाग क्र. अर्थसं-२०२०/प्र.क्र.६४/ अर्थ-३, दि. १६ एप्रिल, २०२०.
(२) शासन निर्णय, वित्त विभाग क्र. अर्थसं-२०२०/प्र.क्र.६५/ अर्थ-३, दि. ०४ मे, २०२०.
(३) शासन निर्णय क्र.अविवि-२०२०/प्र.क्र.२५/का-९ दि.१ ऑक्टोंबर, २०२०.
(४) महाव्यवस्थापक (वित्त व प्रशा), महिला आर्थिक विकास महामंडळ यांचे पत्र क्र. माविम/लेखा / २०२०/१०२, दि. २६ नोव्हेंबर, २०२०.
प्रस्तावना: राज्यातील अल्पसंख्याक बहुल क्षेत्रात वास्तव्यास लोकसमूहातील महिलांच्या आर्थिक सक्षमीकरणासाठी त्यांना संघटीत करुन पुरेसा पतपुरवठा उपलब्ध करून देणे व त्यांना उदयोजकतेविषयक आवश्यक असलेली माहिती देऊन त्यांच्यामध्ये उदयोजकीय कौशल्ये विकसित करण्याच्या हेतूने अल्पसंख्याक लोकसमुहातील महिलांचे स्वयंसहाय्यता बचत गट स्थापन करण्यास शासन निर्णय दि.२८ फेब्रुवारी, २०१२ अन्वये मान्यता देण्यात आली आहे. या अंतर्गत पहिल्या टप्प्यात मुंबई शहर, मुंबई उपनगर, नांदेड, मालेगाव, कारंजा, परभणी, पुणे, नागपूर, औरंगाबाद, भिवंडी, मुंब्रा कौसा आणि मिरज येथे अल्पसंख्याक लोक समुहातील महिलांचे स्वयंसहाय्यता बचत गट स्थापन करण्यास मान्यता देण्यात आली आहे. सदर योजनेतंर्गत अल्पसंख्याक महिलांचे २४०० बचत गट निर्माण करून त्यांचे १३ लोकसंचलित साधन केंद्र ८ वर्षाच्या कालावधीत निर्माण करण्याचे उदृिष्ट होते.
त्यानुसार महिला आर्थिक विकास महामंडळाने दि. ३१ मार्च, २०२० पर्यत ३२०० बचत गट व ८ लोकसंचलित साधन केंद्रे स्थापन केले आहेत.
या योजनेचा ८ वर्षाचा कालावधी ३१ मार्च, २०२० रोजी संपुष्टात आल्याने सदर योजनेस संदर्भ क्र.३ दि.१ ऑक्टोंबर, २०२० च्या शासन निर्णयान्वये ५ वर्षे (१ एप्रिल,२०२० ते ३१ मार्च, २०२५) मुद्दत वाढ देण्यात आली आहे. पुढील ५ वर्षामध्ये ८०० नवीन बचत गट निर्मितीचे उदिष्ट ठेवण्यात आले आहे.
त्याचबरोबर सद्यस्थितीतील कार्यरत बचत गटे बळकट करणे, बचत गटातील सदस्याना नव नवीन उद्योग कौशल्याचे प्रशिक्षण देणे, त्याचे उद्योगव्यवसायातील सातत्य टिकविणे हे कार्य करुन अल्पसंख्याक समुहातील महिलांना आर्थिक सक्षम करणे हे काम महिला आर्थिक विकास महामंडळामार्फत करण्यात येणार आहे.
# Page 2
शासन निर्णय क्रमांक: माविम -२०२०/प्र.क्र.७९/का-९
या योजनेसाठी सन २०२०-२१ या वर्षात अंमलबजावणीसाठी रु.७.०० कोटी एवढा निधी अर्थसंकल्पित करण्यात आला आहे. त्यापैकी संदर्भ क्र.२ च्या दि.०४ मे, २०२० च्या वित्त विभागाच्या शासन निर्णयान्वये सन २०२०-२१ या वर्षामध्ये एकूण अर्थसंकल्पित निधीच्या ३३% च्या मर्यादेत निधी खर्च करण्यास परवानगी देण्यात येणार आहे. त्यानुसार वित्त विभागाने या योजनेकरीता एकूण अर्थसंकल्पित निधीच्या ३०% च्या प्रमाणात रु.२ कोटी १० लक्ष निधी वितरीत करण्यास मान्यता दिली आहे. त्यानुसार सदर निधी महिला आर्थिक विकास महामंडळास वितरीत करण्याची बाब शासनाच्या विचाराधीन होती.
शासन निर्णय: सन २०२०-२१ या आर्थिक वर्षात “स्वयंसहाय्य गटाकरीता सहायक अनुदान” या योजनेसाठी अर्थसंकल्पित एकूण रु. ७,००,००,०००/- (अक्षरी रु. सात कोटी फक्त) निधीपैकी ३० टक्के च्या मर्यादेत रु.२,१०,००,०००/- (अक्षरी रु. दोन कोटी दहा लक्ष फक्त) एवढा निधी वितरीत करण्यास वित्त विभागाने मान्यता दिली आहे. त्यानुसार अल्पसंख्याक महिलांच्या स्वयंसहायक बचत गट योजनेकरीता सन २०२०-२१ या आर्थिक वर्षातील एकूण अर्थसंकल्पित निधीच्या रु.७ कोटी पैकी ३० % च्या प्रमाणात रु.
२,१०,००,०००/- (अक्षरी रु. दोन कोटी दहा लक्ष फक्त) एवढा निधी महिला आर्थिक विकास महामंडळास वितरीत करण्यास शासन मान्यता प्रदान करण्यात येत आहे.
२. सदर रकमेचा Electronic Clearing Service (ECS) अवर सचिव (१), अल्पसंख्याक विकास विभाग, मंत्रालय, मुंबई यांच्या नावे काढण्यात यावा.
३. या रकमेचे उपयोगिता प्रमाणपत्र महिला आर्थिक विकास महामंडळाने शासनास सादर करणे आवश्यक राहिल. सदर आहरीत करण्यासाठी अवर सचिव, अल्पसंख्याक विकास विभाग हे नियंत्रण अधिकारी तथा आहरण व संवितरण अधिकारी राहतील.
४. यासाठी होणारा खर्च सन २०२०-२१ या आर्थिक वर्षाकरीता मागणी क्र. झेडई - १, २२३२ सामाजिक सुरक्षा व कल्याण, ०२ समाजकल्याण, २०० इतर कार्यक्रम, राज्य योजनांतर्गत योजना (०१) अल्पसंख्याकांना सहाय्य (०१) (१०) स्वयंसहाय्य गटाकरीता सहायक अनुदान (२२३५ ए १६९) कार्यक्रम, ३१ सहायक अनुदान (वेतनेतर) या लेखाशिर्षाखाली मंजूर असलेल्या अनुदानातून खर्ची टाकण्यात यावा.
५. महिला आर्थिक विकास महामंडळामार्फत याबाबतच्या वर्षनिहाय खर्चाचा लेखाविषयक तपशील ठेवण्यात यावा. ज्या बाबीसाठी अनुदान वितरित करण्यात आले आहे त्या बाबीवरच खर्च करण्यात यावा.
तसेच, सदर बाबींचे उपयोगिता प्रमाणपत्र शासनास सादर करणे बंधनकारक राहील.
६. हा शासन निर्णय नियोजन विभागाच्या सहमतीने व वित्त विभागाच्या मान्यतेने वित्त विभाग अनौपचारीक संदर्भ क्र.३२९/२०२०/व्यय-१ दि.३०.१२.२०२० अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: माविम -२०२०/प्र.क्र.७९/का-९
७. सदर शासन निर्णय वित्तीय अधिकारी नियम पुस्तिका -१९७८ भाग पहिला, वित्त विभाग, शासन निर्णय क्र. विअप्र २०१३/प्र क्र ३०/२०१३/ विनियम, दिनांक १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग-२ अन्वये प्रदान करण्यास आलेल्या अधिकारानुसार तसेच शासन परिपत्रक, वित्त विभाग क्र. अर्थसं २०२० / प्र क्र ६४ / अर्थ - ३, दिनांक १६ एप्रिल, २०२० मधील सर्व अटींची व त्या सोबतच्या परिशिष्टांमधील मार्गदर्शन सूचनाची पुर्तता होत असून प्राप्त मान्यतेस अनुसरुन निर्गमित करण्यात येत आहे.