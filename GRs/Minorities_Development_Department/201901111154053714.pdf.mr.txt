# Page 1
केंद्र पुरस्कृत बहुक्षेत्र विकास कार्यक्रमातंर्गत (MsDP) मान्यता प्राप्त वाशिम जिल्ह्यातील कारंजा, मानोरा व मालेगाव येथील अल्पसंख्याक समाजातील मुलींच्या १०० प्रवेश क्षमतेच्या वसतीगृह इमारत बांधकामाची मान्यता रद्द करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः अविवि-२०१५/प्र.क्र.६८/का.०७,
मादाम कामा रोड, हुतात्मा चौक
मंत्रालय, मुंबई - ४०० ०३२
दिनांक:-११/०१/२०१९
संदर्भ: १) शासन निर्णय अल्पसंख्याक विकास विभाग क्रमांक,अविवि-२०१५/प्रक्र.६८/का.०७, दि.०१/०१/२०१५.
२) शासन निर्णय अल्पसंख्याक विकास विभाग क्रमांक,अविवि-२०१२/प्रक्र.१३७/का.०७, दि.२८/०३/२०१३.
३) शासन निर्णय अल्पसंख्याक विकास विभाग क्रमांक,अविवि-२०१२/प्रक्र.१३७(१)/का.०७, दि.३१/०३/२०१५.
प्रस्तावना :
अल्पसंख्याक कार्य मंत्रालयाच्या गठित शक्तीप्रदान समितीने दि.३०.०१.२०१३ रोजीच्या ६४ व्या बैठकीत केंद्र पुरस्कृत बहू क्षेत्र विकास कार्यक्रमाच्या (MSDP) अंतर्गत वाशिम जिल्हयातील कारंजा, मालेगाव व मानोरा येथे अल्पसंख्याक मुलीसाठी १०० प्रवेशक्षमतेची एकूण ०३ वसतीगृहे बांधकामाच्या एकूण रु.९३०.०० लाख इतक्या रकमेच्या प्रस्तावास मान्यता दिली आहे.
वाशिम जिल्ह्यातील कारंजा, मालेगाव व मानोरा येथे अल्पसंख्याक मुलींसाठी प्रत्येकी रु.३१०.०० लाख इतक्या रकमेच्या ०३ वसतीगृह इमारत बांधकाम अंदाजपत्रकास दिनांक १/१/२०१५ च्या शासन निर्णया अन्वये प्रशासकीय मान्यता प्रदान करण्यात आली आहे तसेच दिनांक ३१/०३/२०१५ च्या शासन निर्णयान्वये पहिल्या हप्त्यातील निधी वितरीत करण्यात आला आहे.
दि.२१.१२.२०१५ रोजी केलेल्या पाहणीदरम्यान, MsDP अंतर्गत वाशीम जिल्हयातील कारंजा, मालेगाव व मानोरा येथे एकूण ०३ वसतीगृह इमारत बांधकामासाठी सुयोग्य जागेची उपलब्धता अद्याप झालेली नाही, कारंजा लाड येथे मुलींच्या ०१ वसतीगृह बांधकामासाठी जी जागा निवडण्यात आली होती ती जागा लोकवस्तीपासून दूर व दुर्गम भागात आहे, तसेच या ०३ ठिकाणी / परिसरात उच्च शैक्षणिक/उच्च व्यावसायिक शैक्षणिक संस्थाची उपलब्धता पुरेशा प्रमाणात नाही, परिणामी या ठिकाणच्या वसतीगृहामध्ये प्रवेशक्षमतेइतकी उच्च शिक्षण घेणा-या अल्पसंख्याक विद्यार्थी संख्या उपलब्ध होणार नसल्याचे आढळून आले आहे. १२ व्या पंचवार्षिक योजनेत केंद्र पुरस्कृत MsDP अंतर्गत कारंजा, मानोरा, मालेगाव जि.वाशीम येथील अल्पसंख्याक मुलीसाठी १०० प्रवेश क्षमतेच्या एकूण ०३ वसतीगृह इमारत बांधकामाकरीता देण्यात आलेली प्रशासकीय मान्यता रद्द करण्याची बाब शासनाच्या विचाराधिन होती.
# Page 2
शासन निर्णय क्रमांकः अविवि-२०१५/प्र.क्र.६८/का.०७,
शासन निर्णयः १२ व्या पंचवार्षिक योजनेत केंद्र पुरस्कृत बहुक्षेत्र विकास कार्यक्रम ( MsDP) अंतर्गत वाशीम जिल्हयातील कारंजा, मालेगाव व मानोरा येथील अल्पसंख्याक मुलींसाठी १०० प्रवेश क्षमतेच्या प्रत्येकी एक वसतीगृह याप्रमाणे एकूण ०३ वसतीगृह इमारत बांधकामासाठी प्रशासकीय मान्यता रद्द करण्याचा प्रस्ताव मा. मुख्य सचिव यांचे अध्यक्षतेखालील राज्यस्तरीय अल्पसंख्याक कल्याण समितीच्या दिनांक २५/१०/२०१८ रोजी मान्यता देण्यात आलेली आहे.
समितीने दिलेल्या मान्यतेस अनुसरुन वाशीम जिल्हयातील कारंजा, मालेगाव व मानोरा येथे अल्पसंख्याक मुलींसाठीच्या एकूण ०३ वसतीगृह इमारत बांधकामाकरीता क्र.(१) येथे नमूद दि.०१/०१/२०१५ रोजीच्या शासन निर्णयान्वये देण्यात आलेली प्रशासकीय मान्यता या शासन निर्णयान्वये रद्द करण्यात येत आहे.