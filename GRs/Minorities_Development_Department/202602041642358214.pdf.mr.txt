# Page 1
अल्पसंख्यांक विकास विभागाच्या अधिपत्याखालील
अल्पसंख्यांक आयुक्तालय व जिल्हा स्तरावरील
जिल्हा अल्पसंख्यांक कक्षातील लघुलेखक
(उच्चश्रेणी), लघुलेखक (निम्नश्रेणी) व लिपिक
टंकलेखक या पदांना सामान्य प्रशासन विभागाने
अधिसूचित केलेले सेवा प्रवेश नियम लागू
करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्र. अविवि-६५२४/प्र.क्र.८८/का-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-३२.
दिनांक : ०४ फेब्रुवारी २०२६
संदर्भ: १) अल्पसंख्याक विकास विभाग, शासन निर्णय क्र. अविवि- ६५२३/प्र.क्र.७२/का-१,
दि. १४.०३. २०२४.
२) सामान्य प्रशासन विभाग, अधिसूचना क्र. आरटीआर १९९४/ प्र.क्र. ८/९४/१२,
दि. २४.०६.१९९७
३) सामान्य प्रशासन विभाग, अधिसूचना क्र. आरटीआर २०१/ प्र.क्र. ३५५/१२,
दि. ०६.०७.२०१७.
प्रस्तावना :-
अल्पसंख्यांक विकास विभागार्माफत अल्पसंख्यांक समाजासाठी राबविण्यात येणा-या सर्व
योजनांचा तळागाळातील अल्पसंख्यांक समूदायास लाभ मिळवून देण्यासाठी व योजनांच्या प्रभावी
अंमलबजावणीसाठी प्रत्येक जिल्यातील जिल्हाधिकारी यांच्या नियंत्रणाखाली अल्पसंख्यांक कक्ष
तसेच अल्पसंख्यांक समुदायासाठी अल्पसंख्याक विकास विभागामार्फत/केंद्र शासनामार्फत
राबविण्यात येणाऱ्या योजनांची अंमलबजावणी करणे, अल्पसंख्यांक विकास विभागाच्या
अखत्यारितील कार्यालयाशी समन्वय साधणे, अल्पसंख्यांक समुदायाच्या कल्याणासाठी राबविण्यात
येणाऱ्या योजनांची प्रभावी अंमलबजावणी होण्यासाठी अल्पसंख्यांक विकास विभागाच्या
अधिपत्याखाली अल्पसंख्यांक आयुक्तालयाची स्थापना शासन निर्णय दिनांक १४.०३.२०२४ अन्वये
करण्यात आली आहे.
सदर शासन निर्णयाद्वारे आयुक्तालयाच्या आस्थापनेवर एकूण ३६ व जिल्हा स्तरावरील
जिल्हा अल्पसंख्यांक कक्षेकरिता ८५ अशा एकूण १२१ पदांना मान्यता देण्यात आली आहे. सदर पदे
नियमित स्वरूपात भरण्यासाठी सेवा प्रवेश नियमांना मान्यता घेण्याची कार्यवाही सुरु आहे.
सदर पदांपैकी लघुलेखक (उच्चश्रेणी), लघुलेखक (निम्नश्रेणी) व लिपिक टंकलेखक
संवर्गाची पदे भरण्यासाठी लघुलेखक (उच्चश्रेणी), लघुलेखक (निम्नश्रेणी) व लिपिक टंकलेखक
संवर्गातील पदांना सामान्य प्रशासन विभागाने विहीत केलेले नियम लागू करण्याची बाब शासनाच्या
विचाराधीन आहे.
# Page 2
शासन निर्णय :-
अल्पसंख्यांक विकास विभागाच्या अधिपत्याखाली दि. १४.०३. २०२४ च्या शासन निर्णयान्वये
अल्पसंख्यांक आयुक्तालय व जिल्हा अल्पसंख्यांक कक्षाकरीता मंजूर करण्यात आलेल्या पदांसाठी
सेवाप्रवेश नियम तयार करण्याची कार्यवाही स्वतंत्रपणे करण्यात येत आहे. अल्पसंख्यांक
आयुक्तालय व जिल्हा अल्पसंख्यांक कक्षाकरीता मंजूर पदांपैकी लघुलेखक (उच्चश्रेणी), लघुलेखक
(निम्नश्रेणी) व लिपिक टंकलेखक या संवर्गातील पदे भरण्यासाठी सामान्य प्रशासन विभागाने
अधिसूचीत केलेले खालील सेवाप्रवेश नियम लागू करण्यात येत आहेत.
१)लघुलेखक (उच्चश्रेणी), लघुलेखक (निम्नश्रेणी) : सामान्य प्रशासन विभाग, अधिसूचना क्र.
आरटीआर १९९४/ प्र.क्र. ८/९४/१२, दि. २४.०६.१९९७.
२)लिपिक टंकलेखक :- सामान्य प्रशासन विभाग, अधिसूचना क्र. आरटीआर २०१/ प्र.क्र.
३५५/१२, दि. ०६.०७.२०१७.
२. आयुक्त, अल्पसंख्यांक आयुक्तालय, छत्रपती संभाजीनगर यांनी उपरोक्त नमूद शासन
निर्णयानुसार विहित केलेल्या लघुलेखक (उच्चश्रेणी), लघुलेखक (निम्नश्रेणी) व लिपिक टंकलेखक
या पदांच्या सेवाप्रवेश नियमानुसार पदभरतीबाबतची कार्यवाही तात्काळ करावी.
३. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 3