# Page 1
त्रि-सदस्यीय महाराष्ट्र राज्य वक्फ
न्यायाधिकरणाकरिता सुधारित
आस्थापना मंजूर करणेबाबत........
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०२३/प्र.क्र. १५१/कार्यासन-४
मादाम कामा रोड, राजगुरु हुतात्मा चौक,
मंत्रालय, मुंबई - ४०० ०३२.
तारीख: ११ जुलै, २०२४
वाचा - १)शासन अधिसूचना, अल्पसंख्यांक विकास विभाग, क्रमांक, वक्फ २०१५/ प्र.क्र.१४२/का.४
दि.०३.०८.२०१६.
२)शासन अधिसूचना, अल्पसंख्यांक विकास विभाग, क्रमांक, वक्फ २०१५/प्र.क्र.१४२/का.४
दि.०१.०८.२०१७
३)शासन निर्णय, अल्पसंख्यांक विकास विभाग, क. अतिवि २०१७/प्र.क्र.१४५/का.१
दि.१५.१२.२०२२.
४) अध्यक्ष, महाराष्ट्र राज्य वक्फ न्यायाधिकरण, यांचे पत्र क्रमांक २०२३/म.रा. वक्फ,
न्या.औ..बाद/आस्था/४१९, दि.१८.०९.२०२३.
५) मा.उच्च न्यायालय, खंडपीठ औरंगाबाद यांचे दि.०६.०२.२०२४ चे आदेश.
प्रस्तावना -
वक्फ अधिनियम, १९९५ मधील कलम ८३ (४) येथील सुधारित तरतुदीनुसार संदर्भ क्र.२ मध्ये
नमूद शासन अधिसूचनेन्वये त्रि-सदस्यीय वक्फ न्यायाधिकरणाची स्थापना करण्यात आलेली आहे.
वक्फ अधिनियम, १९९५ मधील कलम ८३ (५) मधील तरतुदींनुसार वक्फ न्यायाधिकरणाला दिवाणी
न्यायालयाचा दर्जा प्रदान करण्यात आलेला आहे. महाराष्ट्र राज्य वक्फ न्यायाधिकरणासाठी संदर्भ
क्र. १ च्या शासन निर्णयान्वये २० पदे मंजूर करण्यात आलेली होती. तद्नंतर सदर शासन निर्णय
अधिक्रमित करुन उच्चस्तरीय सचिव समितीच्या मान्यतेने संदर्भ क्र.३ येथील शासन निर्णयान्वये
महाराष्ट्र राज्य वक्फ न्यायाधिकरणासाठी सुधारित आस्थापना मंजूर करण्यात आली असून त्यानुसार
१९ पदे निर्माण करण्यात आलेली आहेत. अध्यक्ष, महाराष्ट्र राज्य वक्फ न्यायाधिकरण यांनी दिवाणी
न्यायालयास मंजूर आकृतिबंधानुसार वक्फ न्यायाधिकरणास देखील आकृतीबंध मंजूर
करण्याबाबतचा प्रस्ताव संदर्भ क्र.४ अन्वये शासनास सादर केलेला आहे.
महाराष्ट्र राज्य वक्फ न्यायाधिकरणातील सोयी सुविधा आणि पदनिर्मितीसंदर्भात मा. उच्च
न्यायालय, खंडपीठ औरंगाबाद येथे जनहित याचिका क्रमांक १५/२०२१ दाखल करण्यात आलेली
आहे. सदर याचिकेप्रकरणी दिनांक ०६.०२.२०२४ रोजी झालेल्या सुनावणीमध्ये मा. उच्च
न्यायालयाने महाराष्ट्र राज्य वक्फ न्यायाधिकरणाने दिनांक १८.०९.२०२३ च्या पत्रान्वये शासनास
सादर करण्यात आलेली पदे मंजूर करुन दिवाणी मार्गदर्शक पुस्तिका (Civil Manual) नुसार नियमित
पदे भरण्याबाबत तसेच सदर पदभरती प्रक्रिया राबविण्यासाठी आचारसंहिता लागू नसल्याबाबत
आदेशित केलेले आहे.
# Page 2
शासन निर्णय क्रमांकः वक्फ २०२३/प्र.क्र. १५१/कार्यासन-४
अध्यक्ष, महाराष्ट्र राज्य वक्फ न्यायाधिकरण यांच्या प्रस्तावानुसार, सदर कार्यालयासाठी
नवीन १५ पदे निर्माण करण्यासाठीचा प्रस्ताव उच्चस्तरीय सचिव समितीच्या मान्यतेसाठी सादर
करण्यात आला होता. उच्चस्तरीय सचिव समितीने महाराष्ट्र राज्य वक्फ न्यायाधिकरणासाठी विविध
संवर्गातील १५ पदे नव्याने निर्माण करण्यास तसेच दिनांक १५.१२.२०२२ च्या शासन निर्णयमध्ये
बाययंत्रणेद्वारे भरण्यात येणारी वाहनचालक (२) आणि शिपाई (२) ही पदे नियमित भरण्यास मान्यता
दिलेली आहे. त्यामुळे महाराष्ट्र राज्य वक्फ न्यायाधिकरणाच्या आस्थापनेवर नवीन पदे निर्माण करुन
सुधारित आकृतीबंधास मान्यता देण्याची बाब शासनाच्या विचाराधीन होती.
शासन निर्णय : -
२. मा. उच्च न्यायालय, खंडपीठ औरंगाबाद यांनी याचिका क्र.१५/२०२१ मध्ये
दिनांक ०६.०२.२०२४ रोजी दिलेल्या आदेशानुसार उच्चस्तरीय सचिव समितीने दिलेल्या मान्यतेस
अनुसरुन महाराष्ट्र राज्य वक्फ न्यायाधिकरणासाठी खालीलप्रमाणे नवीन १५ पदे मंजूर करण्यास
तसेच दिनांक १५.१२.२०२२ च्या शासन निर्णयाद्वारे बाययंत्रणेद्वारे भरण्यात येणारी वाहनचालक (२)
आणि शिपाई (२) या पदांना नियमित पदे म्हणून भरण्यास शासनाची मान्यता देण्यात येत आहे.
अ) नव्याने निर्माण करावयाची पदे
------------------------------------------------------------------------
| अ.क्र. | पदनाम | ७ व्या वेतन आयोगानुसार पे बँण्ड व ग्रेड व वेतन | आवश्यक पदे |
| १. | प्रबंधक | एस-२०-५६१००-१७७५०० | १ |
| २. | अधीक्षक | एस-१६-४४९००-१४२४०० | १ |
| ३. | सहायक अधिक्षक | एस-१५-४१८००-१३२३०० | १ |
| ४. | सहाय्यक लेखाधिकारी | एस-१५-४१८००-१३२३०० | १ |
| ५. | वरिष्ट्ठ लिपिक | एस-८-२५५००-८११०० | ३ |
| ६. | लिपिक-टंकलेखक | एस-६-१९९००-६३२०० | ८ |
| एकूण | १५ |
------------------------------------------------------------------------
ब) दिनांक १५.१२.२०२२ च्या शासन निर्णयामध्ये नमूद खालील बाययंत्रणेद्वारे भरण्यात येणारी आता
रुपांतरीत नियमित पदे:-
------------------------------------------------------------------------
| अ.क्र. | पदनाम | ७ व्या वेतन आयोगानुसार पे बँण्ड व ग्रेड व वेतन | आवश्यक पदे |
| १. | वाहनचालक | एस-६-१९९००-६३२०० | २ |
| २. | शिपाई | एस-१-१५०००-४७६०० | २ |
| एकूण | ४ |
------------------------------------------------------------------------
३. सहायक अधिक्षक, वरिष्ट्ठ लिपिक या पदांची नियमित पदभरती करताना शासन अधिसूचना
अल्पसंख्याक विकास विभाग, वक्फ २०२२/प्र.क्र.५४/कार्यासन-४, दिनांक २१.०५.२०२४ अन्वये
प्रसिध्द केलेल्या सेवाप्रवेश नियमातील तरतूदींनुसार कार्यवाही करण्यात यावी.
४. मा. उच्च न्यायालय, खंडपीठ औरंगाबाद यांनी याचिका क्र.१५/२०२१ मध्ये
दिनांक ०६.०२.२०२४ रोजी दिलेल्या आदेशानुसार प्रबंधक, अधिक्षक आणि सहायक लेखाधिकारी या
पृष्ट्ठ ४ पैकी २
# Page 3
शासन निर्णय क्रमांकः वक्फ २०२३/प्र.क्र. १५१/कार्यासन-४
पदांची नियमित पदभरती ही दिवाणी मार्गदर्शक पुस्तिका (Civil Manual) मधील तरतूदीनुसार
करण्यात यावी. तसेच लिपिक-टंकलेखक, शिपाई आणि वाहनचालक या पदांची नियमित पदभरती
सामान्य प्रशासन विभागाने निश्चित केलेल्या सेवाप्रवेश नियमानुसार करण्यात यावी.
६. सदर प्रकरणी होणारा खर्च मागणी क्रमांक झेडई-१ २०५३ जिल्हा प्रशासन (१०१) आयुक्त -
(००) (०१) आयुक्त, औरंगाबाद, महाराष्ट्र राज्य वक्फ न्यायाधिकरण, आस्थापना खर्च (२०५३ १२५८)
वेतन-०१. या लेखा शिर्षाखाली टाकण्यात यावा व त्याखाली मंजूर अनुदानातून भागविण्यात यावा.
७. हे आदेश वित्त विभागाच्या अनौपचारिक संदर्भ क्र. २०३/आपुक, दिनांक. २७.०३.२०२४ तसेच
अनौपचारिक संदर्भ क्र.२४३/सेवा-९, दिनांक १२.०६.२०२४ अन्वये प्राप्त सहमतीस अनुसरुन निर्गमित
करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4