# Page 1
महाराष्ट्र राज्य हज समिती, मुंबई कार्यालयातील
विवक्षित कामकाज हाताळण्यासाठी सेवानिवृत्त
अधिकाऱ्याची करार पध्दतीने नियुक्ती करण्याबाबत..
महाराष्ट्र शासन
अल्पसंख्याक विकास विभाग
शासन निर्णय,क्रमांक: हज-२०२४/प्र.क्र.१८/का-५
मंत्रालय (विस्तार), हुतात्मा राजगुरु चौक,
मादाम कामा मार्ग, मुंबई- ४०० ०३२
दिनांक: १५ फेब्रुवारी, २०२४
वाचा :- १) सामान्य प्रशासन विभाग, शासन निर्णय क्र.संकीर्ण-२७१५/प्र.क्र.१००/का-१३,
दि.१७.१२.२०१६.
२) सामान्य प्रशासन विभाग, शासन निर्णय क्र.संकीर्ण-२७१५/प्र.क्र.१००(भाग-१)/
का-१३, दि. ०८.०९.२०२३
प्रस्तावना :-
महाराष्ट्र राज्य हज समिती कार्यालयातील हज यात्रेशी संबंधित कामकाजाचा निपटारा करण्याच्या
अनुषंगाने हज समितीच्या कामकाजाचा प्रदिर्घ अनुभव असलेल्या, राज्य शासनाच्या सेवेतून सेवानिवृत्त
झालेल्या अधिकाऱ्याची करार पध्दतीने नियुक्ती करण्याची बाब शासनाच्या विचाराधीन होती.
शासन निर्णय :-
उपरोक्त कार्यवाहीसाठी संदर्भ क्र. १ च्या शासन निर्णयाच्या परिच्छेद २ (अ) (९) (१) नुसार प्राप्त
अधिकारात त्यांचा कार्यकारी अधिकारी या पदाचा प्रदिर्घ अनुभव लक्षात घेता श्री. इ.मु.काझी (सेवानिवृत्त
सहसचिव) यांची महाराष्ट्र राज्य हज समिती कार्यालयातील हज यात्रेशी संबंधीत कामकाज
हाताळण्याकरीता ते हजर झाल्यापासून १ वर्षाच्या कालावधीसाठी कंत्राटी पध्दतीने नियुक्ती करण्यात येत
आहे. तसेच सामान्य प्रशासन विभाग, शासन निर्णय, क्रमांक संकीर्ण-२७१५/प्र.क्र.१००/१३, दि.१७ डिसेंबर,
२०१६ मधील तरतूदीनुसार अशा नियुक्तीचा कालावधी जास्तीत जास्त ३ वर्षाचा असल्याने पुढील २ वषे
कालावधीकरिता नुतनीकरण करण्यात येईल.
२. सदर सेवानिवृत्त अधिकाऱ्याच्या करार पध्दतीने नियुक्तीच्या कालावधीतील कर्तव्ये व जबाबदाऱ्या
पुढीलप्रमाणे राहतील:-
१) महाराष्ट्र राज्य हज समितीच्या कार्यालयातील हज यात्रेशी संबंधीत कामकाजाचा
तातडीने निपटारा करण्याच्या अनुषंगाने कामकाज करणे.
२) शासनाकडून वेळोवेळी सोपविलेले कामकाज हाताळणे.
३. तसेच, सदर सेवानिवृत्त अधिकाऱ्याच्या करार पध्दतीने नियुक्तीच्या कालावधीत त्यांना सामान्य
प्रशासन विभागाच्या दि. १७.१२.२०१६ रोजीच्या शासन निर्णयातील पुढील अटी व शर्ती लागू राहतील :-
१) करार पध्दतीने नियुक्ती देण्यात आल्यामुळे संबंधितास शासनाच्या कोणत्याही संवर्गात सेवा
समावेशनाबाबत/सामावून घेण्याचे वा नियमित सेवेचे इतर कोणतेही लाभ मिळण्याचा अधिकारी/हक्क
नसेल.
२) नियुक्तीसाठी सक्षम प्राधिकारी यांना विशेष परिस्थितीत कोणत्याही वेळी अशा अधिकाऱ्याच्या करार
पध्दतीवरील सेवा समाप्त करण्याचे अधिकार राहतील.
# Page 2
शासन निर्णय क्रमांकः हज-२०२४/प्र.क्र.१८/का-५
३) करार पध्दतीने नियुक्त करण्यात आलेली व्यक्ती, सोपविलेली सेवा पार पाडण्याच्या कामात व्यत्यय
निर्माण होईल, अशा कोणत्याही व्यावसायिक कामात गुंतलेली नसावी.
४) करार पध्दतीने नियुक्त करण्यात आलेल्या व्यक्तीने गुंतलेले हितसंबंध (conflictof interest) जाहीर करणे
आवश्यक राहील.
५) करार पध्दतीने नियुक्त करण्यात आलेलया व्यक्तींनी त्यांना प्राप्त होणाऱ्या कागदपत्रे/माहिती व
आधारसामुग्रीबाबत गोपनीयता पाळणे आवश्यक राहील.
६) करार पध्दतीने नियुक्त करण्यात आलेलया व्यक्तींनी त्यांच्यावर सोपविलेले कामकाज निश्चित केलेल्या
कालावधीत पूर्ण करणे आवश्यक राहील. त्यांच्या कामकाजाबाबत नियुक्तीसाठी सक्षम असलेले
प्राधिकारी वेळोवेळी आढावा घेऊन कामाचे मुल्यमापन करतील.
४. सदर सेवानिवृत्त अधिकाऱ्याच्या करार पध्दतीने नियुक्तीच्य कालावधीकरिता मानधन व अन्य भत्ते
सुविधा सामान्य प्रशासन विभागाच्या दि.१७.१२.२०१६ व दि. ०८.०९.२०२३ रोजीच्या शासन निर्णयानुसार
निश्चित करण्यात येतील.
५. या प्रकरणी येणारा खर्च हज फंडातून भागविण्यात यावा.
६. हा शासन निर्णय सामान्य प्रशासन विभाग, शासन निर्णय क्र.संकीर्ण-२७१५/प्र.क्र.१००/१३,
दि.१७.१२.२०१६ व दि.०८.०९.२०२३ ला अनुसरुन निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.or.gov.in या संकेतस्थळावर
उपलब्ध करण्यात आला असून त्याचा सांकेतांक २०२४०२१५१५४४१९०६१४ असा आहे. हा आदेश डिजीटल
स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
( मो.बा.ताशिलदार )
उप सचिव, महाराष्ट्र शासन
प्रति,
१. महालेखापाल-१/२ (लेखा व अनुज्ञेयता / लेखा परीक्षा), मुंबई / नागपूर, महाराष्ट्र राज्य.
२. अधिदान व लेखा अधिकारी, मुंबई / निवासी लेखा परीक्षा अधिकारी, मुंबई
३. मा.मंत्री (अल्पसंख्याक विकास विभाग) यांचे खाजगी सचिव
४. मा. प्रधान सचिव, (अल्पसंख्याक विकास विभाग) यांचे स्वीय सहायक.
५. श्री. इ.मु.काझी (सेवानिवृत्त सह सचिव)
६. सर्व उप सचिव/अवर सचिव/कक्ष अधिकारी, अल्पसंख्याक विकास विभाग, मंत्रालय, मुंबई.
७. कक्ष अधिकारी महाराष्ट्र राज्य हज समिती, रुम.क्र.६ व ७, तळमजला, साबू
सिद्दिकी,मुसाफिरखाना, लोकमान्य टिळक मार्ग, मुंबई-४०० ००१.
८. निवडनस्ती (का-५).
पृष्ट्ठ २ पैकी २