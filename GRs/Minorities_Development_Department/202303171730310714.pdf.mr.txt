# Page 1
नांदेड उर्दू घराच्या विद्युत देयकासाठी वर्ष २०२२-२३ या आर्थिक वर्षात निधी वितरित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: नाउघ २०२०/प्र.क्र.६०/का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख: १७.०३.२०२३.
वाचा - १) शासन निर्णय, अल्पसंख्याक विकास विभाग, क्रमांक उघव्य-२०१६/प्र.क्र.१९/कार्या-४, दि.२१ जुलै, २०१६.
२) शासन परिपत्रक, वित्त विभाग क्रमांक अर्थस-२०२२/प्र.क्र.४३/अर्थ-३, दि.०४.०४.२०२२.
३) प्रधान सचिव, वित्त विभाग यांचे अ.शा.पत्र अर्थसं २०२२/प्र.क्र.४३/अर्थ-३, दि. ५ एप्रिल, २०२२ ४) शासन परिपत्रक, वित्त विभाग क्रमांक अर्थस-२०२२/प्र.क्र.४३/अर्थ-३, दि.०८.फेब्रुवारी.२०२३.
५) शासन निर्णय, अल्पसंख्याक विकास विभाग, क्रमांक नऊघ-२०२०/प्र.क्र.६०/का-४, दि.०९.०२. २०२३ ६) जिल्हाधिकारी, नांदेड यांचे पत्र क्रमांक अल्पसंख्याक/सा.शा-१/उर्दू घर/CR-०९/२०२२/ ५०५३, दि.०९.०३.२०२३
प्रस्तावना – शासन निर्णय, दि. २१ जुलै, २०१६ अन्वये महाराष्ट्र राज्यातील उर्दू घरांचा वापर, देखभाल दुरुस्ती
तसेच उर्दू घरे सुस्थितीत ठेवण्यासदंर्भात नियामवली विहित करण्यात आली आहे. सदर शासन निर्णयानुसार
उर्दू घरांचे नियंत्रण व व्यवस्थापन संबंधित जिल्हाधिकारी किंवा त्यांनी प्राधिकृत केलेले, उप-जिल्हाधिकारी
पेक्षा कमी नाही अशा दर्जाचे अधिकारी, यांचे मार्फत करण्यात येणार आहे. त्यामुळे जिल्हाधिकारी, नांदेड यांनी
त्यांच्या संदर्भ क्र.६ येथील पत्रान्वये, अनुदान वितरित करण्यासाठी मागणी सादर केली आहे. त्यामुळे नांदेड
उर्दू घराच्या विद्युत देयकासाठी अनुदान वितरित करण्याची बाब शासनाच्या विचाराधिन होती.
शासन निर्णय -
संदर्भ क्र.५ येथील शासन निर्णयान्वये नांदेड उर्दू घरासाठी वर्ष २०२२-२३ मध्ये रु.३९,६१,१७५/
(रुपये एकोणचाळीस लाख एकसष्ट हजार एकशे पंचाहत्तर मात्र) इतके अनुदान वितरित करण्यात आले असून
आता जिल्हाधिकारी, नांदेड यांनी संदर्भ क्र.६ येथील पत्रान्वये मागणी केल्यानुसार नांदेड उर्दू घराच्या विद्युत
देयकासाठी रु.१,००,०००/- (रुपये एक लाख मात्र) इतके अनुदान जिल्हाधिकारी, नांदेड यांना वितरित करण्यास याद्वारे मान्यता देण्यात येत आहे.
२. संदर्भ क्र.२ येथील शासन निर्णयासोबतच्या परिशिष्टामधील अ.क्र.(९) येथील अटींबाबत शाहनिशा
करुन जिल्हाधिकारी, नांदेड यांना सन २०२२-२३ या आर्थिक वर्षात वरीलप्रमाणे मंजूर करण्यात आलेली
रु.१,००,०००/- (रुपये एक लाख मात्र) इतकी रक्कम अर्थसंकल्पीय प्रणालीमधून आहरण व संवितरण
# Page 2
शासन निर्णय क्रमांकः नाउघ २०२०/प्र.क्र.६०/का.४
करण्यास या शासन निर्णयान्वये मंजूरी देण्यात येत आहे. त्यांनी सदर निधीच्या विनियोगाबाबचे उपयोगिता प्रमाणपत्र विहित नमून्यात शासनास तसेच महालेखाकार कार्यालयास सादर करावे. जिल्हाधिकारी, नांदेड यांनी सदर खर्च विहित मर्यादेत राहील याची दक्षता घ्यावी.
३. वरीलप्रमाणे अर्थसंकल्पीय वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करतांना राज्य शासनाची कार्य नियमावली, वित्तीय नियमावली, अर्थसंकल्पीय नियम
पुस्तिकेतील तरतूदी व सर्व अटी/शर्तीचे पालन करण्यात यावे.
४. यावर होणारा खर्च “मागणी क्रमांक झेडई- १ २२३५ - सामाजिक सुरक्षा व कल्याण - २००- इतर कार्यक्रम-राज्य योजनांतर्गत योजना- (००) - (००)(१८) - उर्दू घरासाठी सहाय्यक अनुदाने (२२३५ ए ५५२) ३१, सहायक अनुदान (कार्यक्रम)” या लेखाशिर्षाखाली खर्ची टाकावा व तो सन २०२२-२३ या आर्थिक
वर्षात मंजूर केलेल्या तरतुदीतून भागविण्यात यावा.
५. हा शासन निर्णय, शासन परिपत्रक, वित्त विभाग, क्रमांक: अर्थसं - २०२२/प्रक्र.४३/अर्थ-३, दि.४ एप्रिल, २०२२ आणि प्रधान सचिव, वित्त विभाग यांचे अ.शा.पत्र अर्थसं २०२२/प्र.क्र.४३/अर्थ -३, दि. ५ एप्रिल,
२०२२ तसेच शासन परिपत्रक, वित्त विभाग क्रमांक अर्थस-२०२२/प्र.क्र.४३/अर्थ-३, दि.०८. फेब्रुवारी. २०२३
अन्वये विभागांना प्रदान करण्यात आलेले अधिकारास अनुसरुन निर्गमित करण्यात येत आहे.