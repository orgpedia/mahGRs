# Page 1
मौलाना आजाद अल्पसंख्यांक आर्थिक विकास महामंडळ मर्यादित, मुंबई या कार्यालयास सन २०२३-२४ साठी भाग भांडवल अंशदान वितरित करणेबाबत.
महाराष्ट्रशासन
अल्पसंख्याक विकास विभाग
शासन निर्णय क्रमांकः मौआमं-२०२३/प्र.क्र.२२६/का.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १० ऑक्टोबर, २०२३.
वाचा १. अल्पसंख्याक विकास विभाग, शासन निर्णय क्र.: मौआम-२०२१/प्र.क्र.२२/का-८, दि.१४.०२.२०२२ २. अल्पसंख्याक विकास विभाग, शासन निर्णय क्र.: मौआम-२०२३/प्र.क्र.२७/का-८, दि.२९.०३.२०२३
३. वित्तविभाग, शासन परिपत्रक क्रमांक : अर्थसं-२०२३/प्र.क्र.४०/अर्थ-३, दि.१२.०४.२०२३.
प्रस्तावना : मौलाना आजाद अल्पसंख्याक आर्थिक विकास महामंडळाचे अधिकृत भाग भांडवल संदर्भ क्रमांक १ येथील दिनांक १४.०२.२०२२ च्या शासन निर्णयान्वये रु.५००.०० कोटी वरुन रु.७००.०० कोटीपर्यंत वाढविण्यास मान्यता देण्यात आली आहे. अद्याप पर्यंत शासनाने महामंडळास रु.५६८.१९ कोटी इतके भागभांडवल टप्याटप्प्याने उपलब्ध करुन दिले आहे. मौलाना आजाद अल्पसंख्याक आर्थिक विकास महामंडळाला भागभांडवली अंशदान, (४२३५०२३३) - अंशदान (कार्यक्रम) या लेखाशिर्षाखाली सन २०२३-२४ या आर्थिक
वर्षाकरिता रु.२५.०० कोटी इतका निधी अर्थसंकल्पीत करण्यात आलेला आहे. सदर अर्थसंकल्पीत निधीतून भागभांडवलापोटी मौलाना आजाद अल्पसंख्याक आर्थिक विकास महामंडळ मर्यादित, मुंबई यांना वितरीत करण्याची बाब शासनाच्या विचाराधीन होती.
शासन निर्णय
मौलाना आजाद अल्पसंख्याक आर्थिक विकास महामंडळाला भागभांडवली अंशदान, (४२३५०२३३) अंशदान (कार्यक्रम)या लेखाशिर्षाखाली सन २०२३-२४ या आर्थिक वर्षाकरिता रु.२५.०० कोटी इतका निधी अर्थसंकल्पीत करण्यात आलेला आहे. सदर निधीपैकी वित्त विभागाने २०% म्हणजेच रु. ५.०० इतका निधी विभागास वितरणासाठी बीडीएस वर उपलब्ध करुन दिलेला आहे. त्यानुसार मौलाना आजाद अल्पसंख्याक आर्थिक विकास महामंडळ मर्यादित, मुंबई यांना सन २०२३-२४ या आर्थिक वर्षाकरिता रु.५.०० कोटी (अक्षरी रुपये पाच कोटी फक्त) इतका निधी भागभांडवल म्हणून वितरीत करण्यास या शासन निर्णयान्वये मंजूरी देण्यात येत आहे.
२. उपरोक्त भाग भांडवल मौलाना आजाद अल्पसंख्याक आर्थिक विकास महामंडळ, मुंबई यांना प्रदान करण्यासाठी अवर सचिव, अल्पसंख्याक विकास विभाग, मंत्रालय, मुंबई यांना “आहरण व संवितरण अधिकारी” आणि उप सचिव, अल्पसंख्याक विकास विभाग यांना “नियंत्रक अधिकारी” म्हणून घोषित करण्यात येत असून त्यांना याबाबतच्या देयकावर स्वाक्षरी करण्यास प्राधिकृत करण्यात येत आहे. सदर महामंडळास उक्त रक्कम एकरकमी पध्दतीने त्वरीत अदा करण्यात यावी.
# Page 2
शासन निर्णय क्रमांकः मौआमं-२०२३/प्र.क्र.२२६/का.५
३. सदर रक्कमेचा ई.सी.एस. अवर सचिव (१), अल्पसंख्याक विकास विभाग, मंत्रालय, मुंबई यांचे नावे काढण्यात यावा.
४. मौलाना आजाद अल्पसंख्याक आर्थिक विकास महामंडळास उपलब्ध करुन देण्यात आलेल्या भाग भांडवलाचे प्रमाणपत्र (शेअर सर्टिफिकेट) महामंडळाने शासनास सादर करावे. कर्ज वसुलीबाबत सर्व उपाययोजना प्रभावीपणे राबविण्यात याव्यात. नवीन कर्जाच्या अर्जांचे ऑन लाईन नोंदणीकरण, कर्ज मंजूरी आदेशासोबत लाभार्थ्यांस व जामिनदारास कर्ज परतफेड तक्ता देण्यात यावा. सदर भाग भांडवल हे अल्पसंख्याक विकास विभाग व वित्त विभागाद्वारे मंजूर केलेल्या योजनांवरच हा निधी खर्च करण्यात यावा. सदरचा खर्च करण्यापूर्वी यासंदर्भात वेळोवेळी निर्गमित केलेल्या शासन निर्णयातील अटींची तसेच वेळोवेळी निर्गमित केलेल्या सूचनांची पूर्तता करण्यात यावी.
५. निधी खर्च करताना तो विहीत कार्यपध्दती अनुसरुन सर्व वित्तीय कायदे / टेंडर नियमावली व नियमांचे /प्रक्रियेचा अवलंब करुन / वित्तीय अधिकारांच्या (financial power) मर्यादेत/PWD मॅच्युअलचे अधीन राहून/C.V.Cच्या मार्गदर्शक तत्वानुसार / CAG च्या निर्देशानुसार / प्रचलित शासन निर्णय /नियम/परिपत्रक/ तरतूदीनुसार/बजेट व कोषागार नियमावलीनुसार खर्च करण्याची कार्यवाही करावी. कोणत्याही परिस्थितीत कुठलाही शासन नियम/अधिकाराचा भंग/अटी व शर्तीचा भंग होणार नाही याची जबाबदारी व्यवस्थापकीय संचालक, मौलाना आजाद अल्पसंख्याक आर्थिक विकास महामंडळ यांची राहील.
६ वरील भाग भांडवली अंशदानाच्या अनुषंगाने होणारा खर्च मागणी क्रमांक झेडई- २, ४२३५-सामाजिक सुरक्षा व कल्याण यावरील भांडवली खर्च, ०२, समाजकल्याण,१९० सार्वजनिक क्षेत्रातील व इतर उपक्रमातील गुंतवणूक (योजनांतर्गत), राज्य योजनांतर्गत योजना, (०१) महामंडळांना सहाय्य, (०१) (०२) मौलाना आजाद अल्पसंख्याक व वित्तीय विकास महामंडळाला भाग भांडवली अंशदान (कार्यक्रम) (४२३५ ०२३३) ३२ अंशदान” या लेखाशीर्षाखाली सन २०२३-२४ या आर्थिक वर्षात मंजूर केलेल्या तरतूदीतून भागविण्यात यावा.
७. सदर शासन निर्णय वित्तीय अधिकार नियमपुस्तिका-१९७८ भाग पहिला, वित्त विभाग, शासन निर्णयक्र.
विअप्र-२०१३/प्र.क्र.३० / २०१३ / विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या अधिकारानुसार तसेच वित्त विभाग, शासन परिपत्रक क्रमांक : अर्थसं - २०२३/प्र.क्र.४०/अर्थ-३, दि.१२.०४.२०२३ मधील अटींची पुर्तता होत असल्याने निर्गमित करण्यात येत आहे.
# Page 3