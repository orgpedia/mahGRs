# Page 1
महाराष्ट्र राज्य उर्दू साहित्य अकादमीचे राष्ट्रीयकृत बँकेत चालू खाते उघडणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक : उसाअ-२०१९/प्र.क्र.९/उर्दू अकादमी/का-५
जुने जकात घर, डी. डी. बिल्डींग, शहिद भगतसिंग मार्ग,
फोर्ट, मुंबई-४०० ००१
दिनांक:-०४/१२/२०२०
वाचा : १) समाज कल्याण, सांस्कृतिक कार्य व क्रिडा विभाग, शासन निर्णय क्रमांक : पीएलए-१०९६/प्र.क्र.२०/९६ सां.का-५, दि.२३/५/१९९६ २) महालेखापाल (ले. व अ.) - १ मुंबई यांचे पत्रक्र. टीएस / सीएन-२,युआर./जीएडी/२०१९/९२१, दि.१/१/२०२० ३) वित्त विभाग शासन निर्णय क्रमांक: संकीर्ण-२०२०/प्र.क्र.५१/२०/को.प्र.शा. ५, दि.१३.३.२०२०
प्रस्तावना : राज्यात उर्दू भाषेचा विकास, संवर्धन, प्रगती तसेच उर्दू व मराठी भाषेतील साहित्यिकांमध्ये वैचारिक आदान प्रदान होऊन राष्ट्रीय एकात्मतेची भावना दृढ होण्याकरिता महाराष्ट्र राज्य उर्दू साहित्य अकादमीची स्थापना करण्यात आली आहे. उपरोक्त संदर्भ क्र. १ येथील शासन निर्णय अन्वये महाराष्ट्र राज्य उर्दू साहित्य अकादमीचे कामकाज सुरळीतपणे चालविण्यासाठी तसेच अकादमीला शासनाकडून अनुदानाच्या रूपाने किंवा इतर देणगीच्या व निधीच्या रुपाने प्राप्त होणारी रक्कम जमा करण्यासाठी व तिचा आवश्यक त्यावेळी विनियोग करण्यासाठी महाराष्ट्र राज्य उर्दू साहित्य् अकादमीचे अवर सचिव तथा सदस्य् सचिव यांच्या नावाने स्वीय प्रपंजी लेखा उघडण्यास मंजुरी दिली आहे. या मंजुरीनुसार अवर सचिव, महाराष्ट्र राज्य उर्दू साहित्य् अकादमीच्या नावाने रिझर्व्ह बँक ऑफ इंडिया येथे स्वीय प्रपंजी लेखा खाते क्र. ०१५१४८०१०३७ उघडण्यात आले. उपरोक्त संदर्भ क्र.२ येथील पत्रान्वये महालेखापाल-१ मुंबई यांनी महाराष्ट्र राज्य उर्दू साहित्य अकादमीचे सदरचे स्वीय प्रपंजी लेखा खाते बंद करण्याबाबत कळविले आहे. तसेच संदर्भ क्र.३ येथील वित्त विभागाच्या शासन निर्णयान्वये सर्व शासकीय कार्यालये यांच्याकडील सर्व बँक विषयक व्यवहार, राष्ट्रीयकृत बँकामार्फतच पार पाडण्याकरिता यापूर्वी शासकीय योजनांचा निधी जमा करण्याकरिता उघडण्यात आलेली बँक खाती, दि.१/४/२०२० पासून बंद करुन, केवळ राष्ट्रीयकृत बँकात खाती उघडावीत असा निर्णय घेण्यात आला आहे.
त्यानुषंगाने, अवर सचिव महाराष्ट्र राज्य उर्दू साहित्य अकादमी, मुंबई या नावाने रिझर्व्ह बँक ऑफ इंडिया, फोर्ट, मुंबई येथे सुरु असलेल्या स्वीय प्रपंजी लेखा खाते बंद करुन, आहरण व संवितरण अधिकारी, महाराष्ट्र राज्य उर्दू साहित्य अकादमी मुंबई यांचे राष्ट्रीयकृत बँकेत चालू खाते उघडण्याची बाब शासनाच्या विचाराधीन होती.
# Page 2
शासन निर्णय क्रमांकः उसाअ-२०१९/प्र.क्र.९/उर्दू अकादमी/का-५
शासननिर्णय : अवर सचिव महाराष्ट्र राज्य उर्दू साहित्य अकादमी मुंबई या नावाने रिझर्व्ह बँक ऑफ इंडिया, फोर्ट, मुंबई येथे सुरु असलेले स्वीय प्रपंजी लेखा खाते क्र. ०१५१४८०१०३७ बंद करण्यास मंजूरी देण्यात येत आहे. तसेच महाराष्ट्र राज्य उर्दू साहित्य अकादमीमार्फत राबविण्यात येणा-या विविध योजनांची अंमलबजावणी करण्याकरिता शासनामार्फत देण्यात येणारे अनुदान जमा करण्यासाठी कार्यासन अधिकारी, कार्यासन-५ “आहरण व संवितरण अधिकारी महाराष्ट्र राज्य उर्दू साहित्य अकादमी मुंबई” या नावाने, महाराष्ट्र राज्य उर्दू साहित्य अकादमी, मुंबई या कार्यालयाचे, बँक ऑफ महाराष्ट्र, फोर्ट, मुंबई या राष्ट्रीयकृत बँकेत चालू खाते क्र. ६०३६८४७३१२१ उघडण्यास मान्यता देण्यात येत आहे.
वित्त विभागाच्या अनौपचारिक संदर्भ क्र. १६२/२०२०/को.प्र.५, दि. १०.७.२०२० अन्वये देण्यात आलेल्या परवानगीस अनुसरुन हा शासन निर्णय निर्गमित करण्यात येत आहे.