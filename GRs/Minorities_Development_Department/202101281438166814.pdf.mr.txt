# Page 1
सन २०२०-२१ या आर्थिक वर्षात महाराष्ट्र राज्य हज समितीस निधी वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: हज-२०२०/प्र.क्र.६३/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक:-२८/०१/२०२१
संदर्भः-१. शासन परिपत्रक, वित्त विभाग, क्रमांकः - अर्थसं-२०२०/प्र.क्र.६४/अर्थ-३, दिनांक १६ एप्रिल, २०२०.
२. शासन निर्णय, वित्त विभाग, क्रमांक: - अर्थसं-२०२०/प्र.क्र.६५/अर्थ-३, दिनांक ४ मे, २०२०.
३. शासन निर्णय, अ.वि.वि., क्र.हज-२०२०/प्र.क्र.६३/का-५, दि.१३.०८.२०२०.
४. वित्त विभागाचा अनौपचारिक संदर्भ क्र.३१७/२०२०/व्यय-१, दि.१८/१२/२०२०.
प्रस्तावना: सन २०२०-२१ या आर्थिक वर्षासाठी “मागणी क्र. झेड ई- १, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरुंचा खर्च (अनिवार्य, ३१ सहायक अनुदान (वेतनेतर), (२२३५ ए २६७)” या लेखाशीर्षाखाली रू.१,७६,५०,०००/- इतका निधी अर्थसंकल्पित असून, माहे एप्रिल २०२० ते सप्टेंबर, २०२० या ६ महिन्याच्या कालावधीकरिता सदर अर्थसंकल्पित तरतुदीमधून वित्त विभागाच्या मान्यतेने महाराष्ट्र राज्य हज समितीस ५% निधी वितरित करण्यात आला आहे. तसेच वित्त विभागाने उक्त लेखाशीर्षाखालील अर्थसंकल्पीय तरतूदीच्या ७५ % निधी वितरित करण्यास दिलेल्या मान्यतेच्या अधीन राहून महाराष्ट्र राज्य हज समितीस उर्वरित निधी वितरित करण्याची बाब शासनाच्या विचाराधिन होती.
शासन निर्णयः “मागणी क्र. झेड ई-१, २२३५ सामाजिक सुरक्षा व कल्याण, (०२) समाज कल्याण, २०० इतर कार्यक्रम, (०१) (१८) यात्रेकरूंचा खर्च (अनिवार्य), ३१ सहायक अनुदान (वेतनेत्तर), (२२३५ ए २६७)” या लेखाशीर्षाखाली सन २०२०-२१ या आर्थिक वर्षामध्ये अर्थसंकल्पीत तरतुदीमधून रु.१२३.५५ लक्ष इतका निधी महाराष्ट्र राज्य समिती कार्यालयास वितरित करण्यात येत आहे.
२. शासन परिपत्रक, वित्त विभाग, अर्थसं - २०२०/प्र.क्र.६४/अर्थ-३, दिनांक १६ एप्रिल, २०२० अनुसार महाराष्ट्र राज्य हज समितीस शासन निर्णय, अ.वि.वि., दि. १३.०८.२०२० अन्वये वितरित केलेल्या अनुदानाची उपयोगिता प्रमाणपत्रे शासनास प्राप्त झाली आहेत.
३. हज २०१९ करिता खादिमुल हुज्जाजच्या प्रतिनियुक्तीच्या खर्चाची प्रतिपूर्ती केंद्रीय हज समितीस करणे, नागपूर हज हाऊसच्या देखभाल व सुरक्षेवरील खर्च, नागपूर हज हाऊस
# Page 2
शासन निर्णय क्रमांक: हज-२०२०/प्र.क्र.६३/का-५
इलेक्ट्रीक बील (मार्च २०२० ते ऑक्टोबर २०२० या कालावधीत प्रत्यक्षात आलेले देयक), नागपूर हज हाऊस इलेक्ट्रीक बील (नोव्हेंबर २०२० ते मार्च २०२१ या कालावधीचा अंदाजित खर्च), नागपूर हज हाऊस पाणी देयक (नोव्हेंबर २०२० ते मार्च २०२१ या कालावधीचा अंदाजित खर्च), महाराष्ट्र राज्य हज समिती कार्यालय, मुंबई भाडे (सप्टेंबर २०२० ते मार्च २०२१ या कालावधीचा अंदाजित खर्च), महाराष्ट्र राज्य हज समिती कार्यालय, मुंबई वीज देयक (जुलै २०२० ते मार्च २०२१ या कालावधीचा अंदाजित खर्च) आणि नागपूर हज हाऊसमध्ये अग्निशमन यंत्रणा बसविणे या कामांवरील खर्च भागविण्यासाठी सदर निधी कार्यकारी अधिकारी, महाराष्ट्र राज्य हज समिती यांना वितरित करण्यात येत आहे. वितरित तरतूदीऐवढा खर्च मर्यादित ठेवणेबाबत सक्षम प्राधिकाऱ्याने आवश्यक ती दक्षता घ्यावी.
४. हा शासन निर्णय प्रशासकीय विभागांना वित्त विभागाचे शासन परिपत्रक, वित्त विभाग, क्रमांकः- अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० व शासन निर्णय, वित्त विभाग, क्रमांकः - अर्थसं-२०२०/प्र.क्र.६५ / अर्थ - ३, दिनांक ४ मे, २०२० अन्वये प्राप्त झालेल्या अधिकारांतर्गत आणि वित्त विभागाचा अनौपचारिक संदर्भ क्र.३१७/२०२०/व्यय-१,
दि.१८/१२/२०२० अनुसार प्राप्त झालेल्या सहमतीनुसार निर्गमित करण्यात येत आहे.