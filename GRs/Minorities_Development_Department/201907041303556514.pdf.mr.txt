# Page 1
राज्यातील अल्पसंख्याक बहुल नागरी क्षेत्रात क्षेत्रविकास कार्यक्रम राबविण्यासाठी अनुदान वितरित करण्यास मंजुरी बाबत सन २०१९-२०.
महाराष्ट्र शासन
अल्पसंख्यांक विकास विभाग,
शासन निर्णय क्रमांक : नाक्षेवि-२०१९/प्र.क्र.२२/का.९,
मंत्रालय, मुंबई - ४०० ०३२.
दि. २९ जून, २०१९
संदर्भ :- १) शासन निर्णय, अल्पसंख्याक विकास विभाग, क्षेविका-२०१५/प्र.क्र.७६/का.९, दि. १८ जून, २०१५.
२) शासन पूरकपत्र, अल्पसंख्याक विकास विभाग, क्षेविका-२०१५/प्र.क्र.५/का.९,
दि. ९ मार्च, २०१६.
३) शासन परिपत्रक, वित्त विभाग, क्र. अर्थसं - २०१९/प्र.क्र.४४/अर्थ-३,
दि. ०१ एप्रिल, २०१९.
प्रस्तावना :
अल्पसंख्याक विकास विभागाने सन २००८-०९ या वर्षापासून राज्यातील अल्पसंख्याक बहुल नागरी क्षेत्रांकरिता क्षेत्रविकास कार्यक्रम कार्यान्वित केला असून उपरोक्त संदर्भ क्र.१ येथील शासन निर्णयान्वये ही योजना सन २०१५-१६ या वर्षात राबविण्यास मंजुरी देण्यात आली आहे. तसेच संदर्भ क्र. २ येथील शासन पूरकपत्रान्वये, दि.१८जून, २०१५ रोजीच्या शासन निर्णयातील योजनेची कार्यपध्दती या शीर्षाखाली परिच्छेद (ब) (ii) च्या पुढे परिच्छेद दाखल करण्याचा निर्णय शासन मान्यतेने घेतला आहे. त्यानुसार मा.
खासदार व आमदार यांच्या प्रस्तावांना महानगरपालिका/नगरपालिका/ नगरपंचायत हद्दीमध्ये कामाच्या संख्येची मर्यादा एकापेक्षा जास्त परंतू प्रति काम प्रति वर्षी महानगरपालिकेस कमाल रु.४० लक्ष, "अ" वर्ग नगरपालिकेस कमाल रु.३०लक्ष, “ब" व रु.२०लक्ष "क" वर्ग नगर पंचायतींना असू शकेल, अशी तरतूद आहे. मा.खासदार व आमदार व जिल्हाधिकारी यांच्याकडून महानगरपालिका/नगरपालिका/नगरपंचायत यांचे प्राप्त प्रस्तावांना मंजूरी देऊन सन २०१९-२० या आर्थिक वर्षात उपलब्ध तरतूदीपैकी निधी वितरीत करण्याची बाब शासनाच्या विचाराधीन होती.
शासन निर्णय :
राज्यातील बहुल अल्पसंख्याक नागरी क्षेत्र विकास योजनेकरिता सन२०१९-२०या आर्थिक वर्षात रु.४१,८९,००,०००/-(अक्षरी रूपये एक्केचाळीस कोटी एकोणनव्वद लक्ष फक्त) एवढा निधी अर्थसंकल्पिय करण्यात आला आहे. संदर्भ क्र. ३ च्या शासन परिपत्रक, वित्त विभाग दि.०१ एप्रिल,२०१९ च्या मार्गदर्शक सूचनानुसार अर्थसंकल्पीत निधीपैकी माहे एप्रिल, २०१९ ते जुलै, २०१९ पर्यंत या योजनेकरिता एकूण रु.१३,९६,७०,०००/-(अक्षरी रुपये तेरा कोटी शहाण्णव लक्ष सत्तर हजार फक्त) इतका निधी वितरणास मान्यता प्राप्त झाली आहे. मा.मंत्री/ राज्यमंत्री / खासदार / आमदार तसेच जिल्हाधिकारी यांच्याकडून शासनास प्राप्त झालेल्या महानगरपालिका/ नगरपालिका/ नगरपंचायत हद्दीमध्ये विकास कामांच्या प्रस्तावांना सन २०१९-२०च्या अर्थसंकल्पीत उपलब्ध तरतूदीपैकी अनुदान वितरीत करण्यास शासनाची
# Page 2
शासन निर्णय क्रमांकः नाक्षेवि -२०१९/प्र.क्र.२२/का.९,
मान्यता प्राप्त झालेली आहे. त्यानुसार या शासन निर्णयासोबतच्या परिशिष्ट –“अ” मध्ये दर्शविल्याप्रमाणे एकूण रु.२,५४,००,०००/- (एकूण अक्षरी रुपये दोन कोटी चौपन लक्ष फक्त ) एवढा निधी मंजूर करण्यात येत आहे. सदर निधी संबधित महानगरपालिका/नगरपालिका/नगर पंचायत ज्या जिल्हयांमध्ये स्थित आहेत, त्या जिल्हयांचे जिल्हाधिकारी यांना स्वाधीन करण्यात येत आहे.
२. संबंधित महानगरपालिका/नगरपालिका/नगरपंचायतींना मंजूर करण्यात आलेले अनुदान वितरित करण्यासाठी संबंधित जिल्हाधिकारी, नियंत्रक अधिकारी आणि आहरण व संवितरण अधिकारी म्हणून काम पाहतील. परिशिष्ट -"अ" मध्ये दर्शविलेली कामे इतर योजनेतून करण्यात आलेली नाहीत, याची शहानिशा व खातरजमा संबधित जिल्हाधिकारी यांनी करावी व जर सदर काम इतर योजनेतून मंजूर केले असल्यास, त्या बदल्यात सदर योजनेतील इतर काम मंजूर निधीच्या मर्यादेत राहून बदल करण्याचे अधिकार संबंधित जिल्ह्याचे जिल्हाधिकारी यांना राहतील. उपरोक्त कामाच्या बदल्यात सदर योजनेतील इतर काम करणे शक्य नसल्यास त्यासाठी वितरीत केलेला निधी शासनाच्या कोषागारात तात्काळ जमा करण्यात यावा. तसेच संबंधित जिल्हाधिकारी यांनी उपरोक्त कामांचे अंदाजपत्रक बांधकाम विभागाकडून प्राप्त करून घ्यावे. याबाबतची सर्व कागदपत्रे शासन निर्णयातील अटी व शर्तीनुसार प्राप्त करून घेण्याची कार्यवाही संबधित जिल्हाधिकारी यांनी करावी. त्यानंतर त्यांना प्रशासकीय व वित्तीय मान्यता देण्यात यावी व निधी संबंधित महानगरपालिका/ नगरपालिका/ नगरपंचायत यांना सुपूर्द करण्यात यावा. तसेच सदर कामे महानगरपालिका/ नगरपालिका/नगरपंचायतीच्या बांधकाम विभागामार्फत रितसर करुन घेण्यात यावीत.
३. राज्यातील महानगरपालिका/नगरपालिका/नगरपंचायतींनी मागणी केल्यानुसार ज्या विवक्षित प्रयोजनासाठी निधि मंजूर करण्यात आला आहे, केवळ त्याच प्रयोजनासाठी संबंधित महानगरपालिका/ नगरपालिका/नगरपंचायतींना निधी खर्ची टाकणे अनिवार्य आहे. संबंधित जिल्हाधिकाऱ्यांकडून अनुदान वितरित करण्यात आल्यानंतर संबंधित महानगरपालिका/ नगरपालिका/नगरपंचायतींना सहा महिन्यांच्या कालावधीत प्रस्तावात नमूद केलेली कामे पूर्ण करणे आवश्यक आहे व याबाबतची उपयोगिता प्रमाणपत्रे या शासन निर्णयाच्या परिशिष्ट "ब" मध्ये विहित केलेल्या नमुन्यात जिल्हाधिकाऱ्यांनी अल्पसंख्याक विकास विभागाकडे सादर करणे आवश्यक आहे. अल्पसंख्याक नागरी क्षेत्रविकास कार्यक्रमांतर्गत राज्यातील महानगरपालिका/नगरपालिका/ नगरपंचायतींनी हाती घेतलेल्या विकासकामांच्या प्रगतीबाबत संनियंत्रण करुन त्याबाबतचा अहवाल संबंधित जिल्हाधिकारी यांनी शासनास सादर करावा.
४. या योजनेंतर्गत होणारा खर्च " मागणी क्र. झेडई - १, मुख्यलेखाशिर्ष २२३५, सामाजिक सुरक्षा व कल्याण ०२ समाजकल्याण २०० इतर कार्यक्रम, राज्य योजनांतर्गत योजना (०१) (०७) अल्पसंख्याक बहुल क्षेत्रात क्षेत्रविकास योजनेकरिता सहायक अनुदान ( कार्यक्रम) (२२३५-ए-१३१) ३१ सहायक अनुदाने (वेतनेतर)" या लेखाशिर्षाखाली सन २०१९-२० या वर्षाकरिता मंजुर करण्यात आलेल्या अनुदानातून भागविण्यात यावा.
पृष्ठ ६ पैकी २
# Page 3
शासन निर्णय क्रमांकः नाक्षेवि -२०१९/प्र.क्र.२२/का.९,
५. “सदर शासन निर्णय वित्तीय अधिकार नियम पुस्तिका - १९७८ भाग पहिला, वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, दि. १७ एप्रिल, २०१५ अन्वये प्रशासकीय विभागास प्राप्त
झालेल्या अधिकारांतर्गत प्रदान करण्यात आलेल्या अधिकारानुसार तसेच उपरोक्त संदर्भ क्र. ३ येथील वित्त विभागाच्या दि.१एप्रिल,२०१९रोजीच्या परिपत्रकातील व त्यासोबतच्या परिशिष्टामधील मार्गदर्शक सूचनांस अनुसरुन निर्गमित करण्यात येत आहे.”
# Page 4
# Page 5
# Page 6