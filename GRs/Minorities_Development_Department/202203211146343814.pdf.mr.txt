# Page 1
राज्यातील अल्पसंख्याक लोकसमुहातील महिला व युवकांना रोजगाराची संधी उपलब्ध करुन देण्याकरीता कौशल्याचे प्रशिक्षण देणे या योजनेकरीता सन २०२१-२२ या आर्थिक वर्षात निधी वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक :- अविवि-२०१९/प्र.क्र.१११/का-९
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २१ मार्च, २०२२.
वाचा : (१) अल्पसंख्याक विकास विभाग शासन निर्णय क्र.अविवि २०१९/प्र.क्र.१११/का-९.
दि. २६.८.२०१९.
(२) अल्पसंख्याक विकास विभाग शासन निर्णय समक्रमांक दि. १० डिसेंबर, २०२०.
(३) अल्पसंख्याक विकास विभाग शासन निर्णय क्र. अविवि-२०२१/प्र.क्र.१२/का-९, दि. ०२ मार्च, २०२१ (४) शासन परिपत्रक वित्त विभाग क्र. अर्थसं २०२१/प्र.क्र.४८/-अर्थ ३,दि.२४ जून,२०२१.
(५) मुख्य कार्यकारी अधिकारी, महाराष्ट्र राज्य कौशल्य विकास सोसायटी यांचे पत्र क्र. एसडीइडी १२०१२/२०२०-MSSDS- Finance, दि. ०७ डिसेंबर, २०२१.
प्रस्तावना अल्पसंख्याक विकास विभागामार्फत राज्यातील अल्पसंख्याक समुदायातील लोकांच्या सर्वांगीण विकासाकरीता विविध योजना राबविण्यात येत आहेत. ज्यामध्ये राज्यातील होतकरू व गरजु अल्पसंख्याक समुदयातील महिला व युवकांना कौशल्य प्रशिक्षण देण्याच्या अनुषंगाने दि. २६ ऑगस्ट, २०१९ च्या शासन निर्णयान्वये धोरणात्मक निर्णय घेण्यात आलेला आहे. ज्या व्दारे प्रशिक्षण कार्यक्रमाची कार्यपध्दती व स्वरुप निश्चित करण्यात आले. त्याचदरम्यान कौशल्य विकास व उद्योजकता विभागाने त्याच्या संदर्भ क्र.२ येथील शासन निर्णयान्वये कौशल्य व उद्योजकता विकास तसेच क्षमता वृधी करण्यासाठी योजनांचे एकसुत्रीकरण करण्याचा निर्णय घेतला त्या अनुषंगाने या विभागाने राज्यातील अल्पसंख्याक समुदायातील महिला व युवकांना कौशल्य विकासाचे प्रशिक्षण देण्याच्या कार्यक्रमामध्ये सुधारणा केली. सुधारीत कार्यक्रमानुसार कौशल्य विकासाचे प्रशिक्षण देण्याचा कार्यक्रम कौशल्य विकास रोजगार व उद्योजकता अंतर्गत असलेल्या महाराष्ट्र राज्य कौशल्य विकास सोसायटी मार्फत राबविण्याचा संदर्भ क्र. २ येथील शासन निर्णयान्वये निर्णय घेतला. सदरचे धोरण व त्याची अंमलबजावणी करण्याबाबत संदर्भ क्र.२ येथील दि. १० डिसेंबर, २०२० च्या आवश्यक ती मार्गदर्शक रुपरेषा निश्चित केलेली आहे.
या संदर्भात प्रशिक्षणाकरीता लागणारा निधी या विभागामार्फत अंर्थसंकल्पित करुन तो निधी कौशल्य विकास रोजगार व उद्योजकता विभागास उपलब्ध करून दयावयाचा आहे. कौशल्य विकास व रोजगार व उद्योजकता विभागाने त्या अनुषंगाने सदरचे अनुदान त्याच्या अधिनस्त असलेल्या महाराष्ट्र राज्य कौशल्य विकास सोसायटीला उपलब्ध करुन दयावयाचा आहे. त्यानुसार सन २०२०-२१ या आर्थिक वर्षात संदर्भ क्र. ३ दि. ०२ मार्च, २०२१ अन्वये रु. १८.०० कोटी एवढा निधी कौशल्य विकास, रोजगार व उद्योजकता विभाग यांना वितरीत करण्यात आला आहे. सदर निधी खर्च न झाल्यामुळे
# Page 2
शासन निर्णय क्रमांकः अविवि-२०१९/प्र.क्र.१११/का-९
शासन खाती जमा करण्यात आला असून सन २०२१-२२ या आर्थिक वर्षातील अर्थसंकल्पीत तरतूदीमधून रु. २०.०० कोटी एवढा निधी उपलब्ध करुन दयावा अशी संदर्भ क्र. ५ दि. ०७ डिसेंबर, २०२१ च्या पत्रान्वये मागणी करण्यात आली आहे. त्यास अनुसरुन उपरोक्त योजनेअंतर्गत कौशल्य विकास, रोजगार व उद्योजकता विभागास सन २०२१-२२ या आर्थिक वर्षात रु.२०.०० कोटी निधी वितरणाची बाब शासनाच्या विचाराधीन होती.
शासन निर्णय : राज्यातील अल्पसंख्याक समुदायातील महिला व युवकांना रोजगार व स्वयंरोजगाराची संधी उपलब्ध होण्याच्या अनुषंगाने जो धोरणात्मक निर्णय दि. १० डिसेबर, २०२० च्या शासन निर्णयान्वये निर्णय घेतला आहे. त्याकरीता “व्यवसायावर आधारित अल्प कालावधीतील पाठयक्रमांकरीता सहायक अनुदान (२२३५ ए १५१ ) या लेखाशिर्षाखाली सन २०२१-२२ या वर्षाकरीता रु.६० कोटीची तरतूद अर्थसंकल्पाव्दारे केलेली आहे. वित्त विभागाच्या दि. २४ जून, २०२१ च्या परिपत्रकान्वये एकूण अर्थसंकल्पीत निधीच्या ६०% च्या प्रमाणात निधी वितरीत करण्यास मान्यता देण्यात येणार आहे. त्यास अनसुरुन वित्त विभागाने कौशल्य विकास प्रशिक्षण कार्यक्रमाकरीता लेखाशिर्ष “व्यवसायावर आधारित अल्प कालावधीतील पाठयक्रमांकरीता सहायक अनुदान (२२३५ ए १५१ )” या लेखाशिर्षाखाली सन २०२१-२२ या वर्षात अर्थसंकल्पीत केलेल्या रु. ६०.०० कोटी निधीपैकी रु.२०.०० कोटी (रुपये वीस कोटी फक्त) निधी कौशल्य विकास, रोजगार व उद्योजकता विभागास वितरणासाठी उपलब्ध करून दिलेला आहे.
२. या विभागाच्या संदर्भाधिन दि. १० डिसेंबर, २०२० च्या शासन निर्णयान्वये अल्पसंख्याक समाजातील महिला व युवकांना कौशल्य विकासाचे प्रशिक्षण राज्यातील अल्पसंख्याक लोकसमुहातील महिला व युवकांना रोजगाराची संधी उपलब्ध करुन देण्याकरीता कौशल्य विकास व उद्योजकता विभागामार्फत महाराष्ट्र राज्य कौशल्य विकास सोसायटीच्या मदतीने एकसूत्रिकरण अंतर्गत कौशल्य विकासाचे प्रशिक्षण देण्याची योजना सुरु करण्यात आलेली आहे. या योजनेकरीता वित्त विभागामार्फत उपलब्ध झालेला निधी “व्यवसायावर आधारित अल्प कालावधीतील पाठक्रमाकरीता सहायक अनुदान (२२३५ ए १५१ ) ” या लेखाशिर्षाखाली सन २०२१-२२ या वित्तिय वर्षाकरीता उपलब्ध झालेला अनुदान रु.२०.०० कोटी प्रशासकीय विभाग प्रमुख म्हणून प्रधान सचिव, कौशल्य विकास रोजगार व उद्योजकता विभाग मंत्रालय, मुंबई यांना अर्थसंकल्पिय वितरण प्रणालीवर (BEAMS) व्दारे वितरणास शासन मंजूरी देण्यात येत आहे.
३. कौशल्य विकास रोजगार व उद्योजकता विभगाने सदरचा निधी महाराष्ट्र राज्य कौशल्य सोसायटीस वितरीत करताना या विभागाच्या दि. १० डिसेंबर, २०२० च्या शासन निर्णयाचे योग्य ते अनुपालन होईल याची कृपया खातरजमा करावी.
४. या योजनेस होणारा खर्च मागणी क्र.झेड ई ०१, २२३५-सामाजिक सुरक्षा व कल्याण,०२ समाज कल्याण २०० इतर कार्यक्रम, राज्य योजनाअंतर्गत योजना (०१) (०९) अल्पकालावधीतील व्यवसायावर आधारीत पाठयक्रमाकरीता सहाय्यक अनुदान (२२३५-ए-१५१) या लेखाशिर्षाखाली सन २०२१-२२ या वर्षाकरीता मंजूर करण्यात आलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः अविवि-२०१९/प्र.क्र.१११/का-९
५. सदर शासन निर्णय वित्तीय अधिकार नियम पुस्तिका १९७८ भाग पहिला, वित्त विभाग, शासन निर्णय क्र. विअप्र२०१३/प्र.क्र.३०/२०१३/विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकार अंतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग२ अन्वये प्रदान करण्यात आलेल्या अधिकारा नुसार तसेच शासन परिपत्रक वित्त विभाग क्र. अर्थस २०२१/ प्र.क्र.४८/- अर्थ ३, दि. २४ जून, २०२१ मधील सर्व अटीची व त्यासोबतच्या परिशिष्टांमधील अटीची पूर्तता होत आहे. तसेच सदरचा शासन निर्णय वित्त विभागाच्या अनौपचारीक संदर्भ क्र.५१/ २०२२/व्यय-१, दि.२१.०२.२०२२ अन्वये दिलेल्या मान्यतेस अनुसरुन निर्गमित करण्यात येत आहे.
६. सदर शासन निर्णयान्वये वितरीत करण्यात आलेला निधी खर्च करताना विभाग प्रमुख तसेच नियंत्रण अधिका-यानी महाराष्ट्र अर्थसंकल्प नियम पुस्तिका, वित्तीय अधिकारी नियम पुस्तिका यामध्ये वित्तीय नियम तसेच वित्त विभागाच्या संदर्भाधिन दि.२४.६.२०२१ च्या शासन परिपत्रकातील दिलेल्या निर्देशाचे काटेकोरपणे पालन करावे.