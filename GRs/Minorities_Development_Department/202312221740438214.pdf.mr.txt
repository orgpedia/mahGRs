# Page 1
डॉ.झाकीर हुसेन मदरसा आधुनिकीकरण योजना.
महाराष्ट्र शासन
अल्पसंख्याक विकास विभाग
शासन निर्णय क्रमांक: अविवि-२०२३/प्र.क्र.७७/का-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २२ डिसेंबर, २०२३.
संदर्भ: शासन निर्णय अल्पसंख्याक विकास विभाग क्रमांक: अविवि-२०१०/प्र.क्र.१५२/१०/का-६, दिनांक : ११/१०/२०१३ प्रस्तावना मा. पंतप्रधानाच्या नवीन १५ कलमी कार्यक्रमांतर्गत कलम ४ च्या अनुषंगाने राज्यातील अल्पसंख्याकांचा शैक्षणिक विकास आणि त्यांना समाजाच्या मुख्य प्रवाहात आणण्यासाठी अल्पसंख्याक विकास विभागामार्फत विविध योजना राबविण्यात येतात. त्यामध्ये मदरशांच्या
आधुनिकीकरणासाठी पायाभूत सुविधा निर्माण करणे, ग्रंथालयासाठी अनुदान, शिक्षकांचे मानधन इत्यादी लाभ देण्यासाठी डॉ. झाकीर हुसेन मदरसा आधुनिकीकरण योजना संदर्भाधीन दिनांक ११.१०.२०१३ च्या शासन निर्णयान्वये सन २०१३-१४ पासून राबविण्यात येत आहे. सदर योजनेमध्ये राज्यातील पात्र मदरशांना पायाभुत सुविधांसाठी देण्यात येणाऱ्या अनुदानाच्या रकमेत वाढ करण्याची बाब शासनाच्या विचाराधीन होती.
शासन निर्णय
डॉ.झाकीर हुसेन मदरसा आधुनिकीकरण योजनेमध्ये राज्यातील पात्र मदरशांना पायाभूत सुविधांसाठी देण्यात येणाऱ्या अनुदानाच्या रकमेत वाढ करून जास्तीत जास्त रु.१०.०० लाख इतक्या मर्यादेपर्यंत अनुदान देण्यास मान्यता देण्यात येत आहे. सदर योजनेची अंमलबजावणी करतेवेळी खालील अटींची पुर्तता करणाऱ्या मदरशांना प्राधान्य देण्यात येईल.
१) मदरसा चालविणारी संस्था राज्यातील वक्फ बोर्डाकडे नोंदणीकृत झालेली असावी.
२) मदरसांमध्ये शिक्षण घेणारे सर्व विद्यार्थी हे नियमित शिक्षण घेण्याकरिता नजिकच्या शाळेत प्रवेशित असावेत. तसेच ज्या मदरशामध्ये कंत्राटी पध्दतीने नेमण्यात आलेल्या शिक्षकांद्वारे गणित व विज्ञान हे विषय शिकविले जातील अशा मदरशांना प्राधान्य दिले जाईल व तसे जिल्हा शिक्षणाधिकारी यांनी प्रमाणीत करणे आवश्यक राहील.
३) एका इमारतीत एकच मदरसा असावा.
या व्यतिरिक्त संदर्भाधीन शासन निर्णय दिनांक ११.१०.२०१३ मधील इतर सर्व बाबी / अटी व शर्ती कायम राहतील.
सदर शासन निर्णय नियोजन विभाग अनौपचारीक संदर्भ क्रमांक: ३०८/१४७१, दिनांक १८.१०.२०२३ व वित्त विभागाच्या अनौपचारिक संदर्भ क्रमांक: ३३३ / २३ / व्यय-१, दिनांक १७.११.२०२३ अन्वये प्राप्त सहमतीने निर्गमित करण्यात येत आहे.
# Page 2
शासन निर्णय क्रमांक: अविवि-२०२३/प्र.क्र.७७/का-६
सदर शासन निर्णय महाराष्ट्र शासनाच्या WWW.maharashtra.gov.in या संकेतस्थळावर उपलब्ध करण्यात आला असून त्याचा सांकेतांक २०२३१२२२१७४०४३८२१४ असा आहे. हा आदेश डिजीटल स्वाक्षरीने साक्षांकित करून काढण्यात येत आहे.
महाराष्ट्र राज्याचे राज्यपाल यांच्या आदेशानुसार व नावाने.
MEGHANA
192b6d735115af1dfb8, postalCode=400032, st= Maharashtra, GAURAV SHINDE
(मेघना गौरव शिंदे)
अवर सचिव, महाराष्ट्र शासन प्रत, १. मा. राज्यपालांचे सचिव.
२. मा.मुख्यमंत्र्यांचे प्रधान सचिव, ३. मा. मंत्री / मा. राज्यमंत्री यांचे खाजगी सचिव ४. मा. विरोधी पक्षनेता विधान सभा / विधान परिषद, विधान मंडळ सचिवालय, विधान भवन, मुंबई ५. सर्व मा. विधान सभा/ विधान परिषद सदस्य ६. मा. मुख्य सचिव, महाराष्ट्र शासन ७. अपर मुख्य सचिव / प्रधान सचिव / सचिव सर्व मंत्रालयीन विभाग ८. महालेखापाल १/२ (लेखा व अनुज्ञेयता), मुंबई/ नागपूर ९. महालेखापाल १/२ (लेखापरीक्षा), मुंबई/ नागपूर १. अधिदान व लेखा अधिकारी, मुंबई २. निवासी लेखा परीक्षा अधिकारी, मुंबई ३. सर्व विभागीय आयुक्त ४. आयुक्त, नगरपालिका प्रशासन, मुंबई ५. सर्व जिल्हाधिकारी ६. आयुक्त, सर्व महानगरपालिका ७. सर्व जिल्हा परिषदांचे मुख्य कार्यकारी अधिकारी, ८. सर्व मुख्य लेखा व वित्त अधिकारी, जिल्हा परीषद ९. सर्व मुख्याधिकारी, नगरपालिका १०.सर्व शिक्षणाधिकारी (प्राथमिक) ११. सर्व शिक्षणाधिकारी (माध्यमिक) १२. सर्व जिल्हा नियोजन अधिकारी १३.सर्व मुख्य अभियंता, सार्वजनिक बांधकाम विभाग १४.सचिव, महाराष्ट्र विधानमंडळ सचिवालय, विधानभवन, मुंबई (पत्राने) १५.महासंचालक, माहिती व जनसंपर्क महासंचालनालय (प्रसिध्दीसाठी) १६. अल्पसंख्याक विकास विभाग, मंत्रालय, मुंबईमधील सहसचिव / उपसचिव / अवरसचिव / कक्ष अधिकारी १७. निवडनस्ती कार्यासन ६
पृष्ठ २ पैकी २