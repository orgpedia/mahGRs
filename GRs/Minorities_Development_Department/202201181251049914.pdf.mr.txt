# Page 1
सोलापूर शहरातील सर्वे नं.६१७२ मधील २२७४.४२ चौ.मी. भूखंडावर उर्दू घर बांधण्यासाठी वर्ष २०२१-२२ मध्ये अनुदान वितरित करण्याबाबत.
महाराष्ट्रशासन
अल्पसंख्याक विकास विभाग
शासन निर्णय क्रमांकः सोऊघ २०१४/प्र.क्र.६० (भाग-१)/का.४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख: १८.०१.२०२२
वाचा १) शासन निर्णय, अल्पसंख्याक विकास विभाग क्रमांक सोऊघ २०१४/प्र.क्र.६०/का.४, दि.०२.०५.२०१७.
२) शासन परिपत्रक, वित्त विभाग क्रमांक अर्थस-२०२१/प्र.क्र.४८/अर्थ-३, दि.६ एप्रिल, २०२१.
३) शासन परिपत्रक, वित्त विभाग क्रमांक अर्थस-२०२१/प्र.क्र.४८/अर्थ-३, दि.२४ जून, २०२१.
४) जिल्हाधिकारी तथा सदस्य सचिव, जिल्हा नियोजन समिती सोलापूर यांचे पत्र क्रमांकः नि- १९/जा.क्र.उर्दूघर/२०१७-१८/सांस-२/२५७१/२०२१, दि.२७.१२.२०२१.
५) शासन निर्णय, वित्त विभाग, क्रमांक अर्थस-२०२१/प्र.क्र.४८/अर्थ-३, दि.१४ ऑक्टोंबर,२०२१.
प्रस्तावना सोलापूर शहरातील सर्वे नं.६१७२ मधील २२७४.४२ चौ.मी. भूखंडावर उर्दू घर बांधण्यात आलेल्या उर्दू घराच्या बांधकामासाठी सन २०२१-२२ या आर्थिक वर्षात निधी उपलब्ध करुन देण्याची बाब शासनाच्या विचाराधिन होती.
शासन निर्णय
उर्दू घर या प्रयोजनासाठी वर्ष २०२१-२२ मध्ये रु.७.०० कोटी इतकी अर्थसंकल्पीय तरतूद करण्यात आलेली आहे. सोलापूर शहरातील सर्वे नं.६१७२ मधील ताब्यातील २२७४.४२ चौ. मी. भूखंडावर उर्दू घर बांधण्याच्या रु.८,९७,१९,०००/- (रुपये आठ कोटी सत्याण्णव लाख एकोणीस हजार मात्र) इतक्या प्रस्तावास प्रशासकीय मान्यता प्रदान करण्यात आली आहे. जिल्हाधिकारी तथा सदस्य सचिव, जिल्हा नियोजन समिती, सोलापूर यांनी संदर्भ क्र.४ येथील पत्रान्वये सोलापूर उर्दू घरासाठी अनुदान वितरित करण्याची मागणी सादर केली आहे. त्यास अनुसरुन सोलापूर उर्दू घरासाठी वरील संदर्भ क्र.२, ३ व ५ येथील शासन परिपत्रकातील मान्यतेस अनुसरुन तसेच वित्त विभागाने अर्थसंकल्पीय प्रणालीवर उपलब्ध करुन दिलेल्या निधी, जिल्हा नियोजन अधिकारी, जिल्हाधिकारी कार्यालय, सोलापूर यांना रु.१.५० कोटी (रुपये एक कोटी पन्नास लाख फक्त) इतके अनुदान वितरित करण्यास याद्वारे मान्यता प्रदान करण्यात येत आहे.
२. जिल्हा नियोजन अधिकारी, जिल्हाधिकारी कार्यालय, सोलापूर यांना सन २०२१-२२ या आर्थिक वर्षात वरीलप्रमाणे मंजूर करण्यात आलेली रु.१.५० कोटी (रुपये एक कोटी पन्नास लाख फक्त) इतकी रक्कम अर्थसंकल्प वितरण प्रणालीतून आहरण करुन कार्यकारी अभियंता, सार्वजनिक बांधकाम विभाग, सोलापूर यांना संवितरण करण्यास या शासन निर्णयान्वये मंजूरी देण्यात येत आहे. सदर निधीच्या विनियोगाबाबतचे उपयोगिता प्रमाणपत्र जिल्हाधिकारी, सोलापूर यांनी शासनास सादर करावे.
# Page 2
शासन निर्णय क्रमांकःसोऊघ २०१४/प्र.क्र.६० (भाग-१)/का.४
३. वरीलप्रमाणे अर्थसंकल्पीय वितरण प्रणालीवर उपलब्ध असलेला निधी कोषागारातून आहरित करण्यापूर्वी तसेच खर्च करतांना राज्य शासनाची कार्य नियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/शर्तीचे पालन करणे ही जबाबदारी जिल्हाधिकारी, सोलापूर यांची राहील.
४. सदर प्रयोजनासाठी होणारा खर्च “मागणी क्रमांक झेडई-१ २२३५- सामाजिक सुरक्षा व कल्याण - २०० इतर कार्यक्रम-राज्य योजनांतर्गत योजना- (०० ) - (००) (१८) - उर्दू घरासाठी सहाय्यक अनुदाने (२२३५ ए ५५२) ३१, सहायक अनुदान (वेतनेतर)” या लेखाशिर्षाखाली खर्ची टाकावा व तो सन २०२१-२२ या आर्थिक वर्षात मंजूर केलेल्या तरतुदीतून भागविण्यात यावा.
५. हा शासन निर्णय, वित्त विभाग, क्रमांक: शासन परिपत्रक, वित्त विभाग, क्रमांक: अर्थसं - २०२१/प्रक्र. ४८/ अर्थ-३, दि.६ एप्रिल, २०२१, अर्थसं-२०२१/प्र.क्र.४८/अर्थ-३, दि.२४.०६.२०२१ आणि अर्थस-२०२१/प्र.क्र.४८/अर्थ-३, दि.१४ ऑक्टोंबर,२०२१ अन्वये प्राप्त प्राधिकारास अनुसरुन निर्गमित करण्यात येत आहे.