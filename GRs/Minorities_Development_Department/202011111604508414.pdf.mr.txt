# Page 1
मौलाना आझाद मोफत शिकवणी व संबध्द योजना या योजनेंतर्गत सन २०१९-२० या वर्षाकरीता निवड करण्यात आलेल्या खाजगी प्रशिक्षण संस्थांना निधी उपलब्ध करून देण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्र. मोशियो-२०१९/प्र.क्र.१५०/का-९
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : ११ नोव्हेंबर, २०२०
वाचा: १) शासन निर्णय क्रमांक: राअआ-२०१२/१०८/प्र.क्र.१८/का-९, दिनांक २५ जून, २०१३ २) शासन निर्णय क्रमांक: मोशियो-२०१८/प्र.क्र.६९/का-९, दिनांक २३ जुलै, २०१९ ३) शासन परिपत्रक, वित्त विभाग क्र. अर्थसं.-२०२०/प्र.क्र.६४/अर्थ-३ दि. १६ एप्रिल, २०२० ४) शासन निर्णय वित्त विभाग, क्र. अर्थसं. २०२०/प्र.क्र.६५/अर्थ-३ दि. ४ मे, २०२०
प्रस्तावना : राज्यातील अल्पसंख्यांक लोकसमूहातील उमेदवारांना शासकीय / निमशासकीय सेवेत संधी उपलबध करण्याकरीता केंद्रीय लोकसेवा आयोग/महाराष्ट्र लोकसेवा आयोग/बँकींग सेवा भरती इत्यादी स्पर्धा परीक्षांसाठी तसेच व्यावसायिक अभ्यासक्रमामधील प्रवेशाकरीता घेण्यात येणाऱ्या सामायिक प्रवेश परीक्षांच्या पूर्व तयारीसाठी आणि इयत्ता १० वी व १२ वी अनुत्तीर्ण अल्पसंख्याक उमेदवारांकरीता विशेष शिकवणी वर्ग सुरु करण्याकरीता संदर्भ क्र. १ च्या शासन निर्णयान्वये मान्यता देण्यात आली आहे.
या योजनेअंतर्गत राज्यतील मुंबई, नाशिक, अमरावती, नागपूर, ठाणे व पुणे या शहरांमध्ये अल्पसंख्याक उमेदवारांना प्रशिक्षण देण्यासाठी प्रशिक्षण संस्थांची संदर्भीय शासन निर्णय क्र. २ अन्वये निवड करण्यात आली आहे. दि. २५ जून, २०१३ च्या शासन निर्णयास अनुसरुन मुंबई, नाशिक, अमरावती, नागपूर, ठाणे व पूणे या केंद्रावरील ज्या प्रशिक्षण संस्थांनी प्रशिक्षण वर्ग प्रत्यक्ष सुरु केले आहे अशा संस्थांनी अनुदान मागणीचे प्रस्ताव शासनास सादर केले आहे. अशा संस्थांना सन २०२०-२१ या वर्षामध्ये उपलब्ध तरतूदीमधून प्रथम टप्पा अनुदान मंजूर करण्याची बाब शासनाच्या विचाराधीन होती.
शासन निर्णय : मौलाना आझाद मोफत शिकवणी व संबध्द योजना या योजनेअंतर्गत राज्यतील मुंबई, नाशिक, अमरावती, नागपूर, ठाणे व पुणे येथील प्रशिक्षण केंद्रासाठी निवड करण्यात आलेल्या व प्रत्यक्ष प्रशिक्षण वर्ग सुरु केलेल्या संस्थांना शासन निर्णय दि. २५ जून २०१३ मधील विहीत अटी व शर्तीची यांची पूर्तता व टप्पा अनुदान पध्दतीनुसार प्रथम टप्पा अनुदान मंजूर करण्यास शासन मान्यता देण्यात येत आहे.
२. त्यानुसार, सन २०२०-२१ या आर्थिक वर्षात उक्त योजनेसाठी अर्थसंकल्पीत केलेल्या रु.७ कोटी पैकी संदर्भ क्र. ३ दि. १६ एप्रिल, २०२० च्या परिपत्रकानुसार एकूण अर्थसंकल्पीत निधीच्या १०% निधी उपलब्ध करुन देण्यात आला आहे. त्यानुसार १० % च्या प्रमाणात रुपये ७० लक्ष निधी वितरणासाठी उपलब्ध आहे. उपलब्ध रुपये ७० लक्ष तरतूदीमधून परिशिष्ठ-अ मध्ये दर्शविल्याप्रमाणे प्रशिक्षण संस्थांना रु.२०,७८,०००/ (अक्षरी रुपये वीस लक्ष अष्ठयाहत्तर हजार फक्त) अनुदान वितरीत करण्यास शासन मान्यता देण्यात येत आहे.
शासन निर्णय वित्त विभाग दि. ४ मे, २०२० मधील मार्गदर्शक सूचनानुसार सदर निधी वितरीत करण्यास वित्त विभागाने मान्यता दिली आहे. प्रस्तुत प्रकरणी सदर रक्कम आहरीत करण्यासाठी अवर सचिव, अल्पसंख्याक
# Page 2
शासन निर्णय क्रमांकः मोशियो-२०१९/प्र.क्र.१५०/का-९
विकास विभाग हे अधिकारी तथा आहरण व संवितरण अधिकारी राहतील. तसेच उपसचिव, अल्पसंख्याक विकास विभाग हे नियंत्रक अधिकारी म्हणून राहतील.
३. सदर रक्कमेचा Electronic Clearing Service (ECS) अवर सचिव, अल्पसंख्याक विकास विभाग, मंत्रालय, मुंबई यांच्या नावे काढण्यात यावा.
४. संबंधित प्रशिक्षण संस्थेने याबाबतचा वर्षनिहाय लेखा विषयक तपशील ठेवावा. तसेच ज्या बाबीसाठी अनुदान वितरीत करण्यात आले आहे, त्याबाबीवरच खर्च करण्यात यावे. या रक्कमेचे उपयोगिता प्रमाणपत्र संबंधित प्रशिक्षण संस्थेने शासनास सादर करणे आवश्यक राहील. सदर बाबीचे उपयोगिता प्रमाणपत्र शासनास परिशिष्ठ-ब येथे नमूद केल्याप्रमाणे सादर करणे बंधनकारक राहील. प्रशिक्षण संस्थेने शासन निर्णय दि. २५ जून, २०१३ मधील तरतूदीचे पालन केले नसल्याचे आढळून आल्यास संस्थेवर कारवाई करुन वितरीत अनुदान वसूल करण्यात येईल.
५. हा शासन निर्णय नियोजन व वित्त विभागाच्या मान्यतेने, वित्त विभाग अनौपचारीक संदर्भ क्र. २१०/ २०२०/व्यय-१/१३.१०.२० अन्वये निर्गमित करण्यात येत आहे.
६. हा शासन निर्णय वित्त विभागाच्या शासन परिपत्रक, वित्त विभाग क्र. अर्थसं.-२०२०/प्र.क्र.६४/अर्थ-३ दि.
१६ एप्रिल, २०२० मधील सर्व परिच्छेद व सोबतच्या परिशिष्ठामधील मागदर्शक सूचनास अनुसरुन निर्गमित करण्यात येत आहे.
७. यासाठी होणारा खर्च सन २०२०-२१ या आर्थिक वर्षाकरिता मागणी क्रमांक झेडई-१, २२३५, सामाजिक सुरक्षा व कल्याण, २०० इतर कार्यक्रम, राज्य योजनाअंतर्गत योजना, (०१) अल्पसंख्याकांना सहाय्य, (०१) (०१), मोफत शिकवणी व संलग्न योजना याकरिता सहायक अनुदान (२२३५ ए ०८९), कार्यक्रम ३१ सहायक अनुदान (वेतनेतर) या लेखाशीर्षाखाली मंजूर असलेल्या अनुदानातून खर्ची टाकण्यात यावा.
# Page 3
# Page 4
# Page 5
# Page 6
# Page 7
# Page 8