# Page 1
केंद्र पुरस्कृत बहुक्षेत्र विकास कार्यक्रमातंर्गत (MsDP) मान्यता प्राप्त परभणी जिल्ह्यात माहिती तंत्रज्ञान कक्ष (IT Cell) साठी सन २०१७-१८ साठी निधी वितरण करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः अविवि-२०१४/प्र.क्र.१५०/का.०७,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक:- १७/०३/२०१८
संदर्भ: १. अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र.३/२२/२००८ PP, दि.२७/०२/२०१८.
२. शासन निर्णय, अल्पसंख्याक विकास विभाग बियुडी - २०१०/प्रक्र.९०/का.०७, दिनांक १८/०८/२०१०.
३. जिल्हाधिकारी, परभणी यांचे पत्र क्र.जा.क्र.२०१६/अल्पसंख्यांक/सामान्य/कावि-७९३, दि.०८/१२/२०१६.
प्रस्तावना : केंद्र शासनाच्या अल्पसंख्यांक कार्य मंत्रालयाने लोकसंख्या, सामाजिक व आर्थिक स्थिती आणि मुलभूत सुविधांची उपल्ब्धता या मानकांच्या आधारे महाराष्ट्रातील परभणी, बुलडाणा, वाशिम, हिंगोली,या चार अल्पसंख्यांक बहुल जिल्हा मुख्यालयाच्या ठिकाणी बहुक्षेत्रिय विकास कार्यक्रमा अंतर्गत (MSDP) संदर्भ क्र. (२) अन्वये परभणी, वाशिम, बुलडाणा व हिंगोली या चार जिल्ह्यांकरिता माहिती तंत्रज्ञान कक्ष (IT Cell) स्थापन करण्यात आले आहेत.
शासन निर्णयः
केंद्र पुरस्कृत बहु क्षेत्र विकास कार्यक्रमांतर्गत परभणी जिल्ह्यात सुरू करण्यात आलेल्या विविध योजनांसाठी लागणारी आकडेवारी संकलीत करणे, माहितीचे विश्लेषण करणे, योजनांची सांख्यिकी माहिती अद्ययावत करणे, योजनेच्या ठिकाणी प्रत्यक्ष भेटी देऊन आकडेवारी गोळा करणे, योजनेच्या प्रस्तावाबाबत अहवाल तयार करणे, केंद्र शासनाला त्रैमासिक प्रगती अहवाल पाठविणे इत्यादी कामांकरिता उपरोक्त परभणी जिल्ह्याच्या मुख्यालयाच्या ठिकाणी एक माहिती तंत्रज्ञाण कक्ष (IT CELL) स्थापन करण्यासाठी रू.३.४० लक्ष एवढया रकमेचा प्रस्ताव केंद्र शासनाच्या अल्पसंख्यांक कार्य मंत्रालयाने दि.२७/०२/२०१८ च्या पत्रान्वये मान्य केला आहे. केंद्र शासनाने मंजुर केलेल्या निधीचे बाबनिहाय वितरण खालीलप्रमाणे आहे (रू.लाखात)
----------------------------------------------------------------------
| अ.क्र. | बाब | रक्कम |
| १ | कंत्राटी पध्दतीवर एक संगणक ऑपरेटर (१२ महिन्यांकरीता) | ९६,०००/ |
| २ | प्रशासकीय खर्च (जाहिरात, स्टेशनरी इ.) | १००,०००/ |
| ३ | प्रवास भत्ता(२ Visit / month याप्रमाणे १२ महिन्यांकरीता) | १,४४,०००/ |
|  | एकूण  |  | ३,४०,०००/ |
----------------------------------------------------------------------
२. बहुक्षेत्रीय विकास कार्यक्रमांतर्गत परभणी जिल्ह्याकरिता माहिती तंत्रज्ञान कक्ष (IT Cell) साठी उपरोक्त तक्त्यामध्ये दर्शविल्याप्रमाणे बाबनिहाय एकूण रु.३.४० लक्ष (तीन लक्ष चाळीस हजार फ़क्त)
# Page 2
शासन निर्णय क्रमांकः अविवि-२०१४/प्र.क्र.१५०/का.०७
वितरित करण्यासाठी या शासन निर्णयान्वये मान्यता देण्यात असून उपरोक्त तक्त्यामध्ये बाबनिहाय रु.
३.४० लक्ष (रुपये तीन लक्ष चाळीस हजार फ़क्त) एवढी रक्कम सन २०१७-१८ या वर्षासाठी वितरित करण्यास या शासन निर्णयाद्वारे मान्यता देण्यात येत आहे. जिल्ह्याच्या मुख्यालयी माहिती तंत्रज्ञान कक्ष (IT Cell) स्थापन करण्यासाठी सदर रक्कम जिल्हाधिकारी, परभणी यांना सुपूर्द करण्यात येत असून याकरिता ते आहरण, संवितरण अधिकारी व नियंत्रक अधिकारी म्हणून काम पाहतील.
३. जिल्हाधिकारी, परभणी यांना सन २०१७-१८ करिता मंजूर करण्यात आलेल्या एकूण रकमेच्या मर्यादेत अर्थसंकल्प वितरण प्रणालीतून आहरण व संवितरण करण्यास या शासन निर्णयान्वये मंजूरी देण्यात येत आहे.
४. उपरोक्त निधीचा विनियोग करताना संबंधित योजनेबाबत केंद्र शासनाच्या अल्पसंख्यांक कार्य मंत्रालयाने अनुदान वितरणाबाबत दि. २६/०८/२०१४ च्या पत्रान्वये विहित केलेल्या अटी व शर्तीचे तंतोतंत पालन करण्याची जबाबदारी संबंधित जिल्ह्याचे जिल्हाधिकारी यांची राहिल. केलेल्या खर्चाचा तपशील व उपयोगिता प्रमाणपत्र (Utilisation Certificate) विनाविलंब सादर करण्याची दक्षता जिल्हाधिकारी परभणी घेतील.
५. सदर योजनंतर्गत होणारा खर्च मागणी क्र. ई-१, मुख्यलेखाशीर्ष २२३५, सामाजिक सुरक्षा व कल्याण, ०२ समाजकल्याण, २०० इतर कार्यक्रम, केंद्र पुस्कत योजना ००(१७) अल्पसंखांक बहुल क्षेत्रासाठी बहुक्षेत्रीय विकास योजना केंद्राचा हिस्सा (२२३५ - ए ५४३) ३१ सहायक अनुदान” या खाली सन २०१७-१८ या वर्षाकरिता मंजूर करण्यात आलेल्या अनुदानातून भागविण्यात यावा.