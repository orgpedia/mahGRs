# Page 1
अल्पसंख्याक समाजातील उच्च शिक्षण घेणाऱ्या
विद्यार्थिनींच्या वसतिगृहातील प्रवेशाबाबत
महाराष्ट्र शासन
अल्पसंख्याक विकास विभाग
शासन निर्णय क्रमांक : वसगृ २०२४/प्र.क्र.२०/का-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ फेब्रुवारी, २०२५
वाचा : १. अल्पसंख्याक विकास विभाग, शासन निर्णय क्रमांक :
अविवि २००९/ प्र.क्र.१५/का.८, दिनांक ०२ मार्च, २०१०.
२. अल्पसंख्याक विकास विभाग, शासन निर्णय क्रमांक :
वसगृ २०११/ प्र.क्र.१३०/का.८, दिनांक २० डिसेंबर, २०११.
३. अल्पसंख्याक विकास विभाग, शासन निर्णय क्रमांक :
वसगृ २०१२/ प्र.क्र.१६८/का.८, दिनांक २१ जून, २०१३,
दि. ५ सप्टेंबर, २०१४ व दि. १ नोव्हेंबर, २०२१
४. अल्पसंख्याक विकास विभाग, शासन निर्णय क्रमांक :
अविवि-२०२०/प्र.क्र.४३/का-८, दि. २८ मे, २०२१
प्रस्तावना :
राज्यातील अल्पसंख्याक समाजातील उच्च शिक्षण घेणाऱ्या मुलींसाठी सर्व जिल्यांमध्ये वसतिगृह
बांधण्यास दिनांक ०२.०३.२०१० च्या शासन निर्णयान्वये मान्यता देण्यात आलेली आहे. त्यास अनुसरुन
राज्यात अल्पसंख्याक समाजातील मुलींसाठी वसतिगृहे सुरु करण्यात आलेली आहेत. दिनांक २१.०६.२०१३ च्या शासन निर्णयानुसार सदर वसतिगृहातील प्रवेशाबाबत कार्यपध्दती निश्चित केलेली आहे. तसेच दिनांक
१.११ २०२१ च्या शासन परिपत्रकान्वये वसतिगृहामध्ये प्रवेशासाठीचे निकष निश्चित करण्यात आले आहेत.
विभागामार्फत अल्पसंख्याक मुलींसाठी बांधण्यात आलेली वसतिगृहे उच्च शिक्षण घेणाऱ्या
मुलींसाठीच असल्यामुळे बारावी उत्तीर्ण झाल्यानंतर पुढील अभ्यासक्रमामध्ये प्रवेश घेणाऱ्या मुलींना या वसतिगृहामध्ये प्रवेश घेता येतो. सदर वसतिगृह योजनेचा लाभ अल्पसंख्याक समाजातील जास्तीत जास्त
विद्यार्थिनींनी घ्यावा, याकरीता इयत्ता १०वी, ११वी, १२वी, पदविका, पदविका समकक्ष तसेच औद्योगिक
प्रशिक्षण संस्था व तंत्रनिकेतन संस्थांमधील अल्पसंख्याक विद्यार्थिनींना सदर वसतिगृहात प्रवेश देण्याची बाब शासनाच्या विचाराधीन होती.
शासन निर्णय :
अल्पसंख्याक समाजातील उच्च शिक्षण घेणाऱ्या विद्यार्थीनींसाठी बांधण्यात आलेल्या सर्व
वसतिगृहांमध्ये १२ वी नंतर उच्च शिक्षण घेणाऱ्या विद्यार्थिनींची प्रवेश प्रक्रिया पूर्ण झाल्यानंतर जागा रिक्त
राहिल्यास या जागांवर इयत्ता १०वी, ११वी, १२वी, पदविका, पदविका समकक्ष तसेच औद्योगिक प्रशिक्षण संस्था व तंत्रनिकेतन संस्थांमधील अल्पसंख्याक विद्यार्थिनींना वसतिगृहात प्रवेश देण्यास मान्यता देण्यात येत
आहे. या अल्पसंख्याक विद्यार्थिनींकडून प्रवेशासाठी शासन निर्णय दि.२१ जून, २०१३ व दि.५ सप्टेंबर, २०१४
अन्वये निश्चित करण्यात आलेले प्रवेश शुल्क आकारण्यात यावे. ज्या अल्पसंख्याक विद्यार्थिनींच्या कुटुंबाचे वार्षिक उत्पन्न रु.८.०० लाखा पेक्षा कमी आहे, अशा मुलींना प्रवेश शुल्क माफ असेल.
# Page 2
शासन निर्णय क्रमांकः वसगृ २०२४/प्र.क्र.२०/का-८
२. सदरचा निर्णय हा आदेश निर्गमित केल्याच्या दिनांकापासून लागू होईल.
३. संबधित प्राचार्य/संचालक यांनी शासनाने यासंदर्भात वेळोवेळी निर्गमित केलेल्या शासन
निर्णय/कार्यालयीन आदेश /वित्तीय नियमावली/ भारताचे नियंत्रक व महालेखापरिक्षक यांचे निरीक्षण
अहवाल/वित्तीय कार्यपद्धती यांचा अवलंब करावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध