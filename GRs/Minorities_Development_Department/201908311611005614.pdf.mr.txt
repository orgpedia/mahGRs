# Page 1
केंद्र पुरस्कृत बहुक्षेत्र विकास कार्यक्रमातंर्गत (MsDP) मान्यता प्राप्त बुलडाणा जिल्ह्यातील चिखली, खामगांव व शेगाव गटातील मान्यता प्राप्त विकासकामांच्या अंमलबजावणीसाठी केंद्र-राज्य हिश्यांतर्गत मंजूर उर्वरित अनुदान वितरीत करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः अविवि-२०१४/प्र.क्र.१४१/का.०७
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक:- ३१/०८/२०१९
संदर्भ: (१) अवर सचिव,अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र.३/१३(४)/२०१३-PP, दि.२७/२/२०१६.
(२) अल्पसंख्याक कार्य मंत्रालय, भारत सरकार, नवी दिल्ली यांच्या १०६ व्या बैठकीचे इतिवृत्त दि.१४/१२/२०१५.
(३) अल्पसंख्याक कार्य मंत्रालय, भारत सरकार, नवी दिल्ली यांच्या १११ व्या बैठकीचे इतिवृत्त दि.२६/०२/२०१६.
(४) शासन निर्णय, अल्पसंख्याक विकास विभाग,क्र.अविवि-२०१४/प्र.क्र.१४१,दि.३१/०३/२०१६.
(५) शासन निर्णय,अल्पसंख्याक विकास विभाग,क्र.अविवि-२०१४/प्र.क्र.१४१,दि.३०/०४/२०१६.
(६) जिल्हाधिकारी,बुलडाणा यांचे पत्र क्र.कावि/अ.का./अल्पसंख्याक कक्ष/१२८/२०१९, दि.०१/०६/२०१९.
(७) अल्पसंख्याक विकास विभाग शासन पत्र क्र. अ.वि.वि.-२०१७/प्र.क्र.१४१/का-७, दि.१९/०६/२०१९ (८) अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे पत्र क्र.१३/२९/२०१९ MsDP-MOMA,दि.२२/०८/२०१९.
प्रस्तावना : १२ व्या पंचवार्षिक योजनेत केंद्र शासनाच्या अल्पसंख्याक कार्य मंत्रालयाच्या बहुक्षेत्रिय विकास कार्यक्रमांतर्गत (MsDP) गठित शक्तिप्रदान समितीने दि.१४/१२/२०१५ व २६/०२/२०१६ रोजी झालेल्या अनुक्रमे १०६ व १११ व्या बैठकीत बुलडाणा जिल्ह्यातील शेगांव, खामगांव व चिखली गटातील शैक्षणिक विषयक (अतिरिक्त वर्गखोली आणि विज्ञान कक्षाचे बांधकाम करणे ) या बांधकामासाठी एकूण रु.२२८.६० लाख इतक्या प्रस्तावास मान्यता दिली आहे. केंद्र शासनाने संदर्भ क्र. (१ ) येथील आदेशाद्वारे MsDP अंतर्गत विषयांकित गटातील मान्यताप्राप्त विकासकामांच्या अंमलबजावणीसाठी मंजूर केंद्र हिश्श्यातील पहिल्या टप्प्यातील एकूण रु. ६८.५८ लाख इतकी रक्कम तसेच संदर्भ क्र. (४) अन्वये राज्य हिश्श्यातील रु.४५.७२ लाख इतकी रक्कम जिल्हाधिकारी, बुलडाणा यांना मंजूर करुन वितरित करण्यात आली आहे.
आता संदर्भ क्र. (७) येथील पत्रातील विनंतीस अनुसरुन, केंद्र शासनाकडून संदर्भ क्र. (८) येथील पत्रान्वये मंजूर करण्यात आलेली केंद्र हिश्श्यातील दुस-या टप्प्यातील रक्कम बुलडाणा जिल्ह्यातील शेगांव,खामग़ांव व चिखली गटातील शैक्षणिक विषयक (अतिरिक्त वर्ग खोली बांधकाम बांधकाम आणि विज्ञान कक्षाचे बांधकाम करणे ) बांधकामासाठी जिल्हाधिकारी, बुलडाणा यांना दुस-या टप्प्यातील निधी मंजूर करुन वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः अविवि-२०१४/प्र.क्र.१४१/का.०७
शासन निर्णयः
केंद्र शासनाच्या अल्पसंख्याक कार्य मंत्रालयाकडून संदर्भ क्र. (८) येथील पत्रान्वये बहुक्षेत्रीय विकास कार्यक्रमांतर्गत (MsDP) केंद्र हिश्श्यातील उर्वरित रु.६८.५८ लक्ष तसेच राज्य हिश्श्यातील उर्वरित रु.४५.७२ लक्ष इतकी रक्कम बुलडाणा जिल्हयातील शेगांव, खामगांव व चिखली गटातील खालील तक्त्यात नमूद विकास कामांसाठी विषयांकीत बांधकामांसाठी मंजूर करण्यात आली आहे. सदरील कामासाठी केंद्र + राज्य हिश्श्याचे प्रमाण ६०: ४० असे आहे. सदरहू रक्कम जिल्हाधिकारी बुलडाणा यांना खालील तक्त्यातील स्तंभ क्र.(८) व (९) प्रमाणे मंजूर करुन वितरित करण्यास या शासन निर्णयाद्वारे मान्यता देण्यात येत आहे : (रूलाखात. )
--------------------------------------------------------------------------------------------------
| अ.क्र. | गट | कामाचे नाव | प्रकल्प किंमत | प्रकल्प संख्या | वितरित पहिला हप्ता | वितरित करावयाचा दुसरा हप्ता |
| केंद्र | राज्य | केंद्र | राज्य |
| १ | २ | ३ | ४ | ५ | ६ | ७ | ८ | ९ |
| १ | शेगांव | अतिरिक्त वर्ग खोली | ६.६० | ०७ | १३.८६ | ९.२४ | १३.८६ | ९.२४ |
| २ | चिखली | अतिरिक्त वर्ग खोली (जि.प.) | ६.६० | १६ | ३१.६८ | २१.१२ | ३१.६८ | २१.१२ |
| अतिरिक्त वर्ग खोली (उ.मा.) | ६.६० | २ | ३.९६ | २.६४ | ३.९६ | २.६४ |
| अतिरिक्त वर्ग खोली (उ.मा.) | १२.०० | ०२ | ७.२० | ४.८० | ७.२० | ४.८० |
| ३ | खामगांव | विज्ञान कक्ष | ६.६० | ०६ | ११.८८ | ७.९२ | ११.८८ | ७.९२ |
| एकूण | ६८.५८ | ४५.७२ | ६८.५८ | ४५.७२ |
--------------------------------------------------------------------------------------------------
४. उपरोक्त तक्त्यातील स्तंभ क्र. (८) प्रमाणे सन २०१९-२० या वर्षात बहुक्षेत्रिय विकास कार्यक्रमांतर्गत बुलडाणा जिल्ह्यातील शेगांव, खामगांव व चिखली गटातील विकासकामांसाठी केंद्र हिश्यातील उर्वरित रु.६८.५८ लाख ( रुपये अडुसष्ट लाख अठ्यान्नव हजार फक्त ) तसेच स्तंभ क्र.(९) प्रमाणे राज्य हिश्श्यातील रु.४५.७२ लाख (पंचेचाळीस लाख बहात्तर हजार फक्त) एवढी उर्वरित रक्कम जिल्हाधिकारी, बुलडाणा यांना सुपूर्द करण्यात येत असून याकरिता ते आहरण व संवितरण अधिकारी आणि नियंत्रक अधिकारी म्हणून काम पाहतील.
५. सन २०१९-२० या वर्षात जिल्हाधिकारी, बुलडाणा यांना उपरोक्त तक्त्यातील स्तंभ क्र.(८) व (९) प्रमाणे मंजूर करण्यात आलेल्या एकूण रकमेच्या मर्यादेत अर्थसंकल्प वितरण प्रणालीतून सदर रक्कम आहरित व संवितरित करण्यास या शासन निर्णयाद्वारे मंजूरी देण्यात येत आहे. जिल्हाधिकारी, बुलडाणा यांनी बहुक्षेत्रीय विकास कार्यक्रमांतर्गत विषयांकित शैक्षणिक विषयक (अतिरिक्त वर्ग खोली बांधकाम आणि विज्ञान कक्षाचे बांधकाम करणे) बांधकाम करणे या योजनेकरीता आहरित केलेली रक्कम संबंधित अमंलबजावणी यंत्रणेस रितसर वितरित करावी.वितरित रक्कम कोणत्याही परिस्थितीत परस्पर अन्य कामांसाठी वळवून खर्च करता येणार नाही. उपरोक्त विकासकामांना दुबार निधीचे वितरण होत नसल्याची खातरजमा करुन घेण्यात यावी.
६. केंद्र शासनाच्या अल्पसंख्याक कार्य मंत्रालयाच्या दि.१६/०२/२०१५ रोजीच्या पत्रातील सूचनांनुसार बहुक्षेत्रिय विकास कार्यक्रमाअंतर्गत (MsDP) वितरीत करण्यात येणा-या निधीस VAT वा कोणत्याही प्रकारचे विभागीय कर लागू राहणार नाहीत.
पृष्ठ ४ पैकी २
# Page 3
शासन निर्णय क्रमांकः अविवि-२०१४/प्र.क्र.१४१/का.०७
७. सदरचा खर्च करण्यास वित्तीय अधिकारांच्या मर्यादेत C.V.C च्या मार्गदर्शक तत्वानुसार / CAG च्या निर्देशानुसार कोणताही शासन निर्णय / अटी व शर्तीचा भंग होणार नाही, याची दक्षता संबंधित जिल्हाधिकारी यांनी घ्यावी. सदर रक्कम वितरित करण्यापूर्वी संबंधित जिल्हाधिकारी यानी शासनाने यासंदर्भात वेळोवेळी निर्गमित केलेल्या शासन निर्णय / कार्यालयीन आदेश / वित्तीय नियमावली / सार्वजनिक बांधकाम विभागाची कार्यनियमावली / भारताचे नियंत्रक व महालेखापरीक्षक यांचे निरिक्षण अहवाल / वित्तीय कार्यपध्दती यांचा अवलंब करावा. तसेच सदर रक्कम चालू आर्थिक वर्षात उपयोगात आणणे आवश्यक राहील. सदर निधी कोणत्याही संस्थेत ठेव स्वरुपात जमा करता येणार नाही.
८. अमंलबजावणी यंत्रणा यांनी विषयांकीत शैक्षणिक विषयक (अतिरिक्त वर्ग खोली बांधकाम आणि विज्ञान कक्षाचे बांधकाम करणे) बांधकामासाठी केंद्र व राज्य शासनाकडून प्राप्त झालेल्या निधीच्या विनियोगाबाबतची उपयोगिता प्रमाणपत्रे तसेच त्रैमासिक अहवाल (QPR) विहित नमुन्यात ( अद्ययावत छायाचित्रांसह) संबंधीत जिल्हाधिकारी यांच्यामार्फत शासनास सादर करावीत. तसेच विभागाच्या Construction tracker प्रणालीवर देखील विषयांकीत बांधकामाची माहिती वेळोवेळी upload करावी.
९. जिल्हाधिकारी, बुलडाणा यांनी शैक्षणिक विषयक (अतिरिक्त वर्ग खोली बांधकाम आणि विज्ञान कक्षाचे बांधकाम करणे) या बांधकामासाठी निधी मागणीच्या प्रस्तावासोबत वरीलप्रमाणे विहित नमुन्यातील निधीच्या विनियोगाबाबतची उपयोगिता प्रमाणपत्रे तसेच त्रैमासिक अहवाल (QPR) (अद्ययावत छायाचित्रासह) शासनास सादर करावीत.
१०. सदर योजनेंतर्गत केंद्र हिश्श्यावर होणारा खर्च "मागणी क्र.झेड ई-१, मुख्यलेखाशीर्ष २२३५, सामाजिक सुरक्षा व कल्याण, ०२ समाजकल्याण, २०० इतर कार्यक्रम, केंद्र पुरस्कृत योजना (००) (१७) अल्पसंख्याक बहुल क्षेत्रासाठी बहुक्षेत्रीय विकास योजना, ( केंद्र हिस्सा) (२२३५- ए ५४३) ३१ सहायक अनुदान (वेतनेतर)" या लेखाशीर्षाखाली व राज्य हिश्श्यावर होणारा खर्च "मागणी क्र.झेड ई-१, मुख्यलेखाशीर्ष २२३५, सामाजिक सुरक्षा व कल्याण, ०२ समाजकल्याण, २०० इतर कार्यक्रम, केंद्र पुरस्कृत योजना (०१) (१४) अल्पसंख्याक बहुल क्षेत्रासाठी बहुक्षेत्रीय विकास योजना, ( राज्य हिस्सा) (२२३५- ए २३१ ) ३१ सहायक अनुदान (वेतनेतर)" या लेखाशिर्षाखाली सन २०१९-२० आर्थिक वर्षात उपलब्ध मंजूर अनुदानातून भागविण्यात यावा.
११. हा शासन निर्णय वित्त विभाग, शासन परिपत्रक क्र.अर्थसं-२०१९/प्र.क्र.९२/अर्थ-३, दि.०८/०६/२०१९ अन्वये प्रशासनिक विभागांस प्रदान करण्यात आलेल्या अधिकांरानुसार निर्गमित करण्यात येत आहे.
# Page 4