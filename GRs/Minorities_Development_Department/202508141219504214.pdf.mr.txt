# Page 1
केंद्र पुरस्कृत योजनांचा निधी "SNA-SPARSH"
या कार्यपद्धतीद्वारे वितरित करण्याच्या अनुषंगाने
केंद्र पुरस्कृत प्रधानमंत्री जनविकास कार्यक्रम योजनेकरिता समन्वय अधिकारी (Nodal Officer)
व एकल समन्वय यंत्रणा (Single Nodal Agency)
घोषित करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः २०२५/प्र.क्र.५०(भाग-१)/का.७
मादाम कामा रोड, हुतात्मा राजगुरू चौक
मंत्रालय, मुंबई - ४०० ०३२
दिनांक: -१४/०८/२०२५
संदर्भ: १) भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली कार्यालयीन
ज्ञापन, दि. १३ जुलै, २०२३
२) भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली कार्यालयीन ज्ञापन, दि. २१ मे, २०२४
३) भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली कार्यालयीन
ज्ञापन, दि. १० जून, २०२५
४) वित्त विभाग शासन परिपत्रक क्र. संकीर्ण-२०२४/प्र.क्र.५१/कोषा प्रशा-४, दि.११ ऑक्टोबर, २०२४ ५) वित्त विभाग शासन परिपत्रक क्र. संकीर्ण-२०२५/प्र.क्र.४४/कोषा प्रशा-४, दि.१८ जून, २०२५
प्रस्तावना :- केंद्र शासन व राज्य शासन या दोन्ही स्तरांवरील रोख व्यवस्थापनामध्ये अधिक परिणामकारकता
साधण्यासाठी सार्वजनिक वित्तीय व्यवस्थापन प्रणाली, राज्याची एकात्मिक वित्तीय व्यवस्थापन माहिती
प्रणाली आणि भारतीय रिझव्र्ह बँकेची ई-कुबेर प्रणाली यांच्या एकात्मिक रचनेच्या माध्यमातून केंद्र पुरस्कृत
योजनांचा निधी वितरीत करण्यासाठी "SNA-SPARSH" (समायोचित प्रणाली एकीकृत शीघ्र हस्तांतरण -
Real Time System of Integrated Quick Transfer) ही निधी प्रवाह कार्यपद्धती प्रस्तावित करण्याचा
निर्णय भारत सरकारच्या वित्त मंत्रालयाच्या व्यय विभागाने संदर्भ क्र.२ येथील आदेशान्वये घेतला आहे.
२. भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली कार्यालयीन
ज्ञापन दि.१० जून, २०२५ अन्वये दि.०१.११.२०२५ पासून पुढील काळात सर्व राज्यामध्ये सर्व केंद्र पुरस्कृत
योजनांची अंमलबजावणी "SNA-SPARSH" कार्यपध्दती अंतर्गतच करण्याचा निर्णय घेण्यात आला आहे.
यास्तव या कार्यासनामार्फत राबविण्यात येत असलेल्या केंद्र पुरस्कृत योजनांचा समावेश SNA-SPARSH कार्यपध्दती अंतर्गत करणे क्रमप्राप्त आहे.
३. उपरोक्तप्रमाणे पुरस्कृत योजनांपैकी अल्पसंख्याक विकास विभागामार्फत राबविण्यात येणा-या
केंद्र पुरस्कृत प्रधानमंत्री जनविकास कार्यक्रमया योजनेकरीता भारतीय रिझव्र्ह बँक येथे एक स्वतंत्र आहरण
खाते उघडण्याबाबत कार्यवाही करण्यात येत असून, वित्त विभागाने सदर बँक खाते उघडण्यासाठी
अनुसरावयाच्या कार्यपद्धती विचारात घेऊन "SNA-SPARSH" कार्यपद्धतीच्या प्रयोजनार्थ प्रत्येक राज्य
संलग्नित योजनेसाठी समन्वय अधिकारी (Nodal Officer) व स्टेट स्कीम मॅनेजर (SSM) तसेच एकल
समन्वय यंत्रणा (SNA) यांची नियुक्ती करण्याची बाब शासनाच्या विचाराधीन होती, त्यास अनुसरुन
खालीलप्रमाणे निर्णय शासन घेण्यात येत आहे.
# Page 2
शासन निर्णय क्रमांकः २०२५/प्र.क्र.५०(भाग-१)/का.७
शासन निर्णय :-
अल्पसंख्याक विकास विभागामार्फत राबविण्यात येणा-या केंद्र पुरस्कृत प्रधानमंत्री जनविकास
कार्यक्रम या योजनेकरीता "SNA SPARSH" या कार्यपद्धतीच्या प्रयोजनार्थ पुढीलप्रमाणे राज्य संलग्नित
योजनानिहाय समन्वय अधिकारी (Nodal Officer) व स्टेट स्कीम मॅनेजर (SSM) तसेच एकल समन्वय
यंत्रणा (SNA) यांची नियुक्ती करण्यात येत आहे.
--------------------------------------------------------------------------------------------------------------------------------------------------------------------------------------------------------
| अ.क्र. | केंद्र पुरस्कृत योजनेचे नांव (CSS) | राज्य संलग्नित योजनेचा संकेतांक आणि नांव | समन्वय अधिकारी (Nodal Officer) व स्टेट स्कीम मॅनेजर (SSM) | एकल समन्वय यंत्रणा (Single Nodal Agency SNA) |
| १ | ३६७४ Pradhanamantri Jan Vikas Karyakram (PMJVK) | MH४६१ Pradhanamantri Jan Vikas Karyakram (PMJVK) | सह सचिव/उपसचिव (कार्यासन-७), अल्पसंख्याक विकास विभाग | अवर सचिव (कार्यासन-७), अल्पसंख्याक विकास विभाग |
--------------------------------------------------------------------------------------------------------------------------------------------------------------------------------------------------------
२. समन्वय अधिकारी हे त्यांच्या अधिनस्त असलेल्या कार्यासनामार्फत राबविल्या जाणाऱ्या केंद्र
पुरस्कृत योजना सार्वजनिक वित्तीय व्यवस्थापन प्रणालीवर "SNA-SPARSH" मार्फत राबविण्याच्या दृष्ट्टीने
समन्वयाचे काम करतील.
३. एकल समन्वय यंत्रणा केंद्र शासन तसेच राज्य शासन यांचेमार्फत केंद्र पुरस्कृत योजनांची
सार्वजनिक वित्तीय व्यवस्थापन प्रणालीवर "SNA-SPARSH मार्फत अंमलबजावणी करण्याकरिता
निर्गमित केलेल्या सूचना व अल्पसंख्याक विकास विभागाच्या केंद्र पुरस्कृत प्रधानमंत्री जनविकास कार्यक्रम
योजनेच्या मार्गदर्शक सूचना विचारात घेऊन एकल समन्वय यत्रणा यांनी आवश्यकतेनुसार तात्काळ
कार्यवाही करावी.
४. उपरोक्त परिच्छेद १ प्रमाणे नियुक्त समन्वय अधिकारी व एकल समन्वय यंत्रणा यांनी केंद्र पुरस्कृत
योजनांचे निधी वितरण व विनियोग व्यवस्थापन याबाबत केंद्र शासनाचे संदर्भ क्र.२ अन्वये प्राप्त झालेले
निदेश आणि वित्त विभागाच्या संदर्भ क्र. ४ अन्वये निर्गमित केलेल्या सुचनांचे काटेकोरपणे पालन करावे.
५. सदर शासन निर्णय वित्त विभागाचे शासन परिपत्रक क्र. संकीर्ण-२०२४/प्र.क्र.५१/कोषा प्रशा-४,
दि.११.१०.२०२४ अन्वये निर्गमित केलेल्या व वेळोवेळी निर्गमित करण्यात येणा-या मार्गदर्शक सूचनांस
अनुसरुन निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3