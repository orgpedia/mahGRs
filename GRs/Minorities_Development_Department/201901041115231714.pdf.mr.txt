# Page 1
हज यात्रा २०१८ करिता सौदी अरेबिया येथे प्रतिनियुक्तीवर पाठविण्यात आलेल्या खादिमुल हुज्जावर झालेला खर्च भागविण्यासाठी पुरवणी मागणीद्वारे प्राप्त निधीचे वितरण.
महाराष्ट्र शासन
अल्पसंख्याक विकास विभाग
शासन निर्णय क्रमांक: हज-२०१८/प्र.क्र.१६९/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : ०४.०१.२०१९
वाचा: १. शासन परिपत्रक, वित्त विभाग, क्रमांक: - पूरक-२०१८/प्र.क्र.९५/अर्थ-३, दि.२७ जुलै, २०१८.
२. वित्त विभागाचा अनौपचारिक संदर्भ क्र.३००/२०१८/व्यय-१, दि.११.१२.२०१८.
प्रस्तावना: हज यात्रा, २०१८ करिता सौदी अरेबिया येथे प्रतिनियुक्तीवर पाठविण्यात आलेल्या खादिमुल हुज्जावर होणारा खर्च वित्तीय वर्ष २०१८-१९ मध्ये उपलब्ध झालेल्या निधीतून भागविणे शक्य नसल्याने आवश्यक अर्थसंकल्पीय तरतूद करण्याकरिता रु.७१,२८,०००/ ( एकाहत्तर लक्ष अठ्ठाविस हजार फक्त) ची पुरवणी मागणी “मागणी क्र. झेड ई-१, २२३५ सामाजिक सुरक्षा व कल्याण, ०२ समाज कल्याण, २०० इतर कार्यक्रम (०१) (१८), यात्रेकरुंचा खर्च (योजनेतर), (२२३५ ए २६७)” या लेखाशीर्षाखाली राज्य विधिमंडळास मान्यतेस्तव सादर करण्यात आली होती. त्यानुसार रु.७१,२८,०००/- इतक्या रकमेची पुरवणी मागणी राज्य विधिमंडळाच्या सन २०१८ च्या पावसाळी अधिवेशनात मंजूर झाली असून वित्त विभागाच्या मान्यतेने सदर निधी पैकी रु.४९,८९,६००/- इतका निधी महाराष्ट्र राज्य हज समितीस वितरित करण्याची बाब शासनाच्या विचाराधिन होती.
शासन निर्णय : शासन परिपत्रक, वित्त विभाग, क्र.पूरक-२०१८/प्र.क्र.९५/अर्थ-३, दि.२७.०७.२०१८ मधील (क) अनुसार हज यात्रा, २०१८ करिता सौदी अरेबिया येथे प्रतिनियुक्तीवर पाठविण्यात आलेल्या खादिमुल हुज्जावर झालेला खर्च भागविण्यासाठी पुरवणी मागणीद्वारे मंजूर निधी (रु.७१,२८,०००/-) पैकी ७०% निधी म्हणजे रु.४९,८९,६००/- इतका निधी वितरित करण्यास वित्त विभागाने अनौपचारिक संदर्भ क्र. ३००/२०१८/ व्यय-१, दि.११.१२.२०१८ अन्वये मान्यता दिली आहे. त्यानुसार महाराष्ट्र राज्य हज समितीस रु.४९,८९,६००/- इतका निधी वितरित करण्यास याद्वारे मान्यता देण्यात येत आहे.
२. हा शासन निर्णय वित्त विभागाचे शासन परिपत्रक, दि. २७.०७.२०१८ अन्वये प्राप्त झालेल्या अधिकारांतर्गत निर्गमित करण्यात येत आहे.
# Page 2
शासन निर्णय क्रमांकः हज-२०१८/प्र.क्र.१६९/का-५