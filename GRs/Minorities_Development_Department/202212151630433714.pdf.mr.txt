# Page 1
महाराष्ट्र राज्य उर्दू साहित्य अकादमी, मुंबई या कार्यालयास सन २०२२-२३ या आर्थिक वर्षासाठी कार्यक्रमांतर्गत अनुदान वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक : उसाअ-२०२१/प्र.क्र.१५/उसाअ/का-४ मादाम कामा मार्ग, हुतात्मा राजगुरु चौक,
मंत्रालय, मुंबई-४०० ००३२
दिनांक:-१५/१२/२०२२
वाचा : १) शासन परिपत्रक, वित्त विभाग क्रमांक:अर्थसं-२०२२/प्र.क्र.४३/अर्थसंकल्प-३ दि.०४.०४.२०२२ २) शासन निर्णय अल्पसंख्याक विकास विभाग क्रमांक : उसाअ २०२२/प्र.क्र.१४/उर्दू अकादमी/का-४, दि.१८/११/२२
प्रस्तावना: राज्यात उर्दू भाषेचा विकास, संवर्धन, प्रगती तसेच उर्दू व मराठी भाषेतील साहित्यिकांमध्ये वैचारिक आदान प्रदान होऊन राष्ट्रीय एकात्मतेची भावना दृढ व्हावी या उद्देशाने महाराष्ट्र राज्य् उर्दू साहित्य् अकादमीची स्थापना करण्यात आली आहे.
महाराष्ट्र राज्य उर्दू साहित्य अकादमीमार्फत विविध कार्यक्रम राबविण्यासाठी वरील संदर्भ क्र.२ येथील रु.६१,००,०००/- (रुपये एकसष्ट लाख फक्त) इतके अनुदान या कालावधीत खर्च करण्यास प्रशासकीय मान्यता प्रदान करण्यात आली आहे. यापैकी रु,५५,०२,०००/-(पंचवान लाख दोन हजार फक्त) सन २०२२-२३ या आर्थिक वर्षासाठी महाराष्ट्र राज्य उर्दू साहित्य अकादमीकरिता अनुदान वितरीत करण्याची बाब शासनाच्या विचाराधीन होती.
शासन निर्णय :
सन २०२२-२३ या आर्थिक वर्षाकरिता मंजूर असलेल्या अनुदान वितरीत करण्यावरील संदर्भ क्र.१ येथील शासन परिपत्रकान्वये मान्यता प्रदान करण्यात आलेली आहे. सदर बाब विचारात घेता, महाराष्ट्र राज्य उर्दू साहित्य अकादमीला विविध कार्यक्रम राबविण्याकरिता सन २०२२-२३ मध्ये अर्थसंकल्पित करण्यात आलेल्या रु.१,३१,००,०००/- (रूपये एक कोटी एकतीस लाख फक्त) अनुदानापैकी वितरणासाठी उपलब्ध असलेल्या रु. ५५,०२,०००/-(पंचवान लाख दोन हजार फक्त) इतक्या रक्कमेचे कार्यक्रमांतर्गत अनुदान महाराष्ट्र राज्य उर्दू साहित्य अकादमी, मुंबई या कार्यालयास खालील कार्यक्रमासाठी वितरीत करण्यात येत आहे.
# Page 2
शासन निर्णय क्रमांक: उसाअ-२०२१/प्र.क्र.१५/उसाअ/का-४
--------------------------------------------------------------------------
| अ. क्र. | योजना | खर्च मर्यादा |
| १ | इम्कान या त्रैमासिकांचे प्रकाशन (२ अंक) | रु.२ लाख |
| २ | उर्दू मुशायरा आयोजित करणे. (मुंबई व राज्यातील अन्य २ ठिकाणे) | रु.२१ लाख |
| ३ | ग्रंथालयांना उर्दू नियतकालिके व पुस्तके पुरविणे. | रु.४.०२ लाख |
| ४ | उर्दु पुस्तके व अनुवादीत पुस्तकांच्या प्रकाशनासाठी आर्थिक मदत | रु.६ लाख |
| ५ | उर्दु कवी/लेखक यांच्या पुस्तकांना पारितोषिके | रु.६ लाख |
| ६ | उर्दु पत्रकारांसाठी कार्यशाळेचे आयोजन | रु.२ लाख |
| ७ | उर्दु भाषेतील उल्लेखनिय कामगिरी बद्दल पारितोषिके | रु. १४ लाख |
|  | एकूण | रु.५५.०२ लाख |
--------------------------------------------------------------------------
२. उपरोक्त तक्त्यामधील रु. ५५.०२ लाख इतका निधी अवर सचिव (१), अल्पसंख्याक विकास विभाग, मंत्रालय, मुंबई यांना सुर्पूद करण्यात येत आहे. अवर सचिव (१), अल्पसंख्याक विकास विभाग, मंत्रालय, मुंबई यांना आहरण व संवितरण अधिकारी तसेच उप सचिव (आस्थापना), अल्पसंख्याक विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे.
३. सदरहू रक्कम “मागणी क्र. झेडई - ०१, लेखाशिर्ष २२३५, सामाजिक सुरक्षा व कल्याण, ०१-अल्पसंख्याक सहाय्य (०१)(२३) महाराष्ट्र राज्य उर्दू साहित्य अकादमीचे विविध योजनेसाठी सहाय्यक अनुदान (कार्यक्रम) ३१-सहाय्यक अनुदाने (वेतनेत्तर) (२२३५ बी ०९४) " या खालील सन २०२२-२३ या वर्षासाठी मंजूर असलेल्या अनुदानातून भागविण्यात यावा.
४. हा शासन निर्णय वित्त विभागाच्या शासन निर्णय क्र. अर्थसं-२०२२/ प्र.क्र.४३/ अर्थसंकल्प-३ दि.०४.०४.२०२२ अन्वये प्राप्त् अधिकारानुसार निर्गमित करण्यात येत आहे.