# Page 1
अल्पसंख्याक समाजाचे शासकीय सेवेतील प्रमाण वाढावे याकरीता राबविण्यात येत असलेल्या स्पर्धा परिक्षा प्रशिक्षण योजनेअंतर्गत राज्य प्रशासकीय संस्थेच्या, मुंबई/कोल्हापूर/नागपूर / औरंगाबाद या केंद्रावर प्रशिक्षण घेणा-या उमेदवारांच्या विदयावेतनात वाढ करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक:- अविवि-२०२०/प्र.क्र.१९/का-९
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०७ ऑक्टोबर, २०२०
वाचा:- (१) अल्पसंख्याक विकास विभाग शासन निर्णय क्र अविवि-२००९/प्र.क्र.०९/ का-९ / दि.२०.०३.२०१०.
(२) अल्पसंख्याक विकास विभाग शासन निर्णय क्र अविवि-२०११/५१७/११ का-९/दि.२०.१२.२०११.
(३) शासन निर्णय उच्च व तंत्र विभाग क्र. प्रीआय-५४१७/प्र.क्र.७५/मशि-२/दि.५.०९.२०१८.
प्रस्तावना: अल्पसंख्याक समाजाचे (मुस्लीम, खिश्चन, बौध्द, जैन, शिख, पारशी व ज्यू) शासकीय सेवामधील प्रमाण वाढावे याकरीता केंद्रीय लोक सेवा आयोगाच्या स्पर्धा परिक्षेच्या तयारीसाठी अल्पसंख्याक समाजातील निवडक, होतकरु उमेदवारांना राज्य प्रशासकीय प्रशिक्षण संस्थेच्या मुंबई/कोल्हापूर/नागपूर / औरंगाबाद येथील प्रशासकीय प्रशिक्षण केंद्रामध्ये प्रशिक्षण देण्याचा निर्णय संदर्भाधिन क्र.१ येथील शासन निर्णय अन्वये निर्णय घेण्यात आला आहे. सदर योजनेतंर्गत राज्य प्रशासकीय संस्थेच्या मुंबई / कोल्हापूर/नागपूर / औरंगाबाद येथील प्रशिक्षण केंद्रामध्ये अल्पंख्याक समुहातील प्रति केंद्र दहा उमेदवारांना स्पर्धा परिक्षेचे प्रशिक्षण देण्यात येते. सदर प्रशिक्षणार्थीना प्रति महिना रु.१००० एवढे विदयावेतन देण्यात येत होते. त्यामध्ये संदर्भाधिन क्र.२ च्या शासन निर्णयान्वये उपरोक्त प्रशिक्षण केंद्रामध्ये प्रशिक्षण घेणा-या उमेदवारांना देण्यात येणा-या विदयावेतनात रु.१००० वरुन रु.२००० एवढी वाढ करण्यात आली होती.
उच्च व तंत्र शिक्षण विभागाच्या संदर्भ क्र.३ दि.५.०९.२०१८ च्या शासन निर्णयान्वये उच्च व तंत्र शिक्षण विभागामार्फत राबविण्यात येत असलेल्या नागरी सेवा पूर्व परिक्षा प्रशिक्षण योजनेतंर्गत उच्च व तंत्र शिक्षण विभागाच्या अधिनस्त असलेल्या राज्य प्रशासकीय व्यवसाय शिक्षण संस्था, मुंबई व भारतीय प्रशासकीय सेवा पूर्व प्रशिक्षण केंद्र, नागपूर/ औरंगाबाद व कोल्हापूर येथील विदयार्थ्याच्या विदयावेतनात रु.२००० वरुन रु.४००० अशी वाढ करण्यात आली आहे. त्याच धर्तीवर अल्पसंख्याक समुदायातील प्रति केंद्र दहा प्रशिक्षणार्थीना मिळणा-या विदयावेतनात रु.२००० वरुन रु.४००० वाढ करण्याची बाब शासनाच्या विचाराधिन होती.
# Page 2
शासन निर्णय क्रमांकः अविवि-२०२०/प्र.क्र.१९/का-९
शासन निर्णय :
राज्यातील अल्पसंख्याक समाजातील उमेदवारांना केंद्रीय लोक सेवा आयोगाच्या स्पर्धा परिक्षा तयारीसाठी राज्य प्रशासकीय सेवा प्रशिक्षण संस्थेच्या मुंबई / नागपूर / औरंगाबाद व कोल्हापूर येथील प्रशिक्षण केंद्रामध्ये प्रत्येकी दहा अल्पसंख्याक समुदायातील उमेदवारांकरीता देण्यात येणा-या विदयावेतनात सन २०२०-२१ या शैक्षणिक वर्षापासून रु.२००० वरुन रु.४००० अशी वाढ करण्यास शासन मान्यता देण्यात येत आहे.
सदर विदयावेतनातील वाढ ही सन २०२०-२१ या शैक्षणिक वर्षापासून करण्यात येत आहे.
प्रशिक्षणार्थीना विदयावेतन हे प्रशिक्षण केंद्रामार्फत त्यांच्या बँक खात्यात थेट जमा करणे आवश्यक राहिल. प्रशिक्षणार्थीना अदा केलेल्या विदयावेतनाचा तपशिल प्रशिक्षण केंद्रानी शासन तसेच महाराष्ट्र राज्य अल्पसंख्याक आयोग यांना सादर करणे आवश्यक आहे. याबाबत झालेला केंद्र निहाय खर्चाचा तपशिल व उपयोगिता प्रमाणपत्र सचिव, महाराष्ट्र राज्य अल्पसंख्याक आयोगाने सादर करणे आवश्यक राहिल.
सदर प्रयोजनासाठी येणारा खर्च “मागणी क्र. झेडई - १ २२३५, सामाजिक सुरक्षा व कल्याण, ०२ समाजकल्याण २०० इतर कार्यक्रम (०१ ) (१७) राज्य अल्पसंख्याक आयोग २२३५ ए २५८, सहय्यक अनुदान ( कार्यक्रम ) या लेखाशिर्षाखाली सन २०२०-२१ या वित्तीय वर्षाकरीता उपलब्ध अनुदानातून भागविण्यास मान्यता देण्यात येत आहे.
सदर शासन निर्णय नियोजन विभागाच्या आणि वित्त विभागाच्या सहमतीने व वित्त विभागाच्या अनैपचारिक संदर्भ क्र.१३२/२०२० व्यय १ दि. ०३.०८.२०२० नुसार मान्यतेनी निर्गमित करण्यात येत आहे.
# Page 3