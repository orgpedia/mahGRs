# Page 1
महाराष्ट्र राज्य पंजाबी साहित्य अकादमी, मुंबई या कार्यालयास सन २०१९-२० या आर्थिक वर्षासाठी कार्यक्रमांतर्गत अनुदान वितरीत करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक : पंजाबी-२०१९/प्र.क्र.४/ पंसाअ/का-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ००३२
दिनांक:-०५/०८/२०१९
वाचा : १) शासन परिपत्रक, अल्पसंख्याक विकास विभाग, क्रमांक : पंसाअ-२०१७/प्र.क्र.१७६/का-४, दि.५.१०.२०१८ २) शासन परिपत्रक, अल्पसंख्याक विकास विभाग,क्रमांक : पंसाअ-२०१९/प्र.क्र.४/पंजाबी अकादमी/का-५ दि.३.८.२०१९
प्रस्तावना : राज्यात पंजाबी भाषेचा विकास, संवर्धन, प्रगती तसेच पंजाबी व मराठी भाषेतील साहित्यिकांमध्ये वैचारिक आदान प्रदान होऊन राष्ट्रीय एकात्मतेची भावना दृढ व्हावी या उद्देशाने महाराष्ट्र राज्य पंजाबी साहित्य अकादमीची स्थापना करण्यात आली आहे. महाराष्ट्र राज्य पंजाबी साहित्य अकादमीमार्फत विविध कार्यक्रम राबविण्यासाठी वरील संदर्भ क्र.२ येथील शासन निर्णयान्वये रु.९,००,०००/- (रुपये नऊ लाख फक्त्) इतके अनुदान माहे ऑगस्ट, २०१९ ते डिसेंबर, २०१९ या ५ महिन्याच्या कालावधीत खर्च करण्यास प्रशासकीय मान्यता प्रदान करण्यात आली आहे. त्यानुसार वर्ष २०१९-२० या आर्थिक वर्षात महाराष्ट्र राज्य पंजाबी साहित्य अकादमीसाठी अनुदान वितरीत करण्याची बाब शासनाच्या विचाराधीन होती.
शासन निर्णय : सन २०१९-२० या आर्थिक वर्षाकरिता मंजूर असलेल्या अनुदानापैकी ऑगस्ट्, २०१९ ते डिसेंबर, २०१९ या ५ महिन्याकरिता आवश्यक असणारे अनुदान वितरीत करण्यास वरील संदर्भ क्र.१ व २ येथील शासन परिपत्रकान्वये मान्यता प्रदान करण्यात आलेली आहे. सदर बाब विचारात घेता, महाराष्ट्र राज्य पंजाबी साहित्य अकादमीला माहे ऑगस्ट, २०१९ ते डिसेंबर, २०१९ या ५ महिन्याच्या कालावधीत विविध कार्यक्रम राबविण्याकरिता सन २०१९-२० मध्ये अर्थसंकल्पित करण्यात आलेल्या रु.१५,००,०००/- (रूपये पंधरा लाख फक्त) अनुदानापैकी वितरणासाठी उपलब्ध असलेल्या रु.९,००,०००/- (रुपये नऊ लाख फक्त) इतक्या रक्कमेचे कार्यक्रमांतर्गत अनुदान महाराष्ट्र राज्य पंजाबी साहित्य अकादमी, मुंबई या कार्यालयास वितरीत करण्यात येत आहे. अधिक्षक-नि- कार्यकारी अधिकारी, महाराष्ट्र राज्य पंजाबी साहित्य अकादमी, मुंबई यांनी विविध कार्यक्रम राबविण्यासाठीचा खर्च विहित मर्यादेत राहिल याची त्यांनी दक्षता घ्यावी. तसेच शासनाने खर्चाबाबत विहित केलेल्या नियमानुसार अटी व शर्तीचे पालन करुन कार्यवाही करावी.
२. सदर रकमेचा ईसीएस (ECS) अवर सचिव (१), तथा आहरण व संवितरण अधिकारी, अल्पसंख्याक विकास विभाग, मंत्रालय, मुंबई यांच्या नावाने काढण्यात यावा. तसेच विभागातील उपसचिव (आस्थापना) यांना नियंत्रक अधिकारी घोषित करण्यात येत आहे.
# Page 2
शासन निर्णय क्रमांकः पंजाबी -२०१९/प्र.क्र. ४/ पंसाअ/का-५
३. उपरोक्त खर्च “मागणी क्र. झेडई-१,२२३५, सामाजिक सुरक्षा व कल्याण, ०२ समाज कल्याण,१९९ इतर अशासकीय संस्थांना सहाय्य् कार्यक्रम -१ - अल्पसंख्याकांना सहाय्य (०१) (०२) महाराष्ट्र राज्य पंजाबी साहित्य अकादमीचे विविध योजनेसाठी सहाय्यक अनुदान राज्य (कार्यक्रम) (२२३५ - सी-२१४ ) “या लेखाशिर्षाखाली खर्ची टाकण्यात यावा.
४. अधिक्षक-नि-कार्यकारी अधिकारी, महाराष्ट्र राज्य पंजाबी साहित्य अकादमी, मुंबई यांनी सदर खर्चाचे तपशील व निधीच्या विनियोगाचे उपयोगिता प्रमाणपत्र विहित कालावधीत सादर करणे अनिवार्य राहिल.
५. हा शासन निर्णय वित्त विभागाच्या शासन परिपत्रक, क्रमांक:अर्थस-२०१९/प्र.क्र.९२/अर्थसंकल्प-३, दि.८.७.२०१९ अन्वये प्राप्त अधिकाराखाली निर्गमित करण्यात येत आहे. या शासन परिपत्रकात नमूद करण्यात आलेल्या सर्व परिच्छेदांची तसेच सदर शासन परिपत्रकांसोबतच्या परिशिष्टातील अटी व शर्तीची पूर्तता करण्यात आलेली आहे.