# Page 1
केंद्र पुरस्कृत प्रधानमंत्री जन विकास कार्यक्रमातंर्गत (PMJVK) यवतमाळ जिल्हयातील नगर परिषद, पुसद येथे अभ्यासिका केंद्र बांधकामासाठी अनुदान वितरीत करण्याबाबत (केंद्र हिस्सा+राज्य हिस्सा)
सन २०१९-२०.
महाराष्ट्र शासन
अल्पसंख्याक विकास विभाग
शासन निर्णय क्रमांकः अविवि-२०१९/प्र.क्र.४३/का.७,
मादाम कामा रोड, हुतात्मा राजगुरू चौक
मंत्रालय, मुंबई - ४०० ०३२
दिनांक :- १० जानेवारी, २०२०
संदर्भ:- १. अवर सचिव, अल्पसंख्याक कार्य मंत्रालय,भारत सरकार,नवी दिल्ली यांचे पत्र क्र.१३/६१/२०१९-MsDP-MOMA, दि २६/०९/२०१९.
२. शासन ज्ञापन,अल्पसंख्याक विकास विभाग, क्र.अ.वि.-२०१९/प्र.क्र.४३/
का-७,दि.१०/०१/२०२०.
प्रस्तावना : केंद्र शासनाच्या अल्पसंख्याक कार्य मंत्रालयाच्या प्रधानमंत्री जन विकास कार्यक्रमातंर्गत (PMJVK)
राज्यातील पुसद,जि.यवतमाळ येथे अभ्यासिका केंद्र बांधकामाचा रु.११८.०० लाख इतक्या रकमेचा प्रस्ताव
मा.मुख्य सचिव, यांच्या अध्यक्षतेखालील राज्यस्तरीय संनियंत्रण समितीच्या सहमतीने केंद्र शासनास
पाठविण्यात आला होता.
२. केंद्र शासनाच्या प्रधानमंत्री जन विकास कार्यक्रमांतर्गत (PMJVK) गठित शक्तिप्रदान समितीने
दि.१३/०९/२०१९ रोजी झालेल्या १८ व्या बैठकीत यवतमाळ जिल्हयातील पुसद येथे अभ्यासिका केंद्र
बांधकामासाठी एकूण रु.१०६.०० लाख इतक्या रकमेच्या प्रस्तावास मान्यता दिली असल्याचे संदर्भ क्र. (१)
अन्वये कळविण्यात आले आहे.
संदर्भ क्र.(१) येथील आदेशाद्वारे प्रधानमंत्री जन विकास कार्यक्रमांतर्गत (PMJVK) अंतर्गत यवतमाळ
जिल्हयातील पुसद येथे अभ्यासिका केंद्र बांधकामासाठी केंद्र हिश्श्यातील पहिल्या टप्प्यातील एकूण
रु.३१.८० लाख इतका निधी केंद्र शासनाने मंजूर/वितरित केला आहे. प्रधानमंत्री जन विकास कार्यक्रमांतर्गत
(PMJVK) अंतर्गत यवतमाळ जिल्हयातील पुसद येथे अभ्यासिका केंद्र बांधकामासाठी केंद्र शासनाकडून
मंजूर/वितरित करण्यात आलेली केंद्र हिश्श्यातील पहिल्या टप्प्यातील रु.३१.८० लाख तसेच राज्य
हिश्यातील रु.२१.२० लाख असा एकूण रु.५३.०० लाख इतका निधी जिल्हाधिकारी, यवतमाळ यांना मंजूर
करुन वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः अविवि-२०१९/प्र.क्र.४३/का.७,
शासन निर्णय:
१. केंद्र शासनाकडून संदर्भ क्र. (१) येथील आदेशाव्दारे प्रधानमंत्री जन विकास कार्यक्रम (PMJVK)
अंतर्गत पुसद, जि. यवतमाळ येथे अभ्यासिका केंद्र बांधकामासाठी मंजूर/वितरित करण्यात आलेला केंद्र
हिश्श्यातील पहिल्या टप्प्यातील एकूण रु.३१.८० लाख तसेच राज्य हिश्यातील रु.२१.२० लाख असा एकूण
रु.५३.०० लाख इतका निधी जिल्हाधिकारी, यवतमाळ यांना खालील प्रमाणे वितरित करण्यास या शासन
निर्णयाद्वारे मान्यता देण्यात येत आहे :
(Rs. in lakhs)
----------------------------------------------------------------------------------------------------------------------------------------------------------
| Name of Projects | Sharin Ratio | Unit | Unit Cost | Central Share | State Share | Total Cost | GOI 1st Installment | GOM 1st Installment |
| 1 | 2 | 3 | 4 | 5 | 6 | 7 | 8 | 9 |
| Construction of Library Centre near Hazarat Umar faruque High School in ward No 9, Muncipal council Pusad | 60:40 | 01 | 106.00 | 63.60 | 42.40 | 140.00 | 31.80 | 21.20 |
| Total |  | 01 | 106.00 | 63.60 | 42.40 | 106.00 | 31.80 | 21.20 |
----------------------------------------------------------------------------------------------------------------------------------------------------------
२. उपरोक्त तक्त्यातील स्तंभ क्र.(०८) व (०९) प्रमाणे सन २०१९-२० या वर्षात प्रधानमंत्री जन विकास
कार्यक्रमांतर्गत यवतमाळ जिल्हयातील पुसद येथे अभ्यासिका केंद्र बांधकामासाठी केंद्र व राज्य हिश्श्यातील
पहिल्या टप्प्यातील रू.५३,००,०००/- (रुपये त्रेपन्न लाख फ़क्त) इतका निधी जिल्हाधिकारी,यवतमाळ यांना
सुपूर्द करण्यात येत असून याकरिता ते आहरण व संवितरण अधिकारी आणि नियंत्रक अधिकारी म्हणून काम
पाहतील.
३. सन २०१९-२० या वर्षात जिल्हाधिकारी, यवतमाळ यांना उपरोक्त तक्त्यातील स्तंभ क्र.(०८) व (०९)
प्रमाणे मंजूर करण्यात आलेल्या एकूण रकमेच्या मर्यादेत अर्थसंकल्प वितरण प्रणालीतून आहरित व
संवितरित करण्यास या शासन निर्णयाद्वारे मंजूरी देण्यात येत आहे. जिल्हाधिकारी, यवतमाळ यांनी
प्रधानमंत्री जन विकास कार्यक्रमांतर्गत यवतमाळ जिल्हयातील पुसद नगर परिषद येथे अभ्यासिका केंद्र
बांधकामासाठी आहरित केलेला निधी सदर विकासकामांच्या अंमलबजावणीशी संबंधित अंमलबजावणी
यंत्रणेस रितसर वितरित करण्यात यावा.
४. प्रधानमंत्री जन विकास कार्यक्रम (PMJVK) अंतर्गत अभ्यासिका केंद्र बांधकामाच्या
अंमलबजावणीकरीता संबंधित जिल्ह्याचे जिल्हाधिकारी मुख्य नियंत्रक अधिकारी व अंमलबजावणी अधिकारी
राहतील.
पृष्ठ ५ पैकी २
# Page 3
शासन निर्णय क्रमांक: अविवि-२०१९/प्र.क्र.४३/का.७,
५. प्रधानमंत्री जन विकास कार्यक्रम (PMJVK) अंतर्गत पुसद येथील अभ्यासिका केंद्र बांधकाम हे नगर
परिषद, पुसद यांच्या टाईप प्लॅननुसार तसेच, यासाठीच्या सविस्तर अंदाजपत्रकास सार्वजनिक बांधकाम
विभागाच्या सक्षम प्राधिकाऱ्याने दिलेल्या तांत्रिक मंजूरीनुसार नगर परिषद, पुसद यांचेकडून करण्यात यावे.
६. प्रधानमंत्री जन विकास कार्यक्रम (PMJVK) अंतर्गत अभ्यासिका केंद्र बांधकामाच्या
अंमलबजावणीसाठी संबंधित अंमलबजावणी यंत्रणेने आवश्यक त्या बाबींची त्वरेने पूर्तता करुन घ्यावी. शासन
निकषानुसार तसेच अभ्यासिका केंद्र बांधकामाच्या अंदाजपत्रकास सक्षम प्राधिकरणाने दिलेल्या तांत्रिक
मंजुरीनुसार यासाठीच्या निविदा प्रक्रिया करुन कामास तात्काळ सुरुवात करावी व तसे शासनास अवगत
करावे.
७. प्रधानमंत्री जन विकास कार्यक्रम (PMJVK) अंतर्गत अभ्यासिका केंद्र बांधकामाच्या
अंमलबजावणीसाठी केंद्र + राज्य हिश्यांतर्गत वितरीत करण्यात आलेला निधी सुरक्षिततेच्या दृष्टीकोनातून
केवळ राष्ट्रीयकृत बॅकेत ठेवण्यात यावा. सदर प्रयोजनासाठी राष्ट्रीयकृत बॅकेत स्वतंत्र खाते उघडण्यात
यावे.
८. सदरचा खर्च करण्यास वित्तीय अधिकारांच्या मर्यादेत C.V.C च्या मार्गदर्शक तत्वानुसार / CAG च्या
निर्देशानुसार कोणताही शासन निर्णय / अटी व शर्तीचा भंग होणार नाही, याची दक्षता संबंधित
जिल्हाधिकारी यांनी घ्यावी. सदर रक्कम वितरित करण्यापूर्वी संबंधित जिल्हाधिकारी यानी शासनाने
यासंदर्भात वेळोवेळी निर्गमित केलेल्या शासन निर्णय / कार्यालयीन आदेश / वित्तीय नियमावली /
सार्वजनिक बांधकाम विभागाची कार्यनियमावली / भारताचे नियंत्रक व महालेखापरीक्षक यांचे निरिक्षण
अहवाल / वित्तीय कार्यपध्दती यांचा अवलंब करावा. तसेच सदर रक्कम चालू आर्थिक वर्षात उपयोगात
आणणे आवश्यक राहील. सदर निधी कोणत्याही संस्थेत ठेव स्वरुपात जमा करता येणार नाही.
९. प्रधानमंत्री जन विकास कार्यक्रम (PMJVK) अंतर्गत अभ्यासिका केंद्र बांधकामासाठी केंद्र व राज्य
शासनाकडून प्राप्त झालेल्या निधीच्या विनियोगाबाबतची उपयोगिता प्रमाणपत्रे तसेच त्रैमासिक अहवाल
(QPR) विहित नमुन्यात (अद्ययावत छायाचित्रासह) संबंधीत अंमलबजावणी यंत्रणेने जिल्हाधिकारी
यांच्यामार्फत शासनास सादर करावीत. तसेच विभागाच्या Construction tracker प्रणालीवर देखील
विकासकामांची माहिती व छायाचित्रे वेळोवेळी upload करावी.
१०. केंद्र शासनाच्या अल्पसंख्याक कार्य मंत्रालयाच्या सूचनांनुसार प्रधानमंत्री जन विकास
कार्यक्रमाअंतर्गत (PMJVK) ज्या प्रयोजनाकरिता निधी मंजूर करुन वितरित केला आहे, त्याच प्रयोजनार्थ
पृष्ठ ५ पैकी ३
# Page 4
शासन निर्णय क्रमांकः अविवि-२०१९/प्र.क्र.४३/का.७,
सदर निधी खर्च करणे बंधनकारक राहील. कोणत्याही परिस्थितीत अन्य प्रयोजनाकरिता सदर निधी खर्च
केल्यास सर्व संबंधित अधिकाऱ्यांवर विनाविलंब कारवाई करण्यात येईल.
११. प्रधानमंत्री जन विकास कार्यक्रम अंतर्गत प्रस्तावित कामाच्या ठिकाणी ठळकपणे निदर्शनास येईल अशा ठिकाणी फलक लावण्यात यावा व त्यावर खालील बाबीचा समावेश करण्यात यावा.
भारत सरकारचे राजचिन्ह / भारत सरकारच्या मंत्रालय / विभागाचे नाव
प्रकल्प किंमत / केंद्र व राज्य हिश्श्याचे प्रमाण.
→ योजनेचे नाव.
→ काम सूरू होण्याचा दिनांक.
अंमलबजावणी यंत्रणा.
अधिकच्या माहिती व अभिप्रायासाठी अधिकारी / अंमलबजावणी यंत्रणा यांचे संपर्काचा तपशिल संकेतस्थळासह.
१२. सदर योजनेंतर्गत केंद्र हिश्श्यावर होणारा खर्च “मागणी क्रमांक झेडई-१, २२३५ - समाजिक सुरक्षा व कल्याण, ०२ समाज कल्याण,२०० - इतर कार्यक्रम, केंद्र पुरस्कृत योजना (००) (१७) अल्पसंख्याक बहुल क्षेत्रासाठी बहुक्षेत्रीय विकास योजना (केंद्र हिस्सा) (कार्यक्रम) (२२३५ ए ५४३), ३१ सहाय्यक अनुदान (वेतनेत्तर)"तसेच राज्य हिश्श्यावर होणारा खर्च “मागणी क्रमांक झेडई - १, २२३५ समाजिक सुरक्षा व कल्याण, ०२ समाज कल्याण,२०० - इतर कार्यक्रम,केंद्र पुरस्कृत योजना (००) (१४) अल्पसंख्याक बहुल क्षेत्रासाठी बहुक्षेत्रीय विकास योजना (राज्य हिस्सा) (कार्यक्रम) (२२३५ ए २३१), ३१ सहाय्यक अनुदान (वेतनेत्तर)” या लेखाशिर्षाखाली खर्ची टाकावा.
१३. सदर शासन निर्णय वित्त विभागाचे शासन परिपत्रक क्र.अर्थसं-२०१९/प्र.क्र.९२/अर्थ-३
दि.०८/०७/२०१९ अन्वये या विभागास प्रदान केलेल्या अधिकाराचा वापर करून तसेच सदर परिपत्रकातील
अटी व शर्तींची पूर्तता करून निर्गमित करण्यात येत आहे. उपरोक्त केंद्र शासनाच्या हिश्यातील पहिला
टप्प्यातील रु.३१.८० लाख इतका निधी राज्याच्या एकत्रित निधीत जमा झाल्याबाबतची खात्री वित्त
विभागाच्या अर्थोपाय शाखेकडून करण्यात आली आहे.
# Page 5