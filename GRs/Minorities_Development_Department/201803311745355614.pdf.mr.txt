# Page 1
मौलाना आझाद मोफत शिकवणी व संबध्द योजना या योजनेंतर्गत खाजगी प्रशिक्षण संस्थांना निधी उपलब्ध करून देण्याबाबत. सन २०१७-१८.
महाराष्ट्र शासन
अल्पसंख्याक विकास विभाग
शासन निर्णय क्र. मोशियो-२०१८/प्र.क्र. ३३/का-९
मंत्रालय, मुंबई- ४०० ०३२.
दिनांक : ३१ मार्च,२०१८.
वाचा: १) शासन निर्णय क्रमांक: राअआ-२०१२/१०८/प्र.क्र.१८/का-९, दिनांक २५.०६.२०१३.
२) शासन निर्णय क्रमांक : मोशियो-२०१७/प्र.क्र.२४/का.-९, दिनांक ११.१०.२०१७ ३) शासन परिपत्रक, वित्त विभाग क्र. अर्थसं-२०१७/प्र.क्र.७५/अर्थ-३,दि.१८.०४.२०१७ व दि.०६.०२.२०१८ ४) शासन परिपत्रक, वित्त विभाग क्र. अर्थसं-२०१७/प्र.क्र.९४/अर्थ-३, दि.३०.०६.२०१७.
५) शासन निर्णय क्रमाक मोशियो-२०१७/प्र.क्र.१६६/का.-९,दि.१५.०१.२०१८.
प्रस्तावना :
राज्यातील अल्पसंख्याक लोकसमूहातील उमेदवारांना शासकीय/निमशासकीय सेवेत संधी उपलब्ध करण्याकरिता केंद्रिय लोकसेवा आयोग/महाराष्ट्र लोकसेवा आयोग/बँकींग सेवा भरती इत्यादी स्पर्धा परीक्षांसाठी तसेच व्यावसायिक अभ्यासक्रमांमधील प्रवेशाकरिता घेण्यात येणाऱ्या सामाईक प्रवेश परीक्षांच्या पूर्व तयारीसाठी आणि इयत्ता १० वी व १२ वी अनुत्तीर्ण अल्पसंख्याक उमेदवारांकरिता विशेष शिकवणी वर्ग सुरू करण्याकरीता संदर्भ क्र. १ अन्वये मान्यता देण्यात आली आहे.
२. या योजनेंतर्गत राज्यातील मुंबई, नाशिक, अमरावती, नागपूर, ठाणे व पुणे या शहरांमध्ये अल्पसंख्याक उमेदवारांना प्रशिक्षण देण्यासाठी प्रशिक्षण केंद्रांची निवड संदर्भ क्र. २ अन्वये करण्यात आली आहे. उपरोक्त शासन निर्णयास अनुसरुन वर नमूद प्रशिक्षण केंद्रामधील प्रशिक्षण संस्थांनी अनुदान मागणीचे प्रस्ताव शासनास सादर केले आहेत. उपरोक्त संस्थांपैकी ज्या संस्थांनी प्रत्यक्ष प्रशिक्षण वर्ग सुरु केले आहेत, अशा संस्थांना सन २०१७-१८ मधील प्रथम टप्पा अनुदान मंजूर करण्याची बाब शासनाच्या विचाराधीन होती.
शासन निर्णय : “मौलाना आझाद मोफत शिकवणी व संबध्द योजना” या योजनेंतर्गत राज्यातील मुंबई, नाशिक, अमरावती, नागपूर, ठाणे व पुणेयेथील प्रशिक्षण केंद्रासाठी निवड केलेल्या प्रशिक्षण संस्थांपैकी ज्या संस्थांनी प्रत्यक्ष प्रशिक्षण वर्ग सुरु केले आहेत, असे तपासणीअंती आढळून आले. अशा नाशिक, पुणे, नागपूर व मुंबई या केंद्रावरील संस्थांना सन २०१७-१८ या आर्थिक वर्षात या योजनेसाठी अर्थसंकल्पित करण्यात आलेल्या रु.३ कोटी निधीपैकी ८०% प्रमाणात रु.२,४०,००,०००/- (अक्षरी दोन कोटी चाळीस लक्ष फक्त) निधी वितरणासाठी उपलब्ध आहे. यापैकी संदर्भ क्र.५ च्या शासन निर्णयान्वये, रु.९,६०,०००/- एवढे अनुदान वितरीत करण्यात आलेले आहे. सदर वितरणासाठी उपलब्ध असलेल्या उर्वरित रु.२,३०,४०,०००/- (अक्षरी रुपये दोन कोटी तीस लक्ष चाळीस हजार फक्त) एवढया तरतुदीमधून परिशिष्ट- “अ” मध्ये नमूद केल्याप्रमाणे रु.२४,०९,७५०/ (अक्षरी रुपये चोवीस लक्ष नऊ हजार सातशे पन्नास फक्त) अनुदान वितरीत करण्यास मान्यता देण्यात येत आहे. प्रस्तुत प्रकरणी सदर रक्कम आहरीत करण्यासाठी अवर सचिव, अल्पसंख्याक विकास विभाग नियंत्रण अधिकारी तथा आहरण व संवितरण अधिकारी राहतील.
२. सदर रकमेचा Electronic Clearing Service (ECS) अवर सचिव (१), अल्पसंख्याक विकास विभाग, मंत्रालय, मुंबई यांच्या नावे काढण्यात यावा.
३. संबंधित प्रशिक्षण संस्थांची वेळोवेळी तपासणी करण्यात येऊन प्रत्यक्ष प्रशिक्षण वर्ग सुरु असलेल्या संस्थांनाच पुढील टप्पा अनुदान देण्याचे शासन निर्णय, दिनांक २५.०६.२०१३ मध्ये नमूद तरतूदीप्रमाणे प्रस्तावित करण्यात येईल. तसेच ज्या संस्थाचे प्रशिक्षण वर्ग सुरु नाहीत असे तपासणीअंती आढळून आले अशा संस्थाना वितरीत केलेले अनुदान वसूल करण्यात
# Page 2
शासन निर्णय क्रमांकः मोशियो-२०१८/प्र.क्र. ३३/का-९
येईल. संबंधित प्रशिक्षण संस्थांनी या बाबतचा वर्षनिहाय लेखाविषयक तपशिल ठेवावा तसेच ज्या बाबींसाठी अनुदान वितरित करण्यात आले आहे त्या बाबींवरच खर्च करण्यात यावे. या रकमेचे उपयोगिता प्रमाणपत्र संबंधित प्रशिक्षण संस्थेने शासनास सादर करणे आवश्यक राहील. सदर बाबींचे उपयोगिता प्रमाणपत्र शासनास परिशिष्ट “ब” येथे नमूद केल्याप्रमाणे सादर करणे बंधनकारक राहील. अल्पसंख्याक विकास विभागाचे अधिकारी संबंधित प्रशिक्षण संस्थेस भेट देतील.
४. हा शासन निर्णय, वित्त विभागाच्या संदर्भ क्रमांक ३ व ४ येथील अनुक्रमे दिनांक १८.०४.२०१७, ०६.०२.२०१८ व ३०.०६.२०१७ रोजीच्या परिपत्रकातील व त्यासोबतच्या परिशिष्टामधील मार्गदर्शक सूचनांस अनुसरुन निर्गमित करण्यात येत आहे.
५. यासाठी होणारा खर्च सन २०१७-१८ या आर्थिक वर्षाकरीता मागणी क्र. झेडई–१, २२३५, सामाजिक सुरक्षा व कल्याण, २०० इतर कार्यक्रम, राज्य योजनांतर्गत योजना, (०१) अल्पसंख्याकांना सहाय्य, (०१)(०१) मोफत शिकवणी व संलग्न योजना याकरीता सहायक अनुदान (२२३५ ए ०८९), ३१ सहायक अनुदान या लेखाशीर्षाखाली मंजूर असलेल्या अनुदानातून खर्ची टाकण्यात यावा.
# Page 3
# Page 4
# Page 5