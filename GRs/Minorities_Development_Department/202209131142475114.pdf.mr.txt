# Page 1
महाराष्ट्र राज्य वक्फ न्यायाधिकरण या कार्यालयातील बेलिफास कायम प्रवास भत्ता अदा करण्यास मान्यता देणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०२१/प्र.क्र.२१०/का.४
मादाम कामा रोड, राजगुरु हुतात्मा चौक,
मंत्रालय, मुंबई - ४०० ०३२.
तारीख: १३.०९.२०२२
वाचा अध्यक्ष, महाराष्ट्र राज्य वक्फ न्यायाधिकरण, औरंगाबाद यांचे पत्र, क्रमांक: २०२२/ म.रा.
वक्फ. न्या./आस्था/४२९/, दि.११.११.२०२१.
प्रस्तावना : वक्फ अधिनियम, १९९५ च्या कलम ८३(४) मधील सुधारित तरतूदीनुसार दि. ०१.०८.२०१७ च्या
अधिसूचनेन्वये त्रि-सदस्यीय महाराष्ट्र राज्य वक्फ न्यायाधिकरणाची स्थापना करण्यात आलेली असून सदर
न्यायाधिकरणास दिवाणी न्यायालयाचा दर्जा प्रदान करण्यात आलेला आहे. न्यायाधिकरणाचे कार्यक्षेत्र पूर्ण महाराष्ट्र
असून बऱ्याचदा बेलिफाला आदेशिका व टपाल घेऊन जाण्यासाठी सार्वजनिक वाहतूक वेळेत उपलब्ध होत नसल्याने
स्वत:चे वाहन वापरावे लागते. प्रवास भत्याच्या देयकासाठी अनुदानाची उपलब्धता, अनुदान नोंदवून देयके सादर
करण्यासाठी लागणारा वेळ विचारात घेता, यामध्ये होणारा कालापव्यय टाळण्यासाठी महाराष्ट्र राज्य वक्फ
न्यायाधिकरणाच्या कार्यालयातील बेलिफास कायम स्वरुपी भत्ता देण्याची बाब शासनाच्या विचाराधीन होती.
शासन निर्णय:
महाराष्ट्र राज्य वक्फ न्यायाधिकरणामध्ये कार्यरत बेलिफ या संवर्गातील कर्मचाऱ्यांना दरमहा रु.१५००/
(रुपये एक हजार पाचशे मात्र) इतका कायमस्वरुपी प्रवास भत्ता लागू करण्यास याद्वारे शासनाची मान्यता प्रदान
करण्यात येत आहे.
२. उपरोक्त प्रयोजनासाठी येणारा खर्च "मागणी क्र. झेडई- १, २०५३, जिल्हा प्रशासन, (००) (१०१ ), आयुक्त
(००)(०१) आयुक्त, औरंगाबाद, महाराष्ट्र राज्य वक्फ न्यायाधिकरण, आस्थापना खर्च (२०५३१२५ ८) अनिवार्य या
लेखाशीर्षामधील ०१- वेतन" या उद्दीष्टामधून भागविण्यात यावा.
३. हा शासन निर्णय दि.१ सप्टेंबर, २०२२ पासून अंमलात येईल.
४. हा शासन निर्णय, वित्त विभाग, अनौ.संदर्भ क्रमांक:३७/सेवा-५, दि.०५.०८.२०२२ आणि अनौसं २७५/२०२२/
व्यय-४, दि.०५.०९.२०२२ अन्वये प्राप्त मान्यतेस अनुसरुन निर्गमित करण्यात येत आहे.
# Page 2
शासन निर्णय क्रमांकः वक्फ २०२१/प्र.क्र.२१०/कार्या-४