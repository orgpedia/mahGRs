# Page 1
वक्फ मालमत्तांच्या मालमत्ता पत्रकातील नोंदी व भुसंपादन रक्कम वाटपासंदर्भात शासनास शिफारशी करण्यासाठी समिती गठीत करणेबाबत
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०२३/प्र.क्र.१३९/का-४
दालन क्रमांक ७१४, ७ वा मजला, विस्तारित इमारत, मंत्रालय,
मादाम कामा मार्ग, हुतात्मा राजगुरू चौक, मुंबई- ४०० ०३२
तारीख: १७.१०.२०२३
वाचा - १) शासन निर्णय, महसूल व वन विभाग, क्रमांक वक्फ २०१५/प्र.क्र.७८/ज-१ अ, दिनांक १३.०४.२०१६
२) मा. उप मुख्यमंत्री महोदय यांच्या अध्यक्षतेखाली दिनांक २१.०९.२०२३ रोजीची बैठक.
प्रस्तावना - वक्फ अधिनियम, १९९५ मधील कलम ५१, ५१ (१-ए), ५२ व ५२- ए मधील तरतूदी तसेच श्री. ए.
टी. ए.के. शेख याच्या एक सदस्यीय चौकशी आयोगाने त्याच्या अहवालात केलेल्या शिफारशी आणि राज्य
मंत्रिमंडळाच्या दिनांक ०९.०४.२०१५ रोजीच्या बैठकीतील निर्णय विचारात घेऊन, महाराष्ट्र जमीन
महसूल संहिता, १९६६ मधील तरतूदी व त्याखालील, महाराष्ट्र जमीन महसूल अधिकार अभिलेख आणि
नोंदवह्या (तयार करणे व सुस्थितीत ठेवणे) नियम १९७१ मधील तरतूदीनुसार प्राप्त असलेल्या अधिकारात
महाराष्ट्र राज्यातील वक्फ मालमत्तांच्या गाव नमुना नं. ७/१२ च्या उताऱ्यावर तसेच नागरी भागातील वक्फ
मिळकतींच्या अधिकार अभिलेखांमध्ये भोगवटादार व इतर हक्क सदरी घ्यावयाच्या नोंदींच्या संदर्भात
क्षेत्रीय महसूली यंत्रणा व प्राधिकारी यांना दिनांक १३.०४.२०१६ रोजीच्या शासन निर्णयान्वये सूचना देण्यात
आलेल्या आहेत.
मा. उप मुख्यमंत्री महोदय यांच्या अध्यक्षतेखाली दिनांक २१.०९.२०२३ रोजी झालेल्या बैठकीमध्ये
महाराष्ट्र राज्य वक्फ मंडळामार्फत राज्यातील वक्फ मालमत्तांचे सनियंत्रण करण्यात येत आहे. त्यामुळे
वक्फ मालमत्तांच्या ७/१२ उताऱ्यावर वक्फ संस्थेच्या नावासोबत मुख्य नियंत्रक प्राधिकारी म्हणून महाराष्ट्र
# Page 2
शासन निर्णय क्रमांक: वक्फ २०२३/प्र.क्र.१३९/का-४
राज्य वक्फ मंडळाचे नाव नमूद करावे अशी सूचना प्रधान सचिव, अल्पसंख्याक विकास विभाग यांनी केली.
तद्नंतर दिनांक १३.०४.२०१६ च्या शासन निर्णयाचे पुनर्विलोकन करुन सुधारित शासन निर्णय करण्याचे
निदेश मा. उपमुख्यमंत्री महोदय यांनी दिले आहेत. तसेच वक्फ मालमत्तांच्या भुसंपादन रक्कमांच्या
वाटपाबाबत धोरण निश्चित करण्याबाबत देखील मा. उपमुख्यमंत्री महोदय यांनी दिले आहेत. त्यास
अनुसरुन दिनांक १३.०४.२०१६ च्या शासन निर्णयाचे पुनर्विलोकन करणे व वक्फ मालमत्तांच्या भुसंपादन
रक्कमांच्या वाटपाबाबत धोरण निश्चित करण्यासाठी शासन शिफारस करण्याकरीता समिती गठीत
करण्याची बाब शासनाच्या विचाराधीन होती.
शासन निर्णय -
संदर्भाधीन दिनांक १३.०४.२०१६ रोजीच्या शासन निर्णयाचे पुनर्विलोकन करणे तसेच वक्फ
मालमत्तांच्या भुसंपादन रक्कमांच्या वाटपाबाबत धोरण निश्चित करण्यासाठी शासन शिफारशी करण्यास्तव
खालील नमूद केल्याप्रमाणे ४ सदस्यीय समिती गठीत करण्यात येत आहे :
-------------------------------------------------------
|  | अ.क्र. |  |  | समितीतील सदस्य |  |
| १ | अपर मुख्य सचिव, महसूल विभाग |
| २ | प्रधान सचिव, अल्पसंख्याक विकास विभाग |
| ३ | मा. उपमुख्यमंत्री महोदय यांचे प्रधान सचिव |
| ४ | मुख्य कार्यकारी अधिकारी, महाराष्ट्र राज्य वक्फ मंडळ |
-------------------------------------------------------
२. समितीची कार्यकक्षा खालीलप्रमाणे राहील :
१) दिनांक १३.०४.२०१६ च्या शासन निर्णयाचे पुनर्विलोकन करणे,
२) वक्फ अधिनियम, १९९५ मधील तरतुदी विचारात घेता, वक्फ मालमत्तांच्या गाव नमुना नं. ७/१२
वा अधिकार अभिलेखांमध्ये कोणत्या नोंदी असाव्यात याबाबत शासनास शिफारस करणे,
३) वक्फ मालमत्तांच्या गाव नमुना नं. ७/१२ वा अधिकार अभिलेखांमध्ये इतर हक्क सदरी
मुतवल्ली/व्यवस्थापकीय समितीचे नांव ठेवण्यात यावे किंवा कसे याबाबत शासनास शिफारस
करणे,
पृष्ठ ३ पैकी २
# Page 3
शासन निर्णय क्रमांक: वक्फ २०२३/प्र.क्र.१३९/का-४
४) वक्फ मालमत्तांच्या सर्व अभिलेखांमध्ये खाजगी व्यक्तींची नावे हटवून वक्फ संस्थाचे नांव
लावण्यासाठी महसूली प्राधिकरणांनी करावयाच्या कार्यवाहीबाबत शासनास शिफारस करणे,
५) वक्फ मालमत्तांच्या भुसंपादनाच्या प्रित्यर्थ मिळणा-या मोबदल्याच्या वाटपाकरीता धोरण
निश्चितीसाठी शासनास शिफारस करणे.
३. सदर समितीने शासन निर्णयाच्या दिनांकापासून एक महिन्याच्या आत अहवाल शासनास सादर
करावा.