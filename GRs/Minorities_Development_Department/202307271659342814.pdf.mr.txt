# Page 1
अल्पसंख्याक समाजातील उच्च शिक्षण घेणाऱ्या मुलींच्या वसतिगृहाच्या व्यवस्थापनाकरिता व बांधकामाकरिता निधी उपलब्ध करणेबाबत.....
सन २०२३-२४ करिता निधी वाटप
महाराष्ट्र शासन
अल्पसंख्याक विकास विभाग
शासन निर्णय क्रमांकः वसगृ २०२३/प्र.क्र.१४/का.८
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक : २७ जुलै, २०२३
वाचा १. अल्पसंख्याक विकास विभाग, शासन निर्णय क्र. अविवि-२००९/प्र.क्र.१५/का-८, दि. २ मार्च, २०१०.
२. अल्पसंख्याक विकास विभाग, शासन निर्णय क्र.वसगृ-२०११/प्र.क्र.१३०/का-८, दि.२० डिसेंबर, २०११.
३. अल्पसंख्याक विकास विभाग, शासन निर्णय क्र.वसग-२०१२/प्र.क्र.१६८/का-८, दि.२१ जून, २०१३.
४. अल्पसंख्याक विकास विभाग, शासन निर्णय क्र.वसग-२०१२/प्र.क्र.१६८/का-८, दि. २८ जुलै, २०१५.
५. वित्त विभाग, शासन निर्णय क्र. अर्थसं - २०२३/प्र.क्र.४०/अर्थ-३, दि. १२ एप्रिल, २०२३ ६. जिल्हाधिकारी, जळगाव यांचे पत्र क्र.न.वि.शाखा/जि.प्र.क.सं.५/अल्पसंख्याक योजना / ८९/२०२३, दि. १६ मे, २०२३ ७. जिल्हाधिकारी, चंद्रपुर यांचे पत्र क्र. साशा/कार्या-१०/स्थानि-२/२०२३/४७२, दि. २९ मे, २०२३
प्रस्तावना - राज्यातील सर्व जिल्ह्यांमध्ये अल्पसंख्याक समाजातील उच्च शिक्षण घेणाऱ्या विद्यार्थीनीसाठी वसतिगृहे बांधण्याबाबत संदर्भांकित क्रमांक १ येथील दिनांक २ मार्च, २०१० चा शासन निर्णय निर्गमित करण्यात आला आहे. राज्यातील विविध विद्यापीठांमध्ये उपलब्ध असलेल्या जमिनीवर अल्पसंख्याक मुलींसाठी वसतिगृह बांधण्यासंदर्भातील कार्यपध्दती संदर्भाकित क्रमांक २ येथील दिनांक २० डिसेंबर, २०११ च्या शासन निर्णयान्वये निश्चित करण्यात आली आहे. तसेच अल्पसंख्याक समाजातील विद्यार्थ्यांकरिता बांधण्यात येत असलेल्या वसतिगृहांच्या व्यवस्थापनाबाबतची कार्यपध्दती संदर्भांकित क्रमांक ३ व ४ येथील दिनांक २१ जून, २०१३ व दिनांक २८ जुलै, २०१५ रोजीच्या शासन निर्णयांन्वये निश्चित करण्यात आली आहे.
२. अल्पसंख्याक समाजातील उच्च शिक्षण घेणाऱ्या मुलींच्या वसतिगृहाचे व्यवस्थापन व बांधकामासाठी सन २०२३-२४ करिता "मागणी क्रमांक झेडई - १, २२३५, सामाजिक सुरक्षा व कल्याण, ०२ समाजकल्याण, २०० इतर कार्यक्रम, राज्य योजनांतर्गत योजना (०१) (०८) शहरातील अल्पसंख्यांक समाजातील वसतीगृहाकरिता सहायक अनुदान (२२३५ ए १४२), ३१ सहायक अनुदान (वेतनेतर)" या लेखाशिर्षाखाली रु.२१,७६,००,०००/- इतका निधी अर्थसंकल्पित करण्यात आला
# Page 2
शासन निर्णय क्रमांकः वसगृ २०२३/प्र.क्र.१४/का.८
आहे. संदर्भ क्र. ६ व ७ च्या पत्रांन्वये जिल्हाधिकारी, जळगाव व जिल्हाधिकारी, चंद्रपुर यांनी अल्पसंख्याक विद्यार्थिंनींच्या वसतिगृहाच्या व्यवस्थापनाकरिता निधी वितरित करण्याची मागणी केलेली आहे. वित्त विभागाच्या संदर्भ क्र.५ च्या शासन निर्णयास अनुसरुन सदरचा निधी वितरित करण्याची बाब शासनाच्या विचाराधीन होती.
शासन निर्णय :
वित्त विभागाच्या संदर्भ क्र. ५ येथील दिनांक १२ एप्रिल, २०२३ च्या शासन निर्णयान्वये सन २०२३-२४ या आर्थिक वर्षाकरिता असलेल्या वित्तीय बंधनाच्या मर्यादेस अनुसरुन जिल्हाधिकारी, जळगाव व जिल्हाधिकारी, चंद्रपुर यांना अल्पसंख्याक मुलींच्या वसतिगृहाच्या व्यवस्थापनाकरिता एकूण रु.३१,६०,०००/- (अक्षरी रुपये एकतीस लाख साठ हजार फक्त) इतका निधी खालीलप्रमाणे वितरित करण्यास याद्वारे शासन मान्यता देण्यात येत आहे :
-------------------------------------------------------------
| अ.क्र. | वसतिगृहाचे ठिकाण  |  | वितरीत करावयाचा निधी |
| व्यवस्थापनाकरिता |
| १. | शासकीय अभियांत्रिकी महाविद्यालय, जळगाव | रु.१७,३०,०००/ |
| २. | शासकीय औद्योगिक प्रशिक्षण संस्था, चंद्रपुर | रु.१४,३०,०००/ |
| (अक्षरी रुपये एकतीस लाख साठ हजार फक्त) एकूण : | रु.३१,६०,०००/ |
-------------------------------------------------------------
२. वरीलप्रमाणे जिल्हाधिकारी, जळगाव व जिल्हाधिकारी, चंद्रपुर यांना त्यांच्या अधिपत्याखालील उपरोक्त तक्त्यात नमुद अल्पसंख्याक विद्यार्थिनींच्या वसतिगृहाच्या व्यवस्थापनाकरिता एकूण रु.३१,६०,०००/- (अक्षरी रुपये एकतीस लाख साठ हजार फक्त) एवढी रक्कम अर्थसंकल्प वितरण प्रणालीतून आहरण व संवितरण करण्यास या शासन निर्णयान्वये मंजूरी देण्यात येत आहे.
३. सदर तरतूद जिल्हाधिकारी, जळगाव व जिल्हाधिकारी, चंद्रपुर यांचेकडे सुपूर्द करण्यात येत असून याकरीता जिल्हाधिकारी, जळगाव व जिल्हाधिकारी, चंद्रपुर हे नियंत्रक अधिकारी आणि त्यांनी प्राधिकृत केलेले दुय्यम अधिकारी - आहरण व संवितरण अधिकारी म्हणून काम पाहतील.
४. सदर अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात यावे व खर्च मंजूर केलेल्या निधीच्या मर्यादेत ठेवण्यात यावा. केलेल्या खर्चाचा तपशील व उपयोगिता प्रमाणपत्र (Utilization Certificate) विहित मुदतीत शासनास आणि महालेखापाल कार्यालयास सादर करण्याची आणि महालेखापालांच्या लेख्याशी खर्चाचा ताळमेळ घालण्याची जबाबदारी जिल्हाधिकारी, जळगाव व जिल्हाधिकारी, चंद्रपुर यांची राहील. तसेच अतिप्रदान व अखर्चित निधी परतावा शासनास भरणा (जमा) करण्याबाबत वित्त विभागाच्या सूचनांनुसार संबधित जिल्हाधिकारी यांनी कार्यवाही करावी.
५. सदरचा खर्च करताना वित्तीय अधिकारांच्या मर्यादेत C.V.C. च्या मार्गदर्शक तत्वांचा/ CAG च्या निदेशानुसार कोणताही शासन निर्णय / अटी व शर्तींचा भंग होणार नाही याची दक्षता संबधित जिल्हाधिकारी यांनी घ्यावी. सदर रक्कम वितरित करण्यापूर्वी जिल्हाधिकारी, जळगाव व जिल्हाधिकारी, चंद्रपुर यांनी शासनाने यासंदर्भात वेळोवेळी निर्गमित केलेल्या शासन निर्णय / भारताचे नियंत्रक व महालेखापरिक्षक यांचे निरिक्षण अहवाल / वित्तीय कार्यपध्दती यांचा अवलंब
पृष्ठ ३ पैकी २
# Page 3
शासन निर्णय क्रमांकः वसगृ २०२३/प्र.क्र.१४/का.८
करावा. सदर रक्कम चालू आर्थिक वर्षात उपयोगात आणणे आवश्यक राहील. सदर निधी कोणत्याही संस्थेत ठेव स्वरुपात जमा करता येणार नाही.
६. सदरचा खर्च मागणी क्रमांक झेडई-१, २२३५, सामाजिक सुरक्षा व कल्याण, ०२ समाजकल्याण, २०० इतर कार्यक्रम, राज्य योजनांतर्गत योजना (०१) (०८) शहरातील अल्पसंख्यांक समाजातील वसतीगृहाकरिता सहायक अनुदान (२२३५ ए १४२), ३१ सहायक अनुदान (वेतनेत्तर) या लेखाशिर्षांतर्गत सन २०२३-२४ करिता उपलब्ध असलेल्या तरतुदीतून भागविण्यात यावा.
७. सदर शासन निर्णय वित्तीय अधिकार नियम पुस्तिका -१९७८ भाग पहिला, उपविभाग-एक मधील अट क्र.२७ अन्वये प्रशासकीय विभागास प्राप्त झालेल्या अधिकारांतर्गत व वित्त विभाग, शासन निर्णय क्र. अर्थसं - २०२३/प्र.क्र.४०/अर्थ-३, दिनांक १२ एप्रिल, २०२३ मधील कार्यपद्धती व अटींची पुर्तता करुन निर्गमित करण्यात येत आहे.