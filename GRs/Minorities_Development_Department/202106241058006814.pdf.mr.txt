# Page 1
दिव्यांग हक्क अधिनियम, २०१६ नुसार महाराष्ट्र राज्य अल्पसंख्याक आयोगामधील गट अ ते गट ड संवर्गातील पदे दिव्यांगासाठी सुनिश्चित करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्र. अविवि २०२१/प्र.क्र.४९/का-९
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : २३ जून, २०२१.
वाचा : १) दिव्यांग व्यक्ती हक्क अधिनियम, २०१६.
२) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४ जानेवारी, २०२१ रोजीची अधिसूचना.
३) सामाजिक न्याय व विशेष सहाय्य विभाग, शासन परिपत्रक क्र.दिव्यांग २०१९/प्र.क्र.२५१/दि.क.२,दिनांक १२.११.२०२०.
४) सामाजिक न्याय व विशेष सहाय्य विभाग शासन निर्णय क्र. दिव्यांग
२०१९/प्र.क्र.२५१/दि.क.२, दिनांक ०२.०२.२०२१.
५) महाराष्ट्र राज्य अल्पसंख्याक आयोग अधिनियम २००४.
प्रस्तावना : राज्यातील अल्पसंख्याक समुहातील घटकांच्या आर्थिक सामाजिक विकासाच्या दृष्टीने अल्पसंख्याक समाजाच्या समस्यांचे निराकरण करणे व त्यांना समाजाच्या मुख्य प्रवाहामध्ये आणण्याकरीता महाराष्ट्र राज्य अल्पसंख्याक अधिनियम २००४ अन्वये महाराष्ट्र राज्य अल्पसंख्याक आयोगाची स्थापना करण्यात आली आहे. आयोगाच्या कार्यालयीन कामकाजाकरीता
मंजूर पदामधून दिव्यांग हक्क अधिनियम २०१६ नुसार गट अ ते गट ड संवर्गातील पदे सुनिश्चित करण्याची बाब शासनाच्या विचाराधीन होती.
शासन निर्णय :
दिव्यांग व्यक्ती हक्क अधिनियम २०१६ मधील कलम ३३ नुसार दिव्यांगासाठी शासनसेवेतील पदाची सुनिश्चिती करणे आवश्यक आहे. यासाठी केंद्र शासनाच्या सामाजिक न्याय व अधिकारीता मंत्रालयाने दि. ४ जानेवारी, २०२१ रोजीच्या अधिसूचने अन्वये दिव्यांगासाठी सुनिश्चित करावयाच्या पदांची यादी विहित करुन www.disabilityaffairs.gov.in या संकेतस्थळावर Policy/Act/Rules-Notification येथे List of Post Identification suitable for Person with Benchmark Disability notified on ०४.०१.२०२१ या शिर्षाखाली प्रसिध्द केलेली आहे. त्यामध्ये नमूद केल्यानुसार केंद्र शासनाने पद सुनिश्चिती करुन दिव्यांगासाठी पदे सुनिश्चित केलेली गट- अ ते गट- ड मधील जी पदे राज्यशासनाच्या आस्थापनावर आहेत. अशा पदांबाबत,
# Page 2
शासन निर्णय क्रमांक: अविवि २०२१/प्र.क्र.४९/का-९
केंद्र शासनाने प्रसिध्द केलेल्या यादीमधील ज्या पदांची कर्तव्ये व जबाबदा-या, कामाचे स्वरूप व प्रचलित वेतन श्रेणी राज्य शासनाच्या सेवेतील (अधिनस्त कार्यालयातील पदांसह) पदांशी समान आहेत, अशी पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाने दि.२.२.२०२१ रोजीच्या शासन निर्णयान्वये दिलेले आहे. त्यानुसार महाराष्ट्र राज्य अल्पसंख्याक आयोग या कार्यालयातील गट-अ ते गट-ड संवर्गातील पदे सोबत जोडलेल्या
विवरणपत्र-अ मध्ये दर्शविल्यानुसार दिव्यांगासाठी सुनिश्चित आहेत.
२. महाराष्ट्र राज्य अल्पसंख्याक आयोगातील कार्यालयाकरीता मंजूर पदांचे सेवाभरती प्रवेश नियम अद्याप अंतिम झालेले नाहीत. तथापि, दिव्यांग हक्क अधिनियम, २०१६ अनुसरुन सदर पदांपैकी दिव्यांगासाठी पदे सुनिश्चित करण्यात येत आहेत. आयोगाच्या मंजूर पदांपैकी सचिव, अवर सचिव व सहायक लेखाधिकारी ही पदे प्रतिनियुक्तीने भरण्यात येतात. सदर पदांवर दिव्यांग व्यक्तीची नियुक्ती करण्याच्या अनुषंगाने या पदांबाबतदेखील दिव्यांग पदाची सुनिश्चिती करण्यात येत आहे.
३. सदर शासन निर्णय केंद्र शासन सामाजिक न्याय व अधिकारीता मंत्रालय, नवी दिल्ली यांची दि.४.१.२०२१ ची अधिसूचना व सामाजिक न्याय व विशेष सहाय्य विभागाच्या दि.२.२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3
# Page 4
# Page 5