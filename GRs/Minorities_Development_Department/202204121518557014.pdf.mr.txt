# Page 1
हज हाऊस, औरंगाबाद या इमारतीच्या बांधकामाच्या सुधारीत किमतीस तृतीय सुधारीत प्रशासकीय मान्यता प्रदान करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: हज-२००९/प्र.क्र.५८/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १२ एप्रिल, २०२२
संदर्भ:- १. शासन निर्णय, अल्पसंख्याक विकास विभाग, क्र.हज-२००९/प्र.क्र.५८/का.५, दि.२२.०१.२०१० २. शासन निर्णय, अल्पसंख्याक विकास विभाग, क्र. हज-२००९/प्र.क्र.५८/का.५, दि.१६.०३.२०१०.
३. शासन निर्णय, अल्पसंख्याक विकास विभाग, क्र.हज-२००९/प्र.क्र.५८/का.५, दि.३१.०३.२०१०.
४. शासन ज्ञापन, महसुल व वन विभाग, क्र.जमीन ३९१२/प्र.क्र.५३/ज-७,दि.२२.०८.२०१३ ५. शासन निर्णय, अल्पसंख्याक विकास विभाग, क्र.हज-२००९/प्र.क्र.५८/का.५, दि.१५.०१.२०१४.
६. शासन पत्र, समक्रमांक, दि.२९.०६.२०१३ ७. मुख्य अभियंता (उत्तर)),सिटी अॅण्ड इंडस्ट्रीयल डेव्हलपमेंट कॉर्पोरेशन ऑफ महाराष्ट्र लिमिटेड यांचे पत्र क्र. CDCO/CE (N)/२०१३/१४९, दि.२३.०९.१३ ८. कार्यासन अधिकारी, सार्वजनिक बांधकाम विभाग, पत्र क्रमांक: २०१४/प्र.क्र.०३/इमारती १, दि.०४.०३.२०१४ ९. शासन निर्णय, अल्पसंख्याक विकास विभाग, क्र.हज-२००९/प्र.क्र.५८/का.५, दि.१५.०५.२०१४.
१०. सह व्यवस्थापकीय संचालक (II), सिटी अॅण्ड इंडस्ट्रीयल डेव्हलपमेंट कॉर्पोरेशन ऑफ महाराष्ट्र लिमिटेड यांचे पत्र क्र.CDCO/Jt.MD(II)/२०२१/२१, दि.१६.०७.२०२१ ११. सहाय्यक मुख्य अभियंता, मुख्य अभियंता यांचे कार्यालय, सार्वजनिक बांधकाम प्रादेशिक विभाग, औरंगाबाद यांचे पत्र क्र. मुअआ/२०२१-२२/का.१२/इमा/औ”बाद/३७९,दि.३१.०१.२०२२ १२. सार्वजनिक बांधकाम विभाग, पत्र क्रमांक: बैठक २०२२/प्र.क्र.२६/इमा-१,दि.०४.०४.२०२२ प्रस्तावना: राज्य मंत्रिमंडळाच्या दि.२५.०८.२००९ रोजी झालेल्या बैठकीत औरंगाबाद येथे हज हाऊस बांधण्याचा निर्णय घेण्यात आला. संदर्भ क्र.१ येथील शासन निर्णयान्वये औरंगाबाद येथील हज हाऊसच्या बांधकामासाठी येणाऱ्या अंदाजित खर्चापैकी सन २००९-१० या आर्थिक वर्षात रु.४.०० कोटी इतकी तरतुद करण्यास मान्यता आणि सदर बांधकाम करण्यासाठी “सिडको” (सिटी अॅण्ड इंडस्ट्रीयल डेव्हलपमेंट कॉर्पोरेशन ऑफ महाराष्ट्र लिमिटेड) या शासकीय अभिकरणाच्या नियुक्तीस तत्वत: मान्यता देण्यात आली. तद्नंतर संदर्भ क्रमांक २ च्या शासन निर्णयान्वये औरंगाबाद हज हाऊसच्या बांधकामासाठी रु.१९.५० कोटी इतक्या खर्चाच्या ढोबळ अंदाजपत्रकास प्रशासकीय मान्यता देण्यात आली. संदर्भ क्र.३च्या शासन निर्णयान्वये हज हाऊस बांधकामाकरिता आवश्यक जमिनीची उपलब्धता करुन घेवून बांधकामावर खर्च करण्यासाठी रु.४.०० कोटी इतका निधी महाराष्ट्र राज्य हज समितीमार्फत “उपाध्यक्ष आणि व्यवस्थापकीय संचालक, सिडको, मुंबई” यांना
# Page 2
शासन निर्णय क्रमांकः हज-२००९/प्र.क्र.५८/का-५
वितरीत करण्यात आला. संदर्भ क्र.४ च्या महसूल व वन विभागाच्या शासन ज्ञापनान्वये औरंगाबाद हज हाऊस बांधण्याकरिता औरंगाबाद येथील नगर भुमापन क्र.६६५६ मधील अंदाज २ एकर शासकीय जमीन मंजूर केली.
तसेच सदर जागेवरील ५३ अतिक्रमण धारकांची मौजे पडगांव, जि. औरंगाबाद येथील गट क्र. ६९ मधील जमिनीवर पर्यायी व्यवस्था म्हणून पुर्नवसन करण्यात यावे व प्रती लाभार्थी रु.२.०० लाख रक्कम देण्याचा निर्णय घेण्यात आला आणि सदर निर्णयास अनुसरुन शासनाने सिडकोस दि.३१.०३.२०१३ रोजी वितरीत केलेल्या रु.४.०० कोटी निधी मधून रु.१.०६ कोटी इतकी रक्कम सिडकोने जिल्हाधिकारी, औरंगाबाद यांना सुपूर्त करावी व जिल्हाधिकारी यांनी प्रत्येक लाभार्थ्यास रु.२.०० लाख इतक्या धनादेशाचे वाटप अतिक्रमणधारकांच्या पूर्नवसनासाठी करण्यास संदर्भ क्र.५ च्या शासन निर्णयान्वये मान्यता देण्यात आली. यासंदर्भातील संदर्भ क्र. ६ च्या शासन पत्रास अनुलक्षून मुख्य अभियंता “सिडको”, मुंबई (उत्तर) यांनी संदर्भाधीन क्र.७ च्या पत्रान्वये अल्पसंख्याक विकास विभाग व सिडको मध्ये करावयाचे कराराचे प्रारूप व सोबत प्रकल्पाचा ढोबळमानाने येणारा खर्च रु.३४.९९ कोटी इतक्या रकमेचे ढोबळ अंदाजपत्रक सादर केले. प्रस्तुत प्रकल्पाची किंमत ५.०० कोटी पेक्षा जास्त असल्याने प्रस्ताव उच्चाधिकार सचिव समितीच्या मान्यतेसाठी सादर केला. संदर्भ क्र. ८ च्या पत्रासोबतच्या इतिवृत्तानुसार उच्चाधिकार सचिव समितीने औरंगाबाद हज हाऊस बांधकामाच्या रु.२९.८८ कोटी इतक्या प्राथमिक प्रकल्प किंमतीस मान्यता प्रदान केली. सदर मान्यतेनुसार संदर्भ क्र.९ येथील शासन निर्णयान्वये र.२९.८८ कोटी इतक्या सुधारित किंमतीस द्वितीय सुधारित प्रशासकीय मान्यता देण्यात आली.
सिडकोने त्यांच्या संदर्भ क्र.१०, दिनांक १६.०७.२०२१च्या पत्रान्वये विविध अडचणी व कारणे यामुळे बांधकाम पूर्ण होण्याचा कालावधी वाढला असल्याचे नमूद करुन औरंगाबाद हज हाऊस बांधकामासाठी रु.४४.०० कोटी इतक्या खर्चाच्या सुधारीत अंदाज पत्रकास मान्यता देण्याचीही विनंती केली. प्रस्तावातील तांत्रिक बाबी व वाढीव खर्चाबाबत सार्वजनिक बांधकाम प्रादेशिक विभाग, औरंगाबाद यांच्याकडून प्रस्ताव तपासून घेण्यात आला. सार्वजनिक बांधकाम प्रादेशिक विभाग, औरंगाबाद यांनी त्यांच्या संदर्भ क्र. ११ च्या पत्रान्वये सुधारित अंदाज पत्रकास सहमती दर्शविली आहे. सिडकोच्या विनंतीच्या अनुषंगाने सुधारीत अंदाज पत्रक रु.४४.०० कोटी ही बाब मुळ मंजुरीच्या १५% हून जास्त असल्याने वित्तीय अधिकार नियम पुस्तिका १९७८ भाग पहिला उप विभाग ५ मधील अनु. क्र. ९ नुसार सदर बाब प्रशासकीय विभागाच्या अधिकार क्षेत्राच्या बाहेर असल्याने रु.४४.०० कोटी इतक्या खर्चाच्या बांधकामास सुधारीत प्रशासकीय मान्यता देण्याचा प्रस्ताव उच्चाधिकार सचिव समितीच्या मान्यतेस्तव सादर करण्यात आला होता. उच्चाधिकार सचिव समितीच्या दि. २८.०३.२०२२च्या बैठकीत संदर्भ क्र. १२ च्या पत्रासोबतच्या इतिवृत्तानुसार विभागाच्या अंदाजित रु.४४.०० कोटी इतक्या किंमतीच्या सुधारीत अंदाजपत्रकास उर्वरित काम येत्या ६ महिन्यात पूर्ण करण्याच्या अटीच्या अधीन राहून मान्यता प्राप्त झाली आहे. त्यानुसार औरंगाबाद हज हाऊस बांधकामाच्या रु.४४.०० कोटी इतक्या किंमतीच्या सुधारीत अंदाजपत्रकास तृतीय सुधारीत प्रशासकीय मान्यता प्रदान करण्याचा प्रस्ताव शासनाच्या विचाराधीन होता.
शासन निर्णयः औरंगाबाद येथील हज हाऊस बांधकामाच्या रु.४४.०० कोटी (अक्षरी रुपये चव्वेचाळीस कोटी फक्त) इतक्या सुधारीत किंमतीस तृतीय सुधारीत प्रशासकीय मान्यता प्रदान करण्याचा शासनाने निर्णय घेतला आहे.
सदर तृतीय प्रशासकीय मान्यताप्राप्त किंमतीच्या बाबनिहाय विवरणपत्राचा तपशील पुढीलप्रमाणे आहे :
पृष्ठ ४ पैकी २
# Page 3
शासन निर्णय क्रमांकः हज-२००९/प्र.क्र.५८/का-५
बाबनिहाय विवरणपत्र
अत्यावश्यक बाबी :
----------------------------------------------
| अ.क्र. | कामाचे नांव | पुर्वीची किंमत | वाढीव खर्च |
| १ | वाहनतळ | ६,७५,९०,८०० | २४,९४,४२,४४१ |
| २ | मुख्य इमारत (तळ मजला+ ३) | १२,९२,४३,८४० |
| ३ | इलेक्ट्रीफिकेशन | ९८,४१,७३२ | २,८३,६८,१६७ |
|  | इलेक्ट्रीफिकेशन (आतील) |  |
| ४ | वॉटर सप्लाय व सॅनिटेशन | ९८,४१,७३२ | ५७,५१,२५७ |
| ५ | कंपाऊड वॉल | ३९,०५,२०० | ३२,८२,००० |
| ६ | प्राथमिक सलग्न कामे |  |
| ७ | इंटरनल रोड पार्कींग | ५२,५०,००० | १४,८७,६०५ |
| ८ | फर्निचर | १,२५,००,००० | १,९९,८२,५०५ |
| ९ | रेनवॉटर हार्वेस्टींग | १०,००,००० | ४,७०,४४४ |
| १० | फायर फायटींग | १२,६३,३८० | १,३९,३१,१३९ |
| ११ | लॅन्ड डेवलपमेंट | १६,०६,७७४ | ६७,२८,६२० |
| १२ | कॉन्टरजेन्सी | ९६,८१,७३८ |  |
| १३ | ऑडीटोरीयम |  | १,०२,३८,७७८ |
| अत्यावश्यक बाबी एकूण | ३३,९६,८२,९५६ |
----------------------------------------------
ऐच्छिक बाबी :
-------------------------------------------------
| अ.क्र. | कामाचे नांव | पुर्वीची किंमत | वाढीव खर्च |
| १ | एअर कंडीशनर | २५,००,००० | १,५१,७०,३५९ |
| २ | लिफ्ट (४) | ४८,००,००० | १,१८,८३,०४० |
| ३ | बाहेरील टॉयलेट | २,५०,००० |  |
| ४ | लॅन्डस्केपिंग व गार्डनिंग | १६,०६,७७४ | ८३,८४,९२३ |
| ५ | इतर कामे | ५९.०५,०३९ | ५०,००,००० |
| ऐच्छिक बाबी एकूण | ४,०४,३८,३२२ |
-------------------------------------------------
पी.एम.सी.चार्जेस :
------------------------------------------------------------------------
| अ.क्र. | कामाचे नांव | पुर्वीची किंमत | वाढीव खर्च |
| १ | पी.एम.सी.चार्जेस (प्रकल्प किंमतीच्या  |  १२% ) | ३,२०,१४,४४१ | ४,१८,१३,३४१ |
| २ | पुनर्वसन खर्च |  | १,०६,००,००० |
| ३ | पी.एम.सी. वरील जीएसटी |  | ७५,२६,४०१ |
| पी.एम.सी. चार्जेस एकूण | ५,९९,३९,७४२ |
| एकूण प्रकल्प खर्च | ४४,००,६१,०२० |
------------------------------------------------------------------------
पृष्ठ ४ पैकी ३
# Page 4
शासन निर्णय क्रमांकः हज-२००९/प्र.क्र.५८/का-५
२. शासनाकडून औरंगाबाद हज हाऊसच्या बांधकामासाठी उपलब्ध करुन देण्यात येणाऱ्या रकमेचे / निधी बाबतचे उपयोगिता प्रमाणपत्र “सिडको, मुंबई" यांनी या विभागास तसेच कार्यकारी अधिकारी, महाराष्ट्र राज्य हज समिती,मुंबई यांना पाठवावे.
३. प्रस्तुत शासन निर्णय, शासकीय इमारतीच्या बांधकामांना मंजूरी देण्याबाबत उच्चाधिकार सचिव समितीची दि. २८.०३.२०२२ रोजी झालेली बैठक व सार्वजनिक बांधकाम विभागाने त्यांचे पत्र क्रमांक: बैठक २०२२/प्र.क्र.२६/इमा-१,दि.०४.०४.२०२२ अन्वये पाठविलेल्या सदर बैठकीच्या कार्यवृत्तास अनुसरुन निर्गमित करण्यात येत आहे.
४. उच्चाधिकार सचिव समितीने दिलेल्या निदेशानुसार “सिडको, मुंबई” यांनी उर्वरित काम दि.१५ ऑक्टोबर, २०२२ पर्यन्त पूर्ण करणे आवश्यक राहील.