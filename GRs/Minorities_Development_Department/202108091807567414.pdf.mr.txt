# Page 1
दि.२० ऑगस्ट, २०२१ हा दिवस “सद्भावना दिवस” व दि. २० ऑगस्ट, २०२१ ते दि. ५ सप्टेंबर, २०२१ हा पंधरवडा “सामाजिक ऐक्य पंधरवडा” म्हणून साजरा करण्याबाबत.
महाराष्ट्र शासन
अल्पसंख्याक विकास विभाग
शासन परिपत्रक क्रमांकः अविवि -- २०२१/प्र.क्र.३८/२०२१/का.८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०९ ऑगस्ट, २०२१.
शासन परिपत्रक
युवा व क्रिडा मंत्रालय, भारत सरकार, नवी दिल्ली यांच्या निदेशानुसार दिवंगत पंतप्रधान मा.राजीव गांधी यांचा जयंती दिवस २० ऑगस्ट हा दिवस दरवर्षी “सद्भावना दिवस” म्हणून साजरा करण्यात येतो. तसेच मानव संसाधन विकास मंत्रालय, भारत सरकार यांच्या कार्यालयीन ज्ञापन क्र.एफ-२८-२२/२००६ - वा. एस-४, दि. १८ जुलै, २००६ अन्वये देण्यात आलेल्या निदेशास अनुसरुन, उपरोक्त सद्भावना दिवसाच्या अनुषंगाने दि. २० ऑगस्ट, २०२१ ते दि. ५ सप्टेंबर, २०२१ हा पंधरवडा “सामाजिक ऐक्य पंधरवडा” म्हणून साजरा करण्याचे शासनाने ठरविले आहे. राज्यातील विविध प्रदेशातील अनेक धर्मांच्या व अनेक भाषा बोलणाऱ्या लोकांमध्ये एकमेकाविषयी ऐक्याची भावना, सौहार्द भाव वृध्दीगंत करणे व हिंसाचार टाळणे ही प्रमुख उद्दिष्टे हा पंधरवडा साजरा करण्यामागे आहेत.
२. दि. २० ऑगस्ट, २०२१ हा “सद्भावना दिवस” म्हणून साजरा करण्यासाठी कोव्हीड-१९ विषाणूच्या संसर्गाची पार्श्वभूमी विचारात घेता, यावर्षी केंद्र व राज्य शासनाच्या मार्गदर्शक सुचनांनुसार खालीलप्रमाणे कार्यक्रम आयोजित करण्यात यावेत: अ) मंत्रालयाच्या प्रांगणात सामाजिक अंतर (social distance) चे पालन करून दि. २० ऑगस्ट, २०२१ रोजी “सद्भावना दिवस” साजरा करण्यात यावा व सर्व उपस्थितांना सद्भावना दिवसाची प्रतिज्ञा घेण्यास सांगण्यात यावे. (याबाबत प्रतिज्ञेची प्रत सोबत जोडली आहे.) ब) महसूल विभागाच्या आयुक्त/ जिल्हाधिकारी यांनी त्यांच्या कार्यालयातून Online/ लाऊड स्पिकरमार्फत सद्भावना दिवसाची प्रतिज्ञा घेण्याचा कार्यक्रम आयोजित करावा कर्मचाऱ्यांनी/अधिकाऱ्यांनी जागेवर उभे राहून / प्रांगणात सामाजिक अंतर (social distance) चे पालन करून सद्भावना दिवसाची प्रतिज्ञा घ्यावी. (प्रतिज्ञेची प्रत सोबत जोडली आहे.) क) कोव्हीड-१९ च्या पार्श्वभूमीवर केंद्र व राज्य शासनाच्या मार्गदर्शक सुचनांनुसार सद्भावना शर्यत यावर्षी आयोजित करू नये.
# Page 2
शासन परिपत्रक क्रमांकः अविवि--२०२१/प्र.क्र.३८/२०२१/का.८
ड) करोना विषाणूची पार्श्वभूमी विचारात घेता, सद्भावना दिवसाचा कार्यक्रम सामाजिक अंतर (Social distancing) संदर्भातील नियम पाळून संपन्न होईल, याची संबंधितांनी खबरदारी घ्यावी.
इ) सर्वांसाठी मास्क बंधनकारक आहे. सुरक्षित वावराच्या सर्व नियमांचे काटेकोर पालन करावे. अधिकाधिक नागरिकांना हा सोहळा घरबसल्या पाहाता यावा, यासाठी वेबसाईटव्दारे सोहळ्याचे थेट प्रक्षेपण करावे.
ई) कोव्हीड-१९ च्या पार्श्वभूमीवर बृहन्मुंबईत लोकांच्या विशेषतः युवकांच्या सहभागाने संचालक, सांस्कृतिक कार्य, महाराष्ट्र राज्य यांनी सद्भावना या विषयावर Online / वेबिनार (Webinar) इत्यादी व्दारा संवाद / मार्गदर्शक कार्यक्रम आयोजित करावेत.
फ) कोव्हीड-१९ च्या पार्श्वभूमीवर विद्यापीठे, महाविद्यालये आणि शाळा बंद असल्याने तेथे यावर्षी कोणतेही कार्यक्रम आयोजित करता येणार नाहीत.
उपरोक्त सर्व कार्यक्रम आयोजित करताना केंद्र व राज्य शासनाच्या कोव्हीड-१९ च्या संदर्भातील मार्गदर्शक सूचनांचे काटेकोरपणे पालन केले जाईल याची दक्षता घ्यावी.
३. याशिवाय दिनांक २० ऑगस्ट, २०२१ ते ५ सप्टेंबर, २०२१ हा पंधरवडा “सामाजिक ऐक्य पंधरवडा” म्हणून राज्यात साजरा करण्यासाठी कोव्हीड-१९ च्या पार्श्वभूमीवर केंद्र व राज्य शासनाच्या मार्गदर्शक सूचना नुसार पुढीलप्रमाणे कार्यक्रम आयोजित करण्यात यावेत.
अ) संबंधित जिल्हाधिकारी यांनी त्यांच्या अध्यक्षतेखाली राज्यातील जिल्हा मुख्यालयात सामाजिक ऐक्याचा संदेश प्रसृत करण्यासाठी कोव्हीड-१९ च्या पार्श्वभूमीवर Online/ वेबिनार (Webinar) इ. व्दारा संवाद / मार्गदर्शक कार्यक्रम आयोजित करावेत.
ब) जिल्हाधिकाऱ्यांनी कोव्हीड–१९ च्या पार्श्वभूमीवर Online/ वेबिनार (Webinar) इ. व्दारा आयोजित केलेल्या संवाद / मार्गदर्शक कार्यक्रमांमध्ये जिल्ह्यातील प्रख्यात स्वातंत्र्य सैनिकांना भाषण देण्यासाठी निमंत्रित करावे.
क) संचालक, सांस्कृतिक कार्य, महाराष्ट्र राज्य, मुंबई यांनी सदर पंधरवडयामध्ये (कोव्हीड १९ च्या पार्श्वभूमीवर ) Online / वेबिनार (Webinar) इ. व्दारा संवाद / मार्गदर्शक कार्यक्रम आयोजित करावेत.
उपरोक्त सर्व कार्यक्रम आयोजित करताना केंद्र व राज्य शासनाच्या कोव्हीड-१९ च्या संदर्भातील मार्गदर्शक सूचनांचे काटेकोरपणे पालन केले जाईल याची दक्षता घ्यावी.
४. उपरोक्त “सद्भावना दिवस” व “सामाजिक ऐक्य पंधरवडा” या कार्यक्रमांच्या प्रसिध्दीसाठी माहिती व जनसंपर्क महासंचालनालयाने दूरदर्शन व आकाशवाणीच्या स्थानिक अधिकाऱ्यांशी संपर्क साधून कार्यक्रमांना पुरेशी प्रसिध्दी द्यावी.
पृष्ठ ५ पैकी २
# Page 3
शासन परिपत्रक क्रमांकः अविवि--२०२१/प्र.क्र.३८/२०२१/का.८
५. कोव्हीड–१९ च्या पार्श्वभूमीवर केंद्र व राज्य शासनांच्या मार्गदर्शक सूचनांचे काटेकोर पालन करून Online / वेबिनार (Webinar) इत्यादी व्दारा जास्तीत जास्त संवाद / मार्गदर्शक कार्यक्रम आयोजित करावे.
६. उपरोक्त कार्यक्रम यशस्वी होण्यासाठी आवश्यक त्या सर्व उपाययोजना करण्याची खबरदारी सर्व संबंधित अधिकाऱ्यांनी घ्यावी व कार्यक्रम पार पाडल्यानंतर शासनास त्याचा अहवाल सादर करावा.
# Page 4
# Page 5