# Page 1
पोलिस भरती पूर्व प्रशिक्षण या योजनेतंर्गत सन २०२२-२३ या वर्षामध्ये प्रशिक्षण कार्यक्रम राबविणा-या संस्थाना अनुदान वितरीत करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्र. पोभप्र-२०२३/प्र.क्र.३५/का-९
हुतात्मा राजगुरु चौक, मादाम कामा मार्ग, मंत्रालय, मुंबई - ४०० ०३२.
दिनांक : २९ मार्च, २०२३.
वाचा : १) शासन निर्णय क्र अविवि २००९/प्र.क्र. १८८/०९/कार्यासन १,दि. २७ जुलै,२००९.
२) शासन निर्णय क्र. अविवि २००९/ प्र.क्र १८८/०९/कार्यासन १, दि.२९ऑगस्ट, २००९.
३) शासन निर्णय क्र. पोभप्र २०१५/प्र.क्र.२१३/का-९ दि.१७ डिसेबर,२०२१.
४) शासन परिपत्र वित्त विभाग, क्र.अर्थसं-२०२२/प्र.क्र.४३/अर्थ-३,दि.०४ एप्रिल,२०२२.
५) शासन निर्णय क्र. पोभप्र -२०२३/प्र.क्र.३५/का-९ दि.२४.३.२०२३.
६) जिल्हाधिकारी, नंदूरबार यांचे पत्र क्र. अल्पसंख्याक/कक्ष-२/कावी६२ / २०२३ दि.९.३.२०२३
७) निवासी उपजिल्हाधिकारी, बीड यांचे पत्र क्र.२०२३/राजशिष्ठाचार/डेस्क-७/कावी १७०२ दि.२८.३.२०२३.
प्रस्तावना :
राज्यातील अल्पसंख्याक समुदायातील उमेदवारांचे पोलीस भरतीतील प्रमाणात वाढ व्हावी याकरीता राज्यातील प्रत्येक जिल्हयामध्ये शासन निर्णय दि. २७ जूलै, २००९ अन्वये पोलीस भरतीपूर्व प्रशिक्षण योजना राबविण्यात येत होती. सदर योजनेचा कालावधी दोन महिन्याचा निश्चित करण्यात आला होता. तथापि सदर योजनेचा लाभ जास्तीत जास्त अल्पसंख्याक उमेदवारानी
घ्यावा व मोठया प्रमाणात अल्पसंख्याक समुहातील उमेदवार पोलीस दलामध्ये पोलीस शिपाई पदाकरीता भरती व्हावे यासाठी सदर योजनेच्या स्वरुपात व कालावधीमध्ये शासन निर्णय दि.१७
डिसेबर,२०२१ अन्वये बदल करण्यात आला आहे. त्यानुसार सदर योजना आता निवासी स्वरुपाची व दोन महिन्याऐवजी तीन महिने कालावधीकरीता राबविण्याचा निर्णय घेण्यात आला आहे.
त्यानुसार सन २०२२-२३ या आर्थिक वर्षात सदर प्रशिक्षण कार्याक्रम राबविण्यात येत आहे.
त्यानुसार जिल्हाधिकारी, नंदूरबार व बीड यांनी प्रशिक्षणाचे सुरुवातीचे ५०% अनुदान वितरीत करण्याबाबत प्रस्ताव सादर केला आहे. त्यास अनुसरुन सन २०२२-२३ या वर्षात या योजनेकरीता उपलब्ध असलेल्या निधीमधून सदर अनुदान वितरीत करण्याची बाब शासनाच्या विचाराधिन होती.
शासन निर्णय: निवासी पोलीस भरतीपूर्व परीक्षा प्रशिक्षण योजनेंकरिता सन २०२२-२३ या वर्षामध्ये रु.७.०० कोटी एवढा निधी अंर्थसंकल्पित करण्यात आलेला आहे. वित्त विभागाच्या संदर्भ क्र.३ च्या दिनांक
दि.०४ एप्रिल,२०२२ च्या शासन परिपत्रकान्वये एकूण अंर्थसंकल्पित निधीच्या ४९ % निधी वितरणास मान्यता प्राप्त झाली आहे. त्यानुसार या योजनेतंर्गत ४९% च्या प्रमाणात रु. ३.४३ कोटी एवढा निधी
# Page 2
शासन निर्णय क्रमांक: पोभप्र-२०२३/प्र.क्र.३५/का-९
वितरणासाठी उपलब्ध आहे. उपलब्ध निधीमधून शासन निर्णय दि. २४ मार्च, २०२३ अन्वये रु.८,३५,४१०/- एवढे अनुदान वितरीत करण्यात आले आहे. सन २०२२-२३ या वर्षी राबविण्यात येत असलेल्या निवासी पोलिस भरतीपूर्व प्रशिक्षण कार्यक्रमाचे खालील विवणपत्रात दर्शविल्याप्रमाणे २ संस्थांना प्रशिक्षण सुरु केल्यानंतरचे ५०% अनुदान एकूण रु.१२,०२,५००/- वितरीत करण्यास शासन मान्यता देण्यात येत आहे.
-----------------------------------------------------------------------------------------------------------
| अ. क्र | जिल्हा | संस्थेचे नाव | प्रशिक्षणा करीता निवड केलेली विद्यार्थी संख्या | मंजूर अनुदानाची रक्कम |
| १ | नंदूरबार | डॉ.बाबासाहेब प्रतिष्ठान, नंदूरबार | ५० | रु.६,०१,२५०/-प्रशिक्षणाच्या सुरुवातीचे ५०% |
|  | बीड | आझाद हिंद बहुउदेशिय सेवाभावी संस्था, कामखेडा ता.जि.बीड | ५० | रु.६,०१,२५०/-प्रशिक्षणाच्या सुरुवातीचे ५०% |
|  |  |  |  | एकूण रुपये. १२,०२,५००/ |
| (अक्षरी रुपये बारा लक्ष दोन हजार पाचशे फक्त) |
-----------------------------------------------------------------------------------------------------------
२. उपरोक्त प्रमाणे मंजूर अनुदान अनुक्रमे जिल्हाधिकारी, नंदूरबार व जिल्हाधिकारी, बीड यांना स्वाधीन करण्यात येत आहे. याबाबत संबंधित जिल्हाधिकारी हे नियत्रंक अधिकारी आणि आहरण व संवितरण अधिकारी म्हणून काम पहातील.
३. जिल्हाधिकारी यांनी सदर प्रशिक्षण संस्थेस अनुदालन वितरीत करताना संस्थेने उमेदवारांकरीता गणवेश, (दोन हॉप पॅन्ट, दोन टि शर्ट, दोन फुल पॅन्ट, दोन जोडया मोजे) निवास व्यवस्था, भोजन व अल्पोहार व्यवस्था, अभ्यास साहित्य, इ. सुविधा शासन निर्णय दि. १७ डिसेबर,२०२१ मधील तरतूदीनुसार पूरविण्यात आली किवा कशी याची खातरजमा करावी. तसेच सदर प्रशिक्षण कार्यक्रम हा शासन निर्णय दि. १७ डिसेंबर, २०२१ अन्वये विहित केलेल्या अटि शर्ती व
तरतूदीनुसार सुरु झाला कि नाही याची वेळोवेळी तपासणी करून त्याचा अहवाल शासनास सादर करावा. त्याचबरोबर वितरीत केलेल्या अनुदानाचे उपयोगिता प्रमाणपत्र संबंधित संस्थेकडून प्राप्त करून शासनास सादर करावे. संस्थेने शासन निर्णय दि.१७ डिसेबर,२०२१ अन्वये विहित केलेल्या अटि शर्तीचे व तरतूदीची पूर्तता न केल्याचे आढळून आल्यास सदर संस्थेविरुध्द शिस्तभंग विषयक कारवाई प्रस्तावित करण्यात येईल. तसेच संस्थेस वितरीत केलेले अनुदान वसूल करण्याची कार्यवाही करण्यात येईल.
४. या योजनेस होणारा खर्च मागणी क्र. झेड ई०१, २२३५- समाजिक सुरक्षा व कल्याण,०२ समाज कल्याण ०१७ स्वयंसेवी संस्थाना सहायक अनुदान ०१, अल्पसंख्याकाना सहायक अनुदान (०१) (३२) पोलिस शिपाई भरती पूर्व परिक्षा प्रशिक्षण वर्ग योजनेकरीता विविध संस्थाना सहायक अनुदान ( कार्यक्रम) (२२३५ सी २७९) या लेखाशिर्षाखाली सन २०२२-२३ या वर्षाकरीता मंजूर करण्यात आलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः पोभप्र-२०२३/प्र.क्र.३५/का-९
५. सदर शासन निर्णय वित्तीय अधिकार नियम पुस्तिका १९७८ भाग पहिला, वित्त विभाग, शासन निर्णय क्र. विअप्र२०१३/प्र.क्र.३०/२०१३ / विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकार अंतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग२ अन्वये प्रदान करण्यात आलेल्या अधिकारा नुसार तसेच शासन परिपत्रक वित्त विभाग क्र. अर्थस २०२०/प्र.क्र.४३/अर्थ ३ दि.०४ एप्रिल, २०२२ मधील सर्व अटीची व त्यासोबतच्या परिशिष्टांमधील अटीची पूर्तता होत आहे. त्यास अनुसरुन सदर शासन निर्णय निर्गमित करण्यात येत आहे.