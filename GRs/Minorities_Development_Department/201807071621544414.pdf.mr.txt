# Page 1
मौलाना आझाद मोफत शिकवणी व संबध्द योजना या योजनेंतर्गत खाजगी प्रशिक्षण संस्थांना निधी उपलब्ध करून देण्याबाबत .
सन २०१८-१९.
महाराष्ट्र शासन
अल्पसंख्याक विकास विभाग
शासन निर्णय क्र. मोशियो-२०१८/प्र.क्र.८०/का-९
हुतात्मा राजगुरु चौक,मादाम कामा मार्ग,
मंत्रालय, मुंबई- ४०० ०३२.
दिनांक : ७ जुलै, २०१८
वाचा : १) शासन निर्णय क्रमांक: राअआ-२०१२/१०८/प्र.क्र.१८/का-९, दिनांक २५ जून, २०१३.
२) शासन निर्णय कमांक : मोशियो-२०१७/प्र.क्र.२४/का-९, दिनांक ११ ऑक्टोबर,२०१७.
३) शासन निर्णय, क्रमांक : मोशियो-२०१७/प्र.क्र.३३/का-९, दिनांक ३१ मार्च, २०१८ ४) शासन निर्णय क्रमांक मोशियो-२०१८/प्र.क्र.५३/का-९, दिनांक ०५ मे, २०१८.
५) शासन निर्णय क्रमांक मोशियो-२०१७/प्र.क्र.१६६/का-९, दिनांक २१ मे, २०१८.
६) शासन निर्णय क्रमांक मोशियो-२०१८/प्र.क्र.३६/का-९, दिनांक २८ मे, २०१८.
७) शासन निर्णय क्रमांक मोशियो-२०१८/प्र.क्र.५३/का-९, दिनांक २८ मे, २०१८.
८)शासन परिपत्रक, वित्त विभाग क्र. अर्थसं- २०१८/प्र.क्र.६९/अर्थ-३,दि. ०२ एप्रिल,२०१८
प्रस्तावना : राज्यातील अल्पसंख्याक लोकसमूहातील उमेदवारांना शासकीय/निमशासकीय सेवेत संधी उपलब्ध करण्याकरिता केंद्रिय लोकसेवा आयोग/महाराष्ट्र लोकसेवा आयोग/बँकींग सेवा भरती इत्यादी स्पर्धा परीक्षांसाठी तसेच व्यावसायिक अभ्यासक्रमांमधील प्रवेशाकरिता घेण्यात येणाऱ्या सामाईक प्रवेश परीक्षांच्या पूर्व तयारीसाठी आणि इयत्ता १० वी व १२ वी अनुत्तीर्ण अल्पसंख्याक उमेदवारांकरिता विशेष शिकवणी वर्ग सुरू करण्याकरीता संदर्भ क्र. १ च्या शासन निर्णयान्वये “मौलाना आझाद मोफत शिकवणी व संबध्द योजना” कार्यान्वित करण्यास मान्यता देण्यात आली आहे.
२. या योजनेंतर्गत राज्यातील मुंबई, नाशिक, अमरावती, नागपूर, ठाणे व पुणे या शहरांमध्ये अल्पसंख्याक उमेदवारांना प्रशिक्षण देण्यासाठी प्रशिक्षण केंद्रांची निवड संदर्भ क्र. २ च्या शासन निर्णयान्वये करण्यात आली आहे. उपरोक्त संदर्भ क्र. ३ च्या शासन निर्णयान्वये, एम.टी.एज्युकेअर लि., मुंबई या संस्थेस सामाईक प्रवेश परीक्षेसाठीचे १० टक्के टप्पा अनुदान वितरीत करण्यात आले आहे. उपरोक्त शासन निर्णयास अनुसरुन उपरोक्त प्रशिक्षण संस्थांमधील मुंबई येथील केंद्रावरील एम. टी. एज्युकेअर लि., मुंबई या प्रशिक्षण संस्थेने सन २०१७-१८ साठीचे सीईटी अभ्यासक्रमाच्या प्रशिक्षणाबाबतचे उर्वरित अनुदान मागणीचा प्रस्ताव शासनास सादर केला आहे. सदर प्रशिक्षण संस्थेने मागणी केल्यानुसार सन २०१७-१८ चे सीईटी या अभ्यासक्रमासाठीचे संदर्भ क्र.१ च्या शासन निर्णयामधील तरतूदीनुसार उर्वरित टप्पा अनुदान वितरीत करण्याची बाब शासनाच्या विचाराधीन होती.
शासन निर्णय : “मौलाना आझाद मोफत शिकवणी व संबध्द योजना” या योजनेंतर्गत शासन निर्णय, दिनांक २५.०६.२०१३ मधील तरतूदींची पूर्तता करणाऱ्या व ८५% उपस्थिती असलेल्या विद्यार्थ्यांच्या संख्येनुसार मुंबई केंद्राकरीता एम.टी.एज्युकेअर लि., मुंबई या प्रशिक्षण संस्थेस सन २०१७-१८ सीईटी अभ्यासक्रमासाठीचे अनुदान मंजूर करण्यात येत आहे.
त्यानुसार सन २०१८-१९ आर्थिक वर्षात उक्त योजनेसाठी अर्थसंकल्पीत केलेल्या रु.३.०० कोटीपैकी, संदर्भ क्र.८ वित्त विभागाचे परिपत्रकानुसार ७०% प्रमाणात रु.२.१० कोटी निधी वितरणासाठी उपलब्ध आहे.
# Page 2
शासन निर्णय क्रमांकः मोशियो-२०१८/प्र.क्र.८०/का-९
यापैकी संदर्भ क्र.४ च्या दिनांक ०५.०५.२०१८ च्या शासन निर्णयान्वये, रु.३२,६२,०००/-, संदर्भ क्र.५ च्या दिनांक २१.०५.२०१८ च्या शासन निर्णयान्वये, रु.११,२०,०००/-, संदर्भ क्र.६ च्या दिनांक २८.०५.२०१८ च्या शासन निर्णयान्वये, रु.२४,२५,०००/- व संदर्भ क्र.७ च्या दिनांक २८.०५.२०१८ च्या शासन निर्णयान्वये, रु.४२,०१,२५०/-असे एकूण रु.१,१०,०८,२५०/- (अक्षरी रुपये एक कोटी दहा लक्ष आठ हजार दोनशे पन्नास फक्त) अनुदान मंजूर करण्यात आलेले आहे. सबब, उर्वरित रु.९९,९१,७५०/- (अक्षरी रुपये नव्याण्णव लक्ष एक्याण्णव हजार सातशे पन्नास फक्त) एवढी तरतूद वितरणासाठी उपलबध आहे. उपलबध तरतुदीमधून परिशिष्ट-अ मध्ये नमूद केल्याप्रमाणे एम. टी. एज्युकेअर लि., मुंबई या प्रशिक्षण संस्थेस एकूण रु.१०,८०,०००/ (अक्षरी रुपये दहा लक्ष ऐंशी हजार फक्त) इतके अनुदान वितरीत करण्यास मान्यता देण्यात येत आहे. प्रस्तुत प्रकरणी सदर रक्कम आहरीत करण्यासाठी अवर सचिव, अल्पसंख्याक विकास विभाग, नियंत्रण अधिकारी तथा आहरण व संवितरण अधिकारी राहतील.
२. सदर रकमेचा Electronic Clearing Service (ECS) अवर सचिव (१), अल्पसंख्याक विकास विभाग, मंत्रालय, मुंबई यांच्या नावे काढण्यात यावा.
३. संबंधित प्रशिक्षण संस्थेने या बाबतचा वर्षनिहाय लेखाविषयक तपशिल ठेवावा. तसेच ज्या बाबींसाठी अनुदान वितरित करण्यात आले आहे त्या बाबींवरच खर्च करण्यात यावे. या रकमेचे उपयोगिता प्रमाणपत्र संबंधित प्रशिक्षण संस्थेने शासनास सादर करणे आवश्यक राहील. सदर बाबींचे उपयोगिता प्रमाणपत्र शासनास परिशिष्ट “ब” येथे नमूद केल्याप्रमाणे सादर करणे बंधनकारक राहील. अल्पसंख्याक विकास विभागाचे अधिकारी संबंधित प्रशिक्षण संस्थेस भेट देतील. संस्थेने शासन निर्णय, दिनांक २५.०६.२०१३ मधील तरतुदीचे पालन केले नसल्याचे आढळून आल्यास संस्थेवर कारवाई करुन वितरीत अनुदान वसूल करण्यात येईल.
४. हा शासन निर्णय, वित्त विभागाच्या शासन परिपत्रक, वित्त विभाग, क्रमांक अर्थसं- २०१८/ प्र.क्र.६९/अर्थ-३, दि.०२ एप्रिल, २०१८ रोजीच्या परिपत्रकातील परिच्छेद क्रमांक ६ ते ८ व त्यासोबतच्या परिशिष्टामधील अटींची पूर्तता करण्यात आली आहे. त्यास अनुसरुन निर्गमित करण्यात येत आहे.
५. यासाठी होणारा खर्च सन २०१८-१९ या आर्थिक वर्षाकरीता मागणी क्र. झेडई-१, २२३५, सामाजिक सुरक्षा व कल्याण, २०० इतर कार्यक्रम, राज्य योजनांतर्गत योजना, (०१) अल्पसंख्याकांना सहाय्य, (०१)(०१) मोफत शिकवणी व संलग्न योजना याकरीता सहायक अनुदान (२२३५ ए ०८९), ३१ सहायक अनुदान या लेखाशीर्षाखाली मंजूर असलेल्या अनुदानातून खर्ची टाकण्यात यावा.
# Page 3
# Page 4
# Page 5