# Page 1
महाराष्ट्र राज्य वक्फ मंडळाकरीता सुधारित आकृतीबंध मंजुर करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०२१/प्र.क्र.११४/का-४
दालन क्रमांक ७१६, ७ वा मजला, विस्तारित इमारत, मंत्रालय,
मादाम कामा मार्ग, हुतात्मा राजगुरू चौक, मुंबई- ४०० ०३२
तारीख: २४ फेब्रुवारी, २०२२
वाचा - १) शासन अधिसूचना महसूल व वन विभाग, क्रमांक वक्फ-१०/२००१/प्र.क्र.१५४/ल-३, दिनांक ४.०१.२००२ २) अल्पसंख्यांक विकास विभागाचे पत्र क्रमांक अविवि-१०/०८/प्र.क्र.१३३/का-४, दिनांक १२.०८.२०१० ३) अल्पसंख्यांक विकास विभागाचे पत्र क्रमांक अविवि-१०/०८/प्र.क्र.१३३/का-४, दिनांक १७.०६.२०११ ४) मुख्य कार्यकारी अधिकारी, महाराष्ट्र राज्य वक्फ मंडळ यांचे पत्र क्रमांक मरावमं/आस्थापना/ १७०-अ/२०२१, दिनांक ११.०१.२०२१
प्रस्तावना - केंद्र शासनाने पारित केलेला वक्फ अधिनियम, १९९५ हा कायदा संपुर्ण देशात लागू झालेला असून
दिनांक १.०१.१९९६ पासून त्याची अंमलबजावणी सुरु करण्यात आलेली आहे. सदर कायद्यातील कलम १३ व १४
मधील तरतुदीस अनुसरुन संदर्भाधीन दिनांक ४.०१.२००२ रोजीच्या अधिसूचनेन्वये पनचक्की, औरंगाबाद येथे
मुख्यालय असलेल्या महाराष्ट्र राज्य वक्फ मंडळाची स्थापना करण्यात आलेली आहे.
संदर्भ क्रमांक २ व ३ येथील शासन पत्रान्वये वक्फ मंडळाच्या आस्थापनेवर १०६ पदे (मुख्यालयाकरीता ५१ पदे
व प्रादेशिक कार्यालयांकरिता ५५ पदे) मंजूर करण्यात आली होती. तथापि, वक्फ मंडळातील थकित कामकाजाचा
निपटारा करण्यासाठी तसेच क्षेत्रिय स्तरावर मंडळाचे बळकटीकरण करण्यासाठी मंडळाने दिनांक ८.०१.२०२१ च्या
बैठकीत दिलेल्या मान्यतेनुसार सध्याची रचना बदलून आस्थापनेची पुनर्रचना करण्याचा व नवीन पद निर्मितीचा प्रस्ताव
मुख्य कार्यकारी अधिकारी, महाराष्ट्र राज्य वक्फ मंडळ यांनी दिनांक ११.०१.२०२१ रोजी शासनास सादर केला आहे.
सदर प्रस्तावाच्या अनुषंगाने, महाराष्ट्र राज्य वक्फ मंडळाकरीता सुधारित आकृतीबंधास मंजूरी देण्याची बाब शासनाच्या
विचाराधीन होती.
# Page 2
शासन निर्णय क्रमांकः वक्फ २०२१/प्र.क्र.११४/का-४
शासन निर्णय - वक्फ अधिनियम, १९९५ मधील कलम २४ येथील तरतुदीस अनुसरुन महाराष्ट्र राज्य वक्फ
मंडळाच्या आस्थापनेवर विविध संवर्गातील (“परिशिष्ट-अ" येथे दर्शविल्याप्रमाणे) एकूण १७९ पदांचा
आकृतीबंध मंजूर करण्यात येत आहे.
२. महाराष्ट्र राज्य वक्फ मंडळाच्या आस्थापनेवरील पद मंजुरीबाबत संदर्भाधीन दिनांक १२.०८.२०१०
व दिनांक १७.०६.२०११ ची पत्रे याद्वारे अधिक्रमित करण्यात येत आहेत.
३. मंडळाच्या आस्थापनेवरील १७९ मंजुर पदांची विभागणी ७१ पदे मुख्यालयाकरीता व १०८ पदे क्षेत्रिय
कार्यालयांकरीता (“परिशिष्ट-ब” येथे दर्शविल्याप्रमाणे) अशी राहील.
४. महाराष्ट्र राज्य वक्फ मंडळाच्या मुख्यालयाची तसेच क्षेत्रिय कार्यालयांची पुनर्रचना करुन ५ प्रादेशिक
वक्फ कार्यालयांऐवजी २७ जिल्हा वक्फ कार्यालय सुरु करण्यास देखील वक्फ अधिनियम, १९९५ मधील
कलम २४ येथील तरतुदीस अनुसरुन शासनाची सहमती प्रदान करण्यात येत आहे. वक्फ मंडळाच्या
मुख्यालयाची व क्षेत्रिय कार्यालयांची (जिल्हा वक्फ कार्यालयांची) सुधारित रचना “परिशिष्ट-क” प्रमाणे
करण्यात यावी. सध्या अस्तित्वात असलेल्या पदांचा आकृतीबंध व कार्यालयांची रचना या शासन निर्णयातील
आकृतीबंध व संरचना याद्वारे सुधारित स्वरुपात अंमलात येईल.
५. सुधारित संरचनेनुसार विभागीय वक्फ अधिकारी, सहायक मुख्य कार्यकारी अधिकारी, विधि अधिकारी,
चौकशी अधिकारी, उप लेखापाल व मदतनीस ही पदे पुढे सुरु ठेवण्यात येणार नसल्याने सदर पदांवर
सद्यस्थितीत कार्यरत अधिका-यांचे वेतन संरक्षित करुन त्यांना अन्य पदांवर समायोजित करण्यात यावे.
६. मंजूर पदांच्या वेतनावरील खर्च हा महाराष्ट्र राज्य वक्फ मंडळाकडून केला जाणार असल्याने
मंडळाने स्वत:च्या आर्थिक उत्पन्नाचे स्त्रोत/आर्थिक क्षमता या बाबींचा विचार करुन टप्प्याटप्प्याने पदभरती
प्रक्रिया राबवावी. नव्याने निर्माण करण्यात आलेल्या संवर्गातील पदभरतीसाठी सेवाप्रवेश नियम बनविण्याची
कार्यवाही तात्काळ करण्यात यावी. सध्या कार्यरत असलेल्या संवर्गासाठी महाराष्ट्र राज्य वक्फ मंडळ भर्ती
विनियमने, २०१७ या विनियमनातील तरतुदींनुसारच भरती प्रक्रिया राबविण्यात यावी. पदभरती करतांना
उत्पन्नाचे स्त्रोत वाढेपर्यंत कमी जबाबदारीची पदे कंत्राटी पद्धतीने भरण्यास प्राधान्य द्यावे.
पृष्ठ ८ पैकी २
# Page 3
शासन निर्णय क्रमांकः वक्फ २०२१/प्र.क्र.११४/का-४
# Page 4
# Page 5
# Page 6
# Page 7
# Page 8