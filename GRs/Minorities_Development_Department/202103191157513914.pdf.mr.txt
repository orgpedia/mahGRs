# Page 1
पोलिस भरती पूर्व प्रशिक्षण या योजनेतंर्गत सन २०१८-१९ या वर्षामध्ये प्रशिक्षण कार्यक्रम राबविलेल्या संस्थाना अनुदान वितरीत करण्याबाबत.
महाराष्ट्र शासन
अल्पसंख्याक विकास विभाग
शासन निर्णय क्र. पोभप्र-२०१८/प्र.क्र.५२/का-९
हुतात्मा राजगुरु चौक, मादाम कामा मार्ग, मंत्रालय, मुंबई - ४०० ०३२.
दिनांक : १९ मार्च, २०२१.
वाचा : १) शासन निर्णय क्र अविवि २००९/प्र.क्र. १८८/०९/कार्यासन १, दि. २७ जुलै,२००९.
२) शासन निर्णय क्र. अविवि २००९/ प्र.क्र १८८/०९/कार्यासन १,दि.२९ऑगस्ट,२००९.
३) शासन निर्णय क्रमांक: पोभप्र २०१८/प्र.क्र.५२/का-९, दिनांक १ सप्टेंबर, २०१८.
४) शासन परिपत्रक, वित्त विभाग- अर्थसं २०२०/प्र.क्र.६४/-अर्थ ३,दि.१६एप्रिल,२०२०.
५) शासन निर्णय क्र.वित्त विभाग- अर्थसं २०२०/प्र.क्र.६५/-अर्थ ३,दि.०४ में,२०२०.
६) शासन निर्णय क्र.पोभप्र-२०१८/प्र.क्र.५२/का-९ दि.४ डिसेबर,२०२०.
७) जिल्हाधिकरी सांगली यांचे पत्र क्र. गृह१/कार्या-६/पोल १/ अल्पसंख्याक / आरआर / ३९४/२० दि.३०.८.२०२०.
८) उप जिल्हाधिकारी परभणी यांचे पत्र क्र.२०२१/साप्र/अल्पसंख्याक/कावि३८/ दि.२१.१.२०२१.
प्रस्तावना : राज्यातील अल्पसंख्याक समुदायातील उमेदवारांचे पोलिस सेवेतील भरतीच्या प्रमाणात वाढव्हावी या उददेशाने संदर्भ क्र १ च्या शासन निर्णय दि. २७ जुलै २००९, अन्वये पोलिस भरती पूर्व परिक्षा प्रशिक्षण योजना राबविण्यात येत आहे. सदर योजना सन २०१७-१८ पर्यंत महाराष्ट्र राज्य अल्पसंख्याक आयोगामार्फत राबविण्यात येत होती. तथापी, संदर्भ क्र. ३ च्या शासन निर्णय दि.१.९.२०१८ अन्वये सदर योजना राज्य शासनामार्फत राबविण्याचा निर्णय घेण्यात आला आहे. त्यानुसार सन २०१८-१९ या वर्षामध्ये सदर योजना शासनामार्फत खाजगी प्रशिक्षण संस्थांची निवड करुन राबविण्यात येत आहे. ज्या प्रशिक्षण
संस्थांनी दोन महिन्याचे (६० दिवस) प्रशिक्षण यशस्वीरीत्या पूर्ण केले अशा प्रशिक्षण संस्थांना शासन निर्णय दि. २७ जुलै २००९, मधील विहित केलेल्या तरतूदीनुसार अनुदान वितरित करण्याचा प्रस्ताव संदर्भ क्र.७ अन्वये जिल्हाधिकारी सागंली यांनी तर संदर्भ क्र.८ अन्वये उप जिल्हाधिकारी परभणी यांनी शिफारशीसह सादर केला आहे. त्यास अनुसरुन सन २०१८-१९मध्ये पोलिस भरती पूर्व प्रशिक्षण कार्यक्रम पूर्ण केल्यानंतरचे आर्ट अँड कॉर्मस कॉलेज, कासेगाव जि. सागंली व महात्मा फुले एज्यूकेशन सोसायटी, परभणी या संस्थाना सन २०२०-२१ या आर्थिक वर्षातील उपलब्ध तरतूदीमधून अनुदान मंजूर करण्याची बाब शासनाच्या विचाराधीन होती.
शासन निर्णय: पोलीस भरतीपूर्व परीक्षा प्रशिक्षण योजनेंकरिता सन २०२०-२१ या वर्षामध्ये रु.४ कोटी एवढा निधी अंर्थसंकल्पित करण्यात आलेला आहे. वित्त विभागाच्या संदर्भ क्र.४ च्या दिनांक दि.१६.०४.२०२० च्या शासन परिपत्रकान्वये एकूण अंर्थसंकल्पित निधीच्या १० टक्के निधी वितरणास मान्यता प्राप्त झाली आहे. त्यानुसार या योजनेतंर्गत १० टक्केच्या प्रमाणात रु.४० लक्ष एवढा निधी वितरणासाठी उपलब्ध आहे. तथापि वित्त विभागाच्य शासन निर्णय दि.४.०५.२०२० अन्वये वेतन व निवृत्ती वेतन वगळता इतर बाबीकरीता अनुदान वितरीत करण्यापूर्वी वित्त विभागाची मान्यता घेणे आवश्यक आहे. त्यास अनुसरुन या योजनेतंर्गत उपलब्ध
# Page 2
शासन निर्णय क्रमांकः पोभप्र-२०१८/प्र.क्र.५२/का-९
असलेल्या रु.४० लक्ष निधी वितरीत करण्यास वित्त विभागाने मान्यता दिलेली आहे. त्यानुसार या योजनेतंर्गत सन २०२०-२१ या वर्षामध्ये उपलब्ध रु.४०.०० लक्ष मधून संदर्भ क्र.६ दि. ४ डिसेंबर, २०२० च्या शासन निर्णयान्वये रु. ५,२९,६५०/- वितरीत करण्यात आलेले आहेत. उर्वरित रु.३४,७०,३५०/- एवढया निधीमधून सन २०१८-१९ या वर्षी राबविण्यात आलेल्या पोलिस भरती पूर्व प्रशिक्षण कार्यक्रमाचे १०० टक्के अनुदान आर्ट अॅड कॉर्मस कॉलेज, कासेगाव जि. सागंली या संस्थेस रु.१,१२,०००/-व महात्मा फुले एज्यूकेशन सोसायटी, परभणी या संस्थेस रु.२,४९,१८५/- असे एकूण रु.३,६१,१८५/-(रु.तीन लक्ष एकसष्ठ हजार एकशे पंच्याएशी फक्त) एवढे अनुदान वितरीत करण्यास शासन मान्यता देण्यात येत आहे.
-------------------------------------------------------------------------------
| अ.क्र. | जिल्हा | संस्थेचे नाव | प्रशिक्षण दिलेले विद्यार्थी संख्या | अनुदानाची रक्कम |
| १. | सांगली | आर्ट अॅड कॉर्मस कॉलेज, कासेगाव | १० | १,१२,०००/ |
| २. | परभणी | महात्मा फुले एज्यूकेशन सोसायटी, परभणी | ४० | २,४९,१८५/ |
|  |  |  | एकूण | ३,६१,१८५/ |
| (अक्षरी रु.तीन लक्ष एकसष्ट हजार एकशे पंच्याएशी फक्त) |
-------------------------------------------------------------------------------
२. उपरोक्त प्रमाणे मंजूर अनुदान अनुक्रमे जिल्हाधिकारी, सांगली व जिल्हाधिकारी, परभणी यांना स्वाधीन करण्यात येत आहे. याबाबत संबंधित जिल्हाधिकारी हे नियत्रंक अधिकारी आणि आहरण व संवितरण अधिकारी म्हणून काम पहातील.
३. मंजूर अनुदानापैकी जिल्हाधिकारी यांनी प्रशिक्षण संस्थेस शिक्षकांचे मानधन प्रती शिक्षक प्रती महिना रु.१५,०००(दोन शिक्षक अनुज्ञेय) वाचन साहित्य रु.३०० प्रती विदयार्थी, अल्प उपहार प्रती विदयार्थी रु.१५ प्रती व गणवेश प्रति विद्यार्थी विद्यावेतन रु.१००० प्रती विदयार्थी या प्रमाणात अनुदान वितरीत संबंधीत विद्यार्थ्याच्या बॅक खात्यात जमा करावे. अपवादात्मक परिस्थितीत जर एखाद्या संस्थेने विद्यार्थ्याचे विद्यावेतन स्वखर्चाने अदा केले असेल तर अशा परिस्थितीत विद्यावेतन अदा केल्याचे पुरावे (पावती, बॅकेचे कागदपत्र) जमा करुन सदर विद्यावेतन संस्थेने संबंधित विद्यार्थ्याना अदा केले याची खातरजमा केल्यावरच विद्यावेतनाची रक्कम संबंधित संस्थेस अदा करावी. तसेच वितरीत अनुदानाचे उपयोगिता प्रमाणपत्र संबंधित संस्थेकडून प्राप्त करुन शासनास सादर करावे.
४. या योजनेस होणारा खर्च मागणी क्र. झेड ई०१, २२३५- समाजिक सुरक्षा व कल्याण,०२ समाज कल्याण ०१७ स्वयंसेवी संस्थाना सहायक अनुदान ०१, अल्पसंख्याकाना सहायक अनुदान (०१) (३२) पोलिस शिपाई भरती पूर्व परिक्षा प्रशिक्षण वर्ग योजनेकरीता विविध संस्थाना सहायक अनुदान (कार्यक्रम) (२२३५ सी २७९) या लेखाशिर्षाखाली सन २०२०-२१ या वर्षाकरीता मंजूर करण्यात आलेल्या अनुदानातून भागविण्यात यावा.
५. सदर शासन निर्णय वित्तीय अधिकार नियम पुस्तिका १९७८ भाग पहिला, वित्त विभाग, शासन निर्णय क्र. विअप्र२०१३/प्र.क्र.३०/२०१३/विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकार अंतर्गत किंवा त्या त्या विभागास वेळोवेळी वित्तीय अधिकार नियम पुस्तिका भाग२ अन्वये प्रदान करण्यात आलेल्या अधिकारा नुसार तसेच शासन परिपत्रक वित्त विभाग क्र. अर्थस २०२०/प्र.क्र.६४/अर्थ ३ दि.१६.४.२०२० मधील सर्व अटीची व त्यासोबतच्या परिशिष्टांमधील अटीची पूर्तता
पृष्ठ ३ पैकी २
# Page 3
शासन निर्णय क्रमांकः पोभप्र-२०१८/प्र.क्र.५२/का-९
होत आहे. तसेच सदरचा शासन निर्णय वित्त विभागाच्या अनैपचारीक संदर्भ क्र.८१/२०२१/व्यय-१
दि९.३.२०२१ अन्वये दिलेल्या मान्यतेस अनुसरुन निर्गमित करण्यात येत आहे.