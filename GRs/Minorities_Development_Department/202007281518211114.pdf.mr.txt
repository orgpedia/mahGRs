# Page 1
नांदेड शहरातील मदिना नगर येथील मदिना तुल उलूम शाळे जवळील सर्वे नं.१२६९२ येथील महानगरपालिकेच्या मालकीच्या भूखंडावर उभारण्यात आलेल्या उर्दू घरासाठी वर्ष २०२०-२१ मध्ये निधी उपलब्ध करुन देणेबाबत.
महाराष्ट्रशासन
अल्पसंख्याक विकास विभाग
शासननिर्णयक्रमांकः नाऊघ २०२०/प्र.क्र.६०/का.४
मादाम कामा रोड, हुतात्मा चौक,
मंत्रालय, मुंबई - ४०० ०३२.
तारीख: २८.०७.२०२०.
वाचा १) अल्पसंख्याक विकास विभाग, शासन निर्णय क्रमांक उघव्य २०१६/प्र.क्र.१९/कार्या-४, दि. २१ जुलै, २०१७ २) जिल्हाधिकारी, नांदेड यांचे पत्र क्रमांक, अल्पसंख्याक/सा.शा-१/उर्दू घर/१८७७९, दि.२०.५.२०२०.
प्रस्तावना नांदेड शहरातील मदिना नगर येथील मदिना तुल उलूम शाळेजवळील सर्वे नं.१२६९२ येथील महानगर
पालिकेच्या भूखंडावर उर्दू घर बांधण्यात आलेल्या उर्दू घराच्या देखभाल दुरुस्ती, बाहययंत्रणेद्वारे नियुक्ती करण्यात
आलेल्या सुरक्षारक्षकांचे मानधन, कंत्राटी कर्मचाऱ्यांचे मानधन यासाठी अनुदान वितरित करण्याची बाब शासनाच्या विचाराधिन होती.
शासन निर्णय
मदिना नगर, नांदेड येथील मदिना तुल उलूम शाळेजवळील सर्वे नं. १२६९२ येथील महानगर पालिकेच्या
मालकीच्या भूखंडावर उभारण्यात आलेल्या उर्दू घराची देखभाल दुरुस्ती व व्यवस्थापन, जिल्हाधिकारी, नांदेड
यांच्याकडून करण्यात येत आहे. उर्दू घर या प्रयोजनासाठी वर्ष २०२०-२१ मध्ये रु.७.०० कोटी इतकी अर्थसंकल्पीय
तरतूद करण्यात आलेली आहे. त्यापैकी रु.७०.०० लाख इतका निधी अर्थसंकल्प वितरण प्रणालीवर (BEAMS)
वितरणासाठी उपलब्ध आहे. जिल्हाधिकारी, नांदेड यांनी त्यांच्या संदर्भ क्र. २ येथील पत्रान्वये मागणी केल्यानुसार आणि वित्त व नियोजन विभागाने दिलेल्या मान्यतेच्या अधिन राहून नांदेड येथील उर्दू घर देखभाल दुरुस्ती व उर्दू घर सुस्थितीत ठेवण्यासाठी रु.२,९३,७००/-, सुरक्षारक्षकांचे माहे सप्टेंबर, २०१८ ते मार्च, २०२० पर्यंतच्या मानधनासाठी रु.१४,९१,०००/- आणि ३ कंत्राटी कर्मचाऱ्यांच्या माहे मार्च, २०२० ते माहे मे, २०२० पर्यंत ३ पदांसाठी तसेच
दि.३१.०३.२०२१ पर्यंत लिपिकाच्या मानधनासाठी रु.३,४५,०००/- तसेच असे एकूण रु.२१,२९,७००/- (रुपये एकवीस
लाख एकोणतीस हजार सातशे मात्र) इतके अनुदान जिल्हाधिकारी, नांदेड यांना वितरित करण्यास याद्वारे मान्यता देण्यात येत आहे.
# Page 2
शासननिर्णयक्रमांक:नाऊघ २०२०/प्र.क्र.६०/का.४
सदर निधीच्या विनियोगाबाबतचे उपयोगिता प्रमाणपत्र जिल्हाधिकारी, नांदेड यांनी शासनास सादर करावे.
उपरोक्त प्रयोजनासाठी होणारा खर्च “मागणी क्रमांक झेडई-१२२३५ - सामाजिक सुरक्षा व कल्याण -
२००- इतर कार्यक्रम-राज्य योजनांतर्गत योजना- (००) - (००) (१८) - उर्दू घरासाठी सहाय्यक अनुदाने (२२३५ ए
५५२) ३१, सहायक अनुदान (वेतनेतर)” या लेखाशिर्षाखाली खर्ची टाकावा व तो सन २०२०-२१ या आर्थिक वर्षात
मंजूर केलेल्या तरतुदीतून भागविण्यात यावा.
हा शासन निर्णय, वित्त विभाग अनौपचारिक संदर्भ क्र. संकीर्ण ११२/२०२०/व्यय-१,दि.१३.०७.२०२० अन्वये प्राप्त मान्यतेस अनुसरुन निर्गमित करण्यात येत आहे.