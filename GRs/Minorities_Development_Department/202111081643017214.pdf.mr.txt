# Page 1
"महाराष्ट्र राज्य वक्फ मंडळांच्या सदस्यांच्या निवडणूकीसाठी जिल्हाधिकारी, मुंबई शहर तथा निवडणूक निर्णय अधिकारी, महाराष्ट्र राज्य वक्फ मंडळ यांना अदा करावयाच्या अनुदानाबाबत धोरण निश्चित करणेबाबत..
महाराष्ट्र शासन
अल्पसंख्याक विकास विभाग
शासन निर्णय क्रमांकः वक्फ २०१८/प्र.क्र.१२२/का.४
मादाम कामा रोड, राजगुरु हुतात्मा चौक
मंत्रालय, मुंबई- ४०० ०३२
तारीख: ०८.११.२०२१
प्रस्तावना - वक्फ अधिनियम १९९५ मधील कलम १४ मधील तरतूदींनुसार राज्य वक्फ मंडळावर विविध संवर्गातून
कमाल १२ सदस्यांची नियुक्ती करता येते. सदर तरतुदींनुसार खालील ४ संवर्गातून १ किंवा २ सदस्यांची
निवडणुकीद्वारे वक्फ मंडळाच्या सदस्य पदी नियुक्ती करावयाची असते.
--------------------------------------------------------------------------------------------------------------------------
| अ.क्र. | वक्फ (सुधारणा) अधिनियम, १९९५ मधील कलम | निर्वाचक गण |
| १ | २ | ३ |
| १ | कलम १४(१)(ब)(एक); निवडणूक प्रक्रियेने १ वा २ | राज्यातील मुस्लिम संसद सदस्य |
| २ | कलम १४(१)(ब)(दोन); निवडणूक प्रक्रियेने १ वा २ | राज्यातील मुस्लिम विधानमंडळ सदस्य |
| ३ | कलम १४(१)(ब)(तीन); निवडणूक प्रक्रियेने १ वा २ | राज्य बार कौन्सिलचे मुस्लिम सदस्य |
| ४ | कलम १४(१)(ब)(चार); निवडणूक प्रक्रियेने १ वा २ | रु.१ लाख किंवा त्यापेक्षा जास्त उत्पन्न असलेल्या वक्फ संस्थांचे मुतवल्ली |
--------------------------------------------------------------------------------------------------------------------------
शासन अधिसूचना, म. व व.वि. क्र. वक्फ १०-२००१/प्र.क्र.१५४/ल-३, दि.२९.१०.२००१ अन्वये वक्फ
मंडळाच्या उपरोक्त संवर्गातील सदस्यांची निवडणूक घेण्यासाठी जिल्हाधिकारी, मुंबई शहर यांना "निवडणूक निर्णय
अधिकारी” तसेच अपर जिल्हाधिकारी, मुंबई शहर यांना “मतदान नोंदणी अधिकारी” म्हणून घोषित करण्यात आलेले
आहे. महाराष्ट्र राज्य वक्फ मंडळाच्या सदस्यांच्या निवडणूकीसाठी जिल्हाधिकारी, मुंबई शहर तथा निवडणूक निर्णय
अधिकारी यांना कोणत्या उद्दीष्टासाठी किती खर्च अदा केला जावा याबाबत कोणतेही धोरण/नियम निश्चित करण्यात
आलेले नाहीत. सदर बाब विचारात घेता, महाराष्ट्र राज्य वक्फ मंडळाच्या निवडणूकीसाठी जिल्हाधिकारी, मुंबई
शहर तथा निवडणूक निर्णय अधिकारी, महाराष्ट्र राज्य वक्फ मंडळ यांना अदा करावयाच्या खर्चासंदर्भात धोरण
निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः वक्फ २०१८/प्र.क्र.१२२/का.४
शासन निर्णय -
महाराष्ट्र राज्य वक्फ मंडळाच्या सदस्यांच्या निवडणूकीसाठी जिल्हाधिकारी, मुंबई शहर तथा निवडणूक
निर्णय अधिकारी यांना कोणत्या उद्दीष्टासाठी किती खर्च अदा केला जावा याबाबत कोणतेही धोरण/नियम निश्चित
करण्यात आलेले नाही. त्यामुळे उपरोक्त ४ संवर्गासाठी जिल्हाधिकारी, मुंबई शहर तथा निवडणूक निर्णय अधिकारी,
महाराष्ट्र राज्य वक्फ मंडळ यांच्याकडून घेण्यात येणाऱ्या निवडणूकीसाठी खालीलप्रमाणे खर्च अदा करण्याबाबत
धोरण निश्चित करण्यास याद्वारे मान्यता देण्यात येत आहे -
१) वक्फ मंडळाच्या सदस्य निवडीच्या निवडणूकीसाठी जिल्हाधिकारी, मुंबई शहर तथा निवडणूक निर्णय
अधिकारी, यांच्या कार्यालयातील तसेच इतर कार्यालयातील पूर्ण कालावधीसाठी काम करणाऱ्या अधिकारी/
कर्मचारी यांना त्यांच्या मूळ वेतनाच्या ५% रक्कम अतिकालिक भत्ता म्हणून अदा करण्यात यावी.
२) उपरोक्त ४ संवर्गासाठी ज्या ज्या वेळी वक्फ मंडळावरील सदस्यांच्या निवडीसाठी निवडणूका घेण्यात येतील
त्या प्रत्येक निवडणूकीसाठी सामान्य प्रशासन विभाग, म.शा. यांनी लोकसभा / विधानसभा सार्वत्रिक / पोट
निवडणूकीच्या वेळी मतदान/ मतमोजणी कामासाठी नियुक्त केलेल्या अधिकारी/ कर्मचाऱ्यांना त्या त्या वेळी
अनुज्ञेय ठविण्यात आलेल्या दरानुसार, दैनिक भत्ता/अल्पोपहार भत्ता अदा करण्यात यावा.
३) प्रत्येक निवडणूकीसाठी प्रत्यक्ष निवडणूकीवर होणाऱ्या खर्चाच्या अनुषंगाने सादर केलेल्या प्रत्यक्ष
देयकाप्रमाणे खर्च अदा करण्यात यावा. (यात वृत्तपत्र जाहिरात, मतदान केंद्रावरील फर्निचर व इतर सुविधा,
प्रवास खर्च, झेरॉक्स खर्च, उर्दू भाषांतर (प्रारुप मतदार यादीची जाहीर सूचना, अंतिम मतदार यादी,
निवडणूक अधिसूचना, मतपत्रिका), निवडणूक कार्यक्रम राजपत्रात प्रसिध्दी, मतपत्रिका छपाई, मतपत्रिका
व मतदार साहित्य उर्दू भाषांतर, स्टेशनरी, बॅनर, विभेदक चिन्हे व इतर किरकोळ साहित्य, भोजन,
अल्पोपहार आदी.)
४) उपरोक्त ४ संवर्गासाठी घेण्यात येणाऱ्या प्रत्येक निवडणूकासाठी आवश्यकतेनुसार “मागणी क्र. झेडई - १,
२०५३, जिल्हा प्रशासन, (००) (१०१ ), आयुक्त (००) (०२) आयुक्त, औरंगाबाद, महाराष्ट्र राज्य वक्फ मंडळ,
आस्थापना खर्च (२०५३१२६७) अनिवार्य १३ कार्यालयीन खर्च” या लेखाशीर्षाखाली खर्चाची तरतूद करण्यात
यावी.
पृष्ठ ३ पैकी २
# Page 3
शासन निर्णय क्रमांकः वक्फ २०१८/प्र.क्र.१२२/का.४