# Page 1
“ राज्य नागरी सेवेतील अतिरिक्त जिल्हा
दंडाधिकारी दर्जाचा अधिकारी” या संवर्गातून महाराष्ट्र राज्य वक्फ न्यायाधिकरण, छत्रपती
संभाजीनगर सदस्यांची नियुक्ती करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः वक्फ २०२०/प्र.क्र.९६/कार्यासन-४,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
तारीख: ०९.०२.२०२४
वाचा - शासन अधिसूचना, अल्पसंख्यांक विकास विभाग, क्रमांकः वक्फ २०१५/प्र.क्र.१४२/का-४,
दि.१ ऑगस्ट, २०१७.
प्रस्तावना -
वक्फ अधिनियम, १९९५ मधील कलम ८३ च्या पोट कलम (४) मधील तरतुदींनुसार उपरोल्लेखित दि.१
ऑगस्ट, २०१७ च्या शासन अधिसूचनेअन्वये, यासंबंधी यापुर्वी प्रसिध्द करण्यात आलेल्या सर्व शासन अधिसूचना
अधिक्रमित करुन, त्रि-सदस्यीय महाराष्ट्र राज्य वक्फ न्यायाधिकरण, औरंगाबाद ची स्थापना करण्यात आलेली
आहे. महाराष्ट्र राज्य वक्फ न्यायाधिकरण येथे “ राज्य नागरी सेवेतील अतिरिक्त जिल्हा दंडाधिकारी दर्जाचा
अधिकारी” या संवर्गातील रिक्त पदावर सदस्य नियुक्त करण्याची बाब शासनाच्या विचाराधीन होती. त्यानुषंगाने
शासनाने पुढीलप्रमाणे निर्णय घेतला आहे.
शासन निर्णय -
वक्फ अधिनियम, १९९५ च्या कलम ८३ मधील उप कलम (४) च्या पोट-कलम (ब) मधील तसेच , “महाराष्ट्र
राज्य वक्फ नियम, २०२२” मधील नियम क्रमांक ४५ मधील नियम क्र. (बी)(२)(ii) खालील परंतुकातील तरतुदींनुसार
“ राज्य नागरी सेवेतील अतिरिक्त जिल्हा दंडाधिकारी दर्जाचा अधिकारी” या रिक्त पदावर श्री.अनिस शेख,
सेवानिवृत्त उप सचिव यांची छत्रपती संभाजीनगर येथील त्रि-सदस्यीय महाराष्ट्र राज्य वक्फ न्यायाधिकरणाचे
सदस्य म्हणून नियुक्ती करण्यात येत आहे .
२. सदर नियुक्ती खालील अटी व शतींच्या अधीन राहून देण्यात येत आहे :-
१) सदस्यत्वाच्या कालावधीत त्यांच्या सेवा अल्पसंख्याक विकास विभागाच्या प्रशासकीय नियंत्रणाखाली
असतील.
२) सदस्यांना महाराष्ट्र राज्य वक्फ नियम,२०२२ मधील नियम क्रमांक ४७(३) नुसार वेतन अदा करण्यात
येईल.
३) सदस्यांना महाराष्ट्र राज्य वक्फ नियम,२०२२ मधील नियम क्रमांक ४८(२) नुसार रजा अनुज्ञेय असतील.
४) सदस्यांनी आपला रुजू अहवाल अध्यक्ष, महाराष्ट्र राज्य वक्फ न्यायाधिकरण, छत्रपती संभाजीनगर
यांच्याकडे सादर करावा.
# Page 2
शासन निर्णय क्रमांकः वक्फ २०२०/प्र.क्र.९६/कार्यासन-४
५) प्रथम सदर नियुक्तीचा कालावधी सदस्य पदावर प्रत्यक्ष रुजू झाल्याच्या दिनांकापासून ३ वर्षाच्या
कालावधीसाठी असेल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात