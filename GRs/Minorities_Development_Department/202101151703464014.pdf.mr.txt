# Page 1
महाराष्ट्र राज्य पंजाबी साहित्य अकादमीकडून सन २०२०-२१ या आर्थिक वर्षात आस्थापनेवरील खर्चाच्या बाबींकरिता अनिवार्य मंजूर तरतूदीतून खर्चासाठी प्रशासकीय मान्यता.
महाराष्ट्र शासन
अल्पसंख्याक विकास विभाग
शासन निर्णय क्रमांक : पंसाअ-२०२०/प्र.क्र. २/पंसाअ/का-५
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक :- १३/१/२०२१
वाचा : १) अल्पसंख्याक विकास विभाग, शासन निर्णय क्रमांक : पंजाबी-२०१७/प्र.क्र.१७६/का-४ दि.५.१०.२०१८ २) शासन परिपत्रक, वित्त विभाग, क्रमांक : अर्थसं-२०२०/प्र.क्र.६४/अर्थसंकल्प- ३ दि.१६.४.२०२०
प्रस्तावना : राज्यात पंजाबी भाषेचा विकास, संवर्धन, प्रगती तसेच पंजाबी व मराठी भाषेतील साहित्यीकांमध्ये वैचारिक आदान प्रदान होऊन राष्ट्रीय एकात्मतेची भावना दृढ व्हावी या उद्देशाने महाराष्ट्र राज्य पंजाबी साहित्य अकादमीची स्थापना संदर्भ क्र.१ च्या शासन निर्णयान्वये करण्यात आली आहे. महाराष्ट्र राज्य पंजाबी साहित्य अकादमीसाठी सन २०२०-२१ या आर्थिक वर्षात होणा-या कार्यालयीन कामकाजाच्या खर्चाच्या बाबींकरिता रु.४,९५,०००/-(अक्षरी रुपये चार लाख पंचान्नव हजार फक्त) इतकी अनिवार्य तरतूद मंजूर करण्यात आलेली आहे. वित्त विभाग संदर्भ क्र. २ च्या परिपत्रकानुसार मंजूर तरतूदीच्या १०% नुसार रु.४९,५००/- (अक्षरी रुपये एकोणपन्नास हजार पाचशे फक्त) इतका निधी खर्च करण्यास उपलब्ध करुन देण्यात आला आहे. सदर उपलब्ध निधीतून खर्च करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राज्य पंजाबी साहित्य अकादमीच्या आस्थापनेवरील खर्चाच्या बाबींसाठी सन २०२० २१ या आर्थिक वर्षात “मागणी क्र. झेडई-१,२२०५, कला व संस्कृती, १०२ - कला व संस्कृती प्रचालन (००) (०२) महाराष्ट्र राज्य पंजाबी साहित्य अकादमीची आस्थापना (अनिवार्य), (२२०५ ३५९१)” या लेखाशिर्षाखाली रु. ४,९५,०००/- (अक्षरी रुपये चार लाख पंचान्नव हजार फक्त) इतक्या अर्थसंकल्पित तरतूदीतून वित्त विभागाच्या संदर्भ क्र.२ च्या परिपत्रकानुसार एप्रिल ते सप्टेंबर, २०२० या ६ महिन्यांकरिता मंजूर तरतूदीच्या रु.४९,५००/- (अक्षरी रुपये एकोणपन्नास हजार पाचशे फक्त) इतक्या निधीतून अकादमीने प्रस्तावित केल्यानुसार पुढीलप्रमाणे खर्च करण्यास प्रशासकीय मान्यता देण्यात येत आहे.
# Page 2
शासन निर्णय क्रमांक: पंसाअ-२०२०/प्र.क्र. २/पंसाअ/का-५
---------------------------------------------------------------------------------------------------------------------
| अ.क्र. | उद्दीष्टये | सन २०२०-२१ या वर्षाकरिता एप्रिल, २०२० ते सप्टेंबर, २०२० या ६ महिन्यांकरिता प्रस्तावित रक्कम रुपये |
|  | कार्यालयीन खर्च | रु. ४९,५००/ |
|  | (अक्षरी रुपये एकोणपन्नास हजार पाचशे फक्त) | रु.४९,५००/ |
---------------------------------------------------------------------------------------------------------------------
२. सदरहू रक्कम “मागणी क्र. झेडई-१,२२०५, कला व संस्कृती, १०२- कला व संस्कृती प्रचालन (००) (०२) महाराष्ट्र राज्य पंजाबी साहित्य अकादमीची आस्थापना (अनिवार्य), (२२०५३५९१)" या लेखाशिर्षाखाली खर्ची टाकण्यात यावा व त्याखाली मंजूर असलेल्या अनुदानातून भागविण्यात यावा.
३. हा शासन निर्णय वित्त् विभागाच्या अनौपचारिक संदर्भ क्र. २८७/२०२०/व्यय-१, दि.२४/१२/२०२० च्या मान्यतेनुसार निर्गमित करण्यात येत आहे.