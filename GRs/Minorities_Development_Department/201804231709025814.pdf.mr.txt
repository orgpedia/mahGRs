# Page 1
महाराष्ट्र राज्य वक्फ न्यायाधिकरण, औरंगाबाद कार्यालयासाठी “विभाग प्रमुख”, “कार्यालय प्रमुख " तसेच, सदर कार्यालयाच्या आस्थापनेवरील गट-ब (राजपत्रित), गट-ब (अराजपत्रित), गट-क व गट-ड मधील पदांवर सरळसेवा, पदोन्नती व प्रतिनियुक्तीने नियुक्ती करण्यासंदर्भात पदनिहाय “नियुक्ती प्राधिकारी” घोषित करणेबाबत...
महाराष्ट्र शासन
अल्पसंख्याक विकास विभाग
शासन निर्णय क्रमांक: वक्फ २०१८/प्र.क्र.१०५/२/का-४
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
तारीख: २३.०४.२०१८
वाचा - १) शासन निर्णय, अल्पसंख्याक विकास विभाग, क्रमांकः वक्फ २०१३/प्र.क्र.२७९/का.४, दि. १४ ऑक्टोंबर, २०१४, २) शासन निर्णय, सामान्य प्रशासन विभाग क्रमांक: एसआरव्ही २०१६/प्र.क्र.२९०/का.१२, दि. १९ नोव्हेंबर, २०१६.
प्रस्तावना -
महाराष्ट्र राज्य वक्फ न्यायाधिकरण, औरंगाबाद कार्यालयासाठी “विभाग प्रमुख”, “कार्यालय प्रमुख”
तसेच सदर कार्यालयाच्या आस्थापनेवरील गट-ब (राजपत्रित), गट-ब (अराजपत्रित), गट-क व गट-ड मधील
पदांवर सरळसेवेने, पदोन्नतीने वा प्रतिनियुक्तीने नियुक्ती करण्यासंदर्भात पदनिहाय “नियुक्ती प्राधिकारी”
घोषित करण्याची बाब शासनाच्या विचाराधीन होती.
शासन निर्णय -
यासंदर्भात यापुर्वी निर्गमित करण्यात आलेले सर्व आदेश अधिक्रमित करुन, महाराष्ट्र राज्य वक्फ
न्यायाधिकरण, औरंगाबाद या कार्यालयाशी संबंधित प्रशासकीय व वित्तीय बाबीं संदर्भात अनुक्रमे, महाराष्ट्र
नागरी सेवा (सेवेच्या सर्वसाधारण शर्ती) नियम १९८१ मधील नियम क्रमांक ९(२२) व वित्तीय अधिकार नियम
पुस्तिका, भाग- पहिला, उपविभाग- एक, अनुक्रमांक-१ व नियम क्र.२ मधील तरतुदींनुसार व सदर नियमांतील
अटींच्या अधीन राहून याद्वारे, अध्यक्ष, महाराष्ट्र राज्य वक्फ न्यायाधिकरण, औरंगाबाद यांना “विभाग प्रमुख
आणि वक्फ अधिनियम, १९९५ च्या कलम ८३(४)(बी) मधील तरतुदींनुसार, “राज्य नागरी सेवेतील अधिकारी
# Page 2
शासन निर्णय क्रमांकः वक्फ २०१८/प्र.क्र.१०५/का.४
व असा अधिकारी उपलब्ध नसल्यास समकक्ष दर्जाचा शासकीय अधिकारी” या संवर्गातून महाराष्ट्र राज्य वक्फ
न्यायाधिकरणावर सदस्य म्हणून नियुक्त करण्यात आलेल्या सदस्याला “कार्यालय प्रमुख” घोषित करण्यात
येत आहे.
२. यासंदर्भात यापुर्वी निर्गमित करण्यात आलेले सर्व आदेश अधिक्रमित करुन महाराष्ट्र राज्य वक्फ
न्यायाधिकरण, औरंगाबाद कार्यालयातील अधिकारी / कर्मचाऱ्यांच्या सरळसेवा, पदोन्नती वा प्रतिनियुक्तीने
नियुक्ती करण्यासंदर्भात खालीलप्रमाणे नियुक्ती प्राधिकारी घोषित करण्यात येत आहे.
--------------------------------------------------------------------------------------------------------------
|  | अ.क्र. |  |  | पदे |  |  | प्रस्तावित सक्षम नियुक्ती प्राधिकारी |  |
| १ | गट-ब (राजपत्रित), गट-ब (अराजपत्रित), गट-क व गट-ड पदे | अध्यक्ष, महाराष्ट्र राज्य वक्फ न्यायाधिकरण, औरंगाबाद. |
--------------------------------------------------------------------------------------------------------------
३. सरळसेवा, पदोन्नती वा प्रतिनियुक्तीने नियुक्ती करण्यासंदर्भात शासन स्तरावरुन वेळोवेळी निर्गमित करण्यात येणारे आदेश तसेच, संबंधित पदांचे सेवा प्रवेश नियम, वक्फ अधिनियम, १९९५ च्या कलम १०९
अन्वये राज्य शासनाला प्राप्त असलेल्या अधिकारांचा वापर करुन विहित करण्यात आलेले नियम, या अन्वये
विहित करण्यात आलेली प्रक्रिया पार पाडून व उपरोल्लेखित आदेश/नियम अन्वये घोषित करण्यात आलेल्या
संबंधित सक्षम प्राधिकरणाची मान्यता घेऊन तद्नंतरच वरील तक्त्यात नमूद गट-ब (राजपत्रित), गट-ब
(अराजपत्रित), गट-क व गट-ड पदांवर विभागीय स्तरावर सरळसेवा, पदोन्नती वा प्रतिनियुक्तीने नियुक्ती
करण्यासंदर्भात वरील तक्त्यात नमूद नियुक्ती प्राधिकाऱ्यांनी कार्यवाही करावी.
४. उपरोक्त पदांवर नियुक्त्या करतांना,
अ) सरळसेवेने नियुक्ती देण्याच्या प्रकरणांमध्ये उपरोल्लेखित आदेश/नियम या मधील तरतुदींनुसार
तयार करण्यात आलेल्या गुणवत्ता यादीचे काटेकोरपणे पालन करण्यात यावे;
ब) पदोन्नतीने नियुक्ती देण्याच्या प्रकरणांमध्ये उपरोल्लेखित आदेश/नियम या मधील तरतुदींनुसार
पदोन्नती देण्यासाठी तयार करण्यात आलेल्या निवडसूची/तदर्थ पदोन्नती सूची चे काटेकोरपणे पालन
करण्यात यावे;
क) प्रतिनियुक्तीने नियुक्ती देण्याच्या प्रकरणांमध्ये उपरोल्लेखित आदेश/नियम या मधील तरतुदींनुसार
प्रतिनियुक्तीने नियुक्ती देण्यासाठी विहित करण्यात आलेल्या प्रक्रियेचा काटेकोरपणे अवलंब करण्यात यावा.
५. वरील नियुक्ती प्राधिकारी हे वर नमूद पदांवर सरळसेवेने, पदोन्नतीने वा प्रतिनियुक्तीने करावयाच्या नेमणुका/नियुक्ती/पदस्थापनेच्या प्रकरणांवर अंतिम निर्णय घेण्यासाठी असतील. मात्र बदली करण्यासंदर्भात उपरोल्लेखित आदेश/नियम/बदली अधिनियमान्वये घोषित करण्यात आलेले सक्षम प्राधिकारी अंतिम निर्णय
घेतील.
पृष्ठ ३ पैकी २
# Page 3
शासन निर्णय क्रमांकः वक्फ २०१८/प्र.क्र.१०५/का.४
६. हे आदेश या आदेशाच्या दिनांकापासून अंमलात येतील.