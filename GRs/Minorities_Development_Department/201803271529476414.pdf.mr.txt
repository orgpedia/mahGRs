# Page 1
१२ व्या पंचवार्षिक योजनेत केंद्र पुरस्कृत बहुक्षेत्र विकास कार्यक्रमातंर्गत(MsDP) बुलडाणा जिल्हयातील बुलडाणा येथे मान्यताप्राप्त विकासकामांच्या अंमलबजावणीसाठी अनुदान वितरीत करण्याबाबत (केंद्र हिस्सा राज्य हिस्सा सन २०१७-१८.
महाराष्ट्र शासन
अल्पसंख्याक विकास विभाग
शासन निर्णय क्रमांकः अविवि-२०१४/प्र.क्र.१४१/का.७,
मादाम कामा रोड, हुतात्मा चौक
मंत्रालय,मुंबई - ४०० ०३२
दिनांक:- २६ मार्च, २०१८
संदर्भ: – (१) अवर सचिव, अल्पसंख्याक कार्य मंत्रालय, भारत सरकार, नवी दिल्ली यांचे MsDP-१३/१६/२०१८-MsDP-MOMA, दि.२८/०२/२०१८.
(२) जिल्हाधिकारी बुलडाणा यांचे पत्र दिनांक ९/१०/२०१७.
प्रस्तावना : १२ व्या पंचवार्षिक योजनेत केंद्र शासनाच्या अल्पसंख्याक कार्य मंत्रालयाच्या बहु क्षेत्रिय विकास कार्यक्रमातंर्गत (MsDP) राज्यातील बुलडाणा गट, जि. बुलडाणा येथील मुलांसाठी वसतीगृह बांधकामाचा रु. ५७१.०० लाख इतका प्रस्ताव मा.मुख्य सचिव, यांच्या अध्यक्षतेखालील राज्यस्तरीय संनियंत्रण समितीच्या सहमतीने केंद्र शासनास पाठविण्यात आला होता. तथापि सदर प्रस्तावाची किंमत जास्त असल्याचे केंद्र शासनाकडून कळविण्यात आल्यामुळे बुलडाणा गट, जि.बुलडाणा येथील मुलांसाठी वसतीगृह बांधकामाकरिता जिल्हाधिकारी बुलडाणा यांचेकडून प्राप्त झालेला रु.
४९६.९१० लाख इतक्या रकमेचा सुधारित प्रस्ताव केंद्र शासनास मान्यतेसाठी पाठविण्यात आला होता.
२. १२ व्या पंचवार्षिक योजनेत केंद्र शासनाच्या बहुक्षेत्रिय विकास कार्यक्रमांतर्गत (MsDP) गठित शक्तिप्रदान समितीने दि.२३/०२/२०१८ रोजी झालेल्या १४० व्या बैठकीत बुलडाणा जिल्हयातील बुलडाणा या गटातील मुलांसाठी १०० प्रवेशक्षमतेचे ०१ वसतीगृह बांधकामासाठी एकूण रु.४७४.०० लाख इतक्या रकमेच्या प्रस्तावास मान्यता दिली असल्याचे संदर्भ क्र. (१) अन्वये कळविण्यात आले आहे. तथापि केंद्र शासनास पाठविण्यात आलेल्या एकुण रु.४,९६,९१,०००/- ( अक्षरी चार कोटी श्याहण्णव लाख एक्याण्णव हजार ) इतक्या रकमेच्या सुधारित प्रस्तावानुसार बुलडाणा जिल्हयातील बुलडाणा या गटातील मुलांसाठी वसतीगृह बांधकामासाठी पुढील विहित अटींच्या अधिन राहून प्रशासकीय मान्यता देण्यात येत आहे.
प्रस्तुत प्रकरणी केंद्रशासनाने रू.४७४.०० लाख रक्कमेच्या प्रस्तावास मंजूरी दिलेली आहे.केंद्र शासनाच्या मार्गदर्शक सुचनांनुसार विकास कामांकरीता केंद्र शासनाने दिलेल्या मान्यतेपेक्षा अधिक निधीची मागणी राज्य शासनाकडून करण्यात आल्यास वाढीव निधी राज्य हिश्यातून वितरित करणे अपेक्षित आहे.जिल्हाधिकारी बुलडाणा यांचेकडून प्राप्त झालेल्या सुधारित प्रस्तावाची रक्कम केंद्र शासनाच्या मान्यतेपेक्षा (रु.४७४.०० लाख वजा रु.४९६.९१ लाख ) रु.२२.९१ लाख इतका जादा खर्च राज्य हिश्यातून करणे अपेक्षित आहे. त्यामुळे अतिरिक्त वित्तीय भार रू.२२.९१ लाख हा राज्य
# Page 2
शासन निर्णय क्रमांकः अविवि-२०१४/प्र.क्र.१४१/का.७,
हिश्श्यातून भागविण्यात येईल. केंद्र शासनाने संदर्भ क्र. (१) येथील आदेशाद्वारे MsDP अंतर्गत मान्यताप्राप्त बुलडाणा जिल्हयातील बुलडाणा या गटातील मुलांसाठी वसतीगृह बांधकामासाठी केंद्र हिश्श्यातील पहिल्या टप्प्यातील एकूण रु.१४२.२० लाख इतकी तरतूद मंजूर/वितरित केली आहे.
MsDP अंतर्गत बुलडाणा जिल्हयातील बुलडाणा या गटातील मुलांसाठी वसतीगृह बांधकामासाठी केंद्र शासनाकडून मंजूर / वितरित करण्यात आलेली केंद्र हिश्श्यातील पहिल्या टप्प्यातील अनुक्रमे रु.१४२.२० लाख तसेच राज्य हिश्यातील रु.९४.८० लाख अशी एकूण रु.२३७.०० लाख इतकी रक्कम जिल्हाधिकारी, बुलडाणा यांना मंजूर करुन वितरित करण्याची बाब शासनाच्या विचाराधीन होती.
शासन निर्णय: ३. केंद्र शासनाकडून संदर्भ क्र. (१) येथील आदेशाव्दारे MsDP अंतर्गत बुलडाणा गट,जि.बुलडाणा येथील मान्यताप्राप्त बुलडाणा जिल्हयातील बुलडाणा या गटातील मुलांसाठी वसतीगृह बांधकामासाठी मंजूर / वितरित करण्यात आलेली केंद्र हिश्श्यातील पहिल्या टप्प्यातील एकूण रु.१४२.२० लाख तसेच राज्य हिश्यातील रु.९४.८० लाख इतकी रक्कम जिल्हाधिकारी, बुलडाणा यांना खालील खालील प्रमाणे वितरित करण्यास या शासन निर्णयाद्वारे मान्यता देण्यात येत आहे :
------------------------------------------------------------------------------------------------------------
| Sr. NO. | Name Projects | Sharin | Unit | Unit Cost | Central | State | Total | GOI 1st Installment | GOM Installment |
|  |  | 3 |  | 5 |  | 7 |  |  |  |
|  |  |  |  |  |  |  |  | (Rs. in lakhs) |
| 1 | Construction 100 bedded Boys Hostel building minorities | 60:40 | 1 | 474.00 | 284.40 | 189.60 | 474.00 | 142.20 | 94.80 |
|  | Total (A) |  |  |  |  | 189.60 |  | 142.20 |  |
------------------------------------------------------------------------------------------------------------
४. उपरोक्त तक्त्यातील स्तंभ क्र.(०९) प्रमाणे सन २०१५-१६ या वर्षात बहुक्षेत्रिय विकास
कार्यक्रमांतर्गत बुलडाणा जिल्हयातील बुलडाणा जिल्हयातील बुलडाणा या गटातील मुलांसाठी
वसतीगृह बांधकामासाठी केंद्र व राज्य हिश्श्यातील पहिल्या टप्प्यातील रू.२,३७,००,०००/- (रुपये
दोन कोटी सदतीस लाख फ़क्त) एवढी रक्कम जिल्हाधिकारी, बुलडाणा यांना सुपूर्द करण्यात येत
असून याकरिता ते आहरण व संवितरण अधिकारी आणि नियंत्रक अधिकारी म्हणून काम पाहतील.
५. सन २०१७-१८ या वर्षात जिल्हाधिकारी, बुलडाणा यांना उपरोक्त तक्त्यातील स्तंभ क्र.(०९)
व (१०) प्रमाणे मंजूर करण्यात आलेल्या एकूण रकमेच्या मर्यादेत अर्थसंकल्प वितरण प्रणालीतून
आहरित व संवितरित करण्यास या शासन निर्णयाद्वारे मंजूरी देण्यात येत आहे. जिल्हाधिकारी,
बुलडाणा यांनी बहुक्षेत्रीय विकास कार्यक्रमांतर्गत बुलडाणा जिल्हयातील बुलडाणा या गटातील
मुलांसाठी वसतीगृह बांधकामासाठी आहरित केलेली रक्कम सदर विकासकामांच्या अंमलबजावणीशी
संबंधित अंमलबजावणी यंत्रणेस रितसर वितरित करावी.
६. MSDP अंतर्गत या विकासकामांच्या अंमलबजावणीकरीता संबंधित जिल्ह्याचे जिल्हाधिकारी मुख्य नियंत्रक अधिकारी व अंमलबजावणी अधिकारी राहतील.
पृष्ठ ५ पैकी २
# Page 3
शासन निर्णय क्रमांक: अविवि-२०१४/प्र.क्र.१४१/का.७,
७. MsDP अंतर्गत मान्यताप्राप्त खामगाव गटातील मुलांच्या ०१ वसतीगृह इमारतीचे बांधकाम हे वसतीगृहाच्या JOB. NO. THLSL-6119 या शासनमान्य टाईपप्लॅननुसार तसेच, यासाठीच्या सविस्तर अंदाजपत्रकास सार्वजनिक बांधकाम विभागाच्या सक्षम प्राधिकाऱ्याने दिलेल्या तांत्रिक
मंजूरीनुसार सार्वजनिक बांधकाम विभागामार्फत करण्यात यावे. प्रस्तुत वसतीगृह इमारत बांधकामाच्या अंदाजपत्रकास प्रशासकिय मान्यता देण्याबाबत स्वतंत्रपणे आदेश निर्गमित करण्यात
येत आहेत. सदर आदेश प्राप्त होईतोपर्यंत यासाठीचा निधी संबंधित अंमलबजावणी यंत्रणेस वितरीत
करण्यात येवू नये.
८. MsDP अंतर्गत मान्यताप्राप्त विकासकामांच्या अंमलबजावणीसाठी संबंधित अंमलबजावणी यंत्रणेने आवश्यक त्या बाबींची त्वरेने पूर्तता करुन घ्यावी. शासन निकषानुसार तसेच विकासकामांच्या अंदाजपत्रकास सक्षम प्राधिकरणाने दिलेल्या तांत्रिक मंजुरीनुसार यासाठीच्या निविदा प्रक्रिया करुन कामास तात्काळ सुरुवात करावी व तसे शासनास अवगत करावे.
९. MsDP अंतर्गत मान्यताप्राप्त विकासकामांच्या अंमलबजावणीसाठी केंद्र + राज्य हिस्सातंर्गत वितरीत करण्यात आलेला निधी सुरक्षिततेच्या दृष्टीकोनातून केवळ राष्ट्रीयीकृत बॅकेत ठेवण्यात यावा.
सदर प्रयोजनासाठी राष्ट्रीयीकृत बॅकेत स्वतंत्र बॅक खाते उघडण्यात यावे.
१०. केंद्र शासनाच्या अल्पसंख्याक कार्य मंत्रालयाच्या दि.१६.०२.२०१५ रोजीच्या पत्रातील सूचनानुसार बहुक्षेत्रिय विकास कार्यक्रमाअंतर्गत (MsDP) वितरीत करण्यात येणा-या निधीस VAT वा कोणत्याही प्रकारचे विभागीय कर लागू राहणार नाहीत.
११. सदरचा खर्च करण्यास वित्तीय अधिकारांच्या मर्यादेत C.V.C च्या मार्गदर्शक तत्वानुसार / CAG च्या निर्देशानुसार कोणताही शासन निर्णय / अटी व शर्तीचा भंग होणार नाही, याची दक्षता संबंधित जिल्हाधिकारी यांनी घ्यावी. सदर रक्कम वितरित करण्यापूर्वी संबंधित जिल्हाधिकारी यानी शासनाने यासंदर्भात वेळोवेळी निर्गमित केलेल्या शासन निर्णय / कार्यालयीन आदेश / वित्तीय नियमावली / सार्वजनिक बांधकाम विभागाची कार्यनियमावली / भारताचे नियंत्रक व महालेखापरीक्षक
यांचे निरिक्षण अहवाल / वित्तीय कार्यपध्दती यांचा अवलंब करावा. तसेच सदर रक्कम चालू आर्थिक वर्षात उपयोगात आणणे आवश्यक राहील. सदर निधी कोणत्याही संस्थेत ठेव स्वरुपात जमा करता येणार नाही.
१२. MsDP अंतर्गत मान्यताप्राप्त विकासकामासाठी केंद्र व राज्य शासनाकडून प्राप्त झालेल्या निधीच्या विनियोगाबाबतची उपयोगिता प्रमाणप तसेच अहवाल (QPR) विहित नमुन्यात ( अद्ययावत छायाचित्रासह) संबंधीत अंमलबजावणी यंत्रणेने जिल्हाधिकारी यांच्यामार्फत शासनास सादर करावीत. तसेच विभागाच्या Construction tracker प्रणालीवर देखील विकासकामांची माहिती व छायाचित्रे वेळोवेळी upload करावी.
१३. केंद्र शासनाच्या अल्पसंख्याक कार्य मंत्रालयाच्या दि.१४/१२/२०१५ रोजीच्या बैठकीतील
सूचनानुसार बहुक्षेत्रिय विकास कार्यक्रमाअंतर्गत (MsDP) ज्या प्रयोजनाकरिता निधी मंजूर करुन वितरित केला आहे, त्याच प्रयोजनार्थ सदर निधी खर्च करणे बंधनकारक राहील. कोणत्याही
परिस्थितीत अन्य प्रयोजनाकरिता सदर निधी खर्च केल्यास सर्व संबंधित अधिकाऱ्यांवर विनाविलंब
कारवाई करण्यात येईल. तसेच प्रस्तावित विकासकामासाठी अन्य कोणत्याही योजनेतून अनुदानाचा
लाभ घेतलेला नसावा. बहुक्षेत्रिय विकास कार्यक्रमाअंतर्गत (MsDP) मिळणाऱ्या अनुदानातून पूर्ण
पृष्ठ ५ पैकी ३
# Page 4
शासन निर्णय क्रमांकः अविवि-२०१४/प्र.क्र.१४१/का.७,
केलेल्या कामाच्या ठिकाणी "बहुक्षेत्रिय विकास कार्यक्रम (MsDP), अल्पसंख्याक कार्य मंत्रालय,
भारत सरकार" अशा आशयाचा फलक तसेच काम पूर्ण होण्यास लागणारा कालावधी, अंमलबजावणी
करणाऱ्या संस्थेचे नाव, प्रस्तावित विकासकामास मान्यता मिळालेला दिनांक, काम पूर्ण होण्याचा
दिनांक व विकासकामाचा अंदाजित खर्च इत्यादींचा तपशील कामाच्या ठिकाणी ठळकपणे निदर्शनास येईल अशा पध्दतीने लावावा
१४. सदर योजनेंतर्गत केंद्र हिश्श्यावर होणारा खर्च “मागणी क्रमांक झेडई-१, २२३५ - सामाजिक सुरक्षा व कल्याण, ०२ समाजकल्याण, २०० इतर कार्यक्रम, केंद्र पुरस्कृत योजना (००) (१७) अल्पसंख्याक बहुल क्षेत्रासाठी बहुक्षेत्रीय विकास योजना (केंद्र हिस्सा) (२२३५ ए ५४३), ३१ - सहाय्यक अनुदान (वेतनेतर)” तसेच राज्य हिश्श्यावर होणारा खर्च “मागणी क्रमांक झेडई - १,२२३५ सामाजिक
सुरक्षा व कल्याण, ०२ समाजकल्याण, २०० इतर कार्यक्रम, केंद्र पुरस्कृत योजना (०१) (१४) अल्पसंख्याक बहुक्षेत्रिय विकास कार्यक्रम (राज्य हिस्सा) (२२३५ ए २३१) ३१- सहाय्यक अनुदान (वेतनेतर)” या लेखाशिर्षाखाली खर्ची टाकावा, १५. हा शासन निर्णय वित्त विभाग, शासन परिपत्रक क्र. अर्थसं-२०१५/प्र.क्र.८५/अर्थ-३,
दि. १७/०४/२०१५ अन्वये प्रशासनिक विभागांस प्रदान करण्यात आलेल्या अधिकांरानुसार निर्गमित करण्यात येत आहे.
# Page 5