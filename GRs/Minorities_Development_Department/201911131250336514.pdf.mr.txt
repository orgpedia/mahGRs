# Page 1
“कौमी एकता सप्ताहाच्या" कालावधीत दिनांक २२ नोव्हेंबर, २०१९ हा दिवस निधी संकलित करण्याकरिता “ध्वजदिन” म्हणून पाळण्याबाबत...
महाराष्ट्र शासन
अल्पसंख्याक विकास विभाग
शासन परिपत्रक क्रमांकः कौएदि - २०१९/प्र.क्र.८३/का.८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ११ नोव्हेंबर, २०१९
शासन परिपत्रक
केंद्र शासनाच्या गृह मंत्रालयाने स्थापन केलेल्या राष्ट्रीय सांप्रदायिक सदभावना प्रतिष्ठान, नवी दिल्ली
या संस्थेच्या वतीने दि. १९ नोव्हेंबर, २०१९ ते दि. २५ नोव्हेंबर, २०१९ या कालावधीत पाळण्यात येणाऱ्या कौमी
एकता सप्ताहामध्ये “सांप्रदायिक सदभावना मोहिम (Campaign) निधी संकलन सप्ताह” साजरा करण्यात
येणार आहे. दि.२२ नोव्हेंबर, २०१९ रोजी “ध्वजदिन साजरा” करण्यात येणार आहे. ध्वजदिनाचा निधी संकलित
करण्याकरिता व संकलित केलेला निधी राष्ट्रीय सांप्रदायिक सदभावना प्रतिष्ठान, नवी दिल्ली यांच्याकडे सुपुर्द
करण्याकरिता अनुसरावयाच्या कार्यपध्दतीबाबत खालील सूचना देण्यात येत आहेत :
१) दिनांक २२ नोव्हेंबर, २०१९ या दिवशी सर्व शासकीय कार्यालये, विद्यालये, महाविद्यालये, सार्वजनिक उपक्रम, महामंडळे, सार्वजनिक संस्था आणि देणगीदार यांच्याकडून स्वेच्छेने निधी संकलित करण्यात यावा.
२) शासकीय कार्यालये, विद्यालये, महाविद्यालये, सार्वजनिक उपक्रम, महामंडळे या कार्यालयातील कर्मचाऱ्यांकडून सदर निधी डब्यांतून संकलित करण्यात यावा. खाजगी संस्था वा देणगीदार अथवा करदाते यांना सदर निधीसाठी रक्कम दान म्हणून दयावयाची असेल तर त्यांच्याकडून अशी रक्कम धनादेशाव्दारे स्विकारण्यात यावी. धनादेशाव्दारे स्विकारलेल्या रकमेची पोच पावती त्यांना देण्यात
यावी (पोच पावतीचा नमुना सोबत जोडला आहे).
३) खाजगी संस्था वा देणगीदार अथवा करदाते यांच्याकडून रक्कम धनादेशाव्दारे स्विकारताना धनादेश सचिव, राष्ट्रीय सांप्रदायिक सदभावना प्रतिष्ठाण, नवी दिल्ली या नांवाने घेण्यात यावा.
४) निधी संकलित करण्यासाठी प्रत्येक जिल्हयातील जिल्हाधिकाऱ्यांनी व मंत्रालयीन विभागांनी माजी सैनिक कल्याण मंडळे, रेड क्रॉस सोसायटी अथवा तत्सम संघटना यांच्याकडून डबे उपलब्ध करुन घ्यावेत व निधी संकलित करण्याची कार्यवाही करावी.
# Page 2
शासन परिपत्रक क्रमांकः कौएदि -२०१९/प्र.क्र.८३/का.८
५) निधी संकलित केलेले डबे सचिव, राष्ट्रीय सांप्रदायिक सदभावना प्रतिष्ठान, नवी दिल्ली यांचेकडे
पाठविणे अडचणीचे, गैरसोयीचे व जोखमीचे असते. म्हणून डब्यात संकलित केलेला निधी हा
कार्यालयातील जबाबदार अधिकाऱ्यासमोर मोजून त्याचा डिमांड ड्राफ्ट तयार करुन तो व इतर
संस्था, देणगीदार यांच्याकडून आलेले धनादेश सचिव, राष्ट्रीय सांप्रदायिक सदभावना प्रतिष्ठाण,
सी विंग, ९ वा मजला, लोकनायक भवन, खान मार्केट, नवी दिल्ली - ११० ००३ यांच्याकडे नोदंणी
टपालाव्दारे परस्पर पाठवावा किंवा संकलित केलेला निधी खालील बॅक खात्यावर परस्पर हस्तांतर
करण्यात यावा व त्याचा अनुपालन अहवाल या कार्यालयात दि.१५ डिसेंबर, २०१९ पर्यत न चुकता
पाठवावा.
---------------------------------------------------------
|  | Name of Bank |  |  | Central Bank of India |  |
|  | Address of Bank |  |  | Khan Market, New Delhi - 110003 |  |
|  | Name of A/C holder |  |  | National Foundation for Communal |  |
|  | Harmony |
|  | Account Number |  |  | 1065439058 |  |
|  | IFSC for NEFT/RTGS |  |  | CBIN 0280310 |  |
---------------------------------------------------------
Or
-----------------------------------------------------------
|  | Name of Bank |  |  | State Bank of India |  |
|  | Address of Bank |  |  | Nirman Bhavan, Maulana Azad Road, New |  |
|  | Delhi- 110011 |
|  | Name of A/C holder |  |  | National Foundation for Communal |  |
|  | Harmony |
|  | Account Number |  |  | 10569548047 |  |
|  | IFSC for NEFT/RTGS |  |  | SBIN 0000583 |  |
-----------------------------------------------------------
Or
-----------------------------------------------------------------
|  | Name of Bank |  |  | Bank of India |  |
|  | Address of Bank |  |  | Khan Market, New Delhi- 110003 |  |
|  | Name of A/C holder |  |  | National Foundation for Communal Harmony |  |
|  | Account Number |  |  | 600710110006040 |  |
|  | IFSC for NEFT/RTGS |  |  | BKID 0006007 |  |
-----------------------------------------------------------------
राष्ट्रीय सांप्रदायिक सदभावना प्रतिष्ठान, नवी दिल्ली या संस्थेच्या वतीने दि. २२ नोव्हेंबर, २०१९ रोजी
संकलित करावयाच्या निधीसाठी महाराष्ट्र नागरी सेवा (वर्तणूक) नियम १९८९ च्या नियम ११ मधील तरतूद
शिथिल करुन निधी संकलित करण्यासाठी शासकीय कर्मचाऱ्यांस मुभा देण्यात येत आहे.
पृष्ठ ४ पैकी २
# Page 3
शासन परिपत्रक क्रमांकः कौएदि -२०१९/प्र.क्र.८३/का.८
सर्व जिल्हाधिकारी आणि सर्व मंत्रालयीन विभागांचे सचिव यांना उपरोक्त सूचनांप्रमाणे उचित कार्यवाही करुन जास्तीत जास्त निधी संकलित करण्याचा प्रयत्न करावा.
# Page 4