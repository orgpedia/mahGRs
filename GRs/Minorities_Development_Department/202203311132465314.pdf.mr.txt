# Page 1
राज्यातील अल्पसंख्याक बहुल नागरी क्षेत्रात क्षेत्रविकास कार्यक्रम राबविण्यासाठी अनुदान वितरित करण्यास मंजुरी बाबत सन २०२१-२२.
महाराष्ट्र शासन
अल्पसंख्यांक विकास विभाग,
शासन निर्णय क्रमांक : नाक्षेवि -२०२१/प्र.क्र. ८१/का.९,
मंत्रालय, मुंबई-४०० ०३२.
दि. ३१ मार्च, २०२२
संदर्भ :- १) शासन निर्णय, अल्पसंख्याक विकास विभाग, क्षेविका-२०१५/प्र.क्र.७६/का.९, दि. १८ जून, २०१५.
२) शासन पूरकपत्र, अल्पसंख्याक विकास विभाग, क्षेविका-२०१५/प्र.क्र.५/का.९, दि. ९ मार्च, २०१६.
३) शासन निर्णय, वित्त विभाग, क्र. अर्थसं - २०२१/प्र.क्र.४८/अर्थ-३,
दि. २४,जून २०२१.
४) शासन निर्णय, वित्त विभाग, क्र. अर्थसं - २०२१/प्र.क्र.४८/अर्थ-३,
दि. २९,जुलै २०२१.
५) शासन निर्णय, वित्त विभाग, क्र. अर्थसं - २०२१/प्र.क्र.४८/अर्थ-३,
दि. १४ ऑक्टोबर २०२१.
६) शासन निर्णय, अल्पसंख्याक विकास विभाग, क्र. नाक्षेवि -२०२१/प्र.क्र.८१/का.९, दि. २१ जानेवारी, २०२२.
प्रस्तावना : अल्पसंख्याक विकास विभागाने सन २००८-०९ या वर्षापासून राज्यातील अल्पसंख्याक बहुल नागरी क्षेत्रांकरिता क्षेत्रविकास कार्यक्रम कार्यान्वित केला असून उपरोक्त संदर्भ क्र. १ येथील शासन निर्णयान्वये ही योजना सन २०१५-१६ या वर्षात राबविण्यास मंजुरी देण्यात आली आहे. तसेच संदर्भ क्र.२ येथील शासन पूरकपत्रान्वये, दि. १८ जून, २०१५ रोजीच्या शासन निर्णयातील योजनेची कार्यपध्दती या शीर्षाखाली परिच्छेद (ब) (ii) च्या पुढे परिच्छेद दाखल करण्याचा निर्णय शासन मान्यतेने घेतला आहे.
त्यानुसार मा.खासदार, मा. आमदार व अन्य मा.लोकप्रतिनिधी यांच्या प्रस्तावांना महानगरपालिका/ नगरपालिका/नगरपंचायत हद्दीमध्ये कामाच्या संख्येची मर्यादा एकापेक्षा जास्त परंतू प्रति काम प्रति वर्षी महानगरपालिकेस कमाल रु. ४० लक्ष, "अ" वर्ग नगरपालिकेस कमाल रु.३० लक्ष, “ब" व रु.२० लक्ष "क" वर्ग नगर पंचायतींना असू शकेल, अशी तरतूद आहे. मा. खासदार व आमदार व जिल्हाधिकारी यांच्याकडून महानगरपालिका/ नगरपालिका/ नगरपंचायत / म्हाडा / सार्वजनिक बांधकाम विभाग यांच्याकडून प्राप्त प्रस्तावांना मंजूरी देऊन सन २०२१-२२ या आर्थिक वर्षात अर्थसंकल्पीय निधीचे उर्वरित अनुदान आणि पुरवणी मागणीद्वारे उपलब्ध तरतूदीपैकी निधी वितरीत करण्याची बाब शासनाच्या विचाराधीन होती.
शासन निर्णय :
राज्यातील अल्पसंख्याक बहुल नागरी क्षेत्र विकास योजनेकरिता सन २०२१-२२ या आर्थिक वर्षात रु.५०,४०,००,०००/- (अक्षरी रू. पन्नास कोटी चाळीस लक्ष फक्त) एवढा निधी अर्थसंकल्पित करण्यात आला आहे. वित्त विभाग शासन निर्णय दि. २४/०६/२०२१ मधील मार्गदर्शक सूचनांनुसार सन २०२१-२२
# Page 2
शासन निर्णय क्रमांकः नाक्षेवि -२०२१/प्र.क्र. ८१/का.९,
या आर्थिक वर्षात या योजनेकरिता अर्थसंकल्पित रु.५०,४०,००,००० /- (अक्षरी रू. पन्नास कोटी चाळीस लक्ष फक्त) निधीपैकी ३०% च्या मर्यादेत वित्त विभागाने उपलब्ध करुन दिलेल्या रु.१५,४०,००,०००/ (अक्षरी रुपये पंधरा कोटी चाळीस लक्ष फक्त) इतका निधी दि.२१/०१/२०२२च्या शासन निर्णयान्वये वितरीत करण्यात आला आहे.
वित्त विभागाने सन २०२१-२२ च्या अर्थसंकल्पीत निधीच्या शिल्लक निधी रु.३५,००,००,०००/ (अक्षरी रूपये पस्तीस कोटी फक्त) आणि पुरवणी मागणीद्वारे उपलब्ध केलेले अनुदानातून उर्वरित एकूण रु. १००,००,००,०००/- (अक्षरी रुपये शंभर कोटी फक्त) असे एकूण रु.१३५,००,००,०००/- (अक्षरी रुपये एकशे पस्तीस कोटी फक्त) इतका निधी (BEAMS) बीम्स प्रणालीवर वितरणासाठी उपलब्ध करुन दिला आहे.
२. सन २०२१-२२च्या अर्थसंकल्पीत उपलब्ध तरतूदीपैकी अनुदान वितरीत करण्यासाठी शासनाची मान्यता प्राप्त झालेली आहे. त्यानुसार मा.मंत्री/ राज्यमंत्री/ खासदार / आमदार तसेच जिल्हाधिकारी यांच्याकडून शासनास प्राप्त झालेल्या महानगरपालिका / नगरपालिका/ नगरपंचायत हद्दीमध्ये विकास कामांच्या प्रस्तावांना शासन मान्यता प्राप्त झाली असून या शासन निर्णयासोबतच्या परिशिष्ट-“अ” मध्ये दर्शविल्याप्रमाणे एकूण रु.१३५,००,००,०००/- (अक्षरी रुपये एकशे पस्तीस कोटी फक्त) एवढा निधी मंजूर करण्यात येत आहे. सदर निधी संबधित महानगरपालिका/ म्हाडा/ नगरपालिका/ नगर पंचायत/ सार्वजनिक बांधकाम विभाग ज्या जिल्हयांमध्ये स्थित आहेत, त्या जिल्हयांचे जिल्हाधिकारी यांना स्वाधीन करण्यात येत आहे.
३. संबंधित महानगरपालिका/ म्हाडा / नगरपालिका/ नगरपंचायतीं/ सार्वजनिक बांधकाम विभागांना मंजूर करण्यात आलेले अनुदान वितरित करण्यासाठी संबंधित जिल्हाधिकारी, नियंत्रक अधिकारी आणि आहरण व संवितरण अधिकारी म्हणून काम पाहतील. परिशिष्ट -"अ" मध्ये दर्शविलेली कामे इतर योजनेतून करण्यात आलेली नाहीत, याची शहानिशा व खातरजमा संबधित जिल्हाधिकारी यांनी करावी व जर सदर काम इतर योजनेतून मंजूर केले असल्यास, त्या बदल्यात सदर योजनेतील इतर काम मंजूर निधीच्या मर्यादेत राहून बदल करण्याचे अधिकार संबंधित जिल्ह्याचे जिल्हाधिकारी यांना राहतील.
उपरोक्त कामाच्या बदल्यात सदर योजनेतील इतर काम करणे शक्य नसल्यास त्यासाठी वितरीत केलेला निधी शासनाच्या कोषागारात तात्काळ जमा करण्यात यावा. तसेच संबंधित जिल्हाधिकारी यांनी उपरोक्त कामांचे अंदाजपत्रक बांधकाम विभागाकडून प्राप्त करून घ्यावे. याबाबतची सर्व कागदपत्रे शासन निर्णयातील अटी व शर्तीनुसार प्राप्त करून घेण्याची कार्यवाही संबधित जिल्हाधिकारी यांनी करावी. त्यानंतर त्यांना प्रशासकीय व वित्तीय मान्यता देण्यात यावी व निधी संबंधित महानगरपालिका/ म्हाडा/नगरपालिका/नगरपंचायत/सार्वजनिक बांधकाम विभाग यांना सुपूर्द करण्यात यावा. तसेच सदर कामे महानगरपालिका/ म्हाडा/ नगरपालिका/ नगरपंचायतीच्यां बांधकाम विभागामार्फत रितसर करुन घेण्यात यावीत.
४. राज्यातील महानगरपालिका /नगरपालिका/नगरपंचायतींनी मागणी केल्यानुसार ज्या विवक्षित प्रयोजनासाठी निधि मंजूर करण्यात आला आहे, केवळ त्याच प्रयोजनासाठी संबंधित महानगरपालिका/ नगरपालिका/ नगरपंचायतींना निधी खर्ची टाकणे अनिवार्य आहे. संबंधित जिल्हाधिकाऱ्यांकडून अनुदान वितरित करण्यात आल्यानंतर संबंधित महानगरपालिका/ म्हाडा/ नगरपालिका/ नगरपंचायतीं/ सार्वजनिक बांधकाम विभाग यांना सहा महिन्यांच्या कालावधीत प्रस्तावात नमूद केलेली कामे पूर्ण करणे
पृष्ठ ४३ पैकी २
# Page 3
शासन निर्णय क्रमांकः नाक्षेवि -२०२१/प्र.क्र. ८१/का.९,
आवश्यक आहे व याबाबतची उपयोगिता प्रमाणपत्रे या शासन निर्णयाच्या परिशिष्ट "ब" मध्ये विहित केलेल्या नमुन्यात जिल्हाधिकाऱ्यांनी अल्पसंख्याक विकास विभागाकडे सादर करणे आवश्यक आहे.
अल्पसंख्याक नागरी क्षेत्रविकास कार्यक्रमांतर्गत राज्यातील महानगरपालिका/म्हाडा/ नगरपालिका/ नगरपंचायतीं/सार्वजनिक बांधकाम विभाग यांनी हाती घेतलेल्या विकासकामांच्या प्रगतीबाबत संनियंत्रण करुन त्याबाबतचा अहवाल संबंधित जिल्हाधिकारी यांनी शासनास सादर करावा.
५. या योजनेंतर्गत होणारा खर्च " मागणी क्र. झेडई - १, मुख्यलेखाशिर्ष २२३५, सामाजिक सुरक्षा व कल्याण ०२ समाजकल्याण २०० इतर कार्यक्रम, राज्य योजनांतर्गत योजना (०१) (०७) अल्पसंख्याक बहुल क्षेत्रात क्षेत्रविकास योजनेकरिता सहायक अनुदान (कार्यक्रम ) (२२३५-ए-१३१) ३१ सहायक अनुदाने (वेतनेतर ) " या लेखाशिर्षाखाली सन २०२१-२२ या वर्षाकरिता मंजूर करण्यात आलेल्या अनुदानातून भागविण्यात यावा.
६. “शासन निर्णय वित्तीय अधिकार नियम पुस्तिका -१९७८ भाग पहिला, वित्त विभाग, शासन निर्णय क्र. विअप्र- २०१३/प्र.क्र.३०/२०१३ / विनियम, दि. १७ एप्रिल, २०१५ अन्वये प्रशासकीय विभागास प्राप्त झालेल्या अधिकारांतर्गत प्रदान करण्यात आलेल्या अधिकारानुसार तसेच उपरोक्त संदर्भ क्र. ३, ४ व ५ येथील वित्त विभागाच्या शासन निर्णय व त्यासोबतच्या परिशिष्टामधील मार्गदर्शक सूचनांचे काटेकोरपणे पालन करण्यात यावे. सदर शासन निर्णय वित्त विभागाचा अनौपचारिक संदर्भ क्रं.८८/२०२२/व्यय-१, दि.१७/०३/२०२२ अन्वये प्राप्त मान्यतेनुसार निर्गमित करण्यात येत आहे.”
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43