# Page 1
महाराष्ट्र राज्य वक्फ न्यायाधिकरण, औरंगाबाद येथे सदस्य पदी नियुक्ती करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांकः वक्फ २०२२/प्र.क्र.५३/कार्यासन-४,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
तारीख: १२.०८.२०२२
वाचा - १) शासन अधिसूचना, अल्पसंख्यांक विकास विभाग, क्रमांक वक्फ २०१५/प्र.क्र.१४२/का-४, दि. १ ऑगस्ट २०१७ २) शासन अधिसूचना, अल्पसंख्यांक विकास विभाग, क्रमांक वक्फ २०२२/प्र.क्र.५३/का-४, दि. १२ ऑगस्ट, २०२२
प्रस्तावना - वक्फ अधिनियम, १९९५ मधील कलम ८३ च्या पोट कलम (४) येथील तरतुदींनुसार दि. १ ऑगस्ट, २०१७
च्या शासन अधिसूचनेअन्वये त्रि-सदस्यीय महाराष्ट्र राज्य वक्फ न्यायाधिकरण, औरंगाबाद ची स्थापना करण्यात
आलेली आहे. महाराष्ट्र राज्य वक्फ न्यायाधिकरण येथे “मुस्लीम कायदा व विधितत्वमीमांसाचे ज्ञान असणारी
व्यक्ती” संवर्गातून नेमण्यात आलेल्या सदस्याचा कालवधी संपुष्टात आल्याने सदर रिक्त पदावर सदस्य
नेमण्याची बाब शासनाच्या विचाराधीन होती. त्या अनुषंगाने शासनाने पुढीलप्रमाणे निर्णय घेतला आहे.
शासन निर्णय -
वक्फ अधिनियम, १९९५ च्या कलम ८३ मधील उप कलम (४) च्या पोट-कलम (क) मधील तरतुदींनुसार
“मुस्लीम कायदा व विधितत्वमीमांसाचे ज्ञान असणारी व्यक्ती" या संवर्गातून अॅड. मोहम्मद मोहियोद्दीन मोईद
यांची औरंगाबाद येथील त्रि-सदस्यीय महाराष्ट्र राज्य वक्फ न्यायाधिकरणाचे सदस्य म्हणून नियुक्ती करण्यात
येत आहे.
२. सदर नियुक्ती खालील अटी व शर्तीच्या अधीन राहुन देण्यात येत आहे :
१) सदस्यत्वाच्या कालावधीत त्यांच्या सेवा अल्पसंख्याक विकास विभागाच्या प्रशासकीय
नियंत्रणाखाली असतील.
२) सदस्यांना ठोक मानधन अनुज्ञेय असेल. ठोक मानधनाची गणना महाराष्ट्र राज्य वक्फ नियम,
२०२२ मधील नियम क्रमांक ४७ (४) नुसार करण्यात येईल. नियुक्तीच्या वेळी निश्चित करण्यात
आलेले मानधन संपुर्ण नियुक्ती कालावधीकरीता लागू असेल. त्यामध्ये कोणतीही वाढ होणार
नाही तसेच या व्यतिरिक्त अन्य कोणतेही भत्ते सदस्यांना अनुज्ञेय असणार नाही.
# Page 2
शासन निर्णय क्रमांकः वक्फ २०२२/प्र.क्र.५३/कार्यासन-४
३) सदस्यांनी आपला रुजू अहवाल अध्यक्ष, महाराष्ट्र राज्य वक्फ न्यायाधिकरण, औरंगाबाद
यांच्याकडे सादर करावा.
४) सदर नियुक्तीचा कालावधी सदस्य पदावर प्रत्यक्ष रुजू झाल्याच्या दिनांकापासून ५ वर्षांच्या
कालावधीसाठी असेल. तद्नंतर अध्यक्ष, महाराष्ट्र राज्य वक्फ न्यायाधिकरण यांनी सदस्यांना
कार्यमुक्त करणे बंधनकारक असेल.