# Page 1
भारताचे माजी पंतप्रधान स्व. श्री. राजीव गांधी यांच्या नावाने महाराष्ट्र राज्यात माहिती तंत्रज्ञान क्षेत्रातील उत्तम कामगिरी करणाऱ्या संस्थांना पुरस्कार देऊन प्रोत्साहीत करणेबाबत...
महाराष्ट्र शासन
सामान्य प्रशासन विभाग (माहिती तंत्रज्ञान)
शासन निर्णय क्रमांक: मातंसं २०२१/प्र.क्र.४२/से-२/३९
मादाम कामा रोड, हुतात्मा राजगुरु चौक मंत्रालय, मुंबई -४०० ०३२
तारीख :- १० ऑगस्ट, २०२१
प्रस्तावना:
महाराष्ट्र राज्यात माहिती तंत्रज्ञान क्षेत्रातील उत्तम कामगिरी करणाऱ्या संस्थांना पुरस्कार देऊन प्रोत्साहीत करणेबाबत दि. ०७ जुलै, २०२१ रोजी मा. राज्यमंत्री (माहिती तंत्रज्ञान ) यांच्या अध्यक्षतेखाली आयोजित केलेल्या बैठकीत खालील प्रमाणे निर्णय घेण्यात आला:
भारत देशाच्या सामाजिक व आर्थिक विकासासाठी विज्ञान व तंत्रज्ञानाचा वापर हा आधुनिकीकरणाचा केंद्रबिंदू आहे. स्व. श्री. राजीव गांधी यांनी विज्ञान तंत्रज्ञानाचा व माहिती तंत्रज्ञानाचा प्रसार व राष्ट्रीय विकासातील त्याचा परिणामकारक वापर करण्यावर भर दिला होता.
म्हणून स्व. श्री. राजीव गांधी यांच्या स्मृती दिना निमित्त माहिती तंत्रज्ञान क्षेत्रामध्ये नाविन्यपूर्ण उपक्रम व समाजाच्या सर्वांगीण विकासासाठी योगदान देणाऱ्या संस्थांना प्रोत्साहन देण्यासाठी स्व. राजीव गांधी यांच्या नावाने पुरस्कार देणे संयुक्तीक आहे.
उपरोक्त बैठकीतील निर्णयाच्या अनुषंगाने महाराष्ट्र राज्यात भारताचे माजी पंतप्रधान स्व. श्री. राजीव गांधी यांच्या नावाने महाराष्ट्र राज्यात माहिती तंत्रज्ञान क्षेत्रातील उत्तम कामगिरी करणाऱ्या संस्थांना पुरस्कार देऊन प्रोत्साहीत करणेबाबतची बाब शासनाच्या विचाराधीन होती.
शासन निर्णय
भारताचे माजी पंतप्रधान स्व. श्री. राजीव गांधी यांच्या नावाने महाराष्ट्र राज्यात माहिती तंत्रज्ञान क्षेत्रातील उत्तम कामगिरी करणाऱ्या संस्थांना पुरस्कार देऊन प्रोत्साहीत करणेसंदर्भात शासनाच्या सामान्य प्रशासन विभाग, माहिती तंत्रज्ञान उपविभागामार्फत आर्थिक भार न पडणाऱ्या स्वरूपात हा पूरस्कार प्रस्तावित करणेसाठी महाराष्ट्र माहिती व तंत्रज्ञान महामंडळ, मुंबई (महाआयटी) या संस्थेची निवड करण्यात येत आहे.
त्यानुसार महाराष्ट्र माहिती व तंत्रज्ञान महामंडळ, मुंबई (महाआयटी) यांनी भारताचे माजी पंतप्रधान स्व. श्री.
राजीव गांधी यांच्या नावाने महाराष्ट्र राज्यात माहिती तंत्रज्ञान क्षेत्रातील उत्तम कामगिरी करणाऱ्या संस्थांना पुरस्कार देणेसंदर्भात खालीलप्रमाणे कार्यवाही करावी:
१) चालु वर्षी दि.२० ऑगस्ट, २०२१ रोजी या पुरस्काराची घोषणा करुन दि. ३० ऑक्टोबर, २०२१ पूर्वी संस्था निवडीचे निकष व चयन महाराष्ट्र माहिती व तंत्रज्ञान महामंडळ (महाआयटी) मार्फत अंतिम करुन पुरस्कार देण्यात यावा.
२) आगामी वर्षापासून दरवर्षी स्व. राजीव गांधी यांचा स्मृती दिनी म्हणजेच २० ऑगस्ट रोजी पुरस्कार देण्यात यावा.
पृष्ठ २ पैकी १
# Page 2
शासन निर्णय क्रमांकः मातंसं २०२१/प्र.क्र.४२/से-२/३९