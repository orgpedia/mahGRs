# Page 1
दिव्यांग व्यक्ती हक्क अधिनियम, २०१६ नुसार माहिती तंत्रज्ञान संचालनालय कार्यालयातील गट-क संवर्गातील "वाहन चालक" हे पद दिव्यांग पदसुनिश्चितीतून वगळण्याबाबत.
महाराष्ट्र शासन
सामान्य प्रशासन विभाग (माहिती तंत्रज्ञान)
शासन निर्णय क्रमांक: मातंसं २०२१/प्र.क्र.१०/से.१/३९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ०६ जुलै, २०२१
वाचा : १) सामान्य प्रशासन विभाग(मातं) शासन निर्णय क्र.मातंसं नस्ती ०४/४६/३९/०२, दिनांक २० जानेवारी, २०११,
२) दिव्यांग व्यक्ती हक्क अधिनियम, २०१६
३) केंद्र शासन, अधिसूचना क्र. CG-DL-E-१३०१२०२१-२२४३७०,दि. ०४ जानेवारी, २०२१ ४) शासन निर्णय, सामाजिक न्याय व विशेष सहाय्य विभाग क्र. दिव्यांग-२०१९/प्र.क्र.५१/ दि.क.२, दिनांक ०२ फेब्रुवारी, २०२१
५) समक्रमांकाचा शासन निर्णय, सामान्य प्रशासन विभाग (मातं), दि. १८ फेब्रुवारी, २०२१ ६) शासन पत्र, सामाजिक न्याय व विशेष सहाय्य विभाग क्र. दिव्यांग २०२०/ संकीर्ण दि.क.२, दिनांक १५ जून, २०२१
प्रस्तावना:
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी प्रशासन सेवेत पद सुनिश्चिती करणे आवश्यक आहे. त्यानुसार केंद्र शासनाच्या उपनिर्दिष्ट दिनांक ०४ जानेवारी, २०२१ च्या अधिसूचनेनुसार शासन सेवेतील विविध संवर्गांची पदे दिव्यांगांसाठी सुनिश्चित करण्याबाबतची अधिसूचना प्रसिध्द करण्यात आली आहे. सदर अधिसूचनेनुसार सामाजिक न्याय व विशेष सहाय्य विभागाच्या उपनिर्दिष्ट दिनांक २ फेब्रुवारी, २०२१ शासन निर्णयानुसार राज्य शासनाच्या आस्थापनेवरील च्या दिव्यांगांसाठीची पदे सुनिश्चित करण्याबाबत सर्व प्रशासकीय विभागांना सूचना देण्यात आलेल्या आहेत. त्यानुसार उपनिर्दिष्ट १८ फेब्रुवारी, २०२१ अन्वये या कार्यालयाच्या आस्थापनेवरील पदे दिव्यांगांसाठी सुनिश्चित करण्याबाबत शासन निर्णय निर्गमित करण्यात आलेला आहे. परंतु, माहिती तंत्रज्ञान संचालनालयातील “वाहन चालक” हे पद दिव्यांग पद सुनिश्चितीतून वगळण्यात आले नव्हते. सदर, पद वगळण्याची बाब शासनाच्या विचाराधीन होती.
शासन निर्णय:
शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीच्या दिनांक २१ जून, २०२१ रोजी झालेल्या बैठकीत "गट-क" मधील “वाहन चालक" हे पद दिव्यांग पदसुनिश्चितीतून वगळण्याबाबत निर्णय घेतला आहे.
# Page 2
शासन निर्णय क्रमांकः मातंसं २०२१/प्र.क्र.१०/से.१/३९
२. शासन सेवेतील दिव्यांगाच्या पदसुनिश्चितीसाठी गठीत करण्यात आलेल्या तज्ञ समितीने घेतलेल्या उपरोक्त निर्णयानुसार माहिती तंत्रज्ञान संचालनालयातील गट-क संवर्गातील "वाहन चालक" हे पद दिव्यांग पदसुनिश्चितीतून या शासन निर्णयान्वये वगळण्यात येत आहे.