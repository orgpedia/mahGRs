# Page 1
राज्यात ५G सेवा सुरू करण्यासाठी आणि त्याची अंमलबजावणी करण्यासाठी कार्यगटाची स्थापना करण्याबाबत.
महाराष्ट्र शासन
माहिती तंत्रज्ञान (सा.प्र.वि.) विभाग
शासन निर्णय क्रमांक : मातंसं-११०९०/प्र.क्र.२/२०२०
मंत्रालय, मुंबई-४०००३२
दिनांक: २७ मार्च, २०२३
प्रस्तावना राज्याच्या सर्वांगीण विकासासाठी अत्यावश्यक असलेल्या दूरसंचार ५G सेवांसाठी पायाभूत सुविधांचे भरभक्कम जाळे राज्यात उभारले जाणे आवश्यक आहे. केंद्र शासनाने दिनांक २२.१०.२०१८च्या अधिसुचनान्वये जाहीर केलेल्या दूरसंचार धोरणात केंद्र शासनाने सुधारणा केली असून या बाबतची अधिसूचना दिनांक १७.०८.२०२२ अन्वये निर्गमित करण्यात आली आहे. आर्थिक, सामाजिक आणि वैज्ञानिक क्षेत्रामध्ये ५G नेटवर्क कनेक्टिव्हिटीची सतत वाढत जाणारी भूमिका लक्षात घेता, महाराष्ट्र राज्याने ५G सेवा जलद आणि सुरळीत होण्याच्या दृष्टीने मार्गदर्शक तत्त्वे तयार करणे आणि त्यांची सत्वर अंमलबजावणी करणे महत्त्वाचे झाले आहे. यास्तव दूरसंचार धोरणात केंद्र शासनाने केलेल्या सुधारणांच्या अनुषंगाने राज्याचे दूरसंचार धोरण सुसंगत करणे, दूरसंचार सेवांसाठी उभारण्यात येणाऱ्या पाया सुविधा तसेच दूरसंचार धोरणाची प्रभावी अंमलबजावणी करणे या करिता कार्यगटाची (टास्क फोर्स समिती) स्थापना करण्याची बाब शासनाच्या विचाराधीन होती.
शासन निर्णय : दूरसंचार पायाभूत सुविधांच्या स्थापनेसाठी ऑप्टीकल फायबर केबल मार्गाचा हक्क परवानगी व मोबाईल टॉवर उभारणीची परवानगी यांबाबत कार्यवाही करणाऱ्या संबंधित विभागांच्या सदस्यांचा समावेश असलेल्या कार्यगटाची (टास्क फोर्स समिती) खालील प्रमाणे स्थापना करण्यात येत आहे.
------------------------------------------------------------------------------------
| अ.क्र. | विभाग | समितीतील सदस्य |
| १ | सचिव / प्रधान सचिव / अपर मुख्य सचिव, माहिती तंत्रज्ञान. | सदस्य |
|  | सचिव / प्रधान सचिव / अपर मुख्य सचिव, नगर विकास विभाग-१. | सदस्य |
| ३ | सचिव / प्रधान सचिव / अपर मुख्य सचिव, नगर विकास विभाग-२. | सदस्य |
|  | सचिव / प्रधान सचिव / अपर मुख्य सचिव, ग्राम विकास विभाग. | सदस्य |
| ५ | सचिव / प्रधान सचिव / अपर मुख्य सचिव, सार्वजनीक बांधकाम विभाग. | सदस्य |
|  | सचिव / प्रधान सचिव / अपर मुख्य सचिव, उद्योग, उर्जा व कामगार (उद्योग) विभाग. | सदस्य |
|  | सचिव / प्रधान सचिव / अपर मुख्य सचिव, उद्योग, उर्जा व कामगार (उर्जा) विभाग. | सदस्य |
| ८ | आयुक्त, बृहन्मुंबई महानगरपालिका. | निमंत्रित सदस्य |
| ९ | लायसन्स सर्व्हिस एरिया, दूरसंचार विभाग, प्रतिनिधी. | निमंत्रित सदस्य |
| १० | व्यवस्थापकीय संचालक, महाडिस्कॉम. | निमंत्रित सदस्य |
| ११ | सीओएआय आणि डीआयपीए यांचे प्रतिनिधी. | निमंत्रित सदस्य |
| १२ | संचालक, माहिती तंत्रज्ञान संचालनालय | सदस्य सचिव |
------------------------------------------------------------------------------------
# Page 2
शासन निर्णय क्रमांक: मातंसं-११०९०/प्र.क्र.२/२०२०
या कार्यगटातील (टास्क फोर्स समिती) ज्येष्ठतम अधिकारी हे या कार्यगटाचे (टास्क फोर्स समिती) अध्यक्ष राहतील.
०२. वरील कार्यगटाचे (टास्क फोर्स समिती) कार्यक्षेत्र व कार्य पुढील प्रमाणे असेल:
I. राज्यात ५G सेवांसाठी पायाभूत सुविधा निर्माण करण्याकरिता कार्यगट (टास्क फोर्स समिती) वेळोवेळी मार्गदर्शक तत्त्वे आणि सूचना जारी करेल.
]]. कार्यगट (टास्क फोर्स समिती) ५G सेवांशी निगडीत पायाभूत सुविधांविषयक समस्यांचा वेळोवेळी आढावा घेऊन त्यांचे निराकरण करण्यासाठी प्रयत्न करेल आणि ५G सेवांच्या अंमलबजावणीवर देखरेख प्राधिकरण म्हणून देखील काम करेल.
III. ५G सेवा सुरू करण्यासाठी उभारणी करावयाच्या स्मॉल सेल्सच्या स्थापनेसाठी राज्य सरकार / नागरी स्थानिक स्वराज्य संस्था / महाडिस्कॉम यांच्या मालकीचे असलेल्या रस्त्यावरील फर्निचरच्या वापराबाबत मार्गदर्शक तत्वे तयार करण्यासाठी कार्यगट (टास्क फोर्स समिती) विशेष जबबादार राहील.
IV. कार्यगट (टास्क फोर्स समिती) महासंचार पोर्टलवर प्रलंबित असलेल्या मार्गाच्या हक्कासाठीच्या व दूरसंचार मनोरा उभारणी अर्जांचा वेळोवेळी आढावा घेईल. प्रदीर्घ काळ आणि जास्त प्रमाणावर प्रलंबित असलेल्या अर्जांशी संबंधित प्राधिकरणाला किंवा जिल्ह्याला कार्यगट (टास्क फोर्स समिती) बोलावू शकेल तसेच कारणांची विचारणा करू शकेल.
V. कार्यगट (टास्क फोर्स समिती) वेळोवेळी राज्य ब्रॉडबँड समितीला अहवाल सादर करेल.
जेणेकरून सदर समितीला नवीनतम विकास आणि राज्यातील ५G अंमलबजावणीच्या प्रगतीची माहिती मिळेल.
# Page 3