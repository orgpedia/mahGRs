# Page 1
शासनाच्या संकेतस्थळ/ प्रणालींचे विकसन करतांना दिव्यांग जनांनासाठी निश्चित करण्यात आलेल्या भारत सरकारच्या मार्गदर्शक तत्वांचे व विनिर्देशांचे काटेकोर पालन करण्याबाबत.
महाराष्ट्र शासन
सामान्य प्रशासन विभाग (माहिती तंत्रज्ञान)
शासन परिपत्रक क्रमांक - मातंसं २०१८/प्र.क्र.१०२/से-४/३९
मंत्रालय, मुंबई - ४०० ०३२
दि. १८ सप्टेंबर, २०१८
प्रस्तावना १. नागरिकांना शासनाच्या सेवा सुविधा घरपोच उपलब्ध होण्यासाठी शासनाच्या योजनांची माहिती शासनाच्या विविध संकेतस्थळांद्वारे उपलब्ध करून देण्यात येत आहे. यांचा लाभ नागरिकांना होत असला तरी दिव्यांग जनांना संकेतस्थळे व संगणक प्रणालींचा वापर करतांना अनेक अडचणींना सामोरे जावे लागावयाची बाब शासनाच्या निर्देशास आली आहे. शासनाची सर्व संकेतस्थळे दिव्यांगजनांना वापरण्यास सुगम करण्याचे निर्देश मुंबई उच्च न्यायालयाने दिले आहेत. शासनाच्या योजनांचा लाभ दिव्यांग जनांना मिळण्यासाठी व शासनाच्या प्रकल्पांमध्ये दिव्यांगजनांच्या डिजिटल समावेशनासाठी संकेतस्थळे व संगणक प्रणाली विकसकांना दिशानिर्देश करण्याची आवश्यकता आहे. संकेतस्थळे व संगणक प्रणालींच्या विकसकांना दिशानिर्देश केल्याने सामान्य नागरिकांबरोबरच दिव्यांगजनांना मोबाईल प्रणाली, संकेतस्थळे व संगणक प्रणालींचा वापर करणे सुगम होईल व सर्वांना शासनाच्या डिजिटल सुविधांचा लाभ घेता येणे शक्य होणार आहे.
परिपत्रक २. राज्यात राबविण्यात येत असलेल्या माहिती व दूरसंचार प्रकल्पांमध्ये दिव्यांग जनांच्या डिजिटल समावेशनासाठी संगणक स्थळे व संगणकीय प्रणालींचे विकसन युनिव्हर्सल डिझाईननुसार होणे आवश्यक आहे.
यासाठी विकसकांनी संकेतस्थळे व मोबाईल तसेच संगणकीय प्रणालींचे विकसन करतांना पुढील दिशानिर्देशांचे पालन करणे आवश्यक आहे.
अ. संकेतस्थळे, मोबाईल व संगणक प्रणालीच्या युनिव्हर्सल डिझाईनसाठी विकसकाने डिजिटल अॅसेसिबीलीटिसाठीच्या WCAG२.० Level AA या आंतर राष्ट्रीय मानकांचे तसेच भारत सरकारच्या GIGW दिशानिर्देशांचे पालन काटेकोरपणे करावे.
ब. विकसकांनी संकेतस्थळे, मोबाईल व संगणक प्रणालींवर माहितीचे आदान प्रदान करण्यासाठीची (Digital Accessibility) सुविधा उपलब्ध करुन देण्यात यावी.
क. संकेतस्थळे, मोबाईल व संगणक प्रणाली विकसन करण्यासाठी WCAG२.० Level AA अनुसार आवश्यक विनिर्देश जोडपत्र १ प्रमाणे असून GIGW दिशानिर्देश जोडपत्र २ प्रमाणे आहेत. या दिशानिर्देशकांचे विकसकांकडून काटेकोर पालन करण्यात यावे. या दिशानिर्देशांनुसारच विकसन करून घेण्याची जबाबदारी संबंधित विभाग / कार्यालयांची असेल.
ङ. उच्च न्यायालयाच्या निर्देशानुसार सर्व विभागांनी त्यांची व त्यांच्या अधिनस्त कार्यालयांची संकेतस्थळे २ महिन्यांमध्ये या विनिर्देशांनुसार अद्यावत करून घ्यावित आणि याचा अहवाल माहिती तंत्रज्ञान संचालनालयास सादर करावा.
# Page 2
शासन परिपत्रक क्रमांकः मातंसं २०१८/प्र.क्र.१०२/से-४/३९
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11