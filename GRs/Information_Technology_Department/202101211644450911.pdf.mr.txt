# Page 1
भुतपूर्व दुय्यम सेवा निवड मंडळाच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क पदे सरळसेवेने भरतांना महापरिक्षा पोर्टल पध्दतीत बदल करुन सुधारीत कार्यपध्दतीचा वापर करण्याबाबत. (OMR Vendor च्या पॅनेलच्या नियुक्तीबाबत)
महाराष्ट्र शासन
सामान्य प्रशासन विभाग (माहिती तंत्रज्ञान),
शासन निर्णय क्रमांक : मातंस-२०२०/प्र.क्र.११/से-२/३९
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २१ जानेवारी, २०२१
संदर्भ : १) शासन निर्णय, सामान्य प्रशासन विभाग क्र.मातंस-०८८/२७/२०१६-DIR IT(MH), दिनांक १९ सप्टेंबर, २०१७
२) शासन परिपत्रक, सामान्य प्रशासन विभाग क्र.प्रानिम-१२१८/प्र.क्र.२७/१३-अ, दिनांक १४ मार्च, २०१८
३) शासन परिपत्रक, सामान्य प्रशासन विभाग क्र.प्रानिम-१२१६/प्र.क्र.६५/१३-अ, दिनांक १३जून,२०१८
४) सामान्य प्रशासन विभाग (माहिती तंत्रज्ञान), शासन निर्णय क्रमांक : मातंस-२०२० /प्र.क्र.११/से-२/३९, दिनांक २० फेब्रुवारी, २०२० व समक्रमांकित शुध्दीपत्रक दिनांक २४ फेब्रुवारी, २०२०.
५) शासन परिपत्रक, सामान्य प्रशासन विभाग क्र.प्रानिम-१२२०/प्र.क्र.२१/१३-अ, दिनांक १७ ऑगस्ट, २०२०.
प्रस्तावना :
महाराष्ट्र राज्याच्या शासकीय कार्यालयातील गट-ब (अराजपत्रित) व गट-क पदे सरळसेवेने भरण्यासंदर्भात संदर्भाधीन शासन निर्णय दिनांक १९.९.२०१७ मधील तरतुदीनुसार सर्व विभागांना महापरीक्षा पोर्टलद्वारे परीक्षा राबविणे बंधनकारक करण्यात आले होते. त्याचप्रमाणे संदर्भाधीन शासन परिपत्रक दिनांक १४ मार्च, २०१८ नुसार भूतपूर्व सेवा निवड मंडळाच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट - क व गट-ब (अराजपत्रित) पदे सरळसेवेने भरताना “महापरीक्षा पोर्टलचा वापर करणे बंधनकारक करण्यात आला होता. त्यानुसार महापरिक्षा पोर्टलद्वारे गट क व गट ब (अराजपत्रित) पदांच्या परिक्षा ऑनलाईनपध्दतीने घेण्यात येत होत्या. तसेच भुतपूर्व दुय्यम सेवा निवड मंडळाच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क पदे
सरळसेवेने भरतांना महापरिक्षा पोर्टल पध्दतीत बदल करुन सुधारीत कार्यपध्दतीचा वापर करण्याबाबत संदर्भाधीन शासन परिपत्रक दिनांक १७/०८/२०२० निर्गमित करण्यात आले आहे.
संदर्भाधीन शासन निर्णय दि. २०/०२/२०२० व संदर्भाधीन सामान्य प्रशासन विभाग, शासन परिपत्रक दि. १७/०८/२०२० मधील सूचनाच्या आधारे महाआयटीमार्फत OMR Vendorची निवड करुन Empanement करण्याची बाब शासनाच्या विचाराधीन होती.
# Page 2
शासन निर्णय क्रमांकः मातंस-२०२०/प्र.क्र.११/से-२/३९
शासन निर्णय :
महापरिक्षा पोर्टल अंतर्गत घेण्यात येणाऱ्या परीक्षा पध्दतीत आवश्यक बदल करुन सुधारित परिक्षा पध्दतीनुसार सर्व्हस प्रोव्हायडरची निवड करुन Empanel करण्याबाबतची कार्यवाही महाराष्ट्र माहिती तंत्रज्ञान महामंडळ, मुंबई (महाआयटी) यांच्याकडे देण्यात आली होती. त्यानुसार, महाआयटी यांनी यासंदर्भात RFP प्रसिध्द करुन निविदा प्रक्रियाद्वारे पात्र OMR Vendorची निवड करुन त्याची अंतिम यादी
या विभागास सादर केली आहे. त्यानुसार पात्र OMR Vendorची नावे खालीलप्रमाणे आहे.
१. मेसर्स अॅपटेक लिमिटेड (M/s Aptech Limited) २. मेसर्स जीए सॉफ्टवेअर टेक्नॉलोजी प्रायव्हेट लिमिटेड (M/s GA Software Technologies Pvt Ltd.) ३. मेसर्स जींजर वेब्ज प्रायव्हेट लिमिटेड (M/s. Ginger Webs Pvt Ltd.) ४. मेसर्स मेटा- आय टेक्नॉलोजी प्रायव्हेट लिमिटेड (M/s. METAI Technologies Pvt Ltd.)
२. उच्च स्तरीय समितीच्या दिनांक २४/१२/२०२० रोजी झालेल्या बैठकीत वरील चार कंपन्यांना पाच वर्षाकरिता मंत्रालयीन प्रशासकीय विभाग व त्याच्या अधिपत्याखालील शासकीय कार्यालयातील गट-ब (अराजपत्रित) व गट-क पदभरतीबाबतची सुधारित परिक्षा पध्दती राबविण्यासाठी मान्यता देण्यात आलेली आहे. त्यासाठी सर्व कंपन्यासाठी खालीलप्रमाणे दर निश्चित करण्यात आले आहेत.
---------------------------------------------------------------------
| अनु.क्र. | सेवा | मूळ शुल्क (रुपये) | जी.एस.टी.(रुपये) | एकूण शुल्क (रुपये) |
| १. | प्रती परिक्षार्थी नोंदणी शुल्क | १७८.०० | ३२.०४. | २१०.०४ |
---------------------------------------------------------------------
३. मंत्रालयीन प्रशासकीय विभाग व त्याच्या अधिपत्याखालील शासकीय कार्यालयांनी सुधारीत परिक्षा पध्दतीनुसार गट-ब (अराजपत्रित) व गट-क पदभरतीबाबतची कार्यवाही शासनाने पॅनेलवर नियुक्त केलेल्या वरील कंपन्याकडून करणे बंधनकारक आहे. यासंदर्भात उपरोक्त नमुद दरानुसार तसेच सुधारित परिक्षा पध्दतीनुसार पदभरती राबविण्याच्या अनुषंगाने त्यांची कार्यकक्षा व कार्यपध्दतीबाबतचे आवश्यक आदेश सामान्य प्रशासन विभागाकडून स्वतंत्रपणे निर्गमित करण्यात येतील.
४. सुधारित परिक्षा पध्दतीनुसार शासनाच्या निर्देशांची अंमलबजावणी व सनियंत्रण करण्याची सर्व जबाबदारी सर्व संबंधित मंत्रालयीन प्रशासकीय विभागाची राहिल.
५. वरील आदेश तात्काळ अंमलात येतील.
# Page 3