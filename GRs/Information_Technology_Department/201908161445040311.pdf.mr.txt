# Page 1
महाराष्ट्र माहिती तंत्रज्ञान महामंडळ मर्यादित यांना Data Standardization and Interoperability Digital Services Delivery प्रकल्प राबविण्याकरिता शासन मान्यता देण्याबाबत...
महाराष्ट्र शासन
सामान्य प्रशासन (माहिती तंत्रज्ञान) विभाग
शासन निर्णय क्रमांक : GAD -मातंसं २०१८/प्र.क्र.२१/से-२/३९
हुतात्मा राजगुरू चौक, मादाम कामा रोड,
मंत्रालय, मुंबई-४०००३२
दिनांक : १६ ऑगस्ट २०१९
संदर्भ: उच्च स्तरीय समितीच्या दिनांक ५ ऑगस्ट २०१९ रोजीच्या बैठकीचे इतिवृत्त.
प्रस्तावना:
सद्यस्थितीला राज्य सरकार आणि स्थानिक स्वराज्य संस्थांमध्ये गेल्या अनेक वर्षांपासून अनेक संगणकीकरण कार्यक्रम / प्रकल्प सुरू आहेत. हे सर्व प्रकल्प काही कालावधीत सिलोमध्ये (Silos) हाती घेण्यात आले होते आणि ते सर्व वेगवेगळ्या कोडिंग पद्धतीत वेगवेगळ्या संगणकीय भाषांमध्ये लिहिलेल्या वेगवेगळ्या प्लॅटफॉर्म्स वर आहेत. याचा परिणाम म्हणून, वेगवेगळ्या प्लॅटफॉर्मवर भिन्न डेटा स्ट्रक्चर्स आहेत. आणि विविध विभागांमधील माहिती एकमेकांशी जोडलेली नाही. परिणामी नागरिकांना सर्व विभागाची माहिती एकत्र उपलब्ध करून देणे शक्य झाले नाही यामुळे त्यांना प्रचंड त्रास सहन करावा लागत आहे. दुसरे म्हणजे, विविध विभागांची माहिती जोडून नसल्याने शासनाकडे आधीच उपलब्ध असलेली पण विविध विभागात विखुरल्याने माहिती मिळवण्यात बराच वेळ वाया जातो. यास्तव शासनाच्या विविध विभागाकडे उपलब्ध माहितीचे प्रमाणीकरण करून सदर माहिती एकाच प्लॅटफॉर्म वर उपलब्ध करून देऊन नागरिकांना उत्तम आणि त्वरित सेवा प्रदान करण्याच्या अनुषंगाने Data Standardization and Interoperability व Digital Services Delivery प्रकल्प राबविण्याचे शासनाच्या विचाराधीन होते.
त्यानुसार सदर प्रकल्प राबविण्याकरिता उच्च स्तरीय समितीच्या दिनांक ५ ऑगस्ट २०१९ रोजी झालेल्या बैठकीत रु. ११३.०६ कोटी इतक्या रकमेस मंजुरी देण्यात आलेली आहे. सदर प्रकल्प विकसित करण्याकरिता आवश्यक सर्व खर्च सामान्य प्रशासन विभाग (माहिती तंत्रज्ञान), कार्यासन-३९ उपलब्ध करून देणार आहे. उच्च स्तरीय समितीने Data Standardization and Interoperability व Digital Services Delivery प्रकल्पाच्या विस्तृत प्रकल्प अहवालास (DPR) मंजुरी दिलेली आहे.
राज्याने सदर प्रकल्प राज्य शासनाच्या महाराष्ट्र माहिती तंत्रज्ञान महामंडळ (महाआयटी) मार्फत राबविण्यात येत आहे. प्रकल्प अंमलबजावणी संस्था (Project Implementation Agency) म्हणून महाआयटी कार्यरत राहील.
उपरोक्त प्रस्तावास अनुलक्षून Data Standardization and Interoperability व Digital Services Delivery प्रकल्प राबविण्यात येणार आहे.
# Page 2
शासन निर्णय क्रमांकः GAD -मातंसं २०१८/प्र.क्र.२१/से-२/३९
शासन निर्णय :
उच्च स्तरीय समितीच्या दिनांक ५ ऑगस्ट २०१९ रोजी झालेल्या बैठकीत Data Standardization and Interoperability व Digital Services Delivery प्रकल्पास मान्यता देण्यात आली आहे. सदर प्रकल्प राबविण्याकरिता रु. ११३.०६ कोटी इतक्या रकमेस मान्यता प्रदान करण्यात आली आहे.
उच्च स्तरीय समितीच्या दिनांक ५ ऑगस्ट २०१९ रोजीच्या मान्यतेस अनुलक्षून Data Standardization and Interoperability व Digital Services Delivery प्रकल्पास प्रशासकीय मान्यता प्रदान करण्यात येत आहे. तसेच सदर प्रकल्प महाराष्ट्र माहिती तंत्रज्ञान महामंडळाला हस्तांतरित करण्यात येत आहे. महाराष्ट्र माहिती तंत्रज्ञान महामंडळाला प्रकल्प राबविण्याकरिता आवश्यक असलेला रु. ११३.०६ कोटी, अधिक १० टक्के महाआयटीचा खर्च ( संबंधित शासन निर्णयानुसार) व लागू असलेला वस्तू व सेवाकर, एवढा निधी सामान्य प्रशासन विभाग (माहिती तंत्रज्ञान), कार्यासन- ३९ यांचे कडून वेळोवेळी उपलब्ध करून देण्यात येईल. सदर प्रकल्प विकसित करण्यासाठी आवश्यक असेल तेंव्हा मनुष्यबळ जसे की, मुख्य तांत्रिक अधिकारी (Chief Technology Officer), डेटा सायंटिस्ट (Data Scientists), सॉफ्टवेअर तज्ज्ञ (Software Professionals) इत्यादी यांची नियुक्ती महाआयटी करू शकेल.
# Page 3
# Page 4
# Page 5