# Page 1
श्री. दिनेश कुमार जैन, भा.प्र.से., मुख्य सचिव, महाराष्ट्र शासन व श्री. एस व्ही आर श्रीनिवास, भा.प्र.से., प्रधान सचिव,सामान्य प्रशासन विभाग (माहिती तंत्रज्ञान) यांचा दि. २० सप्टेंबर, २०१८ ते दि. २५ सप्टेंबर, २०१८ या कालावधीतील यु.एस.ए येथील परदेश दौरा.
महाराष्ट्र शासन
सामान्य प्रशासन विभाग
शासन निर्णय क्रमांक : मातंसं-२०१८/प्र.क्र.१२८/से-१/कार्या-३९
मंत्रालय, मुंबई - ४०००३२
दि: १७ सप्टेंबर, २०१८
संदर्भ :- १. सामान्य प्रशासन विभाग, शासन परिपत्रक क्र. परदौ-१४१४/प्र.क्र.४६/११, दि. २९.१२.२०१४
२. सामान्य प्रशासन विभाग, शासन परिपत्रक क्र. परदौ-१४१६/प्र.क्र.११/११, दि. ०२.०६.२०१६
प्रस्तावना: सामान्य प्रशासन विभागाच्या दि. २९.१२.२०१४ व दि. ०२.०६.२०१६ रोजीच्या परिपत्रकान्वये अखिल भारतीय सेवेतील, राज्य सेवेतील तसेच सार्वजनिक उपक्रमे मंडळे, महामंडळे इ. चे अधिकारी पदाधिकारी यांच्या विदेश दौऱ्याचे प्रस्ताव सामान्य प्रशासन विभागामार्फत मुख्य सचिवांच्या अध्यक्षतेखालील शिफारस समितीसमोर सादर करण्यासाठी निकष विहित करण्यात आलेले आहेत.
वर्ल्ड इकॉनॉमिक फोरम यांनी त्यांच्या दि. १३.८.२०१८ च्या पत्रान्वये श्री. दिनेश कुमार जैन, भा.प्र.से., मुख्य सचिव व श्री एस व्ही आर श्रीनिवास, भा.प्र.से., प्रधान सचिव (माहिती तंत्रज्ञान) यांना सॅन फ्रान्सिस्को मधील सेंटर फॉर फोर्थ इंडस्ट्रियल रिव्हॉल्युशन (Centre for Fourth Industrial Revolution) येथे भेट देण्याकरिता आमंत्रित केले आहे. सदर दौऱ्यात विविध शिष्टमंडळे अथवा त्यांचे प्रतिनिधी यांच्यासमवेत बैठकांचे आयोजन करण्यात आलेले आहे. त्यामधून थेट परकीय गुंतवणूक आकर्षित करण्याची संधी उपलब्ध आहे. या बाबी विचारात घेऊन त्यांच्या या परदेश दौऱ्यास मान्यता देण्याची बाब शासनाच्या विचाराधीन होती.
शासन निर्णय: १. श्री. दिनेश कुमार जैन, भा.प्र.से., मुख्य सचिव,महाराष्ट्र शासन व श्री. एस व्ही आर श्रीनिवास, भा.प्र.से., प्रधान सचिव सामान्य प्रशासन विभाग (माहिती तंत्रज्ञान) यांना दि. २० सप्टेंबर, २०१८ ते दि. २५ सप्टेंबर, २०१८ या कालावधीतील सॅन फ्रान्सिस्को, यु.एस.ए मधील सेंटर फॉर फोर्थ इंडस्ट्रियल रिव्हॉल्युशन (Centre for Fourth Industrial Revolution) येथे होणाऱ्या बैठकीस उपस्थित राहण्यास याव्दारे शासन मान्यता देण्यात येत आहे.
२. परदेश दौऱ्याचा संपूर्ण कालावधी हा कर्तव्य कालावधी म्हणून समजण्यात यावा.
३. शासनाच्या विहीत नियमानुसार सदर दौऱ्याच्या कालावधीत त्यांना प्रवास भत्ता/महागाई भत्ता व इतर अनुषंगिक खर्च अनुज्ञेय असतील.
४. सदर दौऱ्याचा संपूर्ण खर्च महाराष्ट्र राज्य सेतू सोसायटी यांच्या निधीतून करण्यात येणार आहे.
# Page 2
शासन निर्णय क्रमांकः मातंसं-२०१८/प्र.क्र.१२८/से-१/कार्या-३९
५. हा शासन निर्णय सामान्य प्रशासन विभाग अनौ.सं.क्र.१४३/२०१८/कार्या.११, दि.३१ ऑगस्ट,२०१८ अन्वये त्यांनी दिलेल्या सहमती व केंद्र शासनाच्या विदेश मंत्रालयाच्या संगणक नाहरकत प्रमाणपत्र
(Political Clearance) क्र. EPC०४०९१८३७३१८US दि. १२.०९.२०१८ रोजीच्या पत्रान्वये (ई-मेल व्दारे प्राप्त) दिलेल्या सहमती नुसार निर्गमित करण्यात येत आहे.