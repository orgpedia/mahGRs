# Page 1
महाराष्ट्र माहिती तंत्रज्ञान महामंडळ मर्यादित यांना Hon'ble Chief Minister Dashboard (CM Dashboard) प्रकल्प राबविण्याकरीता शासन मान्यता देण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक - साप्रवि-०८८/२८/२०१७/कार्या.३९
मंत्रालय, मुंबई - ४०० ०३२
दि. ०३ नोव्हेंबर, २०१८
संदर्भ : १) शासन निर्णय क्र मातंसं-१७१६/प्र.क्र.२८६/३९, दिनांक ९ ऑगस्ट, २०१६.
२) उच्चस्तरीय समितीच्या दिनांक २५ ऑक्टोबर, २०१८ रोजीच्या बैठकीचे इतिवृत्त.
प्रस्तावना: शासनाच्या विभागांकडून नागरिकांसाठी विविध प्रकारच्या कल्याणकारी योजना राबविण्यात येतात. या योजनांची प्रकल्पांची एकीकृत, संवादात्मक आणि विश्लेषणात्मक माहिती मा. मुख्यमंत्री कार्यालयास उपलब्ध होण्यासाठी Hon'ble Chief Minister Dashboard (CM Dashboard) हा प्रकल्प राबविण्याचा प्रस्ताव शासनाच्या विचाराधीन होता. ज्यामुळे शासनाच्या सर्व योजनांची अद्यावत माहिती आकेडवारीसह तसेच विभागांची कामगिरी मा. मुख्यमंत्री यांना एका दृष्टीक्षेपात निर्दशनास याव्यात, हा या प्रकल्पाचा मुख्य उददेश आहे.
सदर प्रकल्प राबविण्याकरीता उच्च स्तरीय समितीच्या दिनांक २५ ऑक्टोबर, २०१८ रोजी झालेल्या बैठकीत तीन वर्षांकरीता रु. २१.८५ कोटी इतक्या रकमेस मंजूरी दिलेली आहे.
राज्याने सदर प्रकल्प राज्य शासनाच्या १०० टक्के मालकीची कंपनी महाराष्ट्र माहिती तंत्रज्ञान महामंडळ (महाआयटी) मार्फत राबविण्यात येत आहे. महाआयटी प्रकल्प राबविणारी संस्था (एसआयए) म्हणून कार्यरत राहील.
उपरोक्त प्रस्तावास अनुलक्षून CM Dashboard प्रकल्प राबविण्यात येणार आहे.
शासन निर्णय :
उच्चस्तरीय समितीच्या दिनांक २५ ऑक्टोबर, २०१८ रोजी झालेल्या बैठकीत CM Dashboard प्रकल्पास मान्यता देण्यात आलेली आहे. तसेच सदर प्रकल्प राबविण्याकरीता रु. २१.८५ कोटी इतक्या रकमेस मान्यता प्रदान करण्यात आली आहे. मान्यतेस अनुलक्षून CM Dashboard प्रकल्पास प्रशासकीय मान्यता प्रदान करण्यात येत आहे. तसेच संदर्भ क्र. १ च्या शासन आदेशाप्रमाणे वरील प्रकल्प महाराष्ट्र माहिती तंत्रज्ञान महामंडळाकडून राबविण्यात यावा. महाराष्ट्र माहिती तंत्रज्ञान महामंडळाला प्रकल्प राबविण्याकरीता आवश्यक असलेला रु. २१.८५ कोटी एवढा निधी सामान्य प्रशासन विभाग /कार्या.
३९(मातं) विभागामार्फत वेळोवेळी उपलब्ध करुन देण्यात येईल.
# Page 2
शासन निर्णय क्रमांकः साप्रवि-०८८/२८/२०१७/कार्या.३९