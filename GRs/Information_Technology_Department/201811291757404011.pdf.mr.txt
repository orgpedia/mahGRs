# Page 1
ई-परीक्षा व्यवस्थापन प्रणाली महापरीक्षा पोर्टल वापराबाबत आवश्यक सूचना.
महाराष्ट्र शासन
सामान्य प्रशासन विभाग (माहिती तंत्रज्ञान)
शासन परिपत्रक क्र. मातंसं-००८८/२७/२०१६-DIR IT(MH)
हुतात्मा राजगुरू चौक, मादाम कामा रोड,
मंत्रालय, मुंबई - ४०० ०३२
दिनांक : २८ नोव्हेंबर, २०१८
संदर्भ : शासन निर्णय क्रमांक: - मातंसं-००८८/२७/२०१६-DIR IT(MH), दिनांक- १९/०९/२०१७.
प्रस्तावना राज्यात शासनाचे सर्व प्रशासकीय विभाग व अधिनस्त कार्यालयांच्या भरती व सेवा प्रवेश परीक्षा सामान्य प्रशासन विभाग (माहिती व तंत्रज्ञान) शासन निर्णय क्रमांक.मातंस-०८८/२७/२०१६, दि.१९ सप्टेंबर, २०१७ अन्वये ऑनलाईन पध्दतीने महापरीक्षा पोर्टलव्दारे घेण्यात येतात. सदर परीक्षांचे आयोजन महाराष्ट्र माहिती तंत्रज्ञान महामंडळ (महाआयटी) यांचेकडून करण्यात येते.
संदर्भाधीन शासन निर्णयान्वये महापरीक्षा पोर्टलबाबतची कार्यप्रणाली निश्चित करण्यात आलेली आहे. त्यानुसार महापरीक्षा पोर्टलद्वारे विविध विभागांच्या परीक्षा घेण्यात येतात. सदर पोर्टलसंदर्भात व घेण्यात येणाऱ्या परीक्षेसंदर्भात, परीक्षार्थी/उमेदवारांकडून, लोकप्रतिनिधींकडून तसेच सोशल माध्यम व इतर संबंधीत विभागांकडून तक्रारी प्राप्त होत असतात. त्यानुषंगाने प्रधान सचिव, माहिती तंत्रज्ञान यांचे स्तरावर महापरीक्षा पोर्टलची कार्यपद्धतीत सुधारणा करण्यासाठी महाआयटी, सिस्टिम इंटिग्रेटर (यु. एस. टी. ग्लोबल संस्था) व सदर पोर्टलचे तांत्रीक परीक्षण करणारी संस्था ( पी. डब्ल्यू.सी) यांच्या प्रतिनिधींसोबत वेळोवेळी नियमीत बैठका घेण्यात येतात. सदर बैठकींमध्ये झालेल्या चर्चेच्या अनुषंगाने महापरीक्षा पोर्टलच्या कार्यपद्धती सुटसुटीत व सुरळीत करण्यासाठी आवश्यक सुचना निर्गमीत करण्याची बाब शासनाच्या विचाराधीन होती.
शासन परिपत्रक : महापरीक्षा पोर्टलद्वारे (www.mahapariksha.gov.in) घेण्यात येणाऱ्या परीक्षा सुरळीत व व्यवस्थित पार पडण्यासाठी सिस्टिम इंटिग्रेटर(यु.एस.टी.ग्लोबल संस्था) यांना खालील सुचना देण्यात येत आहेत :
१. सदर परीक्षा जिल्हा व तालुका पातळीवर घेण्यात याव्यात.
२. सदर परीक्षा केवळ एआयसीटीई/ राज्य / विद्यापीठ मान्यताप्राप्त (नोंदणीकृत) / सरकारी मान्यताप्राप्त महाविद्यालये/ शैक्षणिक संस्थांमध्येच घेण्यात याव्यात. इतर कोणत्याही खाजगी संस्था वा सायबर कॅफेमध्ये घेण्यात येवू नयेत.
३. परीक्षा केंद्रांच्या अंतर्गत सुरक्षिततेसोबतच पुरेशी खाजगी सुरक्षा तसेच आवश्यक पोलीस व्यवस्था पुरविण्यात यावी.
४. प्रश्नपत्रिका तयार करण्यापूर्वी व उत्तर तालीका (Answer Key) प्रसिध्द करण्यापूर्वी त्याचे पुनर्विलोकन करण्यात यावे.
# Page 2
शासन परिपत्रक क्रमांकः मातंसं-००८८/२७/२०१६-DIR IT(MH)
५. संबंधित विभागाने दिलेल्या अभ्यासक्रमानुसार परीक्षेत प्रश्न निश्चित करण्यात यावेत.
६. प्रश्नपत्रिका तयार करण्यासाठी संबंधित प्रश्नपेढीमध्ये (Question Bank) मोठया प्रमाणात प्रश्न समाविष्ट असावेत.
७. परीक्षेच्या वेळी प्रश्नपत्रिका उघडण्यासाठी पासवर्ड सुरक्षा असावी व सदर प्रश्नपत्रिका PDF च्या स्वरुपात असावी.
८. सदर परीक्षा ठरलेल्या वेळापत्रकानुसार घेण्यात याव्यात व त्यांचे निकाल वेळेत प्रसिध्द करण्यात यावेत.
९. महा-परीक्षा पोर्टलवर संबंधित परीक्षेपूर्वी नमुना प्रश्नपत्रिका उपलब्ध करुन द्याव्यात.
१०. कोणत्याही उमदेवाराला एकाच पदासाठी परीक्षा देण्याचा फक्त एकच प्रयत्न उपलब्ध असेल.जरी त्या पदासाठी एकापेक्षा अधिक सत्र (Slots) असतील.
११.परीक्षा पूर्ण झाल्यानंतर २२ तासांचे आत संबंधित परीक्षेचे CC TV फुटेज महा-आयटीला उपलब्ध करुन देणे आवश्यक राहील.
१२.सामान्यतः प्रतिदिनी दोन सत्रांपेक्षा जास्त सत्रांमध्ये परीक्षा घेण्यात येवू नयेत.
१३. परीक्षा केंद्रावर बैठक व्यवस्था दर्शविण्यात यावी.
१४.प्रत्येक परीक्षेमध्ये सर्व परीक्षार्थींचे चित्रण CC TV मध्ये समाविष्ट असावे.
१५. ज्या केंद्रावर परीक्षा घेण्यात येणार आहेत, त्याचे एकत्रित नियंत्रण एकाच ठिकाणाहून करण्यात यावे.
१६. सर्व संबंधित परीक्षार्थ्यांना परीक्षा पार पडल्यानंतर १० दिवसांचे आत उत्तर पत्रिका / संभाव्य तालीका देण्यात यावी. (Answer/Response sheet) १७.सदर परीक्षांचे तांत्रिक परीक्षण वेळोवेळी करण्यात यावे. सदर तांत्रिक परिक्षणात उपस्थित झालेल्या परीक्षा पध्दतीतील सर्व त्रुटींची तात्काळ पुर्तता करण्यात यावी.
१८. सदर परीक्षांची सामान्यकरण (Normalization) प्रक्रिया ही सुटसुटीत असावी.
१९.सदर परीक्षांबाबत प्राप्त तक्रारींचे निराकरण तात्काळ करण्यात यावे. त्यांचे निराकरण ३० दिवसांच्या आत करण्यात यावे.
२०. परीक्षेतील गैरप्रकाराबाबत दंड प्रक्रियेची रुपरेखा तयार करण्यात यावी व त्याची कठोरपणे अंमलबजावणी करण्यात यावी.
२१. परीक्षा केंद्रांमध्ये परीक्षा घेण्यासाठी नेमण्यात येणारे समवेक्षक (Invigilators) हे प्रामुख्याने शाळा/ महाविद्यालयातील शिक्षक / निवृत्त शिक्षक असावेत व त्यांना परीक्षा घेण्याचा किमान ५ वर्षाचा अनुभव असावा.
२२.परीक्षा घेण्यासाठी सर्व परीक्षा केंद्रे आवश्यक सर्व सोई-सुविधांनी सुसज्ज असावीत. उदा.UPS, DG Sets, लॅन कनेटिव्हीटी इ.
२३.परीक्षा प्रक्रियेच्या सर्व घटकांवर परीक्षा अंतिमत: संपेपर्यंत आवश्यक नियंत्रण ठेवण्यात यावे.
सर्व संबंधितांनी वरील सूचनांचे पालन काटेकोरपणे करण्याबाबत दक्षता घ्यावी.
पृष्ठ ३ पैकी २
# Page 3
शासन परिपत्रक क्रमांकः मातंसं-००८८/२७/२०१६-DIR IT (MH)