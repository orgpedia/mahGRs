# Page 1
जिल्हास्तरीय दूरसंचार समिती गठित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मातंसं०६५/प्र.क्र.३/२०२१/४/३९
मंत्रालय, मुंबई-४०० ०३२
दि. ०७ जून, २०२१
संदर्भ- शा. नि. क्र. मातंसं०६५/प्र.क्र.१/२०१८, दि. १७.०२.२०१८
प्रस्तावना राज्यात दूरसंचाराच्या पायाभूत सुविधा, मोबाईल टॉवर उभारणी करणाऱ्या संस्थांना या सुविधा उभारणी करण्यासाठी विविध समस्यांना तोंड द्यावे लागत आहे. दूरसंचार विभागाच्या दिनांक ०१.०८.२०१३ रोजीच्या मार्गदर्शक सुचनांन्वये दूरसंचाराच्या पायाभूत सुविधा उभारणीच्या अनुषंगाने निर्माण होणाऱ्या तक्रारींचे निवारण करण्यासाठी राज्य स्तरीय व जिल्हा स्तरीय समितींची स्थापना करण्यात याव्यात अशा सुचना देण्यात आलेल्या आहेत. या अनुषंगाने जिल्हा स्तरीय समिती गठित करण्याची बाब शासनाच्या विचाराधीन होती.
शासन निर्णय :
दूरसंचाराचे मनोरे उभारणी व पायाभूत सुविधा उभारणी करतांना काही अडचणी उद्भवल्यास त्या सोडविण्यासाठी जिल्हाधिकारी यांच्या अध्यक्षतेखाली प्रत्येक जिल्ह्यासाठी खालील प्रमाणे जिल्हा स्तरीय दूरसंचार समिती गठीत करण्यात येत आहे.
---------------------------------------------------------------------------------
| अ.क्र.  |  | पद |  |
| १ | जिल्हाधिकारी | अध्यक्ष |
|  | उप वन संरक्षक (DCF) | सदस्य |
|  | पोलीस अधीक्षक | सदस्य |
|  | उप जिल्हाधिकारी (RDC) | संयोजक |
| ५ | कार्यकारी अभीयंता, सां.बा.वि. | सदस्य |
| ६ | आयुक्त/ मुख्याधिकारी / मुख्य कार्यकारी अधिकारी | सदस्य |
|  | दूरसंचार पायाभूत सुविधा उभारणी करणाऱ्या प्रत्येक संस्थेचा परिमंडळ प्रमुख | सदस्य |
| ८ | दूरसंचारविभागाचे प्रतिनिधी LSA | सदस्य |
|  | कार्यकारी अभीयंता, महावितरण | सदस्य |
---------------------------------------------------------------------------------
जिल्हा स्तरीय दूरसंचार समितीच्या कार्यकक्षा पुढील प्रमाणे असतील
१. जिल्हा स्तरीय दूरसंचार समिती नवीन / विद्यमान टॉवर्स उभारणीसाठी प्रलंबित परवानगी तसेच ऑप्टीकल फायबर केबलच्या मार्गाच्या हक्काबाबत ( OFC ROW) प्रलंबित परवानगी, ह्या विषयीच्या कर आकारणीचे प्रश्न आणि जिल्ह्यातील दूरसंचार पायाभूत सुविधांशी संबंधित तक्रारींचे निराकरण करेल.
# Page 2
शासन निर्णय क्रमांकः मातंसं०६५/प्र.क्र.३/२०२१/से४/३९
२. जिल्हा स्तरीय दूरसंचार समिती किमान एक बैठक प्रत्येक तीन महिन्याला आयोजित करेल.
३. जिल्हा स्तरीय दूरसंचार समितीच्या शिफारशींचे पालन संबंधित महानगरपालिका/ ग्रामपंचायत / स्थानिक प्राधिकरणे व शासनाची कार्यालये करतील.