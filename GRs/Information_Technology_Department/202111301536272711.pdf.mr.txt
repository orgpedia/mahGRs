# Page 1
राज्यातील लाभ, आर्थिक सहाय्य आणि सेवा यांचे वितरण करण्यासाठी थेट लाभ हस्तांतरण (महा डीबीटी) प्रणाली ही एकमेव राज्यस्तरीय प्रणाली वितरणाच्या कार्यपध्दतीत सुधारणा करणेबाबत.
महाराष्ट्र शासन
सामान्य प्रशासन विभाग ( मातं)
शासन निर्णय क्र. डीबीटी-२०२१/प्र.क्र.६१/से-१/३९
मंत्रालय, मुंबई - ४०० ०३२
दिनांक- ३० नोव्हेंबर, २०२१
संदर्भ:- शासन निर्णय क्र. साप्रवि-मातंस-२०१८/प्र.क्र.१३८/से- १/३९ दिनांक- १२ ऑक्टोबर, २०१८
प्रस्तावना : राज्यातील नागरीकांना लाभ, आर्थिक सहाय्य आणि सेवा उपलब्ध करुन देण्यासाठी महाराष्ट्र शासनाच्या अनेक कल्याणकारी योजना आहेत. यामधील अनेक योजना पात्र अर्जदारांना आर्थिक लाभ अदा करतात. लाभार्थ्यांच्या आधार संलग्न बँक खात्यात लाभांचे थेटपणे वितरण करण्यासाठी शासनाने महाडीबीटी प्रणाली विकसित केली असून ती ऑक्टोबर, २०१८ पासून कार्यान्वित (Go Live) झाली आहे.
वरील संदर्भाधिन शासन निर्णयान्वये महाडीबीटी प्रणालीद्वरे लाभ वितरणाची कार्यपद्धती विहीत करण्यात आली आहे. सदर कार्यपध्दती आणखी सुलभ करण्याच्या दृष्टीने त्यामध्ये बदल करण्याची आवश्यकता असल्याची बाब निदर्शनास आल्याने त्यामध्ये सुधारणा करण्याबाबतचा प्रस्ताव शासनाच्या विचाराधीन होता. त्याअनुषंगाने महाडीबीटी प्रणाली वितरणाच्या कार्यपध्दतीत सुधारणा करण्याबाबत खालीलप्रमाणे आदेश निर्गमित करण्यात येत आहेत.
शासन निर्णय: राज्यातील लाभ, आर्थिक सहाय्य आणि सेवा यांचे वितरण करण्यासाठी थेट लाभ हस्तांतरण प्रणाली (महाडीबीटी) ऑक्टोबर, २०१८ मध्ये कार्यान्वित झाली आहे. सदर प्रणालीद्वारे लाभांचे वितरण करण्यासाठी उपरोक्त संदर्भाधीन शासन निर्णयान्वये कार्यपध्दती विहीत करण्यात आली आहे. या वितरण कार्यपध्दतीमध्ये अधिक सुलभता आणण्यासाठी त्यात सुधारणा करणे आवश्यक असल्याने दि. २७ सप्टेंबर, २०२१ रोजी मा. मुख्य सचिव यांच्या अध्यक्षतेखाली संपन्न झालेल्या उच्चस्तरीय समितीच्या बैठकीत या वितरण कार्यपध्दतीमध्ये सुधारणा करण्याबाबत निर्णय घेण्यात आला आहे. सदर निर्णयानुसार संदर्भाधिन शासन निर्णयातील परि.क्र. ८ व ९ मध्ये खालीलप्रमाणे सुधारणा करण्यात येत आहे.
परि. ८. - आहरण व संवितरण अधिकाऱ्याला योजनानिहाय “विशिष्ट बँक” खात्यामध्ये (Specific Scheme Account) खात्यामध्ये कोषागराकडून निधी प्राप्त झाल्यावर, सदर निधी त्यांनी विभागाच्या “Central Pool Account” मध्ये जमा करावा. याकरीता विभागांने प्रत्येक योजनेकरीता स्वतंत्र खाते “Central Pool Account” स्टेट बँक ऑफ इंडिया मध्ये उघडावे. स्टेट बँक ऑफ इंडिया ही महाडीबीटी पोर्टल व सार्वजनिक वित्तीय व्यवस्थापन प्रणाली (Public Financial Management System (PFMS) ) या दोन्हीशी संलग्न असल्यामुळे त्याच बँकेत खाते उघडणे आवश्यक आहे.
# Page 2
शासन निर्णय क्रमांकः डीबीटी-२०२१/प्र.क्र.६१/से-१/३९
विभागांनी सदर “Central Pool Account” खात्याचा वापर लाभ केवळ लाभार्थ्यांना महाडीबीटी पोर्टलद्वारे लाभांचे वितरण करण्यासाठीच करावा आणि हे खाते PFMS यांच्याशी संलग्न करण्यात यावे.
परि. ९- निधी विभागाच्या योजनानिहाय “Central Pool Account ” खात्यामध्ये जमा झाल्यावर वितरणाची प्रक्रिया सुरु होईल आणि लाभार्थ्यांच्या आधार संलग्न किंवा प्राधिकृत संस्था / एजन्सी यांच्या खात्यामध्ये सार्वजनिक वित्तीय व्यवस्थापन प्रणाली (PFMS) 'मार्फत लाभाची रक्कम जमा होईल. महाडीबीटी पोर्टलमार्फत PFMS कडे पाठविण्यात आलेली निधी वितरणाची नस्तीमध्ये Digital Service Certificate (DSC) द्वारे योजना विभागाच्या आहरण व संवितरण अधिकारी प्राधिकृत (Authorization) असल्याचे प्रमाणिकरण (Authentication) करणे आवश्यक आहे. तसेच PFMS यांच्याकडे पाठविण्यात आलेली नस्ती स्टेट बँक ऑफ इंडिया यांनाही पाठविण्यात यावे, जेणेकरुन प्रमाणिकरणाची फेरपडताळणी करता येईल व लाभार्थ्यांच्या खात्यामध्ये लाभाचे वितरण करणे शक्य होईल.
# Page 3
# Page 4
# Page 5
# Page 6