# Page 1
आपले सरकार सेवा केंद्र चालकांची पोलीस पडताळणी करण्यासाठी मार्गदर्शक सुचना.
महाराष्ट्र शासन
सामान्य प्रशासन विभाग (माहिती तंत्रज्ञान)
शासन परिपत्रक क्रमांक- मातंसं ४७१९/प्र.क्र.३३/से-५/३९
मादाम कामा मार्ग, राजगुरु चौक, मंत्रालय, मुंबई - ४०० ०३२
दिनांक- ११ सप्टेंबर, २०१९
संदर्भ:-१. शासन निर्णय क्र. मातंसं-१७१६/प्र.क्र.५१७/३९, दिनांक १९ जानेवारी, २०१८.
२. इलेक्ट्रॉनिक्स आणि माहिती तंत्रज्ञान मंत्रालय, भारत सरकार यांचे दिनांक ०१ ऑगस्ट २०१९ चे File No. 2 (1)/2013-CSC-Vol-1 (part-1) क्रमांकाचे ज्ञापन.
परिपत्रक
सामान्य प्रशासन विभाग (माहिती तंत्रज्ञान) शासन निर्णय क्र. मातंसं-१७१६/प्र.क्र.५१७/३९, दिनांक १९ जानेवारी, २०१८ अन्वये आपले सरकार सेवा केंद्राबाबत केंद्र शासनाच्या CSC २.० अंतर्गत मार्गदर्शक सूचना निर्गमित केल्या आहेत. या योजनेअंतर्गत राज्यभरात आपले सरकार सेवा केंद्रांचे विस्तृत जाळे कार्यरत आहे. डिजिटल इंडिया प्रकल्पाचा एक भाग असून, आपले सरकार सेवा केंद्र नागरिकांना शासकीय सेवा (GRC) तसेच इतर खाजगी सेवांचा (B2C) लाभ पारदर्शकरित्या व वेळेवर उपलब्ध करुन देण्यात महत्वपूर्ण कार्य करीत आहेत. ही केंद्रे भारत सरकारचे आणि महाराष्ट्र शासनाचे अनेक महत्वपूर्ण कार्यक्रम/प्रकल्प राबवित आहेत.
तसेच, आपले सरकार सेवा केंद्र नागरिकांना ई-सेवांचा अधिक प्रमाणात वापर करण्यास व नागरिकांच्या डिजिटल सशक्तीकरणासाठी महत्वपूर्ण भूमिका बजावत आहेत. म्हणूनच पारदर्शक कारभाराची प्रणाली तयार करण्यासाठी, तसेच ग्रामीण भागातील नागरिकांना माहिती तंत्रज्ञानाचे एक सामान्य व्यासपीठ उपलब्ध करुन देण्यासाठी ही केंद्रे महत्वाची भूमिका पार पाडत आहेत.
सन २०१५ पासून “कॉमन सर्व्हिस सेंटर" हे “आपले सरकार सेवा केंद्र" या कॉमन ब्रँडींग अंतर्गत कार्यरत आहेत. नागरिकांना विविध ई-सेवा पारदर्शकरित्या व विहित मुदतीत मिळाव्यात म्हणून सर्व जुने व नवीन आपले सरकार सेवा केंद्र चालकांची पोलीसांमार्फत चारित्र्य पडताळणी करण्याची आवश्यकता असल्याबाबत केंद्र शासनाच्या इलेक्ट्रॉनिक्स आणि माहिती तंत्रज्ञान मंत्रालयाने दिनांक १ ऑगस्ट २०१९ च्या ज्ञापनाद्वारे सूचना दिल्या आहेत, जेणेकरुन स्वच्छ प्रतिमा व सामाजिक स्वीकारार्हता असलेल्या व्यक्ती आपले सरकार सेवा केंद्र चालविण्याच्या प्रक्रियेत येतील.
वरील सर्व बाबी लक्षात घेता, जिल्हाधिकारी यांना सूचित करण्यात येते की, सध्या कार्यरत असलेल्या व यानंतर नव्याने परवानगी दिली जाणाऱ्या सर्व कॉमन सर्विस सेंटर आणि आपले सरकार
# Page 2
शासन परिपत्रक क्रमांकः मातंसं ४७१९/प्र.क्र.३३/से-५/३९
सेवा केंद्र चालकांची पोलिसांमार्फत चारित्र्य पडताळणीची कार्यवाही दिनांक १५.१०.२०१९ पर्यंत पूर्ण करावी व त्याचा अहवाल दर पंधरा दिवसांनी सोबत जोडलेल्या विवरणपत्रात शासनास सादर
करावा.
# Page 3