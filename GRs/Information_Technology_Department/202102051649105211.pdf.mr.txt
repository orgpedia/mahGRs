# Page 1
शासकीय सेवेतील गट-अ, ब, क संवर्गातील पदभरती जाहिरातींमध्ये संगणक अर्हतेबाबतच्या शासन निर्णय व पुरकपत्रांचा संदर्भ देणेबाबत...
महाराष्ट्र शासन
सामान्य प्रशासन विभाग (माहिती तंत्रज्ञान),
शासन परिपत्रक क्र. - मातंसं १८२०/प्र.क्र.९७/से-५/३९,
हुतात्मा राजगुरु चौक, मादाम कामा मार्ग, मंत्रालय, मुंबई, ४०० ०३२
दिनांक - ०५ फेब्रुवारी, २०२१.
संदर्भ - १. शासन अधिसूचना, सामान्य प्रशासन विभाग, क्रमांक सेप्रनि-१०९८/प्र.क्र.७/९८/१२, दि.२५ जानेवारी, १९९९ व दि. ०३ मे, २००० २. माहिती तंत्रज्ञान (सा.प्र.वि.) विभाग- शासन निर्णय क्र. मातंसं२०१२/प्र.क्र.२७७/३९, दि.०४ फेब्रुवारी, २०१३ ३. सामान्य प्रशासन विभाग (माहिती तंत्रज्ञान) - शासन पुरकपत्र क्र.मातंसं२०१२/प्र.क्र.२७७/३९, दि.०८ जानेवारी, २०१८ ४. सामान्य प्रशासन विभाग (माहिती तंत्रज्ञान) - शासन पुरकपत्र क्र.मातंसं२०१२/प्र.क्र.२७७/३९, दि.१६ जुलै, २०१८ ५. शासन अधिसूचना, सामान्य प्रशासन विभाग, क्रमांक एसआरव्ही२०१७/प्र.क्र.४६२/कार्या-१२, दि. २८ मे, २०१८
प्रस्तावना - शासकीय सेवेसाठी गट-अ, ब, क संवर्गातील अधिकारी/कर्मचाऱ्यांसाठी आवश्यक असणारी संगणक अर्हता संदर्भीय शासन निर्णयांन्वये वेळोवेळी विहित करण्यात आली आहे. वस्तुत: ज्या अभ्यासक्रमांना संगणक अर्हता म्हणून मान्यता दिलेली आहे, त्या अभ्यासक्रमांचा समावेश त्या संवर्गातील पदभरतीसाठी प्रसिध्द करण्यात येणाऱ्या जाहिरातींमध्ये करणे ही संबंधित विभाग / कार्यालयांची जबाबदारी आहे. परंतू काही विभाग / कार्यालयांच्या पदभरती जाहिरातीमंध्ये संगणक अर्हतेबाबत परिपूर्ण तपशिल नमुद न केल्याची बाब निदर्शनास आली आहे. सबब, सर्व शासकीय विभाग / कार्यालये/महामंडळे / स्वायत्त संस्था / उपक्रम इत्यादींच्या पदभरती जाहिरातींमध्ये शासनाने विहित केलेल्या संगणक अर्हतेबाबत परिपूर्ण तपशिल नमुद करण्याच्या अनुषंगाने खालील प्रमाणे सूचना देण्यात येत आहेत.
शासन परिपत्रक -
शासकीय सेवेसाठी गट-अ, ब, क संवर्गातील अधिकारी/कर्मचाऱ्यांसाठी महाराष्ट्र नागरी सेवा (संगणक हाताळणी/वापराबाबतचे ज्ञान आवश्यक ठरविण्याबाबत) नियम, १९९९ च्या नियम-३ अन्वये आवश्यक असणारी संगणक अर्हता संदर्भाधीन अनु.क्र.२, ३ व ४ येथील शासन निर्णय व पुरकपत्रांद्वारे निश्चित करण्यात आली आहे. यास्तव, या संवर्गातील शासकीय पदभरती जाहिरातींमध्ये संदर्भाधीन
# Page 2
शासन परिपत्रक क्रमांकः मातंसं १८२०/प्र.क्र.९७/से-५/३९,
अनु. क्र. २, ३ व ४ येथील शासन निर्णय व पुरकपत्रांचा संदर्भ देणे शासनाच्या सर्व विभाग/कार्यालये/महामंडळे/स्वायत्त संस्था/उपक्रम इत्यादींना बंधनकारक करण्यात येत आहे.
शासकीय सेवेतील पदभरती जाहिरातींमध्ये संदर्भाधीन शासन निर्णय व पुरकपत्रांचा संदर्भ देण्याबाबतची सर्व जबाबदारी संबंधित विभाग/कार्यालये/महामंडळे/स्वायत्त-संस्था/उपक्रम इत्यादींची असेल. तसेच यापुढे वेळोवेळी संगणक अर्हता अभ्यासक्रमामध्ये नविन अभ्यासक्रमांचा समावेश करण्याकरीता शासनस्तरावर जे शासन निर्णय निर्गमित करण्यात येतील, त्यांचासुध्दा समावेश शासकीय पदभरती जाहिरातींमध्ये करण्यात यावा. सदर शासन परिपत्रक सर्व मंत्रालयीन विभागांनी त्यांच्या अधिपत्याखालील सर्व क्षेत्रीय कार्यालयांच्या निदर्शनास आणावे.
# Page 3