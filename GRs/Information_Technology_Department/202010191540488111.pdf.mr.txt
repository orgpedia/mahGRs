# Page 1
कामकाजासाठी mahaeoffice या प्रणालीचा वापर करणेबाबत.
महाराष्ट्र शासन
सामान्य प्रशासन विभाग ( मातं)
शासन निर्णय क्रमांक : मातंसं-२०२०/प्र.क्र.३५(अ)/से.१/का.३९
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : १९/१०/२०२०
संदर्भ : १) सामान्य प्रशासन विभाग, माहिती तंत्रज्ञान, शासन निर्णय क्र.मातंसं - २०१२/प्र.क्र.२५३/से-१/३९, दि. ६ ऑगस्ट, २०१२.
२) सामान्य प्रशासन विभाग, माहिती तंत्रज्ञान, शासन निर्णय क्र.मातंसं- २०१२/प्र.क्र.२५३/से-१/३९ दि.९ ऑगस्ट,२०१२.
३) सामान्य प्रशासन विभाग, माहिती तंत्रज्ञान, परिपत्रक
क्र.मातंसं- २०१२/प्र.क्र.२५३/से-१/३९, दि.५ मार्च,२०१३.
४) सामान्य प्रशासन विभाग, माहिती तंत्रज्ञान यांचे क्र.मातंसं २०२०/प्र.क्र.३५ (अ)/से- १/३९, दि.२१ सप्टेंबर, २०२० चे पत्र.
प्रस्तावना : जगभरातील अनेक देशांमध्ये कोरोना विषाणूंचा प्रसार झाला आहे. त्यामुळे आरोग्यविषयक गंभीर समस्या निर्माण झाली आहे. तसेच शासकीय कामकाज चालू ठेवून कर्मचाऱ्यांच्या सुरक्षिततेबाबत मोठे आव्हान शासनापुढे उभे आहे. कोरोना विषाणूंचा (COVID-१९) प्रसार राज्यातील कार्यालयांमध्ये होऊ नये तसेच राज्यातील अधिकारी / कर्मचारी यांना त्यांचा संसर्ग होऊ नये, यासाठी प्रतिबंधात्मक उपाय म्हणून राज्यशासनाने कार्यालयीन उपस्थिती नियंत्रणात केली आहे. त्याचा परिणाम काही अंशी शासनाच्या कामकाजावर होत असल्याचे निदर्शनास आले आहे. याकरिता Work from Home याचा काही अंशी अवलंब करण्याची शासनास निकड भासत आहे. यापूर्वी दि. ९ ऑगस्ट, २०१२ च्या शासन निर्णयान्वये मंत्रालयातील सर्व विभांगामध्ये दि. १ जानेवारी, २०१३ पासून ई-ऑफीस प्रणालीद्वारे कार्यालयीन कामकाज करणे अनिवार्य करण्यात आले होते. सद्यस्थितीत मंत्रालयीन विभागात टपाल ई-ऑफीसद्वारे पाठविण्यात येत असून धारीका ई-ऑफीसद्वारे तयार करुन Tracking फाईलचा शोध घेण्यासाठी ई-ऑफीसचा वापर करण्यात येत आहे. सद्यस्थितीत मंत्रालयीन विभागात ई-ऑफीसचा नगण्य वापर होत आहे.
वरील बाबी विचारात घेता, राज्य शासनाच्या शासकीय कामकाजात संगणकाचा अधिकाधिक वापर करुन शासकीय कामकाज गतीमान व्हावे, कामकाजात सुसूत्रता यावी, दस्तऐवज सुरक्षित व माहिती त्वरेने व जलद गतीने प्राप्त होऊन निर्णय प्रक्रीया सुलभ व्हावी यासाठी मंत्रालयीन विभागामध्ये शासकीय कामकाजात ई-ऑफीस प्रणालीचा प्रभावीपणे वापर करण्याच्या अनुषंगाने मा.मुख्यमंत्री यांच्या अध्यक्षतेखाली दिनांक १० सप्टेंबर, २०२० रोजी बैठक संपन्न झाली. सदर बैठकीत मंत्रालयात ई-ऑफीस प्रणालीचा प्रभावीपणे वापर करण्याचा निर्णय घेण्यात आला आहे. त्याअनुषंगाने उपरोक्त संदर्भाधीन क्र.४ च्या पत्रान्वये सर्व विभागांना अवगत करण्यात आले आहे. वरील सर्व बाबींचा विचार करुन मंत्रालयात ई-ऑफीस प्रणालीचा वापर करण्यासंदर्भात निर्देश देण्याची बाब शासनाच्या विचाराधीन होती.
# Page 2
शासन निर्णय क्रमांक: मातंसं-२०२०/प्र.क्र.३५(अ)/से.१/का.३९
शासन निर्णय : मंत्रालयात एन.आय.सी.च्या ई-ऑफीस (URL) mahaeoffice.maharashtra.gov.in या प्रणालीची अंमलबजावणी तात्काळ करणे आवश्यक आहे. सर्व मंत्रालयीन विभागातील अधिकारी / कर्मचारी यांना यापूर्वी ई-ऑफीस प्रणालीचे प्रशिक्षण देण्यात आले आहे. तथापि, त्या अनुषंगाने काही तांत्रिक सहाय्य / प्रशिक्षणाची पुन्हा आवश्यकता भासल्यास माहिती तंत्रज्ञान विभागातील ई-ऑफीसशी संबंधित नोडल अधिकारी तसेच ई-ऑफीस सपोर्ट टीमकडे संपर्क साधावा. ई-ऑफीस प्रणालीची प्रभावी अंमलबजावणी करण्याच्या दृष्टीने पुढील टप्प्यात खालीलप्रमाणे कार्यवाही करण्यात यावी.
१. सामान्य प्रशासन विभाग (माहिती तंत्रज्ञान) कार्यालयाकडून ई-ऑफीस प्रणालीची mahaeoffice.maharashtra.gov.in ही web based प्रणाली प्रायोगिक तत्वावर सुरु करण्यात आली असून, ती यशस्वी ठरलेली आहे. सदर प्रणालीद्वारे विभागांनी दिनांक १.११.२०२० पासून ई-टपाल/ ई-रजा कार्यान्वित करण्यात याव्यात, असे यापूर्वीच संदर्भाधीन क्र.४ येथील पत्रान्वये कळविण्यात आले आहे.
२. प्रत्येक विभागाने त्यांच्या विभागातून कोणत्या धारीका mahaeoffice.maharashtra.gov.in या प्रणालीद्वारे सादर करावयाच्या हे निश्चित करावे. दि.०१.११.२०२० पासून पहिल्या टप्प्यामध्ये मध्ये ई- धारीका सामान्य प्रशासन विभागामार्फत निश्चित केलेल्या खालील विभागांमार्फत पूर्णतः कार्यान्वित करण्यात याव्यात.
१.सामान्य प्रशासन विभाग (सर्व उपविभाग), मंत्रालय, मुंबई.
२. माहिती तंत्रज्ञान विभाग, मंत्रालय, मुंबई.
३. कौशल्य विकास व उद्योजगता विभाग, मंत्रालय, मुंबई.
४. वित्त विभाग (अर्थसंकल्प/वस्तू सेवा कर), मंत्रालय, मुंबई.
५. उच्च व तंत्रशिक्षण विभाग, मंत्रालय, मुंबई.
६. महसूल व वन विभाग(महसूल), मंत्रालय, मुंबई.
७. ग्राम विकास विभाग, मंत्रालय, मुंबई.
८. महिला बाल कल्याण विभाग, मंत्रालय, मुंबई.
९. सार्वजनिक आरोग्य विभाग, मंत्रालय, मुंबई.
१०. सामाजिक न्याय विभाग, मंत्रालय, मुंबई.
११.मराठी भाषा विभाग, मंत्रालय, मुंबई.
१२. राज्य निवडणूक आयोग, मुंबई.
१३. महाराष्ट्र वखार महामंडळ, पुणे.
१४. परिवहन आयुक्तालय,मुंबई.
१५. राष्ट्रीय आरोग्य अभियान, मुंबई.
उपरोक्त विभागांनी सर्व नवीन धारिका तसेच चालू धारिका ई-ऑफीस मार्फत सादर कराव्यात. त्यानंतर टप्प्याटप्प्याने सर्व मंत्रालयीन विभागांनी ई-ऑफीस प्रणालीचा वापर सुरु करावा.
पृष्ठ ३ पैकी २
# Page 3
शासन निर्णय क्रमांकः मातंसं-२०२०/प्र.क्र.३५(अ)/से.१/का.३९
३. सर्व विभागांच्या सचिवांनी ई-ऑफीस प्रणालीची अंमलबजावणी प्रभावीपणे होण्याच्या दृष्टीने विभागातील एका उपसचिव दर्जाच्या अधिकाऱ्याची नोडल ऑफीसर म्हणून नेमणूक करावी. तसेच विभागातील सर्व अधिकारी / कर्मचाऱ्यांची यांचे EMD, Profile DSC, e-mail इत्यादी ई-ऑफीस प्रणालीच्या सज्जतेसाठी करुन घ्यावे.
४. ई-ऑफीस प्रणाली कार्यान्वित करण्यासाठी आवश्यक असलेली प्रमाण कार्यपध्दती (S.O.P.) माहिती व तंत्रज्ञान विभागामार्फत निर्गमित करण्यात येतील.