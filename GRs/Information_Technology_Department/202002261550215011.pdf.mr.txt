# Page 1
महाराष्ट्र राज्यातील एकात्मिक नागरीक संपर्क केंद्र - मुख्यमंत्री हेल्पलाईन हा शासनाचा प्रकल्प राबविण्याकरीता प्रशासकीय मान्यता देण्याबाबत.
महाराष्ट्र शासन
सामान्य प्रशासन विभाग (मा.तं.)
शासन निर्णय क्रमांक : मातंसं-२०१९/प्र.क्र.३२/से-१/कार्या.३९
मंत्रालय, मुंबई – ४०००३२.
दि. २६ फेब्रुवारी, २०२०.
संदर्भ:- १) उच्चस्तरीय समितीच्या दिनांक २८ फेब्रुवारी, २०१९ रोजीच्या बैठकीचे इतिवृत्त.
प्रस्तावना: राज्यात नागरिकांना शासनाच्या विविध कल्याणकारी योजना / प्रकल्प, शासनाकडून देण्यात येणाऱ्या सेवा इत्यादींची माहिती, तसेच नागरिकांच्या तक्रारी शासनापर्यत पोहचविण्याकरीता वेगवेगळया विभागांचा स्वंतत्र जनसंपर्क केंद्रे (Call Centers) सध्या अस्तिवात आहे. अशा सर्व जनसंपर्क केंद्रांचे दूरध्वनी क्रमांक ही भिन्न आहेत. यामुळे नागरिकांना माहिती / तक्रारी इत्यादी करीता भिन्न क्रमांकावर शासनाशी संपर्क साधावा लागतो. याबाबी विचारात घेऊन नागरिकांना शासनाच्या विविध कल्याणकारी योजना/प्रकल्प, शासनाकडून देण्यात येणाऱ्या सेवा इत्यादी माहिती तसेच नागरिकांच्या तक्रारी शासनापर्यत पोहचविण्याकरीता एकात्मिक नागरीक संपर्क केंद्र - मुख्यमंत्री हेल्पलाईन ही एकच दूरध्वनी क्रमांक असलेला प्रकल्प राबविण्याचा प्रस्ताव शासनाच्या विचाराधीन होता.
शासन निर्णय: नागरिकांना शासनाच्या विविध कल्याणकारी योजना / प्रकल्प, शासनाकडून देण्यात येणाऱ्या सेवा इत्यादींची माहिती, तसेच नागरिकांच्या तक्रारी शासनापर्यंत पोहचविण्याकरीता एकात्मिक नागरीक संपर्क केंद्र - मुख्यमंत्री हेल्पलाईन ही एकच दूरध्वनी क्रमांक असलेला प्रकल्पास उच्च स्तरीय समितीच्या दिनांक २८ फेब्रुवारी, २०१९ रोजी झालेल्या बैठकीत मान्यता देण्यात आली आहे. या प्रकल्पांतर्गत जनसंपर्क केंद्रात ८० बैठका (Seats) तीन वर्षाच्या कालावधीकरीता प्रतिमहा प्रति बैठक (Per month per seat) रूपये २१,४६२/- + जीएसटी याप्रमाणे सार आयटी रिसॉरसिस प्रायव्हेट लिमिटेड, मुंबई. यांच्या मार्फत राबविण्यास मान्यता देण्यात आली. तसेच याकरीता टोल फ्री दूरध्वनी क्रमांक घेण्यासाठी होणाऱ्या खर्चास मान्यता देण्यात आली आहे. खर्चाचा तपशिल खालील प्रमाणे आहे.
# Page 2
शासन निर्णय क्रमांकः मातंसं-२०१९/प्र.क्र.३२/से-१/कार्या.३९
---------------------------------------------------------------------------------------------------------------------------------------------------------
| क्र.  |  | खर्चाचा तपशिल | ८० बैठकीकरीता होणारा प्रतिमहा खर्च  |  | एका वर्षाकरीता होणारा खर्च (जीएसटी व्यतिरिक्त) | तीन वर्षाकरीता होणारा खर्च (जीएसटी व्यतिरिक्त) |
| १. | मनुष्यबळ | रू.२१,४६२/ | रू.२,०६,०३,५२०/ | रू. ६,१८,१०,५६०/ |
| २. | टोल फ्री दूरध्वनी क्रमांकाचा खर्च |  | रू.२१,७२,०००/ | रू. ६५,१६,०००/ |
|  | एकूण खर्च | रू.६,८३,२६,५६०/ |
---------------------------------------------------------------------------------------------------------------------------------------------------------