# Page 1
राज्यातील दूरसंचाराच्या पायाभूत उभारणी व देखभालीसाठी ऑनलाइन पोर्टल कार्यान्वीत होईपर्यंतच्या कार्यवाहीबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : मातंसं ०६५/प्र.क्र.१/२०१८
मंत्रालय, मुंबई-४०० ०३२
दि. ०३ मार्च, २०१८
वाचा- १. मा.तं.सं. शा. नि. क्र. मातंसं ०६५/प्र.क्र.१/२०१८, दि. १७ फेब्रुवारी, २०१८
शासन परिपत्रक राज्यातील दूरसंचाराचा पायाभूत उभारणी व देखभाल (दूरसंचार मनोरे, मायक्रो सेल्स, मास्ट्स, ऑप्टीकल फायबर केबल या आणि यांसारखे उपक्रम) बाबत शासन निर्णय दि.१७.२.२०१८ अनुसार धोरण निर्गमित करण्यात आले आहे. या शासन निर्णयाच्या परिच्छेद १७ नुसार दूरसंचाराच्या पायाभूत सुविधांची उभारणी व देखभालीची आवश्यक परवानगी देण्यासाठी माहिती तंत्रज्ञान संचालनालय सिंगल विंडो पोर्टलची ऑनलाइन सुविधा उपलब्ध करणार आहे. सदर ऑनलाइन सुविधा सक्रीय होईपर्यंत धोरणाच्या परिच्छेद १७ (ड) नुसार अर्ज संबंधित स्थानिक प्राधिकरणांकडे हार्ड कॉपी स्वरुपात स्वीकारले जातील. तथापि या धोरणाच्या इतर सर्व बाबी हे धोरण अंमलात येण्याच्या तारखेपासून लागू होतील.
सबब दूरसंचार मनोरे, दूरसंचार मायक्रो सेल्स, मास्ट्स, बेस स्टेशन इ. तसेच ऑप्टीकल फायबर केबलच्या परवानगीसाठी अर्जदारांनी संबंधित सक्षम प्राधिकाऱ्यांकडे हार्ड कॉपी स्वरूपामध्ये सादर केलेले अर्ज संबंधित सक्षम प्राधिकरणांनी स्विकारावयाचे आहेत व दि.१७.२.२०१८ रोजीच्या धोरणानुसार परवानगीबाबतची कार्यवाही करावयाची आहे.
अर्जदारांनी हार्ड कॉपी स्वरूपात संबंधित प्राधिकरणांकडे सादर केलेल्या अर्जाची प्रत mahatip@maharashtra.gov.in या ईमेल द्वारे माहिती तंत्रज्ञान संचालनालयाकडे पाठवावी.
ऑनलाइन सिंगल विंडो पोर्टल सुविधा कार्यान्वित झाल्यानंतर स्वतंत्र मार्गदर्शक सूचना माहिती तंत्रज्ञान संचालनालयामार्फत निर्गमित करण्यात येतील.
# Page 2