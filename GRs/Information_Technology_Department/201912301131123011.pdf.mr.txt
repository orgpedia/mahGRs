# Page 1
राजीव गांधी विज्ञान व तंत्रज्ञान आयोगातील अधिकारी / कर्मचारी यांच्या वेतन व भत्त्यासाठी सन २०१९-२० करिता अर्थसंकल्पिय तरतूदीतून निधीचे वितरण
महाराष्ट्र शासन
सामान्य प्रशासन (वितंक) विभाग
शासन निर्णय क्रमांक : निधीवि-२०१९/प्र.क्र.७७/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३०/१२/२०१९
शासन निर्णय :
राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगाची स्थापना करण्यात आली आहे. उपरोक्त अधिनियमाच्या नियम क्रमांक १४ अनुसार राजीव गांधी विज्ञान व तंत्रज्ञान आयोगाकरीता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये सहायक अनुदान स्वरुपात निधी वितरीत करण्यात येतो.
२. राजीव गांधी विज्ञान व तंत्रज्ञान आयोगामध्ये माहे मे, २०१८ पासून नियमित अधिकारी / कर्मचारी यांची नियुक्ती करण्यात आली असून, त्यांना वेतन व भत्ते अदा करण्यात येत आहेत. सदर वेतन व भत्त्यासाठी विज्ञान व तंत्रज्ञान कक्षाकडून माहे जुलै, २०१९ मधील पावसाळी अधिवेशनात राजीव गांधी विज्ञान व तंत्रज्ञान आयोगाच्या अधिकारी / कर्मचारी यांच्या वेतन व भत्त्यासाठी मुख्यलेखाशिर्ष २२५१ सेक्रेटरीएट सामाजिक सेवा या लेखाशिर्षाखाली ३६ सहायक अनुदाने (वेतन) हे तपशिलवार लेखाशिर्ष नव्याने समाविष्ट करण्यात आले आहे.
३. सन २०१९-२० करिता विज्ञान व तंत्रज्ञान कक्षास मंजूर अर्थसंकल्पिय तरतूद रु. ३५.०० कोटी रुपये पस्तीस कोटी फक्त) इतकी आहे. त्यापैकी रु.२.५० कोटी (रुपये दोन कोटी पन्नास लाख फक्त) इतकी तरतूद पुनर्वितरणाव्दारे ३६ - सहायक अनुदाने (वेतन) या लेखाशिर्षाखाली वळती करण्यात आले आहेत.
सदर रकमेच्या ६० टक्के म्हणजे रु. १,५०,००,०००/- (रुपये एक कोटी पन्नास लाख फक्त ) इतकी रक्कम राजीव गांधी विज्ञान व तंत्रज्ञान आयोगातील अधिकारी/कर्मचारी यांच्या वेतन व भत्त्यासाठी मंजूर करण्यात येत आहे.
४. अवर सचिव, सामान्य प्रशासन विभाग (वि.तं.क.) यांनी रु. १,५०,००,०००/- (रुपये एक कोटी पन्नास लाख फक्त ) या रकमेचे देयक सादर करुन मंजूर करुन घ्यावे. संबंधित रकमेचा धनादेश “ सदस्य सचिव, राजीव गांधी विज्ञान व तंत्रज्ञान आयोग” यांच्या नावे काढण्यात यावा व आयोगाकडे सुपूर्द करण्यात यावा.
५. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. या अनुदानाच्या विनियोगाची तपासणी करुन त्याबाबतचे उपयोगिता प्रमाणपत्र व कार्यक्रमांचा सविस्तर अहवाल शासनास सादर करावा.
# Page 2
शासन निर्णय क्रमांक: निधीवि-२०१९/प्र.क्र. ७७/का.३९
६. वरील खर्च मागणी क्रमांक ए-५, २२५१ सचिवालय, सामाजिक सेवा, ०९० सचिवालय, पंचवार्षिक योजनांतर्गत योजना, राज्य योजना (००)(०३) विज्ञान व तंत्रज्ञान यामध्ये समन्वय व संशोधन (२२५१ ००४२), ३६ सहायक अनुदान (वेतन) या लेखाशिर्षाखाली टाकण्यात यावा व तो सन २०१९-२० या आर्थिक वर्षाच्या मंजूर अनुदानातून भागविण्यात यावा.
७. वित्त विभागाचा शासन निर्णय क्रमांक : विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये सदरहू मंजूरी देण्यात येत असून सहायक अनुदान मंजूर करताना वरील अधिनियमांतर्गत वित्त विभागाच्या मार्गदर्शक सूचनांचे तसेच वित्त विभागाच्या शासन परिपत्रक क्रमांक : अर्थसं २०१९/प्र.क्र.९२/अर्थ-३, दिनांक ८ जुलै, २०१९ च्या परिशिष्टातील क्रमांक ९ मधील अटी व शर्तीचे पालन करण्यात आले आहे. हा शासन निर्णय वित्त विभागाच्या दिनांक ८ जुलै, २०१९ मधील परिच्छेद ७ मधील तरतूदीनुसार प्रशासकीय विभागास प्राप्त प्राधिकारानुसार तसेच प्रधान सचिव (माहिती तंत्रज्ञान व वितंक) यांच्या मान्यतेने निर्गमित करण्यात येत आहे.