# Page 1
नॅशनल इन्फारमेटिक्स सेंटर सर्व्हसेस संस्थान (NICSI) यांना MyGov- या शासनाचा प्रकल्प राबविण्याकरीता शासन मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मातंसं-२०१८/प्र.क्र. ४९/से-१/कार्या. ३९
मंत्रालय, मुंबई - ४०००३२.
दि. २८ फेब्रुवारी, २०१९.
संदर्भ:- १) उच्चस्तरीय समितीच्या दिनांक २१ फेब्रुवारी, २०१९ रोजीच्या बैठकीचे इतिवृत्त.
प्रस्तावना: MyGov या शासनाच्या संकेतस्थळाच्या माध्यमातून वेब पोर्टलचे डिझाईन, विकास, सोशल मिडिया प्लॅटफॉर्म व्यवस्थापनाबाबत नवीन योजना राबविण्याचा प्रस्ताव शासनाच्या विचाराधीन होता.
MyGov ह्या प्रकल्पाच्या केंद्रस्थानी नागरिक असून, जो शासनाशी जोडलेला असेल आणि ज्याचे सुशासन करण्यात योगदान असेल. सामान्य नागरीकांचा समावेश व सहभाग असलेला शासनाच्या प्रशासकीय उपक्रमांपैकी हा एक उपक्रम आहे. MyGov महाराष्ट्र शासनाच्या व केंद्र शासनाच्या सामाजिक आणि आर्थिक परिवर्तनास योगदान देणारा प्रकल्प आहे. या प्रकल्पाच्या माध्यमातून ऑनलाईन प्रणालीद्वारे शासन व नागरीक यांच्यामध्ये जवळीकता साधता येणार आहे.
सदर प्रकल्प राबविण्याकरीता उच्च स्तरीय समितीच्या दिनांक २१ फेब्रुवारी, २०१९ रोजी झालेल्या बैठकीत हा प्रकल्प नॅशनल इन्फारमेटिक्स सेंटर सर्व्हसेस संस्थान (NICSI) यांच्या मार्फत राबविण्यास व त्याकरीता रु.९.८१ कोटी +जीएसटी + निक्सी यांची फी इतक्या रकमेस मंजूरी दिलेली आहे. हा प्रकल्प निक्सी यांच्या पॅनलवरील संस्थाकडून, निक्सी यांच्या मार्फत राबविण्यात येणार आहे.
शासन निर्णय: MyGov या मुख्यमंत्री कार्यालयाच्या प्रकल्पास उच्च स्तरीय समितीच्या दिनांक २१ फेब्रुवारी, २०१९ रोजी झालेल्या बैठकीत हा प्रकल्प नॅशनल इन्फारमेटिक्स सेंटर सर्व्हीसेस संस्थान (NICSI) यांच्या मार्फत राबविण्यास व त्याकरीता रु. ९.८१ कोटी + जीएसटी + निक्सी यांची फी इतक्या रकमेस मंजूरी देण्यात आलेली आहे.
२.सदर मान्यतेस अनुलक्षून MyGov प्रकल्पास प्रशासकीय मान्यता प्रदान करण्यात येत आहे.
तसेच सदर प्रणालीचे विकसन व मनुष्यबळ यांवर होणारा रु.९.८१ कोटी + जीएसटी + निक्सी फी एवढा खर्च सामान्य प्रशासन विभाग / कार्या.३९ (मातं) विभागामार्फत वेळोवेळी उपलब्ध करुन देण्यात येईल.
# Page 2
शासन निर्णय क्रमांकः मातंसं-२०१८/प्र.क्र.४९/से-१/कार्या.३९
३. निक्सी यांच्या पॅनलवरील निवड झालेल्या सिल्वर टच टेक्नालॉजीस लिमिटेड, मुंबई या संस्थेकडून सदर प्रणाली निक्सीमार्फत विकसित करण्यात येईल. सिल्वर टच टेक्नालॉजीस लिमिटेड, मुंबई या संस्थेला त्यांनी केलेल्या कामाच्या प्रगतीचा अहवाल प्रधान सचिव (माहिती तंत्रज्ञान) यांना वेळोवेळी सादर करणे आवश्यक असेल. तसेच सदर संस्था प्रणालीच्या विकसनाचे काम प्रधान सचिव (माहिती तंत्रज्ञान) यांच्या निर्देशानुसार व नियंत्रणाखाली काम करेल . सिल्वर टच टेक्नालॉजीस यांनी डेटाबेस व डेटा यांचा ओक्सेस (access) माहिती तंत्रज्ञान संचलनालय / महाआयटी यांना माहिती तंत्रज्ञान संचलनालयाच्या सुचनेनुसार वेळोवेळी देणे बंधनकारक असेल.