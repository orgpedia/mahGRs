# Page 1
राजीव गांधी विज्ञान व तंत्रज्ञान आयोग सन २०२१-२२ करिता अर्थसंकल्पिय तरतूदीतून निधीचे वितरण.
महाराष्ट्र शासन
सामान्य प्रशासन (वितंक) विभाग
शासन निर्णय क्रमांक : निधीवि-२०२१-२२/प्र.क्र.१०/से-६/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०२ सप्टेंबर, २०२१
शासन निर्णय : राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगामध्ये स्थापना करण्यात आली आहे. उपरोक्त अधिनियमाच्या नियम क्रमांक १४ अनुसार राजीव गांधी विज्ञान व तंत्रज्ञान आयोगाकरिता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये निधी अदा करण्यात येतो.
२. सन २०२१-२२ करिता विज्ञान व तंत्रज्ञान आयोगासाठी मंजूर अर्थसंकल्पिय तरतूद रु. ४९.४६ कोटी (रुपये एकोणपन्नास कोटी शेहेचाळीस लाख फक्त) इतकी आहे. तथापि, वित्त विभागाच्या दिनांक २४ जून, २०२१ रोजीच्या शासन निर्णयान्वये विभागाला कार्यक्रमांतर्गत योजनांसाठी मंजूर झालेल्या एकूण निधीच्या फक्त ६०% निधी उपलब्ध होईल, या सूत्राच्या अधीन राहून राजीव गांधी विज्ञान व तंत्रज्ञान आयोगास सन २०२१-२२ या वित्तीय वर्षात ३१ - सहायक अनुदान (वेतनेत्तर) या तपशिलवार लेखाशिर्षात मंजूर झालेल्या एकूण निधीच्या ३०% निधीचा पहिला हप्ता रु. १४,१०,००,०००/- (रुपये चौदा कोटी दहा लाख फक्त) वितरीत करण्यास वित्त विभागाच्या शासन परिपत्रक क्र. अर्थसं-२०२१/प्र.क्र.४८/अर्थ-३, दिनांक २४ जून, २०२१ अन्वये मंजूरी दिली आहे.
३. वरील मान्यतेनुसार अवर सचिव, सामान्य प्रशासन विभाग (वि.तं.क.) यांनी रु.१४,१०,००,०००/ (रुपये चौदा कोटी दहा लाख फक्त ) या रकमेचे देयक सादर करुन मंजूर करुन घ्यावे. संबंधित रकमेचा धनादेश सदस्य सचिव, राजीव गांधी विज्ञान व तंत्रज्ञान आयोग” यांच्या नावे काढण्यात यावा व आयोगाकडे सुपूर्द करण्यात यावा.
४. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. या अनुदानाच्या विनियोगाची तपासणी करुन त्याबाबतचे उपयोगिता प्रमाणपत्र व कार्यक्रमांचा सविस्तर अहवाल शासनास सादर करावा.
५. वरील खर्च मागणी क्रमांक ए-५, २२५१ सचिवालय, सामाजिक सेवा, ०९० सचिवालय, पंचवार्षिक योजनांतर्गत योजना, राज्य योजना (००)(०३) विज्ञान व तंत्रज्ञान यामध्ये समन्वय व संशोधन (२२५१ ००४२), ३१ सहायक अनुदाने (वेतनेत्तर) या लेखाशिर्षाखाली टाकण्यात यावा व तो सन २०२१-२२ या आर्थिक वर्षाच्या मंजूर अनुदानातून भागविण्यात यावा.
६. वित्त विभागाचा शासन निर्णय क्रमांक : विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये सदरहू मंजूरी देण्यात येत असून सहायक अनुदान मंजूर करताना वरील अधिनियमांतर्गत वित्त विभागाच्या मार्गदर्शक सूचनांचे तसेच वित्त विभागाच्या शासन परिपत्रक क्रमांक : अर्थसं-२०२१/ प्र.क्र.४८/अर्थ-३, दिनांक २४ जून, २०२१ च्या परिशिष्टातील क्रमांक ९ मधील अटी व शर्तीचे पालन करण्यात आले आहे. हा शासन निर्णय नियोजन विभाग व वित्त विभागाच्या अनौ.संदर्भ क्रमांक ४८७/२०२१/ व्यय-४, दिनांक ३० ऑगस्ट, २०२१ नुसार वित्त विभागाच्या मान्यतेने निर्गमित करण्यात येत आहे.
# Page 2
शासन निर्णय क्रमांकः निधीवि-२०२१-२२/प्र.क्र.१०/से-६/का.३९