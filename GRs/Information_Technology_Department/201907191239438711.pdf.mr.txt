# Page 1
सदस्य सचिव राजीव गांधी विज्ञान व तंत्रज्ञान आयोग, मुंबई या पदावर नियुक्तीबाबत.
श्री. अ. श्री. मानेकर
महाराष्ट्र शासन
सामान्य प्रशासन विभाग (माहिती तंत्रज्ञान)
शासन निर्णय क्रमांक: मातंस-२०१७/प्र.क्र.९९/का.३९
हुतात्मा राजगुरु चौक,मादाम कामा मार्ग,
मंत्रालय, मुंबई ४०० ०३२
दिनांक:- १९ जुलै, २०१९
वाचा :- १) राजीव गांधी विज्ञान व तंत्रज्ञान आयोग, अधिनियम,२००४, दिनांक १५/१२/२००४, २) शासन अधिसूचना सा.प्र.वि.क्र.मातंस-१७१६/प्र.क्र.६३/३९,दि.२८/१०/२०१६, ३) शासन अधिसूचना सा.प्र.वि.क्र.मातंस-२०१७/प्र.क्र.९९/३९,दि.३१/०३/२०१७,
प्रस्तावना: समाजाला भेडसावत असलेल्या विविध प्रश्नांमध्ये आणि विकास विषयक कामांमध्ये विज्ञान व तंत्रज्ञानाचे उपयोजन व त्यात वाढ, प्रसार आणि चालना देण्यासाठी राज्य शासनाने अनु. क्र.
१ येथील अधिनियमानुसार राजीव गांधी विज्ञान व तंत्रज्ञान आयोगाची स्थापना केली आहे. उक्त अधिनियमातील नियम ४ नुसार उक्त आयोगाची पुनर्रचना अनु.क्र. २ येथील शासन अधिसूचने अन्वये करण्यात आली आहे. तसेच अनु.क्र. ३ येथील अधिसूचनेअन्वये शासनाने आयोगाचा कार्यकारी प्रमुख म्हणून सदस्य सचिव या पदी श्री.एस.जी.मार्कंडेय यांची करार पध्दतीने नियुक्ती केली होती. ते उक्त पदी कार्यरत असताना त्यांचा आकस्मिक मृत्यू झाल्याने उक्त पद रिक्त होते. उक्त पदी सुयोग्य व्यक्तीची नियुक्ती करण्याकरिता गठित शोध समितीने केलेल्या शिफारशी विचारात घेवून सदस्य सचिव या पदावर नियुक्ती करण्याची बाब शासनाच्या विचाराधीन होती.
शासन निर्णय : राजीव गांधी विज्ञान व तंत्रज्ञान आयोग अधिनियम नियम ४ (२००४ चा महाराष्ट्र अधिनियम नियम क्र. १५) मधील कलम ४(१)(ख) मधील कार्यपध्दती अनुसरुन श्री. अनिल श्रीकृष्ण मानेकर यांची सदस्य सचिव, राजीव गांधी विज्ञान व तंत्रज्ञान आयोग या पदी नियुक्ती करण्यात येत आहे.
२. श्री. अनिल श्रीकृष्ण मानेकर यांच्या पदाच्या नियुक्तीबाबतच्या अटी/शर्ती खाली नमूद केल्याप्रमाणे असतील.
१) उक्त पदावरील करारपध्दतीच्या नियुक्तीचा कालावधी ३ वर्षाचा असेल.
२) पारिश्रमिक शासन निर्णय सा.प्र.वि.क्र. संकिर्ण-२७१५/प्र.क्र.१००/१३, दिनांक ०८/०१/२०१६ आणि दिनांक १७/१२/२०१६ अन्वये “सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरुन) त्यांना मिळत असलेले एकूण निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर होणारी रक्कम” मासिक पारिश्रमिक असेल व नियुक्तीच्या कालावधीसाठी कायम राहील.
३) सेवाविषयक नियम - “राजीव गांधी विज्ञान व तंत्रज्ञान आयोग (करार तत्वावर तात्पुरत्या स्वरुपात नियुक्त होणाऱ्या कर्मचाऱ्यांचे सेवानियम) नियमन, २००९,” मधील सेवाप्रवेश नियम लागू राहतील.
# Page 2
शासन निर्णय क्रमांकः मातंस-२०१७/प्र.क्र.९९/का.३९