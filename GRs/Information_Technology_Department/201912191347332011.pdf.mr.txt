# Page 1
भूलेख संकेतस्थळावरुन आपले सरकार सेवा केंद्रा मार्फत देण्यात येणाऱ्या विनाशुल्क संगणीकृत गा.न.नं. ७/१२ उतारे व ८ अ खाते उताऱ्यांबाबत मार्गदर्शक सुचना.
महाराष्ट्र शासन
सामान्य प्रशासन विभाग (माहिती व तंत्रज्ञान)
शासन परिपत्रक क्रमांक: मातंसं-२०१९/प्र.क्र.२१/से ५/३९,
मादाम कामा मार्ग, राजगुरू चौक, मंत्रालय, मुंबई- ४०० ०३२
दिनांक :- १९ डिसेंबर, २०१९
वाचा:- माहिती तंत्रज्ञान (सा.प्र.वि.) विभाग शासन निर्णय क्र. मातंसं-१७१६/प्र.क्र.५१७/३९, दिनांक १९ जानेवारी, २०१८.
परिपत्रक
आपले सरकार सेवा केंद्रामार्फत देण्यात येणाऱ्या भूलेख संकेतस्थळावरुन जनतेला विनाशुल्क गा.न.नं. ७/१२ व ८ अ पाहण्याची सोय उपलब्ध करुन देण्यात आली आहे. सदर सुविधेचा आपले सरकार सेवा केंद्र चालक गैर वापर करीत असल्याचे महसूल व वन विभागाने माहिती तंत्रज्ञान (सा.प्र.वि.) विभागाच्या निदर्शनास आणले आहे.
गा.न.नं. ७/१२ व ८ अ संबंधित ई महाभूमी तसेच For view only असे छपाई केलेले व त्यावर आपले सरकार सेवा केंद्राने सही शिक्यानिशी अभिलेखाच्या नकलांचा होणाऱ्या गैरप्रकारास आळा बसावा यासाठी उपाययोजना करण्याच्या दृष्टीकोनातुन शासन खालीलप्रमाणे मार्गदर्शक सुचना निर्गमित करीत आहे: १. भूलेख/ महाभूमी संकेतस्थळावरुन गा.न.नं. ७/१२ (ज्या ७/१२ व ८ अ वर View only वाटरमार्क असेल) ती माहिती फक्त माहिती साठी असून त्याच्या प्रती कोणत्याही शासकीय अथवा कायदेशीर कामासाठी ग्राह्य मानण्यात येणार नाही.
२. कोणताही आपले सरकार सेवा केंद्र चालक भूलेख / महाभूमी संकेतस्थळावरील गा.न.नं. ७/१२ व ८ अ च्या प्रतींवर सत्यतेची पडताळणी केल्याबाबत सही शिक्का करुन वितरीत करणार नाही. अशा प्रकारची बाब निदर्शनास आल्यास संबंधित तहसिलदार यांनी त्याबाबत रितसर चौकशी करून जिल्हाधिकारी यांच्याकडे तक्रार दाखल करावी व जिल्हाधिकारी यांनी दोषी विरुध्द माहिती तंत्रज्ञान (सा.प्र.वि.) विभाग, शासन निर्णय क्र. मातंसं १७१६/प्र.क्र.५१७/३९, दिनांक १९ जानेवारी, २०१८ च्या परिच्छेद क्र. ८ (II) व ८ (III) नुसार कारवाई करावी. तसेच यासंबंधित प्राप्त झालेल्या तक्रारीवर जिल्हाधिकारी कार्यालयानी दर ३ महिन्यांनी माहिती तंत्रज्ञान संचालनालयाकडे कार्यपालन अहवाल सादर करावा.
# Page 2
शासन निर्णय क्रमांकः मातंसं-२०१९/प्र.क्र.२१/से ५/३९,
महसुल व वन विभागाच्या अ.स.क्रं. संकीर्ण-२०१९/प्र.क्र.१३८/ल-१, दि.०८/११/२०१९ अन्वये दिलेल्या सहमतीनुसार सदर परिपत्रक डिजीटल स्वाक्षरीने साक्षांकित करून निर्गमित करण्यात येत आहे.