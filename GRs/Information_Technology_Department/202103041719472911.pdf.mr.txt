# Page 1
भुतपूर्व दुय्यम सेवा निवड मंडळाच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क पदे सरळसेवेने भरतांना महापरिक्षा पोर्टल पध्दतीत बदल करुन सुधारीत कार्यपध्दतीचा वापर करण्याबाबत. (OMR Vendor च्या पॅनेलच्या नियुक्तीबाबत)
महाराष्ट्र शासन
सामान्य प्रशासन विभाग (माहिती तंत्रज्ञान),
शासन पुरकपत्र क्रमांक : मातंस-२०२०/प्र.क्र.११/से-२/३९
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०४ मार्च, २०२१
संदर्भ : १) शासन निर्णय, सामान्य प्रशासन विभाग क्र.मातंस-०८८/२७/२०१६-DIR IT(MH), दिनांक १९ सप्टेंबर, २०१७
२) शासन परिपत्रक, सामान्य प्रशासन विभाग क्र.प्रानिम-१२१८/प्र.क्र.२७/१३-अ,
दिनांक १४ मार्च,२०१८
३) शासन परिपत्रक, सामान्य प्रशासन विभाग क्र.प्रानिम-१२१६/प्र.क्र.६५/१३-अ,
दिनांक १३जून,२०१८
४) सामान्य प्रशासन विभाग (माहिती तंत्रज्ञान),शासन निर्णय क्रमांक : मातंस-२०२०
/प्र.क्र.११/से-२/३९, दिनांक २० फेब्रुवारी, २०२० व समक्रमांकित शुध्दीपत्रक
दिनांक २४ फेब्रुवारी, २०२०.
५) शासन परिपत्रक, सामान्य प्रशासन विभाग क्र.प्रानिम-१२२०/प्र.क्र.२१/१३-अ,
दिनांक १७ ऑगस्ट, २०२०.
६) शासन निर्णय क्रमांक : मातंस-२०२०/प्र.क्र.११/से-२/३९, दिनांक २१ जानेवारी, २०२१ ७) मा. उच्च न्यायालय, मुंबई यांच्या रिट याचिका क्रमांक ४३९/२०२१ मधील दिनांक १४
जानेवारी, २०२१ चा निर्णय.
८) महाराष्ट्र माहिती तंत्रज्ञान महामंडळ, मुंबई यांचे दिनांक १० फेब्रुवारी, २०२१ चे पत्र.
प्रस्तावना :
महाराष्ट्र शासनाच्या शासकीय कार्यालयातील भुतपूर्व दुय्यम सेवा निवड मंडळाच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट -क पदे सरळसेवेने भरतांना महापरिक्षा पोर्टल पध्दतीत बदल करुन सुधारीत कार्यपध्दतीच्या अनुषंगाने महाआयटीमार्फत निवड केलेल्या पात्र चार OMR Vendor कंपण्यांची नियुक्ती करुन Empanelment करण्याबाबतचा शासन निर्णय दिनांक २१/१/२०२१ रोजी निर्गमित करण्यात आला होता. तथापि मे. न्यास कम्यूनिकेशन प्रा.लि. या कंपनीने त्यांना पात्र OMR Vendor च्या यादीमध्ये समाविष्ट न केल्यामुळे त्यांनी मा. उच्च न्यायालयात रिट याचिका क्र.
४३९/२०२१ दाखल केली होती. त्यामध्ये मा. उच्च न्यायालयाच्या दिनांक १४ जानेवारी, २०२१ च्या निर्णयानुसार महाआयटी यांनी मे. न्यास कम्यूनिकेशन प्रा. लि. या कंपनीची सुनावणी घेवून कागदपत्रांची पडताळणी करुन त्यांना पात्र ठरविलेले आहे. त्यानुसार मे. न्यास कम्यूनिकेशन प्रा.लि. या कंपनीचा OMR Vendor च्या पात्र यादीमध्ये समावेश करण्याचा प्रस्ताव शासनास पाठविलेला आहे. त्याअनुषंगाने मे. न्यास कम्यूनिकेशन प्रा.लि. कंपनीचा समावेश शासनाच्या Empanelment वर करण्याची बाब विचाराधीन होती.
# Page 2
शासन पुरकपत्र क्रमांकः मातंस-२०२०/प्र.क्र.११/से-२/३९
शासन पुरकपत्र :
महापरिक्षा पोर्टल अंतर्गत घेण्यात येणाऱ्या परीक्षा पध्दतीत आवश्यक बदल करुन सुधारित परिक्षा पध्दतीनुसार सर्व्हर्हीस प्रोव्हायडरची निवड करुन Empanel करण्याबाबतची कार्यवाही महाराष्ट्र माहिती तंत्रज्ञान महामंडळ, मुंबई (महाआयटी) यांच्याकडे देण्यात आली होती. त्यानुसार, महाआयटी यांनी यापूर्वी निवड केलेल्या खालील चार कंपन्याची नियुक्ती उच्चस्तर समितीच्या मान्यतेने, शासन निर्णय दिनांक २१/०१/२०२१ अन्वये करण्यात आली आहे.
१. मेसर्स अॅपटेक लिमिटेड (M/s Aptech Limited) २. मेसर्स जीए सॉफ्टवेअर टेक्नॉलोजी प्रायव्हेट लिमिटेड (M/s GA Software Technologies Pvt Ltd.) ३. मेसर्स जींजर वेब्ज प्रायव्हेट लिमिटेड (M/s. Ginger Webs Pvt Ltd.) ४. मेसर्स मेटा- आय टेक्नॉलोजी प्रायव्हेट लिमिटेड (M/s. META-I Technologies Pvt Ltd.)
वरील यादीमध्ये महाआयटी यांनी मे. न्यास कम्यूनिकेशन प्रा. लि कंपनी यांचा पाच क्रमांकावर समावेश करण्याची प्रस्ताव पाठवला आहे. त्यानुसार मे. न्यास कम्यूनिकेशन प्रा.लि या कंपनीची शासनाच्या Empanel वर नियुक्ती खालील दरावर करण्यात येत आहे.
----------------------------------------------------------------------
| अनु क्र. | सेवा | मूळ शुल्क (रुपये) | जी.एस.टी. (रुपये) | एकूण शुल्क (रुपये) |
| १ | प्रती परिक्षार्थी नोंदणी शुल्क | १७८.०० | ३२.०४ | २१०.०४ |
----------------------------------------------------------------------
याबाबत संदर्भाधीन शासन निर्णय दिनांक २१/०१/२०२१ मध्ये दिलेल्या सर्व सूचना अंमलात राहतील.
वरील आदेश तात्काळ अंमलात येतील.
# Page 3