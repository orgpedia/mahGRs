# Page 1
ई-निविदा कार्यप्रणालीबाबत
महाराष्ट्र शासन
सामान्य प्रशासन विभाग (माहिती तंत्रज्ञान)
शासन निर्णय क्र. मातंसं ०५४/३१/२०१६/३९,
हुतात्मा राजगुरू चौक, मादाम कामा मार्ग
मंत्रालय, मुंबई-००३२ ४००
दिनांक – ११ मे, २०२१
वाचा :- १) शासन निर्णय, सामान्य प्रशासन विभाग, मातंसं/नस्ती २०१०/प्र.क्र.३४/३९ दि. ०६ ऑगस्ट, २०१०
२) शासन निर्णय, सामान्य प्रशासन विभाग, मातंसं/नस्ती- २०१२/प्र.क्र.२७३/३९, दि. १९ जानेवारी, २०१३
३) शासन निर्णय, सामान्य प्रशासन विभाग, मातंसं/नस्ती-२०१२/प्र.क्र.२७३/३९, दि. २६ नोव्हेंबर, २०१४
४) शासन निर्णय, उद्योग,ऊर्जा व कामगार विभाग, भांखस २०१४/प्र.क्र.८२/ भाग-III/उद्योग-४, दि. ०१ डिसेंबर, २०१६
५) शासन निर्णय, उद्योग,ऊर्जा व कामगार विभाग, भांखस २०२१/प्र.क्र.८/ उद्योग-४, दि. ०७ मे, २०२१
प्रस्तावना :
शासकीय कामे, साधन सामुग्रीची खरेदी इत्यादीमध्ये पारदर्शीपणा आणण्यासाठी शासकीय खरेदी कामे इत्यादी करिता ई-निविदा पध्दतीचा अवलंब करण्याचा निर्णय संदर्भाधीन अनु. क्र. १ येथील शासन निर्णयान्वये घेण्यात आला होता. तदनंतर निविदेबाबत किंमतीच्या मर्यादेबाबत संदर्भाधीन अनु. क्र. २ व ३ येथील शासन निर्णयान्वये निर्णय घेण्यात आला होता. संदर्भाधीन अनु.क्र.४ व ५ येथील शासन निर्णयान्वये उद्योग,ऊर्जा व कामगार विभागाने खरेदीबाबत सुधारीत कार्यपध्दती विहित केली आहे. त्याअनुषंगाने ई-निविदा प्रक्रीयेबाबत पुढील प्रमाणे मार्गदर्शक सूचना देण्यात येत आहेत.
शासन निर्णय
उद्योग, ऊर्जा व कामगार विभागाने दि.०१/१२/२०१६ रोजीच्या शासन निर्णयान्वये
शासकीय विभागांनी करावयाच्या कार्यालयीन खरेदीसाठीच्या सुधारित कार्यपध्दती विहित केली आहे. तसेच आता संदर्भाधीन अनु. क्र. ५ मध्ये नमूद केल्यानुसार खरेदीच्या नियमपुस्तिकेतील परिच्छेद क्र.३.२.३ मध्ये सुधारणा करुन दरपत्रकाच्या आधारे करण्यात येणाऱ्या खरेदीची आर्थिक मर्यादा रु.३ लाखावरुन (रु.३,००,०००/-) रु.१० लाखापर्यंत (रु.१०,००,०००/- ) सर्व कर अंतर्भूत करुन वाढविण्याचा निर्णय घेतला आहे. त्याअनुषंगाने या विभागामार्फत ई-निविदा संदर्भात निर्गमित
# Page 2
शासन निर्णय क्रमांक: मातंसं ०५४/३१/२०१६/३९,
करण्यात आलेले संदर्भाधीन अनु.क्र.१ ते ३ येथील आदेश अधिक्रमीत करण्यात येत आहेत. यापुढे ई-निविदा संबंधित कार्यवाहीसाठी उद्योग, ऊर्जा व कामगार विभागाने खरेदी संदर्भात वेळोवेळी निर्गमित केलेल्या शासन निर्णयाच्या अनुषंगाने पुढील कार्यवाही करण्यात यावी.