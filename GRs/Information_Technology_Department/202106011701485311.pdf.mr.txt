# Page 1
अनिवार्य बायोमॅट्रीक आधार अद्ययावतीकरणाचे दर निश्चित करण्याबाबत.
महाराष्ट्र शासन
सामान्य प्रशासन विभाग
माहिती तंत्रज्ञान संचालनालय
शासन निर्णय क्र. आधार-२०२१/प्र.क्र.१९/से.१/३९
मंत्रालय, मुंबई- ४०० ०३२
दिनांक : ०१ जून, २०२१
संदर्भ: १. माहिती तंत्रज्ञान संचालनालय शासन निर्णय क्र. मातंसं१७१७/प्र.क्र.८३/३९,
दिनांक १६.०९.२०१७
२. माहिती तंत्रज्ञान संचालनालय शासन निर्णय क्र. आधार २०१८/ प्र.क्र.१३१/से-१/३९,
दिनांक २०.१२.२०२१८
३. युआयडीएआय (UIDAI), भारत सरकार, नवी दिल्ली कार्यालयीन आदेश क्र. ४(४)/
५७/३७२/२०१६/ई आणि यु-१, दिनांक ९ मे, २०२०
प्रस्तावना: माहिती तंत्रज्ञान संचालनालयाच्या संदर्भाधीन अ.क्र. १ येथील दिनांक १६.०९.२०१७ च्या शासन निर्णयान्वये आधार नोंदणीच्या कामाकरिता महाऑनलाईन या संस्थेची Enrolment Agency म्हणून नियुक्ती करण्यात आली होती. तसेच सदर आदेशान्वये आधार नोंदणीबाबतची कार्यपध्दती व Enrolment Agency करीता आर्थिक विभागणी निश्चित करण्यात आलेली आहे.
संदर्भाधीन अ.क्र.२ येथील दिनांक २०.१२.२०१८ च्या शासन निर्णयान्वये दिनांक १६.०९.२०१७ च्या शासन निर्णयात नमुद केलेल्या अटी, शर्तीच्या अधीन राहून महाराष्ट्र माहिती तंत्रज्ञान महामंडळ (महाआयटी) या संस्थेची Enrolment Agency म्हणून नियुक्ती करण्यात आली आहे.
दिनांक १६.०९.२०१७ च्या शासन निर्णयामध्ये अनिवार्य बायोमॅट्रीक आधार अद्ययावतीकरणाचे दर निश्चित करण्यात आले नव्हते. तसेच युआयडीएआय, भारत सरकार यांच्या क्र. ४ (४)/५७/३७२/२०१६/ई आणि यु-१, दिनांक ९ मे, २०२० च्या आदेशानुसार अनिवार्य बायोमॅट्रीक अद्ययावतीकरणासाठीचे दर रु.५० निश्चित करण्यात आले आहेत. याकरीता अनिवार्य बायोमॅट्रीक अद्ययावतीकरणाचे नवीन दर निश्चित करण्याची बाब शासनाच्या विचाराधीन होती.
शासन निर्णय: युआयडीएआय (UIDAI), भारत सरकार, नवी दिल्ली यांच्या क्र. ४ (४)/५७/३७२/२०१६/ई आणि यु-१, दिनांक ९ मे, २०२० च्या संदर्भाधीन अ.क्र.३ येथील कार्यालयीन आदेशानुसार अनिवार्य बायोमॅट्रीक अद्ययावतीकरणाच्या दरात सुधारणा केली असून रु. ५० इतके दर निश्चित करण्यात आले आहेत. त्यानुसार माहिती तंत्रज्ञान संचालनालयास प्रत्येक अनिवार्य बायोमॅट्रीक अद्ययावतीकरणाकरीता युआयडीएआयकडून रु. ५० प्राप्त होतात. त्यानुसार नवीन दराची आर्थिक विभागणी खालीलप्रमाणे राहील.
१. प्रत्येक यशस्वी अनिवार्य बायोमॅट्रीक अद्ययावतीकरणाकरीता माहिती तंत्रज्ञान संचालनालयाकडून एनरॉलमेंट एजन्सिला रु. ४० हस्तांतरीत करण्यात येतील. एनरॉलमेंट एजन्सीकडून रु. ४० पैकी रु. ३५ एवढी रक्कम युआयडीएआयच्या मार्गदर्शक सुचनानुसार ७ दिवसाच्या आत संबंधित ऑपरेटर यांना वर्ग करण्यात यावी.
२. माहिती तंत्रज्ञान संचालनालयाचा राज्य रजिस्ट्रार म्हणून रु. ५ इतका हिस्सा राहील.
# Page 2
शासन निर्णय क्रमांकः आधार-२०२१/प्र.क्र.१९/से.१/३९
३. माहिती तंत्रज्ञान संचालनालयाचा प्रशासकीय नियंत्रणकरीता रु. ५ इतका हिस्सा राहील.
सदर रक्कम ऑपरेटर किट सुधारणे, युआयडीएआय लायसन्स कि, आधार प्रकल्पासंबंधित इतर आर्थिकबाबींच्या खर्चाकरीता राज्य सेतू सोसायटीमध्ये वर्ग करण्यात येईल.
२. संदर्भाधीन अ.क्र. १ येथील दिनांक १६.०९.२०१७ आणि अ.क्र.२ येथील दिनांक २०.१२.२०१८ च्या शासन निर्णयात नमुद आधार नोंदणीबाबतची कार्यपध्दती अटी व शर्ती ह्या सर्व लागू राहतील.