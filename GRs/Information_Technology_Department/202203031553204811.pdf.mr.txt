# Page 1
राजीव गांधी विज्ञान व तंत्रज्ञान आयोग सन २०२१-२२ करिता अर्थसंकल्पिय तरतूदीतून निधीचे वितरण.
महाराष्ट्र शासन
सामान्य प्रशासन (वितंक) विभाग
शासन निर्णय क्रमांक : निधीवि-२०२१/प्र.क्र.१०/से-२/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३ मार्च, २०२२
शासन निर्णय :
राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगाचा स्थापना करण्यात आली आहे. उपरोक्त अधिनियमाच्या नियम क्रमांक १४ अनुसार राजीव गांधी विज्ञान व तंत्रज्ञान आयोगाकरिता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये निधी अदा करण्यात येतो.
२. सन २०२१-२२ या आर्थिक वर्षाकरिता विज्ञान व तंत्रज्ञान आयोगासाठी मंजूर अर्थसंकल्पिय तरतूद रु. ४९.४६ कोटी (रुपये एकोणपन्नास कोटी शेहेचाळीस लाख फक्त) इतकी आहे. वित्त विभागाच्या दिनांक २४ जून, २०२१, दिनांक २९ जुलै, २०२१ व दिनांक १४.१०.२०२१ रोजीच्या शासन निर्णयान्वये विभागाला कार्यक्रमांतर्गत योजनांसाठी मंजूर झालेल्या एकूण निधीच्या फक्त ६०% निधी वितरित करण्यास मान्यता आहे. त्यानुसार राजीव गांधी विज्ञान व तंत्रज्ञान आयोगास सन २०२१-२२ या वित्तीय वर्षात ३१- सहायक अनुदान (वेतनेत्तर) या तपशिलवार लेखाशिर्षात मंजूर झालेल्या एकूण निधीपैकी पहिला हप्ता रु.
१४,१०,००,०००/- (अक्षरी रुपये चौदा कोटी दहा लाख फक्त ) शासन निर्णय क्र. निधीवि-२०२१-२२/प्र.क्र १०/से-६/का.३९, दिनांक २ सप्टेंबर, २०२१ अन्वये वितरीत करण्यात आला आहे.
३. उपरोक्त निधी पूर्णपणे खर्च झाल्यामुळे राजीव गांधी विज्ञान व तंत्रज्ञान आयोगाने उर्वरीत शिल्लक राहिलेला निधी वितरीत करण्याबाबत विनंती केली आहे. त्यानुसार राजीव गांधी विज्ञान व तंत्रज्ञान आयोगाने मागणी केल्याप्रमाणे अर्थसंकल्प वितरण प्रणालीवर उपलब्ध असलेला रु.९,४०,००,०००/- (अक्षरी रुपये नऊ कोटी चाळीस लाख फक्त) इतका निधी राजीव गांधी विज्ञान व तंत्रज्ञान आयोगाकरिता मंजूर करण्यात येत आहे.
४. अवर सचिव, सामान्य प्रशासन विभाग (वि.तं.क.) यांनी रु. ९,४०,००,०००/- (अक्षरी रुपये नऊ कोटी चाळीस लाख फक्त) या रकमेचे देयक सादर करुन मंजूर करुन घ्यावे व सदर रक्कम सदस्य सचिव राजीव गांधी विज्ञान व तंत्रज्ञान आयोग यांना सुपूर्द करण्यात यावी.
५. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. या अनुदानाच्या विनियोगाची तपासणी करुन त्याबाबतचे उपयोगिता प्रमाणपत्र व कार्यक्रमांचा सविस्तर अहवाल शासनास सादर करावा.
६. वरील खर्च मागणी क्रमांक ए-५, २२५१ सचिवालय, सामाजिक सेवा, ०९० सचिवालय, पंचवार्षिक योजनांतर्गत योजना, राज्य योजना (००)(०३) विज्ञान व तंत्रज्ञान यामध्ये समन्वय व संशोधन (२२५१ ००४२), ३१ सहायक अनुदाने (वेतनेत्तर) या लेखाशिर्षाखाली टाकण्यात यावा व तो सन २०२१-२२ या आर्थिक वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांक: निधीवि-२०२१/प्र.क्र.१०/से-२/का.३९
७. वित्त विभागाचा शासन निर्णय क्रमांक : विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये सदरहू मंजूरी देण्यात येत असून सहायक अनुदान मंजूर करताना वरील अधिनियमांतर्गत वित्त विभागाच्या मार्गदर्शक सूचनांचे तसेच वित्त विभागाच्या शासन परिपत्रक क्रमांक : अर्थसं २०२१/प्र.क्र.४८/अर्थ-३, दिनांक २४ जून, २०२१ च्या परिशिष्टातील क्रमांक ९ मधील अटी व शर्तीचे पालन करण्यात आले आहे.