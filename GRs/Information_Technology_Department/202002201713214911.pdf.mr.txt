# Page 1
महापरिक्षा पोर्टल अंतर्गत घेण्यात येणाऱ्या परीक्षा पद्धतीत आवश्यक बदल करुन सुधारीत कार्यपध्दतीबाबत.
महाराष्ट्र शासन
सामान्य प्रशासन विभाग (माहिती तंत्रज्ञान)
शासन निर्णय क्रमांक : मातंस-२०२०/प्र.क्र.११/से-२/३९
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २० फेब्रुवारी, २०२०
संदर्भ : १) शासन निर्णय, सामान्य प्रशासन विभाग क्र.मातंस-०८८/२७/२०१६-DIR IT(MH), दिनांक १९ सप्टेंबर, २०१७
२) शासन परिपत्रक, सामान्य प्रशासन विभाग क्र.प्रानिम-१२१८/प्र.क्र.२७/१३-अ, दिनांक १४ मार्च,२०१८
प्रस्तावना :
राज्यात शासनाचे सर्व प्रशासकीय विभाग व त्यांच्या अधिनस्त कार्यालयात गट-ब व गट-क वर्गीय
पदभरतीसाठीची परिक्षा सामान्य प्रशासन विभाग ( मातंस) यांच्या संदर्भाधीन शासन निर्णय क्र.१ अन्वये
ऑनलाईन पध्दतीने महापरिक्षा पोर्टलद्वारे घेण्यात येतात. सदर परिक्षेचे आयोजन महाराष्ट्र माहिती तंत्रज्ञान
महामंडळ (महाआयटी) यांचेकडून करण्यात येते. सदर परीक्षा सद्य:स्थितीत एकाच सर्व्हस प्रोव्हायडर ( वेंडर)
कडून महाआयटीद्वारे घेण्यात येतात. महापरिक्षा पोर्टल संदर्भात विविध प्राप्त तक्रारींच्या अनुषंगाने तसेच
एका विषयाशी परीक्षा एकाच वेळी घेण्याची आवश्यकता या सर्वांचा विचार करुन महापरिक्षा पोर्टल अंतर्गत
घेण्यात येणारी परीक्षा पध्दती सर्व समावेशक बनविण्याची बाब शासनाच्या विचाराधीन होती. तसेच
महाआयटीकडे ऑफ लाईन पध्दतीने ओ. एम. आर. चाचणी, टंकलेखन परीक्षा, इत्यादी घेण्याकरिता पुरेसे
मनुष्यबळ / क्षमता उपलब्ध नाही. त्याचप्रमाणे विविध संवेदनशील प्रकल्प महाआयटी कडून राबविण्यात येत
आहेत. त्यामुळे सर्व विभागांच्या परीक्षा एकाच वेळी राबविण्याकरिता महाआयटीकडे मनुष्यबळ व वेंडर
उपलब्ध नाही. त्यामुळे एकापेक्षा अधिक सर्व्हस प्रोव्हायडर ( वेंडर) Empanel करण्याची बाब शासनाच्या
विचाराधीन होती.
शासन निर्णय
शासनाने यापूर्वी घेतलेला संदर्भाधीन शासन निर्णय, दिनांक १९ सप्टेंबर, २०१७ चा शासन निर्णय हा
या शासन निर्णयान्वये अधिक्रमित करण्यात येऊन खालीलप्रमाणे निर्णय घेण्यात येत आहे.
(i) शासनाच्या विविध विभागाच्या गट-क व गट-ड च्या पदभरती संदर्भात परीक्षा प्रक्रिया
राबविण्याकरिता नवीन निविदाप्रक्रिया राबविण्यात येवून सर्व्हस प्रोव्हायडर (Service Provider)
चे Empanelment करण्याची कार्यवाही महाआयटी मार्फत करण्यात येईल. त्यानुसार
# Page 2
शासन निर्णय क्रमांकः मातंस-२०२०/प्र.क्र.११/से-२/३९
Empanelment मधील निवड झालेल्या कंपन्या (Vendor) कडून संबंधित विभागास परीक्षा
आयोजित करता येईल. जाहिरात ते निवडप्रक्रिया या परीक्षा प्रक्रीयेचे संचालन संबंधित
विभागाच्या स्तरावर होईल. महाआयटीची भूमिका ही OMR Vendor च्या Empanelment पुरती
मर्यादीत राहील. OMR Vendor ची निवड ही Empanelment करण्यात आलेल्या Vendor च्या
यादीतून करण्यात यावी.
(ii) सद्य:स्थितीत ज्या प्रकरणी जाहिरात प्रसिध्द होऊन निवड प्रक्रिया सुरु करण्यात आलेली आहे
अथवा परिक्षेचे आयोजन होणे बाकी आहे अशा प्रकरणी त्या त्या संबंधित विभागांना सर्व आवश्यक
माहिती महाआयटीकडून हस्तांतरीत करण्यात येईल.
(iii) शासनाच्या विविध विभागाच्या गट-क व गट-ड च्या पदभरतीकरिता घेण्यात येणाऱ्या परिक्षा
संदर्भातील सर्व प्रशासकीय नियंत्रण हे सामान्य प्रशासन विभागाचे असल्याने, सदर पदभरती
संदर्भात उद्भवणाऱ्या तांत्रिक बाबींविषयी, आवश्यकता भासल्यास, माहिती तंत्रज्ञान
संचालनालय / महाआयटीमार्फत सल्ला पुरविण्यात येईल.
(iv) संदर्भाधीन क्र.२ च्या शासन परीपत्रक, दिनांक १४ मार्च, २०१८ च्या अनुषंगाने सुधारीत शासन
परिपत्रक निर्गमित करण्याची आवश्यक ती कार्यवाही सामान्य प्रशासन विभागाने करावी.
वरील आदेश तात्काळ अंमलात येतील.
# Page 3