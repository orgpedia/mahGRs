# Page 1
गृह ( परिवहन विभागामध्ये ई-गव्हर्नन्स प्रकल्प राबविण्यासाठी सल्लागार नियुक्त करण्याबाबत...
महाराष्ट्र शासन
गृह विभाग
शासन निर्णय क्रमांकः एमव्हीडी-०६१९/प्र.क्र.१५२/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: १ ऑगस्ट २०१९
वाचा : १) माहिती तंत्रज्ञान संचालनालय, शा. नि. क्र. साप्रवि-मातंसं ०८०/४/२०१४-०/० DIRECTORATE OF IT-DIT (MH), दि.९.५.२०१९ २) परिवहन आयुक्त यांचे क्र. पआ/का.११/संगणक/आयटी-सल्लागार/२०१९/जा.क्र. ७७२५, दि.७.६.२०१९ चे पत्र.
शासन निर्णयः माहिती तंत्रज्ञान संचालनालयाने संदर्भाधीन क्र. १ वरील दि.९.५.२०१९ चे शासन निर्णयानुसार ई-गव्हर्नन्स प्रकल्प राबविण्यासाठी दि.२०.३.२०१८ ते दि.१९.३.२०२३ या कालावधीसाठी एकूण ६ कंपन्या प्राधिकृत (Empanelled) केल्या आहेत. मोटार वाहन विभागातील ई-गव्हर्नन्स प्रकल्प राबविण्यासाठी सदरहू संस्थांना दि.११.७.२०१९ रोजी प्रकल्प अंमलबजावणी समितीपुढे सादरीकरण करण्यासाठी आमंत्रित केले होते. माहिती तंत्रज्ञान संचालनालयाने प्राधिकृत केलेल्या ६ कंपन्यांपैकी M/s Ernst & Young आणि M/s KPMG या कंपन्यांनी समितीपुढे सादरीकरण केले होते. प्रस्तुत सादरीकरणाच्या अनुषंगाने प्रकल्प अंमलबजावणी समितीने दोन्ही कंपन्यांचे गुणांकन निश्चित केले आहे.
सदरहू गुणांकन विचारात घेवून मोटार वाहन विभागाकरीता M/s KPMG या सल्लागार कंपनीची नियुक्ती करण्यास खालील अटी व शर्तीच्या अधीन मान्यता देण्यात येत आहे: i) M/s KPMG यांची मोटार वाहन विभागासाठी दि.१.८.२०१९ पासून एक वर्ष कालावधीकरीता ई-गव्हर्नन्स प्रकल्पासाठी सल्लागार म्हणून नियुक्ती करण्यात येत आहे.
ii) मोटार वाहन विभागाचा कामाचा व्याप विचारात घेता, २ पुर्णवेळ वरीष्ठ सल्लागार व ५ कनिष्ठ सल्लागार यांची नियुक्ती करण्यात यावी.
iii) ई-गव्हर्नन्स प्रकल्पांतर्गत कामाची व्याप्ती (Scope of Work) निश्चित केला आहे. त्यानुसार मोटार वाहन विभागाचा प्रकल्प राबविण्यात यावा.
iv) माहिती तंत्रज्ञान संचालनालयाने संदर्भाधीन दि.९.५.२०१९ चे शासन निर्णयान्वये विहीत केलेल्या दरानुसार सल्लागारांना मानधन अनुज्ञेय असेल.
v) संदर्भाधीन दि.९.५.२०१९ चे शासन निर्णयातील विहीत केलेल्या अटी व शर्ती त्यांना लागू राहतील.
# Page 2
शासन निर्णय क्रमांकः एमव्हीडी-०६१९/प्र.क्र.१५२/परि-४
vi) कामाचा मासिक वस्तुस्थितीदर्शक अहवाल शासनास व परिवहन आयुक्त कार्यालय यांना सादर करणे व इतर बाबी बंधनकारक राहतील.
२. प्रस्तुत बाबींवर होणारा खर्च हा "मागणी क्र. बी-४, २०४५ विक्रेय वस्तु व सेवा यांवरील इतर कर व शुल्क (००) (००) (०१) परिवहन आयुक्त यांचे कार्यालय (२०४५००१९) (अनिर्वाय) २८, व्यावसायिक सेवा ' या लेखाशीर्षाखाली खर्ची टाकण्यास मान्यता देण्यात येत आहे.