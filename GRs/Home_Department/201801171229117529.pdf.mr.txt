# Page 1
राज्यातील कारागृहातील सोयीसुविधा स्नानगृहे, शौचालय बांधणे / दुरुस्त करणे या कामांच्या येणाऱ्या खर्चाच्या अंदाजपत्रकास प्रशासकीय मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः जेएलएम-०११८/प्र.क्र.५/तुरुंग-२
मंत्रालय, दुसरा मजला, मुख्य इमारत, हुतात्मा राजगुरु चौक,
मादाम कामा मार्ग, मुंबई-४०० ०३२.
दिनांक: १७ जानेवारी, २०१८
वाचा १) मा. उच्च न्यायालय मुंबई यांनी जनहित याचिका क्र.९/२०१७ मध्ये पारित केलेले आदेश.
२) अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य,पुणे यांचे पत्र क्र. बीएलडी/प्र.मान्यता/२०१७-१८/६३१६/कक्ष-६(३), दि.२४.७.२०१७ व दि.९.१.२०१८ प्रस्तावना राज्यातील कारागृहातील स्नानगृहे, शौचालय बांधणे / दुरुस्त करणे इ. सोयीसुविधां सदर्भात उच्च न्यायालय मुंबई येथे दाखल जनहित याचिका क्र.९/२०१७ मध्ये दिनांक १.३.२०१७ रोजी आदेश पारित केले आहेत. या बाबत मुख्य सचिव महोदय यांचेकडे दिनांक ६.१.२०१८ रोजी बैठक संपन्न झाली. सदर बैठकीमध्ये झालेल्या चर्चेस अनुसरुन सचिव बांधकामे यांनी न्यायालयीन निर्णयाच्या अनुषंगाने राज्यातील कारागृहामध्ये अतिरिक्त शौचालय / स्नानगृहे बांधणे या कामांचा आढावा घेतला. त्यास अनुसरुन संदर्भ क्र. २ येथील पत्रान्वये अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी खालील कामांचे रुपये ३१३.२४ लक्ष इतक्या खर्चाचे अंदाजपत्रके शासनाच्या प्रशासकीय मान्यतेसाठी सादर केली आहेत. सदर अंदातपत्रकांची सार्वजनिक बांधकाम विभागाने छाननीअंती सदर खर्चात इतर अनुषंगिक बाबींचा समावेश करुन रु.३२४.१५ लक्ष इतक्या खर्चाच्या अंदाजपत्रकांस सहमती दिली आहे. त्यास अनुसरुन प्रशासकीय मान्यता देण्याची बाब विचाराधीन होती:
शासन निर्णय राज्यातील कारागृहातील खालील नमूद कामांसाठी येणाऱ्या एकूण रुपये ३२४.१५ लक्ष (रुपये तीन कोटी चोवीस लक्ष पंधरा हजार फक्त) इतक्या खर्चाच्या अंदाजपत्रकास या शासन निर्णयान्वये प्रशासकीय मान्यता देण्यात येत आहे.
----------------------------------------------------------------------------
| अ.क्र | कारागृहाचे नांव/कामाचे नांव | अंदाजित खर्च (रु.लाखात) |
| १ | येरवडा मध्यवर्ती कारागृहामध्ये ४० स्नानओटे बांधणे | १२४.०५ |
| २ | येरवडा मध्यवर्ती कारागृहामध्ये ३० महिला स्नानगृहे बांधणे | २६.६४ |
| ३ | ठाणे मध्यवर्ती कारागृहामध्ये १२० शौचालय बांधणे | १५०.८१ |
| OC ४ | कल्याण जिल्हा कारागृहामध्ये २१ प्रसाधनगृहे व २ स्नानगृहे बांधणे | २२.६५ |
|  | एकूण | ३२४.१५ |
----------------------------------------------------------------------------
# Page 2
शासन निर्णय क्रमांकः जेएलएम-०११८/प्र.क्र.५/तुरुंग-२
२. सदरची अंदाजपत्रक सन २०१६-१७ च्या दरसूचीवर आधारित असून, सदर अंदाजपत्रकामध्ये आकस्मिक खर्चासाठी ४ टक्के, वस्तु व सेवा कर १२%, सेंटेज चार्जेस ५% इ. साठी तरतूदी समाविष्ट करण्यात आल्या आहेत.
३. यासाठी होणारा खर्च मागणी क्र. बी-१०, ४०७० इतर प्रशासनिक सेवांवरील भांडवली खर्च ८०० इतर खर्च (००) (११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतीचे बांधकाम करणे (४०७००२१२), ५३ - मोठी बांधकामे या लेखाशीर्षाखाली उपलब्ध होणाऱ्या मंजूर तरतुदीतून भागविण्यात यावा.
४. हा शासन निर्णय वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.०४.२०१५ अन्वये वित्तीय अधिकार नियम पुस्तिका १९७८, भाग- पहिला, उप विभाग पाच, अनुक्रमांक-३, नियम १३४ अन्वये प्रशासनिक विभागांना प्रदान करण्यात आलेले अधिकार व सार्वजनिक बांधकाम विभाग यांच्या सहमतीने निर्गमित करण्यात येत आहे.