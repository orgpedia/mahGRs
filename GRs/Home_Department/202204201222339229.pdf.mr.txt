# Page 1
महाराष्ट्र पोलीस अकादमी, नाशिक यांच्या आस्थापनेवरील पोलीस उप निरीक्षकांच्या १६२ अधिसंख्य पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांकः न्यायप्र-१०२१/प्र.क.९३/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २० एप्रिल २०२२
वाचा : १) गृह विभाग, शासन निर्णय समक्रमांक, दि.१५.०९.२०२१ २) विशेष पोलीस महानिरीक्षक (आस्थापना) पोलीस महासंचालक कार्यालय, मुंबई यांचे पत्र क्र.
पोमसं/५/१०/पोउपनि-मविस्पप-(सत्र१२१)/६४/१२१, दि.०१.०४.२०२२ ३) वित्त विभाग, शासन निर्णय क्रमांक-पदनि-२०१६/प्र.क्र.७/१६/वित्तीय सुधारणा-६, दि.२०.०२.२०१६ प्रस्तावना: पोलीस उपनिरीक्षक मर्यादित विभागीय परीक्षा - २००६, २००७, २००८, २०१०, २०११ व २०१३ या वर्षीच्या परीक्षेतील उमेदवारांनी दाखल केलेल्या याचिकांमध्ये मा. उच्च न्यायालय, मुंबई येथील रिट याचिका क्र.९७३८४/२०२० मधील दि.२९.०१.२०२१, दि.२२.०४.२०२१, दि.२९.०४.२०२१ रोजीचे आदेश, रिट याचिका क्र.१२३१९/२०१९ मधील दि.२१.०५.२०२१ रोजीचे आदेश तसेच मा. महाराष्ट्र प्रशासकीय न्यायाधिकरण, मुंबई येथील मुळ अर्ज क्र.९०७/२०१८ मधील दि.२८.०५.२०२१ व मुळ अर्ज क्र.३५३/२०२१ मधील दि.१७.०६.२०२१ रोजीच्या आदेशाच्या अनुषंगाने त्या-त्या वर्षीच्या परीक्षेसाठी विज्ञापित करण्यात आलेल्या पदांमध्ये गुणवत्तेनुसार समावेश होत असलेल्या १६२ उमेदवारांचे पोलीस उपनिरीक्षक पदाचे प्रशिक्षण दि.०२.०८.२०२१ पासून सत्र क्र.१२१ मध्ये महाराष्ट्र पोलीस अकादमी नाशिक येथे सुरु आहे. संचालक, महाराष्ट्र पोलीस अकादमी, नाशिक यांच्या आस्थापनेवर दि. ०२.०८.२०२१ दि.०१.०५.२०२२ या प्रशिक्षण कालावधीसाठी पोलीस उप निरीक्षकांची १६२ अधिसंख्य पदे निर्माण करण्यास संदर्भ क्र. १ येथील दि.१५.०९.२०२१ रोजीच्या शासन निर्णयान्वये मान्यता देण्यात आली असून त्यानुसार सदर १६२ प्रशिक्षणार्थी पोलीस उप निरीक्षकांचे वेतन व भत्ते अदा करण्यात आले आहेत.
सदर १६२ प्रशिक्षणार्थी पोलीस उप निरीक्षकांचे दि.०२.०८.२०२१ ते ०१.०५.२०२२ या कालावधीत प्रशिक्षण पूर्ण होणे अपेक्षित होते. परंतु, प्रशिक्षणार्थी प्रशिक्षणासाठी महाराष्ट्र पोलीस अकादमी, नाशिक येथे हजर झाले त्यावेळी कोविड-१९ च्या प्रतिबंधात्मक उपाय योजनांनुसार
# Page 2
शासन निर्णय क्रमांकः न्यायप्र-१०२१/प्र.क.९३/पोल-५ अ, दिनांक २० एप्रिल २०२२
त्यांना हजर झाल्याच्या दिनांकापासून १३ दिवस विलगीकरणात ठेवण्यात आले होते. तसेच वेळोवेळी बंदोबस्त, मध्यकालीन सुट्टी व रजेवरुन आल्यानंतर प्रत्येकवेळी वैद्यकीय सल्ल्यानुसार त्यांना विलगीकरणात ठेवण्यात आल्याने सदर कालावधीत त्यांचे आंतरवर्ग व बाह्यवर्ग प्रशिक्षण घेणे शक्य झाले नाही. तसेच ज्या प्रशिक्षणार्थींना कोविड-१९ चा संसर्ग झाल्याचे आढळून आले त्यांचे वैद्यकीय उपचाराच्या कालावतधीमध्ये आंतरवर्ग व बाह्यवर्ग प्रशिक्षण घेणे शक्य झाले नाही.
त्यामुळे त्यांचे उर्वरीत प्रशिक्षण पूर्ण करण्यासाठी वाढीव ०६ आठवड्यांचा कालावधी आवश्यक आहे. सदर वाढीव कालावधीत प्रशिक्षण सत्र क्र. १२१ मधील १६२ प्रशिक्षणार्थी पोलीस उप
निरीक्षकांचे वेतन व भत्ते अदा करण्याच्या दृष्टीकोनातून संचालक, महाराष्ट्र पोलीस अकादमी, नाशिक यांच्या आस्थापनेवरील पोलीस उप निरीक्षकांच्या १६२ अधिसंख्य पदांना मुदतवाढ देण्याचा प्रस्ताव शासनाच्या विचाराधिन होता.
शासन निर्णय : प्रशिक्षण सत्र क्र.१२१ मधील १६२ प्रशिक्षणार्थी पोलीस उप निरीक्षकांचे वेतन व भत्ते अदा करण्यासाठी संचालक, महाराष्ट्र पोलीस अकादमी, नाशिक यांच्या आस्थापनेवर संदर्भ क्र.१ येथील शासन निर्णयान्वये निर्माण करण्यात आलेल्या पोलीस उप निरीक्षकांच्या १६२ अधिसंख्य पदांना दि.०२.०५.२०२२ ते दि.१३.०६.२०२२ या कालावधीसाठी मुदतवाढ देण्यात येत आहे.
सदर अधिसंख्य पदे विविध पोलीस घटकांमध्ये पोलीस उपनिरीक्षकांच्या रिक्त असलेल्या पदांच्या अधिनतेने निर्माण करण्यात आली असल्याने ही पोलीस उप निरीक्षकांची रिक्त पदे ज्या आस्थापनेवर आहेत त्या आस्थापनेवर वेतन काढले जाणार नाही याची खात्री करण्यात यावी.
२. यासाठी होणारा खर्च वित्तीय वर्ष सन २०२२-२३ साठी " मागणी क्र. बी-१, २०५५ पोलीस, १०९ जिल्हा पोलीस दल, (००) (०१) जिल्हा पोलीस बल (२०५५०१६८)" या लेखाशिर्षाखाली संचालक, महाराष्ट्र पोलीस अकादमी, नाशिक यांना मंजूर असलेल्या अनुदानातून भागविण्यात यावा.
३. सदर शासन निर्णय संदर्भ क्र.३ येथील वित्त विभाग, शासन निर्णय क्रमांक पदनि २०१६/प्र.क्र.७/१६/वित्तीय सुधारणा - ६, दिनांक २०.०२.२०१६ अन्वये प्रशासकीय विभागांना
प्रदान करण्यात आलेल्या प्राधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः न्यायप्र-१०२१/प्र.क.९३/पोल-५ अ, दिनांक २० एप्रिल २०२२