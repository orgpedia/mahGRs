# Page 1
पोलीस महासंचालक यांचे उपसहायक (गट-अ) या पदास सुधारित ग्रेड वेतन व त्यानुसार वेतनस्तर मंजूर करणेबाबत..
महाराष्ट्र शासन
गृह विभाग
शासन निर्णय क्रमांकः रापोसे-२२१७/प्र.क्र.२६१/पोल-१(अ),
मंत्रालय, मुंबई-४०० ०३२,
तारीख: ०७ डिसेंबर, २०१९.
वाचा:- १. शासन निर्णय, वित्त विभाग, क्रमांक: वेपूर-१२०९/प्र.क्र.२०/सेवा-९, दि.२७.२.२००९.
२. शासन अधिसूचना, वित्त विभाग, क्रमांक: वेपूर-१२०९/प्र.क्र.२७/सेवा-९, दि.२२.४.२००९.
३. शासन अधिसूचना, वित्त विभाग, क्रमांक: वेपूर-२०१९/प्र.क्र.१/सेवा-९,
दि.३०.१.२०१९.
४. शासन अधिसूचना, गृह विभाग, क्रमांक: रापोसे -२२११/प्र.क्र.५७९/पु.बां.
क्र.१०७/पोल-१अ, दि. १४.६.२०१९.
५.पोलीस महासंचालक, महाराष्ट्र राज्य, मुंबई यांचे पत्र क्र.पोमसं/८/३२६/ २००६, दि. ४.८.२०१७ आणि दि.२०.७.२०१९
प्रस्तावना :
शासन अधिसूचना, वित्त विभाग, क्रमांक: वेपूर-१२०९/प्र.क्र.२७/सेवा-९, दिनांक २२ एप्रिल, २००९ अन्वये निर्गमित करण्यात आलेल्या महाराष्ट्र नागरी सेवा (सुधारित वेतन), नियम, २००९ च्या सोबत जोडलेल्या अनुसूचित, गृह विभागाच्या अखत्यारीतील पोलीस महासंचालक यांचे उपसहायक (गट-ब) या संवर्गास वेतनबँड रु. ९३००-३४८००+ग्रेड वेतन रु. ४६०० ही वेतनसंचरना मंजूर करण्यात आली आहे. सदर संवर्गास पाचव्या वेतन आयोगानुसार रु.७४५०-११५०० ही वेतनश्रेणी मंजूर करण्यात आली होती. पोलीस महासंचालक यांचे उपसहायक (गट-ब) या संवर्गास “गट-अ” दर्जा देण्यास शासन मान्यता प्राप्त झाली आहे. त्यानुसार पोलीस महासंचालक यांचे उपसहायक गट (अ) या संवर्गाचे सेवाप्रवेश नियम दि. १४.६.२०१९ रोजी अधिसूचित करण्यात आले आहेत.
शासन निर्णय वित्त विभाग दि. २७ फेब्रुवारी, २००९ अन्वये राज्य वेतन सुधारणा समिती, २००८ (हकिम समिती) च्या अहवालातील परिच्छेद ३.६.२ मधील शिफारस स्वीकारण्यात आली आहे.
त्यानुसार रु. ७४५०-११५०० या वेतनश्रेणीतील गट-अ मधील संवर्गाना वेतनबँड रु. ९३००-३४८००+ ग्रेड वेतन रु. ५००० ही वेतन संरचना अनुज्ञेय आहे. या वेतन संरचनेशी समकक्ष ७ व्या वेतन आयोगातील सुधारित वेतनस्तर एस-१८: रु. ४९१००-१५५८०० हा आहे.
वरील पार्श्वभूमीवर पोलीस महासंचालक यांचे उपसहायक (गट-अ) या संवर्गास वेतनस्तर एस-१८: रु. ४९१००-१५५८०० मंजूर करण्याचा प्रश्न शासनाच्या विचारधीन होता.
# Page 2
शासन निर्णय क्रमांकः रापोसे-२२१७/प्र.क्र.२६१/पोल-१(अ)
शासन निर्णयः
पोलीस महासंचालक यांचे उपसहायक या संवर्गास गट-अ दर्जा देण्यास मान्यता प्राप्त झाली असून त्यानुसार गृह विभागाच्या राजपत्र भाग चार दिनांक १४.६.२०१९ रोजीच्या अधिसूचनेद्वारे सदर गट-अ संवर्गाचे सेवाप्रवेश नियम अधिसूचित केले आहेत. यास्तव पोलीस महासंचालक यांचे उपसहायक (गट-अ) या संवर्गास दि. १४.६.२०१९ पासून वेतन स्तर एस-१८: रु. ४९१००-१५५८०० मंजूर करण्यास शासन मान्यता देण्यात येत आहे.
२. सदर शासन निर्णय, वित्त विभागाच्या अनौपचारिक संदर्भ क्र. ४५२/२०१९/सेवा-९, दि. १४.११.२०१९ अन्वये दिलेल्या मान्यतेनुसार निर्गमित करण्यात येत आहे.