# Page 1
महाराष्ट्र राज्य मार्ग परिवहन महामंडळाच्या बसस्थानकांचे आधुनिकीकरणांर्तगत बांधकाम व इतर सोयी सुविधा तसेच नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करण्यासाठी अर्थसंकल्पिय तरतूदीतून रू.२९८.८३ कोटी निधी वितरीत करणेबाबत.
महाराष्ट्र शासन
गृह विभाग
शासन निर्णय क्र.एसटीसी-०६२२/प्र.क्र.१७६/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २५ जुलै, २०२२.
वाचा : संदर्भ:१) महाराष्ट्र राज्य मार्ग परिवहन महामंडळाचे पत्र क्र.राप/ स्थाअ/कामे/१५८३, दि.१०.०६.२०२२.
२) महाराष्ट्र राज्य मार्ग परिवहन महामंडळाचे पत्र क्र.राप/यंत्र/वाहन/१०२७,
दि.१०.०६.२०२२.
प्रस्तावना : महाराष्ट्र राज्य मार्ग परिवहन महामंडळाच्या बसस्थानकांचे बांधकाम / पुनर्बांधणी व आधुनिकीकरणाकरीता तसेच नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करण्यासाठी शासनाद्वारे महाराष्ट्र राज्य मार्ग परिवहन महामंडळास भांडवली मत्तेच्या निर्मिती करीता अनुदान देण्यात येते. सन २०२२-२३ च्या अर्थसंकल्पात लेखाशिर्ष ३०५५ ००५२, रा.प महामंडळाच्या "बसस्थानकांचे आधुनिकीकरण व इतर सोयी सुविधा तसेच नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करणे” या कार्यक्रमाअंतर्गत कामासाठी तरतूद करण्यात आलेल्या रू.१४२३.०० कोटी रक्कमेपैकी रू.१४२३.०० (रू.५२३.०० कोटी + रू.९००.०० कोटी) इतकी तरतूद वितरीत करण्याची महाराष्ट्र राज्य मार्ग परिवहन महामंडळाने संदर्भाधिन क्र.१ व २ येथील पत्रान्वये शासनास विनंती केली आहे. परिवहन विभागाने सदर निधी वितरीत करण्याबाबत वित्त विभागास विनंती केली असता, वित्त विभागाने रू. २९८.८३ कोटी इतकी रक्कम बसस्थानकांचे बांधकाम / पुनर्बांधणी व आधुनिकीकरण तसेच नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करण्यासाठी वितरित केली आहे.
त्यानुसार महामंडळास बसस्थानकांचे बांधकाम / पुनर्बांधणी व आधुनिकीकरण व नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करण्याकरीता रू.२९८.८३ कोटी इतकी रक्कम वितरीत करण्याची बाब शासनाच्या विचाराधीन होती.
शासन निर्णय : महामंडळाच्या बसस्थानकांचे आधुनिकीकरण व बांधकाम व नविन सीएनजी इंधनावर चालणारी वाहने खरेदी करणे, डिझेल वाहनांचे सीएनजी वाहनांत रुपांतरण करण्यासाठी सन २०२२-२३ या आर्थिक वर्षाकरिता करण्यात आलेल्या रू.१४२३.०० कोटी तरतुदीपैकी रु.२९८.८३ कोटी (अक्षरी रुपये दोनशे अठ्ठयान्नव कोटी, त्र्याऐंशी लक्ष फक्त) एवढा निधी “मागणी क्र. बी-३, लेखाशिर्ष ३०५५, मार्ग व परिवहन, १९०, सार्वजनिक क्षेत्रातील इतर उपक्रमांना सहाय्य (००) (०१) महाराष्ट्र राज्य मार्ग परिवहन
# Page 2
शासन निर्णय क्रमांकः एसटीसी-०६२२/प्र.क्र.१७६/परि-१
महामंडळाच्या बसस्थानकांच्या आधुनिकीकरणांर्तगत बांधकाम व इतर सोयी सुविधा (३०५५००५२)" ३५, भांडवली मत्तेच्या निर्मितीकरीता अनुदान या लेखाशिर्षाखाली वितरीत करण्यात येत आहे.
२. सदर निधी वितरीत करण्यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करण्याची कार्यवाही करावी.
३. सदर शासन निर्णय वित्त विभागाच्या अनौपचारिक संदर्भ क्र.२४८/२०२२/व्यय-८, दि.०१.०७.२०२२ अन्वये दिलेल्या सहमतीने निर्गमित करण्यात येत आहे.