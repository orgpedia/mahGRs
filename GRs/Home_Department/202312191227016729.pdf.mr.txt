# Page 1
बंदरापर्यंत रोड/रेल्वे मार्ग बांधणे (पश्चजल) विकास (३०५१ ०७६८) या योजनेसाठी सन २०२३-२४ या आर्थिक वर्षामध्ये रू. २२.५० कोटी निधी खर्च करण्यास महाराष्ट्र सागरी मंडळास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: बीजीटी ०७२३/प्र.क्र.६५/बंदरे-२
गृह विभाग, मंत्रालय
मुंबई ४०० ०३२
दिनांक :- १९ डिसेंबर २०२३
संदर्भ:-१.महाराष्ट्र सागरी मंडळ यांचे पत्र जा.क्र.ममेबो/मुकाअ / निधी वितरण प्रस्ताव/३०५१ ०७६८/२०२३ २४/२९७०, दि.३.०७.२०२३ २.शासन परिपत्रक, वित्त विभाग क्र. अर्थसं-२०२३/प्र.क्र.४०/अर्थ-३ दि. १२.०४.२०२३
शासन निर्णय : महाराष्ट्र सागरी मंडळाकडून राबविण्यात येणाऱ्या “बंदरापर्यंत रोड / रेल्वे मार्ग बांधणे (पश्चजल) विकास” या योजनेकरीता सन २०२३-२४ या आर्थिक वर्षामध्ये अर्थसंकल्पीत करण्यात आलेल्या रु.४८.०० कोटी निधीपैकी रु.२२.५० कोटी एवढा निधी खालील कामांसाठी खर्च करण्यास मुख्य कार्यकारी अधिकारी, महाराष्ट्र सागरी मंडळ यांना मान्यता देण्यात येत आहे.
-----------------------------------------------------------------------------------------------------
| अ. क्र. | कामाचे नाव | प्रशासकीय मान्यता रक्कम | सन २०२३-२४ करीता आवश्यक निधी |
| १ | आंजर्ला ता.दापोली जि. रत्नागिरी येथे ग्रोअॅन्स पध्दतीचा बंधारा बांधणे. | ५६.८७ कोटी | १०.०० कोटी |
| २ | बुरोंडी, ता. दापोली, जि. रायगड बंदरापर्यंत जाणाऱ्या रस्त्यांचे मजबुतीकरण करणे | ५.०० कोटी | २.५० कोटी |
|  | मुळगांव, ता. श्रीवर्धन जि. रायगड येथे ग्रोयान्स पध्दतीचा बंधारा बांधणे. | ९०.०० कोटी | १०.०० कोटी |
|  | एकुण | १५१.८७ कोटी | २२.५० कोटी |
-----------------------------------------------------------------------------------------------------
२. सदर निधी ज्या कामांकरीता वितरीत करण्यात येत आहे, त्याच कामांवर प्राप्त प्रशासकीय मान्यता / सुधारित प्रशासकीय मान्यतेच्या मर्यादेत व विहित कालावधीत खर्ची पडेल, याबाबत आवश्यक ती दक्षता घेण्याची जबाबदारी मुख्य कार्यकारी अधिकारी, महाराष्ट्र सागरी मंडळ यांची राहील.
३. सदर निधी खर्च करतांना वित्त विभागाच्या संदर्भाधीन दि. १२.०४.२०२३ शासन परिपत्रकातील सूचनांचे व तरतुदीचे पालन करण्यात यावे. तसेच, सदरचा निधी कोणत्याही परिस्थितीत खर्च न होता बँक खात्यात, स्वीय प्रपंती खात्यात अथवा शासकीय लेख्याबाहेर ठवेता येणार नाही.
# Page 2
शासन निर्णय क्रमांकः बीजीटी ०७२३/प्र.क्र.६५/बंदरे-२
४. सदरचा निधी दि.३१.०३.२०२४ पूर्वी खर्च करून खर्चाची उपयोगीता प्रमाणपत्रे शासनास सादर करण्यात यावीत.
या वितरीत करावयाच्या तरतुदीकरीता आहरण व संवितरण अधिकारी म्हणून लेखाधिकारी, महाराष्ट्र सागरी मंडळ तसेच नियंत्रक अधिकारी म्हणून मुख्य कार्यकारी अधिकारी, महाराष्ट्र सागरी मंडळ हे राहतील.
६. यासाठी होणारा खर्च “मागणी क्र. बी-७, लेखाशीर्ष क्र. ३०५१ - बंदरे व दिपगृहे, (०१)(०८), बंदरापर्यत रस्ते/रेल्वे मार्ग बांधणे आणि बॅकवॉटर (पश्चजल) विकास कार्यक्रम) (३०५१०७६८), ३१, सहायक अनुदाने (वेतनेतर)" या लेखाशीर्षाखाली खर्ची टाकावा.
७. सदर शासन निर्णय नियोजन विभागाचा अनौपचारिक संदर्भ क्र.२३९/१४६१ दिनांक २९.११.२०२३ व वित्त विभागाचा अनौपचारिक संदर्भ क्र.५४८/व्यय-८, १४.१२.२०२३ नुसार निर्गमित करण्यात येत आहे.