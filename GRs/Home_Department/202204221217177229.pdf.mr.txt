# Page 1
परिवहन व बंदरे विभागाच्या ई-गव्हर्नन्स प्रकल्पासाठी प्रकल्प अंमलबजावणी समिती (Project Implementation Committee) गठीत करणेबाबत.
महाराष्ट्र शासन
गृह (परिवहन) विभाग
शासन निर्णय क्रमांक : एमव्हीडी-०४२२/प्र.क्र.९१/परि-४
मादाम कामा मार्ग, हुतात्मा राजगुरू चौक,
मंत्रालय, मुंबई - ३२
दिनांक : २२ एप्रिल २०२२
वाचा : १) सामान्य प्रशासन विभाग, शासन निर्णय क्र. मातंस-२०११/ प्र.क्र.१२५/ ३९, दिनांक २३.०९.२०११.
२) सामान्य प्रशासन विभाग, शासन निर्णय क्र. १२५६/ फाईल/डीआयटी / २०१२, दिनांक २१.०९.२०१२.
३) गृह विभाग, शासन निर्णय क्र. गृहआ-२०१५/प्र.क्र.२३०/आस्थापना-२, दि.२०.०५.२०१५.
४) गृह विभाग, शासनपत्र क्र. गृहआ-२०१५/प्र.क्र.२३०/आस्थापना-२, दि.३०.०३.२०२२.
प्रस्तावना :
उपर्निर्दिष्ट क्र.१ येथील शासन निर्णयान्वये माहिती तंत्रज्ञानाचा उपयोग करून नागरिकांना
माफक दरात, जलद व पारदर्शकरित्या ई-सेवा पुरविण्याच्या हेतूने राज्याचे ई-प्रशासन धोरण संदर्भाधीन जाहीर करण्यात आलेले आहे. सदर शासन निर्णयामधील परिच्छेद १२.३ नुसार संबंधित प्रशासकीय विभागांनी प्रकल्प अंमलबजावणी समिती स्थापन करण्यासंदर्भात मार्गदर्शक सूचना दिलेल्या आहेत.
तसेच उपर्निर्दिष्ट क्र. २ च्या शासन निर्णयातील परिच्छेद ६ मध्ये प्रकल्प अंमलबजावणी समितीची रचना विहित केलेली आहे. त्यानुसार उपर्निर्दिष्ट क्र. ३ अन्वये गृह विभागासाठी प्रकल्प अंमलबजावणी समिती गठीत करण्यात आली होती. तथापि, गृह विभागातील विविध उपविभागामधील कामकाजाचे संवेदनशील व तातडीचे स्वरुप विचारात घेता, गृह (परिवहन व बंदरे) या उप विभागाकरीता संगणकीकरण आणि ई-प्रशासनाची अंमलबजावणी करण्यासाठी प्रकल्प अंमलबजावणी समितीची (Project Implementation Committee) स्थापना करण्याची बाब शासनाच्या विचाराधीन होती.
शासन निर्णय: सामान्य प्रशासन विभागाने उपर्निर्दिष्ट क्र. १ व २ येथील शासन निर्णयान्वये दिलेल्या मार्गदर्शक सूचना / निदेशानुसार गृह ( परिवहन व बंदरे) विभाग, तसेच त्यांच्या अधिपत्याखालील क्षेत्रीय
# Page 2
शासन निर्णय क्रमांकः एमव्हीडी-०४२२/प्र.क्र.९१/परि-४
कार्यालयामध्ये संगणकीकरण व ई-प्रशासन प्रणाली राबविण्यासाठी खालीलप्रमाणे प्रकल्प अंमलबजावणी समितीची (Project Implementation Committee) गठीत करण्यात येत आहे.
----------------------------------------------------------------
| अ.क्र. | अधिकाऱ्यांचे पदनाम | समितीवरील पद |
| १ | अपर मुख्य सचिव (परिवहन व बंदरे) | अध्यक्ष |
| २ | अपर मुख्य सचिव (वित्त) किंवा त्यांचे प्रतिनिधी | सदस्य |
| ३ | अपर मुख्य सचिव (नियोजन) किंवा त्यांचे प्रतिनिधी | सदस्य |
| ४ | प्रधान सचिव, माहिती तंत्रज्ञान किंवा त्यांचे प्रतिनिधी | सदस्य |
| ५ | एन.आय.सी. चे प्रतिनिधी (आवश्यकतेनुसार) | सदस्य |
| ६ | सह/ उप सचिव (परिवहन) | सदस्य सचिव तथा समन्वय अधिकारी |
----------------------------------------------------------------
२. परिवहन आयुक्त, महाराष्ट्र राज्य, मुंबई व मुख्य कार्यकारी अधिकारी, महाराष्ट्र मेरीटाईम बोर्ड, मुंबई हे त्यांच्या उपविभागाशी संबंधित प्रकल्पाच्या अनुषंगाने प्रकल्प अंमलबजावणी समितीच्या बैठकीसाठी निमंत्रित सदस्य म्हणून उपस्थित राहतील.
३. परिवहन व बंदरे विभागांतर्गत ई-गव्हर्नन्स प्रकल्पांबाबत सदर समितीचा निर्णय अंतिम राहील.
तसेच ई-गव्हर्नन्स प्रकल्पासाठी विभागाचे सह / उप सचिव (परिवहन ) यांना नोडल ऑफीसर म्हणून घोषित करण्यात येत आहे.
४. उपरोक्त समितीची कार्यकक्षा खालीलप्रमाणे राहील :
१) माहिती तंत्रज्ञान संचालनालयाच्या ई-गव्हर्नन्स धोरणाशी सुसंगत धोरण ठरविणे.
२) गृह विभाग ( परिवहन व बंदरे) आणि परिवहन विभागाच्या अधिपत्याखालील सर्व क्षेत्रिय कार्यालये व स्वायत्त संस्था यांचे कामकाज ऑनलाईन करण्यासंदर्भात अंतिम निर्णय घेणे. तसेच, आवश्यकतेनुसार वेळोवेळी बैठका घेणे.
३) गृह ( परिवहन व बंदरे) विभागामार्फत राबविण्यात येणाऱ्या सर्व ई-गव्हर्नन्स प्रकल्पाची व्याप्ती ठरविणे व विभागासाठी ई-गव्हर्नन्स प्रकल्प सुरु करण्यासाठी RPF (Request for Proposal) अंतिम करुन निविदा प्रक्रियेबाबत मार्गदर्शन करणे.
४) गृह ( परिवहन व बंदरे) विभागातील ई-गव्हर्नन्स प्रकल्पांच्या अंमलबजावणी करण्यासाठी आवश्यक ते हार्डवेअर/ सॉफ्टवेअर खरेदी करण्यासाठी निर्णय घेणे.
५) गृह ( परिवहन व बंदरे) विभागातील ई-गव्हर्नन्स प्रकल्पांचा आढावा घेणे. परिवहन विभागामध्ये किंवा अधिनस्त कार्यालयासाठी राबविण्यात येणाऱ्या ई-गव्हर्नन्स प्रकल्पांसाठी आवश्यकतेनुसार नामिकाप्रविष्ट संस्थांमधुन सल्लागाराची निवड करणे.
पृष्ठ ३ पैकी २
# Page 3
शासन निर्णय क्रमांकः एमव्हीडी-०४२२/प्र.क्र.९१/परि-४
६) सामान्य प्रशासन विभागाने (माहिती तंत्रज्ञान) वेळोवेळी घेतलेल्या निर्णयानुसार तसेच प्रदान केलेल्या अधिकारानुसार प्रकल्प अंमलबजावणी समितीस अधिकार राहतील.