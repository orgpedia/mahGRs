# Page 1
अॅड. श्री. आकाश बळवंत मुन विशेष सरकारी अभियोक्ता यांना व्यावसायिक फी मंजूर करण्याबाबत.
अहमदनगर जिल्ह्यातील शिर्डी पोलीस स्टेशन येथे दाखल गु.र.क्र.१०३/२०१५ (सागर सुभाष शेजवळ खुनप्रकरण) या खटल्यात मा. सत्र न्यायालय, कोपरगांव, जि. अहमदनगर येथील न्यायालयीन कामकाजासाठी.
महाराष्ट्र शासन
गृह विभाग
शासन निर्णय क्रमांक: एसपीपी ०४१८/प्र.क्र.१३०/पोल-१०
२ रा मजला, मंत्रालय, हुतात्मा राजगुरु चौक,
मादाम कामा रोड, मुंबई-४०० ०३२.
दिनांक : ३० नोव्हेंबर, २०१८
संदर्भ:- शासन अधिसूचना, विधि व न्याय विभाग क्र.एसपीपी-२०१८/यु.ओ.आर.८७/डी-१४, दिनांक २२/१०/२०१८.
शासन निर्णय: अहमदनगर जिल्ह्यातील शिर्डी पोलीस स्टेशन येथे दाखल गु.र.क्र.१०३/२०१५ (सागर
सुभाष शेजवळ खूनप्रकरण ) या गुन्ह्यामधून उद्भवणाऱ्या खटल्यात मा. सत्र न्यायालय, कोपरगांव,
जि.अहमदनगर येथे न्यायालयीन कामकाज पाहण्याकरीता अॅड. श्री. आकाश बळवंत मुन, विशेष
सरकारी अभियोक्ता यांची विधि व न्याय विभागाने उपरोक्त दि.२२/१०/२०१८ च्या अधिसूचनेन्वये
विशेष सरकारी अभियोक्ता म्हणून नियुक्ती केली आहे. सबब, प्रस्तुत प्रकरणी अॅड. श्री. आकाश
बळवंत मुन, विशेष सरकारी अभियोक्ता यांना शासकीय दराने (विधि व न्याय विभागाच्या क्रमांक:
मिटींग-२०११/(२४९)/डी-१४, दि.१५/०२/२०१४ च्या शासन निर्णयातील STATEMENT E मधील
नमूद दराने) व्यावसायिक फी अदा करण्यास या शासन निर्णयान्वये मान्यता देण्यात येत आहे.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उप आयुक्त
दर्जाहून कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे
अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड. श्री. आकाश बळवंत
मुन, विशेष सरकारी अभियोक्ता यांना उपरोक्त फी व्यतिरिक्त अपरिणामकारक सुनावणी फी किंवा
अन्य कोणत्याही प्रकारची फी वा भत्ता अनुज्ञेय असणार नाही.
# Page 2
शासन निर्णय क्रमांकः एसपीपी ०४१८/प्र.क्र.१३०/पोल-१०
३. यासाठी येणारा खर्च या विभागाच्या मागणी क्र. बी-१, २०५५- पोलीस, (००) १०९- जिल्हा
पोलीस, (००) (०१) जिल्हा पोलीस दल, (२०५५ ०१६८), २८ व्यावसायिक सेवा" या
लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार
भागविण्यात येईल.
४. हा शासन निर्णय वित्त विभागाच्या अनौपचारिक संदर्भ क्र.३१८/१८/ व्यय - ७, दिनांक
३०.१०.२०१८ अन्वये मिळालेल्या सहमतीनुसार निर्गमित करण्यात येत आहे.