# Page 1
कारागृह उपमहानिरीक्षक, गट-अ या पदावर पदोन्नती देणेबाबत.
महाराष्ट्र शासन
गृह विभाग
शासन आदेश क्र. जेएलई-१२२२/प्र.क्र.२५५/तुरूंग-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २७ मार्च, २०२३.
संदर्भ :
सामान्य प्रशासन विभाग, शासन निर्णय क्र. एसआरव्ही-२०१८/प्र.क्र. १५९/कार्यासन १२, दि.०१.०८.२०१९.
शासन आदेश :
गृह विभागाच्या अधिनस्त कारागृह विभागातील कारागृह उपमहानिरीक्षक, गट-अ (वेतनस्तर एस २९, रू. १३११००-२१६६००) या संवर्गातील रिक्त पदे भरण्यासाठी सामान्य प्रशासन विभागांतर्गत गठीत आस्थापना मंडळ क्र. २ ने केलेल्या शिफारशीच्या अनुषंगाने गृह विभाग, शासन निर्णय दि.०६.०६.२०१५ अन्वये गठित नागरी सेवा मंडळाची बैठक दि.०२.०३.२०२३ रोजी पार पडली. नागरी सेवा मंडळाच्या सदर बैठकीतील शिफारशीस अनुसरून अधीक्षक, मध्यवर्ती कारागृह या संवर्गातील खालील पात्र अधिकाऱ्यांना कारागृह उपमहानिरीक्षक, गट-अ या पदावर तात्पुरत्या स्वरूपात पदोन्नती देण्यात येत असून त्यांच्या नावासमोर दर्शविलेल्या ठिकाणी त्यांना पदोन्नतीने पदस्थापना देण्यात येत आहे.
------------------------------------------------------------------------------------------------
| अ.क्र. | अधिकाऱ्यांचे नाव | प्रवर्ग | पदोन्नतीने पदस्थापनेचे ठिकाण |
| (१) | (२) | (३) | (8) |
| १ | श्री. यु. टी. पवार | वि.जा. अ | कारागृह उपमहानिरीक्षक, मध्य विभाग, छत्रपती संभाजीनगर (औरंगाबाद). |
------------------------------------------------------------------------------------------------
२. मा. सर्वोच्च न्यायालय, नवी दिल्ली येथे दाखल विशेष अनुज्ञा याचिका क्र.
२८३०६/२०१७ मधील अंतिम निर्णयाच्या अधिन राहून पदे भरण्याबाबत सामान्य प्रशासन विभागाने दि.०७.०५.२०२१ रोजीच्या शासन निर्णयान्वये दिलेल्या निर्देशानुसार कारागृह उपमहानिरीक्षक, गट-अ या संवर्गातील खुल्या प्रवर्गातील रिक्त पदावर निव्वळ तात्पुरत्या स्वरूपात सेवाज्येष्ठतेनुसार सदर पदोन्नती देण्यात येत आहे. तसेच सामान्य प्रशासन विभागाच्या दि.०७.०५.२०२१ च्या शासन निर्णयाप्रकरणी मा. उच्च न्यायालय, मुंबई येथे दाखल याचिकेच्या अंतिम निर्णयाच्या अधीन राहून सदर पदोन्नती देण्यात येत आहे.
# Page 2
शासन आदेश क्रमांकः जेएलई-१२२२/प्र.क्र.२५५/तुरूंग-१
३. सदर पदोन्नती निव्वळ तात्पुरत्या स्वरूपात असल्याने या तात्पुरत्या पदोन्नतीच्या परिणामी उपरोक्त अधिकाऱ्यांना नियमितपणा व सेवाज्येष्ठतेचा कोणताही हक्क मिळणार नाही.
४. पदोन्नती देण्यात आलेल्या अधिकाऱ्यांनी पदस्थापनेच्या पदावर १५ दिवसात रुजू व्हावे.
पदोन्नतीच्या पदावर रुजू होऊन कार्यभार स्विकारल्यानंतरच त्यांना कारागृह उपमहानिरीक्षक, गट-अ या संवर्गाच्या वेतनाचे लाभ अनुज्ञेय राहतील.