# Page 1
मा. सर्वोच्च न्यायालय, नवी दिल्ली येथे दाखल रिट पिटिशन (सिव्हिल) क्र.११२२/२०२० या न्याय प्रकरणात मा. सर्वोच्च न्यायालयात महाराष्ट्र शासनाच्या (प्रतिवादी क्र. ४) वतीने न्यायालयीन कामकाज हाताळण्यासाठी विशेष सरकारी अभियोक्ता म्हणून ज्येष्ठ विधिज्ञ श्री. अभिषेक मनु सिंघवी यांना व्यावसायिक फी प्रदान करण्याबाबत.
महाराष्ट्र शासन
गृह विभाग
शासन निर्णय क्रमांक :- एसपीपी-१०२०/प्र.क्र.१३६/पोल-१०,
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा मार्ग,
मुंबई- ४०० ०३२.
दिनांक :- १० मे, २०२१
संदर्भ:- शासन पत्र, विधि व न्याय विभाग क्र.३८३-२०२०/ई, दिनांक ०८.१०.२०२०.
प्रस्तावना: संदर्भाधीन शासन पत्रान्वये ज्येष्ठ विधिज्ञ श्री. अभिषेक मनु सिंघवी यांची मा. सर्वोच्च न्यायालय, नवी दिल्ली येथे दाखल रिट पिटिशन (सिव्हिल) क्र.११२२/२०२० या न्याय प्रकरणी मा. सर्वोच्च न्यायालयात महाराष्ट्र शासनाच्या (प्रतिवादी क्र. ४) वतीने न्यायालयीन कामकाज हाताळण्यासाठी विशेष सरकारी अभियोक्ता म्हणून नेमणूक करण्यात आली आहे. सबब, ज्येष्ठ विधिज्ञ श्री. अभिषेक मनु सिंघवी यांना व्यावसायिक फी प्रदान करण्याची बाब शासनाच्या विचाराधीन होती.
शासन निर्णय: मा. सर्वोच्च न्यायालय, नवी दिल्ली येथे दाखल रिट पिटिशन (सिव्हिल) क्र.११२२/२०२० या न्याय प्रकरणात मा. सर्वोच्च न्यायालयात महाराष्ट्र शासनाच्या ( प्रतिवादी क्र. ४) वतीने न्यायालयीन कामकाज हाताळण्यासाठी विशेष सरकारी अभियोक्ता म्हणून ज्येष्ठ विधिज्ञ श्री. अभिषेक मनु सिंघवी यांना खालीलप्रमाणे व्यावसायिक फी अदा करण्यास या शासन निर्णयान्वये मान्यता देण्यात येत आहे :
मा. सर्वोच्च न्यायालय, नवी दिल्ली
प्रति सुनावणी उपस्थिती फी - रु.१२,५०,०००/- (रुपये बारा लाख पन्नास हजार फक्त)
२. ज्येष्ठ विधिज्ञ श्री. अभिषेक मनू सिंघवी यांना व्यावसायिक फीचे प्रदान करण्यासाठी येणारा खर्च मागणी क्र. “ बी-१, २०५५ पोलीस - (००) १०९, जिल्हा पोलीस (००) (०१) जिल्हा पोलीस दल - (२०५५ ०१६८) - २८ व्यावसायिक सेवा ” या लेखाशिर्षाखालील सन २०२१-२०२२ या आर्थिक वर्षाच्या मंजूर अनुदानातून भागविण्यात यावा.
३. ज्येष्ठ विधिज्ञ श्री. अभिषेक मनू सिंघवी यांना व्यावसायिक फीचे प्रदान करण्यासाठी कोषागारातून निधी आहरित करण्यास्तव, पोलीस महासंचालक, महाराष्ट्र राज्य, मुंबई यांचे कार्यालयातील मागणी क्र. “ बी-१, २०५५ पोलीस - (००) १०९, जिल्हा पोलीस (००) (०१) जिल्हा पोलीस दल - (२०५५ ०१६८) - २८ व्यावसायिक सेवा हे लेखाशिर्ष हाताळणारे संबंधित नियंत्रक अधिकारी आणि आहरण व संवितरण अधिकारी यांनी यथोचित कार्यवाही करावी.
४. ज्येष्ठ विधिज्ञ श्री. अभिषेक मनू सिंघवी यांना अनुज्ञेय असलेल्या व्यावसायिक फीचे प्रदान दर दोन महिन्याच्या न्यायालयीन कामकाजानंतर करण्यात यावे. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित
# Page 2
शासन निर्णय क्रमांकः एसपीपी-१०२०/प्र.क्र.१३६/पोल-१०
सरकारी अभियोक्त्याच्यामार्फत, संबंधित मा.न्यायालयाच्या प्रबंधकांकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता संबंधित पोलिस उपायुक्तांनी घ्यावी.
५. हा शासन निर्णय वित्त विभागाच्या अनौ. सं. क्र. ५०७/२०/व्यय-७, दि.०८.१२.२०२० अन्वये प्राप्त शासन मान्यतेनुसार निर्गमित करण्यात येत आहेत.