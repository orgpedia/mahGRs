# Page 1
पोलीस अधीक्षक, गडचिरोली यांचे आस्थापनेवर नक्षलग्रस्त गडचिरोली जिल्हयातील सुरजागड सशस्त्र पोलीस मदत केंद्राकरीता "पोलीस उप निरिक्षक-०५" व "पोलीस शिपाई-१००" या संवर्गातील एकूण १०५ पदे निर्माण करण्यास व त्यानुषंगिक येणाऱ्या आवर्ती आणि अनावर्ती खर्चास मान्यता देणेबाबत...
महाराष्ट्र शासन
गृह विभाग
शासन निर्णय क्रमांक: ओपीओ-२८१७/प्र.क्र.०१/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : २७ फेब्रुवारी, २०२३.
वाचा : १) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/ गडचिरोली (सुरजागड पो.म. केंद्र)/४९/२०१९,दि.७/५/२०१९,दि.५/११/२०२० व दि.३/८/२०२२.
२) गृह विभाग, शासन निर्णय क्र. ओपीओ-२८१७/प्र.क्र.०१/पोल-३, दि.१३/८/२०२१.
३) उच्च स्तरीय सचिव समितीच्या दि.१३/१२/२०२२ रोजी पार पडलेल्या सन २०२२ मधील ५ व्या बैठकीचे इतिवृत्त.
प्रस्तावना : उपरोक्त संदर्भीय क्र. १ येथील दि. ७/५/२०१९ च्या प्रस्तावाव्दारे पोलीस महासंचालक कार्यालयाने सुरजागड येथे सशस्त्र पोलीस मदत केंद्र निर्माण करण्यास, तसेच त्यासाठी "पोलीस उप निरिक्षक-०५" व "पोलीस शिपाई-१००" या संवर्गातील एकूण १०५ पदे निर्माण करण्यास, तसेच त्याकरीता आवर्ती/अनावर्ती खर्च मंजूर करण्याची विनंती शासनास केली होती.
२. त्यासंदर्भात संदर्भीय क्र.२ येथील गृह विभाग, शासन निर्णय दि.१३/०८/२०२१ च्या निर्णयाव्दारे, नक्षलग्रस्त गडचिरोली जिल्हयातील सुरजागड येथील लोखंडाच्या खाणीच्या संरक्षणासाठी सुरजागड येथे सशस्त्र पोलीस मदत केंद्र निर्माण करण्यास मान्यता दिलेली आहे. त्यामध्ये परिच्छेद-२ अनुसार सदरहू केंद्राकरीता आवश्यक असलेल्या पदांचे निर्मितीचे आदेश वेगळयाने निर्गमित करण्याचे, तसेच परिच्छेद-३ मध्ये सदरहू केंद्राचे बांधकाम पोलीस अधीक्षक, गडचिरोली यांनी तयार केलेल्या आराखड्याच्या आधारे सुरजागड येथे खाणकाम करणारी "मे.लॉईड मेटल अँड एनर्जी लि." कंपनीच्या खर्चातून करण्याचेही नमूद केलेले होते.
३. म्हणून, नक्षलग्रस्त गडचिरोली जिल्हयातील सुरजागड येथील लोखंडाच्या खाणीच्या संरक्षणासाठी निर्माण केलेल्या सुरजागड सशस्त्र पोलीस मदत केंद्रासाठी नव्याने पदनिर्मिती करण्याची बाब शासनाच्या विचाराधीन होती. त्यानुषंगाने उक्त संदर्भ क्र.३ येथील दि. १३/१२/२०२२ रोजी मा. मुख्य सचिव, महाराष्ट्र राज्य, मुंबई यांचे अध्यक्षतेखाली पार पडलेल्या सन २०२२ मधील ५ व्या उच्च स्तरीय सचिव समितीच्या बैठकीच्या इतिवृत्तानुसार समितीने दिलेली मान्यता विचारात घेवून, शासनाने याप्रकरणी खालीलप्रमाणे निर्णय घेतला आहे.
# Page 2
शासन निर्णय क्रमांक: ओपीओ-२८१७/प्र.क्र.०१/पोल-३
शासन निर्णय: नक्षलग्रस्त गडचिरोली जिल्हयातील सुरजागड येथील लोखंडाच्या खाणीच्या संरक्षणासाठी पोलीस अधीक्षक, गडचिरोली यांच्या आस्थापनेवरील निर्माण केलेल्या सशस्त्र पोलीस मदत केंद्र, सुरजागड करीता "पोलीस उप निरिक्षक-०५" व "पोलीस शिपाई-१००" या संवर्गातील एकूण १०५ पदे निर्माण मान्यता देण्यात येत आहे.
२. उक्त सशस्त्र पोलीस मदत केंद्र, सुरजागड करिता या निर्णयासोबतच्या “परिशिष्ट-अ" मध्ये नमूद केलेली विविध संवर्गातील एकुण १०५ पदांकरीता येणारा आवर्ती खर्च रु.४,०४,२६,७४०/- (अक्षरी रु.चार कोटी चार लाख सव्वीस हजार सातशे चाळीस फक्त) व "परिशिष्ट-ब" मध्ये नमूद केल्याप्रमाणे अनावर्ती खर्च रु.१,७०,०००/- (अक्षरी रु एक लाख सत्तर हजार फक्त) असा एकूण खर्च रु.४,०५,९६,७४०/- (रु.चार कोटी पाच लाख शहान्नव हजार सातशे चाळीस फक्त) खर्चास मान्यता देण्यात येत आहे.
३. उपरोक्त सशस्त्र पोलीस मदत केंद्र, सुरजागड करिता येणारा वरील आवर्ती खर्च व अनावर्ती खर्च हा "मे.लॉईड मेटल अँड एनर्जी लि." कंपनीव्दारे करावा, त्याअनुसार सदरहू खर्चासाठी तीन महिन्यांचा आगाऊ वेतनादी खर्च उपरोक्त कंपनीव्दारे गृह विभाग, लेखाशिर्ष-"००५५-००२१(०१) बंदोबस्त" यामध्ये जमा करावा.
४. उपरोक्त सशस्त्र पोलीस मदत केंद्र, सुरजागड करीता शासन दर १० वर्षानी खालील अटी व शर्तीमध्ये बदल करण्याचा अधिकार स्वत:कड़े ठेवणार असून, त्यासाठी वेळोवेळी आढावा घेवून परिस्थितीप्रमाणे निर्णय घेण्याचा सर्व अधिकार शासनास राहणार आहे.
१. सशस्त्र पोलीस मदत केंद्र, सुरजागड करीता निर्माण करण्यात आलेल्या पदांच्या संख्येबाबत दर ३ वर्षांनी शासन स्तरावर बैठक घेवून परिस्थितीनुसार निर्णय घेता येईल, तसेच निर्माण करण्यात आलेल्या पदाची वेतननिश्चिती शासनाव्दारे वेळोवेळी निर्गमित करण्यात आलेल्या शासन निर्णयाप्रमाणे वेतनश्रेणीनुसार करण्यात येईल.
२. पदांची वेतननिश्चिती त्यांच्या हुद्द्याप्रमाणे शासनाच्या वेळोवेळी निर्गमीत झालेल्या शासननिर्णयाप्रमाणेच पोलीस अधीक्षक,गडचिरोली कार्यालयाव्दारे करण्यात येईल.
३. निर्माण केलेल्या पदांच्या वेतनावर कुठल्याही प्रकारची मर्यादा सदर कंपनीव्दारे करण्यात येणार नाही.
४. वेतनासहीत इतर सर्व भत्ते यांची निश्चिती शासनाच्या वेळोवेळी निर्गमित करण्यात आलेल्या शासन निर्णयाच्या आधारावर करण्यात येईल.
५. वरीलप्रमाणे निर्माण करण्यात आलेल्या पदांच्या संख्येवर देखील सदर कंपनीव्दारे कुठलीही मर्यादा टाकता येणार नाही.
६. सुरजागड प्रकल्प बंद पडल्यास किंवा सुरक्षतेची गरज न राहील्यास उक्त पदे सुरक्षेच्या दृष्टीने इतरत्र समाविष्ठ करण्यात येतील.
५. उक्त परिच्छेद-४ प्रमाणे नमूद अटी व शर्तीनुसार पोलीस महासंचालक, महाराष्ट्र राज्य,मुंबई यांनी पोलीस अधीक्षक, गडचिरोली यांचेमार्फत उक्त "मे.लॉईड मेटल अँड एनर्जी लि." कंपनीबरोबर MOU करणे बंधनकारक राहील.
६. हा शासन निर्णय वित्त विभागाच्या अनौपचारीक संदर्भ क्र.६०/आपुक / वित्त विभाग, दि.३१/१/२०२३ व्दारे वित्त विभाग व उच्च स्तरीय सचिव समितीने दिलेल्या मान्यतेनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः ओपीओ-२८१७/प्र.क्र.०१/पोल-३
# Page 4