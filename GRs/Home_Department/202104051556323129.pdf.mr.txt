# Page 1
लोकसभा सार्वत्रिक निवडणुका- २०१९ च्या कामासाठी नियुक्त केलेल्या पोलीस अधिकारी व कर्मचारी यांना पारिश्रमिक / मानधन देणेबाबत.
महाराष्ट्र शासन
गृह विभाग
शासन निर्णय क्रमांक: निभत्ता-०५१९/८४८/प्र.क्र.८०/विशा-१अ
मंत्रालय (मुख्य इमारत), दुसरा मजला,
मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक:०५ एप्रिल, २०२१.
संदर्भ _: :- १) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२१/७२७२/ लोकसभा निवडणुक/३६/२०१९, दिनांक १०.०७.२०१९.
२) पोलीस आयुक्त, बृहन्मुंबई यांचे पत्र क्र.५३४/पो.आ./लो.स.नि.कक्ष/२०२०, दि.१६.०६.२०२०.
प्रस्तावना:
महाराष्ट्र राज्यातील ४८ लोकसभा मतदारसंघासाठी दिनांक ११, १८, २३ व २९ एप्रिल, २०१९ अशा चार टप्प्यात लोकसभा सार्वत्रिक निवडणुका शांततेत पार पडलेल्या आहेत.
लोकसभा सार्वत्रिक निवडणुकीची अधिसूचना जारी झाल्यापासून ते निवडणुकीची प्रक्रिया पूर्ण होईपर्यंतच्या कालावधीमध्ये, पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांना निवडणुकीची संवेदनशील, जिकीरीचे आणि दगदगीचे काम अत्यंत परिश्रमपूर्वक व जबाबदारीने पार पाडवे लागले. यास्तव, लोकसभा निवडणुका-२०१९ साठी पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांना पारिश्रमिक / मानधन देण्याबाबतचा प्रस्ताव शासनाच्या विचाराधीन होता.
शासन निर्णय:
महाराष्ट्र राज्यातील लोकसभा सार्वत्रिक निवडणुका-२०१९ ची अधिसूचना जारी झाल्यापासून ते निवडणुकीची प्रक्रिया पूर्ण होईपर्यतच्या कालावधीमध्ये पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांच्यावर पडलेला निवडणुकीच्या कामाचा ताण, कामाची व्याप्ती व कामाचे दिवस इत्यादी बाबी विचारात घेवून सोबत जोडलेल्या परिशिष्ट "अ" व परिशिष्ट "ब" मधील पोलीस अधिकारी व कर्मचारी यांना, त्यांच्या माहे एप्रिल, २०१९ या महिन्यातील ७ व्या वेतन आयोगानुसार अनुज्ञेय मूळ वेतन (Basic Pay) एवढे पारिश्रमिक/मानधन म्हणून देण्यास शासनाची मंजूरी देण्यात येत आहे. परंतु, ज्या पोलीस अधिकारी व कर्मचारी यांनी एक महिन्यापेक्षा म्हणजे ३० दिवसापेक्षा कमी दिवस निवडणुकीचे काम केले असेल त्यांना, जेवढे दिवस त्यांनी काम केले असेल तेवढ्या दिवसाचे पारिश्रमिक/मानधन देय होईल. ज्या पोलीस अधिकारी व कर्मचारी यांनी एक महिन्यापेक्षा म्हणजे ३० दिवसापेक्षा जास्त दिवस निवडणुकीचे काम केले असेल त्यांना कमाल एक महिन्याचे वेतन (मूळ वेतन ) देय होईल. अशी रक्कम कोणत्याही पोलीस अधिका-यांस / कर्मचा-यास त्यांच्या १ महिन्याच्या वेतनापेक्षा (मूळ वेतन ) जास्त असणार नाही तसेच लोकसभा सार्वत्रिक निवडणुका २०१९ साठी सदर मानधन हे एका अधिका-यास / कर्मचा-यास एकदाच देय होईल.
# Page 2
शासन निर्णय क्रमांकः निभत्ता-०५१९/८४८/प्र.क्र.८०/विशा-१अ
२. पोलीस महासंचालक यांच्या अखत्यारीतील घटक कार्यालयातील सोबत जोडलेल्या "परिशिष्ट-अ" मधील पोलीस अधिकारी व कर्मचारी यांचे पारिश्रमिक / मानधन यावर होणारा खर्च, “मागणी क्र.बी-१, २०५५ पोलीस, (००) १०९ जिल्हा पोलीस, (००) (०१) जिल्हा पोलीस बल, दत्तमत (२०५५ ०१६८), (०१) वेतन” या लेखाशीर्षाखाली सन २०२१-२०२२ या वित्तीय वर्षातील उपलब्ध अनुदानातून भागविण्यात यावा.
३. पोलीस आयुक्त, बृहन्मुंबई यांच्या अखत्यारीतील घटक कार्यालयातील सोबत जोडलेल्या "परिशिष्ट-ब" मधील पोलीस अधिकारी व कर्मचारी यांचे पारिश्रमिक / मानधन यावर होणारा खर्च, मागणी क्र. “बी-१, २०५५ पोलीस, (०२) शहर पोलीस, (०२) (०१) शहर पोलीस आस्थापना, दत्तमत (२०५५ ००९७) (०१) वेतन” या लेखाशीर्षाखाली सन २०२१-२०२२ या वित्तीय वर्षातील उपलब्ध अनुदानातून भागविण्यात यावा.
४. पोलीस महासंचालक, महाराष्ट्र राज्य, मुंबई यांच्या अखत्यारीतील घटक कार्यालयातील सोबत जोडलेल्या "परिशिष्ट-अ" मध्ये नमूद केलेल्या पोलीस उप महानिरिक्षक, अपर पोलीस अधिक्षक, कार्यालय अधिक्षक, प्रमुख लिपिक, वरिष्ठ लिपिक, कनिष्ठ लिपिक तसेच पोलीस आयुक्त, बृहन्मुंबई यांच्या अखत्यारीतील घटक कार्यालयातील सोबत जोडलेल्या "परिशिष्ट-ब" मध्ये नमूद केलेल्या प्रशासकिय अधिकारी, प्रमुख लिपिक, वरिष्ठ लिपिक, कनिष्ठ लिपिक या पदांवर कार्यरत असलेले कर्मचारी, हे पोलीस संवर्गातील आहेत किंवा कसे याबाबत खातरजमा करावी. तसेच संबंधित कर्मचा-यांनी निवडणूक कर्तव्यावर काम केले आहे याची प्रथम खातरजमा करण्यात यावी.
५. पोलीस महासंचालक, महाराष्ट्र राज्य, मुंबई व पोलीस आयुक्त, बृहन्मुंबई यांच्या अखत्यारीतील घटक कार्यालयातील सर्व पोलीस अधिकारी व कर्मचारी यांना पारिश्रमिक / मानधन हे सन २०२१-२०२२ या वित्तीय वर्षात अदा होईल याची दक्षता घ्यावी.
६. हा शासन निर्णय सामान्य प्रशासन विभागाच्या सहमतीने तसेच वित्त विभागाच्या अनौचारीक संदर्भ क्र. ५२/२०२१/व्यय-७, दिनांक २५.०१.२०२१ अन्वये त्या विभागांच्या सहमतीने निर्गमित करण्यात येत आहे.
# Page 3
# Page 4
# Page 5