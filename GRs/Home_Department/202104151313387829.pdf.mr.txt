# Page 1
पुणे-नाशिक या नवीन दुहेरी मध्यम अतिजलद रेल्वे मार्गाचे बांधकाम प्रकल्पामध्ये राज्य शासनाचा वित्तीय सहभाग देण्यास मान्यता देणेबाबत....
महाराष्ट्र शासन
गृह विभाग
शासन निर्णय क्रमांक: आरएलवाय-०२१२/१८०/प्र.क्र.३७/ परिवहन-५ मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : १५ एप्रिल २०२१
वाचा:- शासन निर्णय क्रमांक: आरएलवाय -०२१२/१८०/प्र. क्र. ३७/ परिवहन-५, दि. ०७.०६.२०१२
प्रस्तावना: राज्यातील निवडक रेल्वे प्रकल्पांमध्ये राज्य शासनाने काही प्रमाणात आर्थिक सहभाग
दिल्यास असे प्रकल्प जलदगतीने मार्गी लागतील ही बाब लक्षात घेऊन पुणे-नाशिक या रेल्वेमार्गाचे बांधकाम करण्याच्या प्रकल्पात ५०% आर्थिक सहभाग देण्याचा निर्णय राज्य शासनाने दि.
०७/०६/२०१२ रोजीच्या शासन निर्णयान्वये घेतला होता. प्रकल्पाची तत्कालीन अंदाजित किंमत रु.
१८९९.६४ कोटी व राज्य शासनाच्या सहभागाची रक्कम रु. ९४९.८२ कोटी होती. तथापि या निर्णयाप्रमाणे केंद्र शासनाच्या रेल्वे मंत्रालयाकडून प्रकल्प उभारणीबाबत कोणतीही कार्यवाही झाली नाही.
राज्यातील रेल्वे प्रकल्पांना गती मिळावी, रेल्वे प्रकल्पांचा विकास, अंमलबजावणी आणि व्यवहार्यता तपासणी इ. कामासाठी केंद्र शासनाचे रेल्वे मंत्रालय आणि राज्य शासन यांच्या संयुक्त भागीदारीतून (केंद्र :राज्य ५० : ५० याप्रमाणात) महाराष्ट्र लोहमार्ग पायाभूत विकास कंपनी (महारेल) (MRIDC) ची स्थापना दि. २४/०१/२०१७ च्या शासन निर्णयान्वये करण्यात आलेली आहे. त्यानुसार पुणे-नाशिक या रेल्वे प्रकल्पाची उभारणी करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात आले आहेत.
शासन निर्णय: १. पुणे-नाशिक या २३५.१५ कि.मी. लांबीच्या नवीन दुहेरी मध्यम अतिजलद रेल्वे मार्गाचे बांधकाम करण्यासाठी राज्य शासनाने आर्थिक सहभाग देण्यास मान्यता देण्यात येत आहे.
२. सदर प्रकल्प रु. १६०३९ कोटी एवढ्या एकूण प्रकल्प खर्च रकमेच्या मर्यादेत ६० % कर्ज आणि ४०% समभागमूल्य या प्रमाणात राबविण्यास मान्यता देण्यात येत आहे.
# Page 2
शासन निर्णय क्रमांकः आरएलवाय -०२१२/१८०/प्र.क्र.३७/परिवहन-५
३. या प्रकल्पासाठी राज्य शासनाने एकूण समभागापैकी ५०% समभाग घेण्यासाठी (म्हणजे एकूण प्रकल्प किमतीच्या २०% प्रमाणे ) रु. ३२०८ कोटी रक्कमेचे समभाग घेण्यास मान्यता देण्यात येत आहे.
४. या प्रकल्पासाठी केंद्र शासनाने एकूण समभागापैकी ५० % समभाग घेण्यासाठी (म्हणजे एकूण प्रकल्प किंमतीच्या २०% प्रमाणे) रु. ३२०८ कोटी रक्कमेचे सहभाग घेणे प्रस्तावित आहे.
तथापि केंद्र शासनाने ५०% पेक्षा कमी समभाग घेण्यास तत्वतः सहमती दिलेली असल्याने
केंद्र शासन ५०% समभागापैकी जेवढे समभाग घेतील ते वगळून उर्वरित समभाग राज्य शासनाने घेण्यास मान्यता देण्यात येत आहे.
५. त्यानुसार राज्य शासनास एकूण समभागापैकी ५०% ते १००% सहभाग (म्हणजे एकूण प्रकल्प किंमतीच्या किमान २०% ते कमाल ४०% या प्रमाणात) घ्यावे लागल्यास राज्यशासनाने समभागापोटी किमान रु. ३२०८ कोटी ते कमाल रु. ६४१६ कोटी एवढा खर्च करण्यास मान्यता देण्यात येत आहे. प्रकल्पाचे सहभाग घेण्यासाठी लागणारी सदर रक्कम पुढील तीन वर्षांत टप्प्याटप्प्याने उपलब्ध करून देण्यास मान्यता देण्यात येत आहे.
६. प्रकल्प स्वतःचा टिकाव आणि व्यवहार्यता सुनिश्चित करण्यासाठी सदर प्रकल्पासाठी घेतलेल्या कर्जाची परतफेड होईपर्यंत सदर प्रकल्पासाठी राज्य शासनाने पुढील ११ वर्षांच्या कालावधीत रु. १०,२३८ कोटी अतिरिक्त अर्थसहाय्य देण्यास मान्यता देण्यात येत आहे.
सदर निधी पहिल्या वर्षी रु. ६१५ कोटी आणि त्यामध्ये प्रतिवर्ष ८% वाढ याप्रमाणे दुसऱ्या वर्षी रु. ६६५ कोटी, तिसऱ्या वर्षी रु. ७१७ कोटी, याप्रमाणे प्रत्येक वर्षी ८% प्रमाणे वाढ करून त्यानुसार सातव्या वर्षी रु. ९७७ कोटी, अकराव्या वर्षी रु. १३२८ कोटी याप्रमाणे राज्य शासनाने स्वतःच्या आर्थिक स्त्रोतामधून प्रकल्पासाठी देण्यास मान्यता देण्यात येत आहे.
त्याचप्रमाणे सदर प्रकल्पामधून अपेक्षित उत्पन्न प्राप्त झाले नाही तर राज्य शासनास अकरा वर्षांनंतरच्या पुढील कालावधीत कर्जाची परतफेड करण्यासाठी तसेच प्रकल्प कार्यान्वित ठेवण्यासाठी राज्य शासनाने आवश्यक निधी देण्यास मान्यता देण्यात येत आहे.
७. या प्रकल्पासाठी करण्यात यावयाच्या जमीन अधिग्रहणासाठी मुद्रांक शुल्क रकमेमध्ये माफी देण्यास मान्यता देण्यात येत आहे. सदर रक्कम राज्य शासनाच्या सहभाग मुल्याच्या रकमेमध्ये समाविष्ट करण्यास मान्यता देण्यात येत आहे.
८. प्रकल्प किंमतीच्या योगदानातील कोणत्याही कमतरतेची पूर्तता महाराष्ट्र शासनाकडून करण्यास मान्यता देण्यात येत आहे. प्रकल्प खर्चात होणारी कोणतीही वाढ किंवा घट महाराष्ट्र शासनाच्या योगदानामध्ये समायोजित करण्यास मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांक: आरएलवाय -०२१२/१८०/प्र.क्र.३७/परिवहन-५
९. सदर प्रकल्प महाराष्ट्र लोहमार्ग पायाभूत विकास कंपनी (महारेल) मार्फत राबविण्यास मान्यता देण्यात येत आहे.
१०. यावरील येणारा खर्च मागणी क्र. बी - ७, ३००१ - भारतीय रेल्वे - धोरण निश्चिती, संचालन, संशोधन व इतर संकीर्ण संघटना, ००, ८००-इतर खर्च, (००), (००) (०२) – रेल्वे प्रकल्पामध्ये राज्य शासनाचा सहभाग (कार्यक्रम) (३००१००५४), ३२- अंशदाने या लेखाशिर्षाखाली खर्ची टाकण्यात यावा.
११. हा शासन निर्णय नियोजन विभागाच्या अनौपचारिक संदर्भ क्र. ८१/१४६१, दि.
०४.०३.२०२० व वित्त विभागाच्या अनौपचारिक संदर्भ क्र. १५७/२०२०/व्यय-८, दि.
३०.०७.२०२० अन्वये दिलेल्या सहमतीनुसार निर्गमित करण्यात येत आहे.
# Page 4