# Page 1
अनुसूचित जमाती प्रवर्गातून नियुक्त झालेल्या तथापि,जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या गृह विभागाच्या अधिपत्याखालील न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवर एकूण ६ अधिसंख्य पदे निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक: एफएसएल-०४२०/प्र.क्र.२७/पोल-४,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २७ नोव्हेंबर, २०२०.
संदर्भ:- १) शासन निर्णय, सामान्य प्रशासन विभाग, क्र.बीसीसी-२०१८/प्र.क्र.३०८/१६-ब, दि.२१.१२.२०१९.
२) गृह विभाग, शासन आदेश क्र. एफएसएल-०४२०/प्र.क्र.२७/पोल-४,दि.२७.०३.२०२० (२) ३) शासन निर्णय,सामान्य प्रशासन विभाग, क्र.बीसीसी-२०२०/प्र.क्र.१८७-अ/१६-ब, दि.३०.६.२०२० ४) शासन शुध्दीपत्रक, सामान्य प्रशासन विभाग, क्र.बीसीसी-२०२०/प्र.क्र.१८७-ओ/१६-ब, दि.२८.९.२०२० ५) शासन निर्णय, वित्त विभाग क्र. आंक-१००१/प्र.क्र.२९/२००१/वित्तीय सुधारणा, दि.१०.०९.२००१.
६) संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांचे पत्र क्र.न्या.वै.प्र.सं/प्रशा/प्र.क्र.१६/मुं/का/३८९-३९०/२०२०,दि.१४.०१.२०२०.
प्रस्तावना सामान्य प्रशासन विभागाच्या संदर्भ क्र.१ येथील दि.२१.१२.२०१९ रोजीच्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या अधिकारी/कर्मचाऱ्यांसाठी अधिसंख्य पदे निर्माण करुन त्यांच्या सेवा अधिसंख्य पदावर वर्ग करण्याबाबत सूचना दिलेल्या आहेत. तसेच सामान्य प्रशासन विभागाच्या दि.३०.०६.२०२० चा शासन निर्णय व दि.२८.०९.२०२० च्या शुध्दीपत्रकान्वये सदर अधिसंख्य पदे निर्माण करण्याचे अधिकार प्रशासकीय विभागांना देण्यात आले आहेत. त्यानुसार गृह विभागाच्या अधिपत्याखालील न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील एकूण ६ अधिकारी / कर्मचारी यांच्याकरीता अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः एफएसएल-०४२०/प्र.क्र.२७/पोल-४,
शासन निर्णय: न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी / कर्मचारी यांना पुनर्नियुक्ती देण्यासाठी गृह विभागाच्या अधिपत्याखालील न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवर सदर पदे ज्या दिनांकापासून वर्ग करण्यात आली आहे, त्या दिनांकापासून विवरणपत्र-१ व विवरणपत्र-२ प्रमाणे ही ०६ अधिसंख्य पदे या शासन निर्णयान्वये निर्माण करण्यात येत आहेत.
२. विवरणपत्र क्रमांक १:- जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेले एकूण ६ अधिकारी/कर्मचारी.
३. विवरणपत्र क्रमांक २:- न्यायसहायक वैज्ञानिक प्रयोगशाळा निहाय अधिसंख्य पदांची संख्या.
४. अधिसंख्य पदावर सेवा वर्ग करण्यात येणारे अधिकारी/कर्मचारी सध्या ज्या पदावर कार्यरत आहेत त्या पदाचे अधिसंख्य पद निर्माण करण्यास या शासन निर्णयान्वये मान्यता देण्यात येत असून, सदर अधिसंख्य पद तात्पुरत्या स्वरुपात ११ महिन्यांकरीता किंवा संबंधित अधिकारी/कर्मचारी सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अस्तित्वात राहील.
५. अधिसंख्य पदाच्या वेतनावर येणारा खर्च हा संबंधित अधिकारी / कर्मचारी सध्या ज्या विभागात/ कार्यालयात कार्यरत आहेत त्या विभागाच्या/कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या अनुदानातून भागविण्यात यावा.
६. हा शासन निर्णय सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२१.१२.२०१९ व शासन निर्णय क्र. बीसीसी-२०२०/प्र.क्र.१८७ /१६-ब, दि.३०.०६.२०२० च्या शासन निर्णयान्वये प्रशासकीय विभागांना दिलेल्या प्राधिकारानुसार निर्गमित करण्यात येत आहे.
# Page 3
# Page 4
# Page 5