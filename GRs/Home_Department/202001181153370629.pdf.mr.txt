# Page 1
मुंबई पुणे राष्ट्रीय महामार्ग क्र. ४८ या मार्गावरील अपघात कमी करण्यासाठी सामंजस्य कराराच्या अंमलबजावणीकरीता समन्वय अधिकाऱ्याची नेमणूक करणेबाबत.
महाराष्ट्र शासन
गृह विभाग
शासन निर्णय क्रमांक : टिआरए-१२१८/प्र.क्र.१३७/पोल-८
दुसरा मजला, मुख्य इमारत,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : १७ जानेवारी, २०२०.
शासन निर्णय :
मुंबई पुणे राष्ट्रीय महामार्ग क्र.४८ या मार्गावरील अपघातांना आळा घालण्याकरीता अपघातांची शास्त्रशुध्द माहिती जमा करुन, तिचे विश्लेषण करुन अपघातांची संख्या कमी करावयाच्या दृष्टीने आवश्यक ती उपाययोजना करणे / सूचविणे व त्याची अंमलबजावणी करणे याकरीता गृह विभाग, महाराष्ट्र शासन आणि सेव्ह लाईफ फाऊंडेशन, नवी दिल्ली (अशासकीय संस्था) यांच्यामध्ये दिनांक ११ फेब्रुवारी, २०१९ रोजी सामंजस्य करार झालेला आहे. सदर सामंजस्य करारातील कलम ३.२ मध्ये केलेल्या तरतूदीनुसार प्रकल्पाच्या अंमलबजावणीकरीता खालीलप्रमाणे समन्वय अधिकाऱ्याची (Nodal Officer) नियुक्ती करण्यात येत आहे.
पोलीस अधीक्षक (मुख्यालय),
अपर पोलीस महासंचालक (वाहतूक), महामार्ग पोलीस मुख्यालय यांचे कार्यालय, डी.डी.बिल्डिंग, जुने जकात कार्यालय,
शहीद भगतसिंह मार्ग, मुंबई
ई-मेल : highwaypolice.computerdiv@gmail.com
दूरध्वनी : ०२२/२२६७०३१३, २२६१५७५७
२. या प्रकरणी महाराष्ट्र शासन आणि सेव्हलाईफ फाऊंडेशन यांच्यामध्ये झालेल्या करारानुसार विभागामधील सुसुत्र समन्वय सुनिश्चित करण्यासाठी कोणतेही संबंधित आदेश किंवा कागदपत्र तयार करणे याची जबाबदारी समन्वय अधिकाऱ्याची राहील.
# Page 2
शासन निर्णय क्रमांक: टिआरए-१२१८/प्र.क्र.१३७/पोल-८