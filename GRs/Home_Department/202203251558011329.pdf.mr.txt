# Page 1
राज्य उत्पादन शुल्क विभागातील अधीक्षक, राउशु, गट- "अ" (राजपत्रित) या संवर्गातील सीपीटीपी - ५ (राज्य सेवा परीक्षा - २०१७) या तुकडीतील अधिकाऱ्यांच्या पदस्थापनेबाबत.
महाराष्ट्र शासन
गृह विभाग
शासन आदेश क्रमांकः इएसटी-१७१९/प्र.क्र.१२९/राउशु-१
मादाम कामा मार्ग, हुतात्मा राजगुरू चौक
मंत्रालय, मुंबई - ४०००३२.
दिनांक :- २५ मार्च, २०२२.
वाचा : १) शासन निर्णय, सामान्य प्रशासन विभाग, क्र.टिआरएन-२०१३/प्र.क्र.८४/१३/१२-अ, दि.२०.०१.२०१४.
२) शासन अधिसूचना, सामान्य प्रशासन विभाग, क्र.टिआरएन-०५१४/प्र.क्र.२०/१८-ब, दि.०७.११.२०१५.
३) शासन निर्णय, सामान्य प्रशासन विभाग, क्र.टिआरएन-०५१७/प्र.क्र.३६/सीपीटीपी, दि.२१.०७.२०१७.
४) शासन निर्णय, गृह विभाग, क्र. इएसटी-१७१९/प्र.क्र.१२९/राउशु-१, दि.२६.११.२०१९.
५) शासन अधिसूचना, सामान्य प्रशासन विभाग, क्र.एसआरव्ही २०२०/प्र.क्र.४९/कार्या.१२, दि.१४.०७.२०२१.
६) शासन निर्णय, गृह विभाग, क्र. इएसटी- १७१९/प्र.क्र.१२९/राउशु-१, दि.१६.११.२०२१.
७) सामान्य प्रशासन विभाग, पत्र क्र.टिआरएन २०२१/प्र.क्र.२५/सीपीटीपी-अ, दि.११.०२.२०२२.
शासन आदेश :
महाराष्ट्र लोकसेवा आयोगाने, राज्यसेवा परीक्षा २०१७ च्या आधारे अधीक्षक (गट अ), राज्य उत्पादन शुल्क (राजपत्रित) (वेतनश्रेणी एस-२० (५६, १०० - १,७७,५००)) या पदावर खालील नमूद उमेदवारांची शिफारस केली आहे. सदर उमेदवारांचे एकत्रित परिविक्षाधीन प्रशिक्षण कार्यक्रम ५ (CPTP ५) अंतर्गत प्रशिक्षण दि.३०.०९.२०२१ रोजी पूर्ण झाले आहे. सदर परिविक्षाधीन अधिकाऱ्यांची ज्येष्ठता सामान्य प्रशासन विभागाने संदर्भ क्र.७ वरील दि.११.०२.२०२२ रोजीच्या पत्रान्वये निश्चित करुन दिली आहे.
२. प्रस्तुत उमेदवारांसाठी संदर्भ क्र.४ वरील शासन निर्णय, दि.२६.११.२०१९ अन्वये, आयुक्त, राज्य उत्पादन शुल्क यांच्या आस्थापनेवर सदर उमेदवार ज्या दिवशी कागदपत्रे पडताळणीसाठी हजर राहिले त्या दिनांकापासून दोन वर्षाच्या कालावधीकरीता अधिसंख्य पदे निर्माण करण्यात आली असून, संदर्भ क्र.६ येथील दि.१६.११.२०२१ रोजीच्या शासन निर्णयान्वये, सदर परिविक्षाधीन अधिकाऱ्यांना विभागीय संवर्ग वाटप होऊन पदस्थापनेची कार्यवाही पूर्ण होईपर्यंतच्या कालावधीपर्यंत मुदतवाढ देण्यात आली आहे.
३. सदर परिविक्षाधीन अधिकाऱ्यांना पदस्थापना देण्यासाठी नागरी सेवा मंडळाने केलेल्या शिफारशीस अनुसरुन आणि त्यास शासनाने दिलेल्या मान्यतेस अनुसरुन, शासन अधिसूचना, दि.१४.०७.२०२१, महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने व पदोन्नतीने नियुक्तीसाठी महसूल विभाग वाटप नियम, २०२१ मधील तरतुदीनुसार, त्यांच्या नावासमोर स्तंभ क्र.६ येथे दर्शविलेल्या महसूली विभागात स्तंभ क्र.७ येथील पदावर या आदेशाच्या दिनांकापासून पदस्थापना करण्यात येत आहे.
# Page 2
शासन आदेश क्रमांकः इएसटी-१७१९/प्र.क्र.१२९/राउशु-१
----------------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नाव व मूळ प्रवर्ग | नियुक्ती चा प्रवर्ग | आयोगाचा गुणवत्ता क्र. | CPTP-५ अंतर्गत अधीक्षक, राउशु संवर्गातील ज्येष्ठता क्र. | वाटप झालेला महसूली विभाग | पदस्थापना |
| १ | २ | ३ | ४ | ५ | ६ | ७ |
| १ | श्री. अभिनव  |  शिवाजी बालुरे,  |  खुला | Open Gen-१ | १ | १ | अमरावती | अधीक्षक, राज्य उत्पादन शुल्क, वाशिम. |
----------------------------------------------------------------------------------------------------------------------------------------------------------------------------
४. सदर अधिकाऱ्यांचे या शासन आदेशाच्या दिनांकापासूनचे वेतन, भत्ते अदा करणे व इतर सेवाविषयक बाबी संबंधित अधीक्षक, राज्य उत्पादन शुल्क कार्यालयाकडे राहतील.
५. सदर अधीक्षक, राज्य उत्पादन शुल्क अधिकाऱ्यांचा परिविक्षा कालावधी समाप्त करण्याबाबतची कार्यवाही सामान्य प्रशासन विभागाकडून होणार असून, याबाबतचे आदेश यथावकाश निर्गमित करण्यात येतील.
६. संबंधित अधिकाऱ्यांनी त्यांना दिलेल्या पदस्थापनेच्या ठिकाणी तात्काळ हजर व्हावे. सदर आदेशात बदल करून घेण्यासाठी संबंधित अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल, याची नोंद घ्यावी.