# Page 1
दिव्यांग हक्क अधिनिय, २०१६ नुसार गृह विभागामधील गट-ड संवर्गातील पदे दिव्यांगासाठी सुनिश्चित करण्याबाबत.
महाराष्ट्र शासन
गृह विभाग
शासन निर्णय क्र. गृहआ-१०२१/प्र.क्र.२५/आस्था-२
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक :- १६ एप्रिल, २०२१
वाचा: १) दिव्यांग व्यक्ती हक्क अधिनियम, २०१६ २) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ रोजीची अधिसूचना.
३) सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१/ दि.क.२, दिनांक १२.११.२०२० ४) सामाजिक न्याय व विशेष सहाय्य विभाग शासन निर्णय क्र. दिव्यांग-२०१९/प्र.क्र.२५१/ दि.क.२, दिनांक ०२.०२.२०२१
शासन निर्णय: दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची सुनिश्चिती करणे आवश्यक आहे. यासाठी केंद्र शासनाच्या सामाजिक न्याय व अधिकारीता मंत्रालयाने दि.०४.०१.२०२१ रोजीच्या अधिसूचनेन्वये दिव्यांगासाठी सुनिश्चित करावयाच्या पदांची यादी विहित करून www.disabilityaffairs.gov.in या संकेतस्थळावर Policy/Act/Rules-Notification List of Post identification suitable for Person with Benchmark Disability notified on ०४.०१.२०२१ या शीर्षाखाली प्रसिध्द केलेली आहे. त्यामध्ये नमूद केल्यानुसार केंद्र शासनाने पदसुनिश्चिती करून दिव्यांगासाठी पदे सुनिश्चित केलेली गट-अ ते गट-ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिध्द केलेली यादीमधील ज्या पदांची कर्तव्ये व जबाबदाऱ्या, कामाचे स्वरूप व प्रचलित वेतनश्रेणी राज्य शासनाच्या सेवेतील (अधिनस्त कार्यालयातील पदांसह) पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चिती करण्याच्या सूचना सामाजिक न्याय व विशेष सहाय्य विभागाने दि.०२.०२.२०२१ रोजीच्या शासन निर्णयान्वये दिलेल्या आहेत.
२. केंद्र शासनाच्या दि.०४.०१.२०२१ रोजीच्या अधिसूचनेव्दारे दिव्यांगासाठी पदे सुनिश्चित केलेली आहेत. त्यानुसार गृह विभागाच्या खुद्द आस्थापनेतील “गट-ड” संवर्गातील पदे सोबत जोडलेल्या विवरणपत्र -अ मध्ये दर्शविल्यानुसार दिव्यांगासाठी सुनिश्चित करण्यात येत आहे आहेत.
३. सदर शासन निर्णय केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना व सामाजिक न्याय व विशेष सहाय्य विभागाच्या दि.०२.०२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 2
शासन निर्णय क्रमांकः गृहआ-१०२१/प्र.क्र.२५/आस्था-२
# Page 3