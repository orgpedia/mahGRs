# Page 1
महाराष्ट्र राज्य मार्ग परिवहन महामंडळाच्या कर्मचा-यांचे वेतन अदा करण्यासाठी रु.१००० कोटींचे विशेष अर्थसहाय्य मंजूर करणेबाबत.
महाराष्ट्र शासन
गृह विभाग
शासन निर्णय क्र.एसटीसी ११२०/प्र.क्र.३७९/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १४ डिसेंबर, २०२०.
वाचा : - १) शासन ज्ञापन, वित्त विभाग क्रमांक आकनि-२०२०/प्र.क्र.८/अर्थ-११,दि.१०.११.२०२०.
२) शासन निर्णय गृह विभाग क्र. एसटीसी-११२०/प्र.क्र.३८४/परि-१, दि.१०.११.२०२०.
प्रस्तावना -:
कोविड –१९ आजाराच्या पार्श्वभूमीवर घोषित केलेल्या टाळेबंदीमुळे महाराष्ट्र राज्य परिवहन महामंडळाची अत्यावश्यक वाहतूक सेवा वगळता बहुतांशी वाहतुक बंद झाल्याने राज्य परिवहन महामंडळाचे उत्पन्न घटल्यामुळे महामंडळाच्या कर्मचाऱ्यांचे पुढील सहा महिन्यांचे (नोव्हेंबर, २०२० ते एप्रिल, २०२१) वेतन अदा करण्यासाठी ना परतावा या अटींच्या अधिन राहून विशेष आर्थिक सहाय्य मंजूर करण्याची बाब शासनाच्या विचाराधीन होती.
शासन निर्णय: महाराष्ट्र राज्य मार्ग परिवहन महामंडळास कर्मचाऱ्यांचे पुढील सहा महिन्यांचे (नोव्हेंबर, २०२० ते एप्रिल, २०२१) वेतन अदा करण्यासाठी राज्य शासनामार्फत रु.१००० कोटींचे विशेष अर्थसहाय्य मंजूर करण्यात येत आहे. यापूर्वी महामंडळाच्या कर्मचाऱ्यांचे ऑक्टोबर, २०२० अखेरचे वेतन अदा करण्यासाठी संदर्भाधिन दि.१०.११.२०२० च्या शासन निर्णयाद्वारे रु. १२० कोटी एवढा
निधी आकस्मिकता निधीमधून अग्रिम मंजूर करण्यात आला आहे. सदर अग्रिमाची रक्कम वजा करुन उर्वरित रु.८८० कोटी रक्कम ६ मासिक हप्त्यात (नोव्हेंबर, २०२० ते मार्च, २०२१ या महिन्यांच्या वेतनासाठी प्रति महिना रु.१५० कोटी याप्रमाणे व एप्रिल, २०२१ च्या वेतनासाठी रु.१३० कोटी) याप्रमाणे महाराष्ट्र राज्य मार्ग परिवहन महामंडळास रक्कम अदा करण्यास मान्यता देण्यात येत आहे. सदर निधी महामंडळास ना परतावा या अटींच्या अधिन राहून मंजूर करण्यात येत आहे.
# Page 2
शासन निर्णय क्रमांक: एसटीसी ११२०/प्र.क्र.३७९/परि-१
२. सदर खर्च खालील लेखाशिर्षांतर्गत भागविण्यात यावा: मागणी क्रमांक बी-३, २०४१, वाहनांवरील कर ००, ००१, संचालन व प्रशासन (०१) परिवहन
आयुक्त (०१) (०१) आस्थापना - परिवहन आयुक्त, (दत्तमत्त) (अनिवार्य) (२०४१ ००१८) ३३, अर्थसहाय्य"
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. सदर रक्कम अदा करण्यासाठी डिसेंबर, २०२० च्या हिवाळी अधिवेशनामध्ये पुरवणी मागणीद्वारे निधी अर्थसंकल्पित करण्यास मान्यता देण्यात येत आहे.
५. हा शासन निर्णय वित्त विभागाच्या अनौपचारिक संदर्भ क्र.२७८/२०२० / व्यय-८, दि.२६.११.२०२० अन्वये प्राप्त झालेल्या सहमतीने तसेच मंत्रिमंडळ स्तरावर धोरणात्मक निर्णय घेऊन निर्गमित करण्यात येत आहे.
# Page 3