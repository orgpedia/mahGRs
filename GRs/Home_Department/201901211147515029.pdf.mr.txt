# Page 1
राष्ट्रीय लोकसंख्या नोंदवही अद्ययावतीकरण.
निधी वितरीत करण्याबाबत.
महाराष्ट्र शासन
गृह विभाग
शासन निर्णय क्रमांक- एनपीआर-०६१७/प्र.क्र.४६५/विदेशी-१
नवीन प्रशासन भवन, मंत्रालय, मुंबई - ४०० ०३२.
दिनांक - २१ जानेवारी, २०१९.
संदर्भ- वित्त विभाग शासन परिपत्रक क्र. पूरक-२०१८/प्र.क्र.१३५/अर्थ-३, दि. ५/१२/२०१८.
प्रस्तावना : नागरिकत्त्व अधिनियम, १९५५ व नागरिकत्त्व नियम, २००३ च्या नियम ३ मधील उपनियम ४ अनुसार
राष्ट्रीय लोकसंख्या नोंदवह्यांमध्ये नोंदविण्यात आलेली माहिती संगणक प्रणालीमध्ये भरण्याचे काम (Data
Entry) सन २०१६-१७ या आर्थिक वर्षात खाजगी संस्था/एजन्सी यांच्याकडून करुन घेण्यात आलेले आहे.
तसेच सदर कामाच्या पर्यवेक्षणाकरिता नियुक्त केलेल्या पर्यवेक्षकांनी खाजगी एजन्सीजने केलेल्या
कामाच्या छाननीचे काम पार पाडलेले आहे. सदर कामाचा मोबदला अदा करण्याकरिता “मागणी क्र. बी-१,
२०७०, इतर प्रशासनिक सेवा, (००) ११८ नागरिकत्त्व अधिनियमांची अंमलबजावणी (००) (०२) राष्ट्रीय
लोकसंख्या नोंदवही अद्ययावत करणे (२०७० ०९०६) (योजनेत्तर)" या लेखाशिर्षाखाली सन २०१७-१८ या
वित्तीय वर्षात रु. १६,९२,००,०००/- (अक्षरी रुपये सोळा कोटी ब्याण्णव लक्ष फक्त) इतका निधी वितरीत
करण्यात आलेला होता. मात्र वितरीत करण्यात आलेल्या निधीपैकी काही जिल्ह्यांमध्ये तांत्रिक कारणास्तव
वितरीत निधी खर्ची पडू शकलेला नाही. अशा जिल्ह्यांना निधीचे वितरण करावयाचे असल्याने सन २०१८
१९ या वित्तीय वर्षामध्ये रु. ९१८.०० लक्ष एवढ्या रक्कमेची पूरक मागणी विधानमंडळाच्या मान्यतेसाठी
सादर करण्यात आली होती. सदर पूरक मागणी मंजूर झालेली असून वित्त विभागाच्या संदर्भाधीन शासन
परिपत्रकामध्ये पुरवणी विनियोजन विधेयकास मा.राज्यपालांनी संमती दिली आहे आणि ते महाराष्ट्र (तृतीय
पुरवणी) विनियोजन अधिनियम, २०१८ (सन २०१८ चा महाराष्ट्र अधिनियम क्रमांक-६३) म्हणून महाराष्ट्र
शासन राजपत्र असाधारण, भाग-४, दि. ३/१२/२०१८ यामध्ये प्रसिध्द झाल्याचे कळविले आहे. त्याचप्रमाणे
केंद्र पुरस्कृत योजनेचा निधी संबंधित प्रशासकीय विभागाने वितरीत करण्याच्या सूचना दिल्या आहेत.
त्यानुसार सदरची रक्कम संबंधितांना वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः एनपीआर-०६१७/प्र.क्र.४६५/विदेशी-१
शासन निर्णय :
सन २०१६-१७ या आर्थिक वर्षात राष्ट्रीय लोकसंख्या नोंदवह्यांमध्ये नोंदविण्यात आलेली माहिती
संगणक प्रणालीमध्ये भरण्याचे काम (Data Entry) खाजगी एजन्सीजकडून करुन घेण्यात आले असून सदर
कामाच्या पर्यवेक्षणाचे काम पर्यवेक्षकांनी पार पाडलेले आहे. प्रस्तुत केलेल्या कामाकरिता खाजगी
एजन्सीजना द्यावयाची रक्कम तसेच पर्यवेक्षकांनी पार पाडलेल्या कामाकरिता मानधनाची रक्कम म्हणून
गतवर्षात वितरीत निधीचा वापर करु न शकलेल्या जिल्ह्यांकरिता रु.६,१०,५५,०००/- (अक्षरी रुपये सहा
कोटी दहा लक्ष पंचावन्न हजार मात्र) इतक्या निधी वितरणास या आदेशान्वये मान्यता देण्यात येत आहे.
२. उपरोक्त खर्च “मागणी क्र.- बी-१, २०७०, इतर प्रशासनिक सेवा, (००) ११८ नागरिकत्त्व
अधिनियमांची अंमलबजावणी (००) (०२) राष्ट्रीय लोकसंख्या नोंदवही अद्ययावत करणे (२०७० ०९०६)
(योजनेत्तर)” या लेखाशिर्षाखाली सन २०१८-१९ या वित्तीय वर्षामध्ये मंजूर असलेल्या अनुदानातून
भागविण्यात यावा.
३. डाटा एन्ट्रीचे काम परिपूर्ण झाल्याची नियंत्रक अधिकाऱ्यांनी खातरजमा करुन तद्नंतर निधी काम
केलेल्या संस्था/एजन्सीज यांना वितरीत करण्यात यावा. तसेच वितरीत निधीचा परिपूर्ण वापर करण्याची
नियंत्रक अधिकाऱ्यांनी दक्षता घ्यावी. राष्ट्रीय लोकसंख्या नोंदवही अद्ययावतीकरण अंतर्गत राज्य
शासनाकडून मागील तीन वर्षात प्राप्त झालेल्या/वापरलेल्या निधीचे उपयोगिता प्रमाणपत्र (विहित नमुन्यात)
केंद्र शासनास पाठविण्यासाठी राज्य शासनास त्वरीत सादर करावे.
५. हा निधी वितरीत करण्यासाठी सोबत जोडलेल्या प्रपत्रातील जिल्हाधिकारी यांना नियंत्रक
अधिकारी म्हणून घोषित करण्यात येत असून त्यांनी त्यांच्या दुय्यम अधिकाऱ्यांना आहरण व संवितरण
अधिकारी म्हणून प्राधिकृत करावे.
६. प्रस्तुत प्रकरणी खर्च करतांना महाराष्ट्र अर्थसंकल्पीय नियमपुस्तिका व वित्तीय अधिकार
नियमपुस्तिकेमध्ये उल्लेख केलेल्या अटींचे व वेळोवेळी दिलेल्या सूचनांचे पालन करावे.
७. हा शासन निर्णय वित्त विभाग परिपत्रक क्र. पूरक-२०१८/प्र.क्र.१३५/अर्थ-३, दि. ५/१२/२०१८ तसेच
वित्त विभागाच्या अनौपचारिक संदर्भ क्र.-२९४/व्यय-७ ला अनुलक्षून निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः एनपीआर-०६१७/प्र.क्र.४६५/विदेशी-१
# Page 4