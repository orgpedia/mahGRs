# Page 1
महाराष्ट्र राज्य मार्ग परिवहन महामंडळास विशेष आर्थिक सहाय्य रु.३००.०० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.एसटीसी-०४२१/प्र.क्र.१५०/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २२ जून, २०२१.
वाचा :
उपाध्यक्ष व व्यवस्थापकीय संचालक, म.रा.मा.प.म. यांचे पत्र क्र. राप/लेखा/नोंदणी/८६७, दिनांक १९.०५.२०२१.
प्रस्तावना -:
कोविड –१९ आजाराच्या पार्श्वभूमीवर घोषित केलेल्या टाळेबंदीमुळे राज्य परिवहन महामंडळाची अत्यावश्यक वाहतूक सेवा वगळता बहुतांशी वाहतुक बंद होती. त्यामुळे महामंडळाचे कर्मचाऱ्यांचे माहे मे, २०२१ चे वेतन थकलेले आहे. एस. टी. महामंडळाच्या आर्थिक स्थितीच्या आढाव्याबाबत मा. उपमुख्यमंत्री (वित्त व नियोजन) यांच्या अध्यक्षतेखाली दि.०९.०६.२०२१ रोजी बैठक आयोजित करण्यात आली होती. सदर बैठकीत झालेल्या निर्णयानुसार महामंडळास रू.६००.०० कोटी वितरीत करण्याची बाब शासनाच्या विचाराधीन होती.
शासन निर्णय:
वित्त विभागाने महाराष्ट्र राज्य मार्ग परिवहन महामंडळास कर्मचाऱ्यांचे प्रलंबीत वेतन व वेतनासंबंधीच्या बाबी यासाठी दोन समान मासिक हप्त्यांमध्ये रू. ६००.०० कोटी मंजूर केले आहेत.
त्यापैकी, रु. ३००,००,००,०००/- (अक्षरी तीनशे कोटी फक्त) एवढी रक्कम सन २०२१-२२ या आर्थिक वर्षाच्या तरतूदीमधून रोखीने प्रदान करण्यास मान्यता देण्यात येत आहे. सदर निधी महाराष्ट्र राज्य परिवहन महामंडळाच्या भविष्यात निर्माण होणाऱ्या दायित्वांतर्गत समायोजित करण्यात येईल या अटीच्या अधीन मंजूर करण्यात येत आहे.
२. सदर खर्च सन २०२१-२२ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च “मागणी क्रमांक बी-३, २०४१, वाहनांवरील कर ००, ००१, संचालन व प्रशासन (०१) परिवहन आयुक्त (०१) (०१) आस्थापना - परिवहन आयुक्त, (दत्तमत्त) (अनिवार्य) (२०४१ ००१८) ३३, अर्थसहाय्य" या लेखाशिर्षाखाली खर्ची टाकण्यात यावा.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र. २४८/२०२१/व्यय-८, दि.१६.०६.२०२१ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः एसटीसी-०४२१/प्र.क्र.१५०/परि-१