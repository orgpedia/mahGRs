# Page 1
राज्य पोलीस दलातील सर्व पोलीस आयुक्तालयाच्या व जिल्हा पोलीस दलांकडील वाहनांवर मल्टीकलर दिवे खरेदी करण्यास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक पीईक्यू-०२१७/प्र.क्र.५७०/पोल-४
मंत्रालय, मुंबई - ४०००३२,
दिनांक :- ०५जुलै, २०१८.
संदर्भ :- १) केंद्र शासन अधिसूचना क्र.आरटी-११०३६/२४/२०१७-एमव्हीएल, दि.०१.०५.२०१७ २) विशेष पोलीस महानिरीक्षक (प्रशासन), महाराष्ट्र राज्य, मुंबई यांचे कार्यालयीन पत्र क्र.पोमसं/१९/३२-वाहने/मल्टीकलर दिवे/प्रशासकीय/१५६/२०१८, दि.०६.०६.२०१८.
शासन निर्णय : राज्य पोलीस दलातील सर्व पोलीस आयुक्तालयाच्या व जिल्हा पोलीस दलांकडील वाहनांवर मल्टीकलर दिवे बसविण्याकरीता ई-निविदा प्रक्रिया राबवून खरेदी करण्यात येणाऱ्या मल्टीकलर दिव्यांच्या रु.९,५५,१०,०००/- (अक्षरी रुपये नऊ कोटी पंचावन्न लाख दहा हजार फक्त) इतक्या रकमेस प्रशासकीय मान्यता देण्यात येत आहे.
२. सदर प्रशासकीय मान्यता खालील अटींचे पालन करण्याच्या अधीन राहून देण्यात येत आहे.
(अ) सदर खर्च अंदाजित असून शासनांच्या प्रचलित नियमानुसार हा खर्च विहीत पध्दतीने येणाऱ्या किंमतीनुसार व विहीत करण्यात आलेल्या एकूण वित्तीय मर्यादेच्या अधीन राहून करण्यात यावा.
(ब) सदर खरेदी करताना खरेदीसाठी उद्योग, ऊर्जा व कामगार विभागाच्या शासन निर्णय क्र..भांखसं-२०१४/८२/ भाग-III/उद्योग-४, विभागाच्या दिनांक १.१२.२०१६ व व शासनाने वेळोवेळी निर्गमित केलेल्या इतर शासन आदेशान्वये विहित केलेल्या कार्यपध्दतीचा काटेकोरपणे अवलंब करण्यात यावा.
(क) सदरचा खर्च मंजूर अनुदानातून भागविण्यात येईल व अतिरिक्त निधीची मागणी करण्यात येणार नाही.
(ड) मंजूर बाबींची अनुज्ञेयता व वापर या अनुषंगाने शासनाने वेळोवेळी निर्गमित केलेल्या नियमांचे/धोरणांचे/आदेशांचे काटेकोरपणे पालन करण्यात यावे.
३. सदर खर्च मागणी क्र. बी-१,२०५५ पोलीस (००) १०९ जिल्हा पोलीस (००) (०१) जिल्हा पोलीस दल (२०५५०१६८) ५१ मोटार वाहने या लेखाशिर्षातून सन २०१८-१९ च्या मंजूर अनुदानातून भागविण्यात यावा.
# Page 2
शासन निर्णय क्रमांकः पीईक्यू-०२१७/प्र.क्र.५७०/पोल-४
४. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र.१९७/१८/व्यय-७,दि.२९.०६.२०१८ अन्वये दिलेल्या मान्यतेस अनुसरुन निर्गमित करण्यात येत आहे.