# Page 1
मे. पवनहंस हेलीकॉप्टर्स लिमिटेड, मुंबई यांच्याकडून भाडे तत्वावर घेतलेल्या हेलीकॉप्टरच्या मुदतवाढीबाबत.
महाराष्ट्र शासन
गृह विभाग
शासन निर्णय क्र.- एनएएक्स ०३१८/प्र.क्र.१३३/विशा १ ब.
मंत्रालय, मुंबई- ४०० ०३२.
दिनांक- ०२ सप्टेंबर, २०२२.
वाचा- १. शासन निर्णय क्र.- एनएएक्स- ०३१८/प्र.क्र.१३३/विशा १ ब, दि. ८/६/२०२१.
२. पोलीस महासंचालक, महाराष्ट्र राज्य, मुंबई यांचे पत्र क्र.- पोमसं/२१-अ/१९५/हेलिकॉप्टर/ ५१/२०१६-१९, दि. २०/४/२०२२.
प्रस्तावना : मे.पवनहंस हेलीकॉप्टर्स लिमिटेड, मुंबई आणि पोलीस महासंचालक, महाराष्ट्र राज्य, मुंबई यांच्यामध्ये नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती तसेच जवानांची
ने-आण करणे, जखमी जवानांना त्वरीत वैद्यकीय सहाय्य पुरविणे, जवानांना खाद्यसामुग्री पुरविणे, संशयित भागाची पाहणी करणे इ. कामांकरिता हेलीकॉप्टर भाडे तत्वावर घेण्याकरीता दि. २२/२/२०१६ रोजी करार करण्यात आला होता. प्रस्तुत कराराची मुदत संपल्यानंतर वित्त विभागाच्या मान्यतेने हेलिकॉप्टरच्या मुदतवाढीस वेळोवेळी मंजूरी देण्यात आली होती.
सद्य:स्थितीत जर्मनी येथील उत्पादक कंपनीकडून खरेदी करण्यात आलेले नवीन हेलिकॉप्टर कार्यान्वीत होईपर्यंत गडचिरोली जिल्हा पोलीस दलाकरिता मे. पवनहंस लिमिटेड मुंबई यांच्याकडून भाडे तत्वावर घेण्यात आलेल्या हेलिकॉप्टरला अपर पोलीस महासंचालक (विशेष कृती) महाराष्ट्र राज्य, मुंबई यांच्या संदर्भाधीन क्र. २ च्या पत्रान्वये केलेल्या विनंतीनुसार मुदतवाढ देण्याची बाब शासनाच्या विचाराधीन होती.
शासन निर्णय : नक्षलग्रस्त अतिसंवेदनशील भागात पोलीस दलाचे बळकटीकरण करण्यासाठी तसेच जखमी व्यक्ती तसेच जवानांची ने-आण करणे, जखमी जवानांना तसेच पोलीस अधिकारी / कर्मचारी यांना त्वरीत वैद्यकीय सहाय्य पुरविणे तसेच जवानांना खाद्यसामुग्री पुरविणे, संशयित भागाची पाहणी करणे इ. कामांकरिता सन २०२१ मध्ये झालेल्या दर करारानुसार मे. पवन हंस कंपनी लिमिटेड, मुंबई यांच्याकडून घेतलेल्या हेलिकॉप्टरची मुदत दि. १ जून, २०२२ ते ३० नोव्हेंबर, २०२२ पर्यंत वाढविण्यास शासनाची मान्यता देण्यात येत आहे.
२. यासाठीचा खर्च मागणी क्र. “बी-१, २०५५ पोलीस (००) १०९ जिल्हा पोलीस (००) (०१) जिल्हा पोलीस बल (२०५५ ०१६८) ५१ मोटार वाहने” या लेखाशीर्षाखाली सन २०२२-२३ या आर्थिक वर्षाकरिता मंजूर केलेल्या अनुदानातून करण्यात यावा.
३. सदर शासन निर्णय वित्त विभागाच्या सहमतीने व अनौपचारीक संदर्भ क्र. ३८३/२०२२/ व्यय-७, दि. ३०/८/२०२२ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एनएएक्स ०३१८/प्र.क्र.१३३/विशा १ ब