# Page 1
“मुरबे, ता.जि. पालघर येथे पाईल जेट्टी बांधणे” या कामाच्या रु. १२, ३२,६०,२०८/- इतक्या रकमेच्या अंदाजपत्रकास प्रशासकिय मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः एमआयएस ०८२१/प्र.क्र.२८/बंदरे-१
गृह विभाग, मंत्रालय
मुंबई ४०० ०३२
दिनांक :- ६ एप्रिल, २०२२
वाचा :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र.
१) ममेबो/मुकाअ/अभि-१/२०२१-२२/२५७९, दिनांक १/७/२०२१ २) ममेबो/मुकाअ/अभि-१/ मुरबे/४३१७, दिनांक २१.१०.२०२१
प्रस्तावना: पालघर जिल्ह्यातील, मुरबे हे सातपाटी खाडी किनारी वसलेले गाव आहे. मुरबे येथे प्रवासी जेट्टी अस्तित्वात असून या जेट्टीवरुन सातपाटी येथे ये-जा करण्याकरिता स्थानिक वापर करतात.
सद्यस्थितीत सातपाटी येथे पाईल जेट्टीचे काम हाती घेण्यात आले आहे. मुरबे येथील अस्तित्वातील जेट्टीची लांबी कमी असल्यामुळे ओहोटीच्या वेळी बोटी लागत नाहीत. त्यामुळे प्रवाशांना चढ-उतार करण्याकरिता अडचण अद्भवत असल्याने मुरबे येथे पाईल जेट्टी प्रस्तावित करण्यात आली आहे. "मुरबे, ता.जि.पालघर येथे पाईल जेट्टी बांधणे" या कामासाठी रु. १२,३२,६०,२०८/- इतक्या रकमेच्या अंदाजपत्रकास प्रशासकिय मान्यता प्रस्ताव शासनाच्या विचाराधीन होता.
शासन निर्णय : "मुरबे, ता.जि. पालघर येथे पाईल जेट्टी बांधणे" या कामासाठी रु. १२,३२,६०,२०८/- (अक्षरी रुपये बारा कोटी बत्तीस लक्ष साठ हजार दोनशे आठ) इतक्या रकमेच्या अंदाजपत्रकास प्रशासकिय मान्यता देण्यात येत आहे.
२. वित्त विभाग, शासन निर्णय क्रमांक :- विअप्र २०१३/प्र.क्र.३०/२०१३/ विनियम, भाग-२, दिनांक १७/४/२०१५ चे परिशिष्ट वित्तीय अधिकार नियम पुस्तिका १९७८, भाग पहिला, उपविभाग-तीन अ.क्र.१ परिच्छेद क्र.२७ (२) (अ) मधील तरतूदींचे पालन होईल याबाबत महाराष्ट्र मेरीटाईम बोर्ड यांनी खात्री करावी.
३. वरील कामांवरील खर्च "मागणी क्र. बी-७, लेखाशीर्ष क्र.३०५१- बंदरे व दिपगृहे, (०२) लहान बंदरे, (१९०) सार्वजनिक उपक्रम व इतर उपक्रमांना सहाय्य, (००) (०२) महाराष्ट्र मेरीटाईम बोर्डास सहायक अनुदान-तरंगती जेट्टी व तत्सम प्रवाशी सुविधा उभारणे (३०५१ १८३५), ३५, भांडवली मत्तेच्या निर्मितीकरीता अनुदान" या लेखाशिर्षाखाली मंजुर तरतुदीतुन भागविण्यात येईल.
# Page 2
शासन निर्णय क्रमांकः एमआयएस ०८२१/प्र.क्र.२८/बंदरे-१
४. सदर शासन निर्णय सार्वजनिक बांधकाम विभाग अनौपचारिक संदर्भ क्र.५/रा.मं.२, दिनांक ११.०२.२०२२, नियोजन विभागाच्या अनौपचारीक संदर्भ क्र.१४६१, दिनांक २१.०२.२०२२ व वित्त विभागाच्या अनौपचारीक संदर्भ क्र.१३३/२०२२/व्यय-८, दिनांक २४.०३.२०२२ अन्वये निर्गमीत करण्यात येत आहे.