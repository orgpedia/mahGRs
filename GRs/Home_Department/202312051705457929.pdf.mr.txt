# Page 1
आशियाई बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम या कार्यक्रमांतर्गत नवीन लेखाशिर्ष उघडण्याबाबत
महाराष्ट्र शासन
गृह विभाग
शासन निर्णय क्रमांकः संकीर्ण ०३२३/प्र.क्र.२३/बंदरे-२
गृह विभाग, मंत्रालय मुंबई ४०० ०३२
दिनांक :- ०५ डिसेंबर २०२३
वाचा :- १. शासन निर्णय क्र. पीएलएन १२०९/प्र.क्र.२४९/बंदरे-२, दिनांक :- २६.१०.२०१० २. शासन निर्णय क्र. एमआयएस-०११७/प्र.क्र.०४/बंदरे-२, दिनांक:- २६.०३.२०२०.
३. शासन निर्णय क्र.बीजीटी-०८२२/प्र.क्र.६८/बंदरे-२, दिनांक:-१७.०२.२०२३
प्रस्तावना:- आशियाई बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम या कार्यक्रमांतर्गत राज्याकडून ३० टक्के हिस्सा (अनुदानित) व आशियाई विकास बँक यांचेकडून ७० टक्के हिस्सा (कर्ज) अशा तत्त्वावर महाराष्ट्र सागरी मंडळास निधी उपलब्ध करुन दिला जात होता. आशियाई विकास बँक ६७११-००१५ या लेखाशिर्षाखालील निधी सन २०१८ पासून महाराष्ट्र सागरी मंडळास वितरीत करण्यास तांत्रिक अडचणी येत होत्या. याअनुषंगाने आशियाई बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम या कार्यक्रमांतर्गत ६७११-००१५ या लेखाशिर्षा ऐवजी नवीन लेखाशिर्ष उघडण्याबाबतची बाब शासनाच्या विचाराधीन होती.
शासन निर्णय : आशियाई बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम या कार्यक्रमांतर्गत राज्याकडून ३० टक्के हिस्सा (अनुदानित) व आशियाई विकास बँक यांचेकडून ७० टक्के हिस्सा (कर्ज) अशा तत्त्वावर महाराष्ट्र सागरी मंडळास निधी उपलब्ध करुन देण्यासाठी खालीलप्रमाणे नवीन स्वंतत्र लेखाशिर्ष उघडण्यास शासनाची मान्यता देण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| लेखाशिर्ष मराठी | लेखाशिर्ष इंग्रजी |
| मागणी क्र. बी - ०८ २७११- पुर नियंत्रण प्रकल्पांसाठी कर्जे ०२-सागरी धुपप्रतिबंधक प्रकल्प १९०-सार्वजनिक क्षेत्रातील व इतर उपक्रमांना  |  सहाय्य, (००) (०३) आशियाई विकास बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम  |  (आशियई विकास बँक हिस्सा ७०% ) ३५, भांडवली मालमत्तेच्या निर्मितीसाठी अनुदान. | Grant No. B-08 2711-Flood Control and Drainage 02-Anti-Sea Erosion Projects 190-Assistance to Public Sector and Other Undertakings (00)(03)-Asian Development Bank assisted Sustainable Coastal Protection and Management Programme. (Asian Development Bank Share 70% ) 35-Grant for creation of capital assets. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. उक्त शासन निर्णयाव्दारे यापूर्वी अस्तित्वात असलेला लेखाशिर्ष क्र.६७११-००१५ हा बंद करुन या ऐवजी नव्याने उपलब्ध झालेला लेखाशिर्ष क्र. २७११-०९७६ अंमलात आणला जाईल. तसेच, जुन्या लेखाशिर्षाखालील उपलब्ध असलेला निधी सन २०२३-२४ या आर्थिक वर्षाकरिता नव्या लेखाशिर्षाखाली पुरवणी मागणीव्दारे उपलब्ध करुन देण्यात येईल.
# Page 2
शासन निर्णय क्रमांक: संकीर्ण ०३२३/प्र.क्र.२३/बंदरे-२
४. सदर शासन निर्णय मा प्रधान महालेखाकार (लेखा व हकदारी) - 1, महाराष्ट्र, मुंबई यांच्या मान्यतेने अनौपचारिक संदर्भ क्र.सं. ख. वि/चा-१ / गृह विभाग / युओआर-६९/२०२३-२४/५६७, दिनांक १७.०८.२०२३ तसेच नियोजन विभागाचा अनौपचारिक संदर्भ क्र.१६५/१४६१ दिनांक १३.०९.२०२३ व वित्त विभागाचा अनौपचारिक संदर्भ क्र.३१/अर्थ-११, दिनांक ०१.११.२०२३ अन्वये दिलेल्या मान्यतेनुसार निर्गमित करण्यात येत आहे.