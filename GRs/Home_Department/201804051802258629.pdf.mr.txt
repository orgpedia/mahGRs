# Page 1
महाराष्ट्र शासन
गृह विभाग
शासन ज्ञापन क्रमांक : पोप्रमा-०२१८/प्र.क्र.९८/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०००३२.
दिनांक : २८ मार्च २०१८.
विषय :- पोलीस उप-अधीक्षक, बिनतारी संदेश, नागपूर परिक्षेत्र, नागपूर, यांच्या कार्यालयाच्या इमारतीचे विस्तारित बांधकाम करण्यासाठी प्रशासकीय मान्यता मिळण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/२७-बी/ २८-बी-२/ पोउअ.बिसंवि-नाग/ प्रशा.इमा / बांध/ ३५३/ २०१७, दिनांक १९.१२.२०१७.
ज्ञापन.
पोलीस महासंचालक, महाराष्ट्र राज्य, मुंबई, यांनी पोलीस उप-अधीक्षक, बिनतारी संदेश, नागपूर परिक्षेत्र, नागपूर, यांच्या कार्यालयाच्या इमारतीचे विस्तारित बांधकाम करण्यासाठी प्रशासकीय मान्यता मिळणेबाबतचा प्रस्ताव सादर केला आहे.
२. उक्त कामासाठी उप-विभागीय अधिकारी, सार्वजनिक बांधकाम उपविभाग क्र.३, नागपूर, यांनी रु.८८,३९,५६०/- इतक्या खर्चाचे अंदाज सादर केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.८३.५४ लक्ष असे सुधारित केले आहेत व त्याप्रमाणे प्रशासकीय मान्यता देण्यास, विवक्षित अटींवर, सहमती दिली आहे.
४. त्या अनुसार, पोलीस उप-अधीक्षक, बिनतारी संदेश, नागपूर परिक्षेत्र, नागपूर, यांच्या कार्यालयाच्या इमारतीचे विस्तारित बांधकाम करण्यासाठी रु.८३.५४ लक्ष इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता देण्यात येत आहे: १) बांधकामाचा नमुना नकाशा, मांडणी नकाशा आणि विस्तृत नकाशा यांना वास्तुशास्त्रज्ञाकडून मंजूरी घेऊनच काम सुरु करावे.
२) ढोबळ स्वरूपात धरण्यात आलेल्या तरतुदींबाबत विस्तृत खर्चाचे अंदाज मंजूर करुनच काम हाती घ्यावे.
३) प्रत्यक्ष काम करताना शासन निर्णय, पर्यावरण विभाग, क्र.इएनव्ही-२०१३/ प्र.क्र.१७७/तां.क.१, दिनांक १०.०१.२०१४, अनुसार कार्यवाही करावी.
४) शासन निर्णय, सार्वजनिक बांधकाम विभाग, क्रमांक बीडीजी-२०१७/ प्र.क्र.६०/ इमारती-२, दिनांक ०७.०७.२०१७, अनुसार कार्यवाही करण्यात यावी.
५) उक्त खर्चाचे अंदाज हे (१) अधीक्षक अभियंता, सार्वजनिक बांधकाम मंडल, नागपूर, आणि (२) अपर पोलीस महासंचालक-नि-संचालक, पोलीस बिनतारी, महाराष्ट्र राज्य, पुणे, यांनी साक्षांकित करणे आवश्यक आहे.
६) निधी उपलब्ध झाल्याशिवाय काम सुरु करु नये.
# Page 2
शासन ज्ञापन क्रमांकः पोप्रमा-०२१८/प्र.क्र.९८/पोल-७
५. उक्त कामासाठी येणारा खर्च हा गृह विभाग - मागणी क्रमांक बी-१०, ४०७०, इतर प्रशासनिक सेवांवरील भांडवली खर्च, (००) ८००, इतर खर्च, (००)(११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतीचे बांधकाम करणे, (४०७० ०२११), ५३, मोठी बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र. १२६ / इमा-२, दिनांक १३.०३.२०१८, अन्वये मिळालेल्या सहमतीने निर्गमित करण्यात येत आहे.