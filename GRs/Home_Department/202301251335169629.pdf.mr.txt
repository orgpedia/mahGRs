# Page 1
सर्वोच्च न्यायालयाच्या निवृत्त न्यायाधीश यांच्या अध्यक्षतेखाली गठित सर्वोच्च न्यायालय रस्ता सुरक्षा समितीचे अध्यक्षांना राज्य अतिथीच्या सुविधा देणेबाबत.
महाराष्ट्र शासन
गृह विभाग
शासन निर्णय क्रमांक : एमव्हीआर/१२१४/प्र.क्र.३८८/परि-२
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २५ जानेवारी, २०२३
प्रस्तावना: केंद्र शासनाचे दिनांक १३.०७.२०२० रोजीच्या पत्रान्वये मा. सर्वोच्च न्यायालयाने गठीत
केलेल्या रस्ता सुरक्षा समितीवर मा. सर्वोच्च न्यायालयाचे निवृत्त न्यायमुर्ती मा. श्री. अभय मनोहर सप्रे,
यांची समितीच्या अध्यक्ष पदी नियुक्ती करण्यात आली आहे. सदर रस्ता सुरक्षा समितीचे कामकाज
अधिक परिणामकारक होण्यासाठी रस्ता सुरक्षा समितीच्या अध्यक्षांना राज्य अतिथीचा दर्जा व उपलब्ध असणाऱ्या सुविधा देण्याचा प्रस्ताव शासनाच्या विचाराधीन होता.
शासन निर्णय :
मा. श्री. अभय मनोहर सप्रे, अध्यक्ष, सर्वोच्च न्यायालय रस्ता सुरक्षा समिती ज्या ज्या वेळी
कार्यालयीन दौऱ्यावर महाराष्ट्र राज्यात येतील त्या त्या वेळी त्यांना राज्य अतिथी म्हणून समजण्यात
यावे. तसेच त्यांना राजशिष्टाचारानुसार सुविधा खालील अटींच्या अधिन राहून पुरविण्यात याव्यात.
१) त्यांना राजशिष्टाचार विभागामार्फत वाहन, निवास व भोजनाची सुविधा फक्त कार्यालयीन दौऱ्यातच उपलब्ध राहील.
२) राजशिष्टाचार विषयक सोयी सुविधा कमाल तीन दिवस उपलब्ध राहतील. कोणत्याही
परिस्थितीमध्ये यामध्ये वाढ करून देता येणार नाही.
३) मान्यवरांसोबत येणाऱ्या कोणत्याही अधिकाऱ्याला / खाजगी सचिवांना / स्वीय सहायकांना
राजशिष्टाचार विषयक सोयी सुविधा देण्यात येणार नाहीत.
४) याबाबत होणारा खर्च हा “मागणी क्र.बी-३,२०४१, वाहनावरील कर, (००) ००१, संचालन व
प्रशासन, (०१) परिवहन आयुक्त, (०१) (०९) रस्ता सुरक्षा निधी (२०४१०५६४) (भारित)
३२,अंशदाने” या लेखाशिर्षाखाली मंजूर तरतूदीतून भागविण्यात येईल.
# Page 2
शासन निर्णय क्रमांकः एमव्हीआर/१२१४/प्र.क्र.३८८/परि-२
सदर शासन निर्णय, सामान्य प्रशासन विभागाच्या अनौपचारिक संदर्भ
क्र.१५८०/साप्रवि/३१/(राजशिष्टाचार), दिनांक १५.१२.२०२२ अन्वये दिलेल्या सहमतीने निर्गमित
करण्यात येत आहे.