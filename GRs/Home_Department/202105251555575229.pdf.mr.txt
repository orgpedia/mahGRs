# Page 1
ओडीसी मालवाहतूक परवाना कार्यपध्दतीमध्ये सुधारणा करण्याबाबत.....
महाराष्ट्र शासन
गृह विभाग
शासन निर्णय क्रमांकः एमव्हीआर-१११९/प्र.क्र.२२८/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ मे, २०२१.
संदर्भ :- १) शासन निर्णय समक्रमांक दि.२३.०६.२०२०.
२) शासन निर्णय क्र. एमव्हीआर-०९०९/२४२९/सीआर ३६७/परि २, दि.१०.०२.२०१०.
३) शासन निर्णय क्र.एमव्हीआर-०९०९/२४२९/सीआर ३६७/परि २, दि.१९.११.२००९.
शासन निर्णय :
शासनाच्या असे निदर्शनास आले आहे की, राज्यातील माल वाहतूकदारांना १८ मीटरपेक्षा अधिक लांबीच्या ट्रेलर किंवा अन्य वाहनांवरुन ओडीसी माल वाहतूक करण्यासाठी परवानगी घेताना वाहतूकदारांना अडचणी उत्पन्न होत आहेत. वाहतूकदारांना विहीत मुदतीत परवानगी मिळत नसल्यामुळे त्यांना अडचणींना तोंड द्यावे लागत असल्याने माल वाहतूकीस विलंब होत आहे. या सर्व बाबींचा साकल्याने विचार करुन शासनाचे यापूर्वीचे निर्देश अधिक्रमीत करुन पुढीलप्रमाणे कार्यपध्दती विहित करण्याचा निर्णय घेतला आहे.
कार्यपध्दती :
१) ज्या माल वाहतूकदारांना १८ मीटर पेक्षा अधिक लांबीच्या ट्रेलर किंवा अन्य वाहनांवरुन ओडिसी माल राज्यातील एका ठिकाणाहून दुसऱ्या ठिकाणी किंवा महाराष्ट्र राज्यातून बाहेरील अन्य राज्यात न्यावयाचा असेल किंवा अन्य बाहेरील राज्यातून डेसी माल राज्यात आणावयाचा असेल किंवा अन्य राज्यातून दुसऱ्या राज्यात जाताना महाराष्ट्र राज्यातून ओडिसी मालाची वाहतूक करणार असतील अशा माल वाहतूकदारांनी त्याबाबत स्व-प्रमाणित (Self-Certify) करुन विहित शुल्क भरण्याची कार्यवाही करावी.
२) वाहतूकदारांनी विहित शुल्क भरल्यानंतर अश्या मालाची वाहतूक करण्याची त्यांना परवानगी राहील.
३) स्व-प्रमाणपत्र (Self-Certification) सादर करुन विहित शुल्क भरल्यानंतर त्यापेक्षा जादा मोजमापाच्या मालाची वाहतूक केल्याचे निदर्शनास आल्यास, वाहतूकदार दंडात्मक कारवाईस पात्र राहतील.
# Page 2
शासन निर्णय क्रमांकः एमव्हीआर-१११९/प्र.क्र.२२८/परि-२