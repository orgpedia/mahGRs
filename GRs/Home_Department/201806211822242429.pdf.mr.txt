# Page 1
श्री. साहेबराव धोंडू जगताप, सहाय्यक सरकारी अभियोक्ता, यांचा निलंबन कालावधी नियमित करण्याबाबत.
महाराष्ट्र शासन
गृह विभाग
शासन आदेश क्रमांक :- सेनिवे-२०१५/प्र.क्र.३९१/पोल-१०,
२ रा मजला, मंत्रालय, हुतात्मा राजगुरु चौक,
मादाम कामा मार्ग, मुंबई ४०० ०३२.
दिनांक :- २१ जून, २०१८
वाचा :- १. संचालक, अभियोग संचालनालय, महाराष्ट्र राज्य, मुंबई यांचे पत्र क्र. सअनिल / १२२/४२६/२०१५, दिनांक २३.१२.२०१५.
२. गृह विभाग, शासन आदेश क्रमांक सेनिवे-२०१५/प्र.क्र.३९१/पोल-१०, दिनांक ०८.०२.२०१७ ३. मा. महाराष्ट्र प्रशासकीय न्यायाधिकरण यांनी मूळ अर्ज क्र.६३८/२०१६ मध्ये दिनांक ११.०९.२०१७ रोजी दिलेले आदेश.
४. वित्त विभाग, शासन निर्णय क्र.सेनिवे/१००१/१३०/सेवा-४, दिनांक ०२.०६.२००३
प्रस्तावना : श्री. साहेबराव धोंडू जगताप, सहाय्यक सरकारी अभियोक्ता हे सोयगांव, जि.
औरंगाबाद येथे कार्यरत असतांना त्याच्याविरुध्द सोयगाव पोलीस स्टेशन गु.र.नं.३४९/२००७, लाचलुचपत प्रतिबंधक कायदा, १९८८ च्या कलम ७, १३ (१) (ड) सह १३ (२) अन्वये दिनांक १५.१०.२००७ रोजी गुन्हा दाखल करुन त्यांना अटक करण्यात आली होती. शासनाच्या दिनांक ०४.०४.२००८ च्या आदेशान्वये त्यांना निलंबित करण्यात आले होते. प्रस्तुत प्रकरणी स्पेशल केस क्र. १४/२००८ या खटल्याचा निकाल दिनांक २०.०२.२०१५ रोजी लागला असून त्यात त्यांची मा. न्यायालयाने निर्दोष मुक्तता केली आहे.
सदर प्रकरणी मा. न्यायालयाने दिलेल्या आदेशाविरुध्द अपील दाखल करण्याबाबतचा प्रस्ताव विधि व न्याय विभागाकडे अभिप्रायार्थ पाठविण्यात आला असता "सदर प्रकरण मा. उच्च न्यायालयात अपील दाखल करण्यास योग्य नसल्याबाबत" त्यांनी कळविले. तसेच श्री. साहेबराव धोंडू जगताप यांचेविरुध्द विभागीय चौकशी न करण्याचा निर्णय सक्षम प्राधिकाऱ्यांच्या स्तरावर घेण्यात आलेला आहे.
त्यामुळे त्यांचा दिनांक ०४.०४.२००८ ते दिनांक ३१.०५.२०१३ हा निलंबन कालावधी सर्व प्रयोजनार्थ कर्तव्यकाळ म्हणून नियमित करण्याचा व सदर कालावधीत त्यांना पूर्ण दराने वेतन व भत्ते प्रदान करण्याबाबतचा प्रस्ताव सामान्य प्रशासन विभागाकडे मान्यतेकरिता पाठविण्यात आला होता. सदरच्या प्रस्तावावर श्री. साहेबराव धोंडू जगताप यांच्या निलंबनाचा कालावधी हा केवळ निवृत्तीवेतनाच्या प्रयोजनार्थ कर्तव्य कालावधी मानण्यासंदर्भात आणि त्या कालावधीसाठी समुचित वेतन व भत्ते देण्याबाबत सामान्य प्रशासन विभागाने अभिप्राय दिले.
# Page 2
शासन आदेश क्रमांकः सेनिवे-२०१५/प्र.क्र.३९१/पोल-१०
सामान्य प्रशासन विभागाच्या अभिप्रायानुसार शासन आदेश दिनांक ०८.०२.२०१७ निर्गमित करण्यात आले आहेत. या निर्णया विरुध्द श्री. साहेबराव धोंडू जगताप यांनी मा.
महाराष्ट्र प्रशासकीय न्यायाधिकरण मुंबई येथे दाखल केलेल्या मूळ अर्ज क्रमांक ६३५/२०१६ ला जोडून संकीर्ण अर्ज क्रमांक ६९/२०१७ दाखल केले. प्रस्तुत प्रकरणी मा.
महाराष्ट्र प्रशासकीय न्यायाधिकरण मुंबई यांनी दिनांक ११.०९.२०१७ रोजी श्री. साहेबराव धोंडू जगताप यांचा दिनांक ०४.०४.२००८ ते दिनांक ३१.०८.२०१३ हा निलंबन कालावधी सर्व प्रयोजनार्थ नियमित करुन या कालावधीतील सर्व वेतन, भत्ते व सेवानिवृत्तीपश्चातचे लाभ अदा करण्याबाबतचे आदेश दिले आहेत. त्यानुसार सदरचा कालावधी नियमित करुन लाभ अदा करण्याची बाब शासनाच्या विचाराधीन होती.
आदेश
श्री. साहेबराव धोंडू जगताप, तत्कालीन सहाय्यक सरकारी अभियोक्ता यांनी मा.
महाराष्ट्र प्रशासकीय न्यायाधिकरण मुंबई यंथे दाखल केलेल्या मूळ अर्ज क्रमांक ६३५/२०१६ ला जोडून संकीर्ण अर्ज क्रमांक ६९/२०१७ दाखल केला होता. प्रस्तुत प्रकरणी मा. महाराष्ट्र प्रशासकीय न्यायाधिकरण मुंबई यांनी श्री. साहेबराव धोंडू जगताप, तत्कालीन सहाय्यक सरकारी अभियोक्ता यांचा निलंबन कालावधी सर्व प्रयोजनार्थ कर्तव्य कालावधी म्हणून नियमित करण्याबाबत दिनांक ११.०९.२०१७ रोजी आदेश दिले आहेत. सदर आदेश विचारात घेता, यापूर्वी संदर्भ क्रमांक २ येथील दिनांक ०८.०२.२१०१७ चे आदेश, या आदेशान्वये रद्द करण्यात येत आहेत.
या प्रकरणी मा. महाराष्ट्र प्रशासकीय न्यायाधिकरण मुंबई यांच्या दिनांक ११.०९.२०१७ च्या आदेशान्वये श्री. साहेबराव धोंडू जगताप, तत्कालीन सहाय्यक सरकारी अभियोक्ता यांचा दिनांक ०४.०४.२००८ ते दिनांक ३१.०८.२०१३ हा निलंबन कालावधी सर्व प्रयोजनार्थ कर्तव्य कालावधी म्हणून नियमित करण्याचे आदेश दिले आहेत.
श्री. साहेबराव धोंडू जगताप, हे नियत वयोमानानुसार दिनांक ३१.०५.२०१३ रोजीच सेवानिवृत्त झाल्याने त्यांचा निलंबन कालावधी सर्व प्रयोजनार्थ नियमित करण्याबाबत खालीलप्रमाणे मान्यता देण्यात येत आहेत.
(अ) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन बडतर्फी आणि सेवेतून काढुन टाकणे यांच्या काळातील प्रदाने) नियम १९८१ च्या नियम ७२ (४) मधील तरतुदींनुसार श्री. साहेबराव धोंडू जगताप यांचा दिनांक ०४.०४.२००८ ते दिनांक ३१.०५.२०१३ निलंबन कालावधी सर्व प्रयोजनार्थ कर्तव्य कालावधी म्हणून नियमित करण्यात येत आहे.
ब) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन बडतर्फी आणि सेवेतून काढुन टाकणे यांच्या काळातील प्रदाने) नियम १९८१ च्या नियम ७२ (३) मधील तरतुदींनुसार श्री. साहेबराव धोंडू जगताप यांना उपरोक्त कालावधीचे वेतन व भत्ते अदा करतांना निर्वाह भत्यापोटी अदा करण्यात आलेली रक्कम त्यातून समायोजित करण्यात यावी.
पृष्ठ ३ पैकी २
# Page 3
शासन आदेश क्रमांकः सेनिवे-२०१५/प्र.क्र.३९१/पोल-१०
सदरचे आदेश शासन निर्णय वित्त विभाग क्रमांक सेनिवे-१००१/१३०/ सेवा ४ दिनांक ०२.०६.२००३ सोबतच्या परिशिष्ट - १ मधील क्रमांक ८ नुसार प्रत्यायोजित करण्यात आलेल्या अधिकारानुसार निर्गमित करण्यात येत आहेत.