# Page 1
कारागृह विभागातील गणवेशधारी कर्मचाऱ्यांच्या गणवेश साहित्यात
बदल करण्याबाबत...
महाराष्ट्र शासन
गृह विभाग
शासन निर्णय क्र. जेएलई-०१२१/प्र.क्र.०८ / तुरुंग- १
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक: २२ एप्रिल, २०२१
संदर्भ :- अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचा प्रस्ताव क्र. अपोम / रक्षक संवर्गीय कर्मचारी गणवेश/टोपी/२३३१/२०२०, दिनांक ०६.०३.२०२०
प्रस्तावना : गृह विभागाच्या अधिपत्याखालील कारागृह विभागाचे कामकाज " कारागृह नियमावली १९७९" मधील तरतुदीनुसार पार पाडले जाते. सदर नियमावलीतील प्रकरण - ९ Staff Uniform & Equipments मधील भाग-॥ असंवैधानिक नियम (Non-Statutory Rules) मधील परिशिष्ट । नुसार कारागृह विभागातील शिपाई ते कारागृह उपमहानिरीक्षक या पदापर्यंत सर्व अधिकारी/कर्मचाऱ्यांच्या गणवेश साहीत्याबाबत तरतुदी करण्यात आल्या आहेत.
२. कारागृह विभागातील रक्षक संवर्गातील कर्मचाऱ्यांना कारागृहात तातडीचे व धावपळीचे काम पार पाडावे लागते. अशी कार्ये पार पाडत असताना गणवेशातील नेमून देण्यात आलेली टोपी अनेकदा डोक्यावरून खाली पडत असल्याने अनेक कर्मचारी अशा स्वरुपाची कर्तव्य पार पाडताना गणवेशाचा भाग असलेली टोपी काढून खिशात ठेवतात. शिवाय उन्हाळाच्या दिवसात कारागृहाच्या टॉवर, तट, सर्कल, गार्ड अशा ठिकाणी कर्तव्य बजावणाऱ्या कर्मचाऱ्यांना सध्याच्या टोपीमुळे डोळ्यावर सावली पडत नाही व त्यामुळे त्यांना तीव्र उन्हाचा त्रास सहन करावा लागतो. या सर्व बाबींचा साकल्याने विचार करुन केवळ रक्षक संवर्गीय कर्मचाऱ्यांना सध्या गणवेशाचा भाग असलेल्या टोपी ऐवजी पॅनल वायझर कॅप वापरण्यास परवानगी देण्याची बाब शासनाच्या विचाराधीन होती.
शासन निर्णय : कारागृह नियमावली १९७९ प्रकरण- ९ Staff Uniform & Equipments मधील भाग-II असंवैधानिक नियम (Non-Statutory Rules) मधील परिशिष्ट । मधील सुभेदार दैनंदिन गणवेश नियम क्र.७, हवालदार गणवेश नियम क्र.१५ व शिपाई गणवेश नियम क्र.१५ नंतर "Panel visor cap covered with motto & logo of the department" असे अधिक्य करण्यास शासन मान्यता देण्यात येत आहे.
२. कारागृहातील रक्षक संवर्गीय कर्मचाऱ्यांना (सुभेदार, हवालदार, रक्षक/शिपाई) कर्तव्य बजावत असताना अडचणींचा सामना करावा लागत असल्याने कारागृह विभागाचे ब्रीद व लोगो असलेली पॅनल वायझर कॅप (Panel visor cap covered with motto & logo of the department) वापरण्यास मान्यता देण्यात येत आहे. मात्र संचलन आणि इतर समारंभीय व औपचारिक प्रसंगी सध्या गणवेशावर नेमून देण्यात आलेल्या मूळ ( Woolen forage khaki cap with silver cap badge) टोपीचा वापर करणे बंधनकारक राहील.
# Page 2
शासन निर्णय क्रमांकः जेएलई-०१२१/प्र.क्र.०८ / तुरुंग-१