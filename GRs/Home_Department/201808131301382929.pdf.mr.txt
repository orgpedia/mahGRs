# Page 1
श्री. रावसाहेब कोरे, दुय्यम निरीक्षक (गट-क), राउशु यांच्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक-इएसटी-१२१५/प्र.क्र.१८२/राउशु-१ मंत्रालय, मुंबई - ४०० ०३२.
दिनांक : :- १३ ऑगस्ट, २०१८.
वाचा: १) वित्त विभाग, शासन निर्णय क्र.असंक-१००१/प्र.क्र.२९/२००१/ वित्तीय सुधारणा, दि.१०.०९.२००१.
२) आयुक्त, राज्य उत्पादन शुल्क, यांचे आदेश क्र. इएसटी ११२०१७/२८/२-अ-२, दि.१६.१०.२०१७.
३) आयुक्त, राज्य उत्पदन शुल्क, यांचे पत्र क्र. इएसटी ११२०१७/२८/२-अ-२, दि.१६.०३.२०१८.
आदेश
श्री. रावसाहेब कोरे, दुय्यम निरीक्षक (गट-क), राज्य उत्पादन शुल्क यांना संदर्भाधीन दि.१६.१०.२०१७ च्या आदेशान्वये आयुक्त, राज्य उत्पादन शुल्क यांनी या विभागातून कार्यमुक्त करून त्यांची सेवा सातारा सिंचन मंडळ व परिमंडळीय अधिकारी, कोल्हापूर परिमंडळ, सिंचन भवन, कृष्णानगर, सातारा (जलसंपदा विभाग) यांचेकडे समर्पित केली आहे.
२. श्री. कोरे हे पाटबंधारे विभागात कार्यरत असताना अतिरिक्त ठरल्यामुळे त्यांच्या सेवा अतिरिक्त संवर्ग कक्षाकडे सुपूर्द करण्यात आल्या होत्या. अतिरिक्त संवर्ग कक्षाकडून त्यांचे समायोजन राज्य उत्पादन शुल्क विभागात करण्यात आले होते. तद्नंतर पाटबंधारे विभागाने पदांचा आढावा घेउन सदर पदे कमी केली आहेत. त्यामुळे श्री. कोरे यांना जलसंपदा विभागामध्ये समावून घेता येणे शक्य नसल्याचे त्या विभागाने कळविले आहे. तसेच शासन निर्णय दि. १०.०९.२००१ नुसार अतिरिक्त ठरलेल्या कर्मचाऱ्याच्या समावेशनाच्या कार्यपद्धतीत कर्मचाऱ्याचे अन्य विभागात समावेशन केल्यानंतर त्यांच्या सेवा मूळ विभागात परत सूपूर्द करण्याची कोणतीही तरतूद नाही. अतिरिक्त संवर्ग कक्षाकडून देण्यात आलेली नियुक्ती ही नियमित नियुक्ती असते. त्यामुळे श्री. कोरे यांच्या सेवा इतर अथवा मूळ विभागाकडे समर्पित करणे संयुक्तिक नाही.
३. उपरोक्त बाबी विचारात घेता, आयुक्त, राज्य उत्पादन शुल्क यांचे सदर दि.१६.१०.२०१७ चे आदेश या आदेशाद्वारे रद्द करण्यात येत आहेत. तसेच श्री. कोरे यांना दुय्यम निरीक्षक, विभागीय भरारी पथक, कोल्हापूर विभाग, कोल्हापूर या रिक्त पदावर पदस्थापना देण्यात येत आहे. या विभागातून श्री. कोरे यांना कार्यमुक्त केल्याचा दिनांक १६.१०.२०१७ पासून त्यांना या विभागामध्ये पदस्थापनेच्या आदेशापर्यंतचा कालावधी हा सर्व प्रयोजनांसाठी कर्तव्य कालावधी म्हणून गणण्यात यावा. सदर कालावधील अनुज्ञेय वेतन व भत्ते श्री. कोरे यांना अदा करण्यात यावे.
# Page 2
शासन आदेश क्रमांकः इएसटी-१२१५/प्र.क्र.१८२/राउशु-१
४. सदर आदेश तात्काळ अंमलात येतील. श्री. कोरे यांनी त्यांच्या पदस्थापनेचा कार्यभार तात्काळ स्वीकारावा. सदर आदेशाची अंमलबजावणी तात्काळ व कार्यक्षमरित्या होण्याकरिता खालीलप्रमाणे आदेश देण्यात येत आहे.
अ) सदर आदेश प्राप्त झाल्यानंतर श्री. कोरे रुजू होण्यासाठी आल्यानंतर विभागीय उप आयुक्त, राज्य उत्पादन शुल्क, कोल्हापूर विभाग, कोल्हापूर यांनी त्यांना विनाविलंब रुजू करून घ्यावे. सदर अधिकाऱ्याला रुजू करुन न घेतल्यामुळे काम न देता सक्तीचा प्रतिक्षाकाळ ठरवून वेतन व भत्ते देण्याचा प्रसंग उद्भवल्यास संबंधीत अधिकाऱ्यांना जबाबदार धरण्यात येईल.
ब) संबंधित अधिकारी नियुक्तीच्या जागी कोणत्या दिनांकास हजर झाले याबाबत शासनास त्वरीत कळवावे.
५. सदर आदेश वित्त विभागाच्या अनौपचारिक संदर्भ क्र.१०६/आपुक, दि.१७.०३.२०१८ अन्वये प्राप्त सहमतीने निर्गमित करण्यात येत आहेत.