# Page 1
मा. उच्च न्यायालय, मुंबई या न्यायालयात दाखल क्रिमिनल रिट याचिका (स्टॅम्प) क्र. २९३४/२०२१ (मीना डिसा विरुध्द महाराष्ट्र राज्य शासन व इतर) या न्याय प्रकरणाचे न्यायालयीन कामकाज हाताळण्यासाठी विशेष सरकारी अभियोक्ता म्हणून नियुक्त अॅड. श्री. अनिल साखरे यांना व्यावसायिक फी प्रदान करण्याबाबत...
महाराष्ट्र शासन
गृह विभाग
शासन निर्णय क्रमांक :- एसपीपी ०४२१/प्र.क्र.१०४/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई-४०० ०३२,
दिनांक :- २८ मे, २०२१
संदर्भ:- १. विधी व न्याय विभाग, शासन पत्र क्र. २०/एसपीपी/२०२१/अ”शाखा, दि. २६/४/२०२१.
२. वित्त विभाग, शासन निर्णय क्र. विअप्र-२०१५/प्र.क्र.२१/२०१५/विनियम, दि. २९/७/२०१५ ३. वित्त विभाग, शासन निर्णय क्र. विअप्र-२०१५/प्र.क्र.२१/२०१५/विनियम, दि. १६/६/२०१७
प्रस्तावना :
मा. उच्च न्यायालय, मुंबई या न्यायालयात दाखल क्रिमिनल रिट याचिका (स्टॅम्प) क्र.
२९३४/२०२१ (मीना डिसा विरुध्द महाराष्ट्र राज्य शासन व इतर) या न्याय प्रकरणाचे न्यायालयीन कामकाज हाताळण्यासाठी विशेष सरकारी अभियोक्ता म्हणून नियुक्त अॅड. श्री. अनिल साखरे यांना व्यावसायिक फी प्रदान करण्याची बाब शासन विचाराधीन होती.
शासन निर्णय :- मा. उच्च न्यायालय, मुंबई या न्यायालयात दाखल क्रिमिनल रिट याचिका (स्टॅम्प) क्र. २९३४/२०२१ (मीना डिसा विरुध्द महाराष्ट्र राज्य शासन व इतर) या न्याय प्रकरणाचे न्यायालयीन कामकाज हाताळण्यासाठी विशेष सरकारी अभियोक्ता म्हणून नियुक्त अॅड. श्री. अनिल साखरे यांना खालीलप्रमाणे व्यावसायिक फी अदा करण्यास मान्यता देण्यात येत आहे.
मा. उच्च न्यायालय, मुंबई
प्रतिदिन न्यायालयीन उपस्थिती सुनावणी फी - रु.३,५०,०००/- (रुपये तीन लाख पन्नास हजार फक्त) विचार विनिमय फी (प्रती तास) व मसुदा फी- रु.५०,००० (रुपये पन्नास हजार फक्त) तसेच सदर व्यावसायिक फी व्यतिरिक्त अन्य कोणतेही लाभ अॅड. श्री. अनिल साखरे यांना अनुज्ञेय होणार नाहीत. तसेच त्यांना कोणत्याही अपरिणामकारक सुनावणीकरीता व्यावसायिक फीचे प्रदान करण्यात येणार नाही.
२. अॅड. श्री. अनिल साखरे यांना अनुज्ञेय असलेल्या व्यावसायिक फीचे प्रदान सदर न्याय प्रकरणाच्या दर दोन महिन्याच्या न्यायालयीन कामकाजानंतर करण्यात यावे. मा. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकांकडून तपासून, प्रमाणित करुन घेण्यात यावेत व कोणत्याही प्रकारचे अतिरिक्त प्रदान ॲड. श्री. अनिल साखरे यांना होणार नाही, याची दक्षता संबंधित पोलिस उपायुक्तांनी घ्यावी.
# Page 2
शासन निर्णय क्रमांकः एसपीपी ०४२१/प्र.क्र.१०४/पोल-१०
३. यासाठी येणारा खर्च या विभागाच्या मागणी क्र. बी-१, २०५५ पोलीस - (००) (१०८), राज्य पोलीस मुख्यालय (०२) (०१) शहर पोलीस आस्थापना - (२०५५ ००९७) - २८ व्यावसायिक व विशेष सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून मासिक निधी विवरणपत्रानुसार भागविण्यात यावा.
४. हा शासन निर्णय संदर्भ क्र. २ व ३ वरील वित्त विभागाच्या शासन निर्णयान्वये प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.