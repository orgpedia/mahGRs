# Page 1
कोकण रेल्वे महामंडळाचे वाढीव भागभांडवल खरेदी करण्यासाठी रु.६८.२० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-२०१६/प्र.क्र.४६/परिवहन-५
मंत्रालय, मुंबई ४०० ०३२.
दिनांक :- २२ मार्च, २०१८
वाचा : १) गृह विभाग शासन निर्णय क्र.आरएलवाय-२०१६/प्र.क्र.४६/रेल्वे कक्ष, दिनांक : १३ सप्टेंबर, २०१७ २) अध्यक्ष तथा व्यवस्थापकीय संचालक, कोकण रेल्वे महामंडळ यांचे पत्र क्र.KR/CO/Bonds/S/Rights Issue, दिनांक २६.१०.२०१७ ३) वित्त विभाग शासन परिपत्रक क्र. अर्थसं-२०१७/प्र.क्र.७५/अर्थ - ३, दिनांक १८ एप्रिल २०१७
प्रस्तावना : कोकण रेल्वे महामंडळाच्या प्राधिकृत भागभांडवलात वाढ करणे आणि शासनाचे वाढीव भागभांडवल मंजूर करणेबाबतच्या विषयाच्या मंत्रीमंडळ प्रस्तावास दिनांक ७ सप्टेंबर, २०१७ रोजी झालेल्या मंत्रीमंडळ बैठकीत मान्यता मिळालेली आहे. याबाबतचा शासन निर्णय क्र.आरएलवाय २०१६/प्र.क्र.४६/रेल्वे कक्ष, दिनांक १३ सप्टेंबर, २०१७ रोजी निर्गमित करण्यात आला आहे.
दिनांक १३ सप्टेंबर, २०१७ रोजीच्या शासन निर्णयान्वये विभागाने कोकण रेल्वे महामंडळाच्या वाढीव अधिकृत भागभांडवलात शासनाच्या समभागाच्या प्रमाणमध्ये (२२%) अतिरिक्त रु.७०२.५७७६ कोटीचे समभाग टप्प्याटप्प्याने खरेदी करण्यात मान्यता देण्यात आलेली आहे. यातील पहिला हक्कभाग म्हणून (First Right Issue) रक्कम रु.६८.२० इतका निधी वितरीत करण्याची बाब शासनाच्या विचाराधीन होती.
शासन निर्णय : अध्यक्ष तथा व्यवस्थापकीय संचालक, कोकण रेल्वे महामंडळ (Chairman & Managing Director, Konkan Railway Corporation Ltd), कोकण रेल्वे, सी.बी. डी. बेलापूर, नवी मुंबई यांना प्रस्तावनेत नमूद प्रयोजनासाठी रु.६८.२० कोटी (रुपये अडुसष्ट कोटी वीस लक्ष फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने उप सचिव (परिवहन), गृह विभाग यांना नियंत्रण अधिकारी व शासनाच्या अवर सचिव, रोख शाखा, गृह विभाग, मंत्रालय, मुंबई ४०० ०३२ यांना आहरण व संवितरण अधिकारी म्हणून घोषित केले असून, या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
# Page 2
शासन निर्णय क्रमांकः आरएलवाय-२०१६/प्र.क्र.४६/परिवहन-५
३. यासाठी येणारा खर्च सन २०१७-१८ या वर्षात मागणी क्र. बी. - १०, ५००२ - भारतीय रेल्वे यावरील भांडवली खर्च (व्यावसायिक मार्ग), १४- शासनाच्या व्यावसायिक उपक्रमाकरिता गुंतवणूक, १९०- शासनाच्या व्यावसायिक उपक्रमाकरिता गुंतवणूक (इतर सार्वजनिक क्षेत्र), (०१) (०१) - महाराष्ट्र लोहमार्ग पायाभूत विकास कंपनी (५००२००१४), ३२ अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन परिपत्रक क्र. अर्थसं - २०१७/प्र.क्र.७५/अर्थ-३, दिनांक १८ एप्रिल, २०१७ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वे आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सूचीत नमूद केलेल्या सर्व अटी व शर्तीचे तसेच उक्त शासन निर्णयाच्या परिच्छेद ७ ते १८ मधील अटी व शर्तींचे पालन करण्यात आले आहे.
५. प्रमाणित करण्यात येते की, शासन परिपत्रक, वित्त विभाग क्र.अर्थसं-२०१७/प्र.क्र.७५/अर्थ-३, दिनांक १८ एप्रिल २०१७ सोबतच्या परिशिष्टातील अनुक्रमांक ९ मधील १ ते १० तसेच शासन परिपत्रकातील ७ ते १८ अटींची पूर्तता होत आहे.
६. शासन परिपत्रक, वित्त विभाग क्र. अर्थसं-२०१७/प्र.क्र.७५/अर्थ - ३, दिनांक १८ एप्रिल २०१७ मधील तरतुदीनुसार प्रशासकीय विभागांना देण्यात आलेल्या अधिकारांनुसार हे आदेश निर्गमित करण्यात येत आहेत.
# Page 3