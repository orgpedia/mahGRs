# Page 1
वडसा-देसाईगंज-गडचिरोली या नवीन रेल्वे मार्ग प्रकल्पाच्या व्दितीय सुधारित खर्चास मान्यता व त्यानुसार राज्य शासनाचा आर्थिक सहभाग देण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्र. आरएलवाय- ११०९/प्र.क्र.२४५/परिवहन-५.
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : ०७ ऑक्टोबर, २०२२.
संदर्भ:- १) शासन निर्णय क्र. आरएलवाय-११०९/प्र.क्र.२४५/परि-५,दि.११ फेब्रुवारी, २०१०.
२) शासन निर्णय क्र. आरएलवाय-११०९/प्र.क्र.२४५/२००९/परि-५,दि.२५ जून, २०१५.
३) मुख्य प्रशासकीय अधिकारी (बांधकाम), दक्षिण पूर्व मध्य रेल्वे यांच्या कार्यालयाचे पत्र क्र.सीइ/सी/एनजीपी/डब्ल्यु एसए-जीएडी/एनएल/४२४, दिनांक १५.०५.२०२०.
प्रस्तावना : राज्याच्या ग्रामीण विशेषत: अविकसीत भागातील रेल्वे प्रकल्पांना गती मिळावी व हे प्रकल्प जलदगतीने पुर्ण व्हावेत याकरिता अशा निवडक प्रकल्पांमध्ये ४०% ते ५०% आर्थिक सहभाग देण्याचे धोरण राज्य शासनाने स्वीकारले आहे. त्याअनुषंगाने वडसा-देसाईगंज-गडचिरोली या नवीन रेल्वे मार्ग उभारण्याच्या प्रकल्पामध्ये राज्य शासनाचा ५०% सहभाग देण्यासंदर्भात दिनांक ११ फेब्रुवारी, २०१० रोजीच्या शासन निर्णयान्वये मान्यता देण्यात आली होती. त्यानुसार प्रकल्पाच्या तत्कालीन एकूण रु.२०० कोटी खर्चाच्या ५०% म्हणजे रु.१०० कोटी एवढा आर्थिक सहभाग राज्य शासनाने देऊ केला होता.
२. तद्नंतर प्रकल्पाच्या अंदाजित खर्चात वाढ झाल्याने रेल्वे मंत्रालयाच्या विनंतीनुसार वडसा-देसाईगंज गडचिरोली या रेल्वेमार्गाच्या रु. ४६९.२७ कोटी इतक्या वाढीव खर्चास मंजूरी देण्याबाबत व त्यानुसार राज्य शासनाच्या ५०% सहभागाची रु.२३४.३४ कोटी रक्कम केंद्र शासनास निधीच्या उपलब्धतेनुसार टप्प्याटप्प्याने उपलब्ध करुन देण्यास दिनांक २५ जून, २०१५ च्या शासन निर्णयान्वये मान्यता देण्यात आली आहे.
३. या प्रकल्पाच्या खर्चात पुन्हा वाढ झाल्याने प्रकल्पाचे रु.१०९६.३५ कोटी रूपये खर्चाचे व्दितीय सुधारित अंदाजपत्रकास मान्यता देण्याची व त्यानुसार राज्य शासनाच्या ५०% हिश्श्याची रू. ५४८ कोटी रक्कम देण्याची विनंती मध्य रेल्वेने संदर्भ क्रमांक ३ च्या पत्राव्दारे केली आहे. प्रकल्प सार्वजनिक हितार्थ राबविला जात असल्याने तो पूर्णत्वास नेणे गरजेचे आहे. या पार्श्वभूमीवर रू. १०९६ कोटीच्या सुधारित अंदाजपत्रकास मान्यता देण्याची व त्यानुसार राज्य शासनाच्या आर्थिक सहभागाची रक्कम रेल्वे मंत्रालयास वितरीत करण्यास सहमती देण्याची बाब राज्य शासनाच्या विचाराधीन होती.
शासन निर्णय : वडसा-देसाईगंज-गडचिरोली या नवीन रेल्वे मार्ग उभारण्याकरीता व्दितीय सुधारित खर्चास मान्यता व त्यानुसार राज्य शासनाचा आर्थिक सहभाग देण्यासंदर्भात दिनांक २१ सप्टेंबर, २०२२ रोजीच्या मंत्रिमंडळाच्या बैठकीत खालीलप्रमाणे निर्णय घेण्यात आले आहेत.
१) वडसा-देसाईगंज-गडचिरोली या नवीन रेल्वे मार्ग प्रकल्पाच्या रू.१०९६ कोटी इतक्या व्दितीय सुधारित अंदाजपत्रकास मान्यता देण्यात येत आहे.
२) त्यानुसार सदर प्रकल्पात राज्यशासनाचा रू. ५४८ कोटी इतका ५०% आर्थिक सहभाग देण्यास व ही रक्कम केंद्र शासनास निधीच्या उपलब्धतेनुसार टप्प्याटप्याने उपलब्ध करून देण्यास मान्यता देण्यात येत आहे.
# Page 2
शासन निर्णय क्रमांक: आरएलवाय- ११०९/प्र.क्र.२४५/परिवहन-५
३) यावरील येणारा खर्च मागणी क्र. बी-७, ३००१, भारतीय रेल्वे धोरण निश्चिती, संचालन, संशोधन व इतर संकीर्ण संघटना, (००)८०० इतर खर्च (००) (०२) रेल्वे प्रकल्पामध्ये राज्य शासनाचा सहभाग (३००१००५४), ३२ अंशदाने या लेखाशिर्षाखाली खर्ची टाकण्यात यावा.
४) सदर शासन निर्णय नियोजन विभाग व वित्त विभागाच्या मान्यतेने व त्यांच्या अनौपचारीक संदर्भ अनुक्रमे क्र. अनौसं- १६३/१४६१, दिनांक- ०१.०९.२०२२ व क्र.अनौसं-३१३/२०२२/व्यय-८, दिनांक ०५.०९.२०२२ अन्वये निर्गमित करण्यात येत आहे.