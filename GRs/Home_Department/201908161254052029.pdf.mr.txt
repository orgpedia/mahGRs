# Page 1
अपर पोलीस महासंचालक, दहशतवाद विरोधी पथक, महाराष्ट्र राज्य, मुंबई यांच्या आस्थापनेवर विधी सल्लागार - ०१ व विधी अधिकारी-०१ (वर्ग-अ) अशी ०२ काल्पनिक पदे निर्माण करून ती बाह्य यंत्रणेमार्फत भरण्यास मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः ओपीओ-३६१४/प्र.क्र.९३/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : १६ ऑगस्ट, २०१९
वाचा : १) वित्त विभाग, शासन निर्णय क्र.पदनि-२०१८/प्र.क्र११३/आ.पु.क.,दि.११.१२.२०१८.
२) गृह विभाग, शासन निर्णय क्र.डीपीपी-२०१४/प्र.क्र.०७/पोल-१०, दि.२१.०८.२०१८.
३) अपर पोलीस महासंचालक (नि.व स.), पोलीस महासंचालक कार्यालय, महाराष्ट्र राज्य, मुंबई यांचे पत्र क्र.पोमसं/२६-ब/वि.अ/दविप/२९/२०१५, दि.१७.११.२०१८ ४) अवर सचिव (आपुक), वित्त विभाग यांचे पत्र क्र.पदनि२०१९/प्र.क्र.४५/आपुक,दि.१२.०६.२०१९.
प्रस्तावना :
दहशतवाद विरोधी पथकामध्ये नोंद केल्या जात असलेल्या जास्तीत जास्त गुन्ह्यांमध्ये MCOCA UAPA Arms Act, Explosive Substance Act, Explosive Act इत्यादी सारख्या महत्वाच्या कायदयातील तरतुदींचा वापर केला जातो. दहशतवाद विरोधी पथकात नोंद झालेल्या गुन्ह्यांचा तपास प्रत्येक पायरींवर शास्त्रशुद्धरितीने व कायदेशिररित्या करुन, गुन्ह्यांचा तपास मुदतीत पुर्ण करुन, न्यायालयात दोषारोपपत्र सादर करुन आरोपींना जास्तीत जास्त शिक्षा होण्यासाठी तपासी अधिकाऱ्यास वेळोवेळी कायदेविषयक मार्गदर्शन आवश्यक असते. विधी अधिकारी/ विधी सल्लागार यांचेकडून गुन्ह्याचे तपासासंदर्भात प्राथमिक बाबींची पुर्तता करणेसंदर्भात सल्ला घेणे आवश्यक असते. तसेच मा.न्यायालयात गुन्ह्याचे दोषारोपपत्र दाखल झाल्यानंतर खटला चालविण्यासाठी निष्णात अभियोक्त्यांची नितांत आवश्यकता असते. काहीवेळा आरोपपत्र दाखल करण्यापुर्वी सुद्धा आरोपींच्या जामीन अर्जासंदर्भात अथवा जेव्हा कायदयाचा अर्थ लावण्याचा प्रश्न येतो अशा वेळी सुद्धा अनुभवी / निष्णात अभियोक्त्यांची आवश्यकता भासते. न्यायालयात शासनाची बाजु प्रभावीपणे
# Page 2
शासन निर्णय, गृह विभाग क्रमांक : ओपीओ-३६१४/प्र.क्र.९३/पोल-३
मांडणे तसेच गुन्हा दाखल झाल्यापासून ते मा.न्यायालयात गुन्ह्याचे दोषारोपपत्र दाखल करेपर्यंतच्या विधी विषयक मार्गदर्शनाची वेळोवेळी आवश्यकता भासते. त्यामध्ये मुख्यत्वेकरुन अटक आरोपींच्या अंतरिम जामीन अर्जाचे सुनावणीचे वेळी, MCOCA, UAPA इ. कायद्यातील तरतुदी लागु करताना निष्णात विधी सल्लागाराची गरज भासते.
२. उपरोक्त संदर्भ क्र.३ येथील दि.१७.११.२०१८ रोजीच्या पत्रान्वये अपर पोलीस महासंचालक, दहशतवाद विरोधी पथक, महाराष्ट्र राज्य, मुंबई यांनी सादर केलेल्या प्रस्तावानुसार अपर पोलीस महासंचालक, दहशतवाद विरोधी पथक यांच्या आस्थापनेवर ०१-विधी सल्लागार, ०१ - विधी अधिकारी (वर्ग-अ) अशी एकुण ०२ काल्पनिक पदे निर्माण करून सदर पदे बाह्ययंत्रणेव्दारे भरण्यास मान्यता देण्याबाबतची बाब शासनाच्या विचाराधीन होती . याअनुषंगाने शासनाने खालीलप्रमाणे निर्णय घेतला आहे.
शासन निर्णयः
अपर पोलीस महासंचालक, दहशतवाद विरोधी पथक, महाराष्ट्र राज्य, मुंबई यांच्या आस्थापनेवर विधी सल्लागार-०१ व विधी अधिकारी - ०१ (वर्ग-अ) अशी ०२ काल्पनिक पदे निर्माण करण्यास व सदर पदे बाह्ययंत्रणेमार्फत भरण्यास मान्यता देण्यात येत आहे.
२. नव्याने निर्माण केलेली पदे बाह्ययंत्रणेमार्फत ११ महिन्यासाठी भरताना विधी सल्लागार या पदासाठी मासिक दरमहा मानधन रू. ४०,००० प्रमाणे ११ महिन्याकरिता रू.४,४०,०००/- व विधी अधिकारी - ०१ (वर्ग-अ) या पदासाठी मासिक दरमहा मानधन रू.३५,००० प्रमाणे ११ महिन्याकरिता रु. ३,८५,०००/- इतके मानधन मंजूर करण्यास मान्यता देण्यात येत आहे.
३. उपरोक्त विधी सल्लागार व विधी अधिकारी (वर्ग-अ) पदे ही बाह्ययंत्रणेमार्फत(Outsourcing) भरावयाची आहेत. केवळ वय, आवश्यक शैक्षणिक अहर्ता, अनुभव, कर्तव्य व जबाबदा-या या गृह विभाग, शासन निर्णय क्र. एसपीपी-२००५/प्र.क्र.२४७/पोल-१०, परिशिष्ट "अ" प्रमाणे असतील.
४. सदरची पदे बाह्ययंत्रणेव्दारे भरण्याची कार्यवाही अपर पोलीस महासंचालक, दहशतवाद विरोधी पथक यांनी करावी. सदर पदे फक्त एक वर्षासाठी राहतील.
५. सदर शासन निर्णय वित्त विभाग शासन निर्णय क्र. पदनि-२०१८/प्र.क्र११३/आ.पु.क.,दि.११.१२.२०१८ अन्वये विभागास प्रदान करण्यात आलेल्या अधिकारानुसार व काल्पनिक पदे निर्माण करण्यास व रिक्त पदे भरण्याकरिता मान्यता देण्याकरिता गठीत केलेल्या उप समितीच्या दि.०६.०६.२०१९ रोजी झालेल्या बैठकीत दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय, गृह विभाग क्रमांक : ओपीओ-३६१४/प्र.क्र.९३/पोल-३