# Page 1
संकेतांक क्र. 202१०४२०१२१४३६६१२९
शासकीय कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयातील तरतुदींच्या अधीन रु.३,००,०००/- (अक्षरी रूपये तीन लाख फक्त) वरील वैद्यकीय खर्चाच्या प्रतिपुर्तीची प्रकरणांना मंजूरी देण्याचे अथवा उचित निर्णय घेण्याचे मंत्रालयीन प्रशासकीय विभागप्रमुखांना असलेले अधिकार पोलीस महासंचालक व अपर पोलीस महासंचालक यांना प्रदान करणेबाबत...
महाराष्ट्र शासन
गृह विभाग
शासन निर्णय, क्रमांक आरएमई०२१७/प्र.क्र.४०/पोल-५ब
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : 20 एप्रिल, २०२१
संदर्भ : १. महाराष्ट्र राज्य सेवा (वैद्यकीय देखभाल) नियम, १९६१ २.शा. नि. सार्वजनिक आरोग्य विभाग क्र. एमएजी२००५/९/प्र.क्र.१/आरोग्य-३,दि.१९.०३.२००५ ३. शा.नि.गृह विभाग क्र.पीड्ब्लूएफ-१२०४/१४३/प्र.क्र.२/भाग-३/पोल-७,दि.२८.०७.२००६ ४.शा.नि.सा.आ.वि.क्र.बैठक २०१३/प्र.क्र.३५३/१३/राकावि-२,दि.४.४.२०१४ ५.शा.नि. सार्वजनिक आरोग्य विभाग क्र.वैखप्र-२०१६/प्र.क्र.१६/२०१६/राकावि-२, दि.१६.०३.२०१६ ६.शा.नि. गृह विभाग क्र.आरएमई -०२१७/प्र.क्र.४०/पोल- ५ब, दि.६.०३.२०१७, शासन शुध्दीपत्रक गृह विभाग क्र. आरएमई-०२१७/प्र.क्र.४०/पोल- ५ब,दि.२२.११.२०१७ व दि.२०.१२.२०१८
प्रस्तावना :
शासकीय कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयातील तरतुदींच्या अधीन राहून उपरोक्त संदर्भाधीन क्र. ५
येथील शासन आदेशान्वये रु.३,००,०००/- (अक्षरी रूपये तीन लाख फक्त) वरील वैद्यकीय खर्चाच्या प्रतिपुर्ती
प्रकरणांना मंजूरी देण्याचे अथवा उचित निर्णय घेण्याचे अधिकार संबंधित मंत्रालयीन प्रशासकीय विभागप्रमुखांना प्रदान करण्यात आलेले आहेत. राज्यात पोलीस दलातील अधिकारी व कर्मचारी यांची संख्या जवळपास २.४०
लाख इतकी आहे. त्यामुळे गृह विभागास रु.३,००,०००/- (अक्षरी रु. तीन लाख फक्त) वरील वैद्यकीय खर्चाच्या
प्रतिपुर्तीची प्रकरणे मोठया प्रमाणावर प्राप्त होतात. सदर देयकांची तपासणी करणे, त्रुटींची पूर्तता करुन घेणे, प्रकरणे संचालक, आरोग्य सेवा यांना सादर करणे तसेच विशेष प्रकरण असल्यास सार्वजनिक आरोग्य
# Page 2
विभागाच्या सचिव समितीसमोर प्रकरण सादर करणे या प्रक्रियेस बराच कालावधी लागतो व या प्रकीयेमध्ये बराच
कालापव्यय होत असल्याने अशा प्रकरणी वैद्यकीय खर्चाच्या प्रतिपुर्तीस मंजुरी देण्यास विलंब होतो. या
पार्श्वभूमीवर रु.३,००,०००/- (अक्षरी रूपये तीन लाख फक्त) वरील वैद्यकीय खर्चाच्या प्रतिपुर्तीची प्रकरणांना
मंजूरी देण्याचे अथवा उचित निर्णय घेण्याचे मंत्रालयीन प्रशासकीय विभागप्रमुखांना देण्यात आलेले अधिकार
संबंधीत पोलीस महासंचालक व अपर पोलीस महासंचालक दर्जाच्या अधिकाऱ्यांना प्रदान करण्याची बाब
शासनाच्या विचाराधीन होती.
शासन निर्णय
शासकीय कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयातील तरतुदींच्या अधीन उपरोक्त संदर्भाधीन क्र. ५ येथील शासन आदेशान्वये रु.३,००,००० /- (अक्षरी रूपये तीन लाख फक्त) वरील वैद्यकीय खर्चाच्या प्रतिपुर्तीची प्रकरणांना मंजूरी देण्याचे अथवा उचित निर्णय घेण्याचे मंत्रालयीन प्रशासकीय विभागप्रमुखांना प्रदान केलेले अधिकार राज्य पोलीस दलातील आणि तुरुंग/न्यायवैद्यकीय विभागासह गृह विभागांतर्गत इतर कार्यालयातील अधिकारी/कर्मचारी यांच्या वैद्यकीय प्रतिपूर्ती च्या प्रकरणांच्या संदर्भात याद्वारे खालील विभागप्रमुख यांना त्यांच्या अधिनस्त अधिकारी/कर्मचारी यांच्याकरीता प्रदान करण्यास शासनाची मान्यता देण्यात येत आहे.
१ पोलीस महासंचालक,महाराष्ट्र राज्य, मुंबई
२ पोलीस आयुक्त,बृहन्मुंबई
३ पोलीस महासंचालक तथा महासमादेशक, गृह रक्षक दल, महाराष्ट्र राज्य, मुंबई.
४ पोलीस महासंचालक, लाचलुचपत प्रतिबंधक विभाग, महाराष्ट्र राज्य, मुंबई.
५ पोलीस महासंचालक,नागरी संरक्षण, महाराष्ट्र राज्य, मुंबई.
६ पोलीस महासंचालक(न्यायीक व तांत्रीक), महाराष्ट्र राज्य, मुंबई.
७ अपर पोलीस महासंचालक व महानिरीक्षक कारागृह व सुधारसेवा, महाराष्ट्र राज्य, पुणे
२. संबंधीत पोलीस महासंचालक व अपर पोलीस महासंचालक व महानिरीक्षक कारागृह व सुधार सेवा, महाराष्ट्र राज्य, पुणे यांना त्यांच्या अधिनस्त अधिकारी/कर्मचारी यांच्या रु.३.०० लाखावरील वैद्यकीय खर्चाच्या प्रतिपूर्तीच्या प्रकरणात मंजुरीचे अथवा उचित निर्णय घेण्याचे अधिकार पुढील अटींच्या अधीन प्रदान करण्यात येत आहेत :
# Page 3
१. महाराष्ट्र राज्य सेवा (वैद्यकीय देखभाल), नियम १९६१ व या संदर्भातील वेळोवेळी निर्गमित केलेल्या शासन निर्णयानुसार विहीत तरतूदीत बसणा-या वैद्यकीय खर्चाच्या प्रतिपुर्तीच्या देयकांचा वाजवीपणा तपासण्यासाठी शासन निर्णय, सार्वजनिक आरोग्य विभाग क्र. बैठक२०१३/ प्र.क्र.३५३/१३/ राकावि २,दि.४.०४.२०१४ अन्वये गठीत केलेल्या संचालक, आरोग्य सेवा संचालनालयाकडील समितीचे अभिप्राय घेण्यात यावेत.
२. कोणत्याही प्रकरणामध्ये अवाजवी वैद्यकीय खर्च झाला असल्याचे वर नमूद वाजवी समितीकडून निदर्शनास आणण्यात आल्यास, अशा प्रकरणी महात्मा ज्योतीबा फुले जन आरोग्य योजना (MJPJAY) व केंद्र सरकार आरोग्य योजना (CGHS) मध्ये संबंधीत आजारासाठी / उपचारासाठी विहीत केलेल्या खर्चाच्या रकमेशी सिमीत करून तेवढ्या वैद्यकीय खर्चाची प्रतिपूर्ती संबंधीतास मंजुर केली जाईल याची दक्षता घेण्यात यावी.
३. महाराष्ट्र राज्य सेवा (वैद्यकीय देखभाल), नियम १९६१ व या संदर्भातील वेळोवेळी निर्गमित केलेल्या शासन निर्णयातील विहीत तरतुदीत न बसणा-या प्रकरणी काही अपवादात्मक परिस्थितीत विशेष बाब म्हणून वैद्यकीय खर्चाच्या प्रतिपूर्तीस मान्यता द्यावयाची असल्यास अशाप्रकरणी निर्णय घेण्यासाठीची प्रकरणे नेहमीप्रमाणेच या विभागाकडे सादर करण्यात यावीत.
४. संबंधीत पोलीस महासंचालक हे त्यांच्या अधीनस्त अपर पोलीस महासंचालक यांचे पद कार्यरत असेल तर अशा अपर पोलीस महासंचालक यांना उपरोक्त अधिकार पुन: प्रदान करू शकतील.
३. सार्वजनिक आरोग्य विभाग, अनौ. संदर्भ क्र.१५८/राकावि-२, दि.१.१०.२०२० व वित्त विभाग, अनौ. संदर्भ क्र.१०/सेवा-५ दि.२.०३.२०२१ अन्वये प्राप्त झालेल्या सहमतीनुसार हा शासन निर्णय निर्गमित करण्यात येत आहे.
महाराष्ट्राचे राज्यपाल यांचे आदेशानुसार व नावाने,
<
( मनु कुमार श्रीवास्तव ) 145021 अपर मुख्य सचिव, गृह विभाग
१. मा.राज्यपाल यांचे प्रधान सचिव २. मा. मुख्यमंत्र्याचे प्रधान सचिव ३. मा.उपमुख्यमंत्र्यांचे प्रधान सचिव ४. मा.मंत्री(गृह)/राज्यमंत्री, गृह (शहरे)/राज्यमंत्री, गृह (ग्रामीण) यांचे खाजगी सचिव, मंत्रालय, मुंबई ५. मुख्य सचिव, महाराष्ट्र राज्य, मुंबई ६. अपर मुख्य सचिव(वित्त विभाग),मंत्रालय, मुंबई ७. अप्पर मुख्य सचिव (गृह)/अप्पर मुख्य सचिव(अ व सु)/प्रधान सचिव (विशेष) ८. प्रधान सचिव(सार्वजनिक आरोग्य विभाग), मंत्रालय, मुंबई
# Page 4
९. पोलीस महासंचालक, महाराष्ट्र राज्य, मुंबई / पोलीस आयुक्त, बृहन्मुंबई/पोलीस महासंचालक तथा महासमादेशक गृहरक्षक दल, महाराष्ट्र राज्य, मुंबई/पोलीस महासंचालक, नागरी संरक्षण, महाराष्ट्र राज्य, मुंबई/पोलीस महासंचालक, लाचलुचपत प्रतिबंधक विभाग, महाराष्ट्र राज्य, मुंबई / पोलीस महासंचालक(न्यायीक व तांत्रीक), महाराष्ट्र राज्य, मुंबई / अपर पोलीस महासंचालक व महानिरीक्षक कारागृह व सुधारसेवा, महाराष्ट्र राज्य, पुणे १०.महालेखापाल (लेखा व अनुज्ञेयता), महाराष्ट्र - १/२, मुंबई/नागपूर ११.संचालक,आरोग्य सेवा संचालनालय, मुंबई १२.सर्व पोलीस आयुक्त/सर्व पोलीस अधिक्षक/सर्व समादेशक राज्य राखीव पोलीस बल १३. अधिदान व लेखाधिकारी, मुंबई.
१४. सर्व जिल्हा कोषागार अधिकारी.
१५.सर्व सहसचिव/उपसचिव/अवर सचिव/कक्ष अधिकारी, गृह विभाग, मंत्रालय,मुंबई.