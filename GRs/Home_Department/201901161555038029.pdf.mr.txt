# Page 1
मोटार वाहन विभागातील कर्मचाऱ्यांच्या वाहन ४.० व सारथी ४.० या प्रणालीसंदर्भातील प्रशिक्षण कार्यक्रमास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-१०१८/प्र.क्र.२१७/परि-४,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: १६ जानेवारी २०१९
वाचा : परिवहन आयुक्त कार्यालयाचे पत्र क्र.पआका/का-११/संगणक/२०१८/ जा.क्र. १४२४६, दि.०३.१०.२०१८ व क्र.पआका/का-११ / संगणक / वाहनसारथी ४.० प्रशिक्षण/२०१८ जा. क्र. १६८२०, दि.११.१२.२०१८
प्रस्तावना : मोटार वाहन विभागातील सर्व कार्यालयात वाहन४.० व सारथी ४.० या प्रणाली कार्यान्वीत
करण्यात आल्या आहेत. सदर प्रणाली हाताळण्याबाबत व तिच्या सुरक्षेच्या विषयाबाबत कर्मचा-यांना सखोल प्रशिक्षण देणे आवश्यक आहे. तसेच ई-चलान, डिजीलॉकर/एम-परिवहन या संकल्पनेचे व मोटार वाहन विभागातर्फे नजिकच्या भविष्यकाळात हाती घेण्यात येणाऱ्या प्रकल्पाबाबतचे संबंधीत कर्मचाऱ्यांना प्रशिक्षण देणे आवश्यक असल्याने परिवहन कार्यालयांमधील कर्मचाऱ्यांना प्रशिक्षण देण्याची बाब शासनाच्या विचाराधीन होती.
शासन निर्णय : मोटार वाहन विभागांतर्गत सर्व ५० परिवहन कार्यालयांमधील प्रत्येकी दोन याप्रमाणे एकुण १०० लिपीकवर्गीय कर्मचारी यांना वाहन ४.० व सारथी ४.० या संगणक प्रणालीचे व त्यानुषंगाने अन्य बाबींचे सेंट्रल इन्स्टीट्युट ऑफ रोड ट्रान्सपोर्ट (सी.आय.आर.टी.), पुणे येथे ५ दिवसीय प्रशिक्षण देण्यास व त्यासाठी प्रती प्रशिक्षणार्थी प्रतिदिन रु.३०००/- या प्रमाणे १०० × ५ X ३००० रु.१५,००,०००/- (रुपये पंधरा लक्ष फक्त) इतक्या खर्चास प्रशासकीय व वित्तीय मान्यता देण्यात येत आहे.
२. यासाठी येणारा खर्च "मागणी क्र. बी-३, २०४१ वाहनांवरील कर, (०१) (०२) मोटार वाहन विभागातील अधिकारी व कर्मचारी यांना प्रशिक्षण, (कार्यक्रम) (२०४१ ०३४१) १३- कार्यालयीन खर्च"
या लेखाशीर्षाखाली सन २०१८-२०१९ या आर्थीक वर्षाकरीता केलेल्या तरतुदींमधून भागविण्यात येईल.
३. सदर शासन निर्णय वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि.०२ एप्रिल, २०१८ मधील परिच्छेद क्र. ६ मधील अ) नुसार तसेच वित्तीय अधिकार नियम पुस्तिका, १९७८,
# Page 2
शासन निर्णय क्रमांकः एमव्हीडी-१०१८/प्र.क्र.२१७/परि-४
भाग-पहिला उप विभाग-तीन मधील अनुक्रमांक ४व महाराष्ट्र अर्थसंकल्प नियम पुस्तिका मधील परिच्छेद २७(२) अ) नुसार असलेल्या अधिकारान्वये निर्गमित करण्यात आहे.