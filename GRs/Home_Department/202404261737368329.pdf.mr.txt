# Page 1
श्री.तानाजी दिलीप बरडे, (निलंबित) उप- विभागीय पोलीस अधिकारी यांना शासन सेवेत
पुन:स्थापित करण्याबाबत.
महाराष्ट्र शासन
गृह विभाग
शासन आदेश क्रमांकः H.D.-12012/8/2024-ACS-MHD-Home Department (£ 732472)
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई-४०००३२
तारीख: २६ एप्रिल, २०२४
वाचा :
१.शासन आदेश, गृह विभाग, क्रमांकः H.D.-१२०१२/८/२०२४-ACS-MHD-Home Department (E ७३२४७२), दिनांक ०८ फेब्रुवारी, २०२४ २.शासन निर्णय, सामान्य प्रशासन विभाग, क्रमांकः निप्रआ-११११/प्र.क्र.८६/११-अ, दि.१४/१०/२०११ ३.मा. महाराष्ट्र प्रशासकीय न्यायाधिकरणाचे मूळ अर्ज क्रमांक २०७/२०२४ मधील आदेश,
दिनांकः ०२/०४/२०२४ ४.सचिव, केंद्रीय निवडणूक आयोग, नवी दिल्ली यांचे पत्र क्र.४६४/MH/२०२४/(EVM)/WS- II, दि.२२/०४/२०२४
शासन आदेश :
ज्याअर्थी, श्री.तानाजी दिलीप बरडे, उप-विभागीय पोलीस अधिकारी, भोर उप-विभाग, पुणे ग्रामीण यांना सासवड जिल्हा पुणे येथे तहसील कार्यालयाचे कुलुप तोडून ईव्हीएम यंत्र चोरीस
गेल्याच्या घटनेबाबत सुरक्षा व्यवस्थेमध्ये उणीव राहिल्याच्या कारणाने संदर्भाधीन क्रमांक १ येथील शासन आदेशान्वये निलंबित करण्यात आले होते;
आणि ज्याअर्थी, श्री.तानाजी दिलीप बरडे, निलंबित उप-विभागीय पोलीस अधिकारी यांनी मा.
महाराष्ट्र प्रशासकीय न्यायाधिकरण, मुंबई खंडपीठ मध्ये दाखल केलेल्या मूळ अर्ज क्रमांक २०७/२०२४
यामध्ये मा. महाराष्ट्र प्रशासकीय न्यायाधिकरणाने दिनांक ०२/०४/२०२४ रोजी अंतिम आदेश पारित करुन श्री. तानाजी दिलीप बरडे, उप-विभागीय पोलीस अधिकारी यांचे दिनांक ०८/०२/२०२४ चे
निलंबनाचे आदेश रद्द करुन त्यांना तात्काळ प्रभावाने शासन सेवेत पुन:स्थापित करण्याचे आदेश दिले आहेत. तसेच, त्यांची पदस्थापना निलंबनापुर्वीच्या पदावर म्हणजेच उप-विभागीय पोलीस अधिकारी, भोर उप-विभाग, पुणे ग्रामीण या पदावर करण्याचे आदेश दिले आहेत;
ज्याअर्थी भारत निवडणूक आयोग, नवी दिल्ली यांनी संदर्भाधीन क्र.४ अन्वये मा. महाराष्ट्र प्रशासकीय न्यायाधिकरण, मुंबई यांच्या दि.०२/०४/२०२४ रोजीच्या आदेशाची तात्काळ अंमलबजावणी
करण्याची सूचना केली आहे;
# Page 2
शासन आदेश क्रमांकः H.D.-१२०१२/८/२०२४-ACS-MHD-Home Department (E ७३२४७२)
आणि ज्याअर्थी, श्री.तानाजी दिलीप बरडे, निलंबित उप-विभागीय पोलीस अधिकारी यांचे
निलंबन रद्द करुन त्यांना शासन सेवेत पुन:स्थापित करण्यास शासनाने मान्यता दिली आहे;
त्याअर्थी, श्री.तानाजी दिलीप बरडे, उप-विभागीय पोलीस अधिकारी यांना त्यांच्याविरुद्धच्या
प्रस्तावित असलेल्या विभागीय चौकशीच्या निर्णयाच्या अधीन राहून या आदेशान्वये या आदेशाच्या
दिनांकापासून शासन सेवेत पुन:स्थापित करण्यात येत असून केंद्रीय निवडणूक आयोगाच्या
क्र.४६४/MH/२०२४/(EVM)/WS-II, दि.२२.०४.२०२४ च्या पत्रान्वये दिलेल्या निदेशानुसार त्यांची
पदस्थापना उप-विभागीय पोलीस अधिकारी, भोर उप-विभाग, पुणे ग्रामीण येथे करण्यात येत आहे.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर