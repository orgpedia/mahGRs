# Page 1
महाराष्ट्र शासन
गृह विभाग
शासन ज्ञापन क्र. दुरुस्ती-०११९/प्र.क्र.१९१/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १९ सप्टेंबर २०१९.
विषय :- रा. रा. पोलीस बल, गट क्र.६, महिंदळे, धुळे, यांच्या आस्थापनेवरील शासकीय वसाहतीमधील अंतर्गत रस्त्यांच्या दुरुस्तीसाठी प्रशासकीय मान्यता मिळणेबाबत.
संदर्भ : १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग - २, दिनांक १७.०४.२०१५.
३) पोलीस महासंचालक, म.रा., यांच्या कार्यालयाचे पत्र क्र. पोमसं/ १९-ए/ अपोमसं-रारापोबल / दुरुस्तीचे प्रस्ताव / ९९/२०१९, दिनांक ३१.०८.२०१९.
ज्ञापन.
पोलीस महासंचालक, म.रा., यांच्या कार्यालयाने रा.रा. पोलीस बल, गट क्र.६, महिंदळे, धुळे, यांच्या आस्थापनेवरील शासकीय वसाहतीमधील अंतर्गत रस्त्यांच्या दुरुस्तीसाठी रु. १,२८, ४२,३४९ /- इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उपविभागीय अभियंता, सा.बां. उपविभाग, धुळे, यांनी सन २०१८-१९ च्या दरसूचीनुसार तयार केले असून ते कार्यकारी अभियंता, सा.बां. विभाग, धुळे, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व रु. १२४.४२ लक्ष इतक्या खर्चाच्या अंदाजास, विवक्षित अटींवर, प्रशासकीय मान्यता प्रदान करण्यास सहमती दिली आहे.
४. त्या अनुसार, रा. रा. पोलीस बल, गट क्र.६, महिंदळे, धुळे, यांच्या आस्थापनेवरील शासकीय वसाहतीमधील अंतर्गत रस्त्यांच्या दुरुस्तीसाठी रु. १२४.४२ लक्ष इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) अपर पोलीस महासंचालक, रा. रा. पोलीस बल, म.रा., यांनी खर्चाचे अंदाज साक्षांकित करणे आवश्यक आहे.
२) निधी उपलब्ध झाल्याशिवाय काम सुरु करु नये.
५. उक्त कामासाठी येणारा खर्च हा गृह विभाग - - मागणी क्र. बी-१, २०५५, पोलीस, (००) १०९, जिल्हा पोलीस, (००) (०१) जिल्हा पोलीस बल (२०५५ ०१६८) (अनिवार्य ) ( दत्तमत), २७ लहान बांधकामे, याखाली उपलब्ध असलेल्या अनुदानातून भागविण्यात यावा.
# Page 2
शासन ज्ञापन क्रमांकः दुरुस्ती-०११९/प्र.क्र.१९१/पोल-७.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.४०१/१९/ इमा.-२, दिनांक १६.०९.२०१९, अन्वये मिळालेल्या सहमतीने निर्गमित करण्यात येत आहे.