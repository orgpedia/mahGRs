# Page 1
पोलीस आयुक्त, बृहन्मुंबई, यांच्या अधिपत्याखाली वांद्रे (पश्चिम) येथे “सायबर क्राईम डिटेक्शन सेंटर” व पोलीस अधिकारी यांच्याकरिता शासकीय निवासस्थाने यांचे बांधकाम आणि इतर तत्सम मोठी बांधकामे यांकरिता निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक : दुरुस्ती-१११८/प्र.क्र.५४/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २८ फेब्रुवारी, २०१८.
शासन निर्णय -
पोलीस आयुक्त, बृहन्मुंबई, यांच्या अधिपत्याखाली वांद्रे (पश्चिम), येथे “सायबर क्राईम डिटेक्शन सेंटर” व पोलीस अधिकारी यांच्याकरिता प्रकार-४ ची नऊ सेवा निवासस्थाने यांचे बांधकाम करण्यासाठी महाराष्ट्र राज्य पोलीस गृहनिर्माण व कल्याण महामंडळ मर्यादित, मुंबई, यांनी प्रशासकीय मान्यता दिली आहे.
२. तसेच, कार्यालयीन आदेश, गृह विभाग, क्रमांक संकीर्ण-२०१८/ प्र.क्र.४० / विशा ३(अ), दिनांक १६.०२.२०१८, व्दारे गृह विभाग-मागणी क्रमांक बी-१, २०५५, पोलीस, ११५, पोलीस दलाचे आधुनिकीकरण, (०१) विविध तंत्रज्ञान विकास प्रकल्प, (०१)(०१) विविध तंत्रज्ञान विकास प्रकल्प (२०५५९०३२), याखाली सन २०१७-१८ या वित्तीय वर्षात ५२ यंत्रसामग्री व साधन सामग्री” या उद्दिष्टाकरिता शिल्लक असलेल्या अनुदानातून रु.५० कोटी इतका निधी “५३ मोठी बांधकामे” या उद्दिष्टाकरिता फेरवितरित करण्यास मंजूरी देण्यात आली आहे.
३. उक्त “सायबर क्राईम डिटेक्शन सेंटर” व पोलीस अधिकारी यांच्याकरिता सेवा निवासस्थाने यांचे बांधकाम आणि इतर तत्सम मोठी बांधकामे करण्यासाठी उक्त रु. ५० कोटी खर्च करण्यास, याव्दारे, मंजूरी देण्यात येत आहे.
४. उक्त रक्कम अधिदान व लेखा कार्यालय, मुंबई, येथून काढण्यासाठी पोलीस आयुक्त, बृहन्मुंबई, मुंबई यांना आहरण व संवितरण अधिकारी म्हणून घोषित करण्यात येत आहे. पोलीस आयुक्त, बृहन्मुंबई, मुंबई, यांनी उक्त निधी अधिदान व लेखा कार्यालय, मुंबई, येथून काढून महाराष्ट्र राज्य पोलीस गृहनिर्माण व कल्याण महामंडळ मर्यादित, मुंबई, यांचेकडे द्यावा.
५. उक्त खर्च हा, गृह विभाग - मागणी क्रमांक बी-१, २०५५, पोलीस, ११५, पोलीस दलाचे आधुनिकीकरण, (०१) विविध तंत्रज्ञान विकास प्रकल्प, (०१)(०१) विविध तंत्रज्ञान विकास प्रकल्प (२०५५९०३२), ५३ मोठी बांधकामे, याखाली चालू (सन २०१७-१८) वित्तीय वर्षात उपलब्ध असलेल्या अनुदानातून भागविण्यात यावा.
# Page 2
शासन निर्णय क्रमांकः दुरुस्ती-१११८/प्र.क्र.५४/पोल-७