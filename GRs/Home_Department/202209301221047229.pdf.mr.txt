# Page 1
एनएसईएल आर्थिक गैरव्यवहार प्रकरणी मा. सर्वोच्च न्यायालयाने गठित केलेल्या सर्वोच्च न्यायालय समितीच्या खर्चाबाबत..
महाराष्ट्र शासन
गृह विभाग
शासन निर्णय क्रमांकः एमपीआय -१११२/प्र.क्र.४५४/पोल-११
दुसरा मजला, मंत्रालय, हुतात्मा राजगुरु चौक
मादाम कामा मार्ग, मुंबई - ४०० ०३२
तारीख: २९ सप्टेंबर, २०२२
वाचा : १. शासन अधिसूचना, गृह विभाग क्र. ईओएफ-१११६/प्र.क्र.४७३/पोल-१३, दि. ११ मे, २०१७.
२. शासन निर्णय, गृह विभाग, क्र. एमआयएस-२०१५/प्र.क्र.२४७/पोल-११, दि.१९ मे, २०१७.
प्रस्तावना: नॅशनल स्पॉट एक्सचेंज लि. आर्थिक गैरव्यवहार प्रकरणी मा. सर्वोच्च न्यायालयात दाखल रिट पिटीशन (सिव्हील) क्र. ९९५/२०१९ मध्ये दि.०४ मे, २०२२ रोजी झालेल्या आदेशानुसार उर्वरित रकमांची वसुली करून त्यांची गुंतवणूकदारामध्ये वाटप करण्यासाठी समग्र उपाय (Holistic Solution) म्हणून “मा.
न्यायमूर्ती प्रदीप नंदराजोग, सेवानिवृत्त मुख्य न्यायाधीश, मुंबई उच्च न्यायालय” यांची एकसदस्यीय “सर्वोच्च न्यायालय समिती” गठित करण्यात आली आहे. या समितीचे कामकाज सुरू ठेवण्याकरिता समितीचे मानधन, फीस, पायाभूत सुविधा इत्यादीबाबत निर्णय घेण्याचे अधिकार सदर सर्वोच्च न्यायालय समितीस दिले आहेत.
सदर समितीचा खर्च महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण (सुधारणा) नियम, २०१७ अंतर्गत उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार यांच्या स्तरावर जप्त केलेल्या मालमत्तांच्या विक्रीद्वारे इस्क्रो खात्यात जमा असलेल्या रकमेतून करण्याबाबत मा. सर्वोच्च न्यायालयाने दिले आहेत. मा. सर्वोच्च न्यायालयाच्या आदेशानुसार उक्त समितीच्या कामाकाजाकरिता येणारा खर्च भागविण्यासाठी उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार यांना आहरण व संवितरणाबाबत अधिकार प्रदत्त करण्याची बाब शासनाच्या विचाराधीन होती.
शासन निर्णय : नॅशनल स्पॉट एक्सचेंज लि. आर्थिक गैरव्यवहार प्रकरणी मा. सर्वोच्च न्यायालयाने गठित केलेल्या “मा.
न्यायमूर्ती प्रदीप नंदराजोग, सेवानिवृत्त मुख्य न्यायाधीश, मुंबई उच्च न्यायालय” या एकसदस्यीय सर्वोच्च न्यायालय समितीसाठी मानधन, फीस, पायाभूत सुविधा, निवास सुविधा, वाहतूक सुविधा इ. करिता प्रकरणी उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार, मुंबई यांच्यांकडे जप्त केलेल्या मालमत्तेच्या विक्रीतून इस्क्रो खात्यात जमा असलेल्या निधीमधून खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः एमपीआय -१११२/प्र.क्र.४५४/पोल-११
२. उपरोक्त समितीचा खर्च करण्याकरिता “उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार” यांना “आहरण व संवितरण अधिकारी” आणि “उपसचिव (पोल-११)” यांना “नियंत्रक अधिकारी” म्हणून घोषित करण्यात येत आहे.
३. उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार, मुंबई शहर यांनी यापुढे समितीच्या कामकाजाकरिता करण्यात आलेल्या खर्चाचा दरमहा सविस्तर अहवाल शासनास सादर करावा.
तसेच समितीच्या कामाकाजाव्यतिरिक्त इतर खर्च करावयाचा झाल्यास शासनाची पूर्वमान्यता घेण्यात यावी.
४. उपरोक्त खर्च करताना शासनामार्फत वेळोवेळी निर्गमित केलेले वित्तीय नियम/मार्गदर्शक सूचना यांच्या अधीन राहून खर्च करण्याची उपजिल्हाधिकारी तथा सक्षम प्राधिकारी, एनएसईएल आर्थिक गैरव्यवहार, मुंबई शहर यांनी दक्षता घ्यावी.