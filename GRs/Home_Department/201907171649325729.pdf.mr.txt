# Page 1
बी-हेवी (B-Hy), सी-हेवी (C-Hy) मळी व ऊसाचा रस या तीन स्वतंत्र स्त्रोतांपासून इथेनॉल निर्मिती करुन त्याची आसवनीच्या टाक्यांमध्ये साठवणूक करण्यास तसेच प्रमाणित करुन विक्री करण्यास मान्यता देण्याबाबत.
महाराष्ट्र शासन
गृह विभाग
शासन शुध्दीपत्रक क्रमांक : एमपीएल-१११८/प्र.क्र.३४७/राउशु-३
५ वा मजला (विस्तार), मंत्रालय,
मादाम कामा मार्ग, हुतात्मा राजगुरु चौक,
मुंबई - ४०० ०३२.
दिनांक :- १७ जुलै, २०१९
वाचा :- शासनाचा समक्रमांकीत दि. २३ जानेवारी, २०१९ रोजीचा शासन निर्णय.
शासन शुध्दीपत्रक : उपरोक्त वाचा येथील दि.२३ जानेवारी, २०१९ रोजीच्या शासन निर्णयातील परिच्छेद क्र.४ मध्ये बदल करण्यात येत असून तो आता खालीलप्रमाणे वाचावा : “४. अनुज्ञप्तीधारकाने/घटकाने प्रभारी अधिकारी अथवा अधीक्षक, राज्य उत्पादन शुल्क यांना ऊसाचा रस/ बी-हेवी/सी-हेवी मळीपासून इथेनॉल उत्पादन घेण्याबाबत लेखी कळविल्यानंतर आठ कार्यालयीन दिवसाच्या आत संबंधितांना परवानगीबाबतचा निर्णय कळवावा. यानुषंगाने, निर्णय घेण्यासाठी पुढीलप्रमाणे कालमर्यादा विहित करण्यात येत आहे : ४.१ घटकाकडून विनंती प्राप्त झाल्यानंतर संबंधित अधीक्षक कार्यालयाने २ दिवसात ही बाब आयुक्त, राज्य उत्पादन शुल्क यांना कळवावी. तद्नंतर, आयुक्त, राज्य उत्पादन शुल्क यांनी त्यानुसार ३ दिवसात प्रस्ताव शासनास सादर करावा. शासन स्तरावर त्या प्रस्तावास ३ दिवसात शासनाची मान्यता घ्यावी.
४.२ सदर कालमर्यादा बंधनकारक करण्यात येत असून सदर कालमर्यादेचे उल्लंघन झाल्यास संबंधितांविरुध्द शिस्तभंगविषयक कारवाई प्रस्तावित करावी. शासन मान्यता प्राप्त झाल्यानंतर त्याप्रमाणे संबंधित क्षेत्रीय कार्यालये आणि अनुज्ञप्तीधारकास/घटकास कळवावे. त्यानंतरच घटकाने ऊसाचा रस, बी हेवी अथवा सी-हेवी मळीपासून जलरहित मद्यार्काचे उत्पादन सुरु करावे.”
# Page 2