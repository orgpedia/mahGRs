# Page 1
नागपूर मध्यवर्ती कारागृह येथील फाशी यार्ड लगत असलेले वधस्तंभ जुने व ठिसूळ झाले असल्याने तेथे नव्याने वधस्तंभ बांधकाम करण्याच्या खर्चाच्या अंदाजपत्रास प्रशासकीय मान्यता देण्याबाबत...
महाराष्ट्र शासन
गृह विभाग
शासन निर्णय क्र. जेएलएम-१२१८/प्र.क्र.२११ / तुरुंग-२,
मंत्रालय, दुसरा मजला, मुख्य इमारत, हुतात्मा राजगुरु चौक,
मादाम कामा रोड, मुंबई-४०० ०३२.
दिनांक : २० फेब्रुवारी, २०२०.
वाचा:
अपर पोलीस महासंचालक, कारागृह महानिरीक्षक व सुधारसेवा, महाराष्ट्र राज्य, पुणे यांचे पत्र क्र.बीएलडी/नागपूर म.का/फा.यार्ड येथील वधस्तंभ/प्रस्ताव/११८८४/१८ कक्ष-६ (३) पुणे-१, दि.१५.१२.२०१८ व पत्र क्र. क्र.बीएलडी/नागपूर म.का/फा.यार्ड येथील वधस्तंभ/ प्रस्ताव/४५५७/१८ कक्ष-६ (३) पुणे-१, दि.१०.५.२०१९.
प्रस्तावना:
अपर पोलीस महासंचालक व कारागृह महानिरीक्षक, महाराष्ट्र राज्य, पुणे यांचेकडून प्राप्त नागपूर मध्यवर्ती कारागृह येथील फाशी यार्ड लगत असलेले वधस्तंभ जुने व ठिसूळ झाले असल्याने तेथे नव्याने वधस्तंभ बांधकाम करण्याच्या खर्चाचे अंदाजपत्रक सार्वजनिक बांधकाम विभागास छाननी करिता पाठविण्यात आले. सदर अंदाजपत्रके सन २०१८-१९ च्या दरसूचीवर आधारित सविस्तर कामांचे अंदाजपत्रक उप विभागीय अभियंता, सार्वजनिक बांधकाम उप विभाग क्र.४, नागपूर यांनी तयार केले असून कार्यकारी अभियंता, सार्वजनिक बांधकाम उप विभाग क्र.१, नागपूर, अधीक्षक अभियंता, सार्वजनिक बांधकाम मंडळ, नागपूर यांनी साक्षांकित केलेले आहे.
छाननीअंती परिगणित करण्यात आलेल्या नागपूर मध्यवर्ती कारागृह येथील फाशी यार्ड लगत असलेले जुने व ठिसूळ वधस्तंभ नव्याने बांधण्यासाठी रु.१२०.६३ लक्ष इतक्या रकमेच्या अंदाजपत्रकास प्रशासकीय मान्यता देण्यास सहमती दिली आहे. त्यास अनुसरुन याद्वारे शासन खालील प्रमाणे निर्णय घेत आहे.
शासन निर्णय: नागपूर मध्यवर्ती कारागृह येथील फाशी यार्ड लगत असलेले जुने व ठिसूळ वधस्तंभ नव्याने बांधण्यासाठी रु.१२०.६३ लक्ष (अक्षरी रुपये एक कोटी वीस लक्ष त्रेसष्ट हजार फक्त) इतक्या रकमेच्या अंदाजपत्रकास या शासन निर्णयान्वये प्रशासकीय मान्यता देण्यात येत आहे.
# Page 2
शासन निर्णय क्रमांकः जेएलएम-१२१८/प्र.क्र.२११/तुरुंग-२,
२. या साठी होणारा खर्च मागणी क्र. एच-८, ४०५९, सार्वजनिक बांधकामावरील भांडवली खर्च (४०५९ ०९१२) (०१) (१०१)/ (११) (०१) (तुरुंग) (योजनांतर्गत योजना) या लेखाशिर्षाखाली उपलब्ध होणा-या मंजूर तरतुदीतून भागविण्यात यावा.
३. हा शासन निर्णय वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७.४.२०१५ अन्वये वित्तीय अधिकार नियम पुस्तिका १९७८, भाग- पहिला, उपविभाग-पाच, अनुक्रमांक -१, नियम १३४ अन्वये प्रशासनिक विभागांना प्रदान करण्यात आलेले अधिकार व सार्वजनिक बांधकाम विभागाने अनौपचारिक संदर्भ क्र.३४१/१९/इमा-२, दिनांक २४.७.२०१९ द्वारे दिलेल्या सहमतीने निर्गमित करण्यात येत आहे.