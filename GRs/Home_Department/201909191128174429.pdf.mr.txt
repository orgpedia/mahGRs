# Page 1
महाराष्ट्र शासन
गृह विभाग
शासन ज्ञापन क्र. दुरुस्ती-०११९/प्र.क्र.१७५/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १८ सप्टेंबर २०१९.
विषय :- पोलीस आयुक्त, ठाणे शहर, यांच्या आस्थापनेवरील “अरुण,” “सूर्य,” “भास्कर,” “रवि” व “आदित्य” या निवासी इमारतींमध्ये गळती प्रतिबंध उपाययोजना व दुरुस्तीची इतर विवक्षित कामे करण्यासाठी प्रशासकीय मान्यता मिळण्याबाबत.
संदर्भ : १) शासन परिपत्रक, वित्त विभाग, क्र. विअप्र-२०१४/ प्र.क्र.४९ / १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ १९-ए(२७– बी)/ ५-इमारती-दुरुस्ती/ ठाणे-शहर/ १०५/२०१९, दिनांक ०५.०८.२०१९.
ज्ञापन.
पोलीस महासंचालक, महाराष्ट्र राज्य, मुंबई, पोलीस आयुक्त, ठाणे शहर, यांच्या आस्थापनेवरील “अरुण,” “सूर्य,” “भास्कर,” “रवि” व “आदित्य” या निवासी इमारतींमध्ये गळती प्रतिबंध उपाययोजना व दुरुस्तीची इतर विवक्षित कामे करण्यासाठी एकूण रु.७,३४,९१,८७०/- इतक्या खर्चाच्या अंदाजास प्रशासकीय मान्यता मिळण्याबाबतचा प्रस्ताव सादर केला आहे.
२. उक्त खर्चाचे अंदाज हे सहायक अभियंता, श्रेणी-१, सा.बां., उपविभाग क्र.१, ठाणे, यांनी सन २०१८-१९ च्या दरसूचीनुसार तयार केले असून ते कार्यकारी अभियंता, सा.बां.
विभाग क्र.१, ठाणे, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.६९६.६७ लक्ष असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, पोलीस आयुक्त, ठाणे शहर, यांच्या आस्थापनेवरील “अरुण,” “सूर्य, “भास्कर,” “रवि” व “आदित्य” या निवासी इमारतींमध्ये गळती प्रतिबंध उपाययोजना व दुरुस्तीची इतर विवक्षित कामे करण्यासाठी रु.६९६.६७ लक्ष (रुपये सहा कोटी, शहाण्णव लक्ष, सदुसष्ट हजार फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) पोलीस आयुक्त, ठाणे शहर, यांनी खर्चाचे अंदाज साक्षांकित करणे आवश्यक आहे.
२) निधी उपलब्ध झाल्याशिवाय काम सुरु करु नये.
# Page 2
शासन ज्ञापन क्रमांकः दुरुस्ती-०११९/प्र.क्र.१७५/पोल-७.
५. उक्त कामासाठी येणारा खर्च हा गृह विभाग-- मागणी क्र. बी-१, २०५५, पोलीस, (००) १०९, जिल्हा पोलीस, (००)(०१) जिल्हा पोलीस बल (२०५५ ०१६८) (अनिवार्य)(दत्तमत), २७ लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.३८९/१९/इमा.-२, दिनांक २८.०८.२०१९, अन्वये मिळालेल्या सहमतीने निर्गमित करण्यात येत आहे.