# Page 1
मिरा-भाईंदर वसई-विरार पोलीस आयुक्तालय निर्माण करणेबाबत.
महाराष्ट्र शासन
गृह विभाग
शासन निर्णय क्रमांक: ०३१६/प्र.क्र.१०४/पोल-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ सप्टेंबर, २०१९
वाचा : १) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/ मिरा भाईंदर-वसई-विरार/१०३/२०१५, दि.२७.०६.२०१७.
२) पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२६-अ/४७/ मिरा भाईंदर-वसई-विरार/१०३/२०१५, दि.१५.०५.२०१८.
३) पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२६-अ/४७/ मिरा भाईंदर - वसई-विरार/१०३/२०१५, दि.१३.०६.२०१९.
४) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/ मिरा भाईंदर-वसई-विरार/१०३/२०१५, दि.१२.०७.२०१९.
५) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/ मिरा भाईंदर-वसई-विरार/१०३/२०१५, दि.१९.०७.२०१९.
प्रस्तावना: मिरा-भाईंदर-वसई- विरार महानगरपालिका हददीतील वाढती लोकसंख्या, वाढते औदयोगीकरण, अस्तित्वात असलेले छोटे मोठे उदयोगधंदे यामुळे सदर परिसरात कामगारांची वसाहत वाढत आहे. मिरा-भाईंदर व वसई-विरार या दोन महानगरपालिकांचे कार्यक्षेत्राकरिता पोलीस आयुक्तालयाची आवश्यकता आहे. याअनुषंगाने पोलीस महासंचालक, महाराष्ट्र राज्य, मुंबई यांनी मिरा-भाईंदर-वसई - विरार पोलीस आयुक्तालयाचा प्रस्ताव सादर केला. मिरा भाईंदर - वसई विरार महानगरपालिका हददीमध्ये गुन्हयांच्या प्रमाणात मोठया प्रमाणात वाढ होत असुन, वारंवार कायदा व सुव्यवस्थेचा प्रश्न निर्माण होत आहे. त्यावर प्रभावीपणे आळा घालण्यासाठी तथा भौगोलीक क्षेत्राचा विचार करता पोलीस अधीक्षक, ठाणे ग्रामीण व पोलीस अधीक्षक, पालघर यांचे विभाजन करुन, सदर भागासाठी नवीन “मिरा-भाईंदर-वसई-विरार” स्वतंत्र पोलीस आयुक्तालय निर्माण करणे आवश्यक आहे. सदर मिरा-भाईंदर-वसई-विरार या भागात लोकसंख्येच्या वाढीमुळे तसेच शहरीकरण व औदयोगीकरणामुळे याभागातील विविध प्रकारच्या गुन्हंयाचे प्रमाण सातत्याने वाढत आहे. सदर भागात संघटीत गुन्हेगारीचे प्रमाण वाढलेले असुन यात संपती विषयक, खंडणी विषयक तसेच मालमत्ता विषयक जसे चैन चोरी, घरफोडी अशा गुन्हयात टोळीने गुन्हेगारी करणारे गुन्हयाचे प्रमाण वाढलेले आहे. या भागात परदेशी नागरीकांचे वास्तव्याचे प्रमाण वाढले असुन अशा परदेशी नागरींकांच्या विरोधी गुन्हयाची संख्या सुध्दा
# Page 2
शासन निर्णय क्रमांकः ०३१६/प्र.क्र.१०४/पोल-३
प्रामुख्याने वाढत आहे. तसेच परदेशी नागरीक सायबर गुन्हे, फसवणुक व अंमली पदार्थाच्या गुन्हयाच्या व्यवहारात मोठया प्रमाणात समाविष्ट असल्याने सदर परदेशी नागरीकांच्या विरोधी दाखल गुन्हयाचे प्रमाणर वाढत आहे. या भागात मोठे पोलीस मनुष्यबळ वाढवुन नवीन पोलीस आयुक्तालय निर्माण झाल्यास येथील जनतेला सुलभ व सोयीच्या पोलीस सेवा देवुन येथील नागरिकांच्या अडीअडचणी व इतर तक्रारींचे संदर्भात अधिक सोयीचे व लाभदायक ठरणार आहे.
मिरा-भाईंदर-वसई-विरार भागातील सन २०११ च्या जनगणनेनुसार लोकसंख्या सुमारे २०.४६ लाख इतकी होती, तर वाढते उदयोगधंदे व स्थलांतरीत कामगारांची संख्या याचा विचार करता माहे मे २०१९ पर्यत या भागातील अंदाजीत लोकसंख्या सुमारे ४४.६६ लाख इतकी आहे. या क्षेत्रामध्ये मोठया प्रमाणात नागरी तसेच ग्रामीण वसाहती, गृह संकुले, सोसायटया यामध्ये झपाटयाने वाढ होत आहे. सदर गुन्हेगारीचे वाढते प्रमाण व त्याअनुषंगाने पोलीस दलाचे मनुष्यबळ हे अत्यल्प असल्याने अशा प्रकारच्या गुन्हयावर नियंत्रण ठेवणे जिकरीचे होत आहे. सदर कार्यक्षेत्रातील गुन्ह्यांशी संबंधित प्रकरणांमध्ये कमी वेळेत प्रतिसाद देऊन गुन्ह्यांवर प्रभावी प्रतिबंध करणे व कायदा व सुव्यवस्था व्यवस्थित राखणे सुकर होण्यासाठी “मिरा-भाईंदर-वसई-विरार” हे नवीन पोलीस आयुक्तालय निर्माण करण्याची बाब शासनाच्या विचाराधीन होती. त्याअनुषंगाने खालीलप्रमाणे निर्णय घेण्यात आला आहे.
शासन निर्णय
पोलीस अधीक्षक, ठाणे ग्रामीण व पोलीस अधीक्षक, पालघर यांच्या कार्यक्षेत्राचे विभाजन करुन, “मिरा-भाईंदर-वसई-विरार” परिसराकरीता स्वतंत्र “मिरा-भाईंदर-वसई-विरार” पोलीस आयुक्तालय निर्माण करण्यास शासन मान्यता देण्यात येत आहे.
२. पोलीस अधीक्षक, ठाणे ग्रामीण यांच्या कार्यक्षेत्रातील १. मिरारोड, २. काशिमिरा, ३.
नयानगर, ४. नवघर, ५. भाईंदर, ६. उत्तन ही ०६ पोलीस ठाणे व व पोलीस अधीक्षक, पालघर यांच्या कार्यक्षेत्रातील १. वसई, २. विरार, ३. नालासोपारा, ४. माणिकपुर, ५. वालीव, ६. अर्नाळा, व ७.
तुळींज ही ०७ पोलीस ठाणे अशी एकूण १३ पोलीस ठाणे प्रस्तावित मिरा-भाईंदर-वसई-विरार आयुक्तालयात वर्ग करण्यास मान्यता देण्यात येत आहे.
३. मिरा-भाईंदर-वसई-विरार पोलीस आयुक्तालयांतर्गत १. काशीगाव, २. खारीगाव ३.
पेल्हार, ४. आचोळे, ५. मांडवी, ६. बोळींज, ७. नायगाव अशी ७ नवीन पोलीस ठाणे निर्माण करण्यास मान्यता देण्यात येत आहे. याबाबतची अधिसूचना वेगळयाने निर्गमित करण्यात येईल.
“मिरा-भाईंदर-वसई-विरार पोलीस आयुक्तालय प्रत्यक्षात सुरू करणेबाबतचा दिनांक नंतर घोषित करण्यात येईल.
४. पोलीस अधीक्षक, ठाणे ग्रामीण व पोलीस अधीक्षक, पालघर, यांचे आस्थपनेवरून वर्ग होणारी सदर शासन निर्णयाच्या “परिशिष्ट-अ” मध्ये नमूद केलेली विविध संवर्गातील एकूण २१७१
पृष्ठ १३ पैकी २
# Page 3
शासन निर्णय क्रमांकः ०३१६/प्र.क्र.१०४/पोल-३
पदे तसेच इतर जिल्हयातील आस्थापनेवरून / घटकातुन वर्ग होणारी सदर शासन निर्णयाच्या “परिशिष्ट-अ-१” मध्ये नमूद केलेली ३१७ पदे अशी एकूण २४८८ पदे मिरा-भाईंदर-वसई-विरार पोलीस आयुक्तालयात वर्ग करण्यास मान्यता देण्यात येत आहे.
५. उच्चस्तरीय सचिव समितीने दि.२९.०८.२०१९ रोजीच्या बैठकीत दिलेल्या मान्यतेनुसार नवनिर्मित मिरा-भाईंदर - वसई-विरार पोलीस आयुक्तालयाकरिता विविध संवर्गातील एकुण २१६४पदापैकी पहिल्या टप्प्यामध्ये १०८२ पदांपैकी पोलीस चालकांची ६० पदे वगळून उर्वरीत १०२२ पदे निर्माण करण्यास मान्यता देण्यात येत आहे. सदर शासन निर्णयासोबतच्या “परिशिष्ट ब” मध्ये नमूद केलेली १०२२ पदे पहिल्या टप्प्यात निर्माण करण्यास मान्यता देण्यात येत आहे.
उर्वरित “परिशिष्ट-ब- १ " मध्ये नमूद दुस-या टप्प्यातील पदनिर्मितीकरिता प्रस्ताव उप समिती व उच्चस्तरीय सचिव समिती समोर सादर करण्यात येईल. त्यांच्या मान्यतेनंतर पुढील योग्य ती कार्यवाही करण्यात येईल.
६. उक्त नवनिर्मित मिरा-भाईंदर-वसई-विरार पोलीस आयुक्तालयाच्या अंतर्गत येणारे कार्यक्षेत्र हे अपर पोलीस महासंचालक दर्जाच्या पोलीस आयुक्त या अधिकाऱ्याच्या अधिपत्याखाली राहील. सदर पोलीस आयुक्तालयाची स्वरुप व रचना ही सदर शासन निर्णयासोबतच्या “परिशिष्ट-क" मधील तक्त्यात नमूद केल्याप्रमाणे असेल.
७. “मिरा-भाईंदर-वसई-विरार” पोलीस आयुक्तालय प्रत्यक्षात सुरू करणेबाबतचा दिनांक स्वतंत्रपणे घोषित करण्यात येईल.
८. पोलीस आयुक्त, ठाणे, पुणे, नाशिक, नागपूर, औरंगाबाद, नवी मुंबई, सोलापूर व पिंपरी चिंचवड पोलीस आयुक्त यांच्याप्रमाणे मिरा-भाईंदर - वसई-विरार आयुक्त यांना विविध कायदयांतर्गत असलेले अधिकार व शक्ती यांचा वापर करता येईल. तसेच वित्तीय अधिकार नियम १९७८ मधील भाग एक, अनुक्रमांक १ अन्वये प्रशासनिक विभागांना प्रदान करण्यात आलेल्या अधिकारांचा वापर करुन पोलीस आयुक्त मिरा-भाईंदर-वसई-विरार, पोलीस आयुक्तालय यांना विभाग प्रमुख म्हणून घोषित करण्यात येत आहे. पोलीस आयुक्त, मिरा-भाईंदर-वसई-विरार पोलीस हे महासंचालक व पोलीस महानिरीक्षक, महाराष्ट्र राज्य, मुंबई यांच्या अधिपत्याखाली राहतील. महाराष्ट्र पोलीस अधिनियमामधील तरतुदीनुसार महासंचालक व पोलीस महानिरीक्षकांच्या आदेशान्वये पोलीस आयुक्त, मिरा-भाईंदर-वसई-विरार हे त्यांना देण्यात आलेल्या अधिकारांच्या कक्षेत शस्त्रे, परेड, परिस्थिती व व्यक्ती यांचे निरीक्षण परस्पर संबंध, कामाचे वाटप, कायद्याचा अभ्यास, आदेश, कार्यवाही इत्यादी बाबत निर्देशित करतील. तसेच त्यात नियमितपणा आणतील. पोलीस आयुक्त, मिरा-भाईंदर - वसई-विरार हे त्यांच्या नियंत्रणाखालील परिसरातील अति महत्वाच्या व्यक्तींच्या सुरक्षिततेबाबत जबाबदार राहतील.
पृष्ठ १३ पैकी ३
# Page 4
शासन निर्णय क्रमांकः ०३१६/प्र.क्र.१०४/पोल-३
९. मिरा-भाईंदर-वसई-विरार पोलीस आयुक्तालयासाठी पहिल्या टप्प्यातील नव्याने निर्माण करावयाच्या १०२२ पदांसाठी अंदाजे येणा-या रू. ९४, ६२,३४,४६०/- एवढ्या खर्चास मान्यता देण्यात येत आहे. तसेच मिरा-भाईंदर-वसई-विरार पोलीस आयुक्तालय निर्माण करण्यासाठी येणा-या अनावर्ती खर्च रु.४३,७९, ३०, ५३२ /- ( संरजाम साधनसामुग्री खर्च रु.५,९५,८९,४००/- + वाहन खर्च रु.१४,१७,६०,९९४/-+ इमारत खर्च रु.१९,८३,४९,६०६/-- प्रस्तावित नवीन ७ पोलीस ठाण्यांकरीता आवश्यक खर्च रु.३,८२,३०,५३२/-) इतक्या खर्चास मंजुरी देण्यात येत आहे.
सदरचा खर्च हा “मागणी क्रमांक बी-१, २०५५-पोलीस, (००) १०९ जिल्हा पोलीस (००) (०१) जिल्हा पोलीस बल (२०५५०१६८), मागणी क्रमांक बी-१, २०५५ - पोलीस, (००) ११० ग्राम पोलीस, मागणी क्रमांक बी-१, २०५५-पोलीस, (००),११० ग्राम पोलीस (००)(०१) पोलीस पाटील(२०५५०२२१), मागणी क्रमांक बी-१, २०५५ - पोलीस, ( ००) ००१ संचालन व व प्रशासन(००)(४१) गुप्त सेवा खर्च(२०५५००१४), मागणी क्रमांक बी-१, २०५५-पोलीस, (००) ००१ वेतन (००) (०१) वेतन (२०५५००१४), मागणी क्रमांक बी-१, २०५५- पोलीस, (००) ००१ वेतन (००)(०६) दुरध्वनी,वीज व पाणी शुल्क(२०५५००१४), मागणी क्रमांक बी-१, २०५५-पोलीस, (००) ००१ वेतन (००)(१३) कार्यालयीन खर्च(२०५५००१४), मागणी क्रमांक बी-१, २०५५-पोलीस, (००) ००१ वेतन (००)(१७) संगणक खर्च(२०५५००१४), मागणी क्रमांक बी-१, २०५५-पोलीस, (००) ००१ वेतन (००) (२४) पेट्रोल तेल व वंगण (२०५५००१४), मागणी क्रमांक बी-१, २०५५ - पोलीस, (००) ००१ वेतन (००)(१४) भाडेपट्टी व कर(२०५५००१४), मागणी क्रमांक बी-१, २०५५-पोलीस, ( ००) ००१ वेतन (००)(१०) कंत्राटी सेवा (२०५५००१४), मागणी क्रमांक बी-१, २०५५ - पोलीस, (००) ००१ संचालन व प्रशासन (००) (०२) पोलीसांची भरती (२०५५०६६९) या लेखाशिर्षाखाली खर्ची टाकण्यात यावा. हा खर्च भागविण्यासाठी आवश्यक असलेला निधी उपलब्ध करुन घेण्यासाठी पुरवणी मागणीचा प्रस्ताव पोलीस महासंचालक, महाराष्ट्र राज्य, मुंबई यांनी शासनास सादर करावा. तथापि प्रस्तावित मिरा-भाईंदर-वसई-विरार पोलीस आयुक्तालयाच्या प्रशासकीय कार्यालयासाठी व त्याअंतर्गत येणारी इतर कार्यालये/ विविध शाखांच्या कार्यालयासाठी इमारती/जागा भाडेतत्वावर उपलब्ध करुन घेण्यासाठी आवश्यक असणारा अनावर्ती खर्च उपलब्ध मंजूर अनुदानातून भागविण्यास मान्यता देण्यात आहे.
१०. हा शासन निर्णय राज्य मंत्रिमंडळाच्या दि.२३.०७.२०१९ रोजीच्या बैठकीतील मान्यतेनुसार व वित्त विभागाच्या सहमतीने त्यांच्या अनौपचारीक संदर्भ क्र.२७४/१९/व्यय - ७, दिनांक ०५.०८.२०१९ अन्वये दिलेल्या मान्यतेनुसार निर्गमित करण्यात येत आहे.
पृष्ठ १३ पैकी ४
# Page 5
शासन निर्णय क्रमांकः ०३१६/प्र.क्र.१०४/पोल-३
# Page 6
# Page 7
# Page 8
# Page 9
# Page 10
# Page 11
# Page 12
# Page 13