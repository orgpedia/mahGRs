# Page 1
राज्य उत्पादन शुल्क विभागातील दुय्यम निरीक्षक संवर्गातील अधिकाऱ्यांना निरीक्षक (गट-ब) या संवर्गात पदोन्नतीनंतर देण्यात येणाऱ्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक:- न्यायाप्र-४०१७/प्र.क्र.१०/राउशु-१,
मंत्रालय, मुंबई-४०० ०३२.
दिनांक:- ३० मे, २०१८.
संदर्भ १) शासन आदेश, गृह विभाग क्र. न्यायाप्र-४०१७/प्र.क्र.१०/राउशु-१, दि.०४.०५.२०१८.
शासन आदेश
राज्य उत्पादन शुल्क विभागातील दुय्यम निरीक्षक (गट-क) या संवर्गातून निरीक्षक (गट-ब) या संवर्गात पदोन्नती देण्यासाठी तयार करण्यात आलेल्या सन २०१२-१३ च्या पदोन्नतीसूचीमधील अधिकारी श्री. बी. बी. पाटील यांना निरीक्षक (गट-ब) या संवर्गात संदर्भाधीन दि.०४.०५.२०१८ च्या शासन आदेशान्वये पदोन्नतीनंतर देण्यात आलेल्या पदस्थापनेत अंशत: बदल करून त्यांची पदस्थापना निरीक्षक, राउशु, ई विभाग, नागपूर या रिक्त पदी करण्यात येत आहे.
सदर अधिकाऱ्याने सदर पदोन्नतीचा स्वीकार करून, पदोन्नतीच्या पदावर तात्काळ रूजू व्हावे.
आयुक्त, राउशु यांनी या अधिकाऱ्याला सध्याच्या पदावरून तात्काळ कार्यमुक्त करून, पदोन्नतीच्या पदावर तात्काळ हजर करून घ्यावे. संबंधित अधिकाऱ्याने सदर पदोन्नती न स्वीकारल्यास २०१२-१३ च्या पदोन्नतीसूचीमधून त्यांचे नावे वगळण्यात येईल व या निवडसूचीतून पदोन्नतीचा कोणताही हक्क त्यांना राहणार नाही.