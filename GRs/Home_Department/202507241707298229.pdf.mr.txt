# Page 1
पोलीस आयुक्त, नागपूर शहर
यांच्या आस्थापनेवर परिमंडळ -०६
करिता पोलीस उपआयुक्त-०१ पद,
सहायक पोलीस आयुक्त-०२
(कळमना व पारडी विभागसाठी) पदे
अशी एकूण ०३ नवीन पदे निर्माण
करण्यास, व त्यानुषंगाने येणाऱ्या
आवर्ती व अनावर्ती खर्चास मान्यता
देणेबाबत.
महाराष्ट्र शासन
गृह विभाग
शासन निर्णय क्रमांकः एपीओ-२६२५/प्र.क्र.८८/पोल-३
मंत्रालय, दुसरा मजला, मुख्य इमारत
मादाम कामा मार्ग, हुतात्मा राजगुरु चौक, मुंबई
दिनांक : २४ जुलै, २०२५.
संदर्भ :-
१. पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/प्रस्तावित
परिमंडळ-६/नागपूर शहर/६८/२०२५, दि.०५.०५.२०२५.
२.पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/ सहा
.पो.आ.पारडी विभाग/नागपूर शहर/७७/२०२५, दि.३०.०४.२०२५.
३.पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/
सहा.पो.आ.कळमना विभाग/नागपूर शहर/८०/२०२५, दि.३०.०४.२०२५.
४.उच्चस्तरीय सचिव समितीच्या दिनांक १४.०७.२०२५ रोजी झालेल्या बैठकीचे
दि.१७.०७.२०२५ रोजीचे कार्यवृत्त.
प्रस्तावना :-
पोलीस आयुक्तालय, नागपूर शहर हे महाराष्ट्राच्या उपराजधानीचे शहर आहे. नागपूर शहर
औद्योगिक व दळणवळणाच्या दृष्ट्टीने प्रगतशील असून त्याचे क्षेत्रफळ फार मोठे आहे. सध्या विकसित
होणाऱ्या शहरामुळे, शहराची सीमा व वाढती लोकसंख्या, विस्तृत भौगोलिक परिसर, वाढत्या
झोपडपट्टया, कायदा व सुव्यवस्था राखण्यासाठी आणि गुन्हेगारांकडून घडणाऱ्या बेकायदेशीर कृत्यावर
आळा घालण्याकरीता, तसेच शहरामधील सामान्य नागरीकांच्या समस्या तातडीने सोडविण्यासाठी
पोलीस आयुक्तालय, नागपूर शहर अंतर्गत नवीन पोलीस उप आयुक्त परिमंडळ क्र.०६ निर्माण करणे
आवश्यक आहे.
पोलीस आयुक्त, नागपूर शहर आयुक्तालयामधील कायदा व सुव्यवस्था राखण्यासाठी पोलीस
महासंचालक, महाराष्ट्र राज्य, मुंबई कार्यालयाने संदर्भाधीन क्र.१ ते ३ येथे नमूद पत्रांद्वारे पोलीस
आयुक्त, नागपूर शहर यांच्या आस्थापनेवर पोलीस उपआयुक्त-०१ व सहायक पोलीस आयुक्त-०२ पदे
# Page 2
अशी एकूण ०३ नवीन पदे निर्मिती करण्यास व त्यानुषंगाने येणा-या आवर्ती व अनावर्ती खर्चास मान्यतेचा
प्रस्ताव शासनास सादर केला होता. सदरहू प्रस्ताव शासनाच्या विचाराधीन होता.
शासन निर्णय:-
पोलीस आयुक्त, नागपूर शहर यांच्या आस्थापनेवर पोलीस उपआयुक्त-०१ पद (परिमंडळ क्र.६
करिता) व सहायक पोलीस आयुक्त-०२ पदे (कळमना व पारडी विभागकरिता) अशी एकूण ०३ नवीन पदे
निर्मिती करण्यास शासन मान्यता देण्यात येत आहे.
२. उक्त नमूद ०३ पदांकरीता येणाऱ्या रू.४२,१३,६९२/- (रु. बेचाळीस लाख तेरा हजार सहाशे
ब्याण्णव फक्त) इतक्या आवर्ती खर्चास व रु.४०,९२,०००/- (रु. चाळीस लाख ब्याण्णव हजार फक्त)
इतक्या अनावर्ती खर्चास मान्यता देण्यात येत आहे. सदरचा खर्च त्या-त्या वर्षाच्या मंजूर अनुदानातून
भागविण्यात यावा.
३. उक्त शासन निर्णय हा संदर्भीय क्र.४ येथील मा. मुख्य सचिव यांच्या अध्यक्षतेखालील
उच्चस्तरीय सचिव समितीने दिलेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर