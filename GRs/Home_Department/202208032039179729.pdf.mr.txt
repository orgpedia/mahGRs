# Page 1
श्री.धीरज शंकरराव पाटील, (निलंबित), अपर पोलीस अधीक्षक यांना शासन सेवेत पुन:स्थापित करण्याबाबत.
महाराष्ट्र शासन
गृह विभाग
शासन आदेश क्रमांकः मपोसे-१०२२/प्र.क्र.९९/पोल-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई-४०००३२
तारीख: ०३ ऑगस्ट, २०२२
वाचा : १. शासन आदेश, गृह विभाग, क्रमांकः मपोसे-१०२२/प्र.क्र.७०२/पोल-२, दि.०२ मार्च, २०२२ २. शासन निर्णय, सामान्य प्रशासन विभाग, क्रमांकः निप्रआ-११११/प्र.क्र.८६/११-अ, दि.१४/१०/२०११ ३. शासन निर्णय, सामान्य प्रशासन विभाग, क्रमांकः अभियो-१३१४/प्र.क्र.८६/११-अ, दि.३१/०१/२०१५ ४. शासन निर्णय, सामान्य प्रशासन विभाग, क्रमांकः निप्रआ-१११८/प्र.क्र.११/११-अ, दि.०९/०७/२०१९
शासन आदेश :
ज्याअर्थी, श्री. धीरज शंकरराव पाटील, अपर पोलीस अधीक्षक तथा कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी यांना त्यांच्याविरुद्ध शिस्तभंगविषयक कार्यवाही प्रलंबित असल्याच्या कारणाने संदर्भाधीन क्रमांक १ येथील शासन आदेशान्वये निलंबित करण्यात आले होते;
आणि ज्याअर्थी, श्री.धीरज शंकरराव पाटील, निलंबित अपर पोलीस अधीक्षक तथा कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी, यांच्या निलंबनाचा आढावा सामान्य प्रशासन विभागाच्या संदर्भाधीन क्रमांक २, ३ व ४ येथील शासन निर्णयातील तरतूदीनुसार अपर मुख्य सचिव, गृह विभाग यांच्या अध्यक्षतेखालील समितीने दि.१४/०७/२०२२ रोजी झालेल्या बैठकीत घेतला असून, आढाव्याअंती श्री. धीरज शंकरराव पाटील, निलंबित अपर पोलीस अधीक्षक
# Page 2
शासन आदेश क्रमांकः मपोसे-१०२२/प्र.क्र.९९/पोल-२
यांना शासन सेवेत पुन:स्थापित करण्याची शिफारस सक्षम प्राधिकारी यांना करण्यात आली होती.
त्यास सक्षम प्राधिकारी यांनी मान्यता दिली आहे;
त्याअर्थी, श्री.धीरज शंकरराव पाटील, निलंबित अपर पोलीस अधीक्षक यांना त्यांच्याविरुद्धच्या प्रलंबित विभागीय चौकशीच्या निर्णयाच्या अधीन राहून या आदेशान्वये या आदेशाच्या दिनांकापासून शासन सेवेत पुन:स्थापित करण्यात येत आहे.