# Page 1
श्री. बाळासाहेब लहू कांबळे, पोलीस शिपाई, पोलीस आयुक्त बृहन्मुंबई, यांच्याकरीता पोलीस शिपाई संवर्गात एक अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक : संकीर्ण-०२१९/६८४/प्र.क्र.११७/पोल-५ब मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - ८ डिसेंबर,२०२२.
वाचा :- १) पोलीस आयुक्त, बृहन्मुंबई यांचा दिनांक १९/१२/२०१८ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) सर.ज.जी. समूह रुग्णालयाचे दि.४/१२/२०१७ रोजीचे प्रमाणपत्र.
४) वित्त विभागाच्या उच्चस्तरीय सचिव समितीच्या दि. १६/९/२०२२ रोजीच्या बैठकीचे
दि.२६/९/२०२२ रोजीचे इतिवृत्त.
प्रस्तावना : श्री.बाळासाहेब लहू कांबळे, पोलीस शिपाई क्रमांक ३१७१८, सांताक्रुझ पोलीस ठाणे, मुंबई हे
दिनांक २६/७/१९९३ पासून शासकीय सेवेत कार्यरत आहेत. श्री. कांबळे हे पोलीस शिपाई पदावर
एस-८ (२५,५००-८१,१००) या वेतनश्रेणीत वेतन घेत आहेत. शासकीय सेवेत कार्यरत असताना
श्री. कांबळे यांना Bilateral Osteoarthritis Hip हा आजार झाल्याचे निदान झाल्यामुळे त्यांना सर
जे.जे.समुह रुग्णालय, वैद्यकीय मंडळाने पुढील सेवेसाठी त्यांना वैद्यकीयदृष्ट्या अपात्र ठरविले
आहे. सर जे. जे. समुह रुग्णालयाकडून श्री. कांबळे यांना दि.०४.१२.२०१७ रोजी ८२ टक्के
अपंगत्वाचे प्रमाणपत्र देण्यात आले आहे. पोलीस शिपाई पदाला समकक्ष पद पोलीस आयुक्त,
बृहन्मुंबई कार्यालयात उपलब्ध नसल्याने श्री. कांबळे यांचेसाठी अधिसंख्य पद निर्माण
करण्यासंदर्भातील प्रस्ताव शासनास सादर करण्यात आला आहे. त्यानुसार दिव्यांग व्यक्ती हक्क
अधिनियम २०१६ मधील कलम २० (४) मधील तरतूदीनुसार सेवेत कार्यरत असताना दिव्यांगत्व
# Page 2
शासन निर्णय क्रमांकः संकीर्ण-०२१९/६८४/प्र.क्र.११७/पोल-५ब
आल्यास कर्मचा-यास त्याच्या दिव्यांगत्वानुरुप सुयोग्य पदावर पदस्थापना दिली जाईल व मूळ धारण
करत असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे
सुयोग्य पद उपलब्ध होईपर्यंत किंवा त्याच्या नियत वयोमानानुसार सेवानिवृत्तीच्या दिनांकापर्यंत
यापैकी जे आधी घडेल तोपर्यंत अधिसंख्य पदनिर्माण करुन त्यावर पदस्थापना दिली जाईल. सदर
तरतूद विचारात घेऊन श्री. बाळासाहेब लहु कांबळे, पोलीस शिपाई यांच्याकरीता सेवासंरक्षणासहीत
सर्व लाभ देण्याकरीता पोलीस शिपाई या संवर्गातील एक अधिसंख्य पद दिनांक ८/९/२०१७ पासून ते
त्यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणांमुळे पद रिक्त होईल
यापैकी जे अगोदर घडेल त्या कालावधीसाठी निर्माण करण्यास उच्चस्तरीय सचिव समितीने मान्यता
दिली आहे.
शासन निर्णय-:
श्री.बाळासाहेब लहू कांबळे, पोलीस शिपाई क्रमांक ३१७१८, सांताक्रुझ पोलीस ठाणे, मुंबई यांचे
एस-८ (२५,५००-८१, १००) या वेतनश्रेणीतील वेतन काढण्यासाठी पोलीस शिपाई संवर्गातील एक
अधिसंख्य पद दिनांक ०८/०९/२०१७ पासून निर्माण करण्यास या शासन निर्णयान्वये मान्यता
देण्यात येत आहे.
२. सदर अधिसंख्य पद पोलीस आयुक्त बृहन्मुंबई यांच्या आस्थापनेवर निर्माण करण्यात येत
आहे.
३. सदर पद दिव्यांग व्यक्ती हक्क अधिनियम २०१६ मधील कलम २० (४) मधील
तरतूदीनुसार, श्री. बाळासाहेब लहू कांबळे, पोलीस शिपाई यांना सेवा संरक्षणासहित सर्व लाभ
देण्याकरिता, दिनांक ०८/०९/२०१७ पासून श्री.कांबळे यांच्या नियत वयोमानानुसार
च्या दिनांकापर्यंत अथवा अन्य कारणामुळे पद रिक्त होईल यापैकी जे अगोदर घडेल
त्या कालावधीसाठी निर्माण करण्यात येत आहे. त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “ मागणी क्रमांक-बी-१, मुख्यलेखाशीर्ष २०५५
पोलीसउपलेखाशिर्ष-१०८, राज्य मुख्यालय पोलीस (०२) शहर पोलीस (०२) (०१) शहर पोलीस
आस्थापना २०५५००९७ - ०१ (वेतन) " या लेखाशिर्षाखाली खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः संकीर्ण-०२१९/६८४/प्र.क्र.११७/पोल-५ब
५. सदर शासन निर्णय सामाजिक न्याय व विशेष सहाय्य विभाग व सामान्य प्रशासन
विभागाच्या सहमतीने तसेच वित्त विभागाच्या अनौपचारिक संदर्भ क्रमांक ६३८ / आपुक,दिनांक
१५/११/२०२२ अनुसार व उच्च स्तरीय सचिव समितीच्या दिनांक १६/०९/२०२२ रोजी संपन्न
झालेल्या बैठकीतील निर्णयानुसार निर्गमित करण्यात येत आहे.