# Page 1
महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणाऱ्या कारागृह कर्मचारी व कैदी यांच्या प्रवास खर्चापोटी प्रवास भाडयाची रक्कम महाराष्ट्र राज्य मार्ग परिवहन महामंडळास अदा करणेबाबत.
महाराष्ट्र शासन
गृह विभाग
शासन निर्णय क्र. जेएलएम-११२०/प्र.क्र.१७६/तुरुंग-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २४ मार्च, २०२१.
वाचा :- १. गृह विभाग, शासन निर्णय क्रमांक :- जेएलएम-०९१८/प्र.क्र.१५५/तुरुंग-२, दि. १३.०८.२०२० २. वित्त विभाग, शासन परिपत्रक क्र.पूरक-२०२०/प्र.क्र.११०/अर्थ-३, दि. ०३.११.२०२० ३. अपर पोलीस महासंचालक व महानिरीक्षक, कारागृह व सुधारसेवा, पुणे यांच्या कार्यालयाचे क्र. अपोमसंवकामनि/पुणे/कक्ष-८/पुरवणीमागणी/ ५७३४, दि. १०.११.२०२०चे पत्र.
४. वित्त विभाग, शासन परिपत्रक क्रमांक :- पूरक-२०२०/प्र.क्र.१५२/अर्थ-३, दि. २२.१२.२०२०
प्रस्तावना :
महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणाऱ्या कारागृह कर्मचारी व कैदी यांच्या प्रवास खर्चाची सन २०१६-१७ ते २०१८-१९ या कालावधीतील प्रवास भाडयाची थकीत रक्कम रु. १,६९,६७,७४१/- (रुपये एक कोटी एकोणसत्तर लक्ष सदुसष्ट हजार सातशे एक्केचाळीस फक्त) महाराष्ट्र राज्य मार्ग परिवहन महामंडळास अदा करण्यास संदर्भ क्र. १ अन्वये प्रशासकीय मान्यता देण्यात आली होती. त्यास अनुसरुन, संदर्भ क्र. ३ अन्वये अपर पोलीस महासंचालक व महानिरीक्षक, कारागृह व सुधारसेवा, पुणे यांनी सन २०१६-१७ ते २०१८-१९ या कालावधीतील प्रवास भाडयाची थकीत रक्कम रु.१,६९,६७,७४१/- (रुपये एक कोटी एकोणसत्तर लक्ष सदुसष्ट हजार सातशे एक्केचाळीस फक्त) ची मागणी माहे डिसेंबर, २०२० च्या हिवाळी अधिवेशनामध्ये पुरवणी मागणीद्वारे केली होती. सदर पुरवणी मागणीचा प्रस्ताव वित्त विभागास सादर केला असता, व्यय अग्रक्रम समितीने बाब क्र.
२८ अंतर्गत रु. १,४४,६८,०००/- (रुपये एक कोटी चव्वेचाळीस लक्ष अडुसष्ट हजार फक्त) इतक्या रकमेच्या विभागाच्या पुरवणी मागणीच्या प्रस्तावास मंजूरी दिली आहे. तथापि, बिम्स प्रणालीवर वितरित रक्कम रुपये १,४४,००,०००/- (रुपये एक कोटी चव्वेचाळीस लक्ष फक्त) खर्च करण्यास मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणारे कारागृह विभागातील अधिकारी / कर्मचारी व कैदी यांच्या प्रवास खर्चापोटी सन २०१६-१७ ते २०१८-१९ या कालावधीतील प्रवास भाडयाची थकीत रक्कम रु.१,४४,००,०००/- (रुपये एक कोटी चव्वेचाळीस लक्ष फक्त) महाराष्ट्र राज्य मार्ग परिवहन महामंडळास अदा करण्यासाठी आहरित करण्यास पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांना या शासन निर्णयान्वये मंजूरी देण्यात येत आहे.
# Page 2
शासन निर्णय क्रमांक: जेएलएम-११२०/प्र.क्र.१७६/तुरुंग-२
२. सदरचा खर्च “मागणी क्रमांक बी-५, मुख्यलेखाशिर्ष २०५६ तुरुंग (योजनेतर योजना) (००१) संचालन व प्रशासन (००)(०१) कारागृह निरीक्षणालय (२०५६ ००२६) दत्तमत या लेखाशिर्षाखाली (५०) इतर खर्च” या लेखाशिर्षांतर्गत उपलब्ध करुन देण्यात आलेल्या निधीतून भागविण्यात यावा.
३. या शासन निर्णयान्वये मंजूर केलेल्या निधीचा विनियोग, ज्या प्रयोजनासाठी प्रशासकीय मान्यता देण्यात आलेली आहे, त्याच कारणासाठी करण्यात येत असल्याबाबत अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी खात्री करावी व सदरचा निधी दि. ३१ मार्च, २०२१ पूर्वी खर्च करुन, त्याबाबतचा अनुपालन अहवाल शासनास सादर करावा.
४. सदरची रक्कम आहरण व संवितरण करण्यासाठी अपर पोलीस महासंचालक व महानिरिक्षक, कारागृह व सुधारसेवा, महाराष्ट्र राज्य, पुणे यांना प्राधिकृत करण्यात येत आहे.
५. सदरचा शासन निर्णय वित्त विभाग, शासन परिपत्रक क्रमांक :- पूरक-२०२०/प्र.क्र.१५२/अर्थ-३, दि. २२.१२.२०२० अन्वये उपरोक्त बाबीखाली खर्च करण्यास तसेच वित्त विभागाच्या अनौपचारिक संदर्भ क्र.४०/२०२१/व्यय-८, दि. २०.०१.२०२१ अन्वये प्राप्त झालेल्या सहमतीने निर्गमित करण्यात येत आहे.