# Page 1
निवडसूची सन २०१९-२०२० पोलीस उप अधीक्षक/ सहायक पोलीस आयुक्त (निःशस्त्र) या संवर्गातील पदावर पदोन्नतीने पदस्थापना देणेबाबत....
महाराष्ट्र शासन
गृह विभाग
शासन आदेश क्र. रापोसे-०१२०/प्र.क्र.१४(भाग-१)/पोल-१(अ)
मंत्रालय, मुंबई - ४०० ०३२
दिनांक :- १६ एप्रिल, २०२१.
शासन आदेश :
“पोलीस उप अधीक्षक/ सहायक पोलीस आयुक्त (नि:शस्त्र)” या पदावर पदोन्नती देण्यासाठी तयार करण्यात आलेल्या सन २०१९-२०२० च्या निवडसूचीमध्ये समाविष्ट करण्यात आलेल्या “निःशस्त्र पोलीस निरीक्षक" या संवर्गातील खालील अधिकाऱ्यांना "पोलीस उप अधीक्षक / सहायक पोलीस आयुक्त (निःशस्त्र ) " या संवर्गातील पदावर तात्पुरत्या स्वरुपात खुल्या प्रवर्गातील पदावर पदोन्नती देण्यात येत असून, खालीलप्रमाणे त्यांच्या नावासमोर दर्शविलेल्या ठिकाणी पदस्थापना देण्यात येत आहे :
-----------------------------------------------------------------------------------------------------------------
| अ. क्र. | अधिकाऱ्याचे नांव | सध्याचे नियुक्तीचे ठिकाण | पदोन्नतीनंतरचे नियुक्तीचे ठिकाण |
| १ | श्री. दत्तात्रय शंकर पाटील | पोलीस निरीक्षक, मिरा भाईंदर, वसई-विरार | सहायक पोलीस आयुक्त, मुंबई शहर |
| २ | श्री. दुर्योधन विठ्ठल पवार | पोलीस निरीक्षक, पुणे शहर | पोलीस उप अधीक्षक (मुख्यालय), लोहमार्ग, पुणे |
| ३ | श्री. चंद्रसेन जगदेव देशमुख | पोलीस निरीक्षक, लातूर | उपविभागीय पोलीस अधिकारी, नांदेड शहर उप विभाग, जिल्हा नांदेड |
-----------------------------------------------------------------------------------------------------------------
२. उपरोक्त पदोन्नती, मा. सर्वोच्च न्यायालय येथे दाखल करण्यात आलेल्या विशेष अनुज्ञा याचिका क्र. २८३०६/२०१७ वर मा. सर्वोच्च न्यायालयाच्या निर्णय आणि महाराष्ट्र लोकसेवा आयोगाच्या मान्यतेच्या अधीन राहून करण्यात येत आहे.
३. सदर पदोन्नती निव्वळ तात्पुरत्या स्वरुपाच्या असल्याने या तात्पुरत्या पदोन्नतीच्या परिणामी उपरोक्त अधिकाऱ्यांस नियमितपणा व सेवाज्येष्ठतेचा कोणताही हक्क मिळणार नाही.
# Page 2
शासन आदेश क्रमांकः रापोसे-०१२०/प्र.क्र.१४(भाग-१)/पोल-१(अ)
४. पदोन्नतीने पदस्थापना देण्यात आलेल्या पदांवर मा. महाराष्ट्र प्रशासकीय न्यायाधिकरण अथवा अन्य मा. न्यायालयाचे आदेश आणि निवडणूक आचारसंहिता असल्यास, ते विचारात घेऊन उक्त अधिकाऱ्यांस पदस्थापना देण्यात यावी.
५. उक्त पदोन्नती देण्यात आलेल्या अधिकाऱ्यांस, सध्याच्या पदावरून कार्यमुक्त करून, त्यांना पदोन्नतीच्या पदावर रूजू होण्यासाठी पोलीस महासंचालक, महाराष्ट्र राज्य, मुंबई यांनी आवश्यक ती कार्यवाही त्वरित करावी.