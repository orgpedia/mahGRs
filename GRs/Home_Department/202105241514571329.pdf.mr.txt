# Page 1
दहशतवाद विरोधी पथक पोलीस ठाणे गु.र.क्र.०६/२०१० ( बंडगार्डन पोलीस ठाणे, पुणे गु.र.क्र.८३ / २०१०) या गुन्हयातून उद्भवणा-या सर्व न्यायालयीन प्रकरणामध्ये मा. सत्र न्यायालय, पुणे येथे विशेष सरकारी अभियोक्ता म्हणून ॲड. राजा ठाकरे यांची विशेष सरकारी अभियोक्ता म्हणून केलेली नियुक्ती रद्द करुन त्या ऐवजी विशेष सरकारी अभियोक्ता म्हणून नियुक्त करण्यात आलेल्या अॅड. उज्वला पवार यांना व्यावसायिक फी प्रदान करण्याबाबत....
महाराष्ट्र शासन
गृह विभाग
शासन निर्णय क्रमांक :- एसपीपी-२०१३/प्र.क्र.१३५/पोल-१०,
हुतात्मा राजगुरु चौक, मादाम कामा मार्ग,
२ रा मजला, मंत्रालय,मुंबई- ४०० ०३२.
दिनांक : :- २४ मे, २०२१
संदर्भ:-विधि व न्याय विभाग, शासन अधिसूचना क्र. एसपीपी-२०२०/यू.ओ.आर.३९/डी-१४, दिनांक ०१.१२.२०२०.
प्रस्तावना: दहशतवाद विरोधी पथक, पो. ठाणे गु.र.क्र.०६/२०१० ( बंडगार्डन पोलीस ठाणे, पुणे गु.र.क्र.८३/२०१०) प्रकरणी या गुन्हयातून उद्भवणा-या न्यायालयीन प्रकरणामध्ये मा. सत्र न्यायालय, पुणे या न्यायालयातील न्यायालयीन कामकाज शासनाच्या वतीने पाहण्यासाठी विशेष सरकारी अभियोक्ता म्हणून अॅड. श्री. राजा ठाकरे यांची मा. सत्र न्यायालय, पुणे या न्यायालयातील विशेष सरकारी अभियोक्ता म्हणून असलेली नियुक्ती रद्द करुन त्याऐवजी मा. सत्र न्यायालय, पुणे येथे न्यायालयीन कामकाज हाताळण्यासाठी विशेष सरकारी अभियोक्ता म्हणून अॅड. श्रीमती उज्वला पवार यांची नियुक्ती करण्यात आलेली आहे. अॅड. श्रीमती उज्वला पवार यांना व्यावसायिक फी अदा करण्याची बाब शासनाच्या विचाराधीन होती.
शासन निर्णय: दहशतवाद विरोधी पथक, पो. ठाणे गु.र.क्र. ०६/२०१० (बंडगार्डन पोलीस ठाणे, पुणे गु.र.क्र.८३/२०१०) प्रकरणी या गुन्हयातून उद्भवणा-या न्यायालयीन प्रकरणामध्ये मा. सत्र न्यायालय, पुणे या न्यायालयात शासनाच्या वतीने सक्षमपणे बाजू मांडण्यासाठी विशेष सरकारी अभियोक्ता म्हणून नियुक्त करण्यात आलेल्या अॅड. श्रीमती उज्वला पवार यांना, न्याय प्रकरण निकाली निघेपर्यंत, प्रतिदिन परिणामकारक सुनावणीकरीता खालीलप्रमाणे व्यावसायिक फी अदा करण्यास या शासन निर्णयान्वये मान्यता देण्यात येत आहे.
मा. सत्र न्यायालय, पुणे
१) प्रतिदिन न्यायालयीन परिणामकारक सुनावणी फी रु.१५,०००/- (रुपये पंधरा हजार फक्त) २) या प्रकरणी पुण्याच्या बाहेर प्रवास करण्याची आवश्यकता भासल्यास प्रत्यक्ष प्रवास खर्च तसेच, सदर व्यावसायिक फी व्यतिरिक्त अन्य कोणतेही लाभ अॅड. श्रीमती उज्वला पवार यांना अनुज्ञेय होणार नाहीत. तसेच, त्यांना कोणत्याही अपरिणामकारक सुनावणीकरीता व्यावसायिक फीचे प्रदान करण्यात येणार नाही.
# Page 2
शासन निर्णय क्रमांकः एसपीपी-२०१३/प्र.क्र.१३५/पोल-१०,
२. अॅड. श्रीमती उज्वला पवार यांना अनुज्ञेय असलेल्या व्यावसायिक फीचे प्रदान दर दोन महिन्याच्या न्यायालयीन कामकाजानंतर करण्यात यावे. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय तपास अधिकारी/पोलीस उप अधीक्षक दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकांकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान अॅड. श्रीमती उज्वला पवार यांना होणार नाही, याची दक्षता संबंधित पोलिस उप अधीक्षक यांनी घ्यावी.
३. यासाठी येणारा खर्च या विभागाच्या दहशतवाद विरोधी पथकाचे लेखाशिर्ष मागणी क्र. बी - १, २०५५ पोलीस - (००)(१०१ ), गुन्हा अन्वेषण व दक्षता (००) (०५), दहशतवाद विरोधी पथक-(२०५५ ०५७१)- २८ व्यावसायिक सेवा, या लेखाशीर्षा खालील त्या - त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात यावा.
४. हा शासन निर्णय वित्त विभागाच्या अनौ. सं. क्र. ३४२/२०२१/व्यय-७, दिनांक २९.०४.२०२१ अन्वये प्राप्त शासन मान्यतेनुसार निर्गमित करण्यात येत आहे.