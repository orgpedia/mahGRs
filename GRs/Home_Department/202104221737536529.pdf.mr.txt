# Page 1
पोलीस अधीक्षक, सातारा यांच्या आस्थापनेवरील तळबीड पोलीस ठाणेचे विभाजन करून,तसेच उंब्रज पोलीस ठाणे अंकीत मसूर दूरक्षेत्राचे रूपांतर करून नवीन मसूर पोलीस ठाणे निर्माण करण्यास व त्यानुषंगाने मनुष्यबळ उपलब्ध करुन देण्यास मान्यता देणेबाबत...
महाराष्ट्र शासन
गृह विभाग
शासन निर्णय क्रमांक: ओपीओ-०९२०/प्र.क्र.९३ / पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : २२ एप्रिल, २०२१
वाचा : १) अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांचे पत्र क्र.पोमंस/२६-अ/४७/मसूर पो.ठा/पो.अ.सातारा/७८/२०२०, दिनांक १०.११.२०२० व दि.२९.०१.२०२१.
२) वित्त विभाग शासन निर्णय क्र. संकिर्ण-२०१५/प्र.क्र.४१/अर्थ-१, दिनांक ०२.०६.२०१५
प्रस्तावना :
अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांनी उपरोक्त संदर्भ क्र. १ येथील दि.१०.११.२०२० व दि.२९.०१.२०२१ रोजीच्या पत्रान्वये पोलीस अधीक्षक, सातारा यांच्या आस्थापनेवरील तळबीड पोलीस ठाणेचे विभाजन करून, तसेच उंब्रज पोलीस
ठाणे अंकीत मसूर दूरक्षेत्राचे रूपांतर करून नवीन मसूर पोलीस ठाणे निर्माण करण्याचा प्रस्ताव सादर केला आहे. याअनुषंगाने शासनाने खालीलप्रमाणे निर्णय घेतला आहे.
शासन निर्णयः पोलीस अधीक्षक, सातारा यांच्या आस्थापनेवरील तळबीड पोलीस ठाणेचे विभाजन करून तसेच उंब्रज पोलीस ठाणे अंकीत मसूर दूरक्षेत्राचे रूपांतर करून नवीन मसूर पोलीस ठाणे निर्माण करण्यास मान्यता देण्यात येत आहे.
२. नवीन मसूर पोलीस ठाणे सद्यस्थितीत कार्यान्वित करण्यासाठी मसूर दूरक्षेत्रातील पोलीस उप निरीक्षक-०१,पोलीस शिपाई-०३ व पोलीस मुख्यालय/इतर पोलीस ठाणेकडील ०१-सहायक पोलीस निरीक्षक, ०३-सहायक पोलीस उपनिरीक्षक, ०३ - पोलीस हवालदार, ०५ - पोलीस नाईक, १४ - पोलीस शिपाई अशी एकूण ३० पदे उपलब्ध करून देण्यास मान्यता देण्यात येत आहे. त्यामुळे आवर्ती खर्च येणार नाही.
# Page 2
शासन निर्णय, गृह विभाग क्रमांक : ओपीओ-०९२०/प्र.क्र.९३/पोल-३
३. मसूर येथे सध्या पोलीस दूरक्षेत्र कार्यरत असून या ठिकाणी मसूर दूरक्षेत्राची प्रशासकिय इमारत उपलब्ध आहे. सदर दूरक्षेत्राचे उपलब्ध इमारत व साधनसामुग्रीव्दारे नवीन मसूर पोलीस ठाणे सुरु करण्यास मान्यता देण्यात येत आहे. त्यामुळे अनावर्ती खर्च येणार नाही.
४. नवीन मसूर पोलीस ठाणेकरिता आवश्यक वाहने सध्या मंजुर असलेल्या वाहनामधून उपलब्ध करुन देण्यात यावीत.
५. नवीन मसूर पोलीस ठाणेसाठी उर्वरित आवश्यक साधन सामुग्रीकरिता लागणारा खर्च पोलीस अधीक्षक, सातारा यांच्या उपलब्ध अनुदानातुन भागविण्यात यावा.
६. हद्दनिश्चितीबाबतचा प्रस्ताव पोलीस महासंचालकांनी शासनास तात्काळ सादर करावा.
७. सदरहू शासन निर्णय वित्त विभाग क्रमांक संकीर्ण-२०१५/प्र.क्र.४१/अर्थ-१, दि.०२.०६.२०१५ अन्वये शासनास प्रदान करण्यात आलेल्या अधिकारानुसार निर्गमित करण्यात येत आहे.