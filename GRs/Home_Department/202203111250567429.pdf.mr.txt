# Page 1
महाराष्ट्र शासन
गृह विभाग
शासन ज्ञापन क्रमांक : दुरूस्ती-०१२२/प्र.क्र.१९/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : १० मार्च, २०२२.
विषय :- पोलीस आयुक्त, बृहन्मुंबई, यांच्या अधिपत्याखालील नायगांव, मुंबई ३, पोलीस ऑफिसर्स क्वाटर्स, सदनिका क्रमांक - २ या सदनिकेमधील दुरुस्तीसह नुतनीकरणबाबत कामे करण्यासाठी प्रशासकीय मान्यता मिळणेबाबत.
संदर्भ :- पोलीस आयुक्त, बृहन्मुंबई, यांच्या कार्यालयाचे पत्र क्र. CP/Dep.Sec(H) /D ८(१२)/Bldg.Br./Estimate/SDB/Gov-०१/२०२२, दिनांक ०३/०१/२०२२.
ज्ञापन.
पोलीस आयुक्त, बृहन्मुंबई यांनी नायगांव येथील ३, पोलीस ऑफिसर्स क्वाटर्स, सदनिका क्रमांक-२ या सदनिकेमधील दुरुस्तीसह नुतनीकरणबाबतच्या कामांना प्रशासकीय मान्यता मिळणेबाबतचा पुढीलप्रमाणे प्रस्ताव सादर केला आहे.
-------------------------------------------------------------------------------------------------------------------------------------------------------------------
| अ.क्र. (9) | कामाचे नाव (२) | खर्चाचे अंदाज (३) |
| १. | MOW To ३ Police Officers Room No.०२ At Naigaon, Mumbai. (Repairs To Doors And Windows, W.C. Bath, Kitchen Platform Flooring And Plaster, Painting) | ₹२०,११,२२६/ |
| एकूण- (रुपये वीस लाख अकारा हजार दोनशे सव्वीस फक्त ) | ₹२०,११,२२६/ |
-------------------------------------------------------------------------------------------------------------------------------------------------------------------
२. उक्त कामासाठी उप अभियंता, उत्तर (सा.बां.) उप विभाग, दादर, मुंबई-२८ यांनी सन २०२०-२१ च्या सार्वजनिक बांधकाम विभागाच्या ई-दरसूचीनुसार तयार केलेले एकूण ₹२०,११,०२२६/- इतक्या खर्चाचे अंदाज सादर केले असून ते कार्यकारी अभियंता, मध्य मुंबई (सा.बां.) विभाग, वरळी, मुंबई व अधिक्षक अभियंता, मुंबई (सा.बां.) मंडळ, मुंबई यांनी साक्षांकित केले आहेत. तसेच सदर अंदाजपत्रकास मुख्य अभियंता, सा.बा. मुंबई विभाग यांनी तांत्रिक मान्यता प्रदान केली आहे.
३. त्या अनुसार ३, पोलीस ऑफिसर्स क्वाटर्स, नायगांव, मुंबई येथील सदनिका क्रमांक-२ या सदनिकेमधील दुरुस्तीसह नुतनीकरणबाबतच्या कामाच्या एकूण ₹२०,११,०२२६/- (रुपये वीस लाख अकारा हजार दोनशे सव्वीस फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू करू नये.
२) खर्चाचे अंदाज हे पोलीस सह आयुक्त (प्रशासन), बृहन्मुंबई, यांनी साक्षांकित करणे आवश्यक आहे.
# Page 2
शासन ज्ञापन क्रमांकः दुरुस्ती-०१२२/प्र.क्र.१९/पोल-७
४. उक्त रक्कम अधिदान व लेखा कार्यालय, मुंबई येथून आहरित करण्यासाठी पोलीस आयुक्त, बृहन्मुंबई, मुंबई यांना “नियंत्रक अधिकारी” म्हणून घोषित करण्यात येत आहे. तर त्यांच्या अधिनस्त आहरण व संवितरण अधिकाऱ्याला "आहरण व संवितरण अधिकारी” म्हणून घोषित करण्यात येत आहेत.
५. उक्त कामासाठी येणारा खर्च हा गृह विभाग--मागणी क्र. बी-१, २०५५, पोलीस, ००, १०८, राज्य मुख्यालय पोलीस, (०२) शहर पोलीस, (०२) (०१) शहर पोलीस-आस्थापना ( दत्तमत) (अनिवार्य) (२०५५ ००९७), २७, लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन, शासन निर्णय वित्त विभाग क्र.विअप्र-२०१३/प.क्र.३०/२०१३/विनियम, भाग-२ दिनांक १७ एप्रिल, २०१५ व दिनांक २० सप्टेंबर, २०१९ अन्वये वित्तीय अधिकार नियमपुस्तिका, १९७८, भाग पहिला, उपविभाग-पाच प्रदान करण्यात आलेल्या वित्तीय अधिकारान्वये व सार्वजनिक बांधकाम नियमपुस्तिकेतील परि.क्र.१३४ (३) मधील तरतुदीनुसार शासन परिपत्रक, सार्वजनिक बांधकाम विभाग, क्र.संकीर्ण-२०१९/प्रक्र१०/इमा-२, दि.२५.०९.२०१९ मधील तरतूदीनुसार व शासन निर्णय वित्त विभाग क्र.अर्थसं-२०२१/प्र.क्र.४८/अर्थ-३, दिनांक २४ जून, २०२१ अन्वये दिलेल्या अधिकारानुसार निर्गमित करण्यात येत आहे.