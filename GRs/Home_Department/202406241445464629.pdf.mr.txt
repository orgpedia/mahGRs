# Page 1
शुध्दीपत्रक- कारागृहाचे वर्गीकरण बदलणेबाबत-
बारामती शहर, सबजेलच्या बांधकामासाठी
रु.१४,९६,०३,०००/- इतक्या खर्चाच्या
अंदाजपत्रकास प्रशासकीय मंजूरी देण्याबाबत...
महाराष्ट्र शासन
गृह विभाग
शासन शुध्दीपत्रक क्र. जेएलएम०२२१/प्र.क्र.३५/तुरुंग-२
दुसरा मजला, मुख्य इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२
दिनांक: २४ जून, २०२४.
संदर्भ:
१.गृह विभाग, शासन निर्णय क्र.जेएलएम०२२१/प्र.क्र.३५/तुरुंग-२, दिनांक २६.२.२०२१
व दिनांक २६.४.२०२३.
२.अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य,
पुणे यांचे पत्र क्र. बिएलडी/ बाजिका/नआ-मंजुरी/३१७९/२०२४ कक्ष-६ (३)
दिनांक ९.४.२०२४.
३.शासन अधिसूचना क्र. जेएलएम१०१३/प्र.क्र.११५/१३/तुरुंग-२, दिनांक १.१२.२०१५.
शासन शुध्दीपत्रक-
उपरोक्त संदर्भ क्र.१ येथील दिनांक २६.२.२०२१ च्या शासन निर्णयान्वये
बारामती शहर, सबजेल बांधकामाच्या रु.१४,९६,०३,०००/- इतक्या रकमेच्या अंदाजपत्रकास
प्रशासकीय मान्यता देण्यात आली आहे. तथापि, क्र.१ येथील दिनांक २६.४.२०२३ च्या शासन
निर्णयान्वये “बारामती शहर, सबजेल” या कारागृहास “बारामती जिल्हा कारागृह वर्ग-२” असे
घोषित करण्यात आले.
कारागृहातील कायदा व सुव्यवस्था बिघडल्यास कारागृह परिसरातील
अधिकारी/कर्मचारी यांना तातडीने कर्तव्यावर बोलावून परिस्थिती आटोक्यात आणण्याकरिता
कारागृह नियमावलीतील तरतुदीनुसार कारागृह परिसरातच शासकीय निवासस्थान असणे
आवश्यक असल्याने सदर कारागृहाची बंदी क्षमता कमी करुन निवासस्थाने देखील याच
भुखंडामध्ये बांधण्यात येणार आहेत. त्यामुळे, आता बारामती जिल्हा कारागृह वर्ग-२ ची बंदी
क्षमता १३० इतकी होणार असल्याने सदर कारागृहास बारामती जिल्हा कारागृह वर्ग-३ म्हणून
घोषित करण्याबाबतचा प्रस्ताव वाचा क्र.२ अन्वये अपर पोलीस महासंचालक व महानिरीक्षक,
कारागृह व सुधारसेवा, महाराष्ट्र राज्य, पुणे यांचेकडून शासनास प्राप्त झाला आहे. त्यानुषंगाने,
संदर्भ क्र.१ येथील दिनांक २६.४.२०२३ च्या शासन निर्णयामध्ये खालीलप्रमाणे सुधारणा
करण्यात येत आहे:-
# Page 2
शासन शुध्दीपत्रक क्रमांकः जेएलएम०२२१/प्र.क्र.३५/तुरुंग-२
सदर शासन निर्णयातील परि.क्र.१ येथे नमूद “बारामती जिल्हा कारागृह
वर्ग-२” या ऐवजी “बारामती जिल्हा कारागृह वर्ग-३” असे वाचावे.
२. सदर शासन शुध्दीपत्रक महाराष्ट्र शासनाच्या www.maharashtra.gov.in या