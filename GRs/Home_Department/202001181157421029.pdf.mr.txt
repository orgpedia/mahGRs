# Page 1
मुंबई पुणे राष्ट्रीय महामार्ग क्र. ४८ या मार्गावरील अपघात कमी करण्यासाठी सामंजस्य कराराच्या अंमलबजावणी करीता प्रकल्प सुकाणू समितीची स्थापना करणे.
महाराष्ट्र शासन
गृह विभाग
शासन निर्णय क्रमांक: टिआरए-१२१८/प्र.क्र.१३७/पोल-८
दुसरा मजला, मुख्य इमारत,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : १७ जानेवारी, २०२०
शासन निर्णय :
मुंबई पुणे राष्ट्रीय महामार्ग क्र. ४८ या मार्गावरील अपघातांना आळा घालण्याकरीता अपघातांची शास्त्रशुध्द माहिती जमा करुन, तिचे विश्लेषण करुन अपघातांची संख्या कमी होण्याच्या दृष्टीने आवश्यक ती उपाययोजना करणे / सूचविणे व अंमलबजावणी करणे याकरीता गृह विभाग, महाराष्ट्र शासन आणि सेव्ह लाईफ फाऊंडेशन, नवी दिल्ली (अशासकीय संस्था) यांच्यामध्ये दिनांक ११ फेब्रुवारी, २०१९ रोजी सामंजस्य करार झालेला आहे. सामंजस्य करारातील कलम ३.१ मध्ये तरतूद केल्यानुसार प्रकल्पाच्या संनियंत्रणाकरीता अ.मु.स. (गृह) यांचे अध्यक्षतेखाली सेव्ह लाईफ फाऊंडेशनसह सर्व संबंधित विभागांच्या प्रतिनिधींचा समावेश असलेल्या प्रकल्प सूकाणू समितीचे गठन करण्यास शासन मान्यता देत आहे. या समितीची रचना पुढीलप्रमाणे राहील :
१) अपर मुख्य सचिव (गृह), गृह विभाग अध्यक्ष २) प्रधान सचिव (विशेष), गृह विभाग सदस्य ३) अपर पोलीस महासंचालक (वाहतूक), महाराष्ट्र राज्य सदस्य ४) सह / उप सचिव, सार्वजनिक आरोग्य विभाग सदस्य ५) सह / उप सचिव, वैद्यकीय शिक्षण विभाग सदस्य ६) सह / उप सचिव, परिवहन विभाग सदस्य ७) व्यवस्थापकीय संचालक, महाराष्ट्र राज्य रस्ते विकास महामंडळ सदस्य ८) पोलीस अधिक्षक (मुख्यालय), महामार्ग पोलीस सदस्य ९) मुख्य अभियंता, महाराष्ट्र राज्य रस्ते विकास महामंडळ सदस्य १०) मुख्य संचालन अधिकारी, बि.व्हि.जी. १०८ रुग्णवाहिका सेवा सदस्य ११) मुख्य सल्लागार, सेव्ह लाईफ फाऊंडेशन, नवी दिल्ली सदस्य १२) मुख्य कार्यकारी अधिकारी, सेव्ह लाईफ फाऊंडेशन, नवी दिल्ली सदस्य १३) सह / उप सचिव (पोल-८), गृह विभाग सदस्य सचिव
# Page 2
शासन निर्णय क्रमांक: टिआरए-१२१८/प्र.क्र.१३७/पोल-८
२. सदर प्रकल्प सूकाणू समिती ही मुंबई पुणे राष्ट्रीय महामार्ग क्र.४८ या मार्गावरील अपघात कमी होण्याच्या दृष्टीने गृह विभाग आणि सेव्ह लाईफ फाऊंडेशन यांचेदरम्यान अस्तित्वात आलेल्या सामंजस्य करारानुसार होत असलेल्या कार्यवाहीचा आढावा घेईल आणि आवश्यकतेनुसार योग्य ते निर्देश देईल. तसेच द्रुतगती मार्गावरील अपघात टाळण्याच्या दृष्टीने मार्गावरील वाहतूक नियमांचे पालन होण्यासंदर्भात आवश्यक उपाययोजना करण्यासाठी (Intervention) सेव्ह लाईफ फाऊंडेशनने सादर केलेल्या शिफारशींवर चर्चा करुन योग्य ते निर्देश देईल.
३. समिती, करारानुसार होत असलेल्या कार्यवाहीच्या प्रगतीचा दर तीन महिन्यांनी आढावा घेईल व त्यानुसार आवश्यक ते निर्देश संबंधितांना देईल.
४. सामंजस्य करार अस्तित्वात असेपर्यंत ही समिती अस्तित्वात राहील.
# Page 3