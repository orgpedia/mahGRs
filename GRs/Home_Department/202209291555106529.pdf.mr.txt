# Page 1
नवनिर्मित विभागीय उपआयुक्त, अमरावती व नांदेड आणि निरीक्षक, भरारी पथक, अमरावती व नांदेड या पदांसाठी वाहन अनुज्ञेय करणेबाबत.
महाराष्ट्र शासन
गृह विभाग
शासन निर्णय क्रमांक-वाखदु-१४२२/प्र.क्र.६२/राउशु-१
मंत्रालय, मुंबई - ४०० ०३२.
दिनांक :- २९ सप्टेंबर, २०२२.
वाचा: १) शासन निर्णय, गृह विभाग, क्र.वाहन-२०१२/प्र.क्र.४१/राउशु-१, दि.०७.०२.२०१५.
२) शासन निर्णय, गृह विभाग, क्र. वाखदु-१४१८/प्र.क्र.२४२/राउशु-१, दि. १३.०२.२०१९.
३) शासन निर्णय, गृह विभाग, क्र. बीजीटी-१०२१/प्र.क्र.९६/राउशु-१, दि.०५.०१.२०२२.
प्रस्तावना :
शासन निर्णय, दि.०७.०२.२०१५ अन्वये, राज्य उत्पादन शुल्क विभागातील अधिकाऱ्यांच्या कामाचे स्वरुप व कक्षा विचारात घेऊन, राज्यस्तरीय वाहन आढावा समितीने केलेल्या शिफारशीनुसार, २७० पदांसाठी वाहन अनुज्ञेय ठरविण्यात आले आहेत. तसेच शासन निर्णय, दि. १३.०२.२०१९ नुसार नवनिर्मित पालघर जिल्हयाच्या अधीक्षकांकरिता नव्याने १ वाहन अनुज्ञेय करण्यात आले आहे. त्यानुसार राज्य उत्पादन शुल्क विभागात एकूण २७१ पदांना वाहने अनुज्ञेय आहेत. तद्नंतर शासन निर्णय, दि.०५.०१.२०२२ अन्वये राज्य उत्पादन शुल्क विभागात अमरावती व नांदेड हे प्रादेशिक विभाग नव्याने निर्माण करण्यात आले असून, त्याकरीता विविध संवर्गात ४२ नवीन पदे निर्माण केली आहे. सदर नवीन पदांपैकी विभागीय उपआयुक्त, अमरावती व नांदेड आणि निरीक्षक, भरारी पथक, अमरावती व नांदेड या ४ पदांसाठी वाहन अनुज्ञेय ठरविण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेतला आहे.
शासन निर्णयः राज्य उत्पादन शुल्क विभागातील नवनिर्मित विभागीय उप आयुक्त अमरावती व नांदेड कार्यालयांतील खालील पदांसाठी वाहन अनुज्ञेय ठरविण्यास शासन मान्यता देण्यात येत आहे.
------------------------------------------------------------------------------------
| अ. क्र. | कार्यालयाचे नाव | वाहन अनुज्ञेय असलेले पद | पदांची संख्या | अनुज्ञेय वाहन प्रकार |
| १ | विभागीय उपआयुक्त, राउशु, अमरावती कार्यालय | विभागीय उपआयुक्त | १ | कार |
| २ | निरीक्षक, भरारी पथक | १ | जीप |
| ३ | विभागीय उपआयुक्त, राउशु, नांदेड कार्यालय | विभागीय उपआयुक्त | १ | कार |
| ४ | निरीक्षक, भरारी पथक | १ | जीप |
|  |  | एकूण | ४ (२ कार व २ जीप) |
------------------------------------------------------------------------------------
# Page 2
शासन निर्णय क्रमांकः वाखदु-१४२२/प्र.क्र.६२/ राउशु-१
२. सदर शासन निर्णय वित्त विभागाच्या अनौपचारिक संदर्भ क्र. १३०/२०२२ / विनियम, दि.१३.०९.२०२२ अन्वये प्राप्त सहमतीने निर्गमित करण्यात येत आहे.