# Page 1
ओडीसी मालवाहतूक परवाना कार्यपध्दतीबाबत…....
महाराष्ट्र शासन
गृह विभाग
शासन निर्णय क्रमांकः एमव्हीआर-१११९/प्र.क्र.२२८/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २३ जून, २०२०.
संदर्भ :- १) शासन निर्णय क्र.एमव्हीआर-०९०९/२४२९/सीआर ३६७/परि-२, दि.१०.०२.२०१०.
२) शासन निर्णय क्र.एमव्हीआर-०९०९/२४२९/सीआर ३६७/परि-२, दि.१९.११.२००९.
शासन निर्णय :
शासनाच्या असे निदर्शनास आले आहे की, राज्यातील माल वाहतूकदारांना १८ मीटरपेक्षा अधिक लांबीच्या ट्रेलर किंवा अन्य वाहनांवरुन ओडीसी माल वाहतूक करण्यासाठी पोलीस, सार्वजनिक बांधकाम विभाग, भारतीय राष्ट्रीय राजमार्ग प्राधिकरण, प्रादेशिक / उप प्रादेशिक परिवहन अधिकारी आणि परिवहन आयुक्त कार्यालय यांची परवानगी घेताना वाहतूकदारांना अडचणी उत्पन्न होत आहेत. काही वाहतूकदार ओडीसी माल वाहतूकीकरीता वरील यंत्रणांकडे परवानगीकरीता पाठपुरावा करतात. परंतु, त्यांना विहीत मुदतीत परवानगी मिळत नाही. त्यामुळे त्यांना काही अडचणींना तोंड द्यावे लागते. केंद्र शासनाने राष्ट्रीय महामार्गावर ओडिसी वाहतूकीस ऑनलाईन परवानगी देण्याची व्यवस्था निर्माण केली आहे. या सर्व बाबींचा साकल्याने विचार करुन सीमलेस वाहतूक व्यवस्था निर्माण करण्याचे दृष्टीने केंद्र शासनाने विहीत केलेल्या परवाना पध्दतीमध्ये सुसुत्रता व पारदर्शकता यावी याकरीता शासनाचे यापूर्वीचे निर्देश अधिक्रमीत करुन पुढीलप्रमाणे कार्यपध्दती विहीत करण्याचा निर्णय घेतला आहे.
कार्यपध्दती :
१) ज्या माल वाहतूकदारांना १८ मीटरपेक्षा अधिक लांबीच्या ट्रेलर किंवा अन्य वाहनांवरुन ओडिसी माल राज्यातील एका ठिकाणाहून दुसऱ्या ठिकाणी किंवा राज्यातून बाहेरील राज्यात न्यावयाचा असेल अशा माल वाहतूकदारांनी हा माल ज्या प्रादेशिक / उप प्रादेशिक परिवहन कार्यालयाच्या क्षेत्रातून वाहून नेण्यात येणार आहे त्या क्षेत्रातील संबंधित प्रादेशिक/उप प्रादेशिक परिवहन कार्यालय अथवा परिवहन आयुक्त कार्यालयाकडे ओडिसी माल वाहतूकीकरीता विहीत शुल्कासह ऑन-लाईन पध्दतीने
# Page 2
शासन निर्णय क्रमांकः एमव्हीआर-१११९/प्र.क्र.२२८/परि-२
अर्ज सादर करावा. त्यासोबत मालासह वाहनाचे छायाचित्र सादर करावे. यासाठी मोटर वाहन निरीक्षकाच्या तपासणीचा आग्रह धरण्यात येऊ नये.
२) प्रादेशिक/उपप्रादेशिक परिवहन कार्यालयाकडून ना-हरकत प्रमाणपत्राकरीता विनंती प्राप्त झाल्यापासून २४ तासात ऑन-लाईन पध्दतीने ना-हरकत प्रमाणपत्र देण्यात येईल, अशी व्यवस्था तात्काळ करण्यात यावी.
३) अर्जात नमूद केल्यापेक्षा जादा मोजमापाच्या मालाची वाहतूक केल्याचे निदर्शनास आल्यास, दिलेली परवानगी रद्द समजून दंडात्मक कारवाई करण्यात यावी.
४) माल वाहतूकदार बाहेरील राज्यातून ओडिसी माल राज्यात आणणार असतील त्यावेळी देखील त्यांनी वरील कार्यपध्दतीचाच अवलंब करावा.
५) शासनाची तसेच संबंधित यंत्रणांची पूर्व परवानगी न घेता यापुढे एकही १८ मीटरपेक्षा अधिक लांबीचे वाहन ओडीसी मालाची वाहतूक करणार नाही, यादृष्टीने आवश्यक ती उपाययोजना / खबरदारी घेण्याच्या सूचना अप्पर पोलीस महासंचालक (वाहतूक) व परिवहन आयुक्त यांनी त्यांच्या अधिनस्त सर्व संबंधित अधिकाऱ्यांना द्याव्यात.
परवानगीशिवाय ओडीसी मालाची वाहतूक करताना वाहन रस्त्यावर आढळल्यास त्याच्यावर कठोर दंडात्मक कारवाई करण्यात यावी.
परिवहन आयुक्त कार्यालयाने ओडीसी परवानगीकरीता ऑनलाईन प्रणाली विकसीत करावी. ऑनलाईन प्रणाली विकसीत केल्यावर विनापरवानगी ओडीसी वाहतूक करणाऱ्या वाहनांकडून चौपट तडजोड शुल्क/ डीएशुल्क आकारण्यात येईल.
६) सार्वजनिक बांधकाम विभागाने राज्यातील रस्त्यांचा नकाशा, रस्त्यांचे डिझाईन, रस्त्यांची भार वाहून नेण्याची क्षमता, रस्त्यावरील पूल इ. बाबतची माहिती १५ दिवसात वेबसाईटवर उपलब्ध करावी. या माहितीचा उपयोग करुन माल वाहतूकदारांनी त्यांच्या माल वाहतूकीचे पूर्वनियोजन करावे.
७) ओडिसी माल वाहतूकीकरीता घाट वगळून इतर ठिकाणी रात्री माल वाहतूक करण्याची परवानगी देण्यात यावी.
८) ओडिसी वाहतूक करताना वाहतूकीस अडथळा होणार नाही यादृष्टीने वाहतूक पोलीसांसोबत प्रवासाचे नियोजन करण्याची जबाबदारी वाहनमालकाची राहील.
९) भारक्षमतेपेक्षा जादा मालाची वाहतूक करण्यास कोणत्याही परिस्थितीत परवानगी देण्यात येणार नाही.
पृष्ठ ३ पैकी २
# Page 3
शासन निर्णय क्रमांकः एमव्हीआर-१११९/प्र.क्र.२२८/परि-२