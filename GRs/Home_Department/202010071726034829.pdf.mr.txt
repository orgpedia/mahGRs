# Page 1
पोलीस अधीक्षक, सातारा यांच्या आस्थापनेवरील पाटण पोलीस ठाणे व उंब्रज पोलीस ठाणेचे विभाजन करून व मल्हारपेठ आऊटपोस्अचे अपग्रेडेशन करून नवीन मल्हारपेठ पोलीस ठाणे निर्माण करण्यास व त्यानुषंगाने मनुष्यबळ उपलब्ध करुन देण्यास मान्यता देणेबाबत...
महाराष्ट्र शासन
गृह विभाग
शासन निर्णय क्रमांक: पीओएस-०९१८/प्र.क्र.४४/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई ४०० ०३२
दिनांक : ०७ ऑक्टोंबर, २०२०
वाचा : १) अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांचे पत्र क्र.पोमंस/२६-अ/४७/मल्हारपेठ पो.स्टे/सातारा/११८/२०२०, दिनांक २१.०९.२०२०.
२) वित्त विभाग शासन निर्णय क्र. संकिर्ण-२०१५/प्र.क्र.४१/अर्थ- १, दिनांक ०२.०६.२०१५
प्रस्तावना :
अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांनी उपरोक्त संदर्भ क्र.१ येथील पत्रान्वये पोलीस अधीक्षक, सातारा यांच्या आस्थापनेवरील पाटण पोलीस ठाणे व उंब्रज पोलीस ठाणे यांचे विभाजन करून व मल्हारपेठ दुरक्षेत्र व चाफळदुरक्षेत्राचे उन्नतीकरण करून नवीन मल्हारपेठ पोलीस ठाणे निर्माण करण्याचा प्रस्ताव सादर केला आहे.
याअनुषंगाने शासनाने खालीलप्रमाणे निर्णय घेतला आहे.
शासन निर्णय: पोलीस अधीक्षक, सातारा यांच्या आस्थापनेवरील पाटण पोलीस ठाणे व उंब्रज पोलीस ठाणेचे
विभाजन करून व मल्हारपेठ दुरक्षेत्र व चाफळ दुरक्षेत्राचे उन्नतीकरण करून करून नवीन मल्हारपेठ पोलीस ठाणे निर्माण करण्यास मान्यता देण्यात येत आहे.
२. मल्हारपेठ पोलीस ठाण्यासाठी पोलीस अधीक्षक, सातारा यांचेकडील उपलब्ध मनुष्यबळातील सहायक पोलीस निरीक्षक-१, पोलीस उप निरीक्षक-१, सहायक पोलीस उप निरीक्षक-३, पोलीस हवालदार-४, पोलीस नाईक-७, पोलीस शिपाई- १४ अशा एकूण ३० पदांच्या सहाय्याने व उपलब्ध साधनसामुग्रीच्या सहाय्याने पोलीस ठाणे सुरू करण्यास मान्यता देण्यात येत आहे.
३. सदरहू शासन निर्णय वित्त विभाग क्रमांक संकीर्ण-२०१५/प्र.क्र.४१/अर्थ-१, दि.०२.०६.२०१५ अन्वये शासनास प्रदान करण्यात आलेल्या अधिकारानुसार निर्गमित करण्यात येत आहे.
# Page 2
शासन निर्णय, गृह विभाग क्रमांक : पीओएस-०९१८/प्र.क्र.४४/पोल-३