# Page 1
राज्यातील पोलीस ठाण्यांमध्ये सीसीटीव्ही कॅमेरे बसविण्यासाठी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्रमांकः सीसीटी-३६१५/प्र.क्र.१३०/पोल-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ३१ मार्च, २०१८.
वाचा : १) मा. उच्च न्यायालय, मुंबई यांचे क्रिमिनल रिट पिटीशन क्र. २११०/२०१४ वरील दि.१३.८.२०१४, दि.२१.१०.२०१५, दि.२४.०२.२०१६, दि.२१.०९.२०१६ व दि.३०.११.२०१६ रोजीचे आदेश.
२) मा. सर्वोच्च न्यायालयाचे क्रिमीनल रिट पिटीशन क्र. ५३९/१९८६ वरील दि.२४.७.२०१५ रोजीचा न्यायनिर्णय.
३) सचिव, माहिती तंत्रज्ञान संचालनालय, मुंबई यांचे पत्र क्र.संकीर्ण-२०१२/प्र.क्र.३७/१८, दि.४.३.२०१३.
४) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२१/७२७२/न्या.प्र.सीसीटीव्ही /२०३/२०१४, दि.२७.०१.२०१५.
५) गृह विभाग, शासन निर्णय क्र. सीसीटी-३६१५/प्र.क्र.१३०/पोल-३,दि.२३.११.२०१५ व दि.२६.०३.२०१८.
६) शासन निर्णय, उदयोग, ऊर्जा व कामगार विभाग क्र.भांखस-२०१४/प्र. क्र. ८२/भाग III/उदयोग-४, दि. ३०.१०.२०१५ व दि.०१.१२.२०१६.
७) सामान्य प्रशासन (माहिती व तंत्रज्ञान) विभाग, शासन निर्णय क्र. मातंसं-१७१६-३६१५ /प्र.क्र.२८६/३९ दिनांक ०९.०८.२०१६
८) गृह विभाग शासन निर्णय क्र. सीसीटी-३६१५/प्र.क्र.१३०/भाग-१/पोल-३, दिनांक ०६.०१.२०१७.
९) राज्यातील पोलीस ठाण्यांमध्ये सीसीटीव्ही कॅमेरे बसविण्याबाबत अपर मुख्य सचिव (गृह) यांच्या अध्यक्षतेखाली दि.२७.२.२०१८ रोजी आयोजीत करण्यात आलेल्या उच्चस्तरीय शक्ती प्रदत्त समितीच्या बैठकीचे इतिवृत्त.
प्रस्तावना :
लिओनार्ड झेविअर वल्दारीस व इतर यांनी महाराष्ट्र शासन व इतर यांचेविरुध्द मा. उच्च न्यायालय, मुंबई येथे क्रिमिनल रिट पिटीशन क्र. २११०/२०१४ दाखल केली आहे. मा. उच्च न्यायालयाने विषयांकीत
# Page 2
शासन निर्णय क्रमांकः सीसीटी-३६१५/प्र. क्र. १३०/पोल-३
याचिकेमध्ये दि.१३.८.२०१४,दि.२४.०२.२०१६ व दि.३०.११.२०१६ रोजी आदेश पारित केले आहेत. मा. मुंबई उच्च न्यायालयाने पोलीस कोठडीतील मृत्यु रोखण्यासाठी राज्यातील प्रत्येक पोलीस ठाण्यांमधील प्रत्येक कॉरीडॉर, रुम व लॉकअप यामध्ये सीसीटीव्ही कॅमेरे बसविण्याबाबत आदेशित केले आहे. तसेच डि.के.बसू व इतर यांनी मा. सर्वोच्च न्यायालयामध्ये पश्चिम बंगाल राज्य आणि इतर यांचेविरुध्द क्रिमीनल रिट पिटीशन क्र. ५३९/१९८६ या प्रकरणी दि.२४.०७.२०१५ रोजी निर्णय दिला आहे. मा. सर्वोच्च न्यायालयाने संवेदनशील पोलीस ठाण्यांमध्ये सीसीटीव्ही बसविणेबाबत निदेश दिलेले आहेत. ही बाब विचारात घेवून प्रायोगिक तत्वावर पोलीस आयुक्त, बृहन्मुंबई यांचे अधीनस्त २५ पोलीस ठाण्यांमधील चार्ज रुम, लॉकअप, मार्गिका, स्टेशन हाऊस इ. पाच ठिकाणी सीसीटीव्ही कॅमेरे बसविण्याबाबत उपरोक्त संदर्भाधिन क्र. ५ येथे नमूद दिनांक २३.११.२०१५ च्या शासन निर्णयान्वये प्रशासकिय मान्यता देण्यात आली होती. त्यानुसार सर्व २५ पोलीस ठाण्यांमध्ये आदेशात नमूद ठिकाणी सीसीटीव्ही कॅमेरे बसविण्याची प्रक्रिया पुर्ण झाली आहे.
प्रस्तूत न्यायालयीन प्रकरणी दि. ३०.११.२०१६ रोजी झालेल्या सुनावणीमध्ये पोलीस आयुक्त, बृहन्मुंबई यांच्या अधिपत्याखालील एकूण २५ पोलीस ठाण्यांमध्ये सीसीटीव्ही कॅमेरे बसविण्याबाबतची कार्यवाही मा.न्यायालयाच्या दि.१३.०८.२०१४ व दि.२४.०२.२०१६ च्या आदेशानुसार करुन त्याबाबतचा अनुपालन अहवाल सादर करण्याचे निदेश मा. न्यायालयाने दिले. मा. न्यायालयाच्या सदर आदेशानुसार पोलीस आयुक्त, बृहन्मुंबई यांच्या अधिनस्त २५ पोलीस ठाण्यांमधील वरिष्ठ पोलीस निरीक्षकांचे दालन, पोलीस स्थानकांचा संपूर्ण परिसर व सर्व कक्षासाठी (महिला कक्ष व विश्रांती कक्ष वगळून) एकुण ४१० सीसीटीव्ही कॅमेरे बसविण्यासाठी प्रशासकीय मान्यता देण्यात आली असून त्याबाबतची पुढील कार्यवाही माहिती व तंत्रज्ञान विभागामार्फत सुरु आहे. तथापि मा. न्यायालयाच्या उपरोक्त आदेशानुसार राज्यातील प्रत्येक पोलीस ठाण्यामध्ये सीसीटीव्ही यंत्रणा बसविण्यासाठी उपरोक्त संदर्भाधिन क्र. ४ येथे नमूद दि.२७.०१.२०१५ रोजीच्या पत्रान्वये पोलीस महासंचालक, महाराष्ट्र राज्य, मुंबई यांनी एकूण रु.८८.९० कोटी रुपयांच्या खर्चास प्रशासकीय मान्यता देण्याबाबतचा प्रस्ताव शासनास सादर केला आहे. तसेच सदर प्रस्ताव विचारात घेवून उच्चस्तरीय शक्ती प्रदत्त समितीच्या दि.२७.०२.२०१८ रोजीच्या बैठकीत मा. न्यायालयाच्या आदेशानुसार राज्यातील ११०० पोलीस ठाण्यांमध्ये सीसीटीव्ही कॅमेरे बसविण्यासाठी येणाऱ्या रु.७२.६० कोटी एवढया खर्चास प्रशासकीय मान्यता देण्याबाबत शिफारस करण्याचा निर्णय घेण्यात आला आहे. त्यानुसार राज्यातील ११०० पोलीस ठाण्यांमध्ये सीसीटीव्ही कॅमेरे बसविण्यासाठी येणाऱ्या रु.७२.६० कोटी एवढया खर्चास व सदर पोलीस ठाण्यांमध्ये सीसीटीव्ही बसविण्याची कार्यवाही महाराष्ट्र माहिती तंत्रज्ञान महामंडळामार्फत करण्यास उपरोक्त संदर्भाधिन क्र.५ येथे नमूद दिनांक २६.०३.२०१८ च्या शासन निर्णयान्वये
पृष्ठ ४ पैकी २
# Page 3
शासन निर्णय क्रमांकः सीसीटी-३६१५/प्र. क्र. १३०/पोल-३
प्रशासकिय मान्यता देण्यात आली आहे. त्यानुषंगाने महाराष्ट्र माहिती तंत्रज्ञान महामंडळाला निधी वितरीत करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
राज्यातील ११०० पोलीस ठाण्यांमध्ये मा. न्यायालयाच्या आदेशानुसार सीसीटीव्ही कॅमेरे
बसविण्यासाठी एकूण रु.४४,००,००,०००/- (अक्षरी रुपये चव्वेचाळीस कोटी) एवढा निधी महाराष्ट्र राज्य पोलीस गृहनिर्माण व कल्याण महामंडळ, मुंबई यांना वितरीत करण्यास मान्यता देण्यात येत आहे.
२. प्रस्तुत प्रकरणी उपरोक्त प्रमाणे होणारा खर्च हा “मागणी क्र. बी - १०, ४०५५ - पोलीस यावरील भांडवली खर्च, ८०० इतर खर्च, (००) (०९) सीसीटीव्ही यंत्रणा बसविणे (४०५५ ०२२३) या अंतर्गत ५२ यंत्रसामग्री साधनसामग्री” या लेखाशीर्षाखाली खर्ची टाकण्यात यावा व तो उपलब्ध अनुदानातून भागविण्यात यावा.
३. सदर निधी कोषागारातून आहरित करण्यासाठी पोलीस महासंचालक, महाराष्ट्र राज्य, मुंबई यांना नियंत्रण अधिकारी तर त्यांच्या अंतर्गत आहरण व संवितरण अधिकाऱ्याला आहरण व संवितरण अधिकारी
म्हणून प्राधिकृत करण्यात येत आहे. त्यानुसार आहरण व संवितरण अधिकाऱ्याने सदर निधी कोषागारातून आहरित करुन या निधीचा धनादेश “सह व्यवस्थापकीय संचालक, महाराष्ट्र राज्य पोलीस गृहनिर्माण व कल्याण महामंडळ, मुंबई” यांच्या नावाने काढावा व तो सह व्यवस्थापकीय संचालक, महाराष्ट्र राज्य पोलीस
गृहनिर्माण व कल्याण महामंडळ, मुंबई यांच्याकडे सुपुर्द करावा.
४. पोलीस महासंचालक, महाराष्ट्र राज्य पोलीस गृहनिर्माण व कल्याण महामंडळ, मुंबई यांना सदरहू निधीबाबत स्वतंत्रपणे आदेश देण्यात येतील.
५. सदर शासन निर्णय वित्त विभागाच्या शासन परिपत्रक क्र.अर्थसं-२०१७/प्र.क्र.७५/अर्थ-३, दि.१८.४.२०१७ ला अनुसरुन प्रशासकीय विभागाला असलेलया अधिकारान्वये तसेच वित्त विभागाचा शासन निर्णय क्र. विअप्र - २०१३/प्र.क्र.३०/२०१३/ विनियम, भाग-२, दि. १७.४.२०१५ मधील वित्तीय अधिकार, नियम
पुस्तिका, १९७८ भाग- पहिला, उपविभाग-दोन, महाराष्ट्र आकस्मिक खर्च नियम, १९६५ अन्वये प्रदान करण्यात आलेल्या वित्तीय अधिकारानुसार व अनु. क्र. २७ अ, नियम क्र.७६ अन्वये प्रशासकीय विभागाला असलेल्या अधिकारान्वये तसेच उच्चस्तरीय शक्ती प्रदत्त समितीच्या दि.२७.०२.२०१८ रोजीच्या बैठकीतील
निर्णयानुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः सीसीटी-३६१५/प्र. क्र. १३०/पोल-३