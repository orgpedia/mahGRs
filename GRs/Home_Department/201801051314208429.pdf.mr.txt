# Page 1
रस्ता सुरक्षा विषयक जन जागृती करणेसाठी NASSCOM यांचेमार्फत मोबाईल आधारित गेम बनविणे व स्पर्धेचे आयोजन करुन प्रथम तीन विकासकांना पारितोषिक देण्यास प्रशासकीय व वित्तीय मंजूरी देणेबाबत..
महाराष्ट्र शासन
गृह विभाग
शासन निर्णय क्रमांकः एमव्हीडी-०८१७/प्र.क्र. १८९/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ३२
तारीख: ०५ जानेवारी २०१८
वाचा १) अपर परिवहन आयुक्त यांचे क्र.पआ/का-११/संगणक/मोबाईल अॅप/२०१७-१८/ जा.क्र.७९४८ दि.२२/०५/२०१७ व दि.०२/०१/२०१८.
२) शासन निर्णय वित्त विभाग क्रमांक विअप्र/२०१३/प्र.क्र.३०/१३/विनियम,भाग-२ दि.१७/०४/२०१५.
प्रस्तावना रस्ते सुरक्षाविषयक जनजागृती करण्यासाठी मोबाईलवर आधारीत गेम बनविण्याचा प्रस्ताव विचाराधीन असून NASSCOM यांच्यामार्फत स्पर्धेचे आयोजन करण्यात येणार असून प्रथम ३ विकासकांना पारितोषिक देण्याबाबतचा प्रस्ताव शासनाच्या विचाराधीन होता.
शासन निर्णय रस्ता सुरक्षा जनजागृतीविषयक NASSCOM (National Association of Software and Service Companies) यांच्यामार्फत मोबाईल गेम बनविण्याच्या प्रस्तावाची व NASSCOM यांच्यासोबत करावयाच्या कराराचे प्रारुपाची, माहिती व तंत्रज्ञान विभागाकडून तपासणी केली असून प्रस्तावामध्ये Data Protection, IPR इ. सर्व महत्वाच्या मुद्दांचा समावेश असल्याने आणि प्रस्तावित उपक्रम हा रस्ते सुरक्षिततेच्या दृष्टीने जनजागृतीविषयक असल्याने प्रस्तावास माहिती व तंत्रज्ञान विभागाकडून सहमती दर्शविलेली आहे.
२. यास्तव रस्ता सुरक्षा जनजागृतीविषयक NASSCOM (National Association of Software and Service Companies ) यांच्यामार्फत मोबाईल गेम बनविण्याच्या प्रस्तावास व NASSCOM यांच्यासोबत करावयाच्या कराराच्या प्रारुपास तसेच NASSCOM यांना द्यावयाचे व्यवस्थापन शुल्कापोटी रुपये २ लक्ष व प्रथम ०३ विकासकाना द्यावयाच्या पारितोषिकाची रक्कम अनुक्रमे प्रथम क्रमांक-रुपये ५ लक्ष, द्वितीय क्रमांक- रुपये ३ लक्ष व तृतीय क्रमांक-रुपये २ लक्ष असे एकूण रुपये १२,००,०००/- (रूपये बारा लक्ष फक्त) इतक्या खर्चास वित्तीय व प्रशासकीय मंजूरी देण्यात येत आहे.
# Page 2
शासन निर्णय क्रमांकः एमव्हीडी-०८१७/प्र.क्र.१८९/परि-४
३. प्रस्तुत बाबीसाठी येणारा खर्च हा सन २०१७-१८ या वर्षाकरीता “मागणी क्र. बी-३, २०४१ वाहनांवरील कर (०१) (०४) कार्यालयीन अभिलेखांचे संगणकीकरण (मोटार वाहन), २०४१ ०२९७ (१३) कार्यालयीन खर्च-योजनांतर्गत” या लेखाशीर्षाखाली उपलब्ध असलेल्या अनुदानातून भागविण्यात यावा.
४. वित्तीय अधिकार नियम पुस्तिका,१९७८ भाग-पहिला, उपविभाग-२,अ.क्र. २७ अ, नियम क्रमांक ७६ नुसार नवीन संगणक यंत्रणा खरेदी करणे आणि/किंवा सध्या उपलब्ध असलेल्या संगणक यंत्रणेत वाढ/ई-गव्हर्नन्स यंत्रणा इ. त्याची श्रेणीवाढ करण्यास मंजूरी देणे तसेच त्यासाठी आवश्यक असणारे वातानुकूलित यंत्रणेची मांडणी व देखभाल दुरुस्तीसाठी प्रशासनिक विभागास अधिकार आहेत.
५. सदरहू शासन निर्णय हा माहिती व तंत्रज्ञान विभाग व माहिती व जनसंपर्क महासंचालनालय यांनी दिलेल्या सहमतीने आणि दि.१७.४.२०१५ रोजीच्या शासन निर्णयातील वित्तीय अधिकार नियम पुस्तिका,१९७८ भाग-पहिला, उपविभाग-२,अ.क्र. २७ अ, नियम क्रमांक ७६ अन्वये प्रशासकीय विभागास असलेल्या अधिकारांतर्गत निर्गमीत करण्यात येत आहे.