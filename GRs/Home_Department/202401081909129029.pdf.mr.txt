# Page 1
सुधारीत प्रशासकीय मान्यता
महाराष्ट्र राज्यातील न्यायसहायक वैज्ञानिक
प्रयोगशाळांचे संगणकीकरण करण्याबाबत.
महाराष्ट्र शासन
गृह विभाग
शासन निर्णय क्रमांक एफएसएल-०४१९/प्र.क्र.१०१/पोल-४,
मंत्रालय, मुंबई - ४०००३२,
दिनांक :- ०८ जानेवारी,२०२४.
संदर्भ :- १) गृह विभाग,शासन निर्णय क्रमांक संकीर्ण-२०१५/प्र.क्र.६४/विशा-३अ, दि.०२.०६.२०१६ २) गृह विभाग,शासन निर्णय क्रमांक संकीर्ण-२०१५/प्र.क्र.६४/विशा-३अ, दि.२२.०३.२०१७
३) शासन पत्र क्र.सीसीटी ३६१६/प्र.क्र.१४०/भाग-१/पोल-३, दि.०६.०६.२०१८
४) गृह विभाग,शासन निर्णय क्रमांक एफएसएल-०४१९/प्र.क्र.१०१भाग-अ/पोल-४,
दि.०३.०८.२०१९
५) गृह विभाग,शासन निर्णय क्रमांक एफएसएल-०४१९/प्र.क्र.१०१/पोल-४, दि.२०.०३.२०२०
६) महासंचालक (न्यायिक व तांत्रिक), महाराष्ट्र राज्य, मुंबई यांचे पत्र क्र.महासंचालक ५९८-५९९/
२३,दि.०४.१२.२०२३ ७) उच्चस्तरीय शक्तीप्रदत्त समितीच्या दि.०४.१२.२०२३ च्या बैठकीचे इतिवृत्त
प्रस्तावना:-
केंद्र शासनाने Interoperable Criminal Justice System (ICJS) हा प्रकल्प राबविण्याचा निर्णय
घेतला असून सदर प्रकल्पातंर्गत महाराष्ट्ट राज्यात Computerization of Forensic Labs हा प्रकल्प
राबविण्याचे प्रस्तावित आहे. सद्य:स्थितीत राज्यात न्यायसहायक वैज्ञानिक प्रयोगशाळा संचालनालय, मुंबई
अंतर्गत, पुणे,औरंगाबाद, नाशिक, अमरावती, नागपूर, नांदेड, कोल्हापूर या ७ ठिकाणी प्रादेशिक
न्यायसहायक वैज्ञानिक प्रयोगशाळा कार्यरत आहेत. तसेच, ठाणे, रत्नागिरी,धुळे, चंद्रपूर, सोलापूर या ५
ठिकाणी लघु न्यायसहायक वैज्ञानिक प्रयोगशाळा सुरु आहेत. संदर्भ क्र.२ येथील शासन निर्णयान्वये, गृह
विभागातील सर्व तंत्रज्ञान विषयक प्रकल्पांचा समावेश अपर मुख्य सचिव (गृह) यांच्या अध्यक्षतेखालील संदर्भ
क्र.१ येथील शासन निर्णयानुसार गठीत करण्यात आलेल्या उच्चस्तरीय शक्ती प्रदत्त समितीच्या कार्यकक्षेत
करण्यात आला आहे.
२. उपरोक्त संदर्भ क्र.४ येथील शासन निर्णयान्वये सदर प्रकल्पाच्या अंमलबजावणीकरीता महासंचालक
(न्यायिक व तांत्रिक) यांच्या अध्यक्षतेखाली प्रकल्प अंमलबजावणी समिती गठीत करण्यात आली. प्रकल्प
सल्लागार मे.ई ॲन्ड वाय एल.एल.पी. या सल्लागार कंपनी यांनी "As is Study Report of FSL" अहवाल
शासनास दि.०१.०९.२०१८ रोजी आणि सविस्तर प्रकल्प अहवाल (Detailed Project Report-DPR)
दि.१४.११.२०१८ रोजी शासनास सादर केला. सदर अहवाल उच्चस्तरीय शक्तीप्रदत्त समितीच्या
दि.१३.११.२०१९ रोजीच्या बैठकीत मंजूर झाला. सदर प्रकल्पासाठी तत्कालीन सविस्तर प्रकल्प अहवालास
अनुसरून रुपये २११.५० कोटी (कर वगळता) इतक्या रकमेच्या खर्चास संदर्भाधीन क्र.५ येथील शासन
निर्णयान्वये प्रशासकीय मान्यता देण्यात आली आहे.
३. सल्लागार कंपनीने सदर प्रकल्पासाठी सन २०१८ च्या तुलनेत तंत्रज्ञान मधील बदल, कार्यात्मक
आवश्यक ती वाढ व सायबर सुरक्षेबाबतीत वाढलेले धोके, तसेच संचालनालयातील संगणक गुन्हे विभागातील
वाढता डिजिटल मुद्देमाल, डिजिटल क्लोनिंग, पुरावे स्टोरेज करण्यासाठी लागणारी स्टोरेज क्षमता या बाबी
लक्षात घेता सन-२०२३ मध्ये अंतिम केलेल्या सविस्तर प्रकल्प अहवालात काही अतिरिक्त बाबी व
साधनसामग्री यांची वाढ झाली असल्याने प्रकल्प खर्चात वाढ झाली आहे. त्यानुसार, प्राप्त झालेल्या निविदांचे
# Page 2
शासन निर्णय क्रमांकः एफएसएल-०४१९/प्र.क्र.१०१/पोल-४,
मुल्यमापन करण्याबाबत उच्चस्तरीय शक्ती प्रदत्त समितीच्या दि.०४.१२.२०२३ रोजीच्या बैठकीत झालेल्या
निर्णयास अनुसरुन रु.३७७,१४,८४,९९८/- ( सर्व करांसहीत) एवढया प्रकल्प खर्चास सुधारीत प्रशासकीय
मान्यता देण्याची बाब शासनाच्या विचाराधीन होती. यानुषंगाने शासनाने खालीलप्रमाणे निर्णय घेतला आहे.
शासन निर्णय:-
राज्यातील न्यायसहायक वैज्ञानिक प्रयोगशाळा यांच्या अधिनस्त कार्यरत सर्व न्यायसहायक वैज्ञानिक
प्रयोगशाळांचे संगणकीकरण करणे व तद्नुषंगिक आवश्यक ती साधनसामग्री उपलब्ध करुन देण्याबाबत
प्रकल्प सल्लागार M/s Ernst and Young यांनी केलेल्या सादरीकरणात नमूद केल्यानुसार व प्रकल्प
अंमलबजावणी समितीच्या बैठकीत एल-१ ठरलेल्या M/s. T.C.I.L. या निविदाकाराची निविदा उच्चस्तरीय
शक्ती प्रदत्त समितीने दि.०४.१२.२०२३ रोजी झालेल्या बैठकीत मंजूर केली आहे. उच्चस्तरीय शक्ती प्रदत्त
समितीच्या निर्णयानुसार सदर प्रकल्पासाठी येणाऱ्या रु.३७७,१४,८४,९९८/- (अक्षरी रुपये तीनशे सत्तयाहत्तर
कोटी चौदा लाख चौऱ्याऐंशी हजार नऊशे अठ्ठयान्नव फक्त) (सर्व करांसहीत) इतक्या रकमेच्या खर्चास सुधारीत
प्रशासकीय मान्यता देण्यात येत आहे.
२. सदर संगणकीकरण प्रकल्पासाठी निविदाकार M/s. T.C.I.L.यांना Letter of intent (LOI) देण्याची
कार्यवाही संचालक, न्यायसहायक वैज्ञानिक प्रयोगशाळा संचालनालय, मुंबई यांचे कार्यालयाकडून करण्यात
यावी. संचालक, न्यायसहायक वैज्ञानिक प्रयोगशाळा यांनी निवड झालेल्या उपरोक्त निविदाकारासोबत R.F.P
नुसार करारनामा करावा. तसेच, प्रकल्प अंमलबजावणी समितीच्या आधारे प्रकल्पाची विहित कार्यपध्दती
अनुसरुन अंमलबजावणी करण्यात यावी.
३. करारनाम्यातील टप्प्यांनुसार निधी वितरण करण्याची शिफारस महासंचालक (न्यायिक व तांत्रिक),
महाराष्ट्र राज्य यांच्याकडून शासनास वेळोवेळी करण्यात यावी.
४. सदर प्रकल्पाकरिता येणारा खर्च हा "मागणी क्र.बी-०१, २०५५-पोलीस (००) ११५, पोलीस दलाचे
आधुनिकीकरण (०१) विविध तंत्रज्ञान विकास प्रकल्प (०१) (०१) तंत्रज्ञान विकास प्रकल्प (२०५५ए ०३२), ५२-
यंत्रसामुग्री व साधनसामुग्री आणि १३- कार्यालयीन खर्च” या लेखाशिर्षाखालील उपलब्ध होणाऱ्या अनुदानातून
भागविण्यात यावा.
५. सदरचा शासन निर्णय शासनाच्या मान्यतेने व उपरोक्त नमूद उच्चस्तरीय समितीच्या दिनांक
०४.१२.२०२३ रोजी झालेल्या बैठकीतील निर्णयाच्या अनुषंगाने निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3