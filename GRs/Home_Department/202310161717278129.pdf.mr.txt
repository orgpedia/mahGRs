# Page 1
राज्यातील पोलीस आयुक्त, लोहमार्ग व पोलीस अधीक्षक, लोहमार्ग अंतर्गत पोलीस ठाणेकरिता मनुष्यबळाचे प्रमाणक/निकष ठरविणेबाबत.
महाराष्ट्र शासन
गृह विभाग
शासन निर्णय क्रमांक: ओपीओ-३६२२/प्र.क्र.१०५/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : १६ ऑक्टोबर, २०२३.
वाचा : १) शासन निर्णय, Government of Bombay, Home Department Resolution No. PRS ५३५९/५७-V Sachivalaya, Bombay-३२ Dated २३rd January, १९६०.
२) पोलीस महासंचालक, महाराष्ट्र राज्य, मुंबई कार्यालयाचे पत्र क्रमांक : पोमसं/धोरण/४४/ नविन पो. ठाणे मनुष्यबळ निकष/०२/२०२२/२५२, दिनांक १६/०९/२०२२.
३) पोलीस महासंचालक, महाराष्ट्र राज्य, मुंबई कार्यालयाचे पत्र क्रमांक : पोमसं/धोरण/४४/ नविन पो. ठाणे मनुष्यबळ निकष/०२/२०२२/२९६, दिनांक २४/११/२०२२.
प्रस्तावना : राज्यात सध्या अस्तित्वात असलेल्या पोलीस ठाण्यांमध्ये संदर्भाधीन क्र. १ च्या दिनांक २३ जानेवारी, १९६० द्वारे ठरवून दिलेल्या निकषांच्या आधारे मनुष्यबळ कार्यरत आहे. तसेच उक्त शासन निर्णयानुसार राज्यातील विविध घटक कार्यालयाकडून पोलीस महासंचालक कार्यालयामार्फत शासनास पोलीस ठाणे निर्मितीचे प्रस्ताव सादर केले जातात.
सन १९६० च्या शासन निर्णयामध्ये लोहमार्ग पोलीस ठाण्यासाठी आवश्यक मनुष्यबळ निकष स्वतंत्रपणे ठरविण्यात आले नव्हते. परंतु सद्यस्थितीत नवीन तंत्रज्ञानयुक्त भारतीय रेल्वेची वाढती वाहतुक व्यवस्था, प्रवाशांची वाढती संख्या, तसेच गुन्ह्यांची संख्या विचारात घेता लोहमार्ग पोलीस ठाण्यांसाठी स्वतंत्रपणे मनुष्यबळ निकष ठरविणे आवश्यक आहे.
त्यानुसार पोलीस महासंचालक, महाराष्ट्र राज्य, मुंबई कार्यालयाने संदर्भाधीन क्र. २ व संदर्भाधीन क्र.३ च्या पत्रान्वये पोलीस आयुक्त, लोहमार्ग व पोलीस अधीक्षक, लोहमार्ग अंतर्गत पोलीस ठाणे निर्मितीचे प्रमाणक फेरतपासणी करुन सुधारित मनुष्यबळ प्रमाणक / निकष प्रस्ताव शासनास सादर केला आहे.
भारतीय रेल्वेचा विस्तार दिवसेंदिवस वृद्धींगत होत असून, प्रवाशांना जास्तीत जास्त सुविधा देण्याचा भाग म्हणून लोकल/मेल/एक्सप्रेसच्या संख्येत व प्रवाशांमध्ये झालेली वाढ तसेच मालवाहतुकीच्या प्रकारात देखील आमुलाग्र बदल झालेला आहे. उदा. रो-रो सेवा, गुन्ह्यांचे स्वरुप व संख्या, तिकीटांचा काळाबाजार, ऑनलाईन तिकीट प्रणालीद्वारे होणारे गुन्हे यामध्ये आमुलाग्र असा बदल झालेला आहे. त्याच्या तुलनेत सध्याचे पोलीस मनुष्यबळ अपुरे पडत असल्याने, त्यात कालानुरुप बदल करुन लोहमार्ग पोलीस ठाण्यांकरिता सुधारित मनुष्यबळ प्रमाणक/निकष तयार करण्याची बाब शासनाच्या विचाराधीन होती. त्यानुषंगाने शासनाने पुढील प्रमाणे निर्णय घेतला आहे.
# Page 2
शासन निर्णय क्रमांक: ओपीओ-३६२२/प्र.क्र.१०५/पोल-३
शासन निर्णय:
राज्यातील पोलीस आयुक्त, लोहमार्ग अंतर्गत पोलीस ठाण्यांसाठी मनुष्यबळाचे सुधारित निकष/प्रमाणक "परिशिष्ट- अ" नुसार व पोलीस अधीक्षक, लोहमार्ग अंतर्गत पोलीस ठाण्यांसाठी मनुष्यबळाचे सुधारित निकष/प्रमाणक "परिशिष्ट-ब" नुसार निश्चित करण्यास यान्वये शासन मान्यता देण्यात येत आहे.
२. सन १९६० च्या शासन निर्णयाचा अभ्यास करुन तसेच लोहमार्ग पोलीस ठाणे हद्दीतील गुन्ह्यांचे बदलते स्वरुप व वाढती संख्या विचारात घेऊन तसेच लोहमार्ग पोलीस आयुक्तालय व पोलीस अधीक्षक, लोहमार्ग यांचे अभिप्राय विचारात घेऊन नवीन लोहमार्ग पोलीस स्टेशन निर्मितीसाठी मनुष्यबळाचे सुधारित प्रमाणक/निकष तयार करण्यात आले आहेत.
# Page 3
# Page 4
# Page 5
# Page 6