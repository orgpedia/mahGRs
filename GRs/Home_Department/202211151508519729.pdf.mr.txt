# Page 1
गुड समेरिटन पुरस्कार योजनेचा आढावा घेण्याकरिता राज्यस्तरीय देखरेख समिती स्थापन करण्याबाबत.
महाराष्ट्र शासन
गृह विभाग
शासन निर्णय क्र. संकीर्ण २०२२/प्र.क्र.१८५/पोल-८
मंत्रालय, मुंबई ४०००३२.
दि. १५ नोव्हेंबर, २०२२.
प्रस्तावना : केंद्र शासनाच्या रस्ते परिवहन व महामार्ग मंत्रालयाने मोटार वाहनांच्या जीवघेण्या
अपघातात अपघातग्रस्त झालेल्या व्यक्तीस तात्काळ मदत करणाऱ्या आणि अपघाताच्या गोल्डन
अवरमध्ये अपघातग्रस्तांना हॉस्पिटल्स/ट्रॉमा केअर सेंटरमध्ये वैद्यकीय उपचारासाठी घेऊन
जाणाऱ्या गुड समेरिटनला अपघातात बळी पडलेल्या व्यक्तीचे प्राण वाचविल्याबद्दल पुरस्कार देण्याची योजना जाहीर केली आहे. रस्त्यावरील मोटार अपघातातील अपघातग्रस्तांना
आपत्त्कालीन परिस्थितीत मदत करण्याकरिता सामान्य जनतेस प्रवृत्त करणे व निष्पाप जीव
वाचविण्यासाठी इतरांना प्रेरणा देणे / प्रेरित करण्याच्या उद्देशाने सदर योजना सुरू करण्यात
आली आहे. रस्ते परिवहन व महामार्ग मंत्रालयाने या पुरस्कार योजनेबाबत दि. ४ ऑक्टोबर,
२०२१ रोजी मार्गदर्शक तत्वे निर्गमित केली आहेत. सदर मार्गदर्शक तत्वातील परिच्छेद ७.३ व
७.५ अन्वये राज्यस्तरीय देखरेख समिती स्थापन करणे सक्तीचे केले आहे. गुड समेरिटनला अपघातात बळी पडलेल्या व्यक्तीचे प्राण वाचविल्याबद्दल पुरस्कार देण्याबाबतच्या सदर
योजनेच्या योग्य अंमलबजावणीबाबत त्रैमासिक आढावा बैठक घेण्यासाठी राज्यस्तरीय देखरेख
समिती स्थापन करणे आवश्यक आहे. याकरीता, शासन पुढीलप्रमाणे निर्णय घेत आहे.
शासन निर्णय :
केंद्र शासनाच्या रस्ते परिवहन व महामार्ग मंत्रालयाच्या मार्गदर्शनास अनुसरून मोटार
वाहनांच्या जीवघेण्या अपघातात अपघातग्रस्त झालेल्या व्यक्तीस तात्काळ मदत करणाऱ्या आणि
अपघाताच्या गोल्डन अवरमध्ये अपघातग्रस्तांना हॉस्पिटल्स/ट्रॉमा केअर सेंटरमध्ये वैद्यकीय
उपचारासाठी घेऊन जाणाऱ्या गुड समेरिटनला अपघातात बळी पडलेल्या व्यक्तीचे प्राण
वाचविल्याबद्दल पुरस्कार देण्याच्या योजनेच्या योग्य अंमलबजावणीबाबत त्रैमासिक आढावा बैठक घेण्याकरीता खालीलप्रमाणे राज्यस्तरीय देखरेख समिती स्थापन करण्यात येत आहे.
१) अपर मुख्य सचिव (गृह) : अध्यक्ष २) आयुक्त (आरोग्य सेवा ) : सदस्य ३) प्रधान सचिव (विशेष/गृह) : सदस्य
४) अपर पोलीस महासंचालक (वाहतूक): सदस्य ५) परिवहन आयुक्त : सदस्य सचिव
# Page 2
शासन निर्णय क्रमांक: संकीर्ण २०२२/प्र.क्र.१८५/पोल-८
सदर समिती या योजनेच्या प्रभावी व कार्यक्षम अंमलबजावणीचा आढावा
वेळोवेळी त्रैमासिक बैठकीद्वारे घेईल. तसेच सदर राज्यस्तरीय देखरेख समिती राष्ट्रीय
स्तरावरील पुरस्कारांसाठी वार्षिक आधारावर राज्यातील तीन सर्वात योग्य नामांकनांचे
प्रस्ताव पुढील विचारार्थ ३० सप्टेंबरपर्यंत किंवा रस्ते परिवहन व महामार्ग मंत्रालयाने दरवर्षी
ठरवलेल्या तारखेपर्यंत रस्ते परिवहन व महामार्ग मंत्रालयाकडे सादर करेल. केंद्र शासनाने
निर्गमित केलेल्या सुधारित मार्गदर्शक तत्वातील तरतुदीनुसार सदर समिती आपले
कामकाज पार पाडेल.