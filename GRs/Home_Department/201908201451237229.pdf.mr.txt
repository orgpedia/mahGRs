# Page 1
श्रीमती स्नेहलता श्रीकर, अधीक्षक (गट-अ), राउशु यांच्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक- इएसटी-१२१९/प्र.क्र.६५/राउशु-१
मंत्रालय, मुंबई - ४०० ०३२.
दिनांक :- २० ऑगस्ट, २०१९.
वाचा :- गृह विभाग, शासन आदेश क्रमांक-इएसटी-१२१९/प्र.क्र.६५/ राउशु-१, दि.०३.०७.२०१९.
आदेश : श्रीमती स्नेहलता श्रीकर, अधीक्षक (गट-अ ), राउशु, सातारा यांची संदर्भाधीन आदेशान्वये श्री.नितीन घुले, अधीक्षक, राउशु यांच्या ठाणे येथील पदावर मुदतपूर्व बदली करण्यात आलेली होती. तसेच श्री. नितीन घुले, अधीक्षक, राउशु, ठाणे यांची संदर्भाधीन शासन आदेशान्वये धुळे येथील पदावर मुदतपूर्व बदली करण्यात आलेली होती. श्री. घुले यांनी त्यांच्या बदली आदेशाविरूद्ध मा.महाराष्ट्र प्रशासकीय न्यायाधिकरण, मुंबई येथे मूळ अर्ज क्र.६२१/२०१९ दाखल केलेला असून मा.न्यायाधिकरणाने दि.०५.०७.२०१९ च्या आदेशान्वये श्री. घुले यांच्या बदली आदेशास स्थगिती दिलेली आहे. श्रीमती श्रीकर यांच्या नवीन बदलीच्या ठाणे येथील पदावर श्री. घुले कार्यरत असून, सातारा येथील पदावर अन्य अधिकारी श्री. अनिल चासकर हे नियत बदलीने रूजू झालेले असल्यामुळे श्रीमती श्रीकर पदस्थापनेच्या प्रतिक्षेत आहेत. त्यामुळे पुढील आदेशापर्यंत तात्पुरत्या स्वरूपात प्रशासकीय व्यवस्था म्हणून श्रीमती श्रीकर यांना उप आयुक्त (क.श्रे.) (मळी व मद्यार्क), राउशु या पदाचा कार्यभार देण्यात येत आहे.
२. हे आदेश तात्काळ अंमलात येतील. सदर अधिकाऱ्यांनी त्यांना देण्यात आलेल्या नवीन पदस्थापनेच्या ठिकाणी तात्काळ हजर होउन सदर पदाचा कार्यभार घ्यावा.
३. सदर आदेशाच्या दिनांकापासून उक्त अधिकारी बदलीच्या ठिकाणी विहीत कालावधीमध्ये रूजू झाले नसल्याचे निदर्शनास आल्यास त्यांचेविरूद्ध शिस्तभंगविषयक कारवाई करण्यात येईल.
४. सदर आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.
# Page 2