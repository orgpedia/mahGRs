# Page 1
Special Infrastructure Scheme (SIS) या योजनेखाली महाराष्ट्र राज्यासाठी मंजूर २० “Fortified Police Stations" यांचे बांधकाम खर्चाच्या अंदाजांचे छाननीसाठी सार्वजनिक बांधकाम विभागाकडून आकारण्यात येणाऱ्या छाननी शुल्कातून सूट देण्याबाबत.
महाराष्ट्र शासन
गृह विभाग
शासन निर्णय क्रमांक:- एसआयएस-१११८/प्र.क्र.४४१/भाग-२/पोल-७ मंत्रालय, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक- ११ फेब्रुवारी, २०२१.
प्रस्तावना : भारत सरकार, गृह मंत्रालय, यांच्या "Special Infrastructure Scheme ( SIS ), including construction of 250 Fortified Police Stations in LWE affected States" या योजनेखाली महाराष्ट्र राज्यासाठी मंजूर २० “Fortified Police Stations” यांचे बांधकाम खर्चाच्या अंदाजांचे छाननी शुल्क म्हणून एकूण किंमतीच्या १.२५ टक्के रक्कम रु.६१,६९,३९९/ भरण्याबाबत अधीक्षक अभियंता, सार्वजनिक बांधकाम मंडल, गडचिरोली, यांनी पोलीस उपमहानिरीक्षक, गडचिरोली परिक्षेत्र, मुक्काम-नागपूर, यांना कळविले आहे.
२. उक्त कामे ही केंद्र सरकार आणि राज्य शासन यांच्याकडून प्राप्त अनुदानातून करण्यात येणार आहेत, बांधण्यात येणा-या इमारती ह्या शासनाच्या मालकीच्या असणार, उक्त फी शासनासच भरावी लागणार, या पूर्वी कृषी, प.दु.म. विभागाच्या अधिपत्याखालील एका कामाचा बाबतीत, सा.बां. विभागाच्या मान्यतेने, छाननी शुल्क भरण्यातून सूट देण्यात आली आहे. ही वस्तुस्थिती विचारात घेऊन वर नमूद २० “Fortified Police Stations” यांचे खर्चाच्या अंदाजांच्या बाबतीत आकारण्यात आलेले छाननी शुल्क रु.६१,६९,३९९/- भरण्यापासून सूट मिळावी अशी विनंती पोलीस महासंचालक, म.रा., यांच्या कार्यालयाने केली आहे.
# Page 2
शासन निर्णय क्रमांक: एसआयएस-१११८/प्र.क्र.४४१/भाग-२/पोल-७
३. उक्त योजनेखाली प्रति पोलीस ठाणे रु.२,५०,००,०००/- इतकी खर्चाची मर्यादा आहे, ज्यामध्ये ६० टक्के (रु.१,५०,००,०००/-) केंद्र हिस्सा
आणि ४० टक्के (रु.१,००,००,०००/-) राज्य हिस्सा आहे. या योजनेखाली प्रति पोलीस ठाणे खर्चाची मर्यादा असल्याने, पोलीस महासंचालक, म.रा.
यांचा प्रस्ताव विचारात घेऊन शासनाने पुढीलप्रमाणे निर्णय घेतला आहे.
शासन निर्णय :
भारत सरकार, गृह मंत्रालय, यांच्या “Special Infrastructure
Scheme (SIS), including construction of 250 Fortified Police Stations in LWE affected States" या योजनेखाली महाराष्ट्र राज्यासाठी मंजूर २० “Fortified Police Stations" यांचे बांधकाम खर्चाच्या अंदाजांचे छाननी शुल्क म्हणून एकूण किंमतीच्या १.२५ टक्के रक्कम रु.६१,६९,३९९/ सार्वजनिक बांधकाम विभागाकडे भरण्यापासून, एक खास बाब म्हणून, याद्वारे, सूट देण्यात येत आहे.
२. हा शासन निर्णय, अनौपचारिक संदर्भ, सार्वजनिक बांधकाम विभाग, क्र.३/२०२१ / इमा.-२, दिनांक १२.०९.२०२१ अन्वये प्राप्त झालेल्या सार्वजनिक बांधकाम विभागाच्या मान्यतेने निर्गमित करण्यात येत आहे.
# Page 3