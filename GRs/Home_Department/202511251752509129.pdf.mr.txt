# Page 1
प्रादेशिक परिवहन कार्यालय, मुंबई (मध्य)
या कार्यालयातील १ उप प्रादेशिक परिवहन
अधिकारी पद प्रादेशिक परिवहन कार्यालय,
कोल्हापूर या कार्यालयात स्थानांतरण
करण्याबाबत.
महाराष्ट्र शासन
गृह विभाग
शासन निर्णय क्रमांक : एमव्हीडी-०९२४/ प्र.क्र.२१७/ परिवहन-४
मंत्रालय, मुंबई-४०० ०३२.
दिनांक : २५ नोव्हेंबर, २०२५.
संदर्भ:-
१) वित्त विभाग, शासन निर्णय क्रमांक संकीर्ण-२०१५/प्र.क्र.४१/अर्थ-१, दिनांक
०२.०६.२०१५.
२) गृह विभाग, शासन निर्णय, क्र. एमव्हीडी-१११६/प्र.क्र.५०२/परि-४,
दि.२३.०६.२०२३
३) गृह विभाग, शासन निर्णय, क्र. एमव्हीडी-०९२४/प्र.क्र.२१७/परि-४,
दि.३१.०७.२०२५
४) गृह विभाग, शासन निर्णय, क्र. एमव्हीडी-०९२४/प्र.क्र.२१७/परि-४,
दि.२०.१०.२०२५
५) परिवहन आयुक्त कार्यालयाचे पत्र क्रमांक पआका/का.८/२०२५/जा.क्र.१३११५,
दिनांक २८.१०.२०२५.
प्रस्तावना:-
उपरोक्त संदर्भ क्रमांक ३ येथील शासन निर्णयान्वये मोटार वाहन विभागाच्या
अधिपत्याखालील इचलकरंजी, चाळीसगाव, फलटण, भडगाव, उदगीर, खामगाव, वैजापूर व
मीरा-भाईंदर या ८ नवनिर्मित कार्यालयांकरिता २४१ पदे निर्माण करण्यास मान्यता देण्यात आली
आहे. तद्नंतर संदर्भ क्रमांक ४ येथील शासन निर्णयान्वये या २४१ पदांचे कार्यालयनिहाय वाटप
करण्यास व इतर कार्यालयांमधून विविध संवर्गनिहाय पदे वर्ग करण्यास शासन मान्यता देण्यात
आली आहे. संदर्भ क्रमांक २ येथील शासन निर्णयान्वये मोटार वाहन विभागाच्या सुधारित
आकृतीबंधानुसार प्रादेशिक परिवहन कार्यालय, कोल्हापूर या कार्यालयाकरीता १ उप प्रादेशिक
परिवहन अधिकारी पद मंजूर करण्यात आले आहे. सदर एकमेव पद संदर्भ क्रमांक ४ येथील शासन
निर्णयान्वये उप प्रादेशिक परिवहन कार्यालय, इचलकरंजी या कार्यालयात वर्ग करण्यात आल्याने
कोल्हापूर येथे उप प्रादेशिक परिवहन अधिकारी संवर्गात पद शिल्लक राहत नसल्याची बाब
निदर्शनास आली आहे. कोल्हापूर जिल्यातील १० तालुक्यातील वाहन संख्या, भौगोलिक क्षेत्रफळ,
त्या अनुषंगाने रस्त्याची लांबी, रस्ता सुरक्षा अंमलबजावणी याकरीता उप प्रादेशिक परिवहन
अधिकारी हे जिल्हा कार्यालयातील प्रमुख पद आवश्यक आहे. प्रादेशिक परिवहन कार्यालय, मुंबई
(मध्य) येथील भौगोलिक क्षेत्रफळाचा विचार करता तसेच शहरी भागामुळे येथील सर्वसामान्य
# Page 2
नागरिक ऑनलाईन सेवेचा जास्तीत जास्त वापर करत असल्यामुळे प्रादेशिक परिवहन कार्यालय,
मुंबई (मध्य) येथे संदर्भ क्रमांक २ येथील शासन निर्णयान्वये मंजूर करण्यात आलेल्या २ उप प्रादेशिक
परिवहन अधिकारी पदाची आवश्यकता नसल्याचे परिवहन आयुक्त कार्यालयाने संदर्भ क्रमांक ५
येथील पत्रान्वये कळविले आहे. सबब, प्रादेशिक परिवहन कार्यालय, मुंबई (मध्य) या कार्यालयातील
१ उप प्रादेशिक परिवहन अधिकारी पदाचे स्थानांतरण प्रादेशिक परिवहन कार्यालय, कोल्हापूर या
कार्यालयात करण्याची बाब शासनाच्या विचाराधीन होती.
शासन निर्णय :-
प्रादेशिक परिवहन कार्यालय, मुंबई (मध्य) या कार्यालयातील १ उप प्रादेशिक परिवहन
अधिकारी पदाचे स्थानांतरण प्रादेशिक परिवहन कार्यालय, कोल्हापूर या कार्यालयात करण्यात येत
आहे.
२. सदर शासन निर्णय वित्त विभाग, शासन निर्णय क्रमांक संकीर्ण-२०१५/प्र.क्र.४१/अर्थ-१,
दिनांक ०२.०६.२०१५ अन्वये विभागास प्रदान केलेल्या अधिकारानुसार निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर