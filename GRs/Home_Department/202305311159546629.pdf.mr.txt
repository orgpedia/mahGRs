# Page 1
मुळगांव ता.श्रीवर्धन, जि. रायगड येथे ग्रोयान्स पध्दतीचा बंधारा बांधणे व नौकानयन मार्गातील गाळ काढणे, या कामाच्या रक्कम रु.८६,२३,४८,६६७/ इतक्या रक्कमेच्या अंदाजपत्रकास प्रशासकीय मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः संकिर्ण-०९२२/प्र.क्र.१०९/बंदरे-१
गृह विभाग, मंत्रालय,
मुंबई - ४०० ०३२
दिनांक :- ३१ मे, २०२३
वाचा :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/अभि/मुळगांव ग्रोयान्स प्र.मा./४८१३, दिनांक ०७.११.२०२२.
प्रस्तावना: मुळगांव, ता. श्रीवर्धन, जि. रायगड हे एक लहान गाव असून येथील स्थानिकांचा प्रमुख व्यवसाय मासेमारी हा आहे. गेल्या ४०-५० वर्षापासून खाडीचा संपूर्ण भाग गाळाने भरलेला असून खाडीचे मुख अरुंद होत आहे. त्यामुळे मासेमारी करणा-या बोटींना नौकानयन मार्गातून जाणे कठीण होत आहे. त्यामुळे मच्छिमारांना उच्चतम भरतीची वाट पाहावी लागते. परीणामी मच्छिमारांच्या उत्पन्नावर परीणाम होत आहे. त्यानुषंगाने स्थानिक मच्छिमारांनी सदर ठिकाणी लाटरोधक भिंत बांधणे व नौकानयन मार्गातील गाळ काढण्याबाबत महाराष्ट्र मेरीटाईम बोर्डाकडे निवेदन दिले आहे. त्यानुसार मुळगांव, ता. श्रीवर्धन, जि. रायगड येथे ग्रोयान्स पध्दतीचा बंधारा बांधणे व नौकानयन मार्गातील गाळ काढण्याचे काम महाराष्ट्र मेरीटाईम बोर्डाकडून प्रस्तावित करण्यात आले आहे.
वरील अनुषंगाने "मुळगांव, ता. श्रीवर्धन, जि. रायगड येथे ग्रोयान्स पध्दतीचा बंधारा बांधणे व नौकानयन मार्गातील गाळ काढणे” कामाच्या रु.८६,२३,४८,६६७/- इतक्या रकमेच्या अंदाजपत्रकास प्रशासकीय मान्यता देण्याबाबतचा प्रस्ताव महाराष्ट्र मेरीटाईम बोर्डाने सादर केला असून सदर प्रस्ताव शासनाच्या विचाराधीन होता.
शासन निर्णय: वरील अनुषंगाने “मुळगांव, ता. श्रीवर्धन, जि. रायगड येथे ग्रोयान्स पध्दतीचा बंधारा बांधणे व नौकानयन मार्गातील गाळ काढणे” या कामाच्या रु.८६,२३,४८,६६७/- (रुपये शहाऐंशी कोटी तेवीस लक्ष अठ्ठेचाळीस हजार सहाशे सदूसष्ट) इतक्या रकमेच्या अंदाजपत्रकास प्रशासकीय मान्यता देण्यात येत आहे.
२. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७/४/२०१५ चे परिशिष्ट, वित्तीय अधिकार नियम पुस्तिका १९७८, भाग पहिला, उपविभाग-तीन, अ.क्र. १ परिच्छेद क्र.२७ (२) (अ) मधील तरतूदींचे पालन होईल याबाबत महाराष्ट्र मेरीटाईम बोर्ड यांनी खात्री करावी.
३. वरील कामावरील खर्च मागणी क्र. बी-७, ३०५१ - बंदरे व दीपगृहे, ८०- सर्वसाधारण, १९०-सार्वजनिक क्षेत्रातील व इतर उपक्रमांना सहाय्य, (०१) (०८)-बंदरापर्यंत रस्ते/रेल्वमार्ग बांधणे आणि बॅकवॉटर (पश्चजल) विकास (कार्यक्रम) (Rail, Road Connectivity), (३०५१०७६८) या लेखाशिर्षाखाली ३१- सहायक अनुदाने (वेतनेतर) या उद्दिष्टाखालील मंजूर तरतुदीतून भागविण्यात यावा.
४. सदर शासन निर्णय सार्वजनिक बांधकाम विभाग अनौपचारिक संदर्भ क्र.१९/रा.म-२, दिनांक १५.११.२०२२, नियोजन विभागाच्या अनौपचारीक संदर्भ क्र.११०/का.१४६१, दिनांक ०८.०५.२०२३ व वित्त विभागाच्या अनौपचारीक संदर्भ क्र.११७/२०२३/व्यय-८, दिनांक १५.०५.२०२३ अन्वये दिलेल्या मान्यतेनुसार निर्गमीत करण्यात येत आहे.
# Page 2
शासन निर्णय क्रमांकः संकिर्ण-०९२२/प्र.क्र.१०९/बंदरे-१