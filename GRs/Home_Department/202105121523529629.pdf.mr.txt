# Page 1
राज्य राखीव पोलीस दलातील कर्मचाऱ्यांच्या राज्य पोलीस दलात बदली करण्याकरिता विहित अटी व शर्ती.
महाराष्ट्र शासन
गृह विभाग
शासन परिपत्रक क्रमांक : पीएमएन ०३१४/२०३/ प्र.क्र. ६८/पोल-५ब
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १२/०५/२०२१
वाचा : १) शासन परिपत्रक गृह विभाग क्र. एसआरएफ-०९००/२२३६/ प्र.क्र. ६६ / पोल-३, दिनांक १९.०९.२००१ २) शासन शुध्दिपत्रक क्रमांक पीएमएन-०३१४/ २०३/ प्र.क्र. ६८/ पोल-५ब, दिनांक २१/१०/२०१६ व समक्रमांक दिनांक १०/१२/२०१८ ३) पोलीस महासंचालक, महाराष्ट्र राज्य मुंबई यांचेकडील पत्र क्र. पोमस/रारापोबल/ १/जिल्हा पोलीस बदली/ २०२१/९६५, मुंबई, दिनांक २८/०४/२०२१
प्रस्तावना
राज्य राखीव पोलीस बल नियम १९५९ चा नियम ६८ व ६९ अन्वये राज्य राखीव पोलीस
बलातून राज्य पोलीस दलात बदली करण्याकरिता सेवेच्या अटी व शर्ती विहित करण्यात आलेल्या
आहेत. पोलीस महासंचालक यांचे कार्यालयामार्फत सदर बदली बाबत वेळोवेळी आदेश काढून
त्यात बदल करण्यात येत होते. तथापि उपरोक्त बदलीच्या संदर्भात उद्भवणारी न्यायालयीन
प्रकरणे लक्षात घेता बदली संदर्भात संदर्भाधीन क्रमांक १ व २ येथील शासन परिपत्रक व
शुध्दीपत्रक अन्वये अटी व शर्ती विहित करण्यात आल्या असून त्या अधिक्रमित करुन सुधारित
सूचना देण्याची बाब विचाराधीन होती.
शासन परिपत्रक
पोलीस महासंचालक, महाराष्ट्र राज्य, मुंबई यांनी संदर्भ क्र. ३ अन्वये सादर केलेल्या
प्रस्तावाचा साधक बाधक विचार करुन राज्य राखीव पोलीस दलातून राज्य (जिल्हा) पोलिस दलात
राज्य राखीव पोलीस बलातील पोलिस अंमलदार यांच्या (सशस्त्र सहाय्यक पोलीस उपनिरीक्षक व
त्याखालच्या संवर्गाकरिता) बदलीबाबत खालील अटी व शर्ती विहित करण्याकरीता याद्वारे
शासनाची मान्यता देण्यात येत आहे.
१. राज्य राखीव पोलीस बलामधून जिल्हा पोलीस दलात बदलीसाठी राज्य राखीव पोलीस
बलातील पोलीस अंमलदार (सशस्त्र सहायक पोलीस उपनिरीक्षक व त्याखालील
# Page 2
शासन परिपत्रक क्रमांकः पीएमएन ०३१४/२०३/प्र.क्र. ६८/पोल-५ब
संवर्गाकरिता ) यांची १२ वर्ष व त्यापेक्षा जास्त सेवा झालेली आहे असे पोलीस अंमलदार
अशा बदलीस पात्र राहतील.
२. राज्य राखीव पोलीस बलामधून जे पोलीस अंमलदार इतर घटकामध्ये प्रतिनियुक्तीवर
जातील त्या पोलीस अंमलदार यांना आपला प्रतिनियुक्तीचा जास्तीत जास्त ५ वर्ष
कालावधी करुन गट मुख्यालयात परत आल्याशिवाय जिल्हा बदलीसाठी त्यांचे विनंती
अर्ज विचारात घेतले जाणार नाही. जे पोलीस अंमलदार हे प्रतिनियुक्तीच्या कमाल
कालावधीपेक्षा जितके जास्त वर्ष प्रतिनियुक्तीवर राहतील त्यांचा जिल्हा पोलीस दलात
बदलीबाबत तेवढ्या कालावधीनंतर विचार करण्यात येईल.
३. राज्य राखीव पोलीस बलातून जिल्हा पोलीस दलात विनंतीवरुन बदलून जाणाऱ्या
कर्मचाऱ्यांची सेवा जेष्ठता निश्चित करताना संबंधित राज्य राखीव पोलीस बलाच्या
कर्मचाऱ्यांची भरती वर्ष प्रमाण मानले जाईल व राज्य राखीव पोलीस बलातील बदलून
जाणारा कर्मचारी ज्या वर्षी राज्य राखीव पोलीस बलात भरती झाला असेल त्या वर्षातील
जिल्हा पोलिस दलात पोलीस शिपाई संवर्गात भरती झालेल्या सर्व कर्मचाऱ्यांच्या सर्वात
शेवटी त्याची सेवाजेष्ठता निश्चित करता येईल व त्या वर्षाच्या त्याच्या प्रवर्गातील कर्मचारी
ज्या पदावर कार्यरत आहे त्या पदावर नियुक्तीस पात्र राहील.
४. राज्य राखीव पोलीस बलातून जिल्हा पोलीस दलात बदली करण्याबाबत अपर पोलीस
महासंचालक राज्य राखीव पोलीस बल, महाराष्ट्र राज्य, मुंबई यांच्या कार्यालयात जिल्हा
पोलीस दलात बदलीबाबत विनंती अर्ज सादर केलेल्या पोलीस अंमलदार (सशस्त्र सहायक
पोलीस उपनिरीक्षक व त्याखालच्या संवर्गाकरिता) यांची सेवाज्येष्ठतेनुसार एकत्रित यादी
ठेवण्यात येईल. सदरची यादीही ज्या ज्या वेळेस पोलीस भरती प्रक्रिया राबविली जाईल
त्या त्या वेळेस सेवाज्येष्ठतेनुसार एकत्रितयादी अद्ययावत करण्यात येईल व राज्य राखीव
पोलीस बल नियम १९५९ चा नियम ६८(३) नुसार, जिल्हा पोलीस दलातील रिक्त पदांच्या
उपलब्धतेनुसार, राज्य राखीव पोलीस बलातील सेवाज्येष्ठतेनुसार व पोलीस अंमलदार
यांच्या पसंतीक्रमानुसार बदलीबाबत कार्यवाही करण्यात येईल.
पृष्ठ ४ पैकी २
# Page 3
शासन परिपत्रक क्रमांकः पीएमएन ०३१४/२०३/प्र.क्र. ६८/पोल - ५ब
५. राज्य राखीव पोलीस बलातून जिल्हा पोलिस दलात बदली करताना प्रतिवर्षी त्या त्या
गटातून त्या त्या गटाच्या एकूण संख्येच्या १०% कर्मचारी संख्या मर्यादेत आणि त्या त्या
जिल्ह्याच्या त्या त्या वेळेच्या रिक्त पदांच्या १०% मर्यादेत बदल्या करण्यात येतील.
६. राज्य राखीव पोलीस बल मधून जिल्हा पोलिस दलात विनंतीवरुन बदल्या करण्यात
आलेल्या असल्यामुळे सदर कर्मचाऱ्यांना महाराष्ट्र नागरी सेवा (पदग्रहण अवधी, स्वीयेतर
सेवा इत्यादी) नियम १९८१ च्या नियमाप्रमाणे बदली वर हजर होणे करिता पदग्रहण
अवधी, स्थानांतर भत्ता, तसेच बदली, प्रवास भत्ता अनुज्ञेय असणार नाही.
७. राज्य राखीव पोलीस बलातून जिल्हा पोलीस दलात बदली झाल्यानंतर सदर पोलीस
अंमलदार यांना संबंधित आस्थापनेच्या पोलीस मुख्यालयात सुरुवातीच्या दोन वर्षांकरिता
सशस्त्र कार्यासाठी नियुक्त करण्यात येईल.
८. बदली करताना इच्छुक कर्मचाऱ्यांना बदलीवर सोडण्यापूर्वी त्यांना वरील अटी व शर्ती मान्य
असल्याबाबत संबंधितांकडून लेखी संमती पत्र घेऊन त्यांची नोंद सेवा पटात घेण्यात यावी.
सदर अटी व शर्तींचे काटेकोरपणे पालन करण्यात यावे. सदर परिपत्रकातील कोणत्याही
अटी व शर्ती शिथिल करण्याचे अधिकार शासनास असतील.
# Page 4