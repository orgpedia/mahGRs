# Page 1
राज्यातील सर्व कारागृहांमध्ये बंद्याकरीता “कम्युनिटी रेडीओ” हा उपक्रम राबविणेबाबत....
महाराष्ट्र शासन
गृह विभाग
शासन निर्णय :- क्रमांक जेएलएम- २२/प्र.क्र.९१/तुरुंग-२
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०२ सप्टेंबर, २०२४
संदर्भ:- १.अपर पोलीस महासंचालक व महानिरीक्षक, कारागृह व सुधारसेवा, पुणे यांच्या कार्यालयाचे
क्र. न्यावि/मुख्याध्यापक/कम्युनिटी रेडीओ/शासन निर्णय/२०२२ कक्ष ९ (क) पुणे दिनांक २४.०३.२०२२ रोजीचे पत्र.
प्रस्तावना :- महाराष्ट्र कारागृह विभागाचे -सुधारणा व पुनर्वसन  हे ब्रीद वाक्य आहे. कारागृहातील बंद्यांच्या
मानसिकतेत सकारात्मक बदल घडवून त्यांना गुन्हेगारी प्रवृत्तीपासून परावृत्त करण्याकरीता विविध
प्रेरणात्मक कार्यक्रम राबविणे आवश्यक आहे. राज्यातील नागपूर, येरवडा,नाशिक,कोल्हापूर या मध्यवर्ती कारागृहात कम्युनिटी रेडीओ यापूर्वीच कार्यान्वित करण्यात आले आहेत. सदर प्रेरणात्मक उपक्रमाद्वारे
बंद्यांच्या मानसिकतेमध्ये सकारात्मक बदल घडत असल्याचे निदर्शनास आल्याने राज्यातील सर्व
कारागृहांमध्ये बंद्याकरीता “कम्युनिटी रेडीओ” हा उपक्रम राबविण्याचा शासन निर्णय घेत आहे.
शासन निर्णय :-
“कम्युनिटी रेडीओ” हा उपक्रम राज्यातील सर्व कारागृहांतील बंद्यांकरीता राबविण्यास या शासन
निर्णयान्वये मान्यता देण्यात येत आहे.
२. सदर उपक्रम राज्यातील सर्व कारागृहांमध्ये राबवितांना महाराष्ट्र कारागृह नियमावली, १९७९
मधील तरतुदी तसेच केंद्र शासनाच्या दि. २४.०७.२०१५ रोजीच्या मार्गदर्शक सूचनांमधील तरतूदींचे
काटेकोरपणे पालन करण्याची दक्षता संबंधित कारागृह अधीक्षक यांनी घ्यावी.
३. “कम्युनिटी रेडीओ ” हा उपक्रम राज्यातील सर्व कारागृहांत राबवितांना, सदर उपक्रमाचा लाभ
बंद्यांना होत असल्याबाबतचा सविस्तर अहवाल दरवर्षी अपर पोलीस महासंचालक व महानिरीक्षक,
कारागृह व सुधारसेवा, पुणे यांनी शासनास सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 2