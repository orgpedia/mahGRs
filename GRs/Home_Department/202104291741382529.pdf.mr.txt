# Page 1
कारागृह विभागात कारागृह शिपाई, हवालदार व सुभेदार या पदावर सन २००५ पुर्वी नियुक्त झालेल्या कर्मचाऱ्यांना संगणक अर्हता प्रमाणपत्र सादर करण्यापासून सूट देण्याबाबत..
महाराष्ट्र शासन
गृह विभाग
शासन आदेश क्र. जेएलई- ०७२० / ३८३ / प्र.क्र. ८८/तुरुंग-१
मादाम कामा मार्ग, हुतात्मा राजगुरू चौक,
मंत्रालय, मुंबई -४०० ०३२.
दिनांक: २९.०४.२०२१.
वाचा : १. सामान्य प्रशासन विभाग, अधिसूचना क्र.सेप्रानि-१०९८/प्र.क्र.७/९८/१२, दि.२५.०१.१९९९ २. सामान्य प्रशासन विभाग,शासन निर्णय प्रशिक्षण २०००/प्र.क्र.६१/२००१/३९, दि.०७.०८.२००१ ३. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र.ईएसटी/गण-कर्म/संगणक अर्हता / कक्ष-१, दि.२३.०६.२०२०
प्रस्तावना : सामान्य प्रशासन विभाग, अधिसूचना दि. २५.०१.१९९९ अन्वये महाराष्ट्र नागरी सेवा (संगणक हाताळणी/वापराबाबतचे ज्ञान आवश्यक ठरविण्याबाबत) नियम १९९९ अधिसूचित करण्यात आले आहेत.
सामान्य प्रशासन विभाग, अधिसूचना दि. ०३.०५.२००० मधील विनियमाना दि.०१.०१.२००१ पासून प्रभाव देण्यात आला आहे. सदर नियमातील तरतूदीनुसार शासनाच्या विविध विभागातील/ कार्यालयातील गट-अ, गट-ब आणि गट-क संवर्गातील पदावर कार्यरत असणाऱ्या अधिकारी/ कर्मचाऱ्यांना विहित कालावधीत संगणक हाताळणी/वापराबाबतचे ज्ञान असल्याबाबत प्रमाणपत्र सादर करणे आवश्यक आहे.
२. कारागृह शिपाई या पदाची शैक्षणिक अर्हता सन २००५ पर्यत पाचवी उत्तीर्ण अशी होती. गृह विभाग, अधिसूचना दि.२०.०१.२००५ अन्वये सदर शैक्षणिक अर्हता सुधारित करण्यात आली असून ती उच्च माध्यमिक शाळा प्रमाणपत्र परीक्षा अशी करण्यात आली आहे. त्यामुळे सन २००५ पूर्वी नियुक्त झालेल्या कारागृह शिपाई संवर्गातील कर्मचारी महाराष्ट्र राज्य तंत्रशिक्षण मंडळामार्फत घेतल्या जाणाऱ्या संगणक अर्हता परिक्षेसाठी बसू शकले नाहीत. सबब अशा कर्मचाऱ्यांना संगणक अर्हता परीक्षा उत्तीर्ण झाल्याचे प्रमाणपत्र सादर करता आलेले नाही.
३. सन २००५ पुर्वी कारागृह शिपाई पदावर नियुक्त कर्मचाऱ्यांना हवालदार, सुभेदार या पदावर पदोन्नती देण्यात आली असून काही कर्मचारी नियत वयोमानाने वा स्वेच्छेने सेवानिवृत्त झाले आहेत तर काही कर्मचाऱ्यांचे निधन झाले आहे. वित्त विभाग, शासन निर्णय दि.३१.०१.२०१९ अन्वये राज्य शासकीय
# Page 2
शासन आदेश क्रमांक: जेएलई- ०७२० / ३८३ /प्र.क्र. ८८/ तुरुंग
कर्मचाऱ्यांना सातवा वेतन आयोग दि.०१.०१.२०१६ पासून लागू करण्यात आला आहे. मात्र संगणक अर्हता प्रमाणपत्राअभावी आक्षेप उपस्थित झाल्याने कारागृह शिपाई, हवालदार आणि सुभेदार या पदावरील कर्मचाऱ्यांना सुधारित निवृत्तीवेतन अदा करण्यास अडचणी निर्माण होत आहेत. यास्तव कारागृह शिपाई, हवालदार व सुभेदार या पदावर सन २००५ पूर्वी नियुक्त झालेल्या कर्मचाऱ्यांना संगणक अर्हता उत्तीर्ण होण्यापासून सुट देण्याची बाब शासनाच्या विचाराधीन होता.
शासन निर्णय : गृह विभागाच्या अधिपत्याखालील कारागृह विभागाच्या आस्थापनेवर सन २००५ पूर्वी कारागृह शिपाई , हवालदार आणि सुभेदार या पदावर नियुक्त झालेल्या खालीलप्रमाणे ६०६ कर्मचाऱ्यांना महाराष्ट्र नागरी सेवा (संगणक हाताळणी बाबतचे ज्ञान आवश्यक ठरविण्याबाबत) नियम १९९९ मधील नियम ६ नुसार संगणक अर्हता प्रमाणपत्र सादर करण्यापासून सूट देण्यात येत आहे.
-----------------------------------
| अ.क्र. | पदनाम | कर्मचाऱ्यांची संख्या |
| १. | कारागृह शिपाई | २६५ |
| २. | हवालदार | २४६ |
| ३. | सुभेदार | ९५ |
|  | एकूण | ६०६ |
-----------------------------------
२. सदर शासन निर्णय सामान्य प्रशासन विभाग, अनौपचारिक संदर्भ क्र. ८४/२०२१, कार्यासन १२, दि.२६.०३.२०२१ अन्वये प्राप्त मान्यतेनुसार निर्गमित करण्यात येत आहे.
# Page 3