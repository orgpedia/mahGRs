# Page 1
रस्ता सुरक्षा निधीकरीता अर्थसंकल्पित निधी वितरित करुन स्विय प्रपंजी खात्यात वर्ग करणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीआर-०८१७/प्र.क्र.४०१/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २४ जुलै, २०१९
वाचा :- १) शासन निर्णय क्र.एमव्हीआर-०८१६/प्र.क्र.४५७/परि-२, दि. ०९ फेब्रुवारी, २०१७.
२) शासन निर्णय क्र.एमव्हीआर-०७१६/प्र.क्र.३२४/परि-२, दि. ०१ सप्टेंबर, २०१६.
३) शासन अधिसूचना क्र.एमव्हीआर-०७१६/प्र.क्र.३२४/परि-२,
दि.१७ ऑक्टोबर, २०१६.
४) शासन परिपत्रक वित्त विभाग क्र.अर्थसं-२०१९/प्र.क्र.४४/अर्थ-३,दि.०१.०४.२०१९.
५) शासन परिपत्रक वित्त विभाग क्र. संकीर्ण १००९/प्र.क्र.६६/कोषा प्र-५,
दि.१५.०१.२०१०.
प्रस्तावना :
मा.सर्वोच्च न्यायालयाने रिट याचिका क्र.२९५/२०१५ यामध्ये रस्ता सुरक्षा विषयक बाबींचा वेळोवेळी आढावा घेऊन मा.सर्वोच्च न्यायालयास अहवाल सादर करण्यासाठी रस्ता सुरक्षा समितीची स्थापना केली आहे. सदर समितीने रस्ता सुरक्षाविषयक कामकाजासाठी स्वतंत्रपणे रस्ता सुरक्षा निधी निर्माण करण्याचे आदेश दिलेले आहेत. त्यानुसार रस्ता सुरक्षासंदर्भात विविध प्रकल्पांना मान्यता देण्याकरीता संदर्भाधिन क्र. २ येथील दि.०१.०९.२०१६ च्या शासन निर्णयान्वये "रस्ता सुरक्षा निधी नियंत्रण समिती" स्थापित करण्यात आलेली आहे.
वरील प्रयोजनासाठी संदर्भाधिन क्र. ३ येथील दि.१७.१०.२०१६ च्या अधिसूचनेन्वये उपकराची आकारणी करण्यात येत आहे. तसेच निधीच्या प्रयोजनासाठी संदर्भाधिन क्र.१ येथील
दि.०९.०२.२०१७ च्या शासन निर्णयान्वये परिवहन आयुक्त यांच्या स्तरावर स्वीय प्रपंजी लेखा खाते (P.L.A.) उघडण्यास मान्यता देण्यात आलेली आहे. त्यानुसार रस्ता सुरक्षेच्या प्रयोजनार्थ अर्थसंकल्पित केलेला निधी वितरित करुन स्वीय प्रपंजी लेखा खात्यात वर्ग करण्याची बाब शासनाच्या विचाराधिन होती.
# Page 2
शासन निर्णय क्रमांकः एमव्हीआर-०८१७/प्र.क्र.४०१/परि-२
शासन निर्णय :.
रस्ता सुरक्षा निधीच्या प्रयोजनासाठी अर्थसंकल्पित करण्यात आलेली रू.५०,००,००,०००/ (अक्षरी रुपये पन्नास कोटी फक्त) एवढी तरतूद भारतीय रिझर्व्ह बँक मुंबई येथे परिवहन आयुक्त, महाराष्ट्र राज्य, मुंबई यांचे नावे उघडण्यात आलेल्या स्विय प्रपंजी लेखा खाते (PLA A/c) क्र.
०१५१४८०१०४१ कोड नंबर २१६७ यामध्ये वर्ग करण्यास खालील अटीच्या अधिन राहून मान्यता देण्यात येत आहे.
१) सदरची तरतूद ही संदर्भाधिन क्र.१ येथील दि.०९.०२.२०१७ च्या शासन निर्णयान्वये विहित केलेल्या अटी व शर्तीनुसार खर्च करण्यात यावा.
२) सदर अनुदानाच्या रकमेचे स्वतंत्र लेखे ठेवण्यात यावेत.
३) सदर अनुदानाचे उपयोगीता प्रमाणपत्र विहित नमून्यात शासनाला सादर करावे.
तसेच उपयोगिता प्रमाणपत्राच्या प्रती महालेखापालांनाही पाठवाव्यात.
४) सदर अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालण्यात यावा.
५) वरील प्रयोजनाकरीता वित्त विभागाच्या संदर्भाधिन क्र. ४ व ५ येथील परिपत्रकान्वये दिलेल्या निर्देशानुसार अटी व शर्तीचे पालन करण्यात यावे.
२. सदर शासन निर्णय वित्त विभागाच्या अनौपचारीक संदर्भ क्र. २०१९ /२७७/कोषा-५, दि.१५/०७/२०१९ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3