# Page 1
मुंबई शहरामध्ये कार्यान्वित करण्यात येणाऱ्या सीसीटीव्ही प्रकल्पासंदर्भात मे. लार्सन अँड टुब्रो कं. लि. यांना करार पूरकपत्रातील (Contract Addendum) तरतुदींनुसार “मोबिलायजेशन अॅडव्हान्स” देणेबाबत.
महाराष्ट्र शासन
गृह विभाग
शासन निर्णय क्रमांक : सीसीटी-३६१९/प्र.क्र.७६/पोल-३
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२ दिनांक : २५ जून, २०१९
वाचा - १. महाराष्ट्र शासन आणि मे. लार्सन अँड टुब्रो कं. यांचे दरम्यान दि.०७.०२.२०१५ रोजी झालेला करार.
२. शासनाचे समक्रमांकाचे दि.०७.०२.२०१५ चे कार्यादेश.
३. शासन निर्णय क्र. सीसीटी ३११५/प्र.क्र.२१/भाग-२/पोल-३, दि.२६.०२.२०१९
४. महाराष्ट्र शासन आणि मे. लार्सन अँड टुब्रो कं. यांचे दरम्यान दि.१९.०६.२०१९ रोजी झालेला करार पूरकपत्र (Contract Addendum).
५. अपर मुख्य सचिव यांच्या अध्यक्षतेखालील उच्चस्तरीय शक्ती प्रदत्त समितीच्या दिनांक ०८.०४.२०१९ च्या बैठकीचे कार्यवृत्त.
६. अपर मुख्य सचिव यांच्या अध्यक्षतेखालील उच्चस्तरीय शक्ती प्रदत्त समितीच्या दिनांक १३.०६.२०१९ च्या बैठकीचे कार्यवृत्त.
७. क्लस्टर हेड (महाराष्ट्र), लार्सन अँड टुब्रो लि., यांचे क्र. L&T/MCS/PM/२९९६, दि.१९.०६.२०१९ चे पत्र.
प्रस्तावना :
मुंबई शहरावर दिनांक २६.११.२००८ रोजी झालेल्या दहशतवादी हल्ला व दादर, ऑपेरा हाऊस, झवेरी बाजार या ठिकाणी झालेल्या अतिरेकी हल्ल्यानंतर सुरक्षिततेच्या दृष्टीने मुंबई शहर व राज्यातील इतर शहरात सीसीटीव्ही प्रकल्प राबविण्याचा निर्णय घेण्यात आला आहे. पोलीस आयुक्त, बृहन्मुंबई यांच्या दिनांक २१.०८.२०१८ पत्रान्वये मुंबई शहरात अधिक सीसीटीव्ही कॅमेरे बसविण्याबाबत विनंती केली. त्यानुसार अ.मु.स. (गृह) यांच्या अध्यक्षतेखालील उच्च शक्ती प्रदत्त समितीने दिनांक ०५.११.२०१८ च्या बैठकीत मुंबई सीसीटीव्ही प्रकल्पाच्या करारातील “U श्येड्युल” मधील तरतुदीनुसार मुंबई सीसीटीव्ही प्रकल्पाचा भाग म्हणून अतिरिक्त सीसीटीव्ही कॅमेरे बसविण्याबाबत निर्णय घेण्यात आला आहे. या बैठकीत प्रकल्पाच्या तांत्रिक बाजु तसेच तपासून अहवाल सादर करण्यासाठी उच्च शक्ती प्रदत्त समितीने पोलीस आयुक्त, बृहन्मुंबई यांच्या अध्यक्षतेखाली समिती
# Page 2
शासन निर्णय क्रमांकः सीसीटी-३६१९/प्र.क्र.७६/पोल-३
स्थापन केली होती. उक्त समितीने सादर केलेला अहवाल विचारात घेऊन उच्च शक्ती प्रदत्त समितीने दिनांक २४.१२.२०१८ रोजीच्या बैठकीत मुंबई शहरात एकूण ५,६२५ सीसीटीव्ही कॅमेरे मुंबई सीसीटीव्ही प्रकल्प राबवत असलेल्या एल. ॲण्ड टी. कंपनीमार्फत बसविण्याबाबतचा निर्णय घेतला आहे व यासाठी येणाऱ्या रु.३२३.२३ कोटी इतक्या खर्चासदेखील मान्यता दिली आहे. ही वस्तुस्थिती विचारात घेता मुंबई सीसीटीव्ही संनिरीक्षण प्रकल्पातंर्गत ५,६२५ सीसीटीव्ही कॅमेरे मुंबई सीसीटीव्ही प्रकल्प राबवत असलेल्या एल. अॅण्ड टी. कंपनीमार्फत बसविण्याबाबतचा निर्णय घेतला आहे व दिनांक २६.०२.२०१९ च्या शासन निर्णयाव्दारे मुंबई सीसीटीव्ही संनिरीक्षण प्रकल्पाच्या रु.१३०३.५६ कोटी इतक्या खर्चास सुधारित प्रशासकीय मान्यता प्रदान करण्यात आली.
२. त्यानंतर, सीसीटीव्ही प्रकल्पाच्या अंमलबजावणीबाबत महाराष्ट्र शासन आणि मे. लार्सन अँड टुब्रो कंपनी यांचे दरम्यान दि.१९.६.२०१९ रोजी करार पूरकपत्र (Contract Addendum) करण्यात आले. मे. लार्सन अँड टुब्रो कंपनीने प्रकल्प रक्कमेच्या १० टक्के रकमेची म्हणजेच रु.१३०,३५,६७,९१९/- इतकी Performance Bank Guarantee (PBG) (स्टेट बँक ऑफ इंडीया क्र.०९९९५१५BG००००२१७ दिनांक २९.३.२०१९) शासनाकडे सादर केली आहे.
३. उक्त करारामधील तरतुदींनुसार उक्त कंपनीने रु.१७,७२,८०,०००/- रकमेची अॅडव्हान्स बँक गॅरंटी रोजी सादर केली आहे. उक्त करारपत्रातील अटींनुसार, मे. लार्सन अँड टुब्रो कंपनी यांना CAPEX रकमेच्या १० टक्के रक्कम “मोबिलायजेशन अॅडव्हान्स” म्हणून प्रदान करावयाची बाब शासनाच्या विचाराधीन होती.
शासन निर्णय : महाराष्ट्र शासन आणि मे. लार्सन अँड टुब्रो कंपनी यांचे दरम्यान दिनांक१९.६.२०१९ रोजी झालेल्या पूरकपत्र करारानुसार (Contract Addendum) मुंबई सीसीटीव्ही प्रकल्प कार्यान्वित करणेसाठी CAPEX रक्कम रु.२१४,४१,४०,५७२/- एवढी निश्चित करण्यात आली आहे. मे. लार्सन अँड टुब्रो कं.लि., यांनी दिनांक१९.०६.२०१९ रोजीच पत्राव्दारे केलेली मागणी व मुळ "Invoice” विचारात घेऊन CAPEX रकमेच्या १० टक्के रक्कम म्हणजेच रु.१६,१६,०६,३६७/- प्रदान करण्यास मंजूरी देण्यात येत आहे. उक्त रक्कमेतून २ टक्के टीडीएस ची रक्कम रु.३२,३२,१२७/- वजा करुन प्रत्यक्षात रु.१५,८३,७४,२४०/- प्रदान करण्यास मंजूरी देण्यात येत आहे. मे. लार्सन अँड टुब्रो कं.लि., यांनी CAPEX रकमेच्या १० टक्के रकमेचे टॅक्स इन्वाईस (Original Tax Invoice) सादर केले आहे.
“मोबिलायजेशन अॅडव्हान्स” देणेबाबत दिनांक १९.६.२०१९ रोजीच्या पूरकपत्र करारपत्रामध्ये तरतूद असल्याने “मोबिलायजेशन अॅडव्हान्स" म्हणून द्यावयाची रक्कम रु.१५,८३,७४,२४०/- डी. सी.
देयकाद्वारे काढण्यास शासनाची मंजूरी देण्यात येत आहे.
२. उक्त खर्च हा “मागणी क्र.बी- १०,४०५५- पोलीस यावरील भांडवली खर्च,८०० इतर खर्च,(००)(०९)सीसीटीव्ही यंत्रणा बसविणे (४०५५० ०२२३) या लेखाशीर्षाखाली ५२- यंत्रसामग्री साधनसामग्री” या उद्दिष्टाखाली खर्ची टाकण्यात यावा व तो सन २०१९-२० या वित्तीय खर्चासाठी उपलब्ध असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः सीसीटी-३६१९/प्र.क्र.७६/पोल-३
३. उक्त रक्कम आहरित करण्यासाठी पोलीस आयुक्त, बृहन्मुंबई यांना नियंत्रक प्राधिकारी व त्यांच्या अधिनस्त आहरण व संवितरण अधिकाऱ्याला आहरण व संवितरण अधिकारी म्हणून घोषित करण्यात येत आहे. त्यांनी उपरोक्त निधी प्रकल्प संचालक Larsen & Toubro Ltd.-SW&C BU या कंपनीच्या १६३, अन्नासलाई, चेन्नई – ६०० ००२ येथील सीटी बँकेच्या शाखेचे खाते क्र. ०५२१४६६३०८ (IFSC Code – CITl००००००३) (MICR CODE OF THE BANK - ६०००३७००२) या खात्यावर जमा करण्यात यावा.
४. हा शासन निर्णय वित्त विभागाच्या शासन निर्णय क्र.विअप्र-१०.०८/प्र.क्र.७०/२००८/विनियम, दि.१५.५.२००९ मधील वित्तीय अधिकार नियम पुस्तिका १९७८, भाग- पहिला, उपविभाग-दोन, महाराष्ट्र आकस्मिक खर्च नियम, १९६५ अन्वये प्रदान करण्यात आलेल्या वित्तीय अधिकारानुसार व अनु. क्र.४ नियम क्र.७ अन्वये प्रशासकीय विभागाला असलेल्या अधिकारान्वये निर्गमित करण्यात येत आहे.