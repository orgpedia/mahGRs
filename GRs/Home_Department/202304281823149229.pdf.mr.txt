# Page 1
विशेष पोलीस महानिरीक्षक, सायबर, मुंबई यांच्या अधिनस्त असलेला सायबर कक्ष अपर मुख्य सचिव, गृह विभाग, मंत्रालय, मुंबई यांचे अधिनस्त आणण्याबाबत...
महाराष्ट्र शासन
गृह विभाग
शासन निर्णय क्र. संकीर्ण-२०१५/प्र.क्र.११९/विशा-३अ
मादाम कामा मार्ग, हुतात्मा राजगुरु चौक,
मंत्रालय, मुंबई -३२
दि. २८ एप्रिल, २०२३
वाचा: १) शासन निर्णय, गृह विभाग, क्र. संकीर्ण २०१५/प्र. क्र. ११९/विशा ३अ, दि.०५.०१.२०१६.
२) शासन शुध्दीपत्रक, गृह विभाग, क्र. संकीर्ण २०१५/प्र. क्र. ११९/विशा ३अ, दि.०३.०३.२०१६.
३) शासन निर्णय, गृह विभाग, क्र. संकीर्ण २०१५/प्र. क्र. ११९/विशा ३अ, दि.१८.०१.२०१७.
४) शासन निर्णय, गृह विभाग, क्र. संकीर्ण २०१५/प्र. क्र. ११९/विशा ३अ, दि.२६.०८.२०२१.
प्रस्तावना: राज्य शासन आणि पोलीस यंत्रणेमध्ये सायबर गुन्हयांच्या संदर्भात अधिक परिणामकारक सुसूत्रता आणण्यासाठी आणि सायबर गुन्हयांचा शोध घेण्यामध्ये कायमस्वरुपी समन्वय करण्याकरीता राज्य स्तरावर मुंबई येथे एक सायबर कक्ष निर्माण करण्यास विभागाच्या दि.०५.०१.२०१६ चे शासन निर्णयान्वये मान्यता दिली होती. तसेच सदरहू शासन निर्णयान्वये सायबर कक्षाची कार्यकक्षा/रुपरेषा स्पष्ट करण्यात आली होती. तथापि, शासन निर्णय, गृह विभाग दि. २६.०८.२०२१ अन्वये विशेष पोलीस महानिरीक्षक, सायबर, महाराष्ट्र राज्य, मुंबई यांच्या अधिनस्त असलेला सायबर कक्ष हा पोलीस महासंचालक, महाराष्ट्र राज्य, मुंबई यांच्या अधिपत्याखालील अपर पोलीस महासंचालक, आर्थिक गुन्हे शाखा, मुंबई यांच्याकडे वर्ग करण्यात आला आहे. निर्णय प्रक्रीयेतील स्तर कमी करुन निर्णय प्रक्रीया गतीमान करण्यासाठी मुंबई स्थित सायबर कक्ष हा अपर मुख्य सचिव, गृह विभाग, मंत्रालय, मुंबई यांचे अधिपत्याखाली आणण्याची बाब शासनाच्या विचाराधीन होती.
शासन निर्णय: विशेष पोलीस महानिरीक्षक, सायबर, महाराष्ट्र राज्य, मुंबई यांचे अधिनस्त असलेला सायबर कक्ष हा अपर मुख्य सचिव, गृह विभाग यांच्या अधिपत्याखाली या आदेशाच्या दिनांकापासुन आणण्यास शासन मान्यता देण्यात येत आहे.
विभागाचा समक्रमांकाचा दि.२६.०८.२०२१ रोजीचा शासन निर्णय याद्वारे अधिक्रमीत करण्यात येत आहे.
# Page 2
शासन निर्णय क्रमांकः संकीर्ण-२०१५/प्र.क्र.११९/विशा-३अ