# Page 1
आयएनएस विराट या युध्दनौकेचे वस्तुसंग्रहालयात आणि सर्व सुविधांयुक्त पर्यटन केंद्रामध्ये रूपांतरीत करणेबाबत.
शासन निर्णय
गृह विभाग
शासन निर्णय क्रमांक.संकिर्ण ०९१८/६२६/प्र.क्र.३५/बंदरे-१,
२ रा मजला, हुतात्मा राजगुरु चौक,
मादाम कामा रोड, मंत्रालय, मुंबई-४०००३२.
दिनांक : २७ नोव्हेंबर, २०१८
प्रस्तावना:
आयएनएस विराट ही युध्दनौका दिनांक ६ मार्च, २०१७ रोजी भारतीय नौसेनेच्या सेवेतून सेवानिवृत्त झाली आहे. सद्यस्थितीत सदर युध्दनौका नौसेना गोदीमध्ये (Naval Dockyard) ठेवण्यात आली आहे. भारतीय नौसेनाचा संपन्न वारसा सर्व जनतेला माहिती व्हावा, शालेय/महाविद्यालयीन तरुणांमध्ये सागरी क्षेत्राबाबत आवड निर्माण व्हावी, सागरी प्रशिक्षण व त्याचबरोबर पर्यटनाच्या दृष्टीने सुविधा हया बाबी विचारात घेऊन, महाराष्ट्र शासनाने आयएनएस विराट ही युध्दनौका भारतीय नौसेनेकडून घेण्याचा आणि या युध्दनौकेचे वस्तुसंग्रहालयात व सर्व सुविधायुक्त पर्यटन केंद्रामध्ये रुपांतरीत करण्याची बाब विचाराधीन होती. त्यानुसार मंत्रीमंडळाच्या मान्यतेने खालीलप्रमाणे निर्णय घेण्यात आलेले आहेत.
शासन निर्णय : आयएनएस विराट या युध्दनौकेचे वस्तुसंग्रहालयात आणि सर्व सुविधांयुक्त पर्यटन केंद्रामध्ये रूपांतरीत करण्यास व सदर प्रकल्प सार्वजनिक-खाजगी-भागीदारी (Public-Private Partnership) तत्वावर राबविण्यास मान्यता देण्यात येत आहे.
२. सदर प्रकल्प राबविण्यासाठी मा. मुख्य सचिव यांच्या अध्यक्षतेखाली खालीलप्रमाणे उच्चाधिकार समिती स्थापन करण्यास व समितीची कार्यकक्षा विहीत करण्यास मान्यता देण्यात येत आहे.
----------------------------------------------------------
| मा.मुख्य सचिव | अध्यक्ष |
| अपर मुख्य सचिव (वित्त) | सदस्य |
| अपर मुख्य सचिव (नियोजन) | सदस्य |
| प्रधान सचिव (परिवहन व बंदरे) | सदस्य |
| प्रधान सचिव (पर्यटन) | सदस्य |
| मुख्य कार्यकारी अधिकारी, महाराष्ट्र मेरीटाईम बोर्ड | सदस्य |
| उपसचिव (बंदरे) | सदस्य सचिव |
----------------------------------------------------------
# Page 2
शासन निर्णय क्रमांकः संकिर्ण ०९१८/६२६/प्र.क्र.३५/बंदरे-१,
३. समितीची कार्यकक्षा : १) खाजगी उद्योजकाची निवड करण्यासाठी मागवावयाच्या निविदेच्या अटी व शर्ती ठरविणे
२) निविदांची तपासणी करुन विकासकांची निवड करणे.
३) Viability Gap Funding देणे, प्रकल्पाचे कार्यचालन याबाबत निर्णय घेणे.
२. हा शासन निर्णय पर्यटन विभागाच्या अनौ. संदर्भ क्र.३४/२०१८/पर्यटन, दिनांक ३१.१०.२०१८, नियोजन विभागाच्या अनौ.संदर्भ क्र.२२६/नियोजन-१४६१, दिनांक ३१.१०.२०१८ व, वित्त विभागाच्या अनौ.संदर्भ क्र.३५६/२०१८/व्यय-८, दिनांक ३१.१०.२०१८ अन्वये निर्गमित करण्यात येत आहे.