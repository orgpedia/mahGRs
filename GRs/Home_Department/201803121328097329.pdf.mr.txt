# Page 1
पोलीस आयुक्त, बृहन्मुंबई यांच्या आस्थापनेवरील १२९५ आणि मोटार परिवहन विभागातील ११६ अस्थायी पदांना दि. ०१.०३.२०१८ ते दि.३०.०९.२०१८ पर्यंत मुदतवाढ देण्याबाबत.
महाराष्ट्र शासन
गृह विभाग
शासन निर्णय क्र. एमआयएस १३१८/प्र.क्र.३०/पोल-४
दुसरा मजला, मंत्रालय, मुंबई-४०० ०३२,
दिनांक : १२ मार्च, २०१८.
वाचा:- १) गृह विभाग, शासन निर्णय क्र. एमआयएस १३१८/ प्र.क्र.३०/ पोल-४, दि १७.१.२०१८ २) सह पोलीस आयुक्त, (प्रशासन), बृहन्मुंबई यांचे पत्र क्र. पोआ/कक्ष-२(६)/रवका/२६/१८, दि.१७.२.२०१८.
३) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०५/०३/२०१८.
शासन निर्णय
पोलीस दलातील घटक कार्यालयातील या कार्यांसनाशी संबंधित अस्थायी पदांना वित्त
विभागाच्या सहमतीने वेळोवेळी मुदतवाढ देण्यात आलेली आहे, तसेच वरील संदर्भाधिन शासन
निर्णयान्वये पोलीस आयुक्त, बृहन्मुंबई या कार्यालयातील १२९५अस्थायी पदांना तसेच मोटार
परिवहन विभागातील नौका शाखेतील ११६ अस्थायी पदांना दि.१.१.२०१८ ते दि.२८.२.२०१८ पर्यंत
अटींच्या अधिन राहून मुदतवाढ देण्यात आलेली आहे. वित्त विभागाच्या उपरोक्त संदर्भ क्र.३ येथील
दि.५.३.२०१८ च्या शासन निर्णयान्वये दि.०१.३.२०१८ ते दि. ३०.९.२०१८ पर्यंत अस्थायी पदांना
मुदतवाढ देण्याचे त्या मंत्रालयीन प्रशासकीय विभागांना अधिकार प्रदान करण्यात आलेले आहेत.
त्यानुषंगाने उपरोक्त संदर्भ क्र. २ येथील सह पोलीस आयुक्त (प्रशासन), बृहन्मुंबई यांच्या
कार्यालयाच्या पत्रातील विनंतीस अनुसरुन खाली नमुद केल्याप्रमाणे घटकनिहाय तसेच सोबतच्या
सहपत्राप्रमाणे पदनिहाय अस्थायी पदांना दि.०१/३/२०१८ ते दि. ३०.९.२०१८ पर्यंत खालील अटींच्या
अधीन राहुन मुदतवाढ देण्यास शासन मंजुरी देण्यात येत आहे.
१) प्रस्तावित करण्यात आलेल्या पदांपैकी कोणतेही पद सहा महिन्यांपेक्षा जास्त काळ रिक्त
नाही व अस्थायी पदे ज्या कारणासाठी, अटी व शर्तीच्या अधीन राहून मंजूर केलेली आहेत
त्यांचे पालन करण्यात आले आहे.
# Page 2
शासन निर्णय क्रमांकः एमआयएस १३१८/प्र.क्र.३०/पोल-४
२) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि. ०५/०३/२०१८
नुसार विहित केलेल्या अटींचे व शर्तींचे कटाक्षाने पालन करण्यात येईल व त्याप्रमाणे कार्यवाही
करण्यात येईल.
३) दरम्यानच्या काळात अस्थायी पदांच्या सुधारित आकृतीबंध निश्चिती करण्याबाबतच्या
आढाव्याची कार्यवाही पूर्ण न झाल्यास / अस्थायी पदांना त्या पुढील कालावधीसाठी मुदतवाढ
न मिळाल्यास व त्यामुळे अधिकारी / कर्मचारी यांच्या वेतन व भत्त्यांचा प्रश्न निर्माण झाल्यास ती
जबाबदारी पोलीस आयुक्त, बृहन्मुंबई यांची राहील.
४) अस्थायी पदांचे वेतन व भत्त्यांवरील खर्च मंजूर अनुदानातून भागविण्यात येईल.
२. यासाठी होणारा खर्च गृह विभाग, मागणी क्रमांक बी-१ लेखाशिर्ष "२०५५-पोलीस (००) १०८
राज्य मुख्यालय पोलीस (०२) शहर पोलीस (०२) (०१) आस्थापना” या लेखाशीर्षाखाली मंजूर
अनुदानातून भागविण्यात यावा.
३. सदर शासन निर्णय वित्त विभागाच्या शासन निर्णय क्र. पदनि-२०१६/प्र.क्र.८/१६/आ.पु.क., दि.०५/०३/२०१८ अन्वये मंत्रालयीन प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 3
# Page 4
# Page 5
# Page 6