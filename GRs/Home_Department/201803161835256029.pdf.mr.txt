# Page 1
महाराष्ट्र शासन
गृह विभाग
शासन ज्ञापन क्रमांक पोप्रमा-०९१६/प्र.क्र.६७३/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १६ मार्च २०१८.
विषय राज्य राखीव पोलीस बल, गट क्रमांक ५, दौंड, जिल्हा - पुणे येथे पाच “Bachelors’ Barracks" बांधण्यासाठी प्रशासकीय मान्यता मिळण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७ बी/ २८ - बी-२ / ५- बॅचलर-बॅरेक-बांधणे-गट-क्र.५/२१३/१७, दिनांक २५.०४.२०१६.
ज्ञापन.
पोलीस महासंचालक, महाराष्ट्र राज्य, मुंबई, यांनी राज्य राखीव पोलीस बल, गट क्रमांक ५, दौंड, जिल्हा - पुणे, येथे पाच Bachelors' Barracks बांधण्यासाठी रु.९९.९६ लक्ष इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उपअभियंता, सार्वजनिक बांधकाम (इमारती) उपविभाग, दौंड, यांनी सन २०१५-१६ च्या दरसूचीनुसार तयार केले असून ते कार्यकारी अभियंता, सार्वजनिक बांधकाम (पूर्व) विभाग, पुणे, यांनी साक्षांकित केले आहे.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.१०२.४८ लक्ष असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, राज्य राखीव पोलीस बल, गट क्रमांक ५, दौंड, जिल्हा-पुणे, येथे पाच Bachelors' Barracks बांधण्यासाठी रु.१०२.४८ लक्ष इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता देण्यात येत आहे:
१) बांधकामाचा नमुना नकाशा, मांडणी नकाशा आणि विस्तृत नकाशा यांना वास्तुशास्त्रज्ञाकडून मंजूरी घेऊनच काम सुरु करावे.
२) ढोबळ स्वरूपात धरण्यात आलेल्या तरतुदींबाबत विस्तृत खर्चाचे अंदाज मंजूर करुनच काम हाती घ्यावे.
३) प्रत्यक्ष काम करताना शासन निर्णय, पर्यावरण विभाग, क्र.इएनव्ही २०१३/प्र.क्र.१७७/तां.क.१, दिनांक १०.०१.२०१४, अनुसार कार्यवाही करावी.
# Page 2
शासन ज्ञापन क्रमांकः पोप्रमा-०९१६/प्र.क्र.६७३/पोल-७.
४) शासन निर्णय, सार्वजनिक बांधकाम विभाग, क्रमांक बीडीजी-२०१७/ प्र.क्र.६०/ इमारती-२, दिनांक ०७.०७.२०१७, अनुसार कार्यवाही करण्यात यावी.
५) निधी उपलब्ध झाल्याशिवाय बांधकामास सुरवात करु नये.
६) अधीक्षक अभियंता, सार्वजनिक बांधकाम मंडल, पुणे, आणि समादेशक, राज्य राखीव पोलीस बल, गट क्रमांक ५, दौंड, जिल्हा-पुणे, यांनी खर्चाचे अंदाज साक्षांकित करावे.
५. उक्त कामासाठी येणारा खर्च हा गृह विभाग - - मागणी क्रमांक बी-१०, ४०७०, इतर प्रशासनिक सेवांवरील भांडवली खर्च, (००) ८००, इतर खर्च, (००) (०५) महाराष्ट्र राज्य पोलीस गृहनिर्माणसाठी बांधकाम करणे, (४०७० ०१५१), ५३, मोठी बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र. ७८८ / इमा-२, दिनांक २७.११.२०१७ अन्वये मिळालेल्या सहमतीने निर्गमित करण्यात येत आहे.