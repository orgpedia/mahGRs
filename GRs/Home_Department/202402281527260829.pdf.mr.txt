# Page 1
कल्याण डोंबिवली महानगरपालिके अंतर्गत सामान्य रुग्णालय, शास्त्रीनगर, डोंबिवली येथे
नवीन शवविच्छेदन केंद्र सुरु करण्यास मान्यता
देणेबाबत.
महाराष्ट्र शासन
गृह विभाग
शासन निर्णय क्र.सीआरए -०२२४/प्र.क्र.३३/पोल-४,
मादाम कामा रोड,हुतात्मा राजगुरु चौक,
मंत्रालय, दुसरा मजला, मुंबई- ४०० ०३२.
दिनांक : २८ फेब्रुवारी, २०२४
वाचा : १) आयुक्त, कल्याण डोंबिवली महानगरपालिका, कल्याण यांचे पत्र क्र.
अ.शा.जा.क्र.कडोंमपा/आयुक्त/पीए/३५३०, दि. २१.१२.२०२३ २) आयुक्त, कल्याण डोंबिवली महानगरपालिका, कल्याण यांचे पत्र क्र.
कडोंमपा/वै.आ./मु.का/१३४५, दि. १७.०७.२०१९
३) पोलीस उप आयुक्त, परिमंडळ-३, कल्याण यांचे पत्र क्र.
पोउपआ/परि.३/कल्याण/२४९४/२०१९, दि. ०५.०७.२०१९
४) जिल्हा शल्यचिकित्सक, वि.सा.सामान्य रुग्णालय, ठाणे यांचे पत्र क्र.
जिरुठा/शवविच्छेदन/पदवानगी/१३७९४/१९, दि. ०५.०७.२०१९
५) उप प्रादेशिक अधिकारी, कल्याण-१, महाराष्ट्र प्रदूषण नियंत्रण मंडळ यांचे पत्र क्र.मप्रनि/उपप्रकाक१/३६, दि.२८.०१.२०१९
६) उप प्रादेशिक परिवहन अधिकारी, उप प्रादेशिक परिवहन कार्यालय, कल्याण यांचे पत्र क्र.उप
प्रापका/आस्था/कल्याण/२०२३/जा.क्र.५१००, दि. २०.०३.२०२३ ७) आयुक्त, वैद्यकीय शिक्षण व संशोधन, संचालनालय, वैद्यकीय शिक्षण आणि संशोधन, मुंबई यांचे
पत्र क्र. DMER-१२०२९/२/२०२३-EDU, दि. ०१.११.२०२३
प्रस्तावना: कल्याण डोंबिवली महानगरपालिका कार्यक्षेत्रातील आरोग्य सेवेचा दर्जा सुधारणेसाठी तसेच
मृत व्यक्तीच्या नातेवाईकांना होणारा त्रास व पोलीस यंत्रणेवरील ताण कमी करण्यासाठी तसेच
नागरीकांच्या वाढत्या गरजा लक्षात घेता कल्याण डोंबिवली महानगरपालिके अंतर्गत सामान्य रुग्णालय, शास्त्रीनगर, डोंबिवली येथे नवीन शवविच्छेदन केंद्र सुरु करण्याचे शासनाचे विचाराधीन होते.
शासन निर्णय : कल्याण डोंबिवली महानगरपालिके अंतर्गत सामान्य रुग्णालय, शास्त्रीनगर, डोंबिवली येथे प्रस्तावित नवीन शवविच्छेदन केंद्र सुरु करण्याकरिता आवश्यक ती सर्व सुविधा उपलब्ध असल्याचे
निरीक्षणे नोंदवून संचालनालय, वैद्यकीय शिक्षण व संशोधन, मुंबई यांचे ना- हरकत देण्याकरिता
संचालनालयामार्फत गठित त्रिसदस्यीय समितीने शिफारस केली आहे. सदर शिफारशीच्या अनुषंगाने
आयुक्त, वैद्यकीय शिक्षण व संशोधन, संचालनालय, वैद्यकीय शिक्षण आणि संशोधन, मुंबई यांनी दिलेल्या अभिप्रायानुसार तसेच, आयुक्त, कल्याण डोंबिवली महानगरपालिका, कल्याण, पोलीस उप आयुक्त,
परिमंडळ-३ कल्याण, जिल्हा शल्यचिकित्सक, वि.सा. सामान्य रुग्णालय, ठाणे, उपप्रादेशिक परिवहन
अधिकारी, कल्याण यांनी दिलेल्या ना-हरकत प्रमाणपत्र व उप प्रादेशिक अधिकारी, कल्याण १ , महाराष्ट्र प्रदूषण नियंत्रण मंडळ यांचे अभिप्राय विचारात घेवून मुंबई शरीररचनाशास्त्र अधिनियम, १९४९
अंतर्गत मृतदेह जतन करणे, शवविच्छेदन, वहन व निलेखन करण्याकरीता तसेच, फौजदारी प्रक्रिया
संहिता, १९७३ (Code of Criminal Procedure, CRPC) मधील कलम १७४ व १७६ अन्वये अपमृत्यूचे
अन्वेषण करण्याच्या कार्यपध्दतीची अवलंब करण्यास व न्यायवैद्यक शास्त्राचे काम करण्यासाठी खाली नमूद
# Page 2
शासन निर्णय क्रमांकः सीआरए -०२२४/प्र.क्र.३३/पोल-४,
अटींच्या अधिन राहून कल्याण डोंबिवली महानगरपालिके अंतर्गत सामान्य रुग्णालय, शास्त्रीनगर,
डोंबिवली येथे शवविच्छेदन केंद्र सुरु करण्यास शासन मान्यता देण्यात येत आहे.
१.शव विच्छेदन करणाऱ्या वैद्यकिय व्यवसायीस, ज्या ज्या वेळी न्यायालयाचा हुकुमनामा प्राप्त
होईल त्यावेळी न्यायालयात हजर रहावे लागेल आणि त्याने शवविच्छेदन नोंदविलेल्या
निष्ट्कर्षाबाबत त्यास साक्ष देणे बंधनकारक राहील.
२.या प्रकरणी पोलीस विभागास सर्व सहकार्य करावे लागेल.
३.सदर शवविच्छेदन केंद्रास वाटून दिलेल्या पोलीस स्टेशनच्या हद्दीतील मृत देहाचे शव
विच्छेदन करण्याची जबाबदारी त्यांचेवर राहील.
४.सदर शवविच्छेदन केंद्र हे कल्याण डोंबिवली महानगरपालिकेच्या अखत्यारीत आहे. सदर
केंद्रावरील कर्मचारी/अधिकाऱ्यांचे वेतन व भत्ते हे त्या विभागाच्या मूळ कार्यालयातून अदा
करण्यात यावेत.
५.या सर्व कार्यपध्दतीत कल्याण डोंबिवली महानगरपालिके अंतर्गत सामान्य रुग्णालय,
शास्त्रीनगर, डोंबिवली या संस्थेच्या वैद्यकिय व्यावसायीस/वैद्यकिय अधिकाऱ्यास नागरी
सेवेतील अधिकाऱ्यांप्रमाणे नियम लागू होतील. (For all practical purposes those
Doctors/Medical Officers will be treated as Civilians)
उपरोक्त कोणत्याही अटींचा कल्याण डोंबिवली महानगरपालिके अंतर्गत सामान्य रुग्णालय,
शास्त्रीनगर, डोंबिवली या संस्थेकडुन भंग केला गेल्यास सदर संस्थेचे शवविच्छेन/ न्याय वैद्यक शास्त्राचे
काम करण्याची मान्यता रद्द करण्यात येईल.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध