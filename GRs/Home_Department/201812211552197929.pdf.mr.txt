# Page 1
मोटार वाहन विभागाकरिता सुरु केलेल्या कॉलसेंटरला व त्यासाठी कार्यरत कर्मचाऱ्यांना मुदतवाढ देणे व त्यासाठीच्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०११७/प्र.क्र.१२/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक : २१ डिसेंबर २०१८
वाचा :- १) शासनाचे समक्रमांकाचे दि.२७.४.२०१७, दि.७.८.२०१७, दि.१२.९.२०१७, रोजीचे ज्ञापन व दि. २५.१.२०१८, दि.२८.५.२०१८ व दि.२.८.२०१८ रोजीचे शासन निर्णय २) परिवहन आयुक्त कार्यालय यांचे क्र. पआका/का.११/संगणक/Veenus/२०१८ /जा.क्र.१२९२४, दि.३१.०८.२०१८ चे पत्र.
३) प्रकल्प अंमलबजावणी समितीच्या दि.३.११.२०१८ रोजीच्या बैठकीचे इतिवृत्त
प्रस्तावना - राज्यातील मोटार वाहन विभागाकडे प्राप्त होणारे अर्ज परिपूर्ण असण्याकरिता नागरिकांना/ ऑनलाईन अर्ज भरताना येणाऱ्या अडचणींचे निरसन होण्याकरिता व योग्यवेळी सर्व माहिती अर्जदारास मिळण्याकरिता मोटार वाहन विभागात कॉलसेंटरची स्थापना करणे, कॉलसेंटर वर अनुज्ञप्ती नोंदणी / परवाना शुल्क इत्यादी सर्व माहिती देण्याकरिता दि.२७.४.२०१७ च्या ज्ञापनान्वये प्रशासकीय मंजूरी देण्यात आली होती. तसेच सदर कॉल सेंटर साठी दि. २७.४.२०१७ व दि.७.८.२०१७ च्या ज्ञापनान्वये एकूण ६ कर्मचाऱ्यांची नियुक्ती मे. व्हीनस कन्सल्टन्सी यांचेमार्फत करण्यास प्रशासकीय व वित्तीय मंजूरी दिली होती. दि.१२.९.२०१७ चे ज्ञापनान्वये कॉल सेंटरकरीता आवश्यक कर्मचारी नियुक्त करण्याचे अधिकार परिवहन आयुक्त, महाराष्ट्र राज्य यांना प्रदान केले होते. सदर कॉल सेंटरला तसेच कार्यरत कर्मचाऱ्यांना वेळोवेळी मुदतवाढ देण्यात आली. प्रस्तुत मुदतवाढ दि.३१.८.२०१८ रोजी संपलेली असून सदर कॉलसेंटरला व कार्यरत कर्मचाऱ्यांना पुढे मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णय साप्रवि/माहिती व तंत्रज्ञान- ३९ विभागाने मान्यता दिल्यानुसार, दि. २७.४.२०१७ चे ज्ञापनान्वये स्थापित केलेल्या कॉलसेंटरला दि.१.९.२०१८ ते दि. ३१.१२.२०१८ पर्यंत मुदतवाढ देण्यास तसेच कॉलसेंटरसाठी ६ कर्मचाऱ्यांच्या नियुक्तीस व सदर कर्मचाऱ्यांस प्रती व्यक्ती प्रती माह रु. २९५००/-+ १८% जीएसटी याप्रमाणे ६ कर्मचाऱ्यांकरीता रु. ८,३५, ४४०/- इतक्या खर्चास प्रशासकीय व वित्तीय मंजूरी देण्यात येत आहे. प्रस्तुत मुदतवाढ दि. ३१.१२.२०१८ नंतर आपोआप संपुष्टात येईल.
# Page 2
शासन निर्णय क्रमांकः एमव्हीडी-०११७/प्र.क्र.१२/परि-४, दि.२१ डिसेंबर २०१८
२. यासाठी येणारा खर्च हा "मागणी क्र. बी-३, लेखाशीर्ष २०४१, वाहनांवरील कर-००१, संचालन व प्रशासन (०१) परिवहन आयुक्त (०१)(०१)आस्थापना-परिवहन आयुक्त (दत्तमत) (अनिवार्य) (२०४१ ००१८), १३ कार्यालयीन खर्च" या लेखाशीर्षाखाली सन २०१८-१९ या आर्थिक वर्षाकरीता उपलब्ध असलेल्या मंजूर अनुदानातून खर्ची टाकण्यात यावा.
३. सदरहू शासन निर्णय माहिती व तंत्रज्ञान विभागाच्या प्रकल्प अंमलबजावणी समितीने दि.३.११.२०१८ रोजीच्या बैठकीतील निर्णयानुसार आणि त्या विभागाच्या दि.६.१२.२०१८ रोजीच्या टिप्पणीन्वये दिलेल्या मान्यतेस अनुसरुन तसेच वित्त विभाग, शासन परिपत्रक क्र. अर्थसं-२०१८/ प्र. क्र.९/अर्थ-३, दि.०२.०४.२०१८ मधील परिच्छेद क्र.६(अ) नुसार प्रशासकीय विभागास असलेल्या पुर्ण अधिकारानुसार निर्गमीत करण्यात येत आहे.