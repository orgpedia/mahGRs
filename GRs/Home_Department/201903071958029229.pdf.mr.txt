# Page 1
महाराष्ट्र शासन
गृह विभाग
शासन ज्ञापन क्र. दुरुस्ती-०५१८/प्र.क्र.१९७/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक ०७ मार्च २०१९.
विषय राज्य राखीव पोलीस बल, गट क्र.१०, सोरेगांव, सोलापूर, येथील अंतर्गत रस्त्यांची दुरुस्ती करण्यासाठी प्रशासकीय मान्यता मिळण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/प्र.क्र.४९ / १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७-बी/ २८ - बी-२ / रस्ता - डांब दुरूस्ती / गट क्र. १०- सोलापूर/ ११८/२०१८, दिनांक १९.०४.२०१८.
४) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७-बी/ २८ - बी-२ / रस्ता - डांब दुरुस्ती / गट क्र. १०- सोलापूर/ ११८/२०१८, दिनांक १३.१२.२०१८.
ज्ञापन.
पोलीस महासंचालक, महाराष्ट्र राज्य, मुंबई, यांनी राज्य राखीव पोलीस बल, गट क्र.१०, सोरेगांव, सोलापूर, येथील अंतर्गत रस्त्यांची दुरुस्ती करण्यासाठी रु.२,९३,२१,५७५/- इतकया खर्चाच्या अंदाजांना प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उपविभागीय अभियंता, सार्वजनिक बांधकाम उपशाखा क्र.१, सोलापूर, यांनी सन २०१७-१८ च्या राज्य दरसूचीनुसार तयार केले असून ते कार्यकारी अभियंता, सार्वजनिक बांधकाम विभाग, सोरेगांव, सोलापूर, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.२,२८,२४,५००/- असे सुधारित केले आहेत व रस्त्यांची लांबी एकूण १४ कि.मी. इतकी परिगणित केली आहे. आणि त्याप्रमाणे प्रशासकीय मान्यता प्रदान करण्यास, विवक्षित अटींवर, सहमती दिली आहे.
४. त्या अनुसार, राज्य राखीव पोलीस बल, गट क्र. १०, सोरेगांव, सोलापूर, येथील अंतर्गत रस्त्यांची (एकूण लांबी-१४ कि.मी.) दुरुस्ती करण्यासाठी रु.२,२८,२४,५००/- (रुपये दोन कोटी, अठ्ठावीस लक्ष, चोवीस हजार, पाचशे फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू करु नये.
# Page 2
शासन ज्ञापन क्रमांकः दुरुस्ती-०५१८/प्र.क्र.१९७/पोल-७
२) विशेष पोलीस महानिरीक्षक, रा. रा. पोलीस बल, पुणे, यांनी खर्चाचे अंदाज साक्षांकित करावे.
५. उक्त खर्च हा गृह विभाग - मागणी क्र. बी-१, २०५५, पोलीस, (००) १०९, जिल्हा पोलीस, (००) (०१) जिल्हा पोलीस बल (दत्तमत) (अनिवार्य) (२०५५ ०१६८), २७- लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे शासन ज्ञापन सार्वजनिक बांधकाम विभागाच्या अनौपचारिक संदर्भ क्र.२८७/ २०१८/ इमा.-२, दिनांक ०८.०२.२०१९, अन्वये मिळालेल्या सहमतीने निर्गमित करण्यात येत आहे.