# Page 1
रेडीओ क्लब, मुंबई येथे प्रवासी/पर्यटन जेट्टी, टर्मिनल इमारत व तत्सम सुविधा निर्माण करणे" या कामाच्या रू. १६२.९८ कोटी इतक्या रकमेच्या ढोबळ अंदाजपत्रकास प्रशासकिय मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः एमआयएस ०२२०/प्र.क्र.०९/बंदरे-२
मंत्रालय, मुंबई ४०० ०३२
दिनांक :- ३० मार्च, २०२२
वाचा :- १. मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र.
ममेबो/मुकाअ/अभि-३ / सागरमाला/ रेडिओ क्लब/ सु.प्र.मा/ ३०३ दिनांक २१.०१.२०२२ २. गृह विभाग, शासन निर्णय क्रमांकः एमआयएस ०२२०/प्र.क्र.०९/बंदरे-२
दि. ०७.०९.२०२०
प्रस्तावना:
मुंबई मधील गेटवे ऑफ इंडिया हे महत्वाचे पर्यटनस्थळ असून तेथून एलिफंटा, मांडवा, जेएनपीटी, हार्बर क्रूझींग याकरीता अस्तित्वातील ५ जेट्टींचा वापर करून जलप्रवासी वाहतूक करण्यात येते. दरवर्षी सुमारे ३० ते ३५ लक्ष इतकी प्रवासी / पर्यटक वाहतूक होते. गेटवे येथील अस्तित्वातील जेट्टी सुविधा प्रवाशांकरीता अपूरी पडत असून काही वेळेस प्रवाशांना ३ ते ४ बोटी ओलांडून आपल्या इच्छित बोटीत जावे लागते. अशावेळी प्रवाशांना विशेषतः वृध्द व्यक्ती, स्त्रिया आणि लहान मुले यांना खुप अडचणी निर्माण होतात. प्रवाशांच्या सोयीकरीता गेटवे ऑफ इंडिया येथे जेट्टी बांधणे व त्यालगत सुविधा निर्माण करणे प्रस्तावित होते. परंतु त्यास सुरक्षिततेच्या दृष्टीने नौसेनेने आक्षेप घेऊन प्रस्तावित जेट्टी रेडीओ क्लब नजीक बांधण्यात यावी, असे सूचीत केले.
त्यानुसार रेडीओ क्लब जेट्टी, नवीन प्रवासी टर्मिनल व तत्सम सुविधांची निर्मीती करण्याचा प्रस्ताव मुख्य कार्यकारी अधिकारी, महाराष्ट्र मेरीटाईम बोर्ड यांनी सादर केला असून सदर प्रस्तावास मान्यता देण्याची बाब शासनाच्या विचाराधीन होती. रेडिओ क्लब मुंबई येथे पर्यटन / प्रवासी जेट्टी, टर्मिनल इमारत व तत्सम सुविधा निर्माण करणे, या कामास दि. ०७ सप्टेंबर २०२० रोजीच्या गृह विभागाच्या शासननिर्णयान्वये राज्यदरसुची २०१८-१९ नुसार रक्कम रु.९८,५७,१५,०५७/ इतक्या किंमतीस प्रशासकीय मान्यता प्रदान करण्यात आलेली आहे. २०२१-२२ च्या राज्य दरसुचीनुसार सागरमाला कार्यक्रमा अंतर्गत रेडिओ क्लब मुंबई येथे जेट्टी प्रकल्पाच्या साहित्यांच्या किमतीमध्ये वाढ झालेली असून सद्यस्थितीत सन २०१८-१९ च्या राज्यदरसुची नुसार बांधकाम करणे शक्य होणार नसल्याने सदर कामासाठी रु. १६२,९८, १७,९३८/- किंमतीच्या नवीन अंदाजपत्रकास मान्यता द्यावी अशी विनंती मुख्य कार्यकारी अधिकारी, महाराष्ट्र मेरिटाईम बोर्ड यांनी केली आहे.
# Page 2
शासन निर्णय क्रमांकः एमआयएस ०२२०/प्र.क्र.०९/बंदरे-२
शासन निर्णय:
सागरमाला कार्यक्रमांतर्गत “रेडीओ क्लब येथे पर्यटन / प्रवासी जेट्टी, टर्मिनल इमारत व तत्सम
सुविधा निर्माण करणे” यासाठीच्या कामांच्या रू.१६२.९८ कोटी इतक्या रकमेच्या ढोबळ अंदाजपत्रकास
खालील तक्त्यात दर्शविलेल्या रकमेच्या मर्यादेत प्रशासकिय मान्यता देण्यात येत आहे. तसेच सदर
कामासाठी गृह विभागाच्या दि. ०७ सप्टेंबर २०२० रोजीच्या शासननिर्णयान्वये रु. ९८.५७ कोटी
किंमतीच्या अंदाजपत्रकास प्रदान करण्यात आलेली प्रशासकीय मान्यता रद्द करण्यात येत आहे.
----------------------------------------------------------------
| Sr. No. | Description of Work | Total |
| A | Part A-Work To be Executed |  |
| 1 | Fixed Walkway & Fixed Jetty | 92,65,67,681.00 |
| 2 | Terminal Platform & Allied work |  |
| a | Terminal Building (Container) | 33,99,100.00 |
| b | Terminal Platform /Parking | 23,59,44,692.00 |
| C | Electrical works | 1,62,47,382.00 |
| d | Fire fighting works | 69,09,492.00 |
| e | Mechanical (Security Equipment) | 1,26,97,409.00 |
| f | Other Infra work facilities | 1,14,50,470.00 |
| g | Additional Services for Building & Electrical | 4,17,90,767.00 |
| I | Sub-Total | 1,25,50,06,993.00 |
| B | Quality Control & Testing |  |
| 1 | Quality Control | 40,04,430.00 |
| 2 | Liasoning Cost for services | 5,79,452.00 |
| II | Tender Cost | 1,25,95,90,875.00 |
|  | Add for Labour Insurance (0.5%) on I | 62,75,035.00 |
|  | Add 4% for Contingencies | 5,02,00,280.00 |
|  | PMC Charges ( 3% ) | 3,76,50,210.00 |
|  | Escalation charges (10%) | 12,55,00,699.00 |
|  | Add 12% GST | 15,06,00,839.00 |
|  | Total Project Cost | 1,62,98,17,938.00 Cr. |
----------------------------------------------------------------
२. सदर कामास पर्यावरण तसेच इतर अनुषंगीक विभागांच्या आवश्यक परवानग्या घेण्यात
याव्यात.
३. सदर कामास केंद्र शासनाने देखील रुपये ९८.५७ कोटी इतक्या किमतीस मंजूरी तसेच
५० टक्के निधी उपलब्ध करुन देण्यास तत्वत: मान्यता दिलेली आहे.
४. मा. मुख्य सचिव महोदय यांच्या अध्यक्षतेखाली दिनांक १८/०१/२०२२ रोजी संपन्न
झालेल्या शक्तीप्रदान समितीच्या बैठकीत सागरमाला कार्यक्रमांतर्गत घ्यावयाच्या प्रकल्पांच्या
मूळ अंदाजपत्रकीय किंमतीमध्ये, प्रशासकीय व तांत्रिक कारणास्तव मंजूरीस विलंब झाल्यामुळे पृष्ठ ३ पैकी २
# Page 3
शासन निर्णय क्रमांकः एमआयएस ०२२०/प्र.क्र.०९/बंदरे-२
प्रकल्पांच्या किंमतीमध्ये दर / भाव वाढीमुळे होणारी अधिकची रक्कम राज्य शासनाने उपलब्ध करुन देण्याबाबत व त्याकरिता, गृह (बंदरे) विभागाने आर्थिक वर्ष २०२२-२३ आणि २०२३-२४ च्या अर्थसंकल्पात अधिकची योग्य ती तरतूद मंजूर करुन घेण्याबाबत निर्णय घेण्यात आला आहे.
५. वरिल कामांवरिल खर्च “मागणी क्र. बी-७, ३०५१ - बंदरे व दिपगृह ०२, लहान बंदरे, १९०, सार्वजनिक क्षेत्रातील व इतर उपक्रमांना सहाय्य, (००) (०३) जेट्टीच्या बांधकामाकरीता केंद्राचे सहाय्य (सागरमाला) (राज्य हिस्सा ५०% ) (३०५१ १८९१), ३५ भांडवली मत्तेच्या निर्मितीकरिता अनुदान” या लेखाशिर्षाखाली मंजुर तरतुदीतून भागविण्यात येईल.
६. सदर शासन निर्णय केंद्र शासनाच्या सागरमाला कार्यक्रमास मान्यता देणेबाबतच्या मा.मंत्रिमंडळाच्या दि.१९.०९.२०१७ रोजी झालेल्या बैठकीत घेण्यात आलेल्या निर्णयानुसार आणि नियोजन विभागाच्या अनौपचारीक संदर्भ क्र.४७/१४६१, दिनांक ०६.०३.२०२२ व वित्त विभागाच्या अनौपचारीक संदर्भ क्र.११५/व्यय-८, दिनांक २२.०३.२०२२ अन्वये निर्गमीत करण्यात येत आहे.