# Page 1
नक्षलग्रस्त प्रभावित जिल्हयांसाठी केंद्रशासनाने सन २०१७-१८ ते २०१९-२० या तीन वर्षाकरीता जाहिर केलेल्या विशेष केंद्रीय सहाय्य (Special Central Assistance) अंतर्गत गडचिरोली जिल्हयाकरिता सन २०१७-१८ या वर्षासाठी केंद्रशासनाकडून प्राप्त झालेला रुपये ५,००,००,०००/-(रुपये पाच कोटी फक्त) इतका निधीबाबत.
महाराष्ट्र शासन
गृह विभाग,
शासन निर्णय क्रमांक:- डीआयएस ०५१८/प्र.क्र.२०८/विशा-१ब,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक: १२ ऑक्टोंबर, २०१८
वाचा:- १) गृह विभाग शासन निर्णय क्र. एनएएक्स ०११८/प्र.क्र.२०/विशा-१ब, दि.२०.०२.२०१८, २) केंद्र शासनाचे पत्र क्रमांक:-F.No.१८०१५/०३/२०१८-LWE-I, दि.२०.०२.२०१८, ३) केंद्र शासनाचे पत्र क्रमांक:-F.No.१८०१५/०३/२०१८-LWE-I, दि.२२.०५.२०१८,
प्रस्तावना: केंद्रीय गृह मंत्रालयाने डावी कडवी विचारसरणीचा (Left Wing Extremism) प्रतिरोध करण्यासाठी महाराष्ट्र राज्यातील गडचिरोली या नक्षलग्रस्त प्रभावित जिल्हयाठी सन २०१७-१८ ते २०१९-२० या तीन वर्षाकरीता विशेष केंद्रीय सहाय्य (Special Central Assistance) जाहिर केला आहे. त्यापैकी सन २०१७-१८ या आर्थिक वर्षाकरिता केंद्र शासनाने दिनांक २०.०२.२०१८ च्या पत्रान्वये रु.५ कोटी इतका निधी उपलब्ध करुन दिला आहे. केंद्र शासनाच्या मार्गदर्शक सूचनेनुसार सदर निधी जिल्हाधिकारी, गडचिरोली यांना वितरित करण्याची बाब शासनाच्या विचाराधीन होती.
त्या अनुषंगाने शासनाने खालील निर्णय घेतला आहे.
शासन निर्णय:
डावी कडवी विचारसरणीने तीव्र स्वरुपात प्रभावित झालेल्या गडचिरोली जिल्हयाकरिता सार्वजनिक पायाभूत सुविधा व सेवा यामध्ये असणारी तफावत दुर करण्यासाठी केंद्रिय स्तरावरील समितीने विशेष केंद्रिय सहाय्य योजने अंतर्गत सन-२०१७-१८ या आर्थिक वर्षाकरिता केंद्र शासनाने दि.२०.०२.२०१८ रोजीच्या पत्रान्वये उपलब्ध करुन दिलेला रु.५,००,००,०००/-(रुपये पाच कोटी फक्त) इतका निधी केंद्र शासनाच्या मार्गदर्शक तत्वानुसार जिल्हाधिकारी, गडचिरोली यांच्या नावे सार्वजनिक क्षेत्रातील (पब्लीक सेक्टर) बँकेमध्ये उघडलेल्या खात्यात वर्ग करण्यास या शासन निर्णयान्वये मंजूरी देण्यात येत आहे.
३. सदर निधी “मागणी क्रमांक बी-१० ४०५५ पोलीसांवरील भांडवली खर्च (००) २०७ राज्य पोलीस (००) (१२) नक्षलग्रस्त गडचिरोली जिल्हयासाठी पायाभूत सेवा व सुविधा” या लेखाशीर्षाखाली खर्ची टाकण्यात यावा व तो मंजूर अनुदानातून भागविण्यात यावा.
# Page 2
शासन निर्णय क्रमांकः डीआयएस ०५१८/प्र.क्र.२०८/विशा-१ब,
केंद्र शासनाच्या, गृह मंत्रालयाने दि. २०.१२.२०१७ रोजीच्या पत्रान्वये निधी वितरीत करण्याकरीता नमूद केलेल्या अटी / शर्तींची पूर्तता करण्यात यावी. तसेच योजनेसंदर्भात केंद्र शासनाने वेळोवेळी दिलेल्या मार्गदर्शक सूचनांचे पालन करुन दिलेल्या निर्देशानुसार निधी खर्च करावा व खर्च करण्यात आलेल्या रकमेची उपयोगीता प्रमाणपत्र वेळोवेळी केंद्र शासन व राज्य शासनास सादर करावी. वित्त विभाग शासन परिपत्रक दि.०२.०४.२०१८ रोजीच्या परीपत्रकानुसार केंद्रपुरस्कृत कार्यक्रमाअंतर्गत निधी वितरणाबाबत दिलेल्या सूचनांचे पालन करावे. केंद्र शासनाच्या दि.२०.०२.२०१८ च्या आदेशान्वये वितरीत रुपये ५ कोटी इतका निधी दि. २२.०२.२०१८ रोजी राज्याच्या एकत्रीत निधीत जमा झाला आहे. सदर निधी सन २०१७-१८ या वर्षासाठी केंद्र शासनाने उपलब्ध करुन दिला असून तो निधी सन २०१८-१९ या वर्षात नक्षलग्रस्त गडचिरोली जिल्हयासाठी सार्वजनिक पायाभूत सूविधा व सेवा यासाठी खर्च करण्यात यावा. याबाबत गृह विभाग शासन निर्णय दि.२०.०२.२०१८ अन्वये दिलेल्या मार्गदर्शक सूचनांचे पालन करावे.
४. सदर निधी कोषागारातून आहरीत करण्यासाठी अपर पोलीस महासंचालक (विशेष कृती), महाराष्ट्र राज्य, मुंबई यांना नियंत्रण अधिकारी तर त्यांच्या अंतर्गत आहरण व संवितरण अधिका याला आहरण व संवितरण अधिकारी म्हणून प्राधिकृत करण्यात येत आहे. त्यानुसार आहरण व संवितरण अधिका-यांने सदर निधी कोषागारातून आहरीत करुन जिल्हाधिकारी, गडचिरोली यांच्या नावे उघडण्यात आलेल्या सेंट्रल बँक ऑफ इंडिया, गडचिरोली येथील बचत खाते क्रमांक ३६७१११६७५९, IFSC Code CBINO२८३८९३, MICR Code ४४२०१६२०२ या खात्यावर वर्ग करावा.
५. हा शासन निर्णय नियोजन विभाग अनौपचारिक संदर्भ क्रमांक १६२/१८/१४६१, दिनांक १६.०८.२०१८ व वित्त विभाग अनौपचारिक संदर्भ क्रमांक २४५/१८/व्यय-७, दिनांक २७.०८.२०१८ अन्वये प्राप्त झालेल्या सहमतीने तसेच वित्त विभाग, शासन परिपत्रक दि.३१.०७.२०१८ अन्वये केंद्र पुरस्कृत योजनासाठी १००% निधी वितरणास दिलेल्या मंजूरीनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०१८१०१२१६५०५५१७२९ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Vijay DN: c=IN, o=Government of Maharashtra, ou= Home Damodar Patil
(विजय पाटील)
उप सचिव, महाराष्ट्र शासन प्रत,
१. मा.राज्यपाल यांचे सचिव, राज भवन, महाराष्ट्र राज्य, मुंबई २. मा.मुख्यमंत्री यांचे अपर मुख्य सचिव, मंत्रालय, मुंबई-४०० ०३२ ३. मा.राज्यमंत्री, गृह (शहरे व ग्रामीण) यांचे खाजगी सचिव, मंत्रालय, मुंबई - ४०० ०३२ ४. मा. मुख्य सचिव यांचे सह सचिव, मंत्रालय, मुंबई - ४०० ०३२ ५. अपर मुख्य सचिव (गृह), गृह विभाग, मंत्रालय, मुंबई-४०० ०३२ पृष्ठ ३ पैकी २
# Page 3
शासन निर्णय क्रमांकः डीआयएस ०५१८/प्र.क्र.२०८/विशा-१ब,
६. अपर मुख्य सचिव (अ.व सु.), गृह विभाग, मंत्रालय, मुंबई - ४०० ०३२ ७. प्रधान सचिव (विशेष), गृह विभाग, मंत्रालय, मुंबई-४०० ०३२ ८. पोलीस महासंचालक, महाराष्ट्र राज्य, मुंबई-४०० ०३२ ९. महालेखापाल (१/२), महाराष्ट्र राज्य, (ले.अ.)/(ले.प.), मुंबई/नागपूर १०. अपर पोलीस महासंचालक (विशेष कृती), महाराष्ट्र राज्य, मुंबई - ४०० ०३२ ११. जिल्हाधिकारी, गडचिरोली १२. पोलीस अधिक्षक, गडचिरोली १३. जिल्हा नियोजन समिती, गडचिरोली १४. निवासी लेखा परिक्षा अधिकारी, गडचिरोली १५. जिल्हा कोषागार अधिकारी, गडचिरोली १६. वित्त विभाग, व्यय-७/अर्थ-११,अर्थोपाय, मंत्रालय मुंबई १७. नियोजन विभाग, कार्यासन १४६१, मंत्रालय, मुंबई.
१८. अर्थसंकल्प शाखा, गृह विभाग, मंत्रालय, मुंबई-४०० ०३२ १९. निवडनस्ती
पृष्ठ ३ पैकी ३