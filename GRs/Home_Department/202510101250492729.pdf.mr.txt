# Page 1
मुंबई पोलीस हाऊसिंग टाऊनशिप प्रकल्पाच्या
अंमलबजावणीसाठी उच्चस्तरीय समिती गठीत
करण्याबाबत...
महाराष्ट्र शासन
गृह विभाग
शासन निर्णय क्रमांकः शानिवा-१०२५/प्र.क्र.६७८/पोल-७ (E-१३७३५९९)
दुसरा मजला, मंत्रालय मुख्य इमारत, हुतात्मा राजगुरु चौक,
मादाम कामा मार्ग, मंत्रालय, मुंबई- ४०० ०३२
तारीख: १० ऑक्टोबर, २०२५
प्रस्तावना :-
मुंबई पोलीस दलाची संरचना हि ब्रिटिश कालखंडापासून अस्तित्वात असून मुंबई
पोलीसांना अभिमानास्पद इतिहास व दीर्घकालीन परंपरा लाभलेली आहे. मुंबई पोलीसांचा
इतिहास हा मुंबई शहराच्या प्रगतीशी घट्ट जोडलेला असून, सन १८५६ मध्ये स्थापन झालेले
पोलीस आयुक्तालय आज देशातील सवोत्कृष्ट्ट व आदर्श पोलीस दलांपैकी एक आहे. मुंबई हे
आंतरराष्ट्रीय स्तरावरील प्रसिध्द शहर असून येथे लाखो परदेशी पर्यटक, व्यापारी, उद्योगपती
तसेच विविध क्षेत्रातील मान्यवर सतत मुंबईमध्ये येत असतात. त्यामुळे मुंबई पोलीसांना
सुरक्षेच्या जबाबदाऱ्या मोठ्या प्रमाणात पार पाडाव्या लागतात. मुंबई पोलीस दल हे केवळ
महाराष्ट्रासाठीच नव्हे तर संपूर्ण देशासाठी अभिमानास्पद व आदर्श पोलीस दल म्हणून
महत्वपूर्ण कार्य करीत आहे.
मुंबई शहरातील लोकसंख्या वाढ व बदलत्या परिस्थितीनुसार मुंबई पोलीस दलाच्या
संख्येत टप्प्याटप्प्याने वाढ करण्यात आली आहे. सद्यस्थितीत ९४ पोलीस ठाणे, ५ सशस्त्र
पोलीस दल व इतर विशेष शाखांची निर्मिती करण्यात आली असुन सध्या ५१,३०८ एवढे
मनुष्ट्यबळ मुंबई पोलीस दलात कार्यरत आहे.
शासन निर्णय क्रमांक: आरएसए-०११६/प्र.क्र. २३/पोल-७, दिनांक ०१/१२/२०१६
नुसार मुंबई पोलीस दलातील पोलीस शिपाई ते पोलीस उप निरीक्षक यांच्याकरिता ४५.००
चौरस मीटर क्षेत्रफळाच्या निवासस्थानांची तसेच पोलीस अधिकारी यांच्यासाठी ६०/८०/१२०
चौरस मीटर क्षेत्रफळापेक्षा जास्त क्षेत्रफळाच्या निवासस्थानांची अनुज्ञेयता निश्चित करण्यात
आली आहे. संपुर्ण मुंबई शहरामध्ये पोलीस अंमलदारांसाठी ४५.०० चौरस मीटर क्षेत्रफळाची
फक्त १६०१ इतकीच सेवानिवासस्थाने उपलब्ध असून, त्यापेक्षा मोठया क्षेत्रफळाची १२०३
इतकी सेवानिवासस्थाने उपलब्ध आहेत. मुंबई पोलीस दलाकडे उपलब्ध निवासस्थानापैकी
१६९५८ निवासस्थाने १०० ते ३०० चौरस फुट क्षेत्रफळाची असून, सदर सेवानिवासस्थाने
# Page 2
शासन निर्णय क्रमांकः शानिवा-१०२५/प्र.क्र.६७८/पोल-७ (E-१३७३५९९)
ब्रिटिशकालीन जुन्या व जीर्ण इमारतींमध्ये आहेत. सध्याच्या आधुनिक काळात पोलीस
कुटूंबियांना अशा अनेक प्रकारच्या गोष्ट्टींच्या त्रासाला सामोरे जावे लागत आहे.
मुंबई शहरातील लोकसंख्या व वाढत्या जबाबदाऱ्यांमुळे मुंबई पोलीस दलाच्या
निवासस्थानांची टंचाई अधिक प्रकर्षाने जाणवत आहे. सध्या १९७६२ इतक्या कमी प्रमाणात
उपलब्ध असलेल्या पोलीस निवास्थानांमुळे अनेक अधिकारी व अंमलदार यांना दूरवर राहावे
लागते. मुंबई पोलीस अधिकारी व अंमलदार यांना विरार, पालघर, कल्याण, कर्जत, कसारा,
पनवेल अशा दुरच्या ठिकाणी वास्तव्य करावे लागत असून त्यामुळे पोलीस दलातील महत्वाचे
दैनंदिन कामकाज करण्यास व कर्तव्यावर हजर होण्यास त्यांना विलंब होतो. ५० टक्के पोलीस
मनुष्ट्यबळ हे लांबच्या ठिकाणावरुन अंदाजे ८० ते १०० कि. मी प्रवास करुन कर्तव्य बजावत
आहेत. हे पोलीस दलाच्या कार्यक्षमतेस व मनोबलास बाधा आणणारे ठरते.
मुंबई शहर हे देशाचे मुख्य आर्थिक व औद्योगिक केंद्र असल्याने येथे विविध आव्हानांना
सामोरे जावे लागते. मुंबईत नैसर्गिक आपत्ती, दहशतवादी हल्ले यांसारख्या घटनांचा धोका
कायम असतो. शिवाय मुंबई हे विविध जाती, धर्म समुदायांची मिश्रण असलेले शहर असल्यामुळे
येथे विविध सांस्कृतिक व धार्मिक कार्यक्रम मोठया प्रमाणावर साजरे केले जातात. अशा सर्व
कार्यक्रमांमध्ये कायदा व सुव्यवस्था अबाधित राखण्याची जबाबदारी मुंबई पोलीसांवर असते.
त्यामुळे पोलीस दलाच्या निवासस्थानांच्या उपलब्धतेचे प्रमाण वाढविणे अत्यंत आवश्यक आहे.
सबब, मुंबईतील वाढत्या लोकसंख्यच्या व सुरक्षेच्या जबाबदाऱ्या लक्षात घेता, पोलीस
दलाला निवासस्थानांची संख्या वाढवून पोलीस वसाहतींचा पुनर्विकास करून पोलीस
अधिकारी/अंमलदार यांच्यासाठी सुसज्ज वसाहती उभारणे आवश्यक आहे. यामुळे पोलीस दल
अधिक कार्यक्षमतेने व जलद प्रतिसाद देऊन कायदा व सुव्यवस्था राखण्याची कार्य पार पाडू
शकेल. या करिता मुंबई मध्ये पोलीसांकरिता Police Housing Township Project मूर्त
स्वरुपात आणणे आवश्यक आहे. या प्रकल्पास गती देण्याकरिता त्याचा नियोजनबध्द
आराखडा तयार करणे आवश्यक आहे तसेच राज्य स्तरावरुन आवश्यक निधीची देखील तरतूद
करणे गरजेचे आहे.
वरील सर्व बाबींचा सवंकष विचार करुन मुंबई शहरामध्ये मुंबई पोलीसांकरिता पोलीस
हाऊसिंग प्रकल्प राबविण्याच्या अनुषंगाने उचित शिफारशी करण्यासाठी उच्च स्तरीय समिती
गठीत करण्याची बाब शासनाच्या विचाराधीन होती.
शासन निर्णय :-
मुंबई शहरामध्ये वाढत्या लोकसंख्येच्या व सुरक्षिततेच्या जबाबदाऱ्या विचारात घेता,
मुंबई पोलीस दलातील पोलीस कर्मचाऱ्यांकरिता सुमारे ४०,००० निवासस्थाने, पोलीस
पृष्ट्ठ ६ पैकी २
# Page 3
शासन निर्णय क्रमांकः शानिवा-१०२५/प्र.क्र.६७८/पोल-७ (E-१३७३५९९)
उप-निरिक्षक व पोलीस निरिक्षक दर्जाच्या अधिकाऱ्यांसाठी सुमारे ५,००० निवासस्थाने व
वरिष्ट्ठ अधिकाऱ्यांसाठी काही निवासस्थाने तयार करण्यासाठी मुंबई मधील सुमारे ७५ प्लॉट्स
वापरुन Police Housing Township Project राबविण्याकरिता व या प्रस्तावित प्रकल्पाचा
सविस्तर अभ्यास करुन शासनास शिफारस करण्याकरिता अपर मुख सचिव, गृह यांच्या
अध्यक्षतेखालील खालीलप्रमाणे उच्चस्तरीय समिती गठीत करण्यात येत आहे :-
----------------------------------------------------------------------------------------------------------
|  | अ.क्र. |  |  | पदनाम |  |  | कार्यालय |  |  | समितीमधील पद |  |
| १ | अपर मुख्य सचिव, गृह | गृह विभाग, मंत्रालय, मुंबई | अध्यक्ष |
| २ | आयुक्त | मुंबई महानगरपालिका, मुंबई | सदस्य |
| ३ | अपर मुख्य सचिव | सार्वजनिक बांधकाम विभाग, मंत्रालय, मुंबई | सदस्य |
| ४ | अपर मुख्य सचिव | वित्त विभाग, मंत्रालय, मुंबई | सदस्य |
| ५ | अपर मुख्य सचिव | नियोजन विभाग, मंत्रालय, मुंबई | सदस्य |
| ६ | अपर मुख्य सचिव | गृहनिर्माण विभाग, मंत्रालय, मुंबई | सदस्य |
| ७ | अपर मुख्य सचिव | नगर विकास विभाग-१, मंत्रालय, मुंबई | सदस्य |
| ८ | अपर मुख्य सचिव (श्रीम. अश्विनी भिडे) | मा. मुख्यमंत्री सचिवालय, मंत्रालय, मुंबई | सदस्य |
| ९ | पोलीस आयुक्त | मुंबई शहर, मुंबई | सदस्य |
| १० | उपाध्यक्ष व मुख्य कार्यकारी अधिकारी | महाराष्ट्र गृहनिर्माण व क्षेत्र विकास प्राधिकरण | सदस्य |
| ११ | मुख्य कार्यकारी अधिकारी | झोपडपट्टी पुनर्वसन प्राधिकरण | सदस्य |
| १२ | व्यवस्थापकीय संचालक / महासंचालक | महाराष्ट्र राज्य पोलीस गृहनिर्माण व कल्याण महामंडळ, वरळी, मुंबई | सदस्य |
| १३ | जिल्हाधिकारी | मुंबई शहर | सदस्य |
| १४ | जिल्हाधिकारी | मुंबई उपनगर | सदस्य |
| १५ | व्यवस्थापकीय संचालक | महाराष्ट्र राज्य पायाभुत सुविधा विकास महामंडळ, मुंबई | सदस्य सचिव |
----------------------------------------------------------------------------------------------------------
पृष्ट्ठ ६ पैकी ३
# Page 4
शासन निर्णय क्रमांकः शानिवा-१०२५/प्र.क्र.६७८/पोल-७ (E-१३७३५९९)
सदर शासन निर्णय महाराष्ट्र शासनाच्या www.maharashtra.gov.in या
# Page 5
# Page 6