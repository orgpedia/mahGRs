# Page 1
शासकीय कर्मचाऱ्यांच्या वैद्यकीय खर्चाच्या प्रतिपुर्तीच्या मंजुरीबाबत....
प्रतिपुर्तीच्या अनुज्ञेयतेची कमाल मर्यादा व मंजूरीच्या अधिकारांत सुधारणा करण्याबाबत.
महाराष्ट्र शासन
गृह विभाग
शासन निर्णय क्र. आरएमई ०२१७/प्र.क्र.४०/पोल-५ब
गृह विभाग, २ रा मजला, मादाम कामा मार्ग,
हुतात्मा राजगुरु चौक, मंत्रालय, मुंबई ४०० ०३२.
दिनांक : १२ एप्रिल, २०२३.
संदर्भ : १. महाराष्ट्र राज्य सेवा (वैद्यकीय देखभाल) नियम, १९६१ २. शा. नि. सार्वजनिक आरोग्य विभाग क्र. एमएजी २००५/९/आरोग्य-३, दि.१९.०३.२००५ ३. शा.नि. गृह विभाग क्र.पीडब्ल्युएफ १२०४/१४३/प्र.क्र.२/भाग-३/पोल-७, दि.२८.०७.२००६.
४. शा.नि.सार्वजनिक आरोग्य विभाग क्र.बैठक २०१३/प्र.क्र.३५३/१३/राकावि-२, दि.०४.०४.२०१४ ५. शा.नि. सार्वजनिक आरोग्य विभाग क्र. वैखप्र २०१६/प्र.क्र.१६/२०१६/राकावि-२,दि.१६.०३.२०१६ ६. शा.नि. गृह विभाग क्र. आरएमई ०२१७/प्र.क्र.४०/पोल-५ब, दि.०६.०३.२००७, ७. शासन शुध्दीपत्रक गृह विभाग, आरएमई ०२१७/प्र.क्र.४०/पोल-५ब, दि.२२.११.२०१७ व दि.२०.१२.२०१८ ८. शा.नि. गृह विभाग क्र.आरएमई ०२१७/प्र.क्र.४०/पो-५ब, दि.२०.०४.२०२१ ९. पोलीस महासंचालक, महाराष्ट्र राज्य, मुंबई यांचे कार्यालयाचे जा.क्र. पोमसं/३१/वै.दे./आर्थिक मर्यादा / २६०/ २०१५, दि.१६.१२.२०२१ १०. शा.नि. सार्वजनिक आरोग्य विभाग क्र. वैखप्र २०२२/प्र.क्र.१२०/राकावि-२, दि.१७.०१.२०२३
प्रस्तावना : शासकीय कर्मचारी व त्यांच्या कुटुंबीयांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयातील तरतुदींच्या अधीन रु.३,००,०००/- (अक्षरी रुपये तीन लाख फक्त) वरील वैद्यकीय खर्च प्रतिपूर्तीच्या प्रकरणांना मंजूरी देण्याचे अथवा उचित निर्णय घेण्याचे मंत्रालयीन प्रशासकीय विभागप्रमुखांना असलेले अधिकार पोलीस महासंचालक व अपर पोलीस महासंचालक यांना संदर्भ क्रमांक ८ अन्वये प्रदान करण्यात आलेले आहेत.
महाराष्ट्र पोलीस दल हे गृह विभागाच्या अधिपत्याखालील महत्वाचा विभाग असून, मुख्यत्वे राज्यातील कायदा व सुव्यवस्था अबाधित ठेवण्याची जबाबदारी पोलीस दलावर आहे. गृह विभाग, शासन निर्णय क्र.
एमआयएस-१३१५/प्र.क्र. ३५८/पोल-४, दि.१४.०३.२०१६ अन्वये सर्व पोलीस अधिक्षक आणि समादेशक यांना वित्तीय अधिकाराकरिता “विभाग प्रमुख” म्हणून घोषीत करण्यात आले आहे. परंतु, पोलीस अधिक्षक व समादेशक यांना वैद्यकीय प्रतिपूर्ती मंजूरीबाबतचे अधिकार प्रदान करण्यात आलेले नाहीत. शासकीय कर्मचारी व त्यांच्या कुटुंबीयांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयातील तरतुदींच्या अधिन राहून वैद्यकीय देयके तात्काळ निकाली काढण्यासाठी शासन निर्णय दि.२०.०४.२०२१ अन्वये रुपये ३,००,०००/- वरील वैद्यकीय खर्चाच्या प्रतिपुर्तीच्या प्रकरणांना मंजूरी देण्याचे अथवा उचित निर्णय घेण्याचे मंत्रालयीन प्रशासकीय विभागप्रमुखांना असलेले अधिकार पोलीस महासंचालक व अपर पोलीस महासंचालक यांना प्रदान करण्यात आलेले आहेत. संदर्भ क्र. ९ अन्वये प्रस्तावित केल्यानुसार वैद्यकीय खर्चाच्या प्रतिपुर्तीस मंजुरी देण्याच्या पोलीस महासंचालक व अपर पोलीस महासंचालक यांच्या वित्तीय अधिकारात सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः आरएमई ०२१७/प्र.क्र.४०/पोल-५ब
शासन निर्णय : सदर शासन निर्णयान्वये महाराष्ट्र राज्य सेवा (वैद्यकीय देखभाल) नियम १९६१ व त्यानंतर वेळोवेळी निर्गमित केलेले शासन निर्णय या मधील तरतुदींच्या अधीन राहून वित्तीय अधिकारांत खालील प्रमाणे बदल करण्याचा निर्णय शासनाने घेतलेला आहे.
------------------------------------------------------------------------------------------------------------------------------------------------------------------------------------------------------------------------------------------
| अ.क्र. | सक्षम प्राधिकारी | पुर्वीचे अधिकार | सुधारित अधिकार |
| १. | विभाग प्रमुख (पोलीस महासंचालक)/ अपर  |  पोलीस महासंचालक दर्जाचे पोलीस अधिकारी | रुपये ३,००,०००/- (अक्षरी रुपये तीन लक्ष) वरील प्रकरणे | रुपये ५,००,०००/- (अक्षरी रुपये पाच लक्ष) वरील प्रकरणे |
| २. | विशेष पोलीस महानिरीक्षक / पोलीस आयुक्त/पोलीस उप  |  महानिरीक्षक | रुपये ३,००,०००/- (अक्षरी रुपये तीन लक्ष) पर्यंतची प्रकरणे | रुपये ३,००,०००/- (अक्षरी रुपये तीन लक्ष) वरील परंतु, रुपये ५,००,०००/ (अक्षरी रुपये पाच लक्ष) पर्यंतची प्रकरणे |
| ३. | पोलीस अधिक्षक/ समादेशक | निरंक | रुपये ३,००,०००/- (रुपये तीन लक्ष पर्यंतची प्रकरणे) |
------------------------------------------------------------------------------------------------------------------------------------------------------------------------------------------------------------------------------------------
२. शासन याव्दारे असे निर्देश देत आहे की, वर नमूद केल्याप्रमाणे विभाग प्रमुख (पोलीस महासंचालक)/(अपर पोलीस महासंचालक दर्जाचे पोलीस अधिकारी / विशेष पोलीस महानिरीक्षक / पोलीस आयुक्त/पोलीस उप महानिरीक्षक/ पोलीस अधिक्षक / समादेशक यांच्या स्तरावर प्रकरणांना मंजुरी देताना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयामधील तरतुदी काटेकोरपणे तपासून मंजुरी देण्याची जबाबदारी सक्षम प्राधिकाऱ्याची राहिल.
३. हा शासन निर्णय प्रलंबित प्रकरणांना देखील लागू करण्यात यावा, मात्र यापुर्वीची निर्णयीत ठरलेली प्रकरणे पुन्हा सुरु करण्यांत येऊ नये.
४. हे आदेश सार्वजनिक आरोग्य विभागाचे अनौ. संदर्भ क्र. ५०३-अ / राकावि-२, दि. ०१.०३.२०२३ अन्वये दिलेल्या सहमतीने निर्गमित करण्यात येत आहे.
# Page 3