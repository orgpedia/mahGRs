# Page 1
लोकसभा सार्वत्रिक निवडणुका २०१९ च्या कामासाठी नियुक्त केलेल्या पोलीस अधिकारी व कर्मचारी यांना पारिश्रमिक / मानधन देणेबाबत.
महाराष्ट्र शासन
गृह विभाग
शासन निर्णय क्रमांक: निमत्ता-०५१९/८४८/प्र.क्र.८०/विशा-१ अ मंत्रालय (मुख्य इमारत), दुसरा मजला,
मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक : ०९ ऑक्टोबर, २०२३.
संदर्भ :- पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२१/७२७२/ लोकसभा निवडणुक/३६/२०१९, दिनांक ०१.०२.२०२३.
प्रस्तावना :
लोकसभा सार्वत्रिक निवडणुकीची अधिसूचना जारी झाल्यापासून ते निवडणुकीची प्रक्रिया पूर्ण होईपर्यंतच्या कालावधीमध्ये, पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांना निवडणुकीची संवेदनशील, जिकीरीचे आणि दगदगीचे काम अत्यंत परिश्रमपूर्वक व जबाबदारीने पार पाडवे लागले. यास्तव, लोकसभा निवडणुका २०१९ साठी पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांना पारिश्रमिक / मानधन देण्याबाबतचा प्रस्ताव शासनाच्या विचाराधीन होता.
शासन निर्णय :
महाराष्ट्र राज्यातील लोकसभा सार्वत्रिक निवडणुका २०१९ ची अधिसूचना जारी झाल्यापासून ते निवडणुकीची प्रक्रिया पूर्ण होईपर्यतच्या कालावधीमध्ये पूर्ण वेळ प्रत्यक्ष निवडणुकीच्या कामासाठी नियुक्त केलेल्या पोलीस अधिकारी व कर्मचारी यांच्यावर पडलेला निवडणुकीच्या कामाचा ताण, कामाची व्याप्ती व कामाचे दिवस इत्यादी बाबी विचारात घेवून सोबत जोडलेल्या परिशिष्ट "अ" मधील पोलीस अधिकारी व कर्मचारी यांना, त्यांच्या माहे एप्रिल, २०१९ या महिन्यातील ७ व्या वेतन आयोगानुसार अनुज्ञेय मूळ वेतन (Basic Pay) एवढे पारिश्रमिक / मानघन म्हणून देण्यास शासनाची मंजूरी देण्यात येत आहे. परंतु, ज्या पोलीस अधिकारी व कर्मचारी यांनी एक महिन्यापेक्षा म्हणजे ३० दिवसापेक्षा कमी दिवस निवडणुकीचे काम केले असेल त्यांना, जेवढे दिवस त्यांनी काम केले असेल तेवढ्या दिवसाचे पारिश्रमिक / मानधन देय होईल. ज्या पोलीस अधिकारी व कर्मचारी यांनी एक महिन्यापेक्षा म्हणजे ३० दिवसापेक्षा जास्त दिवस निवडणुकीचे काम केले असेल त्यांना कमाल एक महिन्याचे वेतन (मूळ वेतन) देय होईल. अशी रक्कम कोणत्याही पोलीस अधिका-यांस / कर्मचा-यास त्यांच्या १ महिन्याच्या वेतनापेक्षा (मूळ वेतन) जास्त असणार नाही तसेच लोकसभा सार्वत्रिक निवडणुका- २०१९ साठी सदर मानधन हे एका अधिकाऱ्यास / कर्मचाऱ्यास एकदाच देय होईल.
# Page 2
शासन निर्णय क्रमांकः निमत्ता-०५१९/८४८/प्र.क्र.८०/विशा-१ अ
२. पोलीस महासंचालक यांच्या अखत्यारीतील घटक कार्यालयातील सोबत जोडलेल्या "परिशिष्ट-अ" मधील पोलीस अधिकारी व कर्मचारी यांचे पारिश्रमिक/ मानधन यावर होणारा खर्च
मागणी क्र.बी-१, २०५५ पोलीस, (००) १०९ जिल्हा पोलीस, (००) (०१) जिल्हा पोलीस बल, दत्तमत (२०५५ ०१६८), (०१) वेतन" या लेखाशीर्षाखाली सन २०२३-२०२४ या वित्तीय वर्षातील उपलब्ध अनुदानातून भागविण्यात यावा.
३. पोलीस महासंचालक, महाराष्ट्र राज्य, मुंबई यांच्या अखत्यारीतील घटक कार्यालयातील सोबत जोडलेल्या "परिशिष्ट-अ" मध्ये नमूद केलेल्या पोलीस अधिकारी / कर्मचारी हे पोलीस संवर्गातील आहेत किंवा कसे याबाबत खातरजमा करावी. तसेच संबंधित कर्मचा-यांनी
निवडणूक कर्तव्यावर काम केले आहे याची प्रथम खातरजमा करण्यात यावी.
४. हा शासन निर्णय वित्त विभागाच्या अनौपचारीक संदर्भ क्र. ४६३/२०२३/व्यय-७, दिनांक ०८.०९.२०२३ अन्वये त्या विभागांच्या सहमतीने निर्गमित करण्यात येत आहे.
# Page 3