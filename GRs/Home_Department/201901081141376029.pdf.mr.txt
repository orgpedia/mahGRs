# Page 1
महाराष्ट्र शासन
गृह विभाग
शासन ज्ञापन क्रमांक दुरुस्ती-१११८/प्र.क्र.४३८/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक ०३ जानेवारी २०१९.
विषय :- पोलीस आयुक्त, बृहन्मुंबई, यांच्या अधिपत्याखालील कार्टर रोड, वांद्रे (पश्चिम), मुंबई येथील पोलीस अधिकारी वसाहतीमधील दोन लिफ्ट बदलण्यासाठी प्रशासकीय मान्यता मिळणेबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग २, दिनांक १७.०४.२०१५.
३) पोलीस आयुक्त, बृहन्मुंबई यांच्या कार्यालयाचे पत्र क्र. पोआ/ कक्ष ८(११)/न.क्र.२४/ शा.२६०/२०१८, दिनांक २९.१०.२०१८.
ज्ञापन.
पोलीस आयुक्त, बृहन्मुंबई, यांनी कार्टर रोड, वांद्रे (पश्चिम), मुंबई येथील पोलीस अधिकारी वसाहतीमधील दोन लिफ्ट बदलण्यासाठी प्रशासकीय मान्यता मिळणेबाबतचा प्रस्ताव सादर केला आहे.
२. उक्त कामासाठी उप अभियंता, अंधेरी विद्युत (सा. बां) उपविभाग, यांनी सन २०१८-१९ च्या दरसूचीनुसार तयार केलेले रु.५६,३७,९६७/- इतक्या खर्चाचे अंदाज सादर केले असून ते कार्यकारी अभियंता, उत्तर मुंबई विद्युत (सा.बां) विभाग, मुंबई, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.५४,८७,९९०/- असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, कार्टर रोड, वांद्रे (पश्चिम), मुंबई येथील पोलीस अधिकारी वसाहतीमधील दोन लिफ्ट बदलण्यासाठी रु.५४,८७,९९०/- (रुपये चौपन्न लक्ष, सत्याऐंशी हजार, नऊशे नव्वद फक्त) इतक्या खर्चाच्या अंदाजास, पुढील अटीवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू करू नये.
२) खर्चाचे अंदाज हे पोलीस सह आयुक्त (प्रशासन), बृहन्मुंबई, यांनी साक्षांकित करणे आवश्यक आहे.
५. उक्त कामासाठी येणारा खर्च हा गृह विभाग - मागणी क्र. बी-१, २०५५, पोलीस, ००, १०८, राज्य मुख्यालय पोलीस, (०२) शहर पोलीस, (०२) (०१) शहर पोलीस-आस्थापना (दत्तमत) (अनिवार्य) (२०५५ ००९७), २७, लहान बांधकामे, याखाली उपलब्ध असलेल्या अनुदानातून भागविण्यात यावा.
# Page 2
शासन ज्ञापन क्रमांकः दुरूस्ती-१११८/प्र.क्र.४३८/पोल-७.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.५७३/१८/ इमा.-२, दिनांक १७.१२.२०१८, अन्वये मिळालेल्या सहमतीने निर्गमित करण्यात येत आहे.