# Page 1
नारिंगी, ता.वसई, जि. पालघर येथे रो-रो जेट्टीला पोचरस्ता बांधणे या कामाच्या रू.२९,९१,९८,३३० इतक्या रकमेच्या अंदाजपत्रकास वित्तिय मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: एमआयएस १०१८/प्र.क्र.१७४/बंदरे-२
गृह विभाग, मंत्रालय
मुंबई ४०० ०३२
दिनांक : :- २० एप्रिल, २०२१
वाचा :- १) शासन निर्णय, गृह विभाग क्र. एमआयएस १०१८/प्र.क्र.१७४/बंदरे-२, दि.२०.०२.२०१९ २) मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/अभि १/नारिंगी रो रो जेट्टी/७०१३, दिनांक २०.१२.२०१९
३) मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/अभि १/सागरमाला/१११, दि. ०६.०१.२०२०
४) मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/अभि १/पुरवणी मागणी-सागरमाला/१२००, दि. ०५.०३.२०२१
प्रस्तावना:
महाराष्ट्रातील सागरी किनारपट्टी भागात अंतर्गत जलवाहतुकीस चालना देण्याच्या दृष्टीने
प्रवाशांच्या सोयी सुविधांसाठी जेट्टी/धक्का चे बांधकाम तसेच तद्नुषंगीक तत्सम सुविधा उपलब्ध करण्याचे
काम महाराष्ट्र मेरीटाईम बोर्डामार्फत करण्यात येते. सद्यस्थितीत खारवाडेश्वरी, जि. पालघर ते नारिंगी,
ता.वसई, जि.पालघर हे अंतर रस्तेमार्गे ५८ कि.मी. इतके असून सदर अंतर पार करण्यासाठी रस्तेमार्गे
१.५ ते २ तास इतका कालावधी लागतो. सदर अंतर जलमार्गे २ कि.मी. असून रो-रो सेवा सुरू झाल्यास
वसई व विरार भागातून पालघर येथे जाण्याच्या प्रवाशांच्या वेळेत तसेच इंधनात मोठी बचत होणार आहे.
त्यामुळे विरार व वसई भागातील लोकांना पालघर येथे जाण्यासाठी कमी वेळेचा व अंतराचा पर्याय उपलब्ध
होणार असून सदर प्रकल्प पर्यावरणपूरक आहे. सबब, प्रवाशांच्या सोयी सुविधेसाठी नारिंगी, ता.वसई,
जि.पालघर येथील जेट्टीपर्यंत पोचरस्ता बांधणे या कामाच्या रू.२९,९१,९८,३३०/- इतक्या रकमेच्या
अंदाजपत्रकास संदर्भ क्र.१ येथील शासन निर्णयान्वये प्रशासकिय मान्यता देण्यात आलेली असून वित्तिय
मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमआयएस १०१८/प्र.क्र.१७४/बंदरे-२
शासन निर्णय:
“नारिंगी, ता.वसई, जि. पालघर येथे रो-रो जेट्टीला पोचरस्ता बांधणे” याकरीताच्या खालील
कामांना केंद्र शासनाकडून मान्यता प्राप्त करण्याच्या अटीच्या अधीन राहून सागरमाला कार्यक्रमांतर्गत
खालील तक्त्यात दर्शविलेल्या रकमेच्या मर्यादेत वित्तिय मान्यता देण्यात येत आहे.
---------------------------------------------------
| अ.क्र. | कामाचे नाव | किंमत |
| १ | Initial survey and soil investigation | ८,६३,५७०/ |
| २ | Approach Road (३.३२० km) | २३,८६,२४,८९३/ |
| ३ | CD Work-pipe culvert (८ nos) | ३३,५२,४४४/ |
| OC ४ | CD Work-Box culvert (३ nos) | ५०,३२,००५/ |
| ५ | Retaining wall (८०.०० m) | ६६,५४,७४९ |
| ६ | Electrification | २२,९४,९४०/ |
|  | TOTAL | २५,६८,२२,६०१/ |
|  | Add १२% GST | ३,०८,१८,७१२ |
|  | Add ०.५% Labour Insurance | १२,८४,११३ |
|  | Add ४% contingencies | १,०२,७२,९०४ |
|  | TOTAL | २९,९१,९८,३३०/ |
---------------------------------------------------
२. सदर वित्तिय मान्यता ही खालील अटींच्या अधीन राहून देण्यात येत आहे.
१. सदर कामांसाठी केंद्र शासनाकडून प्राप्त निधीच्या समप्रमाणातच राज्य हिश्श्याचा निधी वितरीत करण्यात येईल.
२. सदर कामांना पर्यावरण तसेच इतर अनुषंगीक विभागांच्या आवश्यक परवानग्या घेण्यात याव्यात.
३. सदर कामाच्या अंदाजपत्रकात वाढ झाल्यास वाढीव खर्चाचा भार महाराष्ट्र मेरीटाईम बोर्डाच्या
स्वनिधीतून करण्यात यावा.
४. सदर कामासाठी निधी वितरणाचे आदेश स्वतंत्रपणे निर्गमीत करण्यात येईल.
३. वरिल कामावरिल खर्च “मागणी क्र. बी-७, ३०५१- बंदरे व दिपगृहे ०२, लहान बंदरे, १९०,
सार्वजनिक क्षेत्रातील व इतर उपक्रमांना सहाय्य, (००) (०३) जेट्टीच्या बांधकामाकरिता केंद्राचे सहाय्य
(सागरमाला) (कार्यक्रम), ३५ भांडवली मत्तेच्या निर्मितीकरिता अनुदान (३०५१ १८९१)" या लेखाशिर्षाखाली
मंजुर तरतुदीतून भागविण्यात येईल.
पृष्ठ ३ पैकी २
# Page 3
शासन निर्णय क्रमांकः एमआयएस १०१८/प्र.क्र.१७४/बंदरे-२
४. सदर शासन निर्णय केंद्र शासनाच्या सागरमाला कार्यक्रमास मान्यता देणेबाबतच्या
मा.मंत्रिमंडळाच्या दि.१९.०९.२०१७ रोजी झालेल्या बैठकीत घेण्यात आलेल्या निर्णयानुसार आणि
नियोजन विभागाच्या अनौपचारीक संदर्भ क्र.३९/२०२१/का.१४६१, दिनांक १२.०३.२०२१ व वित्त
विभागाच्या अनौपचारीक संदर्भ क्र.१९६/२०२१ / व्यय-८, दिनांक १६.०३.२०२१ अन्वये निर्गमीत करण्यात
येत आहे.