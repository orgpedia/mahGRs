# Page 1
राज्य परिवहन अपिल न्यायाधिकरण, मुंबई यांच्या आस्थापनेवरील शिपाई या १ (एक) अस्थायी पदाला मुदतवाढ देण्याबाबत.
महाराष्ट्र शासन
गृह विभाग
शासन निर्णय क्र. एमसीटी-२०१७/प्र.क्र.६९/परिवहन-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक : १३ सप्टेंबर, २०२२.
वाचा :- १) शासन निर्णय, गृह विभाग क्र. एमसीटी-२०१७/प्र.क्र.६९/परि-५, दिनांक १७.०३.२०२२.
२) प्रबंधक, राज्य परिवहन अपिल न्यायाधिकरण, मुंबई यांचे पत्र
क्र.मोअदान्या / मुंबई / आस्थापना/३८/२०२२, दिनांक ०५.०९.२०२२.
३) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क.,
दिनांक १८.०८.२०२२.
प्रस्तावना : राज्य परिवहन अपिल न्यायाधिकरण, महाराष्ट्र राज्य, मुंबई या कार्यालयामधील १ (एक) अस्थायी पदाला संदर्भ क्र. १ येथील शासन निर्णयानुसार दिनांक ०१.०३.२०२२ ते ३१.०८.२०२२ पर्यंत मुदतवाढ देण्यात आली होती. सदर शिपाई या १ (एक) पदाची मुदत दिनांक ३१.०८.२०२२ रोजी संपुष्टात आली आहे. प्रबंधक, राज्य परिवहन अपिल न्यायाधिकरण, महाराष्ट्र राज्य, मुंबई यांनी आता शिपाई या १ (एक) अस्थायी पदाला दिनांक ०१.०९.२०२२ पासून पुढे मुदतवाढ देण्याबाबतचा प्रस्ताव संदर्भ क्र. २ येथील पत्रान्वये शासनास सादर केला आहे. सदर पदास दिनांक ०१.०९.२०२२ ते २८.०२.२०२३ पर्यंत मुदतवाढ देण्याची बाब शासनाच्या विचाराधीन होती.
शासन निर्णय : राज्य परिवहन अपिल न्यायाधिकरण, महाराष्ट्र राज्य, मुंबई यांच्या आस्थापनेवरील शिपाई या १ (एक) अस्थायी पदास दिनांक ०१.०९.२०२२ ते २८.०२.२०२३ पर्यंत मुदतवाढ देण्यात येत आहे. सदर मुदतवाढ ही राज्य परिवहन अपिल न्यायाधिकरणाकडे प्रलंबित असलेले दावे त्वरीत निकाली काढणे, निकाली काढलेल्या दाव्यांचे माहे नोव्हेंबर, २०२२ व फेब्रुवारी,२०२३ अखेरचे विवरणपत्र शासनास सादर करणे तसेच दिनांक ३१.०८.२०२२ अखेर प्रलंबित असलेल्या दाव्यातील ५० टक्के प्रलंबित दावे निकाली काढल्याचे दिसून न आल्यास पुढील मुदतवाढ मिळणार नाही या अटीच्या अधिन राहून देण्यात येत आहे.
(एक) अस्थायी पदाबाबतची माहिती पुढीलप्रमाणे देण्यात आली आहे :
----------------------------------------------------------------------------------------------
| अ.क्र. | पदनाम | अस्थायी (तात्पुरती) पदे | पदे निर्माण केल्याचा शासन निर्णयाचा क्रमाक व दिनांक. |
| १. | शिपाई | १ | Resolution No.MVA-१७७०/ ७०३(B)-XII, Sachivalaya, Bombay-३२, Date-३०th April, १९७१ |
|  | एकूण पदे |  |  |
----------------------------------------------------------------------------------------------
# Page 2
शासन निर्णय क्रमांकः एमसीटी-२०१७/प्र.क्र.६९/परिवहन-५
२. या बाबीवरील होणारा खर्च “मागणी क्र. बी-३, २०४१-वाहनावरील कर, (००) ८००-इतर खर्च (००)(०२)-राज्य परिवहन अपिल न्यायाधिकरण (२०४१ ०१३४)” या लेखाशिर्षाखालील मंजूर अनुदानातून भागविण्यात यावा.
३. हा शासन निर्णय, वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दिनांक १८.०८.२०२२ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.