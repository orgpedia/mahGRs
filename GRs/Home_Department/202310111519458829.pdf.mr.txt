# Page 1
महाराष्ट्र लोकसेवा आयोगाने शिफारस केलेल्या राज्य उत्पादन शुल्क विभागातील उमेदवारांच्या परिविक्षाधीन प्रशिक्षण कालावधीकरिता अधिसंख्य पदे निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक : इएसटी-१७२३/प्र.क्र.२३८/ राऊशु-१
मंत्रालय, मुंबई - ४०० ०३२.
दिनांक : ११ ऑक्टोबर, २०२३.
वाचा :- १) शासन निर्णय, सामान्य प्रशासन विभाग क्र. टिआरएन २०१३/प्र.क्र.८४/१३/१२-अ, दि.२०.०१.२०१४.
२) शासन निर्णय, वित्त विभाग क्र. पदनि २०१६/प्र.क्र.७/१६/ वित्तीय सुधारणा, दि.२०.०२.२०१६.
३) शासन निर्णय, सामान्य प्रशासन विभाग क्र. टिआरएन-०५१७/प्र.क्र.३६/सीपीटीपी, दि.२१.०७.२०१७.
४) कार्यालयीन आदेश, सामान्य प्रशासन विभाग क्र. टिआरएन-०६२३/प्र.क्र.४५/ सीपीटीपी-ब, दि. १८.०९.२०२३.
प्रस्तावना:
महाराष्ट्र लोकसेवा आयोगामार्फत राज्यसेवा परिक्षेद्वारे सरळसेवेने नियुक्त होणाऱ्या गट-अ मधील उमेदवारांना यशदा, पुणे या संस्थेमार्फत व गट-ब मधील उमेदवारांना वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भ क्र.१ च्या शासन निर्णयानुसार राबविण्यात येत आहे. सामान्य प्रशासन विभागाने संदर्भ क्र.४ वरील आदेशान्वये महाराष्ट्र लोकसेवा आयोगाकडून राज्यसेवा परीक्षा २०२१ च्या अंतिम निकालाच्या आधारे निवड झालेल्या उमेदवारांना एकत्रित प्रशिक्षण कार्यक्रम-९ साठी प्रशिक्षणार्थी परिवीक्षाधीन अधिकारी म्हणून नियुक्ती दिली आहे. त्यानुषंगाने राज्य उत्पादन शुल्क विभागातील उपअधीक्षक गट-ब व सहायक आयुक्त गट-ब संवर्गांमध्ये महाराष्ट्र लोकसेवा आयोगाकडून राज्यसेवा परीक्षा २०२१ च्या अंतिम निकालाच्या आधारे निवड झालेल्या व एकत्रित प्रशिक्षण कार्यक्रम ९ साठी प्रशिक्षणार्थी परिवीक्षाधीन अधिकारी म्हणून नियुक्ती दिलेल्या उमेदवारांसाठी प्रशिक्षण सुरु झाल्यापासून पूर्ण होईपर्यंतच्या कालावधीसाठी (दोन वर्ष) अधिसंख्य पदे निर्माण करण्याची बाब शासनाच्या विचाराधीन होती. याबाबत शासनाने पुढीलप्रमाणे निर्णय घेतला आहे.
शासन निर्णयः महाराष्ट्र लोकसेवा आयोगाकडून राज्यसेवा परिक्षा-२०२१ च्या अंतिम निकालाच्या आधारे निवड झालेल्या व एकत्रित प्रशिक्षण कार्यक्रम-९ साठी प्रशिक्षणार्थी परिवीक्षाधीन अधिकारी म्हणून नियुक्ती दिलेल्या २ उमेदवारांसाठी, राज्य उत्पादन शुल्क विभागातील उपअधीक्षक, गट ब, वेतनश्रेणी एस-१५ (४१,८००-१,३२,३००) या संवर्गात १ व सहायक आयुक्त, गट-ब, वेतनश्रेणी
# Page 2
शासन निर्णय क्रमांक: इएसटी-१७२३/प्र.क्र.२३८/ राऊशु-१ एस-१५ (४१,८००-१,३२,३००) या संवर्गात १ अशी एकूण २ अधिसंख्य पदे दि.०३.१०.२०२३ ते दि.०२.१०.२०२५ या दोन वर्षाच्या कालावधीसाठी निर्माण करण्यास शासन मंजूरी देण्यात येत आहे.
२. सदर अधिसंख्य पदे आयुक्त, राज्य उत्पादन शुल्क यांच्या आस्थापनेवर निर्माण करण्यात येत आहे.
३. उपरोक्त प्रशिक्षण संस्थांमध्ये प्रत्यक्ष उपस्थित उमेदवारांच्या संख्येनुसार वेतनापोटी अग्रिम निधी प्रशिक्षण संस्थेला उपलब्ध करुन देण्याची कार्यवाही आयुक्त, राज्य उत्पादन शुल्क, महाराष्ट्र राज्य, मुंबई यांनी सामान्य प्रशासन विभागाने वेळोवेळी दिलेल्या निदेशानुसार करावी.
तसेच व्यावसायिक खातेनिहाय प्रशिक्षण कालावधीत सदर निधी संबंधित उमेदवाराला अदा करण्याची अन्य व्यवस्था देखील त्यांनी करावी.
४. विभागातील अधिकाऱ्यांचे वेतन व भत्ते ज्या लेखाशिर्षाखाली खर्ची टाकण्यात येतात त्याच लेखाशिर्षाखाली प्रस्तुत प्रकरणी येणारा खर्च टाकून तो त्या-त्या वर्षाच्या मंजूर अनुदानातून भागविण्यात यावा.
५. वित्त विभागाने संदर्भाधीन दि.२०.०२.२०१६ च्या शासन निर्णयान्वये प्रशासकीय विभागाला प्रदान केलेल्या अधिकारानुसार हा शासन निर्णय निर्गमित करण्यात येत आहे.