# Page 1
क्रिकेट सामन्यांसाठी पुरवाव्या लागणाऱ्या पोलीस बंदोबस्ताच्या शुल्काची दरनिश्चिती करण्याबाबत.
महाराष्ट्र शासन
गृह विभाग
शासन निर्णय क्र. बैठक-०१२०/प्र.क्र.२० / विशा-१ अ
मंत्रालय, मुंबई-४०० ०३२,
दिनांक : २६ जून, २०२३.
वाचा :- १) शासन पत्र क्र. संकीर्ण ०२१६/५४४/प्र.क्र.१८/ विशा १ अ, दिनांक १७.०३.२०१६.
२) शासन निर्णय क्र.संकीर्ण ०३१७/२०५८/ प्र.क्र.३१/विशा १ अ,दिनांक २८.६.२०१७.
३) शासन निर्णय क्र. संकीर्ण ०३१८/९३४०/प्र.क्र.९२/ विशा १ अ, दिनांक १२.११.२०१८.
प्रस्तावना: महाराष्ट्रामध्ये मुंबई, नागपूर, पुणे, नवी मुंबई या ठिकाणी क्रिकेटचे सामने आयोजित करण्यात येतात.
सदर क्रिकेट सामन्यांमध्ये संघाची लोकप्रियता व स्थानिक परिस्थिती लक्षात घेऊन सामन्याकरीता आवश्यकतेनुसार विशेष पोलीस बंदोबस्त तैनात करण्यात येतो. विविध कालावधीमध्ये विविध ठिकाणी खेळविण्यात येणाऱ्या क्रिकेट सामन्यांकरीता शासन निर्णय क्र. संकीर्ण-०३१८/९३४०/प्र.क्र.९२/विशा-१ अ दिनांक १२.११.२०१८ अन्वये दिनांक ०१.०४.२०१८ ते दिनांक ३१.०३.२०१९ या कालावधीकरिता सामनानिहाय ठोक रक्कम आकारण्यास शासन मान्यता देण्यात आली आहे. सदर कालावधी दिनांक ३१.०३.२०१९ रोजी संपुष्टात आला आहे. सबब, सन २०१९-२०२० ते २०२३-२०२४ या कालावधीकरीता दरनिश्चितीचा प्रस्ताव शासन मान्यतेसाठी सादर करण्यात आला असता राज्यात नविन दर लागू करण्यास शासन मान्यता प्राप्त झाली. तथापि सदर नविन दर केव्हा पासून लागू करावे ही बाब शासनाच्या विचाराधीन होती.
शासन निर्णय:
सदर शासन निर्णयाद्वारे महाराष्ट्रामध्ये मुंबई, नागपूर, पुणे, नवी मुंबई या ठिकाणी क्रिकेटच्या सामन्याकरीता पोलीस बंदोबस्त शुल्काचे दराबाबत यापूवी निर्गमित केलेले संदर्भाधीन क्रमांक १ ते ३ येथील शासन पत्र व शासन निर्णय अधिक्रमित करण्यात येत आहेत. संपूर्ण राज्यात आयोजित करण्यात येणा-या क्रिकेट सामन्यांसाठी प्रति सामना पोलीस बंदोबस्ताचे खालीलप्रमाणे दरशुल्क आकारण्यास शासन मान्यता देण्यात येत आहे :
---------------------------------------------------------------------------------
| अ.क्र. | क्रिकेट सामन्याचा प्रकार | प्रत्येक सामन्याचे बंदोबस्त शुल्क (प्रति सामना) |
| १. | टी-२० आंतरराष्ट्री सामना / आयपील | रु.१० लाख |
| २. | एक दिवसीय आंतरराष्ट्रीय सामना | रु.२५ लाख |
| ३. | कसोटी सामना (५ दिवस) | रु.२५ लाख |
---------------------------------------------------------------------------------
सदर शुल्क आकारताना खालील बाबी विचारात घेण्यात याव्यात.
अ. सदर शुल्काची रक्कम ही सामनानिहाय एक ठोक रक्कम बंदोबस्त खर्च म्हणून निश्चित करण्यात आली आहे.
आ. अतिरिक्त बंदोबस्त शुल्क हे अपवादात्मक परिस्थितीतच (सामन्यांच्या आयोजनाबाबत आलेल्या धमक्यांचा विचार करुन) लागू करण्यात यावे. कोणत्याही परिस्थितीत अतिरीक्त पोलीस बंदोबस्त शुल्क हे निश्चित केलेल्या शुल्काच्या २५% पेक्षा अधिक आकारण्यात येऊ नये. अतिरिक्त बंदोबस्त शुल्क आकारणीसाठी पोलीस महासंचालक, महाराष्ट्र राज्य यांची रितसर परवानगी घ्यावी.
इ. सदर ठोक रकमेमध्ये स्टेडियमच्या आत व बाहेरील सुरक्षा व्यवस्थेचाही समावेश आहे.
# Page 2
शासन निर्णय क्रमांकः बैठक-०१२०/प्र.क्र.२०/विशा-१ अ
ई. सदर क्रिकेट बंदोबस्त शुल्कापोटी प्राप्त होणारी रक्कम ही “००५५- महसूल जमा” या लेखाशिर्षाखाली जमा करण्यात यावी.
उ. सदर बंदोबस्ताचे शुल्क हे सन २०११ पासून लागू करण्यात येत आहेत.
ऊ. सदर शुल्क सामना झाल्याच्या दिनांकापासून एक महिन्याच्या आत जमा करण्यात यावे. अन्यथा महाराष्ट्र पोलीस नियमावली १९९९ मधील तरतुदीनुसार ९.५% दराने चक्रवाढ पद्धतीने व्याज आकारण्यात यावे.