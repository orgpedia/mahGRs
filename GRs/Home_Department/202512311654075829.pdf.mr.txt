# Page 1
चौकशी आयोग अधिनियम, १९५२ च्या कलम
३ खाली नेमण्यात आलेल्या माजी न्यायमूर्ती
श्री. दिलीप भोसले यांच्या एकसदस्यीय
समितीचा अहवाल
दिनांक २३ सप्टेंबर २०२४ रोजी ठाणे येथील
मुंब्रा बायपास रस्त्यावर घडलेल्या
गोळीबाराच्या घटनेत अकस्मात मृत्यू
पावलेल्या अक्षय शिंदे याच्या मृत्यू घटनेचा
चौकशी अहवाल....
महाराष्ट्र शासन
गृह विभाग
शासन निर्णय क्रमांकः H.D.-५९०२१/२०३/२०२४-SPECIAL २-MHD-Home Department
(E ८९८२७९)
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरू चौक, मंत्रालय, मुंबई ४०० ०३२
तारीख: ३१ डिसेंबर, २०२५.
वाचा -
शासन अधिसूचना, गृह विभाग, क्रमांकः PRO-०९२४/C R ४४/ SPL-२, दिनांक ०१
ऑक्टोबर, २०२४
प्रस्तावना -
दिनांक २३ सप्टेंबर, २०२४ रोजी, न्यायालयीन खटल्यामध्ये अटकेत असलेला आरोपी अक्षय
अण्णा शिंदे याला तळोजा कारागृह, नवी मुंबई येथून ठाणे गुन्हे शाखा कार्यालयात चौकशीसाठी नेण्यात
येत होते. या वेळी सोबत दोन पोलीस अधिकारी व तीन पोलीस शिपाई असे पाच जणांचे एस्कॉर्ट पथक
होते. सायंकाळच्या सुमारास, सदर आरोपीसह असलेली गाडी मुंब्रा बायपास मार्गाने जात असताना,
आरोपी अक्षय अण्णा शिंदे याने एका पोलीस अधिकाऱ्याचे सर्व्हिस पिस्तूल हिसकावून घेण्याचा प्रयत्न
केला. या दरम्यान झालेल्या झटापटीत त्या अधिकाऱ्याच्या डाव्या मांडीवर गोळी लागली. आरोपीच्या
ताब्यात सर्व्हिस पिस्तूल आल्यानंतर त्याने तुरुंगाच्या गाडीत असलेल्या अन्य पोलीस कर्मचाऱ्यांवर दोन
राऊंड फायर केले. त्यावर प्रतिक्रिया म्हणून तात्काळ एका पोलीस अधिकाऱ्याने प्रत्युत्तरादाखल एक
गोळी झाडली, ज्यामुळे आरोपी अक्षय अण्णा शिंदे याला गंभीर दुखापत होऊन त्याचा मृत्यू झाला. जखमी
अधिकारी व आरोपी यांना श्री. छत्रपती शिवाजी महाराज रुग्णालय, कळवा येथे नेण्यात आले. तेथे
आरोपी अक्षय अण्णा शिंदे याला मृत घोषित करण्यात आले, तर जखमी अधिकारी यांना पुढील
उपचारासाठी ज्युपिटर हॉस्पिटल, ठाणे येथे हलविण्यात आले.
आरोपी अक्षय अण्णा शिंदे याला बदलापूर येथील एका शाळेच्या पूर्व प्राथमिक विभागातील दोन
अल्पवयीन मुलींवर लैंगिक अत्याचार केल्याबाबतच्या गुन्यात अटक करण्यात आली होती व त्याला
तळोजा कारागृहात न्यायालयीन कोठडीत ठेवण्यात आले होते.
# Page 2
शासन निर्णय क्रमांकः H.D.-५९०२१/२०३/२०२४-SPECIAL २-MHD-Home Department (E ८९८२७९)
या दोन्ही घटना महाराष्ट्र राज्यात प्रचंड खळबळजनक ठरल्या. अल्पवयीन मुलींवरील लैंगिक
अत्याचाराच्या घटनेमुळे जनमानसातून तीव्र भावना व्यक्त झाल्या व बदलापूर परिसरात कायदा व
सुव्यवस्थेची गंभीर समस्या निर्माण झाली. राज्यभरातील शालेय परिसरांमध्ये विद्यार्थ्यांच्या
सुरक्षिततेबाबत कठोर उपाययोजना करण्याची मागणी समाजमाध्यमे व प्रसारमाध्यमांद्वारे मोठ्या
प्रमाणावर जोर धरू आली. त्याचप्रमाणे गोळीबाराच्या घटनेवर देखील माध्यमांद्वारे गंभीर प्रश्न उपस्थित
करण्यात आले. या घटनेनंतर तातडीने मृत आरोपीच्या वडिलांनी मा. मुंबई उच्च न्यायालयात याचिका
दाखल करून एस्कॉर्ट पथकाच्या भूमिकेवर शंका उपस्थित केली व सखोल आणि पारदर्शक चौकशीची
मागणी मा. न्यायालयाकडे केली. वरील घटनेच्या पार्श्वभूमीवर, राज्य शासनामार्फत मा. श्री. दिलीप
भोसले, मुख्य न्यायमूर्ती (निवृत्त), अलाहाबाद उच्च न्यायालय यांची संदर्भाधीन येथील दिनांक ०१
ऑक्टोबर २०२४ रोजीच्या अधिसूचनेद्वारे चौकशी आयोग अधिनियम, १९५२ च्या कलम ३ खाली
एकसदस्यीय चौकशी आयोग म्हणून नेमणूक करण्यात आली होती. या आयोगाने सदर प्रकरणाची
सविस्तर चौकशी करून आयोगाचा अहवाल मा. मुख्यमंत्री महोदयांकडे दिनांक २६/०८/२०२५ रोजी
सादर केला आहे.
श्री. दिलीप भोसले, माजी मुख्य न्यायमूर्ती यांच्या एकसदस्यीय चौकशी आयोगाने शासनास
सादर केलेल्या अहवालाच्या अनुषंगाने तसेच अहवालातील शिफारशींच्या अनुषंगाने शासनाने
करावयाच्या कार्यवाहीचे (Action Taken Report- ATR) ज्ञापन तयार करण्यासाठी समिती गठीत
करण्याची बाब शासनाच्या विचाराधीन होती.
शासन निर्णय -
माजी मुख्य न्यायमूर्ती श्री. दिलीप भोसले यांनी दिनांक २३ सप्टेंबर २०२४ रोजी ठाणे येथील मुंब्रा
बायपास रस्त्यावर घडलेल्या गोळीबाराच्या घटनेत अकस्मात मृत्यू पावलेल्या अक्षय शिंदे याच्या मृत्यू
घटनेच्या अनुषंगाने तसेच, राज्यभरातील शालेय परिसरांमध्ये विद्यार्थ्यांच्या सुरक्षेबाबत कठोर
उपाययोजना करण्याच्या अनुषंगाने शासनास सादर केलेल्या अहवालावर शासनाने करावयाच्या
कार्यवाहीचे (Action Taken Report- ATR) ज्ञापन तयार करण्यासाठी खालीलप्रमाणे समिती गठीत
करण्यात येत आहे :-
-------------------------------------------------------------------------------------------
|  | अ.क्र. |  |  | पदनाम |  |  | कार्यालय |  |  | छाननी |  |
|  |  |  | समितीमधील पद |
| १ | अपर मुख्य सचिव, गृह | गृह विभाग, मंत्रालय, मुंबई | अध्यक्ष |
| २ | प्रधान सचिव (विशेष) | गृह विभाग, मंत्रालय, मुंबई | सदस्य |
| ३ | अपर पोलीस महासंचालक (कायदा व सुव्यवस्था) | पोलीस महासंचालक, महाराष्ट्र राज्य, मुंबई | सदस्य |
| ४ | पोलीस उपायुक्त (परिमंडळ-४) | पोलीस आयुक्तालय, ठाणे शहर | सदस्य |
| ५ | उप सचिव (विधी) | गृह विभाग, मंत्रालय, मुंबई | सदस्य |
| ६ | सह/उप सचिव (विशा-२) | गृह विभाग, मंत्रालय, मुंबई | सदस्य सचिव |
-------------------------------------------------------------------------------------------
पृष्ट्ठ ३ पैकी २
# Page 3
शासन निर्णय क्रमांकः H.D.-५९०२१/२०३/२०२४-SPECIAL २-MHD-Home Department (E ८९८२७९)
चौकशी आयोग अधिनियम, १९५२ च्या कलम ३ अन्वये स्थापित माजी मुख्य न्यायमूर्ती श्री. दिलीप
भोसले यांच्या एकसदस्यीय आयोगाने काढलेल्या निष्ट्कषांची व सुचवलेल्या उपाययोजनांची छाननी
करून शासनाने करावयाच्या कार्यवाहीबाबत (Action Taken Report- ATR) मा. मंत्रीमंडळासमोर व
विधीमंडळासमोर सादर करावयाच्या ज्ञापनाचा मसुदा सदर समितीने समिती गठीत झाल्याच्या
दिनांकापासून ३ महिन्यांच्या आत तयार करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर