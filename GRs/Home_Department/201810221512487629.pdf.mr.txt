# Page 1
अपर पोलीस महासंचालक (आर्थिक गुन्हे), महाराष्ट्र राज्य, मुंबई यांना विभाग प्रमुख म्हणून घोषित करणेबाबत..
महाराष्ट्र शासन
गृह विभाग
शासन निर्णय क्रमांक: एमआयएस-१०१८/प्र.क्र.७१/अर्थ-१
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक :- २० ऑक्टोबर, २०१८.
संदर्भ:- गृह विभाग, शासन निर्णय क्रमांक:- ओपीओ-३६१७/प्र.क्र.११७/पोल-३, दि.१० मे,२०१८.
शासन निर्णय : संदर्भाधिन, दि.१० मे, २०१८ च्या शासन निर्णयान्वये, अपर पोलीस महासंचालक, (आर्थिक गुन्हे) हे पद आणि कार्यालय निर्माण करण्यात आले आहे. या नवनिर्मित कार्यालयाचे कार्यक्षेत्र मुंबई पोलीस आयुक्तालय वगळता संपूर्ण राज्य असेल. ही बाब विचारात घेऊन, अपर पोलीस महासंचालक, (आर्थिक गुन्हे) यांना विभाग प्रमुख म्हणून घोषित करण्यात येत आहे. विभाग प्रमुख या नात्याने हे अधिकार वित्तीय बाबींपुरतेच मर्यादित राहतील.
२. सदर आदेश शासन निर्णय वित्त विभाग क्रमांक विअप्र-२०१३/प्र.क्र.३०/२०१३/विनिमय भाग-२, दि.१७.४.२०१५ अन्वये वित्तीय अधिकार नियम पुस्तिका -१९७८, भाग पहिला, उपविभाग एक, नियम क्र.२ अन्वये प्रशासनिक विभागांना असलेल्या अधिकारांना अनुसरुन निर्गमित करण्यात येत आहेत.