# Page 1
कोविड- १९ संबंधित कर्तव्य बजावत असताना कोविड-१९ विषाणूचा संसर्ग होऊन मृत्यू पावलेल्या कर्मचाऱ्यांच्या कुटुंबियांना सानुग्रह सहाय्य मंजूर करण्याबाबत.
दिवंगत श्री. मुरलीधर शामराव मगदुम, मोटार वाहन निरीक्षक.
महाराष्ट्र शासन
गृह विभाग
क्रमांक: एमव्हीडी-०२२१/प्र.क्र.२७/परि-३
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २८ मार्च, २०२३.
वाचा : १) वित्त विभाग, शासन निर्णय क्र. संकिर्ण-२०२०/प्र.क्र.४/व्यय-९, दिनांक २९.०५.२०२०.
२) परिवहन आयुक्त कार्यालयाचे पत्र क्र.पआका-४६२०/का.८(६)/संकिर्ण/श्री.मगदुम/ जा.क्र.१९२०, दिनांक ०९.०२.२०२२.
३) परिवहन आयुक्त कार्यालयाचे पत्र क्र.पआका-४६२१/का.८(६)/तक्रार- मगदुम/कोविड १९/जा.क्र.२९३३, दिनांक १०.०३.२०२२.
ज्ञापन : संदर्भांकित क्रमांक १ येथील वित्त विभाग, शासन निर्णय, दिनांक २९.०५.२०२० अन्वये कोविड–१९ संबंधित कर्तव्य बजावताना कोविड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच / सानुग्रह सहाय्य लागू करण्याबाबत निर्णय घेण्यात आला आहे.
२. परिवहन आयुक्त, महाराष्ट्र राज्य, मुंबई यांनी संदर्भाधीन क्र. २ व ३ अन्वये कै. मुरलीधर शामराव मगदुम, मोटार वाहन निरीक्षक यांच्या कुटुंबियांना शासन निर्णय, क्र. संकिर्ण-२०२०/प्र.क्र.४/व्यय-९, दिनांक २९.०५.२०२० अनुसार रुपये ५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. उप प्रादेशिक परिवहन कार्यालय, सांगली येथे कार्यरत श्री. मुरलीधर शामराव मगदुम, मोटार वाहन निरीक्षक यांचा कोविड- १९ संबधित कर्तव्य पार पाडताना कोरोना विषाणू संसर्गाने दि.१९.०९.२०२० रोजी मृत्यू झाला आहे. त्यांच्या सेवा कोविड-१९ विषाणूच्या सार्वत्रिक साथीच्या अनुषंगाने मदतकार्य यामध्ये समाविष्ट होत आहेत. श्री. मुरलीधर शामराव मगदुम, मोटार वाहन निरीक्षक यांचा मृत्यू कोविड- १९ मुळे झाला असल्याचे अस्टर आधार हॉस्पीटल, कोल्हापूर यांनी प्रमाणित केले आहे.
# Page 2
शासन ज्ञापन क्रमांकः एमव्हीडी-०२२१/प्र.क्र.२७/परि-३
४. त्यानुसार, उप प्रादेशिक परिवहन कार्यालय, सांगली येथे कार्यरत कै. मुरलीधर शामराव मगदुम, मोटार वाहन निरीक्षक यांच्या कुटुंबियांना रुपये ५०,००,०००/- (रुपये पन्नास लक्ष फक्त) इतक्या रक्कमेचे सानुग्रह सहाय्य प्रदान करण्यास या ज्ञापनाद्वारे मंजूरी देण्यात येत आहे.
५. वित्त विभाग, शासन निर्णय, दिनांक २९.०५.२०२० मधील तरतुदीनुसार कै. मुरलीधर शामराव मगदुम, मोटार वाहन निरीक्षक या अधिकाऱ्याच्या वारसास या संदर्भातील तरतूदी व नियम विचारात घेऊन सानुग्रह सहाय्य अदा करण्याची जबाबदारी परिवहन आयुक्त, महाराष्ट्र राज्य, मुंबई यांची राहील.
६. यासाठी येणारा खर्च हा “मागणी क्र.बी-३, मुख्य लेखाशिर्ष २०४१ वाहनावरील कर, (०२) प्रादेशिक कार्यालये, (०२) (०१) प्रादेशिक कार्यालये (२०४१ ००३६) (दत्तमत) (अनिवार्य), १३-कार्यालयीन खर्च” या लेखाशीर्षाखाली सन २०२२-२३ या आर्थिक वर्षाकरीता उपलब्ध असलेल्या मंजूर अनुदानातून खर्च टाकण्यात यावा.