# Page 1
प्रतिनियुक्तीच्या पदावर रुजू होण्यासाठी
कार्यमुक्त करण्याबाबत.
महाराष्ट्र शासन
गृह विभाग
शासन आदेश क्र.इएसटी-१२२४/प्र.क्र.८५/राउशु-१
मंत्रालय, मुंबई -४०० ०३२.
दिनांक :-०७ मार्च, २०२४
वाचा :-
१)श्री. एम.आर. चौधरी, निरीक्षक, राउशु यांचे दि.२४.०७.२०२३ चे पत्र.
२)नवि-७/नगर विकास विभाग, मंत्रालय यांच्याकडून श्री. एम.आर. चौधरी, निरीक्षक, राउशु
यांच्या प्रतिनियुक्तीबाबत प्राप्त दि.२९.०२.२०२४ चा प्रस्ताव.
शासन आदेश-
श्री. एम.आर. चौधरी, निरीक्षक, राउशु यांची मुंबई महानगर प्रदेश विकास
प्राधिकरण, मुंबई येथील सहायक जनसंपर्क अधिकारी या पदी १ वर्षासाठी प्रतिनियुक्तीने नियुक्ती
करण्यास शासन मान्यता प्राप्त झाली आहे.
२. श्री. एम.आर. चौधरी, निरीक्षक, राउशु यांना सहायक जनसंपर्क अधिकारी, मुंबई
महानगर प्रदेश विकास प्राधिकरण, मुंबई या प्रतिनियुक्तीच्या पदावर रुजू होण्याकरिता, निरीक्षक,
संगमनेर सहकारी साखर कारखाना, संगमनेर, जि. अहमदनगर या पदावरुन खालील अटी व
शतींच्या अधीन राहून कार्यमुक्त करण्यास परवानगी देण्यात येत आहे.
(१) श्री. एम.आर. चौधरी, निरीक्षक, राउशु हे ज्या तारखेला प्रतिनियुक्तीच्या पदावर रुजू
होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या
तारखेला ते आपल्या शासकीय पदाचा कार्यभार पुन्हा स्विकारतील त्या तारखेला समाप्त
होईल.
(२) जर त्यांची सेवा लोकसेवेच्या हिताच्या दृष्ट्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन/ सक्षम प्राधिकाऱ्यास राहील.
(३) जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे
परत पाठविण्याची मुभा स्वीयेतर नियोक्त्याला राहील. मात्र, याप्रमाणे परत पाठविण्यापूर्वी
स्वीयेतर नियोक्त्याने शासनाला/ सक्षम प्राधिकाऱ्याला तीन महिन्यांची नोटीस दिली
पाहिजे.
(४) सहायक जनसंपर्क अधिकारी, मुंबई महानगर प्रदेश विकास प्राधिकरण, मुंबई या पदावरील
प्रतिनियुक्तीच्या अनुषंगाने श्री. एम.आर. चौधरी, निरीक्षक, राउशु यांच्या सेवा प्रधान
सचिव, नगर विकास भिाग, मंत्रालय, मुंबई यांचेकडे सुपूर्द करण्यात येत आहेत.
(५) श्री. एम.आर. चौधरी यांनी मूळ विभागाकडे परत जाण्याचा आपला उद्देश आहे अशी कमीत
कमी तीन महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना
मूळ विभागाकडे परत येण्याची मुभा राहील.
# Page 2
शासन आदेश क्रमांकः इएसटी-१२२४/प्र.क्र.८५/राउशु-१
सदर आदेश महाराष्ट्र शासनाच्या www.maharashtra.gov.in या संकेतस्थळावर