# Page 1
राज्य उत्पादन शुल्क विभागातील अधीक्षक (गट-अ ) संवर्गातून उपआयुक्त (वरिष्ठ श्रेणी) (गट-अ) संवर्गात पदोन्नती.
महाराष्ट्र शासन
गृह विभाग
शासन आदेश क्रमांक :- इएसटी-१७२२/प्र.क्र.१२४/ राउशु-१
मंत्रालय, मुंबई-४०० ०३२.
दिनांक :- १ जून, २०२२.
शासन आदेश राज्य उत्पादन शुल्क विभागातील अधीक्षक (गट-अ ) या संवर्गातून उपआयुक्त (वरिष्ठ श्रेणी) (गट-अ) या संवर्गात पदोन्नती देण्यासाठी तयार करण्यात आलेल्या सन २०२१-२२ च्या पदोन्नतीसूचीमधील खालील अधिकाऱ्यांना उपआयुक्त (वरिष्ठ श्रेणी) (गट-अ ) या संवर्गात पदोन्नती देण्यात येत असून सदर पदोन्नतीनंतर, त्यांची त्यांच्या नावासमोर (स्तंभ ४ येथे) दर्शविण्यात आलेल्या ठिकाणी पदस्थापना करण्यात येत आहे.
--------------------------------------------------------------------------------------------------
| अ.क्र. | अधिकाऱ्याचे नाव | प्रवर्ग | पदोन्नतीनंतर देण्यात येणारी पदस्थापना |
| १ | २ | ३ | ४ |
| १. | श्री. विजय पि. चिंचाळकर | भ.ज.(ब) | विभागीय उपआयुक्त, राज्य उत्पादन शुल्क, अमरावती विभाग, अमरावती |
| २. | श्री.अनिल बा. चासकर | खुला | विभागीय उपआयुक्त, राज्य उत्पादन शुल्क, पुणे विभाग, पुणे |
--------------------------------------------------------------------------------------------------
२. सदर पदोन्नती ही खालील अटींच्या अधीन राहून देण्यात येत आहे.
१) सदर पदोन्नती, निवडसूची तयार करताना कोणीही ज्येष्ठ अधिकारी अनावधानाने वगळण्यात आलेले नाहीत अथवा अधिक्रमित झालेले नाहीत, याच्या अधीन राहून देण्यात येत आहे.
२) सदर पदोन्नती निव्वळ तात्पुरत्या स्वरूपात, मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून पदोन्नतीच्या कोटयातील सर्व रिक्त पदे दि. २५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात सा.प्र.वि./१६-ब यांच्या दि.०७.०५.२०२१ च्या शासन निर्णयानुसार दिलेल्या सुचनांनुसार देण्यात येत आहे. तसेच, दि.०७.०५.२०२१ च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आले असून, त्यावरील अंतिम निर्णयाच्या अधीन राहून देण्यात येत आहे.
३) दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत मा.उच्च न्यायालय, मुंबई यांच्या दि. २२.०७.२०२१ रोजीच्या निर्णयानुसार दिव्यांग दिव्यांग आरक्षणासह पदोन्नतीसाठीची सर्व रिक्त पदे सा.प्र.वि./१६-अ यांनी दि.०५.०७.२०२१ रोजीच्या शासन
# Page 2
शासन आदेश क्रमांक: इएसटी-१७२२/प्र.क्र.१२४/ राउशु-१
निर्णयान्वये व दि.२३.०७.२०२१ च्या शासन पत्रान्वये दिलेल्या सुचनांच्या अधीन राहून देण्यात येत आहे.
४) सदर पदोन्नती निव्वळ तात्पुरत्या स्वरुपाची असल्याने या तात्पुरत्या स्वरूपातील पदोन्नतीमुळे संबंधित अधिकाऱ्यास नियमितपणाचे कोणतेही हक्क प्राप्त होणार नाहीत.
५) निवडसूचीतील अधिकाऱ्यांविरुध्द विभागीय चौकशीची कार्यवाही सुरु / प्रस्तावित नाही.
३. हे आदेश तात्काळ अंमलात येतील.
४. सदर आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.