# Page 1
केंद्र / राज्य पुरस्कृत सुरक्षित शहर प्रकल्पांतर्गत मुंबई शहरासाठी महिला सुरक्षितता पुढाकार योजनेची अंमलबजावणी करण्यासाठी सन २०१८-१९ या वित्तीय वर्षामध्ये निधी वितरित करण्यास व खर्चास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक- पीएडब्लयू-१११७/प्र.क्र.७१९/विशा - ६
मंत्रालय, मुंबई - ४०० ०३२.
दिनांक :- ३०/०३/२०१९
संदर्भः– (१) शासन निर्णय, गृह विभाग, क्रमांक - १११७/प्र.क्र.७१९/विशा-६, दि. ३१/०१/२०१९ (२) पोलीस आयुक्त, मुंबई कार्यालयाचे पत्र क्र. ओडब्ल्यू नं. ४२ / सी.पी./ अॅडिसनल सी. पी. / क्राईम / २०१९, दि. ०६/०२/२०१९ (३) गृह मंत्रालय, भारत सरकार, नवी दिल्ली यांचे पत्र क्र.२/२/२०१८-NERS(WS-II), दि. २८/०९/२०१८ (मार्गदर्शक सूचना)
प्रस्तावना : संदर्भीय क्र. १ येथील शासन निर्णयान्वये सार्वजनिक ठिकाणी महिलांवर होणा-या अत्याचाराच्या घटनांवर परिणामकरीत्या आळा घालण्याच्या दृष्टीने व त्यांच्या सुरक्षिततेसंदर्भात कायमस्वरुपी उपाययोजना करण्यासाठी केंद्र शासनाच्या गृह तसेच महिला व बाल कल्याण मंत्रालयाने सुरक्षित शहर प्रकल्पांतर्गत मुंबई शहरासाठी महिला सुरक्षितता पुढाकार योजनेची ( केंद्र हिस्सा ६०% व राज्य हिस्सा ४०% ) अंमलबजावणी करण्यास प्रशासकीय मंजूरी प्रदान केली आहे. व त्यासाठी केंद्रीय गृह मंत्रालयाकडून सन २०१८-१९ या वित्तीय वर्षाकरीता केंद्र हिस्स्यापोटी रू.८७.४७ कोटी (रुपये सत्याऐंशी कोटी सत्तेचाळीस लक्ष) इतका निधी प्राप्त झाला आहे. यानुषंगाने २०१९ च्या अर्थसंकल्पीय अधिवेशनात पुरवणी मागणीद्वारे सन २०१८-१९ या वित्तीय वर्षासाठी केंद्र हिस्स्यापोटी एकूण रू. ८७.४७ कोटी (रुपये सत्याऐंशी कोटी सत्तेचाळीस लक्ष ) इतका निधी अर्थसंकल्पित करण्यात आला आहे. सदर निधी वितरीत व खर्च करण्यास मंजूरी देण्याची बाब शासनाच्या विचाराधीन होती.
शासन निर्णय :
केंद्र / राज्य पुरस्कृत सुरक्षित शहर प्रकल्पांतर्गत मुंबई शहरासाठी महिला सुरक्षितता पुढाकार योजनेची ( केंद्र हिस्सा ६०% व राज्य हिस्सा ४० % ) अंमलबजावणी करण्यासाठी सन २०१८-१९ या वित्तीय वर्षासाठी एकूण रू. ८७.४७ कोटी (रुपये सत्याऐंशी कोटी सत्तेचाळीस लक्ष ) इतकी रक्कम संदर्भीय क्र. १ येथील शासन निर्णयान्वये प्रशासकीय मंजूरी दिलेल्या प्रयोजनासाठी वितरीत व खर्च करणे यांकरीता, याद्वारे, मंजूरी देण्यात येत आहे.
२. सदर योजनेवरील खर्च हा गृह विभाग “ मागणी क्र.बी-१०,४०५५पोलीसांवरील भांडवली खर्च ००,२०७ राज्य पोलीस (दत्तमत),( ००) (१३) सुरक्षित शहर प्रकल्प, मुंबई शहर महिला सुरक्षितता योजना (केंद्र हिस्सा ६०%)(४०५५०२८८) ५० इतर खर्च,५१ मोटार वाहने,५२ यंत्रसामग्री व साधनसामग्री ” तसेच “ मागणी क्र.बी-१० ,४०५५ पोलीसांवरील भांडवली खर्च ००,२०७, राज्य पोलीस (दत्तमत),(००) (१४) सुरक्षित शहर प्रकल्प, मुंबई शहर महिला सुरक्षितता योजना (राज्य हिस्सा ४०% ) (४०५५०२९७), ५० इतर खर्च,५१ मोटार वाहने, ५२ यंत्र सामग्री व साधनसामग्री ” या लेखाशीर्षाखाली चालू (सन २०१८- १९) वित्तीय वर्षात खर्ची टाकण्यात यावा.
# Page 2
शासन निर्णय क्रमांकः पीएडब्लयू-१११७/प्र.क्र.७१९/विशा - ६
३. सदर प्रयोजनासाठी या लेखाशिर्षांतर्गत प्राप्त होणारा निधी खर्च करण्यासाठी अपर पोलीस आयुक्त, गुन्हे मुंबई यांना नियंत्रण अधिकारी व वरीष्ठ प्रशासकीय अधिकारी, गुन्हे कोष (मुंबई) यांना आंहरण व संवितरण अधिकारी म्हणून घोषित करण्यात येत आहे.
४. मुंबई शहरासाठी महिला सुरक्षितता पुढाकार योजनेची अंमलबजावणी करण्यासाठी केंद्र शासन, गृह मंत्रालय, नवी दिल्ली यांनी वेळोवेळी दिलेल्या मार्गदर्शक सूचनांचे पालन करावे.
५. वित्त विभाग शासन परिपत्रक क्र. अर्थसं-२०१८/प्र.क्र.६९/अर्थ-३, दिनांक ०२.०४.२०१८ अन्वये केंद्र पुरस्कृत कार्यक्रमाच्या अनुषंगाने निधी वितरणाबाबत दिलेल्या सूचनांचे पालन करावे
६. केंद्र शासन, गृह विभागामार्फत वितरीत करण्यात आलेला निधीचा विनियोग / खर्च केद्र / राज्य शासनाच्या प्रचलित नियमानुसार विहीत पध्दतीने येणा-या किंमतीनुसार व शिर्षनिहाय विहीत करण्यात आलेल्या एकूण वित्तीय मर्यादेच्या अधीन राहून व यासंदर्भातील वित्तीय औपचारीकता पूर्ण करून करण्यात यावी.
७. यानुषंगाने प्राप्त निधीचा विनियोग झाल्यानंतर विहीत कालावधीत योग्य त्या विवरणपत्रात उपयोगिता प्रमाणपत्र (utilization certificate) सादर करावे. प्रस्तुत योजनेचे प्राधिकारी म्हणून केंद्रशासनाच्या आवश्यकतेनुसार अंतर्गत लेखापरीक्षणासाठी यासंदर्भातील लेखे अद्यावत ठेवण्यात यावे
८. सदर शासन निर्णय वित्त विभाग अनौपचारीक संदर्भ क्र. ११४/१९/व्यय-७, दि. ३०/०३/२०१९ अन्वये दिलेल्या मान्यतेस अनुसरून निर्गमित करण्यात येत आहे.
# Page 3