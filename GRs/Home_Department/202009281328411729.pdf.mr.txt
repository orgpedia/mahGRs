# Page 1
सानुग्रह अनुदान मंजुर करणेबाबत श्रीमती वैशाली अविनाश कुलकर्णी महाराष्ट्र शासन
गृह विभाग
शासन आदेश क्रमांक :- डीपीपी-०४१९/प्र.क्र.१५३/पोल-१०
हुतात्मा राजगुरु चौक, मादाम कामा मार्ग,
मंत्रालय, मुंबई :- ४०० ०३२.
दिनांक :-२८ सप्टेंबर,२०२०.
वाचा - १) शासन निर्णय, वित्त विभाग, क्रमांक अंनियो-२०१७/प्र.क्र.२९/सेवा-४, दिनांक २९.०९.२०१८ २) संचालक, अभियोग संचालनालय, महाराष्ट्र राज्य, मुंबई यांचे पत्र क्र. सीपीएस/१२१/२०१३, दिनांक १७.०१.२०१९.
३) स्व. अविनाश अशोकराव कुलकर्णी, वरिष्ठ लिपिक यांचे नामनिर्देशित श्रीमती वैशाली अविनाश कुलकर्णी यांचा परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेअंतर्गत सानुग्रह अनुदान मिळण्याकरीता प्राप्त झालेला दिनांक १५.१०.२०१८ रोजीचा अर्ज.
४) शासन आदेश समक्रमांक दि.२८.०६.२०१९ व शुध्दीपत्रक दि.१४.०८.२०१९.
प्रस्तावना : स्व. अविनाश अशोकराव कुलकर्णी यांची नियुक्ती दि.३१.१२.२००७ रोजी सहाय्यक संचालक व सरकारी अभियोक्ता, बीड येथे लिपिक पदावर झाली होती.
स्व. अविनाश अशोकराव कुलकर्णी हे परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेचे सदस्य होते. (PRAN ११००२४४४०२२८) त्यांनी आपली पत्नी श्रीमती वैशाली अविनाश कुलकर्णी यांना नामनिर्देशीत केलेले आहे.
शासनसेवेत कार्यरत असताना, स्व. अविनाश अशोकराव कुलकर्णी यांचा दि.०५.०४.२०१७ रोजी मृत्यू झालेला आहे.
संदर्भ क्र.३ च्या अर्जान्वये स्व. अविनाश अशोकराव कुलकर्णी यांच्या पत्नी श्रीमती वैशाली अविनाश कुलकर्णी यांनी रुपये १०,००,०००/- सानुग्रह अनुदान मिळण्यासाठी अर्ज केला आहे.
दि.०१.११.२००५ रोजी व त्यानंतर राज्य शासनाच्या सेवेत नियुक्त झालेल्या व परिभाषित अंशदान निवृत्तीवेतन योजना / राष्ट्रीय निवृत्तीवेतन योजनेच्या सदस्य असणाऱ्या कर्मचारी दहा वर्षे सेवा होण्यापूर्वी सेवेत असताना मृत्यु पावल्यास, त्यांचे नामनिर्देशीत व्यक्तीस, नामनिर्देशन केले नसल्यास त्याच्या कायदेशीर वारसास सानुग्रह अनुदान रुपये १० लक्ष अधिक कर्मचाऱ्याच्या खाती जमा असलेली संचीत रक्कम देण्यात यावी. अशी तरतूद वित्त विभाग शासन निर्णय क्र. अंनियो २०१७/प्र.क्र.२९/सेवा-४ दिनांक २९.०९.२०१८ अन्वये करण्यात आली आहे. वरील वस्तुस्थिती पहाता, श्रीमती वैशाली अविनाश कुलकर्णी या सदर शासन निर्णयानुसार रुपये १०,००,०००/ (अक्षरी रुपये दहा लाख फक्त) सानुग्रह अनुदानास पात्र ठरत आहेत. यानुषंगाने आता पुढीलप्रमाणे शासन आदेश आहेत.
# Page 2
शासन आदेश क्रमांकः डीपीपी-०४१९/प्र.क्र.१५३/पोल-१०
आदेश
उपरोक्त संदर्भ क्र. २ अन्वये संचालक, अभियोग संचालनालय, महाराष्ट्र राज्य, मुंबई यांच्याकडून प्राप्त झालेल्या प्रस्तावासोबत श्रीमती वैशाली अविनाश कुलकर्णी यांच्या उपरोक्त संदर्भ क्र. ३ येथे नमूद केलेल्या अर्जाच्या अनुषंगाने स्व. अविनाश अशोकराव कुलकर्णी, वरीष्ठ लिपिक (PRAN ११००२४४४०२२८) यांच्या नामनिर्देशित व्यक्ती, (पत्नी) श्रीमती वैशाली अविनाश कुलकर्णी यांना सानुग्रह अनुदान रुपये १०,००,०००/- (रुपये दहा लाख फक्त) या आदेशान्वये मंजूर करण्यात येत आहेत.
२. प्रशासकीय विभागास संदर्भ क्र. १ येथील वित्त विभाग, शासन निर्णय क्रमांक अंनियो २०१७/प्र.क्र.२९/सेवा-४, दिनांक २९.०९.२०१८ अन्वये प्राप्त झालेल्या अधिकारानुसार, सदर आदेश निर्गमित करण्यात येत आहे.
३. यापूर्वीचे वाचा अ.क्र.४ येथे नमूद केलेले आदेश सध्या ग्राह्य नसल्याने रद्द समजण्यात यावे.
४. सदरचा खर्च “मागणी क्र. जी-६, २०७१-निवृत्तीवेतन व इतर सेवानिवृत्ती लाभ, ०१- नागरी, १०३, अनुकंपा भत्ते, (००) (०६) - परिभाषित अंशदान / राष्ट्रीय निवृत्तीवेतन योजनेंतर्गत सानुग्रह अनुदान (२०७१०७२२)” या लेखाशिर्षाखाली खर्ची टाकण्यात यावा.