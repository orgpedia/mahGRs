# Page 1
ई-बसेसचे भाडे निश्चिती करणेसाठी व रा.प. महामंडळाच्या महसुलात /उत्पन्नात वृद्धी होण्याच्या अनुषंगाने समिती स्थापित करणेबाबत.
महाराष्ट्र शासन
गृह (परिवहन) विभाग
शासन निर्णय क्र. एसटीसी-०९२३/प्र.क्र.३९२/परि-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०६ नोव्हेंबर, २०२३
प्रस्तावना : महाराष्ट्र राज्य मार्ग परिवहन महामंडळाच्या अस्तित्वात असलेल्या जमिनींचा योग्यरित्या विकास करणे, जमिनींचे मुद्रीकरण (land monetization), महामंडळाच्या वाहतूकीच्या माध्यमातून या व अशा इतर पर्यायाबाबत उपाययोजना करुन रा.प. महामंडळाच्या महसुलात उत्पन्नात वृद्धी करणे तसेच महामंडळाच्या ताब्यात असलेल्या / येणाऱ्या ई-बसेसचे भाडे निश्चिती करणेसाठी तसेच महसुल प्राप्तिबाबत सर्व बाबींचा विचार होऊन नविन उपाययोजना राबवून धोरण निश्चित करणे यासाठी समिती नेमणे शासनाच्या विचाराधीन होते. याबाबत आता शासनाने पुढीलप्रमाणे निर्णय घेतला आहे.
शासन निर्णय : रा.प. महामंडळाच्या ताब्यात असलेल्या / येणाऱ्या ई-बसेसचे भाडे निश्चिती करणेसाठी व अस्तित्वात असलेल्या जमिनींचा योग्यरित्या विकास करणे, जमिनींचे मुद्रीकरण (land monetization), महामंडळाच्या वाहतूकीच्या माध्यमातून रा.प. महामंडळाच्या महसुलात / उत्पन्नात वृद्धी होण्याच्या अनुषंगाने अभ्यास करुन शासनास शिफारस करण्यासाठी श्री. सुबोधकुमार (सेवानिवृत्त भाप्रसे) यांची एकसदस्यीय समिती नियुक्त करण्यात येत आहे.
अ) श्री. सुबोधकुमार (सेवानिवृत्त भाप्रसे) यांनी उपरोक्त विषयांचा अभ्यास करून, आपला
अहवाल सहा महिन्यांच्या आत शासनास सादर करावा.
आ) श्री. सुबोधकुमार (सेवानिवृत्त भाप्रसे) यांना प्रतिमाह रु.१,१८,८००/- याप्रमाणे मानधन
अदा करण्यात यावे.
इ) याबाबत होणारा खर्च रा.प.महामंडळाने त्यांच्या आर्थिक तरतुदींतून भागवावा.
# Page 2
शासन निर्णय क्रमांकः एसटीसी-०९२३/प्र.क्र.३९२ / परि-१