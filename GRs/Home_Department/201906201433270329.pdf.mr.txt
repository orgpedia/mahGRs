# Page 1
होमगार्ड संघटनेच्या आस्थापनेवरील जिल्हा समादेशक तथा कार्यालय प्रमुखाची मानसेवी स्वरुपाची ३४ पदे रद्द करुन त्याऐवजी वेतनी पदे नव्याने निर्माण करण्याबाबत
महाराष्ट्र शासन
गृह विभाग
शासन निर्णय क्रमांक एचजीएस २०१९/प्र.क्र.३८/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २० जून, २०१९
वाचावे :- १) महासमादेशक, होमगार्ड, महाराष्ट्र राज्य, यांचे पत्र क्र मस / कार्या २/२०१८/३५५३, दि.११/१२/२०१८,
२) शासन निर्णय क्रमांक बिव्हीपी ०८१८/प्रक्र ९५/पोल-८, दिनांक २८.२.२०१९
प्रस्तावना :
महासमादेशक, होमगार्ड, महाराष्ट्र राज्य यांनी उपरोक्त पत्रान्वये होमगार्ड संघटनेच्या
आस्थापनेवरील ३४ जिल्हा होमगार्ड कार्यालयात जिल्हा समादेशक (गट अ) ही कार्यालय प्रमुखाची
पदे मानसेवी स्वरुपात मंजुर आहेत. सदरहू मानसेवी पदे रद्द करुन त्याऐवजी जिल्हा समादेशक (गट
अ) तथा कार्यालय प्रमुख म्हणून ३४ वेतनी पदे नव्याने निर्माण करण्यास मान्यता मिळणे बाबत विनंती
केली आहे.
होमगार्ड व पोलीस पाटील यांच्या मागण्याबाबत निर्णय घेण्यासाठी मंत्रीमंडळ उपसमिती
संदर्भाधीन क्र २ च्या शासन निर्णयान्वये गठीत करण्यात आली आहे. सदर मंत्रीमंडळ
उपसमितीची दिनांक १.३.२०१९ रोजी सहयाद्री अतिथीगृह येथे मा. मुख्यमंत्री यांच्या अध्यक्षतेखाली
बैठक संपन्न झाली. सदर बैठकीत मानसेवी जिल्हा समादेशकांच्या पदांबाबत खालीलप्रमाणे निर्णय
घेण्यात आला.
शासन निर्णयः
होमगार्ड संघटनेच्या आस्थापनेवरील जिल्हा कार्यालयासाठी यापूर्वीची मंजूर असलेली जिल्हा
समादेशक तथा कार्यालय प्रमुखाची मानसेवी ३४ पदे रद्द करुन त्याऐवजी जिल्हा समादेशक (गट अ)
तथा कार्यालय प्रमुखाची वेतनी स्वरुपाची एकूण ३४ पदे नव्याने निर्माण करण्यास मंत्रीमंडळ
उपसमितीने मान्यता दिली आहे.
# Page 2
शासन निर्णय क्रमांक: एचजीएस २०१९/प्र.क्र.३८/विशा-८
त्याअनुषंगाने प्रत्येक जिल्हयाकरीता एक याप्रमाणे जिल्हा समादेशक (गट अ) ( ६ व्या वेतन
आयोगानुसार वेतनश्रेणी रु १५,४०० - ३९१०० (ग्रेड वेतन रु ५४००/-) ची जिल्हास्तरावरील एकूण ३४
वेतनी पदे नव्याने निर्माण करण्यास याद्वारे शासन मंजूरी देत आहे.
२. जिल्हा समादेशक, होमगार्ड या पदावरील भरती प्रक्रीया पूर्ण करुन नियमित अधिकारी यांची
नियुक्ती होईपर्यंत पोलीस यंत्रणेमधील पोलीस उप अधिक्षक यांना प्रशिक्षणानंतर एक वर्षासाठी
सक्तीने जिल्हा समादेशक, होमगार्ड या पदावर प्रतिनियुक्ती करण्यात यावी. सदर प्रतिनियुक्तीने
पोलीस उप अधिक्षक यांची नियुक्ती होईपर्यंत सध्याची व्यवस्था चालू राहील.
पोलीस महासंचालक, मुंबई यांनी पोलीस उप अधिक्षक यांच्या सदर प्रतिनियुक्तीच्या
कालावधीचे देय वेतन आणि भत्ते अदा करावेत.
३. जिल्हा समादेशकांच्या नियमित नियुक्तीनंतर उपरोक्त ३४ पदांवरील होणाऱ्या वेतनाचा खर्च
“मागणी क्र बी-१, २०७०- इतर प्रशासनिक सेवा - (००) (१०७) होमगार्ड (००)(०१) होमगार्ड- दत्तमत
(२०७० ०२८१) - या मुख्य लेखाशिर्षांतर्गत “०१- वेतन” या उपलेखाशिर्षाखाली वेळोवेळी मंजूर
केलेल्या तरतुदीतून भागविण्यात यावा व त्या शीर्षाखाली दर्शविण्यात यावा.
# Page 3