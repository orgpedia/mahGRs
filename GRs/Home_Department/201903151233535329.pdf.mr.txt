# Page 1
अॅड. श्री. प्रदीप घरत विशेष सरकारी अभियोक्ता यांना व्यावसायिक फी मंजूर करण्याबाबत.
आर्थिक गुन्हे विभाग, मुंबई यांचेकडील गु.र.क्र.९८/२०१७ (पॅन कार्ड क्लबच्या गुंतवणूकदारांची फसवणूक ) भा.द.वि. कलम ४०६,४२०,३४, सह कलम ३ व ४ एम.पी.आय.डी. अॅक्ट १९९९ या खटल्यात मा. विशेष सत्र न्यायालय, ३६ वे न्यायालय, मुंबई येथील न्यायालयीन कामकाजासाठी.
महाराष्ट्र शासन
गृह विभाग
शासन निर्णय क्रमांक: एसपीपी ०६१८/प्र.क्र.२३३/पोल-१०
२ रा मजला, मंत्रालय, हुतात्मा राजुगुरु चौक
मादाम कामा रोड, मुंबई-४०० ०३२.
दिनांक : ०८ मार्च, २०१९
संदर्भ:- शासन अधिसूचना, विधि व न्याय विभाग क्र. एसपीपी २०१८/यु.ओ.आर.६३/डी-१४, दिनांक १५/०१/२०१९.
शासन निर्णय:
आर्थिक गुन्हे विभाग, मुंबई यांचेकडील गु.र.क्र.९८/२०१७ (पॅन कार्ड क्लबच्या गुंतवणूकदारांची फसवणूक) भा.द.वि कलम ४०६,४२०,३४, सह कलम ३ व ४ एम.पी.आय.डी.
अॅक्ट १९९९ या खटल्यात मा. विशेष सत्र न्यायालय, ३६ वे न्यायालय, मुंबई येथे न्यायालयीन कामकाज पाहण्याकरीता अॅड. श्री. प्रदीप घरत, विशेष सरकारी अभियोक्ता यांची विधि व न्याय विभागाने उपरोक्त दि.१५.०१.२०१९ च्या अधिसूचनेन्वये विशेष सरकारी अभियोक्ता म्हणून नियुक्ती केली आहे. सबब, प्रस्तुत प्रकरणी अॅड. श्री. प्रदीप घरत, विशेष सरकारी अभियोक्ता यांना खालीलप्रमाणे व्यावसायिक फी अदा करण्यास या शासन निर्णयान्वये मान्यता देण्यात येत आहे.
प्रतिदिन परिणामकारक सुनावणी फी - ₹ १०,०००/
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उप आयुक्त दर्जाहून कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड. श्री. प्रदीप घरत, विशेष सरकारी अभियोक्ता यांना उपरोक्त फी व्यतिरिक्त अपरिणामकारक सुनावणी फी किंवा अन्य कोणत्याही प्रकारची फी वा भत्ता अनुज्ञेय असणार नाही.
# Page 2
शासन निर्णय क्रमांक: एसपीपी ०६१८/प्र.क्र.२३३/पोल-१०
३. यासाठी येणारा खर्च या विभागाच्या मागणी क्र. बी-१, "२०५५- पोलीस, (००) १०८, राज्य मुख्यालय पोलीस (०२) (०१), शहर पोलीस आस्थापना-(२०५५ ००९७), २८-व्यावसायिक सेवा" या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
४. हा शासन निर्णय वित्त विभागाच्या अनौपचारिक संदर्भ क्र.३८/१९/व्यय - ७, दिनांक २५.०१.२०१९ अन्वये मिळालेल्या सहमतीनुसार निर्गमित करण्यात येत आहे.