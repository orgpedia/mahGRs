# Page 1
अधीक्षक, राज्य उत्पादन शुल्क, ठाणे यांच्या आस्थापनेवरील जवान-नि- वाहनचालकांची पदे अधीक्षक, राज्य उत्पादन शुल्क, पालघर यांच्या आस्थापनेवर वर्ग करणेबाबत.
महाराष्ट्र शासन
गृह विभाग
शासन निर्णय क्र. इएसटी-१७१४/प्र.क्र.५०/राउशु-१
मंत्रालय, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २३ फेब्रुवारी, २०२३.
वाचा:- १) शासन अधिसूचना, महसूल व वन विभाग, क्र.प्राफेब ११०८/प्र.क्र.१६७/ठाणे/ म-१०, दि.३१.०७.२०१४.
२) शासन निर्णय, गृह विभाग, क्र.इएसटी-१७१४/प्र.क्र.५०/राउशु-१,
दि.२०.११.२०१५.
३) शासन निर्णय, गृह विभाग, क्र. इएसटी- १७१४/प्र.क्र.५०/राउशु-१,
दि.३०.०६.२०१६.
४) आयुक्त, राज्य उत्पादन शुल्क, महाराष्ट्र राज्य, मुंबई यांचे पत्र क्र. इएसटी ११२०१४/३७९/२/२-क, दि.२५.०१.२०२३.
प्रस्तावना :
संदर्भ क्र.१ वरील अधिसूचनेद्वारे ठाणे जिल्हयाचे विभाजन करुन पालघर हा नवीन जिल्हा निर्माण करण्यात आलेला आहे. याअनुषंगाने शासन निर्णय, दि.२०.११.२०१५ अन्वये पालघर जिल्हयात राज्य उत्पादन शुल्क विभागाचे अधीक्षक कार्यालय सुरु करण्यासाठी ५ पदे नव्याने निर्माण केली आहेत. तसेच, दि.३०.०६.२०१६ च्या शासन निर्णयान्वये पालघर जिल्हयाच्या कार्यक्षेत्रासाठी मंजूर असलेली अधीक्षक, राज्य उत्पादन शुल्क, ठाणे यांच्या आस्थापनेवरील ६४ कार्यकारी/ अकार्यकारी पदे अधीक्षक, राज्य उत्पादन शुल्क, पालघर यांच्या आस्थापनेवर वर्ग करण्यात आली आहेत. आयुक्त, राज्य उत्पादन शुल्क कार्यालयाने दि.२५.०१.२०२३ च्या पत्रान्वये सादर केलेल्या प्रस्तावानुसार, अधीक्षक, राज्य उत्पादन शुल्क, ठाणे कार्यालयाच्या आस्थापनेवर पालघर जिल्हयाच्या कार्यक्षेत्राकरीता मंजूर असलेली जवान-नि-वाहनचालकांची ५ पदे अधीक्षक, राज्य उत्पादन शुल्क, पालघर कार्यालयाच्या आस्थापनेवर वर्ग करण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय :
अधीक्षक, राज्य उत्पादन शुल्क, ठाणे यांच्या आस्थापनेवरील जवान-नि-वाहनचालक (गट-क) संवर्गाची ५ (स्थायी) पदे अधीक्षक, राज्य उत्पादन शुल्क, पालघर यांच्या आस्थापनेवर वर्ग करण्यास शासन मंजूरी देण्यात येत आहे.
# Page 2
शासन निर्णय क्रमांकः इएसटी-१७१४/प्र.क्र.५०/राउशु-१
२. उपरोक्तप्रमाणे जवान-नि-वाहनचालकांची ५ पदे वर्ग करण्यात आल्याने अधीक्षक, राज्य उत्पादन शुल्क, ठाणे यांनी सदर पदांच्या वेतन व भत्त्याचे अनुदान वित्तीय नियमांचे पालन करुन अधीक्षक, राज्य उत्पादन शुल्क, पालघर यांच्या कार्यालयाकडे वर्ग करण्याची कार्यवाही करावी.
३. प्रस्तुत शासन निर्णय, वित्त विभाग, शासन निर्णय, क्र. संकीर्ण-२०१५/प्र.क्र.४१/अर्थ-१, दि.०२.०६.२०१५ मधील परिच्छेद (४) अन्वये प्रशासकीय विभागास दिलेल्या अधिकारास अनुसरुन निर्गमित करण्यात येत आहे.