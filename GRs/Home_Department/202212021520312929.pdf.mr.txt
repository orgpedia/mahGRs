# Page 1
श्री. सुरेश अजिनाथ येवले, पोलीस शिपाई, पोलीस आयुक्त बृहन्मुंबई, यांच्याकरीता पोलीस शिपाई संवर्गात एक अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक : संकीर्ण-०३२२/प्र.क्र.११७/पोल-५ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक- २ डिसेंबर, २०२२.
वाचा :- १) पोलीस आयुक्त, बृहन्मुंबई यांचा दिनांक ९/११/२०२१ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) अहमदनगर जिल्हा रुग्णालय (महाराष्ट्र शासन) यांचे दिनांक २६/१२/२०१८ रोजीचे
प्रमाणपत्र.
४) वित्त विभागाच्या उच्चस्तरीय सचिव समितीच्या दि. १६/९/२०२२ रोजीच्या बैठकीचे
दि.२६/९/२०२२ रोजीचे इतिवृत्त.
प्रस्तावना: श्री.सुरेश अजिनाथ येवले, पोशि/१४१९४३, सशस्त्र पोलीस, ताडदेव, मुंबई हे दिनांक १८/०३/२०१५ पासून शासकीय सेवेत कार्यरत आहेत. श्री. येवले हे पोलीस शिपाई पदावर एस ७ (२१,७००-६९,१००) या वेतनश्रेणीत वेतन घेत आहेत. श्री. येवले हे शासन सेवेत कार्यरत असताना दि.२५/१२/२०१६ रोजी कर्तव्यावर असताना पडल्याने मेंदूला मार लागला व डोक्यात रक्तस्त्राव झाला.
श्री. येवले यांच्यावर खाजगी हॉस्पीटल मॅक्सकेअर, अहमदनगर येथे उपचार चालू असताना त्यांना अर्धांग वायूचा झटका आला व त्यामुळे त्यांना ५२ टक्के अपंगत्व आले आहे. अहमदनगर जिल्हा रुग्णालय (महाराष्ट्र शासन) यांच्याकडून श्री. येवले यांना ५२ टक्के अपंगत्वाचे प्रमाणपत्र देण्यात आले आहे. पोलीस शिपाई पदाला समकक्ष पद पोलीस आयुक्त, बृहन्मुंबई कार्यालयात उपलब्ध नसल्याने श्री.येवले यांचेसाठी अधिसंख्य पद निर्माण करण्यासंदर्भातील प्रस्ताव शासनास सादर करण्यात आला आहे. त्यानुसार दिव्यांग व्यक्ती हक्क अधिनियम २०१६ मधील कलम २० (४) मधील तरतूदीनुसार सेवेत कार्यरत असताना दिव्यांगत्व आल्यास कर्मचा-यास त्याच्या दिव्यांगत्वानुरुप सुयोग्य पदावर पदस्थापना दिली जाईल व मूळ धारण करत असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे सुयोग्य पद उपलब्ध होईपर्यंत किंवा त्याच्या नियत वयोमानानुसार सेवानिवृत्तीच्या दिनांकापर्यंत यापैकी जे आधी घडेल तोपर्यंत अधिसंख्य पदनिर्माण करुन त्यावर पदस्थापना दिली जाईल. सदर तरतूद विचारात घेऊन श्री. सुरेश अजिनाथ येवले, पोलीस शिपाई यांच्याकरीता सेवासंरक्षणासहीत सर्व लाभ देण्याकरीता पोलीस शिपाई या संवर्गातील एक अधिसंख्य पद दिनांक २५/१२/२०१६ पासून ते त्यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यास उच्चस्तरीय सचिव समितीने मान्यता दिली आहे.
# Page 2
शासन निर्णय क्रमांक: संकीर्ण-०३२२/प्र.क्र.११७/पोल-५ब
शासन निर्णय-:
श्री. सुरेश अजिनाथ येवले, पोशि/१४१९४३, सशस्त्र पोलीस, ताडदेव, मुंबई यांचे एस-७ (२१,७००-६९,१००) या वेतनश्रेणीतील वेतन काढण्यासाठी पोलीस शिपाई संवर्गातील एक अधिसंख्य पद दिनांक २५/१२/२०१६ पासून निर्माण करण्यास या शासन निर्णयान्वये मान्यता देण्यात येत आहे.
२. सदर अधिसंख्य पद पोलीस आयुक्त बृहन्मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम २०१६ मधील कलम २०(४) मधील तरतूदीनुसार, श्री.सुरेश अजिनाथ येवले, पोलीस शिपाई यांना सेवा संरक्षणासहित सर्व लाभ देण्याकरिता, दिनांक २५/१२/२०१६ पासून श्री. येवले यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणामुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यात येत आहे.
त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “ मागणी क्रमांक - बी-१, मुख्यलेखाशीर्ष २०५५ पोलीसउपलेखाशिर्ष–१०८, राज्य मुख्यालय पोलीस (०२) शहर पोलीस (०२) (०१)शहर पोलीस आस्थापना २०५५००९७-०१ (वेतन) ” या लेखाशिर्षाखाली खर्ची टाकण्यात यावा.
५. सदर शासन निर्णय सामाजिक न्याय व विशेष सहाय्य विभाग व सामान्य प्रशासन विभागाच्या सहमतीने तसेच वित्त विभागाच्या अनौपचारिक संदर्भ क्रमांक ६३९ / आपुक, दिनांक १५/११/२०२२ अनुसार व उच्च स्तरीय सचिव समितीच्या दिनांक १६/०९/२०२२ रोजी संपन्न झालेल्या बैठकीतील निर्णयानुसार निर्गमित करण्यात येत आहे.