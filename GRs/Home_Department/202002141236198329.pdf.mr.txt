# Page 1
राज्य उत्पादन शुल्क विभागामार्फत विधि सल्लागार व विधि अधिकारी यांची पदे कंत्राटी पद्धतीने (Outsourcing basis) भरण्याबाबत.
महाराष्ट्र शासन
गृह विभाग
शासन निर्णय क्रमांक- इएसटी- १७१९/प्र.क्र.१२०/राउशु-१
मंत्रालय, मुंबई- ४०० ०३२.
दिनांक :- १४ फेब्रुवारी, २०२०.
शासन निर्णय : राज्य उत्पादन शुल्क विभागाकडून दाखल करण्यात येणाऱ्या गुन्ह्यांच्या अनुषंगाने खटले विधिवत दाखल व्हावेत, संबंधित अधिकारी व साक्षीदारांना वैधानिक सहाय्य मिळावे आणि
गुन्हेगारांना कठोर शिक्षा होऊन राज्यातील कायदा व सुव्यवस्था अधिक सक्षम व्हावी याकरिता राज्य उत्पादन शुल्क विभागाअंतर्गत विधि विषयक कामांसाठी विधि सल्लागार / विधि अधिकारी वर्ग कंत्राटी पद्धतीने (Outsourcing basis) नेमण्याच्या प्रस्तावास मा. मंत्रीमंडळाने मान्यता दिली आहे.
२. सदर निर्णयास अनुसरून, खालीलप्रमाणे कंत्राटी पद्धतीने (Outsourcing basis) पदभरती करण्यास शासन मान्यता देण्यात येत आहे.
-----------------------------------------------------------------------------------------------------------
| अ.क्र. | पद | आवश्यक पदे | ठोक मानधन (रूपये) |
| १ | २ | ३ | ४ |
| १ | विधि सल्लागार (गट-अ) | १ (आयुक्तालयात) | २८,००० |
| २ | विधि अधिकारी (गट-अ) | २० पदे (विभागीय उप आयुक्त/ गट अ जिल्ह्यांचे अधीक्षक कार्यालये #) | २५,००० (प्रत्येकी) |
| ३ | विधि अधिकारी (गट-ब) | १६ पदे (गट-ब जिल्ह्यांचे अधीक्षक कार्यालये #) | २०,००० (प्रत्येकी) |
-----------------------------------------------------------------------------------------------------------
(# गट-अ व गट-ब जिल्ह्यांची यादी सोबतच्या परिशिष्टामध्ये जोडलेली आहे.)
३. सदरहू पदे भरणे, पदांची कर्तव्ये व जबाबदारी निश्चित करणे, पदांवर कार्यरत अधिकाऱ्यांवर नियंत्रण व पर्यवेक्षण करणे तसेच त्यांच्या आस्थापना विषयक बाबी हाताळणे, इत्यादी बाबतची कार्यवाही आयुक्त, राज्य उत्पादन शुल्क यांचे स्तरावर करण्यात यावी.
४. उक्त पदांच्या मानधनाकरिता येणारा खर्च मागणी क्र. बी-२ मुख्य लेखाशीर्ष २०३९, राज्य उत्पादन शुल्क, (००) (००१) संचालन व प्रशासन, (०१) (०१) आयुक्तांचे कार्यालय, आस्थापना (दत्तमत २०३९००१४)-१० कंत्राटी सेवा तसेच (०२) आस्थापना निरीक्षण व प्रतिबंध, (०२) (०१)
# Page 2
शासन निर्णय क्रमांक: इएसटी-१७१९/प्र.क्र.१२०/राउशु-१
आस्थापना-निरीक्षण व प्रतिबंधक दत्तमत (२०३९ ००३२)-१० कंत्राटी सेवा या लेखाशीर्षाखालील उपलब्ध अनुदानातून भागविण्यात यावा.
५. सदरहू कंत्राटी पदे (Outsourcing basis) भरतेवेळी शासनाच्या प्रचलित धोरणांचा अवलंब करण्यात यावा.
६. सदर आदेश वित्त विभागाच्या अनौपचारिक संदर्भ क्र. ५९६ / आपुक, आणि क्र.५/२०२०/ व्यय-८, दिनांक ०८.०१.२०२० अन्वये प्राप्त सहमतीने निर्गमित करण्यात येत आहे.
# Page 3