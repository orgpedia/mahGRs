# Page 1
उप प्रादेशिक परिवहन कार्यालय, नवी मुंबई या कार्यालयासाठी कृषी उत्पन्न बाजार समिती, नवी मुंबई येथील त्यांचे मालकीच्या कार्यालय क्र. टी-१ ते टी-७ व टी-१५ ते टी-२० या भाडेतत्वावर घेतलेल्या जागेचे भाडे सुधारीत दराने अदा करण्यास मान्यता देण्याबाबत..
महाराष्ट्र शासन
गृह विभाग
शासन निर्णय क्रमांकः एमव्हीडी-०९१९/प्र.क्र.२१९/परि-४
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक : ०२ नोव्हेंबर २०१९
वाचा : १) अपर परिवहन आयुक्त, परिवहन आयुक्त कार्यालय, मुंबई यांचे पत्र क्र.पकाभा(४३)/०२०६/न.क्र.०२/का.१०(१)/ जा.क्र.१२२३८, दि.११.०९.२०१९ २) उप प्रादेशिक परिवहन कार्यालय, नवी मुंबई यांचे पत्र जा. क्र. ५५१२/नवी मुंबई/ उपप्रापका/आस्था/२०१९, दि.३०.०९.२०१९ ३) कार्यकारी अभियंता, सार्वजनिक बांधकाम विभाग क्र. १, ठाणे यांचे पत्र जा. क्र. साबांविक्र १/रेशा/वाजवी भाडे/६०८३, दि.२७.०७.२०१८
प्रस्तावना :
उप प्रादेशिक परिवहन कार्यालय, नवी मुंबई हे कृषी उत्पन्न बाजार समिती, मुंबई येथील विकास टप्पा -२,मार्केट मधील अतिरिक्त शॉप कम गोडाऊन संकुलातील कार्यालय क्र. टी-१ ते टी ७ व टी-१५ ते टी-२० येथे कृषी उत्पन्न बाजार समिती यांच्यासोबत दि.२०.०६. २००६ रोजी केलेल्या करारानुसार रु.३०,५५६/- इतक्या मासिक भाडे रकमेवर कार्यरत आहे. कार्यकारी अभियंता, सार्वजनिक बांधकाम विभाग, ठाणे यांनी दि.२७.०७.२०१८ रोजीच्या पत्रान्वये सदर जागेचे भाडे प्रति चौ. फुट रु.४२/- इतके निश्चित केले आहे. त्यामुळे बाजार समितीच्या प्रशासक निर्णयानुसार दि.२७.११.२०१८ पासून सदर कार्यालयाकरीता प्रती चौरस फुट रु. ४२ /- या वाजवी दराने भाडे आकारणी करणेबाबत निर्णय घेण्यात आला असून त्यानुसार दि. २७.११.२०१८ ते ३१.०३.२०१९ या कालावधीचे सुधारीत दराने भाडे अदा करण्याबाबत कृषी उत्पन्न बाजार समितीने विनंती केली आहे.
त्यानुषंगाने उप प्रादेशिक परिवहन कार्यालय, नवी मुंबई या कार्यालयाच्या सदर जागेसाठी सुधारीत दराने भाडे अदा करण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-०९१९/प्र.क्र.२१९/परि-४, दिनांक ०२ नोव्हेंबर २०१९
शासन निर्णयः उप प्रादेशिक परिवहन कार्यालय, नवी मुंबई या कार्यालयासाठी कृषी उत्पन्न बाजार समिती, मुंबई येथील टप्पा -२,मार्केट मधील अतिरिक्त शॉप कम गोडाऊन संकुलातील कार्यालय क्र. टी-१ ते टी-७ व टी-१५ ते टी-२० या भाडेतत्वावरील जागेकरीता दि.२७.११.२०१८ ते दि.३१.०३.२०१९ या कालावधीसाठी प्रतिमाह रु.२,६५,२३०/- (अक्षरी रुपये दोन लक्ष पासष्ट हजार दोनशे तीस फक्त) + जी.एस.टी. इतके भाडे अदा करण्यास मान्यता देण्यात येत आहे. तथापि, सदर कालावधीसाठी मुंबई कृषी उत्पन्न बाजार समितीस भाड्यापोटी पूर्वीच्या दराने रु.३०,५५६/- प्रतिमाह भाडे यापूर्वीच अदा करण्यात आले असल्याने सदरहू भाडे रक्कम वगळून उर्वरीत भाडे रक्कम अदा करण्यात यावी.
२. उप प्रादेशिक परिवहन कार्यालय, नवी मुंबई या कार्यालयाच्या भाडेपोटी येणारा खर्च " मागणी क्र. बी-३, २०४१ वाहनांवरील कर, (०२) प्रादेशिक कार्यालये, (०२) (०१) प्रादेशिक कार्यालये (दत्तमत) (अनिवार्य) (२०४१ ००३६) १४ भाडेपट्टी व कर" या लेखाशीर्षाखालील सन २०१९ - २० या आर्थिक वर्षाकरिता केलेल्या तरतूदीतून भागविण्यात यावा.
३. सदर शासन निर्णय वित्तीय अधिकार नियम पुस्तिका, १९७८ मधील भाग पहिला, उप विभाग एक, अनुक्रमांक १०, नियम क्र.११५ आणि महाराष्ट्र आकस्मिक खर्च नियम १९६५ मधील नियम १४७(क) खालील टीप-१ अन्वये प्रशासनिक विभागास असलेल्या अधिकारान्वये निर्गमीत करण्यात येत आहे.
# Page 3