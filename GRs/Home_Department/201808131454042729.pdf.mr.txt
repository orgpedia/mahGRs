# Page 1
दहशतवाद विरोधी पथक, पोलीस ठाणे काळाचौकी, मुंबई येथील गु.र.क्र.०७/२०१५ या गुन्ह्याप्रकरणी मा. अति. सत्र न्यायालय, शिवाजीनगर, पुणे येथे कामकाज पाहण्याकरिता विशेष सरकारी अभियोक्ता म्हणून नियुक्त करण्यात आलेल्या अॅड. श्री. विकास शहा यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी ०४१८/प्र.क्र.१२२/पोल-१०
२ रा मजला, मंत्रालय, हुतात्मा राजगुरु चौक,
मादाम कामा रोड, मुंबई-४०० ०३२.
दिनांक : १३ ऑगस्ट, २०१८
संदर्भ:- शासन अधिसुचना, विधि व न्याय विभाग क्र. एसपीपी २०१८/यु.ओ.आर.४५/डी-१४, दिनांक ०६.०६.२०१८.
शासन निर्णय: दहशतवाद विरोधी पथक, काळाचौकी पोलीस ठाणे, मुंबई येथील गु.र.क्र. ०७/२०१५ या
गुन्ह्याप्रकरणी मा.अति.सत्र न्यायालय, शिवाजीनगर, पुणे येथे कामकाज पाहण्याकरिता अॅड. श्री.
विकास शहा यांची विधि व न्याय विभागाच्या वरील संदर्भाधीन दि.०६.०६.२०१८ च्या अधिसूचनेद्वारे
विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी
अॅड.श्री.विकास शहा यांना प्रतिदिन खालीलप्रमाणे फी अदा करण्यास या शासन निर्णयान्वये
मान्यता देण्यात येत आहे.
अ) प्रतिदिन परिणामकारक सुनावणी फी रु.१०,०००/
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून
कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे अतिरिक्त
प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड. श्री. विकास शहा यांना
उपरोक्त फी व्यतिरिक्त अपरिणामकारक सुनावणी फी किंवा अन्य कोणत्याही प्रकारची फी वा भत्ता
अनुज्ञेय असणार नाही.
३. यासाठी येणारा खर्च या विभागाच्या दहशतवाद विरोधी पथकाचे लेखाशिर्ष बी-१, २०५५
पोलीस - (००)(१०१), गुन्हा अन्वेषण आणि दक्षता (००) (०५), दहशतवाद विरोधी पथक (२०५५
०५७१) - २८ व्यावसायिक व विशेष सेवा, या लेखाशीर्षाखालील त्या त्या आर्थिक वर्षाच्या मंजूर
अनुदानातून व मासिक निधी विवरणपत्रानुसार भागविण्यात येईल.
# Page 2
शासन निर्णय क्रमांकः एसपीपी ०४१८/प्र.क्र.१२२/पोल-१०
४. हा शासन निर्णय वित्त विभागाच्या अनौपचारिक संदर्भ क्र.२१२/१८/व्यय-७, दिनांक
२०.०७.२०१८ अन्वये मिळालेल्या सहमतीनुसार निर्गमित करण्यात येत आहे.