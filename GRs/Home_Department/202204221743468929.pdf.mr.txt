# Page 1
सह आयुक्त (मळी / मद्यार्क), राज्य उत्पादन शुल्क, मुंबई हे पद नागपूर येथे स्थलांतरीत करण्याबाबत.
महाराष्ट्र शासन
गृह विभाग
शासन निर्णय, क्र.इएसटी-१७२२/प्र.क्र.१०२/राउशु-१
मंत्रालय,मुंबई-४०० ०३२.
दिनांक:- २२ एप्रिल, २०२२.
संदर्भ :- १) शासन निर्णय, गृह विभाग, क्र. इएसटी-१६१६/प्र.क्र.२००/राउशु-१, दि.०२.०९.२०२१.
२) शासन निर्णय, गृह विभाग, क्र. बीजीटी- १०२१/प्र.क्र.९६/राउशु-१,
दि.०५.०१.२०२२.
प्रस्तावना: मा. मुख्य सचिवांच्या अध्यक्षतेखालील उच्चस्तरीय समितीने दि. ०३.०८.२०१९ च्या बैठकीमध्ये दिलेल्या मान्यतेनुसार, संदर्भ क्र.१ वरील शासन निर्णय, दि.०२.०९.२०२१ अन्वये राज्य उत्पादन शुल्क विभागाचा विविध ३१ संवर्गात ३८०० पदांचा सुधारित आकृतीबंध निश्चित करण्यात आला आहे. तद्नंतर, संदर्भ क्र.२ वरील शासन निर्णय, दि.०५.०१.२०२२ अन्वये राज्य उत्पादन शुल्क विभागातील नागपूर व औरंगाबाद या प्रादेशिक विभागांचे विभाजन करुन अनुक्रमे अमरावती व नांदेड हे दोन नवीन प्रादेशिक विभाग निर्माण करण्यात आले असून, सदर विभागांसाठी प्रत्येकी १९ प्रमाणे ३८ नियमित पदे व बाह्ययंत्रणेद्वारे प्रत्येकी २ प्रमाणे ४ पदे अशी एकूण ४२ नवी पदे निर्माण करण्यात आली आहेत.
राज्य उत्पादन शुल्क विभागाच्या अधिनस्त आयुक्त, राज्य उत्पादन शुल्क, महाराष्ट्र राज्य यांचे कार्यालय मुंबई येथे कार्यरत असून, नवीन आकृतीबंधानुसार सहआयुक्त दर्जाची सहआयुक्त (मळी / मद्यार्क) व सह आयुक्त (प्रशासन) अशी २ पदे आयुक्त, राज्य उत्पादन शुल्क यांच्या कार्यालयात मंजूर आहेत. राज्य उत्पादन शुल्क विभागाच्या कामाकाजातील बाबीपैकी मद्यविक्री अनुज्ञप्तींवर सुयोग्य नियंत्रण ठेवणे, मद्य निर्माणी घटकांकडून होणारे महसूल संकलनावर भर देणे, विदर्भ व मराठवाडा प्रदेशामध्ये होणारे उत्पादन शुल्क संकलन पर्याप्त पातळीवर राहील यासाठी मुख्यालयाशी योग्य समन्वय ठेवण्यासाठी नागपूर येथे सह आयुक्त दर्जाचे स्वतंत्र पद असणे इष्ट होईल. याअनुषंगाने, आयुक्त, राज्य उत्पादन शुल्क कार्यालयातील सह आयुक्त दर्जाचे १ पद नागपूर येथे स्थलांतरीत करण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय: १. आयुक्त, राज्य उत्पादन शुल्क कार्यालयातील सह आयुक्त ( मळी / मद्यार्क) हे पद श्री . यतीन सावंत, सह आयुक्त (गट-अ ) [वेतनश्रेणी एस-२५ (७८,८००-२,०९,२००)] यांच्या नियुक्तीसह नागपूर येथे स्थलांतरीत करण्यात येत आहे.
२. विभागीय उपआयुक्त, नागपूर विभाग, नागपूर या कार्यालयात सदर पद स्थलांतरीत होवून कार्यरत राहील. सदर पदाचे नामाभीधान सह आयुक्त (समन्वय) असे राहील.
# Page 2
शासन निर्णय क्रमांकः इएसटी-१७२२/प्र.क्र.१०२/राउशु-१
३. सह आयुक्त पदाचे वेतन व भत्ते विभागीय उपआयुक्त, नागपूर विभाग, नागपूर यांच्या कार्यालयाकडून आहरीत करण्यात येतील. या पदाच्या वेतन व भत्त्यावरील होणारा खर्च मागणी क्र. बी २, २०३९, राज्य उत्पादन शुल्क (०२) (०१) निरीक्षण व व प्रतिबंध आस्थापना (२०३९००३२) (दत्तमत) (अनिवार्य) या लेखाशिर्षाखाली उपलब्ध तरतुदीतून भागवावा व त्याच लेखाशिर्षाखाली खर्ची टाकण्यात यावा.
४. सह आयुक्त (मळी/मद्यार्क) या पदाकडील सोपविलेले विषय सहआयुक्त (प्रशासन), आयुक्तालय, राज्य उत्पादन शुल्क यांच्याकडे सोपविण्यात येत आहेत.
५. सह आयुक्त (समन्वय), राज्य उत्पादन शुल्क, नागपूर या पदाच्या कर्तव्ये व जबाबदाऱ्या यथावकाश स्वतंत्रपणे निश्चित करण्यात येतील.