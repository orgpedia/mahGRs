# Page 1
महाराष्ट्र शासन
गृह विभाग
शासन ज्ञापन क्रमांक पोप्रमा-०३१८/प्र.क्र.१३६/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०००३२.
दिनांक १० मे २०१८.
विषय :- पोलीस आयुक्त, ठाणे शहर, यांच्या अधिपत्याखालील “B.D.D.S.,” विशेष शाखा, यांच्या कार्यालयात विद्युतविषयक दुरुस्तीची कामे करण्यासाठी प्रशासकीय मान्यता देण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/१९/ विद्युत/७५/२०१८, दिनांक ०५.०३.२०१८.
ज्ञापन.
पोलीस महासंचालक, महाराष्ट्र राज्य, मुंबई, यांनी पोलीस आयुक्त, ठाणे शहर, यांच्या अधिपत्याखालील "B.D.D.S.,” विशेष शाखा, यांच्या कार्यालयात विद्युतविषयक दुरुस्तीचे पुढील काम करण्यासाठी प्रशासकीय मान्यता मिळणेबाबतचा प्रस्ताव सादर केला आहे:
-------------------------------------------------------------------------------------------------------------------
| कामाचे नाव (9) | खर्चाचे अंदाज (२) |
| “Providing electrical installation and L.A.N. wiring due to civil  |  renovation for B.D.D.S., Thane." | रु.३,४४,६७०/ |
-------------------------------------------------------------------------------------------------------------------
२. उक्त कामासाठी उप अभियंता, ठाणे विद्युत उप विभाग, सार्वजनिक बांधकाम विभाग, ठाणे, यांनी सन २०१७-१८ च्या दरसूचीनुसार तयार केलेले रु.३,४४,६७०/- इतक्या खर्चाचे अंदाज सादर केले असून ते कार्यकारी अभियंता, ठाणे विद्युत विभाग, सार्वजनिक बांधकाम विभाग, ठाणे, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.३,३९,८३९/- असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, पोलीस आयुक्त, ठाणे शहर, यांच्या अधिपत्याखालील "B.D.D.S., " विशेष शाखा, यांच्या कार्यालयात, परिच्छेद १ मधील तक्त्यातील स्तंभ (१) मध्ये नमूद केलेले विद्युतविषयक दुरुस्तीचे काम करण्यासाठी, रु. ३,३९,८३९/- इतक्या खर्चाच्या अंदाजास, याव्दारे, पुढील अटींवर, प्रशासकीय मान्यता देण्यात येत आहे:
# Page 2
शासन ज्ञापन क्रमांकः पोप्रमा-०३१८/प्र.क्र.१३६/पोल-७.
१) पोलीस आयुक्त, ठाणे शहर, यांनी खर्चाचे अंदाज साक्षांकित करावे; २) निधी उपलब्ध झाल्याशिवाय काम सुरु करु नये.
५. उक्त कामासाठी येणारा खर्च हा गृह विभाग--मागणी क्र. बी-१, २०५५, पोलीस, (००) १०९, जिल्हा पोलीस, (००) (०१) जिल्हा पोलीस बल (अनिवार्य) (दत्तमत) (२०५५०१६८), २७, लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र. १९७/ इमा-२, दिनांक ०४.०४.२०१८, अन्वये मिळालेल्या सहमतीने निर्गमित करण्यात येत आहे.