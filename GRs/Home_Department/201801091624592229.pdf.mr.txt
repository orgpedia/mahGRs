# Page 1
परिवहन आयुक्त कार्यालयासाठी बायबॅक पध्दतीने नवीन फ्रँकिंग मशीन खरेदी करण्यास प्रशासकीय व वित्तीय मान्यता देण्याबाबत.
महाराष्ट्र शासन
गृह (परिवहन)विभाग
शासन निर्णय क्रमांकः एमव्हीडी-०११८/प्र.क्र. ०२/परि-४
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२.
दिनांक: ०९ जानेवारी २०१८
वाचा :
परिवहन आयुक्त कार्यालयाचे क्र.पआका/का-१०/फ्रँकिंग मशीन खरेदी/२०१७/ जा.क्र.१६५२६, दि.०६ डिसेंबर २०१७.
प्रस्तावना : परिवहन आयुक्त कार्यालयातील पोस्टाच्या कामाकरिता उपयोगात येणारी फ्रँकिंग मशीन
५ वर्षे जुनी आहे. तसेच सेवापुरवठादाराने दिलेल्या सर्व्हस रिपोर्टनुसार फ्रँकिंग यंत्रणेचा PSD
Battery पार्ट लो दाखवत असल्यामुळे ते कधीही बंद पडण्याची शक्यता आहे. परिवहन आयुक्त
कार्यालयातील कामाचा खोळंबा होऊ नये म्हणून या कार्यालयाकरिता नविन फ्रँकिंग मशीन
खरेदी करण्यास प्रशासकीय व वित्तीय मंजूरी देण्याची बाब शासनाच्या विचाराधीन होती.
शासन निर्णय : परिवहन आयुक्त कार्यालयाकरिता फ्रँकिंग मशीन खरेदी करण्यास्तव विहित पध्दतीने
दरपत्रके मागवून सर्वांत कमी दर नोंदविलेल्या पिटनी बाऊस या पुरवठादाराकडून १ फ्रँकिंग
मशीन खरेदी करण्यासाठी रु.८८,५००/- ( रुपये अठ्ठयाऐंशी हजार पाचशे फक्त) इतक्या
खर्चास प्रशासकीय व वित्तीय मान्यता देण्यात येत आहे.
यासाठी येणारा खर्च मागणी क्रमांक बी-३, मुख्य लेखाशीर्ष २०४१, वाहनांवरील कर (००)
(००१) संचालन व प्रशासन (०१) प्रशासन (०१) (०१) परिवहन आयुक्त आस्थापना योजनेत्तर
दत्तमत (२०४१ ००१८), १३ कार्यालयीन खर्च या अंतर्गत सन २०१७-१८ या वर्षाकरिता उपलब्ध
असणा-या अनुदानातून भागविण्यात यावा.
# Page 2
शासन निर्णय क्रमांकः एमव्हीडी-०११८/प्र.क्र.०२/परि-४
सदर शासन निर्णय वित्तीय अधिकार नियम पुस्तिका, १९७८ मधील भाग-१, उपविभाग
४, अ.क्र. ७ मधील अटींच्या अधिन राहून प्रशासनिक विभागास असलेल्या अधिकारानुसार
निर्गमित करण्यात येत आहे.