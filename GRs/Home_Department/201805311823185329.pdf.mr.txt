# Page 1
सार्वत्रिक बदल्या सन २०१८ : अधीक्षक, राज्य उत्पादन शुल्क (गट-अ).
महाराष्ट्र शासन
गृह विभाग
शासन आदेश क्रमांक:- इएसटी-१२१८/प्र.क्र.१०१/राउशु-१,
मंत्रालय, मुंबई - ४०० ०३२.
दिनांक:- ३१ मे, २०१८.
शासन आदेश
अधीक्षक, राज्य उत्पादन शुल्क (गट-अ) या संवर्गातील खालील स्तंभ (२) मधील नमूद अधिकारी नियत बदलीस पात्र असल्यामुळे महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतुदीनुसार सक्षम प्राधिकाऱ्यांच्या पूर्व मान्यतेने त्यांच्या बदल्या करण्यात येत असून त्यांची पदस्थापना खालील स्तंभ (४) मध्ये दर्शविलेल्या पदावर करण्यात येत आहे.
-----------------------------------------------------------------------------
| अ.क्र. | अधिकाऱ्याचे नाव | सध्याचे पद | समितीची शिफारस |
| १ | श्री. अ. बा.  |  चासकर | अधीक्षक, राउशु, मुंबई शहर | अधीक्षक, राउशु, उस्मानाबाद |
| २ | श्री. नितीन घुले | अधीक्षक, राउशु, नंदुरबार | अधीक्षक, राउशु, ठाणे |
| ३ | श्री. बी.एच.तडवी  |  | अधीक्षक, राउशु,  |  गडचिरोली | अधीक्षक, राउशु, पुणे |
-----------------------------------------------------------------------------
२. हे आदेश तात्काळ अंमलात येतील. बदली झालेल्या अधिकाऱ्यांनी बदली नंतरच्या पदस्थापनेचा कार्यभार तात्काळ स्वीकारावा. बदली आदेशाची अंमलबजावणी तात्काळ व कार्यक्षमरित्या होण्याकरिता आयुक्त, राउशु यांनी खालील सूचनांचे काटेकोरपणे पालन करावे
अ) बदलीबाबतचे आदेश प्राप्त झाल्यानंतर बदली झालेल्या अधिकाऱ्यांना तात्काळ कार्यमुक्त करावे. बदली झालेले अधिकारी त्यांच्या सध्याच्या पदावरून कार्यमुक्त होऊन रूजू होण्यासाठी आल्यानंतर त्यांना विनाविलंब रूजू करून घ्यावे. सदर अधिकाऱ्याला रूजू करून न घेतल्यामुळे काम न देता सक्तीचा प्रतिक्षाकाळ ठरवून वेतन व भत्ते देण्याचा प्रसंग उद्भवल्यास संबंधीत अधिकाऱ्यांना जबाबदार धरण्यात येईल.
# Page 2
शासन आदेश क्रमांकः इएसटी-१२१८/प्र.क्र.१०१/ राउशु-१
ब) संबंधित अधिकाऱ्यांना नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत शासनास त्वरीत कळवावे.
३. बदलीच्या आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.