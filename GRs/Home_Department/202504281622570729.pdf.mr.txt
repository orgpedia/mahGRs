# Page 1
मा. राष्ट्रीय मानवी हक्क आयोगाच्या
निदेशानुसार कैद्याच्या कोठडी
मृत्युप्रकरणी नुकसानभरपाई देण्याचे
धोरण निश्चित करणे
महाराष्ट्र शासन,
गृह विभाग,
शासन निर्णय क्र. एनएचआरसी-०५२२/प्र.क्र.१६८/तुरुंग-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक - २८ एप्रिल, २०२५.
प्रस्तावना :-
बंद्यांच्या कारागृहातील मृत्युप्रकरणी त्यांच्या नजीकच्या नातेवाईकास अदा करावयाच्या
नुकसान भरपाई संदभांत धोरण निश्चित करण्याबाबत मा. राष्ट्रीय मानव अधिकार आयोग यांनी दि.
९/२/२०२२ रोजीच्या कार्यवृत्ताद्वारे सर्व राज्य व केंद्रशासित प्रदेश यांना सुचना दिल्या होत्या. त्या
अनुषंगाने अभ्यास करून धोरण निश्चित करण्यासंबंधी शासनास शिफारस करण्याकरीता शासन
समक्रमांकाच्या दि. १९/१/२०२४ रोजीच्या शासन निर्णयान्वये, विशेष पोलीस महानिरीक्षक
कारागृह (मुख्यालय), अपर पोलिस महासंचालक व महानिरीक्षक, कारागृह व सुधारसेवा महाराष्ट्र
राज्य, पुणे यांच्या अध्यक्षतेखाली समिती स्थापन करण्यात आली होती. सदर समितीच्या
दि.२६/२/२०२४ व दि. २९/५/२०२४ रोजीच्या बैठकांमध्ये केलेल्या शिफारशींचा अहवाल अपर
पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी
सहमतीसह शासनास सादर केला आहे. सदर अहवालामधील शिफारशीच्या आधारे बंद्यांच्या
कारागृहातील मृत्युप्रकरणी त्यांच्या नजीकच्या नातेवाईकास अदा करावयाच्या नुकसान भरपाई
संदर्भात धोरण निश्चित करण्याची बाब शासनाच्या विचाराधीन होती. त्यावर आता शासनाने
पुढीलप्रमाणे निर्णय घेतला आहे.
शासन निर्णय :-
१) बंद्याच्या कारागृहातील मृत्यू प्रकरणांमध्ये बंद्याच्या नजीकच्या वारसदारास
पुढील प्रमाणे नुकसान भरपाईची रक्कम देय राहील :-
------------------------------------------------------------------------------------------------------------------------------------------------------------------------------------
| क्र. | अ.नुकसान भरपाई देय प्रकरण / कारण | नुकसान भरपाईची देय रक्कम |
| १ | कारागृहात नेमून दिलेले काम करताना अपघात / इजा झाल्याने होणारा मृत्यू. | ५.०० लाख |
| २ | कारागृह वैद्यकीय अधिकारी / कर्मचारी यांच्या निष्ट्काळजीपणामुळे होणारा मृत्यू. | ५.०० लाख |
| ३ | कारागृह अधिकारी / कर्मचारी यांनी केलेल्या शारीरिक छळामूळे / मारहाणीमुळे होणारा मृत्यू. | ५.०० लाख |
| ४ | बंद्यांच्या आपसांतील भांडणात / मारामारी / हल्ल्यात होणारा मृत्यू- जर सदर प्रकरणी प्रशासनाचा निष्ट्काळजीपणा किंवा हलगर्जीपणा कारणीभूत असल्याचे चौकशी अंती सिध्द झाल्यास. | ५.०० लाख |
| ५ | कारागृहात बंद्याने आत्महत्या केल्याने होणारा मृत्यू. | १.०० लाख |
------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः एनएचआरसी-०५२२/प्र.क्र.१६८/तुरुंग-३
२) बंद्यांच्या कारागृहातील मृत्यु प्रकरणी खालील प्रकरणांमध्ये नुकसान भरपाईची रक्कम
देय असणार नाही:-
अ) वार्धक्य व आजारपण यामुळे होणारा मृत्यू
ब) कारागृहात उद्भवलेल्या नैसर्गिक आपत्तीमुळे होणारा मृत्यू.
क) कारागृहातून पलायन करतांना किंवा कारागृहाबाहेरील कायदेशीर कोठडीतून
पलायन करतांना अपघात होऊन होणारा मृत्यू.
ड) कारागृहाबाहेर बंदी जामीनावर किंवा रजेवर असतांना कोणत्याही कारणाने होणारा
मृत्यू.
ई) अवाजवी मागणीसाठी उपोषण करणे किंवा वैद्यकीय उपचार घेण्यास नकार दिल्याने
होणारा मृत्यू.
३) नुकसान भरपाई देय असणाऱ्या प्रकरणांमध्ये नुकसान भरपाई अदा करण्यासंबंधी खालील
कार्यपध्दती अवलंबण्यात यावी :-
i.कारागृह अधीक्षक यांनी बंद्याच्या मृत्यू संबंधी प्राथमिक चौकशी करून, कार्यकारी
दंडाधिकारी पंचनामा, शवविच्छेदन अहवाल, मृत्यूच्या अंतिम कारणाचा अहवाल,
न्यायदंडाधिकारी यांचा तपास अहवाल, जिल्हा दंडाधिकारी यांच तपास अहवाल, बंद्याची
सर्व वैद्यकीय कागदपत्रे (कारागृहात दाखल होण्यापुर्वीची व कारागृहात दाखल
झाल्यानंतरची) इत्यादि कागदपत्रांसह व इतर अनुषंगीक तपशीलासह परिपुर्ण अहवाल
कारागृह विभागाच्या संबधित प्रादेशिक विभाग प्रमुख यांना सादर करावा.
ii.प्रादेशिक विभाग प्रमुख यांनी अधीक्षक यांचा अहवाल विचारात घेऊन बंद्याचा मृत्यू, भरपाई
देय असणाऱ्या कारणामुळे झाला असल्याचे निदर्शनास आल्यास, त्यांच्या कार्यालयातील
दक्षता पथकातील कारागृह अधिकारी / पोलीस अधिकारी यांच्यामार्फत सदर प्रकरणाची
सखोल चौकशी करावी. चौकशीमध्ये बंद्याचा मृत्यु भरपाई देय असणाऱ्या कारणामुळे झाला
असल्याचे निदर्शनास आल्यास, प्रादेशिक विभाग प्रमुखांनी वैद्यकीय मंडळाकडून सदर
प्रकरणी अहवाल प्राप्त करून घेऊन, चौकशी अहवाल व वैद्यकीय मंडळाच्या अहवालासह
नुकसान भरपाई द्यावी किंवा नाही या सुस्पष्ट्ट अभिप्रायासह परिपुर्ण प्रस्ताव अपर पोलीस
महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांना सादर
करावा.
iii.अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे
यांनी प्रादेशिक विभाग प्रमुख यांच्या प्रस्तावाची छाननी करुन, सदर प्रकरणामध्ये नुकसान
भरपाईची रक्कम देय होत असल्यास व प्रस्ताव तपासून परिपुर्ण असल्याची खात्री झाल्यास,
प्रस्तुत शासन निर्णयातील उपरोक्त नमुद (१) येथिल तरतुदीनुसार नुकसान भरपाई अदा
करण्याच्या अनुषंगाने परीपूर्ण प्रस्ताव शासन मान्यतेसाठी सादर करण्यात यावेत. त्यावर
प्रस्ताव शासन स्तरावर परीपूर्ण असल्याचे खात्री केल्यानंतर नुकसानभरपाईचे आदेश
/शासन निर्णय पारीत करावेत.
पृष्ट्ठ ४ पैकी २
# Page 3
शासन निर्णय क्रमांकः एनएचआरसी-०५२२/प्र.क्र.१६८/तुरुंग-३
iv.सदर आदेशानुसार, मयत कैद्याच्या सर्वात नजीकच्या नातेवाईकाची ओळख संबंधित
पोलीस स्टेशन मार्फत करण्यात यावी व पात्र नातेवाईकास नुकसान भरपाईची रक्कम
संबंधित कारागृह अधीक्षक यांच्यामार्फत अदा करण्यात यावी व त्याबाबतचा अहवाल अपर
पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांना व
शासनास पाठविण्यात यावा.
४) उपरोक्त परिच्छेद १ मधील अ.क्र. ३ मध्ये नमुद प्रकरणी अधिकारी/कर्मचारी दोषी असल्याचे
निदर्शनास आल्यास संबधीतांवर जबाबदारी निश्चित करण्याबाबत नियमानुरुप उचित कार्यवाही
करण्यात यावी.
५) नैसर्गिक आपत्तीमध्ये बंद्याचा कारागृहात मृत्यु झाल्यास, नैसर्गिक आपत्तीमध्ये मृत्यू पावलेल्या
इसमांच्या वारसांना नुकसान भरपाई देण्याबाबत शासनाचे जे प्रचलित धोरण असेल, म्हणजेच
महसूल व वन विभागाच्या, नैसर्गिक आपत्ती /पुनर्वसन धोरणानुसार अश्या बंद्याच्या बाबतीत
नुकसान भरपाई देय राहील.
६) प्रस्तुत धोरण या शासन निर्णयाच्या दिनांकापासुन लागु असेल.
७) सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4