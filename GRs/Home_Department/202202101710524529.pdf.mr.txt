# Page 1
सामान्य प्रशासन विभागामार्फत शासकीय कर्मचाऱ्यांच्या सेवाविषयक बाबींच्या अनुषंगाने मानव संसाधन व्यवसथापन प्रणाली (HRMS) राष्ट्रीय माहिती केंद्र (NIC) मार्फत विकसित करण्यात येणाऱ्या प्रणालीकरीता गृह विभाग (खुद्द) मधील अधिकारी / कर्मचारी यांची सेवापुस्तके स्कॅन करून घेण्याकरीता खाजगी संस्थे सोबत करार करणेबाबत.
महाराष्ट्र शासन
गृह विभाग
शासन निर्णय क्रमांक: संकीर्ण-१०२१/प्र.क्र.६४/आस्था-३
दुसरा मजला, हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२
दिनांक : १० फेब्रुवारी, २०२२
संदर्भ : १) सामान्य प्रशासन विभाग, क्र. एसआरव्ही २०१८/प्र.क्र.४९७/का.१२, दि. ३१.०१.२०२० २) सामान्य प्रशासन विभाग, क्र. एचआरएमएस १०२१/प्र.क्र.१०/का.१० दि.०४.०८.२०२१ ३) गृह विभा, क्र. गृहआ-१०२०/प्र.क्र.२६५/आस्था-२, दि.१४.१०.२०२१
प्रस्तावना : सामान्य प्रशासन विभागामार्फत शासकीय कर्मचाऱ्यांच्या सेवा विषयक बाबींच्या अनुषंगाने मानव
संसाधन व्यवस्थापन प्रणाली (HRMS) राष्ट्रीय माहिती केंद्र (NIC) मार्फत विकसित करण्यात येत आहे. या
अंतर्गत सर्व शासकीय अधिकारी/कर्मचारी यांचे सेवापुस्तक ई-सेवा पुस्तकामध्ये रूपांतरीत करण्यात येणार
आहे त्याकरीता ई-सेवा पुस्तकाची प्रणाली विकसित करण्याबाबतची कायवाही सुरू आहे. सदर प्रणाली
विकसित होई पर्यंतच्या कालावधीत सर्व शासकीय अधिकारी / कर्मचारी यांची सेवापुस्तके अद्यावत
करण्याची कार्यवाही करण्याच्या सूचना सामान्य प्रशासन विभाकडून प्राप्त झाल्या आहेत. विहित पध्दतीचा
अवलंब करून विभागातील अधिकारी / कर्मचारी यांची सेवापुस्तके स्कॅनिंग करण्यासाठी योग्य संस्थेची
निवड करून अशा संस्थेमार्फत सेवा पुस्तके स्कॅनिंग करून घेण्याचा प्रस्ताव शासनाच्या विचाराधीन होता :
शासन निर्णय :
गृह विभागातील अधिकारी/कर्मचारी यांची सेवापुस्तके स्कॅनिंग करण्यासंदर्भात खाजगी संस्थेकडून
दरपत्रक मागविण्यात आले होते त्या नुसार विविध ७ संस्थेकडून प्राप्त निविदांपैकी मे. फ्लेक्स सोलुशन्स,
मुंबई या संस्थेने न्युनतम दर (रू. ०.९० पैसे प्रती पान) सादर केले असल्यामुळे हे दरपत्रक स्विकारण्यास
व मे. फ्लेक्स सोलुशन्स मुंबई या संस्थेकडून गृह विभागातील अधिकारी / कर्मचारी यांच्या सेवापुस्तकांचे
व सेवापुस्तक संबंधित कागदपत्रांचे स्कॅनिंग करून घेण्यास या शासन निर्णयान्वये मान्यता देण्यात येत
आहे. सदरहू काम करतांना सोबत जोडलेल्या अटी शर्तिंचे पालन होईल याची दक्षता संबंधित संस्थेने
घ्यावी.
# Page 2
शासन निर्णय क्रमांक: संकीर्ण-१०२१/प्र.क्र.६४/आस्था-३
२. यासाठी होणारा खर्च मागणी क्र.बी-४, (००) (०६) e-governance project (२०५२५०९२) १७
संगणक खर्च या लेखाशिर्षाखाली सन २०२१-२२ या अर्थिक वर्षासाठी मंजूर केलेल्या तरतूदीतून
भागविण्यात यावा.
# Page 3