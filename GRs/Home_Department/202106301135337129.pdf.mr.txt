# Page 1
बंदरातील भरीव गाळ उपसणी (३०५१ ०७३२) या योजनेसाठी सन २०२१-२२ मध्ये अर्थसंकल्पीत निधीपैकी रू. २.८३ कोटी इतका निधी वितरीत करणेबाबत.
महाराष्ट्र शासन
गृह विभाग
शासन निर्णय क्रमांक: बीजीटी ०६२१/प्र.क्र.५५/ बंदरे-२
मंत्रालय, मुंबई ४०० ०३२
दिनांक :- ३० जून, २०२१
संदर्भ:- १. महाराष्ट्र मेरीटाईम बोर्डाचे पत्र क्र.ममेबो/मुकाअ/साअचिस/यां.आ.२२.०७,दि.०१.६.२०२१ २. शासन परिपत्रक, वित्त विभाग क्र. अर्थसं-२०२१/प्र.क्र.४८/अर्थ-३, दि.०६.०४.२०२१ ३. शसन निर्णय, गृह विभाग क्र. बीजीटी ११२०/प्र.क्र.४१/बंदरे-२, दि.३१.१२.२०२० ४. शसन निर्णय, गृह विभाग क्र. बीजीटी ११२०/प्र.क्र.४१/बंदरे-२, दि.३०.०३.२०२१ ५. महाराष्ट्र मेरीटाईम बोर्ड कार्यालयाचे दि.२५.०८.२०२० चे प्रशासकिय मान्यतेचे आदेश.
प्रस्तावना: महाराष्ट्र मेरीटाईम बोर्डाकडून राबविण्यात येणाऱ्या “बंदरातील भरीव गाळ उपसणी” या योजनेअंतर्गत “मांडवा बंदरात नौकानयन मार्गामधील गाळ उपसणी करणे” या कामाच्या रू. ४.८६ कोटी इतक्या रकमेच्या अंदाजपत्रकास संदर्भ क्र.५ येथील आदेशान्वये प्रशासकिय मान्यता देण्यात आली आहे.
सदर कामासाठी संदर्भ क्र.३ व ४ येथील शासन निर्णयान्वये सन २०२०-२१ या आर्थिक वर्षामध्ये अनुक्रमे रू. ५३ लक्ष व रू.१.५० कोटी इतका निधी वितरीत करण्यात आलेला आहे. संदर्भ क्र.१ येथील पत्रान्वये महाराष्ट्र मेरीटाईम बोर्डाने आता सदर कामाचा उर्वरीत रू.२.८३ कोटी इतका निधी वितरीत करण्याची शासनास विनंती केली आहे. त्यानुषंगाने निधी वितरीत करणेबाबतचा प्रस्ताव शासनाच्या विचाराधीन होता.
शासन निर्णय :- महाराष्ट्र मेरीटाईम बोर्डाकडून राबविण्यात येणाऱ्या “बंदरातील भरीव गाळ उपसणी” या योजनेअंतर्गत "मांडवा बंदरात नौकानयन मार्गामधील गाळ उपसणी करणे” या कामासाठी सन २०२१-२२ या आर्थिक वर्षामध्ये अर्थसंकल्पीत करण्यात आलेल्या रु.४०.६९ कोटी इतक्या रकमेपैकी रु.२.८३ कोटी (रुपये दोन कोटी त्र्याऐंशी लक्ष) इतका निधी मुख्य कार्यकारी अधिकारी, महाराष्ट्र मेरीटाईम बोर्ड यांना वितरीत करण्यास मान्यता देण्यात येत आहे.
२. सदर निधी ज्या कामांकरीता वितरीत करण्यात येत आहे, त्याच कामांवर व विहित कालावधीत खर्ची पडेल, याबाबत आवश्यक ती दक्षता घेण्याची जबाबदारी मुख्य कार्यकारी अधिकारी, महाराष्ट्र मेरीटाईम बोर्ड यांची राहील.
पृष्ठ ३ पैकी १
# Page 2
शासन निर्णय क्रमांक: बीजीटी ०६२१/प्र.क्र.५५/बंदरे-२
३. सदर निधी खर्च करतांना वित्त विभागाच्या संदर्भाधीन दि.०६.०४.२०२१ च्या परिपत्रकातील सूचनांचे व तरतुदींचे पालन करण्यात यावे. तसेच, सदरचा निधी कोणत्याही परिस्थितीत खर्च न होता बँक खात्यात, स्वीय प्रपंजी खात्यात अथवा शासकिय लेख्याबाहेर ठेवता येणार नाही.
४. सदरचा निधी दि.३१.०३.२०२२ पूर्वी खर्च करून खर्चाची उपयोगीता प्रमाणपत्रे शासनास सादर करण्यात यावी.
५. या वितरीत करावयाच्या तरतुदीकरीता आहरण व संवितरण अधिकारी म्हणून लेखाधिकारी, महाराष्ट्र मेरीटाईम बोर्ड तसेच नियंत्रक अधिकारी म्हणून मुख्य कार्यकारी अधिकारी, महाराष्ट्र मेरीटाईम बोर्ड हे राहतील.
६. यासाठी होणारा खर्च “मागणी क्र. बी - ७, ३०५१- बंदरे व दिपगृहे, ०० ०२ लहान बंदरे, (८०) सर्वसाधारण, (१९०), सार्वजनिक क्षेत्रातील व इतर उपक्रमांना सहाय्य, (०१) मेरीटाईम बोर्डास सहायक अनुदान, (०१) (०५) बंदरात मोठ्या प्रमाणात गाळ उपसणी (राज्य) कार्यक्रम, ३१ सहायक अनुदाने (वेतनेतर) (३०५१ ०७३२)" या लेखाशीर्षाखाली खर्ची टाकावा.
७. सदर प्रकरणी वित्त विभागाच्या दि.०६.०४.२०२१ च्या शासन परिपत्रकातील अटींची पूर्तता होत असल्याची खात्री करण्यात आली आहे. यापूर्वी महाराष्ट्र मेरीटाईम बोर्डास अदा करण्यात आलेला रू.५.०० कोटी इतका निधी खर्च केल्याचे उपयोगीता प्रमाणपत्र संदर्भाधीन दि.०१.०६.२०२१ च्या पत्रान्वये महाराष्ट्र मेरीटाईम बोर्डाने सादर केलेले आहे.
८. सदर शासन निर्णय नियोजन विभागाच्या अनौपचारीक संदर्भ क्र.७४/२०२१/का.१४६१, दि.१५.०६.२०२१ व वित्त विभागाच्या अनौपचारीक संदर्भ क्र.२७९/व्यय-८/२०२१, दि.१८.०६.२०२१ नुसार निर्गमीत करण्यात येत आहे.
# Page 3