# Page 1
“सहायक पोलीस अधीक्षक” यांची आठ अधिसंख्य पदे निर्माण करणेबाबत भा.पो.से- ७५ वी सरळ सेवाप्रविष्ट तुकडी.
महाराष्ट्र शासन
गृह विभाग
शासन निर्णय क्रमांक: आयपीएस- २०२३/प्र.क्र.३५३/पोल १
२ रा मजला, मंत्रालय, मादाम कामा मार्ग,
हुतात्मा राजगुरु चौक, मुंबई- ४०० ०३२.
दिनांक :- ५ डिसेंबर २०२३.
संदर्भ: अपर पोलीस महासंचालक, प्रशिक्षण व खास पथके, महाराष्ट्र राज्य, यांचे पत्र क्र. अपोमसं/प्रशि-२/परि. भापोसे/७५ आर आर/१७४/२०२३, दि.०७.११.२०२३.
प्रस्तावना.
भारतीय पोलीस सेवेच्या ७५ व्या सरळ सेवाप्रविष्ट तुकडीतील महाराष्ट्र संवर्गातील आठ परिवीक्षाधीन अधिका-यांना महाराष्ट्र राज्यात जिल्हा प्रात्यक्षिक प्रशिक्षण [DPT] देण्याकरिता, ते महाराष्ट्र राज्यात परिवीक्षाधीन म्हणून रुजू झाल्याच्या दिनांकापासून ते फेज-|| चे प्रशिक्षण कालावधी पूर्ण होईपर्यंत, म्हणजेच दिनांक ०४.१२.२०२३ ते दिनांक ३०.०८.२०२४ या कालावधीसाठी, सहायक पोलीस अधीक्षक म्हणून नियुक्ती देण्याच्या प्रयोजनासाठी “सहायक पोलीस अधीक्षक” यांची आठ अधिसंख्य पदे निर्माण करण्याचा प्रस्ताव, अपर पोलीस महासंचालक, प्रशिक्षण व खास पथके, महाराष्ट्र राज्य, यांनी सादर केला आहे. त्यास अनुलक्षून, शासनाने पुढीलप्रमाणे निर्णय घेतला आहे.
शासन निर्णय.
भारतीय पोलीस सेवेच्या ७५ व्या सरळ सेवाप्रविष्ट तुकडीतील, पुढील तक्त्यातील स्तंभ (२) मध्ये नमूद महाराष्ट्र संवर्गातील परिवीक्षाधीन अधिका-यांकरिता, स्तंभ (३) मध्ये निर्दिष्ट जिल्ह्यांच्या पोलीस अधीक्षक यांच्या आस्थापनांवर, दिनांक ०४.१२.२०२३ ते दिनांक ३०.०८.२०२४ या कालावधीसाठी, प्रत्येकी एक याप्रमाणे “सहायक पोलीस अधीक्षक” यांची एकूण आठ अधिसंख्य पदे, याद्वारे, निर्माण करण्यात येत आहेत:
----------------------------------------------------------------------------------------
| अ.क्र. (9) | परिवीक्षाधीन भापोसे अधिका-याचे नाव [श्री./श्रीम.] (२) | नियुक्तीचा जिल्हा (3) |
| १. | दीपक अगरवाल | नागपूर ग्रामीण |
| २. | दुगड दर्शन प्रकाशचंद | पुणे ग्रामीण |
| ३. | हर्षवर्धन बी. जे. | कोल्हापूर |
| ४. | जीवन देवाशीष बेनिवाल | अहमदनगर |
| ५. | नवदीप अगरवाल | लातूर |
| ६. | शुभम कुमार | सोलापूर ग्रामीण |
| ७. | विमला एम. | नाशिक ग्रामीण |
| ८. | वृष्टी जैन | वर्धा |
----------------------------------------------------------------------------------------
# Page 2
शासन निर्णय क्रमांक: आयपीएस- २०२३/प्र.क्र.३५३/पोल १
२. उक्त परिवीक्षाधीन भा.पो.से. अधिका-यांचे वेतन व भत्ते यांवरील खर्च हा वरील तक्त्यातील स्तंभ (३) मध्ये निर्दिष्ट जिल्ह्यांच्या पोलीस अधीक्षक यांच्या आस्थापनांवर आहरित करण्यात येईल. त्यासाठी येणारा खर्च हा गृह विभाग - मागणी क्र. बी-१, २०५५ पोलीस, ००, १०९, जिल्हा पोलीस (००) (००) (०१) जिल्हा पोलीस बल (२०५५०१६८) (दत्तमत) (अनिवार्य), ०१ - वेतन, या लेखाशीर्षाखाली उपलब्ध अनुदानातून भागविण्यात यावा.
३. हा शासन निर्णय, शा.नि., वित्त विभाग, क्र. पदनि-२०१२/प्र.क्र.६६/१२/वित्तीय सुधारणा - १, दिनांक ११.०७.२०१२ अन्वये प्रशासनिक विभाग या नात्याने गृह विभागास प्राप्त अधिकारांचा वापर करुन, सक्षम प्राधिका-याच्या मान्यतेने निर्गमित करण्यात येत आहे.