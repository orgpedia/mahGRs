# Page 1
मोटार अपघात दावा न्यायाधिकरण, मुंबई यांच्या आस्थापनेवरील अनुसूचित जमाती प्रवर्गातून नियुक्त झालेले, तथापि जात वैधता प्रमाणपत्र सादर न केलेले कर्मचारी यांचेकरिता अधिसंख्य पदे निर्माण करणेबाबत.
महाराष्ट्र शासन
गृह विभाग
शासन निर्णय क्रमांकः एमसीटी-०२२१/प्र.क्र.३७/परि-५
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
दिनांक : ९ फेब्रुवारी, २०२२
संदर्भ :- १) शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दिनांक २१.१२.२०१९.
२) शासन निर्णय, सामान्य प्रशासन विभाग, क्र. बीसीसी-२०२०/प्र.क्र.१८७-अ/१६-ब, दिनांक ३०.०६.२०२०.
३) मा. अध्यक्ष, मोटार अपघात दावा न्यायाधिकरण, मुंबई यांचे दिनांक ०३.०२.२०२१ चे व प्रबंधक, मोटार अपघात दावा न्यायाधिकरण, मुंबई यांचे दिनांक ०३.०३.२०२१ चे पत्र.
प्रस्तावना : माननीय सर्वोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये दिनांक ०६.०७.२०१७ रोजी दिलेल्या निर्णयाची राज्यात अंमलबजावणी करण्याच्या अनुषंगाने, सामान्य प्रशासन विभागाने संदर्भीय क्र.१ येथील शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करणे तसेच उक्त अनुसूचित जमातीच्या पदांवर नियुक्त झालेल्या अधिकारी/कर्मचाऱ्यांची रिक्त होणारी पदे भरण्यासाठी महाराष्ट्र लोकसेवा आयोगास मागणीपत्र पाठविणे याबाबत सूचना दिलेल्या आहेत.
त्यानुसार मोटार अपघात दावा न्यायाधिकरण, मुंबई या कार्यालयाच्या संदर्भीय क्र.३ च्या प्रस्तावास अनुसरून मोटार अपघात दावा न्यायाधिकरण, मुंबई या कार्यालयाच्या आस्थापनेवर लिपिक-टंकलेखकाचे एक अधिसंख्य पद निर्माण करण्याची बाब शासनाच्या विचाराधीन होती.
शासन निर्णय : मा. सर्वोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये दिनांक ०६.०७.२०१७ रोजी दिलेल्या निर्णयाची राज्यात अंमलबजावणी करण्यासंदर्भात, गृह विभागाच्या अधिपत्याखालील मोटार अपघात दावा न्यायाधिकरण, मुंबई या कार्यालयाच्या आस्थापनेवरील अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर न केलेल्या व सद्यस्थितीत सेवा समाप्त केलेल्या कर्मचाऱ्यासाठी खालीलप्रमाणे एक अधिसंख्य पद या शासन निर्णयान्वये निर्माण करण्यात येत आहे.
# Page 2
शासन निर्णय क्रमांक: एमसीटी-०२२१/प्र.क्र.३७/परि-५
-------------------------------------------------------------------------------------------------
| अ.क्र. | कर्मचा-याचे नाव | संबंधित कर्मचा-याकरिता निर्माण  |  करण्यात येणा-या अधिसंख्य पदाचे पदनाम | गट |
| १ | श्रीमती अलका संजय रायकवाड | लिपिक-टंकलेखक | क |
-------------------------------------------------------------------------------------------------
२. संदर्भ क्र.१ येथील शासन निर्णयापूर्वी सेवामुक्त करण्यात आलेले अधिकारी व कर्मचारी सेवासमाप्तीपुर्वी ज्या पदावर कार्यरत होते त्यापदाचे अधिसंख्य पद निर्माण करून त्यांना मानवतावादी दृष्टीकोनातून तसेच प्रशासनाची होणारी अडचण दूर करण्यासाठी “ ११ महिन्यांकरिता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत ” यापैकी जे अगोदर घडेल तोपर्यंत तात्पुरत्या स्वरुपात नेमणूक देण्यात येत आहे.
३. मा. अध्यक्ष, मोटार अपघात दावा न्यायाधिकरण, मुंबई यांनी सामान्य प्रशासन विभागाच्या संदर्भाधीन दिनांक २१.१२.२०१९ रोजीच्या शासन निर्णयासोबत जोडलेल्या परिशिष्टामधील नमुन्यानुसार नियुक्ती आदेश तात्काळ निर्गमित करून सबंधित कर्मचा-यांची सेवा तातडीने अधिसंख्य पदावर वर्ग करावी व त्याबाबतचा अहवाल शासनास सादर करावा.
४. याबाबत सामान्य प्रशासन विभागाच्या संदर्भाधीन दिनांक २१.१२.२०१९ रोजीच्या शासन निर्णयातील नमूद सूचनांनुसार आवश्यक ती कार्यवाही करण्याची जबाबदारी मा.अध्यक्ष, मोटार अपघात दावा न्यायाधिकरण, मुंबई यांची राहील.
५. सदर शासन निर्णय सामान्य प्रशासन विभागाच्या क्र. बीसीसी-२०२०/प्र.क्र.१८७-ओ/१६-ब, दिनांक ३०.०६.२०२० रोजीच्या शासन निर्णयान्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
# Page 3