# Page 1
पोलीस आयुक्त, बृहन्मुंबई यांच्या आस्थपनेवरील पोलीस अधिकारी/ अंमलदार यांच्याकरीता मिशन कर्मयोगी उपक्रमाअंतर्गत प्रशिक्षण कार्यक्रम आयोजित करण्यास प्रशासकीय मान्यता देण्याबाबत...
महाराष्ट्र शासन
गृह विभाग
शासन निर्णय क्रमांकः पोलीस १४२३/प्र.क.१४४/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- १८ सप्टेंबर, २०२३
वाचा : १) पोलीस आयुक्त, बृहन्मुंबई कार्यालयाचे पत्र क्र. CPMUM/Budget/71/2023, दि. १५.२.२०२३ २) सदस्य, क्षमता निर्माण आयोग, केंद्र शासन, नवी दिल्ली यांचा दि.२०.७.२०२३ रोजीचा ई-मेल.
प्रस्तावना : पोलीसांमध्ये नागरीकांची सेवा आणि सेवाप्रदान करण्याची प्रेरणा निर्माण करण्याच्या अनुषंगाने पोलीस आयुक्त, बृहन्मुंबई यांच्या आस्थापनेवरील अधिकारी/अंमलदार यांचेकरीता मिशन कर्मयोगी उपक्रमांतर्गत घ्यावयाच्या प्रशिक्षणाची रचना आणि अंमलबजावणीबाबतचा
प्रस्ताव पोलीस आयुक्त, बृहन्मुंबई कार्यालय यांनी संदर्भ क्र. १ वरील पत्रान्वये प्रस्ताव शासनास सादर केला आहे.
क्षमता निर्माण आयोग (Capacity Building Commission), केंद्र शासन, नवी दिल्ली यांनी नागरीक केंद्रित नागरी सेवांना प्रोत्साहन देण्यासाठी करदात्यांशी थेट व्यवहार करणाऱ्या महसूल सेवा कर्मचाऱ्यांसाठी तसेच रेल्वे आणि सर्व केंद्रशासित पोलीस दलांसाठी मिशन
कर्मयोगी उपक्रम राबविला आहे. या उपक्रमामुळे शासकीय सेवकांमध्ये सकारात्मक बदल
झालेला दिसून आला आहे. नवी दिल्ली येथे राबविण्यात आलेल्या मिशन कर्मयोगी उपक्रमाच्या
पार्श्वभूमीवर क्षमता निर्माण आयोगाने नागरीकांशी थेट व्यवहार करणाऱ्या पोलीस अधिकाऱ्यांमध्ये वर्तणूक प्रशिक्षणाला महत्व दयावे, याकरीता दिल्ली पोलीसांच्या निवडक पोलीस मास्टर ट्रेनर्सच्या प्रशिक्षणाबाबतची सविस्तर माहिती व सदर प्रशिक्षणाचा मूल्यमापन अहवाल सदस्य, क्षमता निर्माण आयोग, केंद्र शासन यांनी संदर्भ क्र. २ वरील दि.२०.७.२०२३
रोजीच्या ई-मेलद्वारे शासनास सादर केला आहे. सदर प्रशिक्षणाचा हेतू व त्यामुळे होणारे परिणाम विचारात घेता, राज्य शासनाच्या पोलीस आयुक्त, बृहन्मुंबई कार्यालयांतर्गत कार्यरत
# Page 2
शासन निर्णय क्रमांकः पोलीस १४२३/प्र.क.१४४/पोल-५ अ, दिनांक १८ सप्टेंबर २०२३
पोलीस अधिकारी/ अंमलदार यांना प्रायोगिक तत्वावर मिशन कर्मयोगी उपक्रमाअंतर्गत
प्रशिक्षण देण्याची बाब शासनाच्या विचाराधीन होती.
शासन निर्णय:
क्षमता निर्माण आयोग, केंद्र शासन, नवी दिल्ली यांनी राबविलेल्या मिशन कर्मयोगी उपक्रमाच्या पार्श्वभूमीवर पोलीसांमध्ये नागरीकांची सेवा आणि सेवाप्रदान करण्याची प्रेरणा
देण्याकरीता मुंबई पोलीसांसाठी राबविण्यात येणाऱ्या मिशन कर्मयोगी उपक्रम अंतर्गत पोलीस आयुक्त, बृहन्मुंबई यांच्या आस्थापनेवरील ५५० Master Trainees व पुढे ४५,००० पोलीस अधिकारी / अंमलदार यांना ५ दिवसांचे निवासी प्रशिक्षण देण्यास प्रशासकीय मान्यता देण्यात
येत आहे.नंतर टप्प्याटप्प्याने प्रशिक्षण पूर्ण करावे. मात्र उपरोक्त प्रशिक्षण देण्याकरीता क्षमता
निर्माण आयोग, केंद्र शासन, नवी दिल्ली यांनी प्रशिक्षणासाठी तांत्रिकरीत्या सुयोग्य संस्था निवड करण्यासाठी बनविलेली RFP तसेच रेल्वे व दिल्ली पोलीसांनी प्रशिक्षण संस्था
निवडीसाठी विचारात घेतलेली RFP यांचा अभ्यास करून आवश्यकतेनुसार उपरोक्त RFP
योग्य त्या बदलासह अंगीकारुन विहित कार्यपद्धतीनुसार तसेच वित्तीय नियमावलीतील
तरतूदीनुसार योग्य प्रशिक्षण संस्थेची निवड GeM पोर्टलद्वारे करण्याबाबतची व प्रशिक्षण
कार्यक्रमाच्या अंमलबजावणीची करण्याची कार्यवाही पोलीस आयुक्त, बृहन्मुंबई यांचेमार्फत करण्यात येईल.