# Page 1
अर्जदार श्री. अर्णव गोस्वामी यांनी मा. उच्च न्यायालय, मुंबई येथे दाखल केलेल्या क्रिमिनल रिट पिटीशन एलडी-व्हीसी क्र.३७/२०२० (अर्णव गोस्वामी वि. महाराष्ट्र शासन) या न्याय प्रकरणात मा. उच्च न्यायालय, मुंबई येथे शासनाची बाजू प्रभावीपणे मांडण्याकरीता विशेष सरकारी अभियोक्ता म्हणून नियुक्त करण्यात आलेल्या सिनियर अॅडव्होकेट श्री. कपिल सिब्बल व मा.
सर्वोच्च न्यायालयातील महाराष्ट्र शासनाचे सरकारी वकील अॅड. श्री. राहुल चिटणीस यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी-०८२०/प्र.क्र.१०४/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२,
दिनांक: १९ ऑक्टोबर, २०२०
संदर्भ :- (१) विधी व न्याय विभाग, शासन आदेश क्र. ५१/क्राईम.जन/२०२०/अ” शाखा.
दिनांक ०८ सप्टेंबर, २०२०
(२) वित्त विभाग, शासन निर्णय क्र. विअप्र-२०१५/प्र.क्र.२१/२०१५ / विनियम, दिनांक २९ जुलै, २०१५ व १६ जून, २०१७.
प्रस्तावना : अर्जदार श्री. अर्णव गोस्वामी यांनी मा. उच्च न्यायालय, मुंबई येथे दाखल केलेल्या क्रिमिनल रिट पिटीशन एलडी-व्हीसी क्र. ३७ / २०२० (अर्णव गोस्वामी वि. महाराष्ट्र शासन) या न्याय प्रकरणात मा. उच्च न्यायालय, मुंबई येथे शासनाची बाजू प्रभावीपणे मांडण्याकरीता विशेष सरकारी अभियोक्ता म्हणून सिनियर अॅडव्होकेट श्री. कपिल सिब्बल व मा. सर्वोच्च न्यायालयातील महाराष्ट्र शासनाचे सरकारी वकील अॅड. श्री. राहुल चिटणीस यांची नियुक्ती करण्यात आली असून त्यास संदर्भ क्र. १ वरील विधी व न्याय विभागाच्या दिनांक ०८.०९.२०२० च्या संदर्भान्वये कार्योत्तर मान्यता देण्यात आली आहे. यास्तव सिनियर अॅडव्होकेट श्री. कपिल सिब्बल व मा. सर्वोच्च न्यायालयातील महाराष्ट्र शासनाचे सरकारी वकील अॅड. श्री. राहुल चिटणीस यांना सदर प्रकरणी व्यावसायिक फी अदा करण्याची बाब शासन विचाराधीन होती.
शासन निर्णय : अर्जदार श्री. अर्णव गोस्वामी यांनी मा. उच्च न्यायालय, मुंबई येथे दाखल केलेल्या क्रिमिनल रिट पिटीशन एलडी-व्हीसी क्र. ३७/२०२० (अर्णव गोस्वामी वि. महाराष्ट्र शासन) या न्याय प्रकरणात मा. उच्च न्यायालय, मुंबई येथे शासनाची बाजू प्रभावीपणे मांडण्याकरीता विशेष
# Page 2
शासन निर्णय क्रमांकः एसपीपी-०८२०/प्र.क्र.१०४/पोल-१०
सरकारी अभियोक्ता म्हणून नियुक्त करण्यात आलेल्या सिनियर अॅडव्होकेट श्री. कपिल सिब्बल व मा. सर्वोच्च न्यायालयातील महाराष्ट्र शासनाचे सरकारी वकील अॅड. श्री. राहुल चिटणीस यांना पुढीलप्रमाणे व्यावसायिक फी अदा करण्यास शासनाची मंजुरी देण्यात येत आहे.
१. सिनियर अॅडव्होकेट श्री. कपिल सिब्बल यांना प्रत्येक सुनावणी उपस्थिती व सुनावणीपूर्वीची विचारविनिमय फी रु.१०,००,०००/- (रुपये दहा लाख फक्त) २. अॅड. श्री. राहुल चिटणीस यांना प्रत्येक सुनावणी उपस्थिती व सुनावणीपूर्वीची विचारविनिमय फी रु.१,५०,०००/- (रुपये एक लाख पन्नास हजार फक्त)
२. यासाठी येणारा खर्च या विभागाच्या मागणी क्र. बी-१, २०५५ पोलीस - (००) (१०८), राज्य मुख्यालय पोलीस (०२) (०१) शहर पोलीस आस्थापना (२०५५ ००९७) २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून मासिक निधी विवरणपत्रानुसार भागविण्यात यावा.
३. सदर आदेश वित्त विभाग, शासन निर्णय क्र. विअप्र-२०१५/प्र.क्र.२१/२०१५/विनियम, दिनांक २९ जुलै, २०१५ व १६ जून, २०१७ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहेत.