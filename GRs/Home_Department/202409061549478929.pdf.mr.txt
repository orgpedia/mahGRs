# Page 1
बी.डी.डी. चाळींमध्ये वास्तव्य करणाऱ्या
कारागृह विभागातील कर्मचाऱ्यांना सेवा
निवासस्थानांच्या बदल्यात द्यावयाच्या
पुनर्विकसित गाळ्यांबाबत..
महाराष्ट्र शासन
गृह विभाग
शासन निर्णय क्र. जेएलई-०२२४/प्र.क्र. ३९/तुरूंग-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ सप्टेंबर २०२४.
संदर्भ :-
१.शासन निर्णय, गृहनिर्माण विभाग क्र. विविचा-२००७/प्र.क्र. ५१(भाग-१)/गृनिप,
दि.३०.०३.२०१६.
२.शासन निर्णय, गृहनिर्माण विभाग क्र. बैठक-२०२१/प्र.क्र.१४८/गृनिप, दि. १८.०८.२०२१.
३.अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे
पत्र क्र. इ.प्र.वि./मुंबईमका/बी.डी.डी.चाळ ना.ह.प्रमाणपत्र/१२०२/२०२४/कक्ष क्र.६,
दि.०६.०२.२०२४.
प्रस्तावना :-
तत्कालीन मुंबई विकास विभागाने (बी.डी.डी.) मुंबईतील वरळी, नायगांव, ना.म. जोशी मार्ग व
शिवडी येथे बांधलेल्या चाळी पुनर्विकसित करण्याचा निर्णय मा. मंत्रिमंडळाच्या मान्यतेने शासनाने
घेतला आहे. त्याबाबत संदर्भ क्र. १ येथील शासन निर्णय निर्गमित करण्यात आला आहे. सदर
बी.डी.डी. चाळींमध्ये शासकीय विभागांना सेवानिवासस्थाने म्हणून सदनिका भाडेदारीने देण्यात आल्या
आहेत. बी.डी.डी. चाळींच्या पुनर्विकासानंतर तेवढे पुनर्विकसित गाळे संबंधित शासकीय विभागांना
(प्रशासकीय) देण्याचे संदर्भ क्र. १ येथील शासन निर्णयात नमूद करण्यात आले आहे.
तद्नंतर मा. मुख्यमंत्री महोदयांच्या अध्यक्षतेखाली गठीत उच्चाधिकार समितीच्या बैठकीत
झालेल्या निर्णयानुसार संदर्भ क्र. २ येथील शासन निर्णयाव्दारे बी.डी.डी. चाळींमध्ये दि.०१.०१.२०११
पयंत जे पोलीस कर्मचारी सेवा निवासस्थानात वास्तव्यास आहेत, त्यांना बी.डी.डी. चाळींच्या
पुनर्विकासांतर्गत ५०० चौरस फूट क्षेत्रफळाच्या पुनर्विकसित गाळ्यांचे मालकी तत्तवावर वितरण
करण्याचे निदेश दिले आहेत. कारागृह विभागातील कर्मचारी देखील बी.डी.डी. चाळींमध्ये सेवा
निवासस्थान म्हणून वास्तव्यास आहेत. पोलीस विभाग हा गृह विभागाच्या प्रशासकीय नियंत्रणाखाली
येत असून कारागृह विभाग देखील गृह विभागाच्या प्रशासकीय नियंत्रणाखाली आहे. पोलीस विभाग व
कारागृह विभागातील कर्मचारी यांची कर्तव्ये व जबाबदाऱ्या समान स्वरूपाच्या आहेत. यास्तव,
पोलीस विभागासाठी झालेल्या निर्णयाच्या धर्तीवर कारागृह विभागातील बी.डी.डी. चाळींमध्ये
वास्तव्यास असलेल्या कर्मचाऱ्यांच्या निवासस्थानांबाबत निर्णय घेण्याची बाब शासनाच्या विचाराधिन
होती.
# Page 2
शासन निर्णय क्रमांकः जेएलई-०२२४/प्र.क्र. ३९/तुरूंग-१
शासन निर्णय :-
बी.डी.डी. चाळींच्या पुनर्विकासांतर्गत कारागृह विभागातील बी.डी.डी. चाळींमध्ये
दि.०१.०१.२०११ पयंत वास्तव्यास असणारे कर्मचारी यांना सेवा निवासस्थानांच्या बदल्यात गृह
विभागास (प्रशासकीय) प्राप्त होणारे पुनर्विकसित गाळे मालकी तत्वावर वितरीत करण्याचा शासनाने
निर्णय घेतला आहे. त्यासाठी संबंधितांकडून पुनर्विकसित गाळ्याच्या बांधकाम खर्चाची रक्कम
(Construction Cost) आकारण्यात यावी.
२. बी.डी.डी. चाळींमध्ये वास्तव्यास असलेल्या कारागृह विभागातील कर्मचाऱ्यांची यादी
अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे या
कार्यालयाने तयार करून संचालक, बी.डी.डी. चाळी व मुंबई गृहनिर्माण व क्षेत्र विकास मंडळ यांना
उपलब्ध करून द्यावी. त्याबाबत कागदपत्रांची खातरजमा करण्याची आणि पात्र लाभार्थ्यांच्या
पात्रतेसंदर्भात उद्भवणारे दावे हाताळण्याची सर्वस्वी जबाबदारी अपर पोलीस महासंचालक व
महानिरीक्षक, कारागृह व सुधारसेवा, महाराष्ट्र राज्य, पुणे या कार्यालयाची असेल.
३. सदर शासन आदेश महाराष्ट्र शासनाच्या www.maharashtra.gov.in या