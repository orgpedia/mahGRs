# Page 1
नागपूर-नागभीड या नवीन रेल्वे मार्गा करीता राज्य हिश्श्याचा रु.३२.७८ कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.आरएलवाय-०१२२/प्र.क्र.१५/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- १६ मार्च, २०२२
वाचा : १) गृह विभाग, शासन निर्णय क्र.आरएलवाय-०६१२/प्र.क्र.७८/१२/पुनर्बांधणी-२/ परि-५, दिनांक ३० जुलै, २०२०.
२) गृह विभाग, शासन निर्णय क्र.आरएलवाय-१०२०/प्र.क्र.९२/परिवहन-५,
दिनांक १० मार्च, २०२१.
३) गृह विभाग, शासन निर्णय क्र.पुरमा-१०२०/प्र.क्र.१०३(३)/परिवहन-५,
दिनांक २६ मार्च, २०२१.
४) गृह विभाग, शासन निर्णय क्र.आरएलवाय-०६२१/प्र.क्र.६६/परिवहन-५,
दिनांक ७ जुलै, २०२१.
५) व्यवस्थापकीय संचालक, महाराष्ट्र लोहमार्ग पायाभूत विकास महामंडळ, लि.
(MRIDC), मुंबई यांचे दिनांक १०.०१.२०२२ रोजीचे पत्र.
प्रस्तावना :
नागपूर र-नागभीड या ११६.१५ किं.मी. अंतराच्या नॅरोगेज रेल्वे मार्गाचे ब्रॉडगेजमध्ये रुपांतर करण्याच्या प्रकल्पात ५०% आर्थिक सहभाग देण्याचा निर्णय राज्य शासनाने दिनांक २३.०१.२०१३ रोजी घेतला होता.
त्यानंतर दिनांक ३० जुलै,२०२० रोजीच्या शासन निर्णयान्वये सदर रेल्वे प्रकल्प महाराष्ट्र लोहमार्ग पायाभूत विकास कंपनीमार्फत (MRIDC) मार्फत ६०% कर्ज आणि समभाग याप्रमाणे राबविण्यास आणि प्रकल्पाच्या रु.१४०० कोटीच्या सुधारीत अंदाजपत्रकास मान्यता देण्यात आली आहे. प्रकल्पाचे ४०% समभाग मुल्यातील अर्धा हिस्सा रु.२८० कोटी राज्य शासनामार्फत आणि उर्वरीत अर्धा हिस्सा रु.२८० कोटी केंद्र शासनाने अदा करण्यास मान्यता देण्यात आली आहे. या समभागमुल्यातील राज्य हिश्श्याच्या रु.२८० कोटीपैकी रु.२७.४६ कोटी इतका निधी सन २०२०-२१ मध्ये वितरीत करण्यात आला असून सन २०२१-२२ मध्ये दिनांक ७ जुलै, २०२१ रोजीच्या शासन निर्णयान्वये रु.२२.५४ कोटी इतका निधी वितरित करण्यात आला आहे. सदर प्रकल्पासाठी महाराष्ट्र लोहमार्ग पायाभूत विकास कंपनीने (MRIDC) दिनांक १०.०१.२०२२ रोजीच्या पत्रान्वये रू.२३० कोटी निधीची मागणी केली आहे. महाराष्ट्र लोहमार्ग पायाभूत विकास कंपनीने (MRIDC) मागणी केलेल्या रक्कमेपैकी आणखी रु. ३२.७८ कोटी इतका निधी महाराष्ट्र लोहमार्ग पायाभूत विकास कंपनीस वितरीत करण्याची बाब शासनाच्या विचाराधीन होती.
शासन निर्णय : महाराष्ट्र लोहमार्ग पायाभूत विकास कंपनी (MRIDC), मुंबई यांना प्रस्तावनेत नमूद प्रयोजनासाठी रु.३२.७८ कोटी (रुपये बत्तीस कोटी अठ्ठयाहत्तर लक्ष फक्त) इतकी रक्कम वितरीत करण्यास या शासन निर्णयाद्वारे मंजूरी देण्यात येत आहे.
२. शासनाने सह सचिव/उप सचिव (अर्थसंकल्प), गृह विभाग यांना नियंत्रण अधिकारी व अवर सचिव/ कक्ष अधिकारी, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
# Page 2
शासन निर्णय क्रमांकः आरएलवाय-०१२२/प्र.क्र.१५/परिवहन-५
३. यासाठी येणारा खर्च सन २०२१-२२ या वर्षात मागणी क्र.बी-७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८००-इतर खर्च, (००), (००) (०२)-रेल्वे प्रकल्पामध्ये राज्य शासनाचा सहभाग (३००१ ००५४), ३२- अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२१/प्र.क्र.४८/अर्थ-३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र. अर्थसं-२०२१/प्र.क्र.४८/अर्थ-३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१९/१४६१, दिनांक ११.०२.२०२२ व वित्त विभागाच्या अनौपचारिक संदर्भ क्र.६१/२०२२/व्यय-८, दिनांक ०३.०३.२०२२ अन्वये देण्यात आलेल्या मान्यतेनुसार निर्गमित करण्यात येत आहे.