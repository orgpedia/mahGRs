# Page 1
महाराष्ट्र शासन
गृह विभाग,
मंत्रालय (मुख्य इमारत), दुसरा मजला,
मादाम कामा मार्ग, हुतात्मा राजगुरु चौक, मुंबई- ४०० ०३२.
क्रमांक- आरएलपी- ०२२१/प्र.क्र.९६ / विशा- १ ब दिनांक- २४ मार्च, २०२१.
परिपत्रक
गुड फ्रायडे आणि ईस्टर सन्डे -२०२१ मार्गदर्शक सूचना.
यावर्षी ख्रिश्चन बांधवांचा गुड फ्रायडे हा दिवस दि. २/४/२०२१ रोजी तसेच ईस्टर सन्डे
दि. ४/४/२०२१ रोजी साजरा करण्यात येणार आहे. या दिवशी चर्चमध्ये विशेष प्रार्थनांचे आयोजन केले
जाते. कोविड- १९ च्या वाढत्या प्रादुर्भावाच्या पार्श्वभुमीवर सर्वधर्मीय सण साधेपणाने साजरे करण्यात
आले आहेत. सध्या राज्यात तसेच मोठ्या शहरांमध्ये रुग्णांच्या संख्येत पुन्हा एकदा वाढ होताना दिसत
आहे. कोविड- १९ चा प्रादुर्भाव अद्यापही असल्याने सर्वांनी मोठ्या प्रमाणात एकत्रित येऊन उत्सव
साजरा करणे उचित होणार नाही. त्यामुळे उद्भवलेल्या परिस्थितीचा विचार करता दि. २८/३/२०२१ ते
४/४/२०२१ या 'होली वीक' दरम्यान येणारे “गुड फ्रायडे व ईस्टर सन्डे" हे सण साधेपणाने साजरे
करण्यासंदर्भात खालीलप्रमाणे मार्गदर्शक सूचना करण्यात येत आहेत :
१. दि. २८ मार्च ते ४ एप्रिल, २०२१ या दरम्यान 'होली वीक' मध्ये प्रत्येक प्रार्थना सभेच्या
वेळी चर्चमधील जागेनुसार लोकांच्या उपस्थितीचे नियमन करावे. मोठे चर्च असल्यास त्यामध्ये जास्तीत जास्त ५० लोकांची उपस्थिती व चर्चमधील जागा कमी असल्यास तिथे १० ते २५ लोकांच्या उपस्थितीत विशेष प्रार्थनासभेचे आयोजन करावे. जेणेकरुन चर्चमध्ये कोणत्याही प्रकारे गर्दी न होता सोशल डिस्टन्सींग (सामाजिक अंतर) राहील.
आवश्यकतेनुसार ४ ते ५ खास प्रार्थना सभांचे (Multiple Masses) आयोजन करावे.
२. ख्रिश्चन धर्मीय भावीक लोक हे प्रार्थना सभेच्या वेळी मास्क व सॅनिटायझरचा वापर करतील याकडे विशेष लक्ष देणे आवश्यक आहे. चर्चमध्ये निर्जंतुकीकरणाची व्यवस्था करण्यात यावी.
३. चर्चचे व्यवस्थापक यांनी प्रार्थना सभेच्या ऑनलाईन प्रक्षेपणाची सुविधा उपलब्ध करून देण्याची व्यवस्था करावी. तसेच या सणांसाठी दिले जाणारे संदेश व्हॉटसअॅप, फेसबुक, युट्यूब यासारख्या सोशल मिडीया माध्यमांतून प्रसारीत करावे.
४. चर्चच्या बाहेर सार्वजनिक ठिकाणी अगर रस्त्यावर मोठया संख्येने एकत्र येणे वा गर्दी करणे टाळावे.
# Page 2
शासन परिपत्रक क्रमांकः आरएलपी- ०२२१/प्र.क्र.९६/विशा- १ब
५. कोणत्याही प्रकारे गर्दी आकर्षित होईल अशा धार्मिक कार्यक्रमाचे आयोजन करू नये तसेच मिरवणूका काढण्यात येऊ नयेत.
६. कोविड- १९ च्या विषाणूंचा प्रादुर्भाव रोखण्यासाठी शासनाच्या मदत व पुनर्वसन, आरोग्य, पर्यावरण, वैद्यकीय शिक्षण विभाग तसेच संबंधित महानगरपालिका, पोलीस प्रशासन, स्थानिक प्रशासन यांनी विहित केलेल्या नियमांचे काटेकोर पालन करावे. तसेच या परिपत्रकानंतर व प्रत्यक्ष सण सुरु होण्याच्या मधल्या कालावधीत अजून काही सूचना प्रसिध्द झाल्यास त्यांचे देखील अनुपालन करावे.
# Page 3