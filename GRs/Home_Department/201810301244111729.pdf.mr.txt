# Page 1
महाराष्ट्र शासन
गृह विभाग
शासन ज्ञापन क्रमांक दुरूस्ती-०८१८/प्र.क्र.२७९/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक २२ ऑक्टोबर २०१८.
विषय पोलीस आयुक्त, बृहन्मुंबई, यांच्या कार्यालयाच्या आवारातील गुन्हे शाखेच्या इमारतीच्या तिसऱ्या मजल्यावर विद्युतविषयक दुरूस्तीचे काम करण्यासाठी प्रशासकीय मान्यता मिळणेबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९ / १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७.०४.२०१५.
३) पोलीस आयुक्त, बृहन्मुंबई यांच्या कार्यालयाचे पत्र क्र. पोआ/कक्ष ८(१)/शा.७०/१८, दिनांक ०९.०३.२०१८.
ज्ञापन.
पोलीस आयुक्त, बृहन्मुंबई, यांनी त्यांच्या कार्यालयाच्या आवारातील गुन्हे शाखेच्या इमारतीच्या तिसऱ्या मजल्यावर विद्युतविषयक दुरुस्तीचे काम करण्यासाठी प्रशासकीय मान्यता मिळणेबाबतचा प्रस्ताव सादर केला आहे.
२. उक्त कामासाठी उप अभियंता, शहर विद्युत उप विभाग, सार्वजनिक बांधकाम, मुंबई, यांनी सन २०१७-१८ च्या दरसूचीनुसार तयार केलेले रु.३,७७,१८६/- इतक्या खर्चाचे अंदाज सादर केले असून ते कार्यकारी अभियंता, दक्षिण मुंबई (सा. बां.) विद्युत विभाग, मुंबई, यांनी साक्षांकित केले आहेत.
३. उक्त खर्चाचे अंदाज सार्वजनिक बांधकाम विभाग, मंत्रालय, यांनी तपासले आहेत व ते रु.३,७१,७९४/- असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, पोलीस आयुक्त, बृहन्मुंबई, यांच्या कार्यालयाच्या आवारातील गुन्हे शाखेच्या इमारतीच्या तिसऱ्या मजल्यावर विद्युतविषयक दुरुस्तीचे काम करण्यासाठी रु.३,७१,७९४/- (रुपये तीन लक्ष, एक्काहत्तर हजार सातशे चौऱ्याण्णव फक्त) इतक्या खर्चाच्या अंदाजास, पुढील अटीवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू करू नये.
२) खर्चाचे अंदाज हे पोलीस सह आयुक्त (प्रशासन), बृहन्मुंबई, यांनी साक्षांकित करणे आवश्यक आहे.
५. उक्त कामासाठी येणारा खर्च हा गृह विभाग--मागणी क्र. बी-१, २०५५, पोलीस, ००, १०८, राज्य मुख्यालय पोलीस, (०२) शहर पोलीस, (०२) (०१) शहर पोलीस - आस्थापना (दत्तमत)(अनिवार्य) (२०५५ ००९७), २७, लहान बांधकामे, याखाली उपलब्ध असलेल्या अनुदानातून भागविण्यात यावा.
# Page 2
शासन ज्ञापन क्रमांकः दुरूस्ती-०८१८/प्र.क्र.२७९/पोल-७.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.४१०/इमा-२, दिनांक २९.०८.२०१८, अन्वये मिळालेल्या सहमतीने निर्गमित करण्यात येत आहे.