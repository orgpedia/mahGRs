# Page 1
महाराष्ट्र राज्य मार्ग परिवहन महामंडळाच्या बस खरेदी व बसस्थानकांचे आधुनिकीकरणांर्तगत बांधकाम व इतर सोयी सुविधा यासाठी अर्थसंकल्पिय तरतूदीतून निधी वितरीत करणेबाबत.
महाराष्ट्र शासन
गृह विभाग
शासन निर्णय क्र.एसटीसी-०८२०/प्र.क्र.३१५/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २२ ऑक्टोबर, २०२०.
वाचा : संदर्भ : महाराष्ट्र राज्य मार्ग परिवहन महामंडळाचे पत्र क्र.राप/स्थाअ/कामे/२६८४, दि.०५.१०.२०२०.
प्रस्तावना : महाराष्ट्र राज्य मार्ग परिवहन महामंडळाच्या बस खरेदी व बसस्थानकांचे बांधकाम/दर्जावाढ व
आधुनिकीकरणाकरीता शासनाद्वारे महाराष्ट्र राज्य मार्ग परिवहन महामंडळास भांडवली मत्तेच्या निर्मिती
करीता अनुदान देण्यात येते. मा. उपमुख्य मंत्री महोदयांनी सन २०२०-२१ च्या अर्थसंकल्पीय भाषणात
घोषित केल्यानुसार महामंडळाच्या बस ताफ्यातील जुन्या बस बदलून नवीन बस घेण्यासाठी तसेच
बसस्थानकांचे आधुनिकीकरण व बांधकामासाठी अर्थसंकल्पात तरतूद केलेला निधी वितरीत करण्याची बाब
शासनाच्या विचाराधीन होती.
शासन निर्णय :
महामंडळाच्या बस ताफ्यातील जुन्या बस बदलून नवीन बस घेण्यासाठी तसेच बसस्थानकांचे
आधुनिकीकरण व बांधकामासाठी सन २०२०-२१ या आर्थिक वर्षाकरिता रु.५९.२६ कोटी (रुपये एकोणसाठ
कोटी सव्वीस लाख फक्त) एवढा निधी “मागणी क्र. बी-३, लेखाशिर्ष ३०५५, मार्ग व परिवहन, १९०,
सार्वजनिक क्षेत्रातील इतर उपक्रमांना सहाय्य (००) (०१) महाराष्ट्र राज्य मार्ग परिवहन महामंडळाच्या
बसस्थानकांच्या आधुनिकीकरणांर्तगत बांधकाम व इतर सोयी सुविधा (३०५५ ००५२)” ३५, भांडवली मत्तेच्या
निर्मितीकरीता अनुदान या लेखाशिर्षाखाली पुढील अटींच्या अधीन राहून वितरीत करण्यात येत आहे.
# Page 2
शासन निर्णय क्रमांकः एसटीसी-०८२०/प्र.क्र.३१५/परि-१
२. सदर निधी वितरीत करण्यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात
येत असून त्यांच्या कार्यालयातील आहरण व संवितरण अधिकारी यांनी सदर रक्कम आहरित करुन
महाराष्ट्र राज्य मार्ग परिवहन महामंडळास अदा करण्याची कार्यवाही करावी.
३. सदर शासन निर्णय वित्त विभागाच्या अनौपचारिक संदर्भ क्र.२२४/२०/व्यय-८, दि.१९.१०.२०२०
अन्वये दिलेल्या सहमतीने निर्गमित करण्यात येत आहे.