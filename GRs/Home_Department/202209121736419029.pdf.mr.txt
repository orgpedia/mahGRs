# Page 1
वर्धा-यवतमाळ-नांदेड या नवीन रेल्वे मार्गाकरीता रु.७८ कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-०८२२/प्र.क्र.२०२/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक : १२ सप्टेंबर, २०२२
वाचा : १) गृह विभाग, शासन निर्णय क्र. आरएलवाय-०९०९/१०५८/प्र.क्र.२१३/परि.५, दिनांक १९ फेब्रुवारी, २०१०.
२) गृह विभाग, शासन निर्णय क्र. आरएलवाय-२०१५/प्र.क्र.१९/भाग-१/रेल्वे कक्ष, दिनांक १४ जुलै, २०१५
३) उपमुख्य अभियंता (निर्माण), मध्य रेल्वे, मुंबई यांचे दिनांक ११.०८.२०२२ रोजीचे पत्र.
प्रस्तावना : राज्यातील ग्रामीण विशेषत: अविकसित भागातील रेल्वे प्रकल्पांना गती मिळावी व लवकरात लवकर हे प्रकल्प पूर्ण व्हावेत हा दृष्टिकोन समोर ठेवून अशा प्रकल्पांमध्ये राज्य शासनाने ४०% ते ५०% आर्थिक सहभाग देण्याचे धोरण स्विकारले आहे. त्या अनुषंगाने वर्धा-यवतमाळ-नांदेड या २८४ कि.मी.
लांबीच्या नवीन ब्रॉड गेज रेल्वे मार्ग उभारण्याच्या प्रकल्पामध्ये राज्य शासनाने ४०% आर्थिक सहभाग देण्याचा निर्णय घेतला आहे. वर्धा-यवतमाळ-नांदेड या नवीन रेल्वेमार्गाकरीता रू.२५०१.०५ कोटी एवढा खर्च अंदाजित असून या खर्चापैकी ४० टक्केनुसार रू.१०००.४२ कोटी एवढा राज्य हिश्श्याचा निधी रेल्वेस उपलब्ध करून देण्याचा निर्णय राज्य शासनाने घेतला आहे. या प्रकल्पासाठी दिनांक ३१.०३.२०२२ पर्यंत रेल्वेने रु.१३२९.७९ कोटी खर्च केला असून सन २०२२-२३ या वर्षाकरिता रु.१९१.२७ कोटी इतकी तरतूद केली असल्याचे कळविले आहे. सदर प्रकल्पामधील राज्य शासनाच्या ४०% हिश्श्यानुसार फरकाची रु.२५४.०९ कोटी रक्कम अदा करण्याबाबत संदर्भ क्र.३ येथील पत्रान्वये कळविण्यात आले आहे. सदर रेल्वे मार्गाकरिता राज्य शासनाने दिनांक ३१.०३.२०२२ पर्यंत रु. ७५९.९५ कोटी इतका निधी उपलब्ध करून दिला आहे. सन २०२२-२३ करिता या प्रकल्पासाठी मध्य रेल्वेने मागणी केलेल्या रक्कमेपैकी रु.७८ कोटी निधी रेल्वेस वितरीत करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (Financial Adviser and Chief Accounts Officer (Construction) Mumbai CSMT), मध्य रेल्वे, छत्रपती शिवाजी महाराज टर्मिनस, मुंबई-४०० ००१ यांना प्रस्तावनेत नमूद प्रयोजनासाठी रु.७८ कोटी (रुपये अठ्ठयाहत्तर कोटी फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने उप सचिव/सह सचिव (रोखशाखा), गृह विभाग यांना नियंत्रण अधिकारी व अवर सचिव/ कार्यासन अधिकारी, रोख शाखा, गृह विभाग, मंत्रालय, मुंबई - ४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
# Page 2
शासन निर्णय क्रमांकः आरएलवाय-०८२२/प्र.क्र.२०२/परिवहन-५
३. यासाठी येणारा खर्च सन २०२२-२३ या वर्षात मागणी क्र. बी-७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८००- इतर खर्च, (००), (००) (०२) - रेल्वे प्रकल्पामध्ये राज्य शासनाचा सहभाग (३००१ ००५४), ३२- अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन निर्णय, वित्त विभाग क्र.अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते.
त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१५२/१४६१, दिनांक २६.०८.२०२२ व वित्त विभागाच्या अनौपचारिक संदर्भ क्र.३०९/२०२२/व्यय-८, दिनांक ०५.०९.२०२२ अन्वये देण्यात आलेल्या मान्यतेनुसार निर्गमित करण्यात येत आहे.