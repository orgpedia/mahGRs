# Page 1
अॅड. श्री. उमेशचंद्र यादव पाटील यांना व्यावसायिक फी प्रदान करण्याबाबत....
जामखेड पो. स्टे. गु.र.क्र. ७५/२०१८ अन्वये दाखल गुन्हयातून उद्भवलेल्या न्याय मा. जिल्हा व अतिरिक्त सत्र न्यायालय, श्रीगोंदा, जि. अहमदनगर या न्यायालयातील न्यायालयीन कामकाजाकरीता.
महाराष्ट्र शासन
गृह विभाग
शासन निर्णय क्रमांक :- एसपीपी-०३२०/प्र.क्र.५४/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२.
दिनांक :- ०७ मार्च, २०२२
संदर्भ:- शासन अधिसूचना, विधि व न्याय विभाग क्र. एसपीपी-२०२१/यू.ओ.आर.६९/डी-१४, दि.०६.०७.२०२०.
शासन निर्णय : जामखेड पो. स्टे. गु.र.क्र. ७५/२०१८ अन्वये दाखल गुन्हयातून उद्भवलेल्या मा. जिल्हा व अतिरिक्त सत्र न्यायालय, श्रीगोंदा, जि. अहमदनगर येथील सत्र न्यायालय खटला क्र.११९/२०१८ या न्यायालयीन कामकाज प्रकरणी शासनाच्या वतीने पाहण्यासाठी विशेष सरकारी अभियोक्ता म्हणून संदर्भान्वये नियुक्त ॲड. श्री. उमेशचंद्र यादव पाटील यांना खालील प्रमाणे फी अदा करण्यास मान्यता देण्यात येत आहे.
मा. जिल्हा व अतिरिक्त सत्र न्यायालय, श्रीगोंदा, जि. अहमदनगर १) प्रतिदिन परिणामकारक सुनावणी फी : रु.२५,०००/- (रुपये पंचवीस हजार फक्त) २) प्रवास खर्च : रु. ५०००/- (रुपये पाच हजार फक्त)
३) निवास व्यवस्था : शासकीय विश्रामगृह
सदर फी व्यतिरिक्त अन्य कोणतेही लाभ अॅड. श्री. उमेशचंद्र यादव पाटील यांना अनुज्ञेय होणार नाहीत. तसेच त्यांना कोणत्याही अपरिणामकारक सुनावणीकरीता फीचे प्रदान करण्यात येणार नाही.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकाकडून तपासून, प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता संबंधित पोलीस उपायुक्त/ पोलीस अधिक्षक यांनी घ्यावी.
३. यासाठी येणारा खर्च या विभागाच्या “मागणी क्र.बी-१, २०५५ पोलीस - (००) (१०९), जिल्हा पोलीस (००) (०१) जिल्हा पोलीस दल- (२०५५ ०१६८)-२८- व्यावसायिक सेवा” या लेखाशीर्षाखालील त्या-त्या आर्थिक वर्षाच्या अर्थसंकल्पीय तरतुदीच्या उपलब्धतेच्या अधीन आणि मंजूर अनुदानातून व मासिक निधी विवरणपत्रानुसार भागविण्यात यावा.
# Page 2
शासन निर्णय क्रमांकः एसपीपी-०३२०/प्र.क्र.५४/पोल-१० ४. हा शासन निर्णय वित्त विभागाच्या अनौ. संदर्भ क्रमांक २९४/२०/व्यय - ७, दि.०२.०९.२०२० अन्वये प्राप्त शासन मान्यतेनुसार निर्गमित करण्यात येत आहे.