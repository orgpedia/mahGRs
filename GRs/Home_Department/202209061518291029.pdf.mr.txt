# Page 1
महाराष्ट्र राज्यातील ज्येष्ठ नागरिकांना रा.प.महामंडळाच्या सर्व प्रकारच्या बसेसमध्ये प्रवास सवलत अनुज्ञेय करणेबाबत....
महाराष्ट्र शासन
गृह विभाग
शासन निर्णय क्र. एसटीसी-०८२२/प्र.क्र.२१८/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०६ सप्टेंबर, २०२२.
संदर्भ :-_१) शासन निर्णय क्र.एसटीसी-३४००/६३१/प्र.क्र.३१/परि-१, दि.२०.०६.२०००, २) शासन निर्णय क्र. एसटीसी-३४०१/प्र.क्र.४२/भाग-१/परि-१, दि.०५.१२.२००५.
३) शासन निर्णय क्र.एसटीसी-३४०५/५१५/परि-१,दि.२६.०७.२००६.
४) शासन निर्णय क्र.एसटीसी-०११३/प्र.क्र.१०३/परि-१,दि.१०.०२.२०१४ ५) मा.मंत्री (वित्त) यांचे अ.शा.पत्र क्र. संकिर्ण २०१४/प्र.क्र.५२/अर्थबळ, दि.२८.०७.२०१५.
६) शासन निर्णय क्र.एसटीसी-०८१५/प्र.क्र.५५०/परि-१,दि.२५.०२.२०१६.
७) शासन निर्णय क्र.एसटीसी-०२१६/प्र.क्र.७०/परि-१,दि.०३.०५.२०१६.
८) शासन निर्णय क्र.एसटीसी-१०१७/प्र.क्र.५२५/परि-१,दि.०९.०८.२०१८.
९) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/वाह/सवलत/२१७०, दि.२२.०८.२०२२.
१०) अर्ध शासकीय पत्र क्र. एसटीसी-०८२२/प्र.क्र.२२०/परि-१, दि.२४.०८.२०२२.
प्रस्तावना : महाराष्ट्र राज्याचे मा.मुख्यमंत्री महोदयांनी स्वातंत्र्याच्या अमृत महोत्सवी वर्षानिमित्ताने दिनांक १६.०८.२०२२ रोजी “महाराष्ट्र राज्यातील ७५ वर्षांवरील ज्येष्ठ नागरिकांना राज्य परिवहन महामंडळाच्या सर्व प्रकारच्या बसेसमध्ये मोफत प्रवास सवलत अनुज्ञेय करणेबाबत” घोषणा केली आहे. त्यानुषंगाने उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भ क्र. ९ येथील पत्रान्वये शासनास प्रस्ताव सादर केला.
त्यानुसार महाराष्ट्र राज्यातील ज्येष्ठ नागरिकांना रा.प. महामंडळाच्या सर्व प्रकारच्या बसेसमध्ये प्रवास सवलत अनुज्ञेय करण्याची बाब शासनाच्या विचाराधीन होती.
शासन निर्णय: महाराष्ट्र राज्यातील ज्येष्ठ नागरिकांना महाराष्ट्र राज्य मार्ग परिवहन महामंडळाच्या सर्व प्रकारच्या बसेसमध्ये प्रवास सवलत अनुज्ञेय करण्यास शासनाची मान्यता देण्यात येत आहे. त्यानुसार, १) महाराष्ट्र राज्यातील ७५ वर्षांवरील ज्येष्ठ नागरिकांना राज्य परिवहन महामंडळाच्या सर्व प्रकारच्या बसेसमध्ये मोफत प्रवास सवलत अनुज्ञेय राहील.
२) महाराष्ट्र राज्यातील ६५ वर्षे ते ७५ वर्षांपर्यंतच्या ज्येष्ठ नागरिकांना राज्य परिवहन महामंडळाच्या सर्व प्रकारच्या बसेसमध्ये ५० टक्के प्रवास सवलत अनुज्ञेय राहील.
२. सदर सवलतीकरिता ज्येष्ठ नागरिकांचे आधारकार्ड, निवडणूक ओळखपत्र, केंद्र / राज्य शासनाचे सेवानिवृत्त अधिकारी व कर्मचाऱ्यांना दिलेली ओळखपत्रे (मात्र त्यावर फोटो, जन्मतारीख, रहिवासी पत्ता अनिवार्य आहे) पासपोर्ट, ड्राईव्हींग लायसन्स व रा.प. महामंडळाद्वारे देण्यात येणारे स्मार्टकार्ड ही ओळखपत्रे ग्राह्य धरण्यात येईल.
३. वरील प्रवास सवलतीवरील खर्च मागणी क्र.बी-३ २०४१, वाहनांवरील कर, ००, ००१, संचालन व प्रशासन (०१) परिवहन आयुक्त (०१) (०१) आस्थापना - परिवहन आयुक्त (दत्तमत) (अनिवार्य) (२०४१ ००१८) ३३, अर्थसहाय्य यामधील तरतुदीमधून भागविण्यात येईल.
# Page 2
शासन निर्णय क्रमांकः एसटीसी-०८२२/प्र.क्र.२१८/परि-१
४. हा शासन निर्णय वित्त विभागाच्या अनौपचारिक संदर्भ क्र.३०१/२०२२/व्यय-८, दि. २५.०८.२०२२ अन्वये दिलेल्या सहमतीने निर्गमित करण्यात येत आहे.