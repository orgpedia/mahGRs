# Page 1
पोलीस महासंचालक तसेच पोलीस आयुक्त, बृहन्मुंबई कार्यालयाच्या अंतर्गत येणाऱ्या छायाचित्रण विभागातील कर्मचाऱ्यांची शैक्षणिक अर्हता सुधारीत करणेबाबत.
महाराष्ट्र शासन
गृह विभाग
शासन निर्णय क्रमांक : एफपीबी ०७१६/प्र.क्र.४०८/पोल-४,
मंत्रालय, मुंबई - ४०० ०३२,
दिनांक :- १३ ऑगस्ट, २०१८
संदर्भ :: - १) वित्त विभाग, महाराष्ट्र नागरी सेवा नियम (सुधारीत वेतन), नियम-२००९ २) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/७-अ/सप्रनि/शादप क.तां./२८८/२०१३, दि.३०.६.२०१६.
प्रस्तावना : पोलीस महासंचालक कार्यालयाच्या तसेच पोलीस आयुक्त, बृहन्मुंबई कार्यालयाच्या अधिपत्याखालील छायाचित्रण विभागात कार्यरत सर्व पदे ही गट-क संवर्गातील आहेत. सेवाप्रवेश नियमान्वये सदर पदांच्या पदोन्नती साखळीतील कनिष्ठ तांत्रिक सहायक हे कनिष्ठ संवर्गातील पद सरळसेवेने भरण्यात येत असून उर्वरीत पदे ही सरळसेवेने/पदोन्नतीने भरण्यात येतात. या संवर्गांची शैक्षणिक अर्हता १० वी पास असून उर्वरीत पदांसाठीही सरळसेवेने/पदोन्नतीकरीता सर्व पदांसाठी शैक्षणिक पात्रता ही १० वी पास अशीच ग्राह्य धरण्यात येते. त्याचप्रमाणे पोलीस आयुक्त, बृहन्मुंबई आणि विविध जिल्हयाच्या ठिकाणी सहाय्यक छायाचित्रकार व छायाचित्रकार ही पदे कार्यरत असून ही पदेही याच शैक्षणिक अर्हतेवर भरण्यात येतात. छायाचित्रण विभागातील वरिष्ठ तांत्रिक सहायक व सहाय्यक छायाचित्रकार या पदांची तसेच छायाचित्रकार व कार्यादेशक या पदांची वेतनश्रेणी समान असल्याने कनिष्ठ संवर्गातून वरिष्ठ संवर्गात पदोन्नतीने पदस्थापना देता येत नाही.
वरील बाबी विचारात घेऊन कनिष्ठ तांत्रिक सहायक (तांत्रिक) या पदावर नामनिर्देशनाने नियुक्तीसाठी विहित केलेल्या शैक्षणिक अर्हतेमध्ये सुधारणा करण्याबाबतचा प्रस्ताव शासनाच्या विचाराधीन होता.
शासन निर्णय : पोलीस महासंचालक कार्यालयाच्या तसेच पोलीस आयुक्त, बृहन्मुंबई कार्यालयाच्या अधिपत्याखालील छायाचित्रण विभागात कार्यरत कनिष्ठ तांत्रिक सहायक ह्यांची दि. १५.११.१९८३ च्या अधिसूचनेन्वये विहित केलेली शैक्षणिक अर्हता खालीलप्रमाणे सुधारीत करण्यास सदर शासन निर्णयान्वये मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | विभाग | पदनाम | सध्याची शैक्षणिक अर्हता | सुधारीत शैक्षणिक अर्हता |
| १ | पोलीस महासंचालक कार्यालयांतर्गत राज्य गुन्हे अन्वेषण विभाग/ पोलीस आयुक्त, बृहन्मुंबई | कनिष्ठ तांत्रिक  |  सहायक/सहाय्यक छायाचित्रकार | Have passed the Secondary School Certification Examination and in the Opinion of the selecting Authority possess adequate practical experience in studio photography and adequate knowledge of printing developing, fixing and enlarging processes. | 1. Possesses a degree of a recognized University of any stream. 2. Successful completion of certified course in Photography subject of one year duration from any Government recognized Institute. |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: एफपीबी ०७१६/प्र.क्र.४०८/पोल-४
२. सदर पदांचे सुधारीत सेवाप्रवेश नियम अंतिम करतेवेळी शैक्षणिक अर्हतेमधील वरील बदल त्यामध्ये अंतर्भूत करण्याची कार्यवाही पूर्ण केली जाईल.
३. सदर शासन निर्णय सामान्य प्रशासन विभागाच्या अनौपचारीक संदर्भ क्र.७४७/१८, दि.२८.०६.२०१८ अन्वये निर्गमित करण्यात येत आहे.