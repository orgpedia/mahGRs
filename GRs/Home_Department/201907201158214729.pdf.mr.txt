# Page 1
महाराष्ट्र शासन
गृह विभाग
शासन ज्ञापन क्र. दुरुस्ती-०११९/प्र.क्र.१४३/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक २० जुलै २०१९.
विषय :- पोलीस अधीक्षक, पालघर, यांच्या आस्थापनेवरील पोलीस लाईन, मोखाडा, तालुका-मोखाडा, येथील कर्मचारी निवासी इमारत क्र. ३ याच्या दुरुस्तीची विवक्षित कामे करण्यासाठी प्रशासकीय मान्यता मिळणेबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७.०४.२०१५.
३) पोलीस महासंचालक, म.रा, मुंबई, यांचे पत्र क्र. पोम / १९-ए/ विपोमनि कोकण-परिक्षेत्र / दुरुस्तीचे प्रस्ताव / ६६/२०१९, दिनांक ०१.०६.२०१९.
ज्ञापन.
पोलीस महासंचालक, म.रा., यांच्या कार्यालयाने पोलीस अधीक्षक, पालघर, यांच्या आस्थापनेवरील पोलीस लाईन, मोखाडा, तालुका-मोखाडा, येथील कर्मचारी निवासी इमारत क्र.३ याच्या दुरुस्तीची विवक्षित कामे करण्यासाठी रु.२५,६४,६०४/- इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उप अभियंता, सा.बां. उपविभाग, मोखाडा, यांनी सन २०१८ १९ च्या राज्य दरसूचीनुसार तयार केले असून ते कार्यकारी अभियंता, सा.बां. विभाग, जव्हार, यांनी साक्षांकित केले आहेत.
३. उक्त खर्चाचे अंदाज सार्वजनिक बांधकाम विभाग, मंत्रालय, यांनी तपासले आहेत व ते रु.२५,६४,६००/- असे सुधारित केले आहेत व त्याप्रमाणे प्रशासकीय मान्यता प्रदान करण्यास, विवक्षित अटींवर, सहमती दिली आहे.
४. त्या अनुसार, पोलीस अधीक्षक, पालघर, यांच्या आस्थापनेवरील पोलीस लाईन, मोखाडा, तालुका-मोखाडा, येथील कर्मचारी निवासी इमारत क्र.३ याच्या दुरुस्तीची विवक्षित कामे करण्यासाठी रु.२५,६४,६००/- (रुपये पंचवीस लक्ष, चौसष्ट हजार, सहाशे फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू नये; २) पोलीस अधीक्षक, पालघर, यांनी उक्त खर्चाचे अंदाज साक्षांकित करणे आवश्यक आहे.
# Page 2
शासन ज्ञापन क्रमांकः दुरुस्ती-०११९/प्र.क्र.१४३/पोल-७.
५. उक्त खर्च हा गृह विभाग - मागणी क्र. बी - १, २०५५, पोलीस, ००, १०९, जिल्हा पोलीस, (००) (००)(०१) जिल्हा पोलीस बल (२०५५ ०१६८) (दत्तमत) (अनिवार्य), २७ - लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे शासन ज्ञापन सार्वजनिक बांधकाम विभागाच्या अनौपचारिक संदर्भ क्र.२७१/ २०१९ / इमा.-२, दिनांक २१.०६.२०१९ अन्वये मिळालेल्या सहमतीने निर्गमित करण्यात येत आहे.