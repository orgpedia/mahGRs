# Page 1
SARFAESI Act, २००२ मधील सेक्शन १४ अंतर्गत मुख्य महानगर दंडाधिकारी किंवा जिल्हादंडाधिकारी यांनी दिलेल्या आदेशास अनुसरून पोलीस संरक्षणसंरक्षण / / साहाय्य देण्याबाबत..
महाराष्ट्र शासन
गृह विभाग
शासन परिपत्रक क्र. याचिका-०११९/०१/प्र.क्र.०१/ विशा-१ अ
मंत्रालय, मुंबई-४०० ०३२,
दिनांक: २२ एप्रिल, २०१९.
वाचा : गृह विभाग,शासन परिपत्रक क्र. याचिका-०११९/०१/प्र.क्र.०१/ विशा-१ अ, दिनांक २९ जानेवारी, २०१९.
संदर्भाधीन दिनांक २९ जानेवारी, २०१९ रोजी निर्गमित करण्यात आलेले शासन परिपत्रक याद्वारे रद्द करण्यात येत आहे. यासंदर्भात सुधारित परिपत्रक मा. उच्च न्यायालयाच्या मान्यतेने खालीलप्रमाणे निर्गमित करण्यात येत आहे.
प्रस्तावना : मा. उच्च न्यायालय, मुंबई येथे दाखल केलेल्या रिट याचिका १२/२०१९ मध्ये दिनांक १५ एप्रिल, २०१९ रोजी झालेल्या सुनावणीच्या वेळी SARFAESI Act, २००२ मधील सेक्शन १४ अंतर्गत मुख्य महानगर दंडाधिकारी किंवा जिल्हादंडाधिकारी यांनी दिलेल्या ओदशास अनुसरून पोलीस संरक्षण / साहाय्य देण्याबाबत शासनाने सादर केलेल्या परिपत्रकाच्या मसुद्यास मा. न्यायालयाने मान्यता दिलेली आहे.
याअनुषंगाने महाराष्ट्र शासनाने विभागीय तसेच क्षेत्रीय स्तरावरील पोलीस अधिकाऱ्यांना Securitization and Reconstruction of Financial Assets and Enforcement of Security Interest Act, २००२ (SARFAESI Act) मधील सेक्शन १४ अंतर्गत मुख्य महानगर दंडाधिकारी किंवा जिल्हादंडाधिकारी यांनी नागरी सहकारी बँकांसह बँकांनी तसेच वित्तीय संस्थांनी दिलेली कर्जाची वसुलीसाठी त्यांच्या कर्जदारांना सुरक्षित मालमत्तेची प्रत्यक्ष कब्जा मिळवून देण्याकरीता केलेल्या आदेशांची योग्य अंमलबजावणी सुनिश्चित करण्यासाठी परिपत्रक निर्गमित करण्याचे निश्चित केले आहे. SARFAESI Act, २००२ मधील सेक्शन १४ अन्वये, मुख्य महानगर दंडाधिकारी किंवा जिल्हा दंडाधिकारी यांनी दिलेल्या आदेशांच्या अंमलबजावणीच्या वेळी पोलीस सहाय्य देण्यासाठी खालील सूचनांनुसार कार्यवाही करावी.
परिपत्रक :
१) राज्यातील सर्व पोलीस आयुक्त आणि पोलीस अधीक्षकांनी SARFAESI Act, २००२ मधील सेक्शन १४ अंतर्गत बँक आणि वित्तीय संस्थांनी दिलेल्या कर्जाची वसुलीच्या अनुषंगाने मुख्य महानगर दंडाधिकारी किंवा जिल्हादंडाधिकारी यांनी पारित केलेल्या आदेशांची सुरळीत अंमलबजावणी करण्यासाठी मागणीनुसार पुरेसा पोलीस बंदोबस्त पुरविण्यात यावा.
# Page 2
शासन परिपत्रक क्रमांकः याचिका-०११९/०१/प्र.क्र.०१/ विशा-१ अ
२) SARFAESI Act, २००२ मधील सेक्शन १४ अंतर्गत प्रबंधंक किंवा मुख्य महानगर दंडाधिकारी यांनी नियुक्त केलेले अॅडव्होकेट कोर्ट कमिशनर किंवा जिल्हा दंडाधिकारी यांनी नियुक्त केलेले तहसीलदार किंवा मंडळ अधिकारी यांचेकडून प्राप्त कारवाईच्या आदेशानुसार बँकेचा अर्ज प्राप्त झाल्यापासून १० दिवसांच्या आत संबंधित पोलीस ठाण्याचे प्रभारी पोलीस निरीक्षक यांनी सदर कामी आवश्यक सहाय्य करावे, यामध्ये कोणतीही टाळाटाळ करू नये. संबंधित पोलीस ठाण्याचे प्रभारी निरीक्षक यांनी आवश्यक पोलीस कर्मचा-यांची उपलब्धता विचारात घेऊन तात्काळ कार्यवाही करावी. संबंधित पोलीस स्टेशनचे प्रभारी निरीक्षक यांनी त्यांचा या संदर्भातील निर्णय, संबंधित प्राधिकारी यांना प्रस्तावित कार्यवाहीच्या दिनांकापूर्वी शक्य तेवढ्या लवकर कळवावा.
३) बँकाच्या मागणीनुसार पोलीस सहाय्य देतेवेळी पोलिस अधिकारी यांनी संबंधित बँक तसेच वित्तीय संस्थांकडून कर्ज आणि सुरक्षा कागदपत्रांची मागणी किंवा पडताळणी करू नये. संबंधित पोलीस अधिकाऱ्यांनी बँक अधिकारी, कर्जदार, गहाणदार किंवा सुरक्षित मालमत्तेवर कब्जा करणाऱ्या व्यक्तींचे जबाब नोंदवू नयेत.
४) मुख्य महानगर दंडाधिकारी किंवा जिल्हा दंडाधिकारी यांनी पारित केलेल्या आदेशांच्या अंमलबजावणीसाठी पोलिस अधिकाऱ्यांनी संबंधित प्राधिकरणास मालमत्ता ताब्यात घेण्यास सहाय्य करावे. तसेच अशा आदेशांची योग्य अंमलबजावणी करण्यासाठी आवश्यक असेल तेव्हा बळाचा वापर करावा. बँकेच्या किंवा वित्तीय संस्थांच्या अधिकाऱ्यांनी सदर कार्यवाहीचे व्हिडिओ रेकॉर्ड करावे तसेच त्याचे संवर्धन करावे.
५) बंदोबस्त पुरविण्यात आल्यानंतर संबंधित बँकेकडून नियमानुसार विहीत केलेले बंदोबस्त शुल्क आकारण्यात यावे. सदर बंदोबस्त शुल्क प्राप्त करून ते रितसरपणे शासकीय तिजोरीत जमा करण्यात यावे व त्याची योग्य ती नोंद ठेवण्यात यावी.
SARFAESI Act, २००२ अंतर्गत बँका व वित्तीय संस्थांमार्फत कर्जाची वसुली करावयाच्या कारवाईबाबत उपरोक्त सर्व निर्देशांचे काटेकोरपणे पालन करावे.
# Page 3
# Page 4
# Page 5