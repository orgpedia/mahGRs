# Page 1
सन २०२३-२४ या वित्तीय वर्षाकरिता राज्यातील न्यायालयांमध्ये व कारागृहांमध्ये व्हिडिओ कॉन्फरंसिंग यंत्रणा बसविण्याकरिता उपकरणे खरेदी करण्यास प्रशासकीय मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: जेएलएम-११२३/प्र.क्र.१४९/तुरुंग-२
दुसरा मजला, मुख्य इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १३ नोव्हेंबर, २०२३
वाचा
१. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांची पत्रे क्र. इप्रवि/मेन्टेंनन्स / २०२३-२४/ पुरवणी मागणी/१०७६६/२०२३ कक्ष ६ (१) पुणे यांचे दिनांक १.११.२०२३ व क्र. इप्रवि/ मेन्टेनन्स / सुरक्षा उपकरणे/१०९९३/२०२३-२४/क-६ पुणे, दिनांक ८.११.२०२३.
२. वित्त विभाग, शासन निर्णय क्र. विअप्र-२०१३/प्र.क्र.३०/२०१३/ विनियम, भाग -२, दिनांक १७ एप्रिल, २०१५, ३. उद्योग, उर्जा व कामगार विभाग, शासन निर्णय क्र. संकीर्ण २०१६/प्र.क्र.२१५/उद्योग-४ दिनांक २४.०८.२०१७, ४. उद्योग, उर्जा व कामगार विभाग, शासन निर्णय क्र. भांखस २०१७/प्र.क्र.२०४/उद्योग-४, दिनांक ०८.१२.२०१७, ५. गृह विभाग, शासन निर्णय क्र. जेएलएम०५२२/प्र.क्र.७२/तुरुंग-२, दिनांक १.६.२०२२.
६. प्रकल्प अंमलबजावणी समिती बैठकीचे दिनांक १०.११.२०२३ रोजी चे इतिवृत्त.
प्रस्तावना :
मा. उच्च न्यायालयाने राज्यातील न्यायालयांना व्हिडीओ कॉन्फरंसिंग संच पुरवठा करण्यासाठी आदेशित केले असल्याने वाचा येथील संदर्भ क्र.१ अन्वये प्राप्त प्रस्तावास प्रशासकीय मंजूरी मिळण्याबाबतचा प्रस्ताव शासनास प्राप्त झाला आहे. सदर प्रस्तावास तुरुंग उपविभागाच्या प्रकल्प अंमलबजावणी समितीने दिनांक १०.११.२०२३ रोजी संपन्न झालेल्या बैठकीत मान्यता दिली आहे. त्यानुषंगाने राज्यातील न्यायालयांमध्ये व्हिडीओ कॉन्फरंसिंग संच बसविण्याकरिताच्या खरेदी खर्चास प्रशासकीय मंजूरी देण्याची बाब शासनाच्या विचाराधीन होती.
शासन निर्णय: राज्यातील न्यायालयांना व कारागृहांना व्हिडिओ कॉन्फरंसिंग यंत्रणा बसविण्याकरिता रु. ३४,२२,१०,०००/- (अक्षरी रुपये चौतीस कोटी बावीस लक्ष दहा हजार फक्त) इतक्या रकमेच्या व्हिडिओ कॉन्फरंसिंग संच खरेदी खर्चास या शासन निर्णयान्वये प्रशासकीय मंजूरी देण्यात येत आहे.
# Page 2
शासन निर्णय क्रमांकः जेएलएम-११२३/प्र.क्र.१४९/तुरुंग-२
२. सदर खरेदी उद्योग, उर्जा व कामगार विभाग, शासन निर्णय क्र. संकीर्ण २०१६/प्र.क्र.२१५/ उद्योग-४, दिनांक २४ ऑगस्ट २०१७ व शासन निर्णय, उद्योग, उर्जा व कामगार विभाग क्र. भांखस २०१७/प्र.क्र.२०४/उद्योग-४, दिनांक ०८ डिसेंबर, २०१७ मधील नमूद तरतुदींच्या अनुषंगाने विहित पद्धतीचा अवलंब करुन केली जाईल याची काटेकोरपणाने खात्री करावी.
३. वित्त विभाग शासन निर्णय क्र. विअप्र-२०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ भाग पहिला, उप विभाग २ मधील अ. क्र ४ नियम ७ मधील अटीस अधीन राहून प्रशासकीय विभागास प्रदान करण्यात आलेल्या अधिकारांस अनुसरुन हा शासन निर्णय निर्गमित करण्यात येत आहे.
४. यावरील होणारा खर्च सन २०२३-२४ या वित्तीय वर्षात मागणी क्र बी-५, मुख्य लेखाशिर्ष २०५६ तुरुंग (०० ) (१०१) तुरूंग (००) (१९) तुरूंगातील व्हिडीओ कॉन्फरंसिंग सुविधा (२०५६ ०२४२) (१३) कार्यालयीन खर्च या लेखाशिर्षाखाली उपलब्ध अनुदानातून भागविण्यात यावा.