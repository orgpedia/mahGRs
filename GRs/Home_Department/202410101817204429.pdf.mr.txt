# Page 1
पोलीस आयुक्त, पुणे शहर यांच्या
आस्थापनेवर एकूण ७ नवीन
पोलीस ठाणे निर्माण करण्यास,
त्याकरिता पदनिर्मिती व त्यानुषंगाने
येणा-या आवर्ती व अनावर्ती खर्चास
मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः पीओएस-०८२१/प्र.क्र.२५/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : १० ऑक्टोबर, २०२४.
संदर्भ :-
१) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/६-नवीन
पो.स्टे.पुणे शहर/०८/२०२१, दिनांक १४.०९.२०२२, दि.१३.०९.२०२३, दि.१६.०५.२०२४
व दि.२७.०९.२०२४.
२) पोलीस आयुक्त, पुणे कार्यालयाचे जा. क्र./इमारत/नवीन पोलीस ठाणी निर्मिती/पुणे
शहर/३६४/२०२४,पुणे,दि.२३.०२.२०२४,दि.२६.०२.२०२४,दि.०४.०३.२०२४,
दि.१३.०३.२०२४, व दि.२७.०९.२०२४.
३) उच्चस्तरीय सचिव समितीच्या दिनांक ०८.१०.२०२४ रोजी झालेल्या बैठकीचे
दि.०९.१०.२०२४ रोजीचे कार्यवृत्त.
प्रस्तावना :-
पुणे शहर पोलीस आयुक्तालयाच्या सुमारे १०८० चौरस किलोमीटरच्या विस्तीर्ण
कार्यक्षेत्रातील वाढते नागरिकरण व औद्योगिकीकरणामुळे लोकसंख्येत झालेली प्रचंड वाढ,
कार्यक्षेत्रातून जाणारे महत्तवाचे आणि वर्दळीचे राष्ट्रीय व राज्य महामार्ग, त्यामुळे निर्माण झालेली
किचकट स्वरुपाची वाहतूक समस्या, बहूराष्ट्रीय कंपन्या, पुणे शहर व परिसराचे सांस्कृतिक व
ऐतिहासिक महत्व, आंतरराष्ट्रीय दर्जाच्या विविध शैक्षणिक संस्था, त्यांमुळे देशी-परदेशी नागरिकांची
भेट, बहूविध धार्मिक स्थळांची सुरक्षा, अति व अतिअति महत्वाच्या व्यक्तींचे सततचे दौरे, विविध
नावलौकिक सण, उत्सव, धार्मिक कार्यक्रम, आगामी निवडणूका, इत्यादींच्या धर्तीवर पोलीसिंगद्वारे
कायदा व सुव्यवस्था अबाधित राखणे आणि वाढत्या गुन्हेगारीस आळा घालून नागरिकांमध्ये सुरक्षेची
भावना निर्माण करणे आवश्यक आहे.
# Page 2
त्याकरीता पोलीस महासंचालक, महाराष्ट्र राज्य, मुंबई कार्यालयाने संदर्भाधीन क्र.१ येथे
नमूद पत्रांद्वारे व पोलीस आयुक्त, पुणे शहर यांच्या संदर्भाधीन क्र.२ च्या पत्रांद्वारे पोलीस आयुक्त,
पुणे शहर यांच्या आस्थापनेवर एकूण ०७ पोलीस ठाणे निर्माण करण्यास, त्याकरिता पदनिर्मिती व
त्यानुषंगाने येणा-या आवर्ती व अनावर्ती खर्चास मान्यतेचा प्रस्ताव शासनास सादर केला आहे. सरहू
प्रस्ताव शासनाच्या विचारधीन होता.
शासन निर्णय:-
पोलीस आयुक्त, पुणे शहर यांच्या आस्थापनेवर हडपसर, वानवडी, कोंढवा या पोलीस
ठाण्यांचे विभाजन करुन काळेपडळ पोलीस ठाणे, भारती विद्यापीठ पोलीस ठाण्याचे विभाजन करुन
आंबेगाव पोलीस ठाणे, चतु:श्रुंगी पोलीस ठाण्याचे विभाजन करुन बाणेर पोलीस ठाणे, लोणीकंद
पोलीस ठाण्याचे विभाजन करुन वाघोली पोलीस ठाणे, सिंहगडरोड पोलीस ठाण्याचे विभाजन करुन
नांदेडसिटी पोलीस ठाणे, लोणीकाळभोर व हडपसर पोलीस ठाण्यांचे विभाजन करुन फुरसुंगी
पोलीस ठाणे आणि चंदननगर व लोणीकंद पोलीस ठाण्याचे विभाजन करुन खराडी पोलीस ठाणे
अशी ०७ नवीन पोलीस निर्माण करण्यास शासन मान्यता देण्यात येत आहे.
२. तसेच उक्त नमूद पोलीस ठाण्यांकरिता या शासन निर्णयासोबतच्या "परिशिष्ट्ट-अ ते फ" मध्ये
नमूद केलेली विविध संवर्गातील ८०९ (नियमित) पदे निर्माण करण्यास व ७ सफाई कामगार ही पदे
(बाययंत्रणेद्वारे) घेण्यास व त्याकरिता येणा-या रु.५९,४५,१६,१२०/-(रुपये एकोणसाठ कोटी
पंचेचाळीस लाख सोळा हजार एकशे वीस फक्त) इतक्या आवर्ती खर्चास व रु.५,४४,५७,०००/- (रुपये
पाच कोटी चव्वेचाळीस लाख सत्तावन्न हजार फक्त) इतक्या अनावर्ती खर्चास मान्यता देण्यात येत
आहे.
३. तसेच या ०७ पोलीस ठाण्यांकरीता "सफाई कामगार" (प्रति पोलीस ठाणे ०१ याप्रमाणे) या
पदाच्या सेवा बाययंत्रणेद्वारा घेताना वित्त विभागाच्या दि. २७/०४/२०२२ रोजीच्या शासन निर्णयातील
तरतुदींचे पालन करण्यात यावे.
४. उक्त पोलीस ठाण्यांकरिता येणारा आवर्ती व अनावर्ती खर्च उपलब्ध मंजूर अनुदानातून
भागविण्यात यावा.
५. उपरोक्त नमूद ७ पोलीस ठाणेकरिता हद्दनिश्चितीचा प्रस्ताव पोलीस महासंचालक कार्यालयाने
शासनास सादर करावा.
६. उक्त शासन निर्णय हा संदर्भीय क्र.३ येथील मा. मुख्य सचिव यांच्या अध्यक्षतेखालील
उच्चस्तरीय सचिव समितीने दिलेल्या मान्यतेनुसार निर्गमित करण्यात येत आहे.
# Page 3
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8
# Page 9
# Page 10