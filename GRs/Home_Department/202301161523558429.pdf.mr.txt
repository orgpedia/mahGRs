# Page 1
महाराष्ट्र गुप्तवार्ता प्रबोधिनी, पुणे आणि अपर पोलीस महासंचालक/ संचालक दळणवळण व परिवहन, महाराष्ट्र राज्य, पुणे (बिनतारी संदेश, पुणे) या दोन संस्थांना शिखर प्रशिक्षण संस्था म्हणून घोषित करणेबाबत..
महाराष्ट्र शासन
गृह विभाग
शासन निर्णय क्रमांकः पोलीस-१८१५/प्र.क.५४/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- १६ जानेवारी, २०२३
वाचा : १) गृह विभाग, शासन निर्णय क्रमांक- टिईएक्स-०३०५/प्र.क्र.१५०/पु.बां.२०३/पोल-५अ दि.०५.०२.२०१६ २) वित्त विभाग, शासन निर्णय क्रमांक-संकीर्ण-२०२०/प्र.क्र.०१/व्यय-७, दि.२३.११.२०२० ३) अपर पोलीस महासंचालक, प्रशिक्षण व खास पथके, महाराष्ट्र राज्य,मुंबई यांचे पत्र क्रमांक आस्था- २/पो.प्र. केंद्र ( ३०% प्रशिक्षण भत्ता) / २६४/२०१९/२४३७, दि.२२.०९.२०२१, /६३६, दि.२३.०२.२०२२,/२३९६,दि.२२.०७.२०२२
प्रस्तावना: महाराष्ट्र पोलीस अकादमी, नाशिक या प्रशिक्षण संस्थेस संदर्भ क्र. १ येथील दि.०५.०२.२०१६ रोजीच्या शासन निर्णयान्वये स्वायत्तता प्रदान करण्यात आली असून सदर संस्था महाराष्ट्र पोलीस दलाची शिखर प्रशिक्षण संस्था म्हणून कार्यरत आहे. महाराष्ट्र गुप्तवार्ता प्रबोधिनी, पुणे आणि अपर पोलीस महासंचालक/ संचालक दळणवळण व परिवहन, महाराष्ट्र राज्य, पुणे (बिनतारी संदेश, पुणे) या संस्था स्वतः एक विशिष्ट अशा प्रशिक्षण संस्था म्हणून कार्यरत आहे. सदर संस्थांची निर्मिती ही राज्य पोलीस दलातील तांत्रिक प्रशिक्षण, प्रशासनिक व सेवांतर्गत प्रशिक्षण अशा प्रशिक्षणासाठी झाली असून विशिष्ट प्रवर्गासाठी राज्यातील एकमेव अशा प्रशिक्षण संस्था म्हणून त्या सध्या कार्यरत आहेत. सबब, महाराष्ट्र पोलीस अकादमी, नाशिक या प्रशिक्षण संस्थेच्या धर्तीवर महाराष्ट्र गुप्तवार्ता प्रबोधिनी, पुणे आणि अपर पोलीस महासंचालक/संचालक दळणवळण व परिवहन, महाराष्ट्र राज्य, पुणे (बिनतारी संदेश, पुणे) या प्रशिक्षण संस्थांना महाराष्ट्र पोलीस दलाची शिखर प्रशिक्षण संस्था म्हणून घोषीत करण्याची बाब शासनाच्या विचाराधीन होती.
शासन निर्णय : महाराष्ट्र गुप्तवार्ता प्रबोधिनी, पुणे आणि अपर पोलीस महासंचालक/संचालक दळणवळण व परिवहन, महाराष्ट्र राज्य, पुणे (बिनतारी संदेश, पुणे) या प्रशिक्षण संस्थांना महाराष्ट्र पोलीस दलाची शिखर प्रशिक्षण संस्था म्हणून मान्यता देण्यात येत आहे.
# Page 2
शासन निर्णय क्रमांकः पोलीस-१८१५/प्र.क.५४/पोल-५ अ, दिनांक १६ जानेवारी, २०२३
२. उपरोक्त नमूद दोन्ही प्रशिक्षण संस्थांमध्ये प्रतिनियुक्तीने कार्यरत असणाऱ्या व प्रत्यक्ष प्रशिक्षण देणाऱ्या प्रशिक्षकांना शासन वेळोवेळी अनुज्ञेय ठरवील तेवढा प्रशिक्षण भत्ता हा शासन निर्णय निर्गमीत झाल्याच्या दिनांकापासून देय राहील.