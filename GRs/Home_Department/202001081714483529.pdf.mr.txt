# Page 1
मा. महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.७३/२०१८ प्रकरणी विशेष समुपदेशी म्हणून नियुक्त करण्यात आलेल्या अॅड. श्री. सी. टी.
चंद्रात्रे यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांक : एमसीटी-०७१८/प्र.क्र.१५२/परिवहन-५
हुतात्मा राजगुरू चौक, मादाम कामा मार्ग,
२ रा मजला, मंत्रालय, मुंबई-४०० ०३२.
दिनांक : ०८ जानेवारी, २०२०.
वाचा : १) शासन पत्र, विधी व न्याय विभाग No.२२५-२०१८/E, Dated २१.०३.२०१८ २) प्रबंधक, मोटार अपघात दावा न्यायाधिकरण, मुंबई यांचे पत्र
क्र.मोअदान्या/आस्था/२४२/२०१९, दिनांक २६.०२.२०१९.
प्रस्तावना : मा.महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.७३/२०१८ या प्रकरणी शासनाच्या वतीने कामकाज पाहण्यासाठी अॅड. श्री. सी. टी. चंद्रात्रे यांची विधी व न्याय विभागाच्या उपरोक्त संदर्भाधीन दिनांक २१.०३.२०१८ रोजीच्या पत्रान्वये विशेष समुपदेशी म्हणून नियुक्ती करण्यात आली आहे.
प्रस्तुत प्रकरणी अॅड. श्री. सी. टी. चंद्रात्रे यांना विशेष समुपदेशी म्हणून काम करण्यासाठी रु.७५०००/- इतकी व्यावसायिक फी ठरविण्यात आली असून सदर फी ची रक्कम मोटार अपघात दावा न्यायाधिकरण, मुंबई हे कार्यालय त्या कार्यालयासाठी मंजूर असलेल्या अनुदानातून अदा करणार आहे. सदर फी च्या रक्कमेस प्रशासकीय मंजूरी देण्याची विनंती प्रबंधक, मोटार अपघात दावा न्यायाधिकरण, मुंबई यांनी संदर्भाधीन पत्रान्वये केली आहे. त्यानुसार अॅड. श्री. सी. टी. चंद्रात्रे यांना विशेष समुपदेशी म्हणून अदा करावयाच्या व्यावसायिक फीच्या रु.७५०००/- इतक्या रक्कमेस प्रशासकीय मंजूरी देण्याची बाब शासनाच्या विचाराधीन होती.
शासन निर्णय : मा.महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.७३/२०१८ या प्रकरणी अॅड.
श्री. सी. टी. चंद्रात्रे यांना विशेष समुपदेशी म्हणून काम करण्यासाठी अदा करावयाच्या व्यावसायिक फीच्या रु.७५०००/- इतक्या रक्कमेस प्रशासकीय मंजूरी देण्यात येत आहे.
२. अॅड. श्री. सी. टी. चंद्रात्रे यांना मंजूर करण्यात आलेली फी ची रक्कम रु.७५०००/- ही संपूर्ण दावा निकाली निघेपर्यंत मा.न्यायाधिकरणात शासनाची पूर्णपणे बाजू मांडणेकरिता (शपथपत्र तयार करण्यासह इतर सर्व खर्चासहीत) असून या व्यतिरिक्त इतर कोणतीही रक्कम त्यांना अनुज्ञेय असणार नाही. सदर फी ची रक्कम मोटार अपघात दावा न्यायाधिकरण, मुंबई या कार्यालयाने त्या कार्यालयासाठी मंजूर असलेल्या अनुदानातून अदा करावी. या प्रकरणी कोणत्याही प्रकारचे अतिप्रदान होणार नाही, याची दक्षता घेण्यात यावी.
३. सदर फी ची रक्कम न्यायालयीन प्रकरणाच्या सुनावणीच्या प्रगतीनुसार प्रत्येकी रु.२५०००/- च्या तीन टप्प्यात अदा करावी. यातील पहिल्या टप्प्याची रु.२५०००/- इतकी रक्कम सन २०१९-२० या आर्थिक वर्षात, दुस-या टप्प्याची रु.२५०००/- इतकी रक्कम सन २०२०-२१ या आर्थिक वर्षात व उर्वरीत तिस-या टप्प्याची रु.२५०००/- इतकी रक्कम न्यायालयीन प्रकरणाचा अंतिम निकाल लागल्यानंतर अदा करण्यात यावी.
# Page 2
शासन निर्णय क्रमांकः एमसीटी-०७१८/प्र.क्र.१५२/परिवहन-५
४. हा शासन निर्णय वित्त विभागाच्या दिनांक १६.०६.२०१७ रोजीच्या शासन निर्णयासोबतच्या वित्तीय अधिकार नियम पुस्तिका-१९७८, भाग-१, उपविभाग-२, अ.क्र.४९, नियम क्र. १६६- अ नुसार न्यायालयीन प्रकरणी नेमण्यात आलेल्या वकीलांच्या फी इत्यादी खर्चास मंजूरी देण्याबाबत प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.
५. यासाठी होणारा खर्च हा “मागणी क्र. बी-३, मुख्यलेखाशिर्ष २०४१-वाहनांवरील कर, (००), ८०० इतर खर्च, (००), (००) (०१)-मोटार अपघात दावा न्यायाधिकरण (दत्तमत) (अनिवार्य) (२०४१ ०१२५)” या लेखाशिर्षाखालील मंजूर अनुदानातून भागविण्यात यावा.