# Page 1
मोटार अपघात दावा न्यायाधिकरण, मुंबई यांच्या आस्थापनेवरील अधिसंख्य पदावरील नियुक्त्यांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांकः एमसीटी-०२२१/प्र.क्र.३७/परि-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १० फेब्रुवारी, २०२३
संदर्भ:- १) शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दिनांक २१.१२.२०१९.
२) शासन निर्णय, सामान्य प्रशासन विभाग, क्र. बीसीसी-२०२०/प्र.क्र.१८७-अ/१६-ब, दिनांक ३०.०६.२०२०.
३) शासन निर्णय, गृह विभाग, क्र. एमसीटी - ०२२१/प्र.क्र.३७/परि-५, दिनांक ०९.०२.२०२२ ४) शासन निर्णय, सामान्य प्रशासन विभाग, क्र. बीसीसी-२०१९/प्र.क्र.५८१ ए/१६-ब, दिनांक १४.१२.२०२२.
५) मा.अध्यक्ष, मोटार अपघात दावा न्यायाधिकरण, मुंबई यांचे पत्रक्र.मोअदान्या/आस्था/४८/०१/ २०२३, दिनांक १२.०१.२०२३.
प्रस्तावना : शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दिनांक २१.१२.२०१९ अनुसार शासन निर्णय, गृह विभाग, क्र. एमसीटी-०२२१/प्र.क्र.३७/परि-५, दिनांक ०९.०२.२०२२ अन्वये या विभागाच्या अधिपत्त्याखालील मोटार अपघात दावा न्यायाधिकरण, मुंबई या कार्यालयाच्या आस्थापनेवरील अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या गट-क संवर्गातील लिपिक-टंकलेखकाचे एक अधिसंख्य पद निर्माण करण्यात आले आहे. सामान्य प्रशासन विभागाच्या संदर्भीय क्र.४ येथील शासन निर्णयातील परिच्छेद-२ मध्ये “अधिसंख्य पदावर कार्यरत शासकीय अधिकारी व कर्मचारी यांना मानवतावादी दृष्टीकोनातून व त्यांनी केलेल्या सेवेचा विचार करून १ दिवसाचा तांत्रिक खंड देऊन पुन्हा ११ महिन्यांच्या कालावधीकरिता त्यांच्या सेवा सेवानिवृत्तीच्या दिनांकापर्यंत सुरू ठेवाव्यात ” असे नमूद केले आहे. सदर शासन निर्णयातील तरतुदीनुसार मोटार अपघात दावा न्यायाधिकरण, मुंबई या कार्यालयाच्या आस्थापनेवरील अधिसंख्य पदावरील नियुक्तीस मुदतवाढ देण्याची बाब शासनाच्या विचाराधीन होती.
शासन निर्णय : सामान्य प्रशासन विभागाच्या दिनांक १४.१२.२०२२ च्या शासन निर्णयातील परिच्छेद-२ मध्ये नमूद केल्यानुसार, परिवहन विभागाच्या अधिपत्त्याखालील मोटार अपघात दावा न्यायाधिकरण, मुंबई या कार्यालयात निर्माण करण्यात आलेल्या अधिसंख्य पदावर नियुक्ती देण्यात आलेल्या श्रीमती अलका संजय रायकवाड, लिपिक-टंकलेखक यांना त्यांच्या अधिसंख्य पदावरील नियुक्तीचा ११ महिन्यांचा कालावधी संपुष्टात आल्यानंतर १ दिवसाचा तांत्रिक खंड देऊन पुन्हा ११ महिन्यांच्या कालावधीकरिता त्यांच्या सेवा सेवानिवृत्तीच्या दिनांकापर्यंत सुरू ठेवण्यास या शासन निर्णयाद्वारे मान्यता देण्यात येत आहे.
२. मा.अध्यक्ष, मोटार अपघात दावा न्यायाधिकरण, मुंबई यांनी सामान्य प्रशासन विभागाच्या संदर्भाधीन दिनांक १४.१२.२०२२ रोजीच्या शासन निर्णयामध्ये दिलेल्या सुचनांनुसार आवश्यक ती कार्यवाही करावी व त्याबाबतचा अहवाल शासनास सादर करावा.
३. सदर शासन निर्णय, सामान्य प्रशासन विभागाच्या क्र. बीसीसी-२०२०/प्र.क्र.१८७-ओ/१६-ब, दिनांक ३०.०६.२०२० व क्र. बीसीसी-२०१९/प्र.क्र.५८१ ए/१६-ब, दिनांक १४.१२.२०२२ रोजीच्या शासन निर्णयान्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
# Page 2
शासन निर्णय क्रमांकः एमसीटी-०२२१/प्र.क्र.३७/परि-५