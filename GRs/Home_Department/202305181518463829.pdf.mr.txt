# Page 1
येरवडा मध्यवर्ती कारागृहामध्ये बंद्यांकरीता स्मार्टकार्ड फोन सुविधा उपलब्ध करुन देण्यास मान्यता देणेबाबत....
महाराष्ट्र शासन
गृह विभाग
शासन निर्णय क्रमांक:- जेएलएम-०४२२/प्र.क्र.७०/तुरुंग-२
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १८ मे, २०२३.
संदर्भ :- अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांच्या कार्यालयाचा क्रमांक न्यावि/स्मार्ट कार्ड/अॅलनग्रुप/१२२०/२०२२, कक्ष ९(३), दि.
१५/०२/२०२२ रोजीचा प्रस्ताव
प्रस्तावना: राज्यातील कारागृहातील बंद्यांना त्यांच्या नातेवाईकांशी संपर्क साधणेकरीता एमटीएनएल/ बीएसएनएल कंपनीच्या कॉईन बॉक्सची सुविधा उपलब्ध करुन देण्यात आलेली आहे. सदर दूरध्वनी सुविधा कारागृहांमध्ये उपलब्ध झाल्याने बंद्यांना त्यांच्या नातेवाईकांशी संपर्क साधता आल्याने, कारागृह प्रशासनाविषयी समाधान व्यक्त केले जात आहे.
तथापि, सद्य:स्थितीत बाजारामध्ये सहजासहजी कॉईन बॉक्स उपलब्ध होत नाही.
कॉईन बॉक्स नादुरुस्त झाल्यावर त्याची दुरुस्तीही करुन मिळत नाही. तसेच ज्या बंद्यांना अतिसुरक्षा विभाग, सुरक्षायार्ड व विभक्त कोठडयांमध्ये सुरक्षेच्या कारणास्तव ठेवण्यात आलेले आहे अशा बंद्यांना कॉल करण्यासाठी कॉईन बॉक्स जेथे बसविण्यात आलेला आहे, तेथे न्यावे लागत असल्याने सदर बाब ही कारागृह सुरक्षेच्या दृष्टीने धोकादायक ठरु शकते. त्यामुळे बंद्यांना दूरध्वनी सुविधा देताना कॉईन बॉक्सऐवजी साधे मोबाईल फोन वापर करण्यास परवानगी देण्याची विनंती राज्यातील काही कारागृह अधीक्षकांनी अपर पोलीस महासंचालक व महानिरीक्षक, कारागृह व सुधारसेवा, पुणे यांच्याकडे केली होती.
दरम्यान, तामिळनाडूस्थित अॅलन ग्रुप, एल-६९ मणिकंपलयन हाऊसिंग युनिट, इरोड, तामिळनाडू यांनी अपर पोलीस महासंचालक व महानिरीक्षक, कारागृह व सुधारसेवा, पुणे यांना कारागृहातील बंद्यांकरीता स्मार्टकार्ड फोन सुविधा सुरु करण्यास परवानगी मिळणेबाबतचा प्रस्ताव सादर केला होता. सदर प्रस्तावाच्या अनुषंगाने, अपर पोलीस महासंचालक व महानिरीक्षक, कारागृह व सुधारसेवा, पुणे यांनी विभागीय कार्यालयास अभिप्राय सादर करण्याबाबत सूचित केले होते. त्यानुसार, सर्व उपमहानिरीक्षक (कारागृह) यांनी अॅलन ग्रुप यांच्याकडील स्मार्टकार्ड सुविधा प्रस्तावास सहमती देऊन ती राबविण्यास हरकत नसल्याचे अभिप्राय दिले आहेत. त्यानुषंगाने अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनीदेखील स्मार्टकाड फोन सुविधा येरवडा मध्यवर्ती कारागृह येथे प्रायोगिक तत्वावर सुरु करण्याची शिफारस केली आहे.
# Page 2
शासन निर्णय क्रमांकः जेएलएम-०४२२/प्र.क्र.७०/तुरुंग-२
त्यानुसार अॅलन ग्रुप यांचेमार्फत पुरविण्यात येणारी मोफत Inmate Calling System येरवडा मध्यवर्ती कारागृह, पुणे येथे प्रायोगिक तत्वावर सुरु करण्यास मंजूरी देण्याबाबत संदर्भीय प्रस्ताव अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचेकडून प्राप्त झाला आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय: अॅलन ग्रुप, एल-६९ मणिकंपलयम हाऊसिंग युनिट, इरोड तामिळनाडू या कंपनीस येरवडा मध्यवर्ती कारागृह, पुणे येथे प्रायोगिक तत्त्वावर बंद्यांकरीता स्मार्टकार्ड फोन सुविधा उपलब्ध करुन देण्यास या शासन निर्णयान्वये मान्यता देण्यात येत आहे.
२. सदर कंपनीस ही सुविधा उपलब्ध करुन देताना महाराष्ट्र कारागृह नियमावली, १९७९ मधील तरतुदींचे काटेकोरपणे पालन करण्यात यावे.
३. कारागृहातील अंतर्गत सुरक्षा ही कारागृहाची जबाबदारी असल्याने, सदर स्मार्ट कार्ड सुविधेचा गैरवापर होणार नाही, याची संबंधित कारागृह अधीक्षक यांनी खबरदारी घ्यावी.
४. अॅलन ग्रुप या कंपनीने सदर स्मार्ट कार्ड फोन सुविधा उपलब्ध करुन दिल्यानंतर त्याबाबतचा अनुपालन अहवाल अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी शासनास सादर करावा.