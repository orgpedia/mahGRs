# Page 1
बृहन्मुंबई पोलीस आयुक्तालयाच्या आस्थापनेवर ३००० मनुष्यबळाच्या सेवा बाह्ययंत्रणेकडून (महाराष्ट्र राज्य सुरक्षा महामंडळ) घेण्यास येणाऱ्या खर्चाकरिता पुनर्वितरणाव्दारे प्रशासकीय मंजुरी देण्याबाबत.
महाराष्ट्र शासन
गृह विभाग,
शासन निर्णय क्रमांक मरासु-०५२३/प्र.क्र.१६०/विशा-४
मंत्रालय मुख्य इमारत, दुसरा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक:- ११ ऑक्टोबर, २०२३
वाचा: १) शासन निर्णय क्रमांक एमआयएस-०४२१/प्र.क्र.११३/विशा-४दि.२४/०७/२०२३ २) पोलीस आयुक्त, बृहन्मुंबई यांचे पत्र क्रमांक CP/D.१४/(PJS)/Budget/२६५/२३.
दि.०८/०८/२०२३
प्रस्तावना: बृहन्मुंबई पोलीस आयुक्तालयाच्या आस्थापनेवर ३००० मनुष्यबळाच्या सेवा बाह्ययंत्रणेकडून (महाराष्ट्र राज्य सुरक्षा महामंडळ) घेण्यास शासन निर्णय दिनांक २७ जुलै, २०२३ अन्वये मान्यता देण्यात आलेली आहे. पोलीस आयुक्त, बृहन्मुंबई कार्यालयासाठी तातडीने मनुष्यबळाची आवश्यकता विचारात घेता, बृहन्मुंबई पोलीस आयुक्तालयामधील पोलीस शिपाई पदे विहीत मार्गाने भरण्याच्या कार्यवाहीसाठी लागणारा पदभरतीचा कालावधी किंवा बाह्ययंत्रणेव्दारे प्रत्यक्ष मनुष्यबळ उपलब्ध झाल्यापासून ११ महिने यापैकी जो कमी असेल त्या कालावधीसाठी एकुण ३००० मनुष्यबळाच्या सेवा बाह्ययंत्रणेव्दारे महाराष्ट्र राज्य सुरक्षा महामंडळाकडून घेण्यात मंजुरी देण्यात आलेली आहे. तसेच याकरीता येणारा खर्च मागणी क्र.बी-१ (२०५५००९७),१०-कंत्राटी सेवा या लेखाशिर्षामधुन उपलब्ध असलेल्या तरतुदीमधुन करण्यासही मान्यता देण्यात आली आहे.
तथापि, महाराष्ट्र राज्य सुरक्षा महामंडळाकडून सुरक्षारक्षकांची सेवा घेण्याकामी दरमहा रु.
८,३५,१२,१४०/- (रूपये आठ कोटी पस्तीस लाख बारा हजार एकशे चाळीस फक्त) या दराने एक वर्षासाठीचे एकूण सुरक्षा शुल्क रु.१००, २१,४५,५८० /- (रुपये शंभर कोटी एकवीस लाख पंचेचाळीस हजार पाचशे ऐशी फक्त) इतकी रक्कम महाराष्ट्र राज्य सुरक्षा महामंडळास अदा करणे आवश्यक आहे.
सद्य:स्थितीत रु.२९,५८, ३१, १४० /- ( एका महिन्याचे सुरक्षा शुल्क रू.८,३५,१२.१४०/- व तीन महिन्याच्या सुरक्षा शुल्काइतकी अनामत रक्कम रु.२१,२३,१९,०००/-) व नोंदणी व सुरक्षा आढावा शुल्क रु.६४,९००/- असे एकूण रु.२९,५८,९६,०४०/- एवढी रक्कम सुरक्षा व्यवस्था देण्यापूर्वी महामंडळाकडे जमा करणे आवश्यक असल्याने पोलीस आयुक्त, बृहन्मुंबई कार्यालयास निधी वितरित करण्याची बाब शासनाच्या विचाराधीन होती. याबाबत पुढीलप्रमाणे निर्णय घेण्यात आलेला आहे.
# Page 2
शासन निर्णय क्रमांकः मरासु-०५२३/प्र.क्र.१६०/विशा-४ शासन निर्णय: बृहन्मुंबई पोलीस आयुक्तालयाच्या आस्थापनेवर ३००० मनुष्यबळाच्या सेवा बाह्ययंत्रणेकडून (महाराष्ट्र राज्य सुरक्षा महामंडळ) घेण्यास तसेच याकरीता येणारा खर्च मागणी क्र.बी-१ (२०५५००९७), १०-कंत्राटी सेवा या लेखाशिर्षामधुन उपलब्ध असलेल्या तरतुदीमधुन करण्यास शासन निर्णय दिनांक २७ जुलै, २०२३ अन्वये मान्यता देण्यात आलेली आहे.
२. सुरक्षा महामंडळाकडून सुरक्षारक्षकांची सेवा घेण्याकामी मागणी क्र. बी - १ (२०५५००९७), १० कंत्राटी सेवा या लेखाशिर्षामध्ये एकूण रु.३० कोटी इतक्या रक्कमेस पुनर्वितरणाव्दारे उपलब्ध करुन देण्यास मान्यता देण्यात येत आहे.
३. सदरचा खर्च मागणी क्र. बी-१ (२०५५००९७),१०- कंत्राटी सेवा या लेखाशिर्षातुन करण्यात यावा.
याकरिता पोलीस आयुक्त, बृहन्मुंबई यांना नियंत्रण अधिकारी तसेच त्यांच्या अधिनस्त वरिष्ठ प्रशासकीय अधिकारी यांना आहरण व संवितरण अधिकारी म्हणून घोषित करण्यात येत आहे.
४. सदर शासन निर्णय वित्त विभागाकडील अनौ. संदर्भ क्र. ३५६ / आपुक, दि.१९/०७/२०२३ व अनौ.संदर्भ क्र.४३७/२३/व्यय-७ दि.१८/०८/२०२३ अन्वये प्राप्त मान्यतेच्या अनुषंगाने निर्गमित करण्यात येत आहे.