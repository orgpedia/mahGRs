# Page 1
राज्य पोलीस मुख्यालयाच्या इमारतीमधील विद्युत वायर्स एकाच लाईनमध्ये वायरींग व केसींग बसविण्याकरीता येणाऱ्या रु.१४,९८,३७, २३६ /- इतक्या रकमेच्या अंदाजपत्रकास सुधारीत प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्र.एमआयएस - १३१६/प्र.क्र.५९४/पोल-४,
मंत्रालय, मुंबई ४०० ०३२,
दिनांक : १८ ऑक्टोबर, २०२३.
संदर्भ : १) गृह विभाग, शासन निर्णय क्र. एमआयएस-१३१६/प्र.क्र.५९४/पोल-४, दि.०२.०७.२०१८ २) गृह विभाग, शासन निर्णय क्र. एमआयएस-१३१६/प्र.क्र.५९४/पोल-४, दि.०३.०१.२०१९ ३) विशेष पोलीस महानिरीक्षक (प्रशासन), महाराष्ट्र राज्य पोलीस मुख्यालय, मुंबई यांचे पत्र क्र. पोमसं/१९-अ/५०/रापोमु / विद्युत केसिंग/००१/२०१८, दि.०७.०६.२०२३.
४) व्यय अग्रक्रम समितीच्या बैठकीचे इतिवृत्त क्र.सुप्रमा-२०२३/प्र.क्र.४३/अर्थ-२, दि.०५.१०.२०२३
शासन निर्णय : राज्य पोलीस मुख्यालय या पुरातन वास्तुचे अंतर्बाहय नुतनीकरण व सुशोभिकरणांतर्गत विदयुत वायर्स एकाच लाईनमध्ये वायरिंग व केसिंगची कामे करण्यासाठी संदर्भ क्र.३ अन्वये खर्चाचा सुधारीत प्रशासकीय मान्यता मिळणेबाबतचा प्रस्ताव पोलीस महासंचालक कार्यालयाकडून सादर करण्यात आला आहे.
२. संदर्भ क्र. १ व २ येथील शासन निर्णयान्वये राज्य पोलीस मुख्यालयाच्या इमारतीमधील विदयुत वायर्स एकाच लाईनमध्ये वायरींग व केसींग बसविण्याकरीता येणाऱ्या रु.८,९८,८९,४०१/ इतक्या रकमेच्या अंदाजपत्रकास प्रशासकीय मान्यता देण्यात आली होती. राज्य पोलीस मुख्यालय या हेरिटेज इमारतीचे नुतनीकरण व सुशोभिकरणातंर्गत स्थापत्य कामाप्रमाणे विदयुतीकरणाच्या कामास रु.५,९९,४७,८३५/- इतकी अतिरीक्त खर्चाची वाढ झाल्याने सुधारीत प्रशासकीय मान्यता प्रदान करण्याबाबतचा प्रस्ताव पोलीस महासंचालक कार्यालयाने सादर केला आहे.
३. त्यानुसार, राज्य पोलीस मुख्यालय या पुरातन वास्तूचे अंतर्बाहय नूतनीकरण व सुशोभिकरणांतर्गत विदयुत वायर्स एकाच लाईनमध्ये वायरिंग व केसिंगची कामे करण्यासाठी रु.१४,९८,३७,२३६/- (अक्षरी रुपये चौदा कोटी अठ्ठयान्नव लक्ष सदतीस हजार दोनशे छत्तीस फक्त) इतक्या रकमेस सुधारीत प्रशासकीय मान्यता देण्याचा प्रस्ताव शासनाच्या व्यय अग्रक्रम समितीसमोर दि.०५.०९.२०२३ रोजीच्या बैठकीत विचारार्थ सादर करण्यात आला. यानुषंगाने, व्यय अग्रक्रम समितीने रु.५,९९,४७,८३५/- इतक्या वाढीव खर्चास सहमती दर्शवून रु.१४,९८,३७,२३६/- इतक्या रकमेस काही अटींच्या अधीन राहून सुधारीत प्रशासकीय मान्यता प्रदान केली आहे.
४. पोलीस महासंचालक, महाराष्ट्र राज्य यांची शिफारस, सार्वजनिक बांधकाम विभागाची सहमती, वित्त विभाग व शासनाच्या व्यय अग्रक्रम समितीची मान्यता विचारात घेऊन राज्य पोलीस मुख्यालय येथील पुरातन वास्तूचे अंतर्बाहय नुतनीकरण व सुशोभिकरणांतर्गत विदयुत वायर्स एकाच लाईनमध्ये वायरिंग व केसिंगची कामे करण्यासाठी रु.१४,९८,३७,२३६/- (अक्षरी रुपये चौदा कोटी
# Page 2
शासन निर्णय क्रमांकः एमआयएस - १३१६/प्र.क्र.५९४/पोल-४
अठ्ठयान्नव लक्ष सदतीस हजार दोनशे छत्तीस फक्त) इतक्या रकमेस खालील अटींच्या अधीन राहून सुधारीत प्रशासकीय मान्यता प्रदान करण्यात येत आहे.
१) सुधारीत प्रशासकीय मान्यतेच्या मर्यादेतच काम पूर्ण करण्याची दक्षता पोलीस महासंचालक कार्यालयाने घ्यावी.
२) योजनेची अंमलबजावणी करताना प्रचलित शासन निर्णय, नियम CVC तत्वे, वित्तीय मर्यादा, विहित निविदा कार्यपध्दती अनुसरणे, आवश्यकतेनुसार राज्य तांत्रिक सल्लागार समितीने प्रकल्पाच्या व कामाच्या अनुषंगाने दिलेल्या निदेशांचे व त्रुटींची पुर्तता करणे याची सर्वस्वी जबाबदारी पोलीस महासंचालक कार्यालयाची राहील.
३) सदर सुधारीत प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी पोलीस महासंचालक कार्यालयाची राहील.
४) सदर कामासाठीचा खर्च पोलीस महासंचालक कार्यालयाने त्यांच्या कडील उपलब्ध निधीतून भागविण्यात यावा.
५. सदरचा खर्च गृह विभाग, “मागणी क्र. बी-१,२०५५ पोलीस (००) १०९ जिल्हा पोलीस (००) (०१) जिल्हा पोलीस दल (२०५५०१६८) १३-कार्यालयीन खर्च या लेखाशिर्षाखाली उपलब्ध असलेल्या अनुदानातून भागविण्यात यावा.
६. सदर शासन निर्णय सार्वजनिक बांधकाम विभागाच्या सहमतीने अनौपचारीक संदर्भ क्र.११५/२०२३/इमा-२, दिनांक ०४.०७.२०२३ आणि व्यय अग्रक्रम समितीच्या दि.०५.०९.२०२३ रोजीच्या बैठकीत प्राप्त झालेल्या मान्यतेस अनुसरुन निर्गमित करण्यात येत आहे.