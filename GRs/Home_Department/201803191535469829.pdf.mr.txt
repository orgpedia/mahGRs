# Page 1
नागरी संरक्षण संचालनालय, महाराष्ट्र राज्य, मुंबई यांच्या आस्थापनेवरील संचालक या अस्थायी पदास मुदतवाढ मिळणेबाबत.
महाराष्ट्र शासन
गृह विभाग
शासन निर्णय क्रमांक : सीडीएम-२०१६/प्र.क्र. २२८/विशा-८
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : १९ मार्च, २०१८
वाचा :- १) वित्त विभाग, शासन निर्णय क्रमांक : पदनि-२०१६/प्र.क्र. ८/१६/ आ.पु.क., दिनांक ०५.०३.२०१८
२) गृह विभाग, शासन निर्णय क्र. सीडीएम २०१६/प्र.क्र.२२८/ विशा-८,दि. ३१.०१.२०१८
३) नागरी संरक्षण संचालनालय, महाराष्ट्र राज्य, मुंबई यांचे पत्र क्र.नासंसं/का-३/प्र.क्र. ४/मुदतवाढ/संचालक/२०१८/३४३, दि. ०३.०३.२०१८
प्रस्तावना :
नागरी संरक्षण संचालनालय, महाराष्ट्र राज्य, मुंबई या कार्यालयातील संचालक या अस्थायी पदास संदर्भ क्रमांक २ अन्वये दि. ०१.०१.२०१८ ते दि. २८.०२.२०१८ पर्यंत मुदतवाढ देण्यात आली होती. सदर मुदतवाढ दि. २८.०२.२०१८ रोजी संपली आहे. वित्त विभाग, शासन निर्णय, दि. ०५.०३.२०१८ अन्वये आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१.०३.२०१८ ते दि. ३०.०९.२०१८ पर्यंत मुदतवाढ देण्याचे अधिकार प्रशासकीय विभागांना देण्यात आले आहेत. तसेच दि. ३०.०९.२०१८ पूर्वी कोणत्याही परिस्थितीत कार्यालयांच्या आस्थापनेवरील मंजूर पदांचा आढावा घेऊन, सुधारित आकृतीबंधास उच्चस्तरीय समितीची मान्यता घेणे आवश्यक आहे. या अटीच्या अधीन राहून संचालक या अस्थायी पदास दि. ०१.०३.२०१८ ते दि. ३०.०९.२०१८ पर्यंत मुदतवाढ देण्याची बाब विचाराधीन होती. त्यास अनुसरुन शासन खालीलप्रमाणे निर्णय घेत आहे.
शासन निर्णय :
नागरी संरक्षण संचालनालय, महाराष्ट्र राज्य, मुंबई या कार्यालयातील संचालक या एका अस्थायी पदास दि. ०१.०३.२०१८ ते दि. ३०.०९.२०१८ पर्यंत मुदतवाढ देण्यात येत आहे.
दि. ३०.०९.२०१८ पूर्वी सुधारीत आकृतीबंधास उच्चस्तरीय सचिव समितीची मान्यता घेणे आवश्यक असल्याने सुधारीत आकृतीबंधाचा प्रस्ताव शासनास तात्काळ सादर करण्याची दक्षता नागरी संरक्षण संचालनालय, महाराष्ट्र राज्य, मुंबई या कार्यालयाने घ्यावी
२. या पदांवर होणारा खर्च मागणी क्र.बी.-१ मुख्य लेखाशीर्ष “२०७०-इतर प्रशासनिक सेवा (१०६) नागरी संरक्षण (तीन) राज्य नागरी संरक्षण संघटना” या लेखाशिर्षाखाली वर्ग करण्यात यावा. सदरचा खर्च वित्तीय वर्षासाठी अर्थसंकल्पिय मंजूर अनुदानातून भागविण्यात यावा.
# Page 2
शासन निर्णय क्रमांकः सीडीएम-२०१६/प्र.क्र. २२८/विशा-८
३. हा शासन निर्णय वित्त विभाग क्रः पदनि-२०१६/प्र.क्र. ८/आ.पु.क., दिनांक ०५.०३.२०१८ अन्वये अस्थायी पदांना मुदतवाढ देण्याबाबत प्रशासकीय विभागास प्रदान केलेल्या अधिकारास अनुसरुन निर्गमित करण्यात येत आहे.