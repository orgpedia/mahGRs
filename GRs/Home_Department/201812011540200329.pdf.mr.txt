# Page 1
गडचिरोली जिल्ह्यातील भामरागड पोलीस स्टेशन येथील गु.र.नं. ३००१/२०१३ या गुन्ह्यामधून उद्भवणाऱ्या मा. सत्र न्यायालय, गडचिरोली येथील प्रकरणांमध्ये विशेष सरकारी अभियोक्ता म्हणून नियुक्त करण्यात आलेल्या अॅड.श्री.निरज खांदेवाले यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी-०३१६/प्र.क्र.७५/पोल-१०
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा रोड,
मुंबई-४०० ०३२
दिनांक : ०१ डिसेंबर, २०१८
संदर्भ : शासन अधिसुचना, विधि व न्याय विभाग क्र.एसपीपी-०३१६/यु.ओ.आर.१०३/डी-१४, दिनांक २२ फेब्रुवारी, २०१७.
शासन निर्णय :
गडचिरोली जिल्ह्यातील भामरागड पोलीस स्टेशन येथील गु.र.नं. ३००१/२०१३, (मा.सत्र न्यायालयीन प्रकरण क्र. १८४/२०१३) या गुन्ह्यामधून उद्भवणाऱ्या मा. सत्र न्यायालय, गडचिरोली येथील कामकाज पहाण्यासाठी अॅड. श्री. निरज खांदेवाले यांची विधि व न्याय विभागाच्या वरील संदर्भाधीन दिनांक २२ फेब्रुवारी, २०१७ च्या शासन अधिसुचनेद्वारे विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी अॅड. श्री. निरज खांदेवाले यांना प्रतिदिन परिणामकारक सुनावणी फी रू. १०,०००/- (रुपये दहा हजार फक्त) इतकी व्यवसायीक फी अदा करण्यास या शासन निर्णयान्वये मान्यता देण्यात येत आहे. प्रस्तुत प्रकरणी अॅड. श्री. निरज खांदेवाले यांना अपरिणामकारक सुनावणी फी वा इतर कोणतीही फी वा भत्ते अनुज्ञेय असणार नाहीत.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिका-याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी.
३. यासाठी येणारा खर्च या विभागाच्या मागणी क्र.बी-१, २०५५ पोलीस - (००) १०९, जिल्हा पोलीस (००) (०१) जिल्हा पोलीस दल - (२०५५ ०१६८) - २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
४. हा शासन निर्णय वित्त विभागाच्या अनौपचारिक संदर्भ क्र. १३२/१७/व्यय-७, दिनांक ०६/०४/२०१६ अन्वये मिळालेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः एसपीपी-०३१६/प्र.क्र.७५/पोल-१०