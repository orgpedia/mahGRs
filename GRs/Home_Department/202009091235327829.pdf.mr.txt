# Page 1
राज्य उत्पादन शुल्क विभागातील अस्थायी पदांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्र. इएसटी-१७१७/प्र.क्र.४४/ राउशु-१,
मंत्रालय, मुंबई - ४०० ०३२,
दिनांक : ०९ सप्टेंबर, २०२०.
वाचा: १) शासन निर्णय, गृह विभाग क्र. इएसटी २००२/प्र.क्र.९६/इएक्ससी-४, दि.०१.०१.२००३.
२) शासन निर्णय, गृह विभाग क्र. इएसटी-१७१७/प्र.क्र.४४/राउशु-१, दि.१६.०३.२०२०.
३) वित्त विभाग शासन निर्णय क्र. पदनि २०१६/प्र.क्र. ८/१६/आ.पु.क., दि.३१.०८.२०२०.
शासन निर्णय:
राज्य उत्पादन शुल्क विभागाचा आकृतीबंध संदर्भाधीन दि.०१.०१.२००३ च्या शासन निर्णयान्वये मंजूर केलेला आहे. त्यानुसार राज्य उत्पादन शुल्क विभागासाठी मंजूर करण्यात आलेल्या एकूण ३६११ पदांपैकी १२२६ पदे अस्थायी आहेत.
२. विभागाच्या आकृतीबंधात समाविष्ट असलेल्या अस्थायी पदांना तसेच यापूर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृतीबंधात करण्यात आला नाही, अशा अस्तित्वात असलेल्या सर्व अस्थायी पदांना संदर्भाधीन दि. १६.०३.२०२० च्या शासन निर्णयान्वये दि.३१.०८.२०२० पर्यंत मुदतवाढ दिलेली होती. सदर अस्थायी पदांना दि.०१.०९.२०२० ते दि.२८.०२.२०२१ पर्यंत मुदतवाढ देण्यात येत आहे.
३. हा शासन निर्णय वित्त विभागाच्या संदर्भाधीन दि.३१.०८.२०२० च्या शासन निर्णयान्वये प्रशासकीय विभागाला प्रदान करण्यात आलेल्या अधिकारान्वये निर्गमित करण्यात येत आहे.
# Page 2