# Page 1
सन २०२४-२५ या वित्तीय वर्षाकरिता बंद्यांच्या वैद्यकीय सोई सुविधेत वाढ करणे, या योजनेंतर्गत
(वॉटर कुलर प्युरिफायरसह) उपकरणांच्या खरेदीस प्रशासकीय मंजूरी देण्याबाबत...
महाराष्ट्र शासन
गृह विभाग
शासन निर्णय क्रमांक: जेएलएम०५२४ /प्र.क्र.७६/तुरुंग-२
दुसरा मजला, मुख्य इमारत, हुतात्मा राजगुरु चौक,
मादाम कामा मार्ग, मंत्रालय,मुंबई-४०००३२.
दिनांक: २१.५.२०२४.
संदर्भ:
१.अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र
क्र. इप्रवि/मेंन्टेनंन्स/वैद्यकीय सुविधेत वाढ/२८७४/२०२४-२५/क-६, पुणे, दि.२६.३.२०२४.
२.वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७.४.२०१५.
३.उद्योग, ऊर्जा व कामगार विभाग,शासन निर्णय क्र.भांखस-२०१४/प्र.क्र.८२/ भाग-III/ उद्योग-४,
दिनांक १.१२.२०१६.
४.उद्योग, ऊर्जा व कामगार विभाग,शासन निर्णय क्र. संकीर्ण-२०१६/प्र.क्र.२१५/ उद्योग-४,
दिनांक २४.८.२०१७.
प्रस्तावना :-
महाराष्ट्रातील कारागृहांमध्ये असणाऱ्या वैद्यकीय सोई सुविधेमध्ये वाढ करणे व त्यांचे
आधुनिकीकरण करणे गरजेचे आहे. यासाठी सर्व कारागृहातील बंद्यांच्या आरोग्य विषयक गरजा समजून
घेवून कारागृहातील बंद्याकरिता पिण्यायोग्य स्वच्छ पाण्याचा पुरवठा करण्यासाठी वॉटर कुलर
प्युरिफायरसह (Water cooler with Purifier) कारागृहातील प्रत्येक बराक जवळ बसविणे अत्यंत आवश्यक
आहे. त्यानुषंगाने राज्यातील कारागृहांमध्ये वॉटर कुलर प्युरिफायरसह (Water cooler with Purifier)
खरेदी खर्चास प्रशासकीय मंजूरी देण्याकरिता संदर्भ क्र.१ अन्वये प्रस्ताव अपर पोलीस महासंचालक व
महानिरीक्षक, कारागृह व सुधारसेवा, महाराष्ट्र राज्य, पुणे यांचेकडून प्राप्त झाला आहे.
शासन निर्णय:-
तुरुंगातील वैद्यकीय सुविधा वाढविणे, या योजनेंतर्गत राज्यातील कारागृहांमध्ये
रु. २,८१,४०,०००/- (अक्षरी रुपये दोन कोटी एक्क्याऐंशी लक्ष चाळीस हजार फक्त) इतक्या रकमेची २०१
नग वॉटर कुलर प्युरिफायरसह (Water cooler with Purifier) उपकरण खरेदी करण्याकरिता या शासन
निर्णयान्वये प्रशासकीय मंजूरी देण्यात येत आहे.
२. सदर खरेदी करताना उद्योग, उर्जा व कामगार विभाग, शासन निर्णय क्र. भांखस-
२०१४/प्र.क्र.८२/भाग-III/उद्योग-४, दिनांक १.१२.२०१६ व उद्योग, ऊर्जा व कामगार विभाग,शासन निर्णय
क्र. संकीर्ण-२०१६/प्र.क्र.२१५/ उद्योग-४, दिनांक २४.८.२०१७ मधील अटी-शर्तीचे तसेच शासनाने
वेळोवेळी विहित केलेल्या खरेदीबाबतच्या अटी व शतींचे पालन करणे बंधनकारक आहे.
# Page 2
शासन निर्णय क्रमांकः जेएलएम०५२४ /प्र.क्र.७६/तुरुंग-२
३. वित्त विभाग शासन निर्णय क्र. विअप्र-२०१३/प्र.क्र.३०/२०१३ विनियम भाग-२, दिनांक
१७.४.२०१५ व वित्तीय अधिकार नियम पुस्तिका, १९७८ भाग-पहिला उपविभाग दोन मधील अ.क्र.४ नियम
क्र.७ मध्ये नमूद करण्यात आलेल्या अटीस अधीन राहून प्रशासनिक विभागास प्रदान करण्यात आलेल्या
अधिकारास अनुसरुन हा शासन निर्णय निर्गमित करण्यात येत आहे.
४. यावरील होणारा खर्च मागणी क्र. बी-५, मुख्य लेखाशिर्ष (२०५६) तुरुंग (००) (१०१) तुरुंग (००)
(१७) तुरुंगातील वैद्यकीय सुविधा वाढविणे (२०५६ ०२१३) (योजनांतर्गत योजना) ५२ (यंत्र सामग्री व साधन
सामग्री) या लेखाशिर्षाखाली सन २०२४-२५ या वित्तीय वर्षात मंजूर केलेल्या अनुदानातून भागविण्यात
यावा व सदर अनुदान खर्चाबाबतचे मासिक विवरणपत्र व उपयोगिता प्रमाणपत्र शासनास सादर करण्यात
यावे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर