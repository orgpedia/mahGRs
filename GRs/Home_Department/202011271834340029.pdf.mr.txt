# Page 1
महाराष्ट्र शासन
गृह विभाग
शासन ज्ञापन क्र. एसआयएस-१११८/प्र.क्र.४४१/नऊ/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक २७ नोव्हेंबर २०२०.
विषय :- पोलीस अधीक्षक, गडचिरोली, यांच्या आस्थापनेवरील पोलीस ठाणे, रेगडी, तालुका-मुलचेरा, जिल्हा गडचिरोली, याच्याकरिता नवीन प्रशासकीय इमारतीचे बांधकाम करण्यासाठी प्रशासकीय मान्यता मिळण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७.०४.२०१५.
३) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक २०.०९.२०१९.
४) भारत सरकार, गृह मंत्रालय, नस्ती क्र. १८०१५/४/२०२०/एलडब्ल्युई, दिनांक २१.०२.२०२०
५) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/२१-अ/ १९५/एसआयएस-योजना/ १५१/ २०१७, दिनांक १७.११.२०२० व दिनांक १९.११.२०२०.
ज्ञापन.
भारत सरकार, गृह मंत्रालय, यांच्या “Special Infrastructure Scheme (SIS), including construction of 250 Fortified Police Stations in LWE affected States” या योजनेखाली महाराष्ट्र राज्यासाठी २० "Fortified Police Stations" यांचे बांधकाम मंजूर आहे. या योजनेखाली प्रति पोलीस ठाणे रु.२,५०,००,०००/- याप्रमाणे एकूण रु.५०,००,००,०००/- मंजूर आहेत ( केंद्र हिस्सा- ६० टक्के, राज्य हिस्सा-४० टक्के).
२. उक्त २० “Fortified Police Stations” यांच्या बांधकामाच्या विस्तृत प्रकल्प अहवालांना भारत सरकार, गृह मंत्रालय, यांच्या “Project Clearance Committee” च्या दिनांक १७.०२.२०२० रोजी पार पडलेल्या बैठकीत केंद्र हिस्सा ६० टक्के किंवा प्रति पोलीस ठाणे रु.१,५०,००,०००/-, यापैकी जे कमी असेल ते, इतका मर्यादित राहील या शर्तीवर मंजुरी देण्यात आली.
३. उक्त २० पोलीस ठाण्यांमध्ये पोलीस अधीक्षक, गडचिरोली यांच्या आस्थापनेवरील पोलीस ठाणे, रेगडी, तालुका - मुलचेरा, जिल्हा - गडचिरोली, याचा समावेश आहे. पोलीस ठाणे, रेगडी, याची इमारत बांधकामासाठी पोलीस महासंचालक, म.रा. यांच्या कार्यालयाने रु.२,४३,१०,०००/- (रुपये दोन कोटी, त्रेचाळीस लक्ष, दहा हजार फक्त) इतक्या खर्चाचे अंदाज सादर केले आहेत.
# Page 2
शासन ज्ञापन क्रमांकः एसआयएस-१११८/प्र.क्र.४४१/नऊ/पोल-७.
४. उक्त खर्चाचे अंदाज हे मे. धवड अॅण्ड असोशिएट्स्, वास्तुशास्त्रज्ञ व प्रकल्प व्यवस्थापन संमंत्रक (Project Management Consultant), यांनी सन २०२०-२१ च्या राज्य दरसूचीनुसार तयार केले असून ते (१) उपअभियंता (सार्वजनिक बांधकाम), पोलीस उपमहानिरीक्षक, गडचिरोली परिक्षेत्र, यांचे कार्यालय, (२) कार्यकारी अभियंता, सार्वजनिक बांधकाम विभाग, गडचिरोली, (३) कार्यकारी अभियंता, जागतिक बँक प्रकल्प, नागपूर, आणि (४) पोलीस उप महानिरीक्षक, गडचिरोली परिक्षेत्र, गडचिरोली, यांनी साक्षांकित केले आहेत.
५. उक्त खर्चाच्या अंदाजास अधीक्षक अभियंता, सार्वजनिक बांधकाम मंडल, गडचिरोली यांनी तांत्रिक सहमती प्रदान केली असून मुख्य अभियंता, सार्वजनिक बांधकाम प्रादेशिक विभाग, नागपूर, यांनी प्रशासकीय मान्यता देणेबाबत शिफारस केली आहे.
६. त्या अनुसार पोलीस ठाणे, रेगडी, याच्याकरिता नवीन प्रशासकीय इमारतीचे बांधकाम करण्यासाठी रु.२,४३,१०,०००/- (रुपये दोन कोटी, त्रेचाळीस लक्ष, दहा हजार फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे:
१) बांधकामाचा नमुना नकाशा, मांडणी नकाशा आणि विस्तृत नकाशा यांना वास्तुशास्त्रज्ञाकडून मंजूरी घेऊनच काम सुरु करावे.
२) ढोबळ स्वरुपात धरण्यात आलेल्या तरतुदींबाबत विस्तृत खर्चाचे अंदाज मंजूर करुनच काम हाती घ्यावे.
३) प्रत्यक्ष काम करताना शासन निर्णय, पर्यावरण विभाग, क्र.इएनव्ही-२०१३/ प्र.क्र.१७७/तां.क.१, दिनांक १०.०१.२०१४, अनुसार कार्यवाही करण्यात यावी.
४) शासन निर्णय, सार्वजनिक बांधकाम विभाग, क्रमांक बीडीजी-२०१७/ प्र.क्र.६०/ इमारती-२, दिनांक ०७.०७.२०१७, अनुसार कार्यवाही करण्यात यावी.
७. उक्ता खर्च हा पुढील लेखाशीर्षांखाली पोलीस उप महानिरीक्षक, गडचिरोली यांना वितरण केलेल्या अनुदानातून भागविण्यात यावा:
१) गृह विभाग - मागणी क्रमांक बी-१०, ४०५५, पोलीसांवरील भांडवली खर्च, ००, २०७, राज्य पोलीस (००) (००)(०३) नक्षलग्रस्त भागामध्ये सुसज्ज पोलीस ठाणे बांधणे (६० टक्के केंद्र हिस्सा) (अनिवार्य) (४०५५०२०५), ५३, मोठी बांधकामे.
२) गृह विभाग-मागणी क्रमांक बी-१०, ४०५५, पोलीसांवरील भांडवली खर्च, ००, २०७, राज्य पोलीस (००) (००) (०४) नक्षलग्रस्त भागामध्ये सुसज्ज पोलीस ठाणे बांधणे (४० टक्के राज्य हिस्सा) (अनिवार्य) (४०५५०२१४) ५३, मोठी बांधकामे.
८. हे शासन ज्ञापन, वित्तीय अधिकार नियम पुस्तिका, १९७८, भाग- पहिला, उपविभाग पाच, अ.क्र.१, अन्वये प्रशासनिक विभाग या नात्याने गृह विभागास प्राप्त अधिकाराचा वापर करत सक्षम प्राधिकाऱ्याच्या मान्यतेने निर्गमित करण्यात येत आहे.
पृष्ठ ३ पैकी २
# Page 3
शासन ज्ञापन क्रमांकः एसआयएस-१११८/प्र.क्र.४४१/नऊ/पोल-७.