# Page 1
रिट पिटिशन क्र. १५०३३/२०२२ व रिट पिटिशन क्र.१५०३७/२०२२ या प्रकरणी मा.
उच्च न्यायालयाने दि.०९.१२.२०२२ रोजी दिलेल्या आदेशाची अंमलबजावणी करण्याच्या अनुषंगाने समिती गठीत करणेबाबत..
महाराष्ट्र शासन
गृह विभाग
शासन निर्णय क्रमांकः पोलीस-११२२/प्र.क्र.२८५/पोल-५अ
मंत्रालय, मादाम कामा मार्ग,
हुतात्मा राजगुरु चौक, मुंबई-४०० ०३२
दिनांक : २८ डिसेंबर २०२२
वाचा : रिट पिटिशन क्र.१५०३३/२०२२ व रिट पिटिशन क्र.१५०३७/२०२२ या प्रकरणी मा. उच्च न्यायालयाने दि.०९.१२.२०२२ रोजी दिलेले आदेश.
प्रस्तावना : रिट पिटिशन क्र.१५०३३/२०२२ व रिट पिटिशन क्र.१५०३७/२०२२ या प्रकरणी मा. उच्च न्यायालयाने दि.०९.१२.२०२२ रोजी दिलेल्या आदेशाची अंमलबजावणी करण्याच्या अनुषंगाने शासनास शिफारस करण्यासाठी समिती गठीत करण्याची बाब शासनाच्या विचाराधीन होती.
शासन निर्णय : रिट पिटिशन क्र.१५०३३/२०२२ व रिट पिटिशन क्र.१५०३७/२०२२ या प्रकरणी मा. उच्च न्यायालयाने दि.०९.१२.२०२२ रोजी दिलेल्या आदेशाची अंमलबजावणी करण्याच्या अनुषंगाने सेवाप्रवेश नियमांसंदर्भात शासनास शिफारस करण्यासाठी खालील प्रमाणे समिती गठीत करण्यात येत आहे.
----------------------------------------------------------------------------------------------------------------------
| अ.क्र. | पदनाम |  |
| १ | पोलीस महासंचालक/अपर पोलीस महासंचालक, प्रशिक्षण व खास पथके | *अध्यक्ष/सदस्य |
| २ | प्रधान सचिव (विशेष), गृह विभाग, मंत्रालय, मुंबई |
| ३ | संचालक आरोग्य सेवा, आरोग्य सेवा संचालनालय, मुंबई | सदस्य |
| ४ | संचालक, वैद्यकीय शिक्षण व संशोधन, मुंबई | सदस्य |
| ५ | सह सचिव, विधि व न्याय विभाग,मंत्रालय,मुंबई | सदस्य |
| ६ | पोलीस महासंचालक/अपर पोलीस महासंचालक, प्रशिक्षण  |  व खास पथके यांचे कार्यालयातील वरीष्ठ प्रशासकीय अधिकारी | सदस्य सचिव |
----------------------------------------------------------------------------------------------------------------------
* पोलीस महासंचालक / अपर पोलीस महासंचालक, प्रशिक्षण व खास पथके आणि प्रधान सचिव (विशेष), गृह विभाग,मंत्रालय,मुंबई यांचेमधील वरिष्ठ असणारे अधिकारी समितीचे पदसिद्ध अध्यक्ष असतील.
२. उपरोक्त नमूद समितीने रिट पिटीशन क्र. १५०३३/२०२२ व रिट पिटीशन क्र.१५०३७/२०२२ या प्रकरणी मा.उच्च न्यायालय,मुंबई यांनी दि.०९.१२.२०२२ रोजी दिलेल्या आदेशाच्या अनुषंगाने अभ्यास करुन पोलीस शिपाई, पोलीस शिपाई चालक या पदांसाठी “Transgender”व्यक्तींकरीता मा. उच्च न्यायालयाने दिलेल्या आदेशांची अंमलबजावणी करण्याच्या दृष्टीने व सेवाप्रवेश नियमांमधील सुधारणा व इतर अनुषंगीक बाबींसंदर्भात शिफारशींसह सविस्तर अहवाल शासनास सादर करावा.
# Page 2
शासन निर्णय क्रमांकः पोलीस-११२२/प्र.क्र.२८५/पोल-५अ
३. पोलीस उपनिरीक्षक या पदासाठी मा. महाराष्ट्र प्रशासकीय न्यायाधिकरणाने दि.०७.११.२०२२ रोजी दिलेल्या आदेशाच्या अनुषंगाने महाराष्ट्र लोकसेवा आयोगाकडून सूचविल्यानुसार “Transgender”व्यक्तींकरीता शारीरिक पात्रतेचे निकष (Physical qualifications)व शारीरिक चाचणीचे निकष (Physical Test Standards) निश्चित करावेत.
४. या व्यतिरीक्त पोलीस उप अधीक्षक (DySP) पदासाठी निकष निश्चित करावे.
५. उपरोक्त नमूद समितीने आवश्यकतेनुसार शासकीय रुग्णालय/शासकीय वैद्यकीय महाविद्यालयातील मानसोपचार विभाग (Psychiatry Department), स्त्रीरोग विभाग (Gynaecology Department) जनरल मेडीसीन (General Medicine Department) इ. विभागांचे विभागप्रमुख (HOD) यांचे सहकार्य घ्यावे.
६. उपरोक्त नमूद समितीने उपरोक्त शिफारशी सह सविस्तर अहवाल दि.३१.०१.२०२३ पर्यंत शासनास सादर करावा.