# Page 1
वडसा-देसाईगंज-गडचिरोली या नवीन रेल्वे
मार्गाकरीता राज्य हिश्श्याचा रु.४०.६० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.आरएलवाय-१०२३/प्र.क्र.१५५/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- २१ फेब्रुवारी, २०२४
वाचा : १) गृह विभाग, शासन निर्णय क्र. आरएलवाय-११०९/प्र.क्र.२४५/परिवहन-५,
दिनांक ११ फेब्रुवारी, २०१०.
२) गृह विभाग, शासन निर्णय क्र. आरएलवाय-२०१४/प्र.क्र.८५/परिवहन-५,
दिनांक ५ फेब्रुवारी, २०१५
३) गृह विभाग, शासन निर्णय क्र. आरएलवाय-११०९/प्र.क्र.२४५/२००९/परि-५,
दिनांक २५ जून, २०१५
४) गृह विभाग, शासन निर्णय क्र. आरएलवाय-११०९/प्र.क्र.२४५/परिवहन-५,
दिनांक ०७ ऑक्टोबर, २०२२.
५) गृह विभाग, शासन निर्णय क्र. आरएलवाय-०५२२/प्र.क्र.१४२/परिवहन-५,
दिनांक २८ जून, २०२२ व दि.२१.०३.२०२३.
६) मुख्य अभियंता (बांधकाम), दक्षिण पूर्व मध्य रेल्वे, नागपूर यांचे पत्र क्र. CE/C/NGP/WSA-GAD/,
दिनांक ०९.०८.२०२३.
प्रस्तावना :
राज्यातील ग्रामीण विशेषत: अविकसित भागातील रेल्वे प्रकल्पांना गती मिळावी व लवकरात लवकर हे
प्रकल्प पूर्ण व्हावेत, हा दृष्ट्िटकोन समोर ठेऊन अशा प्रकल्पांमध्ये राज्य शासनाने काही प्रमाणात आर्थिक सहभाग देण्याचे धोरण स्विकारले आहे. त्यानुसार संदर्भाधीन क्र.१ येथील शासन निर्णयाद्वारे वडसा-देसाईगंज-गडचिरोली
या नवीन रेल्वे प्रकल्पास ५०% आर्थिक सहभाग देण्याचा निर्णय घेण्यात आला होता.
दरम्यानच्या काळात विविध कारणास्तव प्रकल्पाच्या खर्चात वाढ झाल्याने रेल्वे मंत्रालयाच्या विनंतीनुसार सदर रेल्वे प्रकल्पाच्या रु.४६९.२७ कोटी (राज्य हिस्सा रु.२३४.६४ कोटी) खर्चाच्या सुधारित अंदाजपत्रकास
संदर्भाधीन क्र.३ येथील शासन निर्णयाद्वारे राज्य शासनाची मान्यता देण्यात आली आहे. सदर प्रकल्पाची किंमत
पुन्हा वाढली असून ती रु.१०९६ कोटी इतकी झाली असल्याने प्रकल्पाची किंमत रु.१०९६ कोटी इतकी
वाढविण्यास व राज्य हिश्श्याच्या (५०%) रु.५४८ कोटी रकमेस सहमती दर्शविण्यास राज्य शासनाने संदर्भ क्र.४
येथील दिनांक ०७.१०.२०२२ रोजी शासन निर्णयान्वये मान्यता दिली आहे. सदर प्रकल्पास सन २०२३-२४ करिता
रु.४०.६० कोटी इतकी रक्कम अदा करण्याबाबत रेल्वेने संदर्भ क्र.६ येथील दिनांक ०९.०८.२०२३ रोजीच्या पत्रान्वये कळविले आहे. त्यानुसार वडसा-देसाईगंज-गडचिरोली या नवीन रेल्वेमार्ग प्रकल्पासाठी निधी वितरीत
करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (निर्माण), दक्षिण पूर्व मध्य रेल्वे, बिलासपूर (Financial Adviser
and Chief Accounts Officer (Construction), South East Central Railway, Bilaspur) यांना वडसा-
देसाईगंज-गडचिरोली या रेल्वेमार्ग प्रकल्पाकरिता सन २०२३-२४ या आर्थिक वर्षामध्ये रु.४०.६० कोटी (रुपये चाळीस कोटी साठ लक्ष) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
# Page 2
शासन निर्णय क्रमांकः आरएलवाय-१०२३/प्र.क्र.१५५/परिवहन-५
०२. शासनाने उप सचिव/सह सचिव (अर्थसंकल्प), गृह विभाग यांना नियंत्रण अधिकारी व क. अ./अवर
सचिव, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित
केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
०३. यासाठी येणारा खर्च मागणी क्र.बी-७, ३००१ भारतीय रेल्वे धोरण निश्चिती, संचालन, संशोधन व इतर
संकीर्ण संघटना, ००, ८००-इतर खर्च, (००), (००) (०२)-रेल्वे प्रकल्पामध्ये राज्य शासनाचा सहभाग (३००१ ००५४),
३२-अंशदाने या लेखाशिर्षाखाली खर्ची टाकण्यात यावा व तो सन २०२३-२४ या आर्थिक वर्षासाठी मंजूर
असलेल्या अनुदानातून भागविण्यात यावा.
०४. महाराष्ट्र शासन, वित्त विभाग, शासन परिपत्रक, वित्त विभाग क्र.अर्थसं-२०२३/प्र.क्र.४०/अर्थ-३, दिनांक
१२ एप्रिल, २०२२ सोबतच्या परिशिष्ट्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत
करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या
सुचीत नमूद केलेल्या सर्व अटी व शतींचे पालन करण्यात आले आहे.
०५. प्रमाणित करण्यात येते की, शासन परिपत्रक, वित्त विभाग क्र.अर्थसं-२०२३/प्र.क्र.४०/अर्थ-३, दिनांक १२
एप्रिल, २०२३ मधील परिच्छेद क्र.४ ते १८ वरील नमूद मार्गदर्शक सूचना तसेच अटी व शतींची पूर्तता होत आहे.
०६. सदर शासन निर्णय, नियोजन विभागाचा अनौपचारिक संदर्भ क्र. १६/१४६१, दि.१०.०१.२०२४ व वित्त
विभागाच्या अनौपचारिक संदर्भ क्र.६९/२०२४/व्यय-८, दि.२३.०१.२०२४ अन्वये देण्यात आलेल्या मान्यतेनुसार
निर्गमित करण्यात येत आहे.
०७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध