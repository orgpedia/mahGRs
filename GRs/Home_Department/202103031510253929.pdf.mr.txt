# Page 1
रेवस, ता.अलिबाग, जि. रायगड येथे रो-रो जेट्टी तत्सम सुविधा निर्माण करणे या कामाकरीता रू.२५.०७ कोटी इतक्या रकमेच्या अंदाजपत्रकास वित्तिय मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: एमआयएस १०१८/प्र.क्र.१७१/बंदरे-२
गृह विभाग, मंत्रालय
मुंबई ४०० ०३२
दिनांक :- १८ फेब्रुवारी, २०२१
वाचा :- शासन निर्णय, गृह विभाग क्र. एमआयएस १०१८/प्र.क्र.१७१/बंदरे -२, दि.२३.०१.२०१९
प्रस्तावना: नवी मुंबई ते अलिबाग ही शहरे जलवाहतूकीमार्गे जोडण्याच्या दृष्टीकोनातून करंजा (ता.उरण) ते रेवस (ता.अलिबाग) अशी रो-रो सेवा विकसीत करण्याचे प्रस्तावित आहे. रेवस ते करंजा हे अंतर रोडमार्गे ८६ कि.मी.असून जलमार्गे ते ३ कि.मी. आहे. रेवस ते करंजा अशी रो-रो सेवा सुरू झाल्यास रेवस येथून करंजा येथे जाण्यासाठी प्रवाश्यांना त्यांची वाहने बोटीने नेता येईल. त्यामुळे वेळेची व इंधनाची बचत होणार आहे. तसेच सदरचा प्रकल्प हा पर्यावरण पुरक होणार आहे. त्यानुषंगाने “रेवस, ता.अलिबाग, जि.रायगड येथे रो-रो जेट्टी व तत्सम सुविधा निर्माण करणे” या कामाच्या रु.२५,०७,१०,८९९/- (पंचवीस कोटी सात लक्ष दहा हजार आठशे नव्व्याणव) इतक्या रकमेच्या अंदाजपत्रकास संदर्भाधीन शासन निर्णयान्वये प्रशासकिय मान्यता देण्यात आलेली असून वित्तिय मान्यता देण्याची बाब शासनाच्या विचाराधीन होती.
शासन निर्णय: रेवस, ता.अलिबाग, जि.रायगड येथे रो-रो जेट्टी तत्सम सुविधा निर्माण करण्यासाठीच्या खालील कामांना सागरमाला कार्यक्रमांतर्गत तक्त्यात दर्शविलेल्या रकमेच्या मर्यादेत वित्तिय मान्यता देण्यात येत आहे.
------------------------------------------
| अ.क्र | कामाचे नाव | किंमत |
| 1 | Approach Jetty | 15,90,08,000/ |
| 2 | Piled Platform | 1,89,72,472/ |
| 3 | Dredging | 2,41,39,390/ |
| 4 | Quality Control Tests | 3,78,950/ |
| 5 | Electrical cost | 34,71,943/ |
|  | TOTAL | 20,59,70,755/ |
|  | Add 4% consultancy charges | 82,38,830.20 |
|  | Add 4% Conengencies | 85,68,383.41 |
|  | Add 0.5% Labour Insurance | 10,71,047.93 |
|  | Add 12% GST | 2,68,61,881.98 |
|  | TOTAL | 25,07,10,899 |
------------------------------------------
पृष्ठ २ पैकी १
# Page 2
शासन निर्णय क्रमांकः एमआयएस १०१८/प्र.क्र.१७१/बंदरे-२
२. सदर वित्तिय मान्यता ही खालील अटींच्या अधीन राहून देण्यात येत आहे.
१. सदर कामांसाठी केंद्र शासनाकडून प्राप्त निधीच्या समप्रमाणातच राज्य हिश्श्याचा निधी वितरीत करण्यात येईल.
२. सदर कामांना पर्यावरण तसेच इतर अनुषंगीक विभागांच्या आवश्यक परवानग्या घेण्यात याव्यात.
३. सदर कामाच्या अंदाजपत्रकात वाढ झाल्यास वाढीव खर्चाचा भार महाराष्ट्र मेरीटाईम बोर्डाच्या स्वनिधीतून करण्यात यावा.
४. सदर कामासाठी निधी वितरणाचे आदेश स्वतंत्रपणे निर्गमीत करण्यात येईल.
३. वरिल कामावरिल खर्च “मागणी क्र. बी-७, ३०५१ - बंदरे व दिपगृह ०२, लहान बंदरे, १९०, सार्वजनिक क्षेत्रातील व इतर उपक्रमांना सहाय्य, (००) (०३) जेट्टीच्या बांधकामाकरिता केंद्राचे सहाय्य (सागरमाला) (राज्य हिस्सा ५०%) (३०५१ १८९१), ३५ भांडवली मत्तेच्या निर्मितीकरिता अनुदान” या लेखाशिर्षाखाली मंजुर तरतुदीतून भागविण्यात येईल.
४. सदर शासन निर्णय केंद्र शासनाच्या सागरमाला कार्यक्रमास मान्यता देणेबाबतच्या मा.मंत्रिमंडळाच्या दि.१९.०९.२०१७ रोजी झालेल्या बैठकीत घेण्यात आलेल्या निर्णयानुसार आणि नियोजन विभागाच्या अनौपचारीक संदर्भ क्र.१३९/का.१४६१, दिनांक ०९.१२.२०२० व वित्त विभागाच्या अनौपचारीक संदर्भ क्र.३०४/२०२०/व्यय-८, दिनांक १४.१२.२०२० अन्वये निर्गमीत करण्यात येत आहे.