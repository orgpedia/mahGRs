# Page 1
प्राचार्य दौलतराव जाधव तुरुंग अधिकारी प्रशिक्षण महाविद्यालय, महाराष्ट्र राज्य, पुणे यांचे कार्यालयातील शासकीय वाहन निर्लेखित करून नवीन शासकीय वाहन खरेदीस व येणाऱ्या खर्चास प्रशासकीय मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: जेएलएम- १२१८/प्र.क्र.१९५/तुरुंग-२
मंत्रालय, दुसरा मजला, मुख्य इमारत,
हुतात्मा राजगुरु चौक, मादाम कामा मार्ग, मुंबई - ४०० ०३२.
दिनांक : ११ जानेवारी, २०१९.
वाचा : १) अपर पोलीस महासंचालक व महानिरीक्षक, कारागृह व सुधारसेवा, महाराष्ट्र, पुणे यांचे पत्र.क्र.इप्रवि/दौजातुअप्रम/नविन वाहन खरेदी /१०९०२/२०१८/कक्ष-६(२), दि.१७ नोव्हेंबर, २०१८ २) शासन निर्णय गृह विभाग क्रमांक : जेएलएम १३१२/प्र.क्र.८७ / तुरुंग-२, दिनांक १५ फेब्रुवारी, २०१४ ३) वित्त विभाग शासन निर्णय क्र.वाहन-२०१६/प्र.क्र.९/१४/विनियम, दि. २१ जानेवारी २०१७ ४) शासन निर्णय, उद्योग,उर्जा व कामगार विभाग, क्र.संकीर्ण २०१६/प्र.क्र.२१५/उद्योग-४, दिनांक २४ ऑगस्ट २०१७.
५) शासन निर्णय, उद्योग, उर्जा व कामगार विभाग क्र. भांखस २०१७/प्र.क्र.२०४/उद्योग-४, दिनांक ०८ डिसेंबर, २०१७
प्रस्तावना : अपर पोलीस महासंचालनाल व कारागृह महानिरीक्षणालय, पुणे आणि राज्यातील कारागृहांकडे एकण ८६ शासकीय वाहनांची आवश्यकता लक्षात घेऊन राज्यस्तरीय वाहन आढावा समितीच्या मान्यतेने वाहने अनुज्ञेय करण्यास संदर्भाधीन दिनांक १५.२.२०१४ च्या शासन निर्णयान्वये मान्यता देण्यात आली आहे.
सदर वाहनांमध्ये प्राचार्य दौलतराव जाधव तुरुंग अधिकारी प्रशिक्षण महाविद्यालय, महाराष्ट्र राज्य, यांच्या कार्यालयातील सन २००१ मध्ये खरेदी करण्यात आलेल्या क्रमांक एमएच १२ यु ६२८० या शासकिय वाहनाचा वाहनाचा समावेश असून सदर वाहन निर्लेखित करण्यात आलेले असल्याने जुन्या वाहनाच्या बदल्यात वरील संदर्भ क्र. ३ येथील शासन निर्णयाच्या अधीन नवीन शासकीय वाहन खरेदी करण्यास मान्यता देण्याची बाब शासनाच्या विचाराधीन होती.
शासन निर्णय :
प्राचार्य दौलतराव जाधव तुरुंग अधिकारी प्रशिक्षण महाविद्यालय, महाराष्ट्र राज्य, पुणे यांच्या कार्यालयातील प्राचार्याकरीता संदर्भ क्र. २ व ३ येथील शासन निर्णयानुसार रु.६,००,०००/- (रुपये सहा लक्ष फक्त) इतक्या किंमतीच्या मर्यादेत {(वाहनाची किमंत+वस्तू व सेवा कर + टेम्पररी रजिस्ट्रेशन चार्जेस + सहाय्यभूत साहित्यं (Accessories) इत्यादी अंतर्भूत करुन (एकूण रू.६.०० लक्षच्या मर्यादेत)}नवीन वाहन (जीप) खरेदी करण्यास शासन मान्यता देत आहे.
# Page 2
शासन निर्णय क्रमांक: जेएलएम- १२१८/प्र.क्र.१९५/तुरुंग-२
१) सदर खरेदी उद्योग,उर्जा व कामगार विभाग, शासन निर्णय क्र.संकीर्ण २०१६/प्र.क्र.२१५/ उद्योग-४ दिनांक २४ ऑगस्ट २०१७ व शासन निर्णय, उद्योग, उर्जा व कामगार विभाग क्र. भांखस २०१७/प्र.क्र.२०४/उद्योग-४, दिनांक ०८ डिसेंबर, २०१७ मधील नमुद तरतुदींच्या अनुषंगाने विहित पद्धतीचा अवलंब करुन केली जाईल याची काटेकोरपणाने खात्री करावी.
२) याबाबतचा येणारा खर्च मागणी क्रमांक "बी-५, २०५६-तुरुंग (योजनेतर), ००१, संचालन व प्रशासन, कारागृह निरीक्षणालय (२०५६ ००२६), ५१, मोटर वाहने" या उपलेखाशीर्षांतर्गत भागविण्यात यावा.
३) नवीन वाहन ज्या अधिका-यास मंजूर करण्यात आले आहे, त्या अधिका-याने सदर वाहनाचा वापर फक्त कार्यालयीन शासकीय कामकाजासाठी करावा.
४) नवीन वाहन खरेदी केल्यानंतर त्याची नोंद महावाहन प्रणालीवर घेण्यात यावी त्यासंबंधी अनुपालन अहवाल शासनास सादर करण्यात यावा.
५) सदर वाहन शासनाच्या परवानगी शिवाय इतर कार्यालयास वर्ग करण्यात येऊ नये.
६) हा शासन निर्णय वित्तिय वित्त विभागाच्या सहमतीने अनौपचारीक संदर्भ क्र.६३६/१८/विनियम, दि.०७/०१/२०१९ अन्वये निर्गमित करण्यात येत आहे.