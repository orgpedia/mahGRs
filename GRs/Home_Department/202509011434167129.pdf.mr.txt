# Page 1
महाराष्ट्र राज्य मार्ग परिवहन
महामंडळाच्या ताब्यातील अतिरिक्त
जमिनींचा व्यापारी तत्वावर उपयोग
करण्यासाठी सुधारीत धोरणास मंजूरी
मिळण्याबाबत...
महाराष्ट्र शासन
गृह विभाग
शासन निर्णय क्र.एसटीसी-०४२२/प्र.क्र.१५५/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०१ सप्टेंबर, २०२५.
संदर्भ :- १) शासन निर्णय क्र.एसटीसी-०४२२/प्र.क्र.१५५/परि-१, दि.०७.१०.२०२४.
२) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ,
मुंबई यांचे पत्र क्र.राप/बांधकाम/वास्तू-व्यासं/२२५७, दि.१९.०५.२०२५.
प्रस्तावना :-
महाराष्ट्र राज्य मार्ग परिवहन महामंडळाच्या ताब्यातील अतिरिक्त जमिनींचा व्यापारी
तत्वावर उपयोग करण्याच्या सुधारीत धोरणास सन २०२४ मध्ये मा.मंत्रीमंडळाने मान्यता दिली
असून त्याबाबत संदर्भ क्र.१ अन्वये शासन निर्णय निर्गमीत करण्यात आला होता. आता, संदर्भ
क्र.२ च्या पत्रान्वये उपाध्यक्ष व व्यवस्थापकीय संचालक, म.रा.मा.प.महामंडळ यांनी महाराष्ट्र
राज्य मार्ग परिवहन महामंडळाच्या जमिनींचा व्यापारी तत्वावर विकास सार्वजनिक खाजगी
सहभागा अंतर्गत (PPP) करणे करीताच्या भाडेपट्टा कालावधी अस्तित्वातील ६० वषांऐवजी ४९
वर्ष + ४९ वर्ष असे एकूण ९८ वर्षाकरीता सुधारित करण्याच्या धोरणास मंजूरी मिळण्याबाबत
विनंती केली आहे. त्यानुसार सदर धोरणामध्ये सुधारणा करण्याची बाब शासनाच्या विचाराधीन
होती.
शासन निर्णय:-
महाराष्ट्र राज्य मार्ग परिवहन महामंडळाच्या ताब्यातील अतिरिक्त जमिनींचा व्यापारी
तत्वावर उपयोग करण्यासाठी सुधारीत धोरणास खालीलप्रमाणे मान्यता देण्यात येत आहे :-
“महाराष्ट्र राज्य मार्ग परिवहन महामंडळाच्या ताब्यातील जमिनींचा व्यापारी तत्वावर
उपयोग व्यवहार्य होण्यासाठी भाडेपट्टा कराराचा कालावधी ६० वर्षाऐवजी ४९ वर्ष + ४९
वर्ष असे एकूण ९८ वषे करण्यात यावा. विभागामार्फत निश्चित करण्यात आलेल्या
कार्यपध्दतीनुसार नुतनीकरणाची कार्यवाही करण्यात यावी. तसेच प्रकल्प पुर्ण न केल्यास
कराराची मुदतपूर्व समाप्ती आणि पुनर्प्राप्ती बाबत निविदा आणि करारनाम्यात स्पष्ट्ट
व्यवस्था असावी.”
पृष्ट्ठ ३ पैकी १
# Page 2
शासन निर्णय क्रमांकः एसटीसी-०४२२/प्र.क्र.१५५/परि-१
२. तसेच सदर प्रकरणी खालील प्रमाणे कार्यवाही करण्यात यावी:-
(१)डी.सी.पी.आर.२०३४ व यू.डी.सी.पी.आर-२०२० मधील तरतुदीनुसार भूखंडावर सर्व
प्रकारे उपलब्ध होणारे चटईक्षेत्र (महामंडळाच्या बांधकामासाठीचे ०.५ वगळता) व्यापारी
तत्वावर वापरणे.
(२)मुंबई शहरातील रा.प.महामंडळाच्या जागांचा विकास आर्थिक दृष्ट्ट्या फायदेशीर
होण्यासाठी डी.सी.पी.आर.-२०३४ मधील चटईक्षेत्र वापराच्या तरतूदी
यु.डी.सी.पी.आर.-२०२० नुसार करणे. याबाबत नगरविकास विभागाची अधिसूचना
दि.०२ डिसेंबर २०२१ मधील तत्क्यातील अनु.क्र.४४ मधील ७.१ मध्ये दिलेल्या सुधारणे
नुसार कार्यवाही करावी.
(३)रा.प.महामंडळास मालकी हक्काने प्राप्त झालेल्या शासकीय जमिनींचा व्यापारी तत्वावर
उपयोग करताना प्राप्त फायदयातील ५०% रक्कम महामंडळाने शासनास जमा
केल्यानंतर त्याची प्रतिपुर्ती शासनाकडून महामंडळास करण्यात येईल.
(४)सार्वजनिक खाजगी सहभागा अंतर्गत (PPP) प्रकल्पाच्या निविदा रा.प.महामंडळाच्या
स्तरावर अंतिम करण्यास रा.प.महामंडळास परवानगी देण्यात येत आहे.
(५)सदरचे प्रस्तावित धोरण भाडेतत्वावर घेतलेल्या खाजगी जमिनींना लागू करण्यासाठी
मूळ जमिन मालक/त्यांचे कायदेशिर वारसदार यांच्याशी चर्चा/वाटघाटी करुन त्यांच्या
सहमतीनंतर हे धोरण लागू होईल.
३. सदर शासन निर्णय महाराष्ट्र शासनाच्या www.maharashtra.gov.in या
# Page 3