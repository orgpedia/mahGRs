# Page 1
महाराष्ट्र शासन
गृह विभाग
शासन ज्ञापन क्रमांक पोप्रमा-०२१८/प्र.क्र.९१/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १७ मे २०१८.
विषय :- पोलीस अधीक्षक, हिंगोली, यांच्या अधिपत्याखालील “Quick Reaction Team" करिता पोलीस मुख्यालय येथे कक्षाचे (hall) बांधकाम करण्यासाठी प्रशासकीय मान्यता मिळण्याबाबत.
संदर्भ १) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग - २, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७-बी/ २८-बी-२/ हिंगोली-जलद-प्रतिसाद-पथक-हॉल./ १४/२०१८,
दिनांक ०६.०१.२०१८.
ज्ञापन.
पोलीस महासंचालक, महाराष्ट्र राज्य, यांच्या कार्यालयाने पोलीस अधीक्षक, हिंगोली, यांच्या अधिपत्याखालील “Quick Reaction Team" करिता पोलीस मुख्यालय येथे कक्षाचे (hall) बांधकाम करण्यासाठी प्रशासकीय मान्यता मिळण्याबाबतचा प्रस्ताव सादर केला आहे.
२. उक्त कामासाठी सहायक कार्यकारी अभियंता, सार्वजनिक बांधकाम उपविभाग (इमारती), हिंगोली, यांनी सन २०१७-१८ च्या दरसूचीनुसार तयार केलेले रु.९२.४५ लक्ष इतक्या खर्चाचे अंदाज सादर केले असून ते कार्यकारी अभियंता, सार्वजनिक बांधकाम विभाग, हिंगोली, आणि पोलीस अधीक्षक, हिंगोली, यांनी सांक्षाकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.८७.१७ लक्ष असे सुधारित केले आहेत आणि, विवक्षित अटींवर, प्रशासकीय मान्यता देण्यास हरकत नसल्याचे कळविले आहे.
४. त्या अनुसार, पोलीस अधीक्षक, हिंगोली, यांच्या अधिपत्याखालील “Quick Reaction Team” करिता पोलीस मुख्यालय येथे कक्षाचे (hall) बांधकाम करण्यासाठी रु.८७.१७ लक्ष इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता देण्यात येत आहे: १) बांधकामाचा नमुना नकाशा, मांडणी नकाशा आणि विस्तृत नकाशा यांना वास्तुशास्त्रज्ञाकडून मंजूरी घेऊनच काम सुरु करावे.
२) ढोबळ स्वरुपात धरण्यात आलेल्या तरतुदींबाबत विस्तृत खर्चाचे अंदाज मंजूर करुनच काम हाती घ्यावे.
३) प्रत्यक्ष काम करताना शासन निर्णय, पर्यावरण विभाग, क्र.इएनव्ही-२०१३/ प्र.क्र.१७७/ तां.क.१, दिनांक १०.०१.२०१४, अनुसार कार्यवाही करावी.
४) शासन निर्णय, सार्वजनिक बांधकाम विभाग, क्रमांक बीडीजी-२०१७/ प्र.क्र.६०/ इमारती-२, दिनांक ०७.०७.२०१७, अनुसार कार्यवाही करण्यात यावी.
# Page 2
शासन ज्ञापन क्रमांकः पोप्रमा-०२१८/प्र.क्र.९१/पोल-७.
५) निधी उपलब्ध झाल्याशिवाय बांधकामास सुरवात करु नये.
६) उक्त बांधकामाची नियोजित जागा ही गृह विभागाच्या ताब्यात असल्याचे प्रमाणपत्र प्राप्त झाल्यावरच उक्त कामाच्या निविदा सूचना प्रसिध्द करण्यात याव्या.
५. उक्त कामासाठी येणारा खर्च हा गृह विभाग - - मागणी क्रमांक बी-१०, ४०७०, इतर प्रशासनिक सेवांवरील भांडवली खर्च, (००) ८००, इतर खर्च, (००) (११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतीचे बांधकाम करणे, (४०७० ०२११), ५३, मोठी बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.१३०/इमा-२, दिनांक १३.०३.२०१८ अन्वये मिळालेल्या सहमतीने निर्गमित करण्यात येत आहे.