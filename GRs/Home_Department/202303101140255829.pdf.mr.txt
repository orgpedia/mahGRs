# Page 1
श्री.आनंदा विलास बच्छाव, पोलीस शिपाई, पोलीस अधिक्षक कार्यालय, नाशिक ग्रामीण, यांच्याकरीता पोलीस शिपाई संवर्गात एक अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक : एलव्हीई-०४१८/८३२/प्र.क्र.२३८/पोल-५ब,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक - ०६ मार्च, २०२३.
वाचा :- १) विशेष पोलीस महानिरीक्षक (आस्थापना),पोलीस महासंचालक, महाराष्ट्र राज्य मुंबई, यांचा दिनांक १५/२/२०१८ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) सर जे. जे. समूह रुग्णालय यांचे दिनांक ३०/१०/२०१७ रोजीचे प्रमाणपत्र.
४) वित्त विभागाच्या उच्चस्तरीय सचिव समितीच्या दि. १३/१२/२०२२ रोजीच्या बैठकीचे
दि.३०/१२/२०२२ रोजीचे इतिवृत्त.
प्रस्तावना :
श्री. आनंदा विलास बच्छाव, पोशि/१५६ हे शासन सेवेत दि.०५.०६.२०१२ रोजी रुजू झाले आहेत. श्री.बच्छाव हे शासन सेवेत कार्यरत असताना दि. ०८.०२.२०१५ रोजी झालेल्या अपघातामुळे त्यांना ७५ टक्के अपंगत्व आले आहे. श्री. बच्छाव यांना दि.१८.०२.२०१५ ते दि.२५.११.२०१५ या कालावधीतील त्यांचे नावे शिल्लक असलेली रजा मंजूर करण्यात आली असल्याने त्यांना दि.२६.११.२०१५ पासून अधिसंख्य पद निर्माण करणे आवश्यक आहे. सर जे. जे. समुह रुग्णालय वैद्यकीय मंडळाकडून श्री. बच्छाव यांना ७५ टक्के अपंगत्वाचे प्रमाणपत्र देण्यात आले आहे. श्री.
बच्छाव हे नियतवयोमानानुसार दि.३०.११.२०४६ रोजी सेवानिवृत्त होणार आहेत. पोलीस शिपाई पदाला समकक्ष पद पोलीस अधिक्षक कार्यालय, नाशिक ग्रामीण यांच्या कार्यालयात उपलब्ध नसल्याने श्री.बच्छाव यांचेसाठी अधिसंख्य पद निर्माण करण्यासंदर्भातील प्रस्ताव शासनास सादर करण्यात आला आहे. त्यानुसार दिव्यांग व्यक्ती हक्क अधिनियम २०१६ मधील कलम २०(४) मधील तरतूदीनुसार सेवेत कार्यरत असताना दिव्यांगत्व आल्यास कर्मचा-यास त्याच्या दिव्यांगत्वानुरूप सुयोग्य पदावर पदस्थापना दिली जाईल व मूळ धारण करत असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे सुयोग्य पद उपलब्ध होईपर्यंत किंवा त्याच्या नियत वयोमानानुसार सेवानिवृत्तीच्या दिनांकापर्यंत यापैकी जे आधी घडेल तोपर्यंत अधिसंख्य पदनिर्माण करुन त्यावर पदस्थापना दिली जाईल. सदर तरतूद विचारात घेऊन श्री. आनंदा विलास बच्छाव, पोलीस शिपाई यांच्याकरीता सेवासंरक्षणासहीत सर्व लाभ देण्याकरीता पोलीस शिपाई या संवर्गातील एक अधिसंख्य पद दिनांक २६/११/२०१५ पासून ते त्यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यास उच्चस्तरीय सचिव समितीने मान्यता दिली आहे.
# Page 2
शासन निर्णय क्रमांकः एलव्हीई-०४१८/८३२/प्र.क्र.२३८/पोल-५ब शासन निर्णय-:
श्री. आनंदा विलास बच्छाव, पोशि/१५६ यांचे ५२००-२०२०० ग्रेड पे- २००० या वेतनश्रेणीतील वेतन काढण्यासाठी पोलीस शिपाई संवर्गातील एक अधिसंख्य पद दिनांक २६/११/२०१५ पासून निर्माण करण्यास या शासन निर्णयान्वये मान्यता देण्यात येत आहे.
२. सदर अधिसंख्य पद पोलीस महासंचालक, महाराष्ट्र राज्य, मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम २०१६ मधील कलम २०(४) मधील तरतूदीनुसार, श्री. आनंदा विलास बच्छाव, पोलीस शिपाई यांना सेवा संरक्षणासहित सर्व लाभ देण्याकरिता, दिनांक २६/११/२०१५ पासून श्री. बच्छाव यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणामुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यात येत आहे. त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “ मागणी क्रमांक - बी-१, मुख्यलेखाशीर्ष २०५५ पोलीस उपलेखाशिर्ष- १०८, राज्य मुख्यालय पोलीस (०२) शहर पोलीस (०२) (०१) शहर पोलीस आस्थापना २०५५००९७-०१ (वेतन) " या लेखाशिर्षाखाली खर्ची टाकण्यात यावा.
५. सदर शासन निर्णय सामाजिक न्याय व विशेष सहाय्य विभाग व सामान्य प्रशासन विभागाच्या सहमतीने तसेच वित्त विभागाच्या अनौपचारिक संदर्भ क्रमांक ९४ / आपुक, दिनांक १७/२/२०२३अनुसार व उच्च स्तरीय सचिव समितीच्या दिनांक १३/१२/२०२२ रोजी संपन्न झालेल्या बैठकीतील निर्णयानुसार निर्गमित करण्यात येत आहे.