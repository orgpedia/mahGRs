# Page 1
बृहन्मुंबई दूध परिवहन सेवा, आरे दुग्ध वसाहत,गोरेगाव (पू), मुंबई येथील एमटीएस डेपोची १२२४.८१ चौ.मी. इतके बांधकाम क्षेत्रफळ व ३३००.८५ चौ.मी. इतकी मोकळी जागा उप प्रादेशिक परिवहन कार्यालय, बोरीवली या कार्यालयासाठी भाडेतत्वावर तात्पुरत्या स्वरुपात घेण्यास व त्यापोटी माहे रु.५,७०,६००/- इतक्या भाडे रक्कमेस प्रशासकीय व वित्तीय मान्यता देण्याबाबत..
महाराष्ट्र शासन
गृह विभाग
शासन निर्णय क्रमांकः एमव्हीडी-१२१८/प्र.क्र.२५५/परि-४
मादाम कामा रोड, हुतात्मा राजगुरु चौक
मंत्रालय, मुंबई- ४०० ०३२
दिनांक : २६ डिसेंबर २०१८
वाचा : १) उप सचिव, कृषि व पदुम विभाग, मंत्रालय, मुंबई यांचे पत्र क्र.एएमसी-२०१६/प्र.क्र.३३/ पदुम१०, दि.२४.०८.२०१८ २) परिवहन आयुक्त कार्यालय, मुंबई यांचे पत्र क्र.काईभा (४७) /०९१०/न.क्र.०३/का-१०(१)/ जा.क्र.१६३५३, दि.२९.११.२०१८ ३) कार्यकारी अभियंता, सार्वजनिक बांधकाम विशेष प्रकल्प विभाग, आरे यांचे पत्र क्र.सा.बा.
विप्रवि. आरे/प्रशा/०२/१६६, दि.१४.०६.२०१७
प्रस्तावना : उप प्रादेशिक परिवहन कार्यालय, बोरीवली या कार्यालयासाठी बृहन्मुंबई दूध परिवहन सेवा, आरे दुग्ध वसाहत, गोरेगाव (पू), मुंबई येथील एमटीएस डेपोची जागा तात्पुरत्या स्वरुपात भाडेतत्वावर जशी आहे तशी या स्थितीमध्ये देण्यास उप सचिव, कृषि व पदुम विभाग, मंत्रालय, मुंबई यांच्या संदर्भ क्र १ येथील दि.२४.०८.२०१८ रोजीच्या पत्रान्वयेमान्यता दिली आहे. सदर जागेच्या मासिक भाडे रकमेस प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय: बृहन्मुंबई दूध परिवहन सेवा, आरे दुग्ध वसाहत, गोरेगाव (पू), मुंबई येथील एमटीएस डेपोची १२२४.८१ चौ.मी. इतके बांधकाम क्षेत्रफळ व ३३००.८५ चौ.मी. इतकी मोकळी जागा उप प्रादेशिक परिवहन कार्यालय, बोरीवली या कार्यालयासाठी तात्पुरत्या स्वरुपात भाडेतत्वावर घेण्यास व त्यापोटी माहे रु.५,७०,६००/- इतक्या भाडे रक्कमेस प्रशासकीय व वित्तीय मान्यता देण्यात येत आहे.
२. यासाठी येणारा खर्च" मागणी क्र. बी - ३, २०४१ वाहनांवरील कर, (०२) प्रादेशिक कार्यालये, (०२)(०१) प्रादेशिक कार्यालये (दत्तमत) (अनिवार्य) (२०४१ ००३६) –१४ भाडेपट्टी व कर" या लेखाशीर्षाखाली सन २०१८-१९ या आर्थिक वर्षाकरिता मंजूर असलेल्या अनुदानातून भागविण्यात यावा.
# Page 2
शासन निर्णय क्रमांकः एमव्हीडी-१२१८/प्र.क्र.२५५/परि-४, दि.२६ डिसेंबर२०१८
३. सदर शासन निर्णय वित्तीय अधिकार नियमपुस्तिका, १९७८ भाग- पहिला, उपविभाग एक, अनुक्रमांक१० व मुंबई वित्तीय नियम १९५९ मधील नियम ११५ आणि महाराष्ट्र आकस्मिक खर्च नियम १४७(क) खालील टीप-१ नुसार असलेल्या अधिकारान्वये निर्गमित करण्यात येत आहे.