# Page 1
महाराष्ट्र साक्षीदार साक्षीदार संरक्षण संरक्षण व सुरक्षा अधिनियम, २०१७ च्या प्रयोजनांसाठी समिती गठीत करण्याबाबत.
महाराष्ट्र शासन
गृह विभाग
शासन आदेश क्रमांक :- एमआयएस-०४१८/प्र.क्र.१६१/विशा-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- २२ जून, २०१८
वाचा:- १. महाराष्ट्र शासन राजपत्र, असाधारण भाग चार, दिनांक १६.०१.२०१८ २. महाराष्ट्र शासन राजपत्र, भाग चार- ब, दिनांक २५.०४.२०१८
प्रस्तावना: महाराष्ट्र साक्षीदार संरक्षण व सुरक्षा अधिनियम, २०१७ महाराष्ट्र शासनाच्या राजपत्रात सन २०१८ चा महाराष्ट्र अधिनियम क्रमांक ९ म्हणून मा. राज्यपाल महोदयांच्या संमतीनंतर दिनांक १६.०१.२०१८ रोजी प्रसिध्द करण्यात आला आहे. तसेच सदर अधिनियमातील कलम १ (३) नुसार दिनांक २५ एप्रिल, २०१८ रोजी प्रसिध्द करण्यात आलेल्या अधिसूचनेव्दारे सदर अधिनियमातील तरतूदी लागू करण्यासाठी दिनांक १ मे, २०१८ ही तारीख निश्चित करण्यात आली आहे. सदर अधिनियमातील कलम ३ (१) (क) नुसार अधिनियमांच्या प्रयोजनांसाठी राज्य साक्षीदार संरक्षण समिती व कलम ३ (१) (ख) नुसार प्रत्येक जिल्हयाकरिता जिल्हा साक्षीदार संरक्षण समिती गठीत करण्याची बाब शासनाच्या विचाराधीन होती.
शासन आदेश: दिनांक १६.०१.२०१८ रोजी प्रसिध्द करण्यात आलेल्या महाराष्ट्र साक्षीदार संरक्षण व सुरक्षा अधिनियम, २०१७ मधील कलम १ (३) नुसार या अधिनियमातील तरतूदी दिनांक १ मे, २०१८ पासून राज्यात लागू करण्यात आल्या आहेत. सदर अधिनियमांच्या प्रयोजनांसाठी खालीलप्रमाणे कलम ३ (१) (क) नुसार राज्य साक्षीदार संरक्षण समिती, कलम ३ (३) (क) नुसार जिल्हा साक्षीदार संरक्षण समिती (महानगर क्षेत्राकरिता) आणि ३ (३) (ख) नुसार जिल्हा साक्षीदार संरक्षण समिती आयुक्तालय क्षेत्राकरिता (महानगर क्षेत्राव्यतिरिक्त) आणि ३ (३) (ग) नुसार जिल्हा साक्षीदार संरक्षण समिती (इतर जिल्हयांकरिता) गठीत करण्यात येत आहे.
राज्य साक्षीदार संरक्षण समिती
--------------------------------------------------------------------------------
| अ.क्र. | समितीवरील नियुक्त अधिकारी | पदनाम |
| १ | आयुक्त, राज्य गुप्तवार्ता विभाग, महाराष्ट्र राज्य, मुंबई | अध्यक्ष |
| २ | सरकारी अभियोक्ता | सदस्य |
| ३ | अतिरिक्त पोलीस आयुक्त (संरक्षण व सुरक्षा), मुंबई | सदस्य |
| ४ | पोलीस उप आयुक्त, राज्य गुप्तवार्ता विभाग, महाराष्ट्र राज्य, मुंबई | सदस्य सचिव |
--------------------------------------------------------------------------------
# Page 2
शासन आदेश क्रमांकः एमआयएस-०४१८/प्र.क्र.१६१/विशा-४
जिल्हा साक्षीदार संरक्षण समिती (महानगर क्षेत्राकरिता)
-----------------------------------------------------------------
| अ.क्र. | समितीवरील नियुक्त अधिकारी | पदनाम |
| १ | पोलीस आयुक्त (संबंधित महानगर) | अध्यक्ष |
| २ | सरकारी अभियोक्ता | सदस्य |
| ३ | सह पोलीस आयुक्त (गुन्हे) / पोलीस उपायुक्त (गुन्हे) | सदस्य सचिव |
-----------------------------------------------------------------
जिल्हा साक्षीदार संरक्षण समिती आयुक्तालय क्षेत्राकरिता (महानगर क्षेत्राव्यतिरिक्त)
----------------------------------------------------
| अ.क्र. | समितीवरील नियुक्त अधिकारी | पदनाम |
| १ | पोलीस आयुक्त (महानगर क्षेत्राव्यतिरिक्त) | अध्यक्ष |
| २ | जिल्हा सरकारी वकील | सदस्य |
| ३ | पोलीस उप-आयुक्त (गुन्हे) | सदस्य सचिव |
----------------------------------------------------
जिल्हा साक्षीदार संरक्षण समिती (इतर जिल्हयांकरिता)
-----------------------------------------------------------------------------------
| अ.क्र. | समितीवरील नियुक्त अधिकारी | पदनाम |
| १ | जिल्हा दंडाधिकारी तथा जिल्हाधिकारी (संबंधित जिल्हा) | अध्यक्ष |
| २ | पोलीस अधीक्षक (संबंधित जिल्हा) | सदस्य |
| ३ | पोलीस उप-अधीक्षक (मुख्यालय) / पोलीस निरीक्षक (स्थानिक गुन्हे  |  शाखा) | सदस्य सचिव |
-----------------------------------------------------------------------------------
उपरोक्त राज्य साक्षीदार संरक्षण समितीचे अधिकार व कार्ये खालीलप्रमाणे राहतील.
क. अधिनियमान्वये साक्षीदारांना दिलेल्या संरक्षणाचे संनियंत्रण करणे.
ख. सांक्षीदारांच्या संरक्षणाकरिता जिल्हा समित्या व पोलीस ठाण्यांना आवश्यक ते निदेश देणे.
ग. विहित करण्यात येतील असे इतर कोणतेही अधिकार व कार्ये.
उपरोक्त जिल्हा साक्षीदार संरक्षण समितीचे अधिकार व कार्ये खालीलप्रमाणे राहतील.
क. समितीच्या अधिकार क्षेत्रातील साक्षीदारांना दिलेल्या संरक्षणाचे संनियंत्रण करणे.
ख. कोणाला संरक्षण दयावयाचे याचा निर्णय घेणे आणि अशा संरक्षणाची व्याप्ती व स्वरुप ठरविणे.
ग. साक्षीदारांच्या संरक्षणासाठी प्राप्त झालेल्या अर्जावर कार्यवाही करणे.
घ. साक्षीदारांच्या संरक्षणासाठी संबंधित पोलीस ठाण्याला आवश्यक ते निदेश देणे.
ङ. राज्य समितीकडून प्राप्त झालेल्या आदेशांवर आवश्यक उपाययोजना करणे.
च. संरक्षण काढून घेण्याचा निर्णय घेणे.
छ. साक्षीदारांच्या संरक्षणाबाबतीत शासनाला व राज्य समितीला आवश्यक ती माहिती पुरविणे.
पृष्ठ ३ पैकी २
# Page 3
शासन आदेश क्रमांकः एमआयएस-०४१८/प्र.क्र.१६१/विशा-४
ज. ज्यांना संरक्षण देण्यात आलेले आहे किंवा ज्यांचे संरक्षण काढून घेण्यात आलेले आहे अशा साक्षीदारांचा अभिलेख ठेवणे.
झ. विहित करण्यात येतील असे इतर कोणतेही अधिकार व कार्ये पार पाडणे.