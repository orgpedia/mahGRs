# Page 1
“Special Infrastructure Scheme (SIS), including construction of 250 fortified Police Stations in LWE affected States" या योजनेखाली ४० टक्के राज्य हिस्सा म्हणून रु.२ कोटी वितरित व खर्च करणे यांकरिता मंजूरी देण्याबाबत.
महाराष्ट्र शासन
गृह विभाग
शासन निर्णय क्रमांक पीडब्लूएफ-०११८/प्र.क्र.५८/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १५ सप्टेंबर २०१८.
वाचा शासन निर्णय, गृह विभाग, क्र. पीडब्लूएफ-०११८/ प्र.क्र.५८/ पोल-७, दिनांक २३.०८.२०१८.
शासन निर्णय.
भारत सरकार, गृह मंत्रालय, यांनी “Special Infrastructure Scheme ( SIS), including construction of 250 fortified Police Stations in LWE affected States” या योजनेखाली, दिनांक १५.०३.२०१८ रोजीच्या संदर्भाधीन पत्राव्दारे, महाराष्ट्र राज्याकरिता रु.३ कोटी (रुपये तीन कोटी फक्त) इतकी रक्कम “ad hoc advance” म्हणून सन २०१७-१८ या वित्तीय वर्षाकरिता वितरित केली आहे. शासन निर्णय, गृह विभाग, क्र. पीडब्लूएफ-०११८/ प्र.क्र.५८/ पोल-७, दिनांक २३.०८.२०१८, व्दारे उक्त रु.३ कोटी ही रक्कम वितरित व खर्च करणे यांकरिता, विवक्षित अटींवर, मंजूरी देण्यात आली आहे.
२. उक्त योजनेखाली राज्य शासनाचा हिस्सा (४० टक्के) हिस्सा म्हणून रु.२ कोटी वितरित व खर्च करणे यांसाठी, उक्त निधी हा भारत सरकार, गृह मंत्रालय, यांच्या “Project Clearance Committee (PCC)" च्या दिनांक १३.०६.२०१८ रोजीच्या बैठकीत उक्त योजनेखाली मंजूर करण्यात आलेल्या प्रयोजनांसाठीच खर्च करण्यात यावा या अटीवर, याव्दारे, मंजूरी देण्यात येत आहे.
३. उक्त खर्च हा, गृह विभाग - मागणी क्रमांक बी-१०, ४०५५, पोलीसांवरील भांडवली खर्च, (००) २०७, राज्य पोलीस (००), (००)(०४) नक्षलग्रस्त भागामध्ये सुसज्ज पोलीस स्टेशन बांधणे (४० टक्के राज्य हिस्सा) (अनिवार्य) (४०५५०२१४), या लेखाशीर्षाखाली “५३- मोठी बांधकामे” या उद्दिष्टाकरिता चालू (सन २०१८-१९) वित्तीय वर्षात उपलब्ध असलेल्या अनुदानातून भागविण्यात यावा.
४. उक्त रक्कम कोषागारातून काढून संबंधितांना प्रदान करण्याच्या प्रयोजनासाठी पोलीस उपमहानिरीक्षक, गडचिरोली परिक्षेत्र, मुक्काम - नागपूर, यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः पीडब्लूएफ-०११८/प्र.क्र.५८/पोल-७.
५. हा शासन निर्णय, शासन परिपत्रक, वित्त विभाग, क्र. अर्थसं-०२१८/प्र.क्र.६९/अर्थ-३, दिनांक ०२.०४.२०१८, अनुसार निर्गमित करण्यात येत आहे.