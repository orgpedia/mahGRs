# Page 1
राज्यातील सीसीटीएनएस प्रकल्पाच्या देखभाल, दुरुस्तीसाठी व इतर आवश्यक बाबींकरीता निधी वितरीत करण्याबाबत.
महाराष्ट्र शासन
गृह विभाग
शासन निर्णय क्रमांक : सीसीटीएनएस-३६१५/प्र.क्र.२०२/भाग-१/पोल-३,
मंत्रालय, २ रा मजला, मुख्य इमारत,
मादाम कामा रोड, हुतात्मा राजगुरु चौक, मुंबई - ४०० ०३२.
दिनांक : १३ ऑक्टोबर, २०२०
वाचा :- १) गृह विभाग, शासन निर्णय क्रमांक एमआयएस ०५०८/७४८/प्र.क्र.३२९/पोल-४, दि.२२.५.२००९.
२) पोलीस महासंचालक, महाराष्ट्र राज्य, मुंबई यांचे अध्यक्षतेखालील SEC (State Empowered Committee) समितीच्या दि. ४.७.२०१६ रोजीच्या बैठकीचे इतिवृत्त, ३) अपर मुख्य सचिव (गृह) यांच्या अध्यक्षतेखालील दि.१२.७.२०१६ व दि.२८.१२.२०१६ रोजीच्या बैठकीचे इतिवृत्त.
४) मा. मुख्य सचिव यांच्या अध्यक्षतेखालील राज्य शिखर समितीच्या दि.१७.०१.२०१७ रोजीच्या बैठकीचे इतिवृत्त.
५) मा. मुख्य सचिव यांच्या अध्यक्षतेखालील राज्य शिखर समितीच्या दि.०८.०२.२०१८ रोजीच्या बैठकीचे इतिवृत्त.
६) मा. मुख्य सचिव यांच्या अध्यक्षतेखालील राज्य शिखर समितीच्या दि.०७.०९.२०१९ रोजीच्या बैठकीचे इतिवृत्त.
७) मा. मुख्य सचिव यांच्या अध्यक्षतेखालील राज्य शिखर समितीच्या दि. २०.०७.२०२० रोजीच्या बैठकीचे इतिवृत्त.
८) गृह विभाग, शासन निर्णय क्र. सीसीटीएनएस-३६१५/प्र.क्र.२०२/पोल-३, दि.२२.०९.२०२० व दि. २५.०९.२०२० रोजीचे शासन शुध्दिपत्र.
९) अपर पोलीस महासंचालक (नि.व स.), पोलीस महासंचालक कार्यालय, मुंबई यांचे पत्र क्र.पोमसं/१७/६१६२/सीसीटीएनएस प्रकल्प/१५/२०१०, दि.०७.१०.२०२०
प्रस्तावना : केंद्र शासनाच्या ई-गव्हर्नन्स योजनेअंतर्गत राज्यात सीसीटीएनएस प्रकल्प राबविण्यात येत आहे. सदर प्रकल्पातर्गंत राज्यातील १०५४ पोलीस ठाणी व ६२९ वरिष्ठ पोलीस कार्यालये CAS (Core Application Software) सॉफ्टवेअरव्दारे जोडण्यात आली आहेत. सदर प्रकल्पाचे दि.१५.९.२०१५ रोजी सन्माननीय राज्यपाल महोदयांच्या हस्ते लोकार्पण पार पडले आहे. सीसीटीएनएस प्रकल्पांतर्गत जोडण्यात आलेल्या १०५४ पोलीस ठाणी व ६२९ वरीष्ठ कार्यालयामध्ये २ mbps नेटवर्क कनेक्टिव्हीटी उपलब्ध करुन देण्यात आली आहे. सदर प्रकल्प हा केंद्र पुरस्कृत होता परंतु मार्च २०१८ नंतर या प्रकल्पास केंद्र शासनाकडून निधी प्राप्त होणार नाही, असे केंद्र शासनाने कळविले आहे. सबब सदर प्रकल्पाच्या देखभाल व दुरुस्तीसाठी व इतर आवश्यक बाबींकरीता येणारा खर्च राज्य शासनामार्फत करणे आवश्यक आहे.
# Page 2
शासन निर्णय क्रमांकः सीसीटीएनएस-३६१५/प्र.क्र.२०२/भाग-१/पोल-३,
मा. मुख्य सचिव यांच्या अध्यक्षतेखालील राज्य शिखर समितीने दि.२०.०७.२०२० रोजीच्या बैठकीत सन २०१९-२० या आर्थिक वर्षाच्या प्रलंबित देयकांसाठी रु.२६,६७,१२,९३४/- एवढ्या खर्चास मंजूरी दिली. तसेच सध्याची आर्थिक परिस्थिती लक्षात घेता नव्याने निविदा प्रसिध्द न करता प्रकल्पास मुदतवाढ देऊन देखभाल व दुरुस्तीद्वारे प्रकल्प कार्यान्वित ठेवण्याकरिता सन २०२०-२१ या आर्थिक वर्षाकरिता रु.१४,८१,००,०००/- एवढ्या देखभाल व दुरुस्तीच्या खर्चास मान्यता दिली आहे.
त्यानुसार रु.४१,४८, १२,९३४/- एवढ्या निधीच्या खर्चास दि.२२.०९.२०२० च्या शासन निर्णयान्वये प्रशासकीय मान्यता देण्यात आली.
अपर पोलीस महासंचालक (नि. व स.), पोलीस महासंचालक कार्यालय, मुंबई यांनी दि.०७.१०.२०२० च्या पत्रान्वये CCTNS प्रकल्पाच्या प्रलंबित देयकांसाठी सद्य:स्थितीत रु.१,९५,९६,५४६/- एवढा निधी उपलब्ध करुन देण्याबाबत विनंती केली आहे. त्यानुसार सदरची रक्कम वितरीत करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
सीसीटीएनएस प्रकल्पाच्या देखभाल व दुरुस्तीसाठी व इतर आवश्यक बाबींकरीता सद्य:स्थितीत मे.बीएसएनएल कंपनीला अदा करावयाचे रु.६०,०७,६९२/-, विप्रो कंपनीला अदा करावयाचे रु.८५,००,०००/- व प्रकल्प सल्लागार मे. पीडब्ल्युसी कंपनीला अदा करावयाचे रु.५०,८८,८५४/- असे एकूण रु.१,९५,९६,५४६/- (रुपये एक कोटी पंच्याण्णव लाख शहाण्णव हजार पाचशे सेहेचाळीस फक्त) एवढा निधी वितरित करण्यास मंजूरी देण्यात येत आहे.
२. माहिती व तंत्रज्ञान विभाग, शासन निर्णय दि.०९.०५.२०१९ नुसार प्रकल्प सल्लागार मे. पीडब्ल्युसी यांना देय असलेली रक्कम अदा करण्यात यावी.
३. सीसीटीएनएस प्रकल्पाच्या देखभाल व दुरुस्तीसाठी व इतर आवश्यक बाबींसाठी येणारा खर्च “मागणी क्र.बी-१, २०५५ - पोलीस, (००) १०९ जिल्हा पोलीस, (००) १४ गुन्हा व गुन्हेगारी माग काढण्यासाठी नेटवर्क यंत्रणा (राज्य योजना), दत्तमत, (२०५५९०९७), ५०- इतर खर्च” या लेखाशिर्षाखाली खर्ची टाकण्यात यावा व तो सन २०२०-२०२१ च्या मंजूर अनुदानातून भागविण्यात यावा.
४. सदर निधी कोषागारातून आहरित करण्यासाठी अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांना नियंत्रण अधिकारी व त्यांच्या अधिनस्त आहरण व संवितरण अधिकाऱ्याला आहरण व संवितरण अधिकारी म्हणून घोषीत करण्यात येत आहे. उपरोक्त निधी सीसीटीएनएस प्रकल्पांतर्गत करण्यात आलेल्या कामासाठी केंद्र शासनाच्या निदेशानुसार खर्च करावा व खर्च करण्यात आलेल्या रकमेची उपयोगिता प्रमाणपत्रे वेळोवेळी शासनास सादर करावीत.
५. हा शासन निर्णय अनौपचारीक संदर्भ क्र.३१८/२०२० / व्यय-७, दि.११.०९.२०२० अन्वये वित्त विभागाने दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सीसीटीएनएस-३६१५/प्र.क्र.२०२/भाग-१/पोल-३,