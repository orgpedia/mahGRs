# Page 1
पोलीस आयुक्त, नागपूर शहर यांच्या आस्थापनेवरील जरिपटका पोलीस ठाण्याचे विभाजन करुन कपीलनगर पोलीस ठाणे निर्माण करण्यास मान्यता देण्याबाबत...
महाराष्ट्र शासन
गृह विभाग
शासन निर्णय क्रमांकः पीओएस-२६१७/प्र.क्र.११९/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : २१ एप्रिल, २०१८.
वाचा : १) पोलीस आयुक्त, नागपूर शहर यांचे पत्र क्र.पोआना/जी-७/नवीन पो.स्टे.कपीलनगर/प्रस्ताव/ २०१६/४००, दि. ०२.०३.२०१६.
२) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/कपीलनगर/नागपूर/ ६३/२०१६, दि.२८.०४.२०१७.
३) मा.उच्चस्तर सचिव समितीच्या दिनांक १८.१२.२०१७ रोजी संपन्न झालेल्या बैठकीचे कार्यवृत्त.
४) सह सचिव तथा सदस्य सचिव, उच्चस्तर सचिव समिती, वित्त विभाग यांचे पत्र क्र. पदनि-२०१७/ प्र.क्र.८३/१७/आ.पु.क., दि.१८.०१.२०१८.
प्रस्तावना : पोलीस आयुक्त, नागपूर शहर यांच्या आस्थापनेवर पाचपावली पोलीस ठाण्याचे विभाजन करुन
जरिपटका पोलीस ठाणे निर्माण करण्यास मान्यता देण्यात आली आहे. सदर जरिपटका पोलीस ठाणे
परिसरात व लोकसंख्येत मोठी वाढ झालेली असुन ती सुमारे तीन लाखाचे वर गेलेली आहे. उक्त जरिपटका
पोलीस ठाण्याचे कार्यक्षेत्र मोठे असल्यामुळे कामाचा ताण वाढला आहे. सदर पोलीस ठाण्याच्या
कार्यक्षेत्रामधील कपीलनगर परिसरालगत राष्ट्रीय महामार्ग क्र. ६ जात असुन सदर परिसरामध्ये वाढते
शहरीकरण, औद्योगीकरण तसेच सतत निर्माण होणाऱ्या कायदा व सुव्यवस्थेच्या प्रसंगामुळे नविन पोलीस ठाणे
निर्माण करण्याची अत्यंत गरज निर्माण झाली आहे. उक्त बाबींचा विचार करुन सदर परिसरामध्ये कायदा व
सुव्यवस्था राखणे व गुन्ह्यांवर प्रभावी नियंत्रण ठेवण्यासाठी पोलीस महासंचालक, महाराष्ट्र राज्य, मुंबई यांनी
उक्त संदर्भाधिन क्र.२ येथे नमूद दिनांक २८.०४.२०१७ च्या पत्रान्वये पोलीस आयुक्त, नागपूर शहर यांच्या
आस्थापनेवरील जरिपटका पोलीस ठाण्याचे विभाजन करुन प्रस्तावित कपीलनगर पोलीस ठाणे निर्माण
# Page 2
शासन निर्णय, गृह विभाग क्रमांक : पीओएस-२६१७/प्र.क्र.११९/पोल-३
करणेबाबतचा प्रस्ताव शासनास सादर केला आहे. सदर प्रस्तावाच्या अनुषंगाने मा. उच्चस्तर सचिव समितीने
दिनांक १८.१२.२०१७ रोजी झालेल्या बैठकीमध्ये कपीलनगर पोलीस ठाणे निर्माण करण्यास व तद्नुषंगाने
पोलीस अधिकारी/कर्मचारी यांची ११७ पदे निर्माण करण्यास मान्यता दिलेली आहे. त्यानुषंगाने शासनाने
खालीलप्रमाणे निर्णय घेतला आहे.
शासन निर्णय:
पोलीस आयुक्त, नागपूर शहर यांच्या आस्थापनेवरील जरिपटका पोलीस ठाण्याचे विभाजन करुन
कपीलनगर पोलीस ठाणे निर्माण करण्यास शासन मान्यता देण्यात येत आहे.
२. उपरोक्त नवनिर्मित कपीलनगर पोलीस ठाण्याकरिता खालील तक्त्यात नमूद विविध संवर्गातील ११७
पदे निर्माण करण्यास मान्यता देण्यात येत आहे.
-----------------------------------------------------------
|  | अ.क्र. |  |  | पदनाम |  |  | वेतनश्रेणी |  |  | पदसंख्या |  |
| १. | पोलीस निरीक्षक | रु.९३००-३४८००+ ग्रेड पे ५००० | ०२ |
| २. | पोलीस उपनिरीक्षक | रु. ९३००-३४८००+ ग्रेड पे ४३०० | १५ |
| ३. | सहायक पोलीस उपनिरीक्षक | रु.५२००-२०२००+ ग्रेड पे २८०० | ०५ |
| ४. | पोलीस हवालदार | रु.५२००-२०२००+ ग्रेड पे २४०० | २० |
| ५. | पोलीस शिपाई | रु.५२००-२०२००+ ग्रेड पे २००० | ६५ |
| ६. | चालक पोलीस शिपाई | रु.५२००-२०२००+ ग्रेड पे २००० | ०८ |
| ७. | सफाईगार | रु.४४४०-७४४०+ ग्रेड पे १३०० | ०२ |
| एकुण पदे - | ११७ |
-----------------------------------------------------------
३. उपरोक्त तक्त्यात नमूद करण्यात आलेली पोलीस अधिकारी/कर्मचारी यांची पदे त्यासाठी केलेल्या
सेवाप्रवेश नियमातील तरतुदीनुसार भरण्यात यावीत.
४. सदर नवनिर्मित कपीलनगर पोलीस ठाणे निर्माण करण्यासाठी येणारा आवर्ती खर्च व अनावर्ती खर्च
मंजूर अनुदानातून भागविण्यात यावा.
५. हा शासन निर्णय वित्त विभागाच्या अनौपचारीक संदर्भ क्र. १२७/१८/ व्यय - ७, दिनांक १०.०४.२०१८
अन्वये वित्त विभागाने तसेच मा. उच्चस्तर सचिव समितीने दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय, गृह विभाग क्रमांक : पीओएस-२६१७/प्र.क्र.११९/पोल-३