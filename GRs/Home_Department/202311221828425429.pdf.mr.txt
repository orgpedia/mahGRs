# Page 1
एकत्रित परिवीक्षाधीन प्रशिक्षण कार्यक्रम - C.P.T.P. 7:
“पोलीस उप अधीक्षक/सहायक पोलीस आयुक्त, गट अ” चे अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक रापोसे-१७२२/प्र.क्र.१८७/पोल-१अ.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०० ०३२.
दिनांक : २२ नोव्हेंबर २०२३
संदर्भ : १) शासन निर्णय, वित्त विभाग, क्र. असंक- १००१/प्र.क्र.२९/२००१/वित्तीय सुधारणा, दि.१०.०९.२००१.
२) शासन निर्णय, वित्त विभाग, क्र. पदनि-२०१२/प्र.क्र./१६/वित्तीय सुधारणा-१, दि.
२०.०२.२०१६.
३) कार्यालयीन आदेश, सामान्य प्रशासन विभाग, क्र.टीआरएन १२२१/प्र.क्र.४३/सीपीटीपी-ब, दि.०३.०३.२०२३.
४) शासन पत्र, गृह विभाग, क्र. रापोसे-१७२२/प्र.क्र.१८७/दोन/पोल-१अ, दिनांक ०६.०७.२०२३.
५) अपर पोलीस महासंचालक, प्रशिक्षण व खास पथके, महाराष्ट्र राज्य, यांच्या कार्यालयाचे क्र. अपोमसं/प्रशि-२/परिपोउपअधी/सत्र क्र. ३०/१५५/२०२३, दि. १८.०९.२०२३.
शासन निर्णय.
“राज्यसेवा मुख्य परीक्षा २०१९” च्या अंतिम निकालाच्या आधारे, कार्यालयीन आदेश, सामान्य प्रशासन विभाग, क्र. टीआरएन-१२२१/प्र.क्र.४३/सीपीटीपी-ब, दि.०३.०३.२०२३, द्वारे, “पोलीस उप अधीक्षक / सहायक पोलीस आयुक्त, गट अ " या संवर्गातील सरळसेवा प्रवेश कोट्यातील पदावर, एकत्रित परिवीक्षाधीन प्रशिक्षण कार्यक्रम (C.P.T.P.) अंतर्गत “C.P.T.P. 7” या तुकडीत दोन वर्षाच्या प्रशिक्षणासाठी श्री. भरत सजन महेर यांना परिवीक्षाधीन म्हणून नियुक्ती देण्यात आली आहे.
२. श्री. भरत सजन महेर हे महाराष्ट्र पोलीस अकादमी, नाशिक, येथे दिनांक १७.०७.२०२३ रोजी (म.पू.) रुजू झाले आहेत.
३. त्यास अनुलक्षून, पोलीस महासंचालक, महाराष्ट्र राज्य, मुंबई, यांच्या आस्थापनेवर दिनांक १७.०७.२०२३ ते १६.०७.२०२५ या कालावधीकरिता “पोलीस उप अधीक्षक/सहायक पोलीस आयुक्त, गट अ” (एस २० : ५६१००-१७७५००) हे एक अधिसंख्य पद, याद्वारे, निर्माण करण्यात येत आहेत.
# Page 2
शासन निर्णय क्रमांकः रापोसे-१७२२/प्र.क्र.१८७/पोल-१अ.
४. उक्त अधिका-याच्या दिनांक १७.०७.२०२३ ते १६.०७.२०२५ या कालावधीतील वेतनावरील खर्च हा गृह विभाग-मागणी क्र. बी१, २०५५, पोलीस, (००) १०९, जिल्हा पोलीस (००)(००)(०१), जिल्हा पोलीस बल (अनिवार्य)(दत्तमत) (२०५५ ०१६८), ०१-वेतन, या लेखाशीर्षाखाली उपलब्ध अनुदानातून भागविण्यात यावा.
५. त्या अनुसार, पोलीस महासंचालक, महाराष्ट्र राज्य, यांनी उचित कार्यवाही करावी.
६. हा शासन निर्णय, शा.नि., वित्त विभाग, क्र. पदनि-२०१६/प्र.क्र.७/१६/वित्तीय सुधारणा - १, दि. २०.०२.२०१६, द्वारे प्रशासकीय विभाग या नात्याने गृह विभागास प्राप्त अधिकारांचा वापर करुन सक्षम प्रधिकारी यांच्या मान्यतेने निर्गमित करण्यात येत आहे.