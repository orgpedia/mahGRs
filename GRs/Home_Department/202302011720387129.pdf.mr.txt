# Page 1
न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील अधिसंख्य पदावर वर्ग करण्यात आलेल्या सेवा व सेवा वर्ग करण्याकरीता निर्माण करण्यात आलेल्या अधिसंख्य पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांक : पीडब्ल्युएस-०४२३/प्र.क्र.०१/पोल-४,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२,
दिनांक:- ०१ फेब्रुवारी, २०२३
संदर्भ:- १) शासन निर्णय,सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दि.२१.१२.२०१९.
२) गृह विभाग, शासन आदेश क्र. एफएसएल-०४२०/प्र.क्र.२७/पोल-४,दि.२७.११.२०२०.
३) शासन निर्णय,सामान्य प्रशासन विभाग, क्र.बीसीसी-२०१८/प्र.क्र.३०८/१६-ब, दि.२७.११.२०२०.
४) गृह विभाग, शासन आदेश क्र. एफएसएल-०४२०/प्र.क्र.२७/पोल-४,दि. १४.०२.२०२२.
५) शासन निर्णय,सामान्य प्रशासन विभाग, क्र.बीसीसी-२०१८/प्र.क्र.३०८/१६-ब, दि.१४.१०.२०२२.
शासन निर्णय: सामान्य प्रशासन विभागाच्या संदर्भ क्र.१ येथील दि.२१.१२.२०१९ व संदर्भ क्र.५ येथील दि.१४.१०.२०२२ च्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करू न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी / कर्मचारी यांना पुनर्नियुक्ती देण्यासाठी न्यायसहायक वैज्ञानिक प्रयोगशाळा संचालनालयाच्या आस्थापनेवरील एकूण ०४ अधिकारी / कर्मचारी यांच्या सेवा तात्पुरत्या स्वरुपात ११ महिन्यांकरीता किंवा ते सेवेत राहील असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर वर्ग करण्यात आल्या होत्या.
२. उपरोक्त संदर्भ क्र. २ येथील शासन निर्णयान्वये न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी / कर्मचारी यांना पुनर्नियुक्ती देण्यासाठी न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवर एकूण ०६ अधिसंख्य पदे निर्माण करण्यात आली होती. सदर अधिसंख्य पदावर नेमणूक देण्यात आलेल्या अधिकारी/कर्मचा-यांपैकी ०२ कर्मचारी सेवानिवृत्त झाले आहेत. सबब, सद्यस्थितीत ०४ अधिसंख्य पदे न्यायसहायक वैज्ञानिक प्रयोगशाळा संचालनालयाच्या आस्थापनेवर कार्यरत आहेत.
३. न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील खालील नमूद ०४ अधिकारी/कर्मचारी यांच्या अधिसंख्य पदावर वर्ग करण्यात आलेल्या सेवा व सेवा वर्ग करण्याकरीता निर्माण करण्यात आलेल्या अधिसंख्य पदांना व त्यावरील नियुक्त्यांना तात्पुरत्या स्वरुपात दि.०१.१०.२०२२ पासून पुढील ११ महिन्यापर्यंत किंवा असे अधिकारी / कर्मचारी सेवेत राहीले असते तर, ते ज्या दिनांकाला सेवानिवृत्त झाले असते, त्या दिनांकापर्यंत किंवा अभ्यासगटाच्या शिफारसी शासनास प्राप्त होऊन त्यावर शासनाचा अंतिम निर्णय होईपर्यत यापैकी जे आधी घडेल तोपर्यंत मुदतवाढ देण्यात येत आहे.
# Page 2
शासन निर्णय क्रमांकः पीडब्ल्युएस-०४२३/प्र.क्र.०१/पोल-४
-----------------------------------------------------------------------------------------------------------------------------------------------
| अ. क्र. | कर्मचाऱ्यांची नांवे | पदनाम व गट | नियुक्तीचा दिनांक | सध्या कार्यरत आलेले ठिकाण | अधिसंख्य पदावर वर्ग केल्याचा दिनांक | दिनांक सेवा निवृत्तीचा |
| १. | श्रीम.मि.मि. खोपकर | सहायक रासायनिक विश्लेषक, गट – ब | १५.११.१९८९ | प्रा. न्या. वै. प्रयोगशाळा, पुणे. | ३१.१२.२०१९ | ३०.०४.२०२७ |
| २. | श्री.सु.दे. परचंड | वैज्ञानिक सहायक गट- क | १७.०६.१९९१ | प्रा. न्या. वै. अमरावती. | ३१.१२.२०१९ | ३०.०९.२०२३ |
| ३. | श्री.यु.भा. धार्मिक | सहायक अधिक्षक, गट- क | १४.०७.१९९२ | प्रा. न्या. वै. नांदेड. | ३१.१२.२०१९ | ३१.०८.२०२८ |
| ४. | श्री. वि.शा. तरोडकर | प्रयोगशाळा परिचर गट-ड | ०१.०८.१९९२ | प्रा. न्या. वै नागपूर. | ३१.१२.२०१९ | ३१.०३.२०२६ |
-----------------------------------------------------------------------------------------------------------------------------------------------
४. अधिसंख्य पदाच्या वेतनावर होणारा खर्च हा संबंधित अधिकारी / कर्मचारी सध्या ज्या विभागात/ कार्यालयात कार्यरत आहेत, त्या विभागाच्या/कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या अनुदानातून भागविण्यात यावा.
५. हा शासन निर्णय, सामान्य प्रशासन विभागाचे क्र.बीसीसी-२०१८/प्र.क्र.३०८/१६-ब, दि.१४.१०.२०२२ च्या शासन निर्णयातील तरतूदीनुसार निर्गमित करण्यात येत आहे.
# Page 3