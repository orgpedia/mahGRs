# Page 1
नाशिक येथील वाहन निरीक्षण व परिक्षण केंद्राचे स्वयंचलित वाहन तपासणी केंद्रात रुपांतर करण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-०११९/प्र.क्र.१७/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ३२
दिनांक : २३ मे, २०२३.
वाचा : १) रस्ते, वाहतूक व महामार्ग मंत्रालय, नवी दिल्ली यांचे पत्र क्र. RT-२५०३८/०३/२०२१-RS दि.२२.०२.२०२२.
२) गह विभाग, शासन निर्णय क्र. एमव्हीडी-०११९/प्र.क्र.१७/परि-४, दि.०२.११.२०१९, समक्रमांक शासन निर्णय दि. १८.१२.२०२० व समक्रमांक शासन निर्णय दि. २५.०४.२०२२.
३) गृह विभाग, शासन ज्ञापन क्र. एमव्हीआर-०४२२/प्र.क्र.८३/परि-२, दि.०२.०५.२०२३.
४) परिवहन आयुक्त, महाराष्ट्र राज्य, मुंबई यांचे पत्र क्र. पआका/वाहन निरीवपरिकेंद्र/ का-१०/२०२१/जा.क्र.४१२२, दि.२१.०३.२०२३.
प्रस्तावना : उपर्निर्दिष्ट क्र. ३ येथील रस्ते, वाहतूक व महामार्ग मंत्रालय, नवी दिल्ली यांचे पत्रान्वये आदर्श वाहन निरीक्षण व परिक्षण केंद्र उभारणे या योजने अंतर्गत देशातील एकूण ९ राज्यांमध्ये Automated Testing Station (ATS) उभारण्यास मान्यता दिली असून त्यामध्ये राज्यातील नाशिक कार्यालयातील ATS चा समावेश आहे. उपर्निर्दिष्ट क्र. ४ येथील पत्रान्वये सादर केलेल्या प्रस्तावानुसार सदरील वाहन निरीक्षण व परिक्षण केंद्राचे स्वयंचलित तपासणी केंद्राचे Automated Testing Station (ATS) मध्ये रुपांतरीत करण्याकरीता प्रारूप निविदा तयार करण्यासाठी ARAI, पुणे यांची सल्लागार म्हणून नियुक्ती करण्यास व त्याकरिता येणाऱ्या खर्चास मान्यता देण्याची बाब शासनाच्या विचाराधीन होती.
शासन निर्णय: राज्यातील नाशिक येथील वाहन निरीक्षण व परिक्षण केंद्राचे स्वयंचलित तपासणी केंद्रामध्ये Automated Testing Station (ATS) रुपांतरीत करण्याकरीता प्रारूप निविदा तयार करण्यासाठी ARAI, पुणे यांची सल्लागार म्हणून नियुक्ती करण्यास व त्याकरिता येणाऱ्या रु. १५ लक्ष + १८% GST सह (अक्षरी रुपये पंधरा लक्ष + १८% GST सह) इतके सल्लागार शुल्क अदा करण्यास याद्वारे मान्यता देण्यात येत आहे.
२. यासाठी येणारा खर्च "मागणी क्र. बी-३, २०४१ वाहनांवरील कर, (०२) प्रादेशिक कार्यालय, (०२) (०१) प्रादेशिक कार्यालय दत्तमत (अनिवार्य ) (२०४१ ००३६ ) १३ कार्यालयीन खर्च" या लेखाशीर्षाखाली सन २०२३-२४ या आर्थिक वर्षाकरीता उपलब्ध होणाऱ्या तरतूदीतून भागविण्यात यावा.
# Page 2
शासन निर्णय क्रमांकः एमव्हीडी-०११९/प्र.क्र.१७/परि-४
३. सदर शासन निर्णय वित्तीय अधिकार नियम पुस्तिका, १९७८ मधील भाग पहिला, उप विभाग चार, अनुक्रमांक ११ अन्वये प्रशासकीय विभागास असलेल्या अधिकारान्वये निर्गमित करण्यात येत आहे.