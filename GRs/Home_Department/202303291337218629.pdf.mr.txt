# Page 1
केंद्र शासनाकडून राज्यांना भांडवली गुंतवणुकीसाठी विशेष सहाय्य योजना अंतर्गत सन २०२२-२०२३ अन्वये मंजूर झालेला रु.३८.५० कोटी इतका निधी वितरीत करण्याबाबत.
महाराष्ट्र शासन
गृह ( परिवहन) विभाग
शासन निर्णय क्रमांक- एमव्हीआर-०३२१/प्र.क्र.४१ / परि-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३१ मार्च, २०२३
वाचा :- १) केंद्र शासन, वित्त मंत्रालयाचे प्रधान सचिव (वित्त) यांना अग्रेषित केलेले पत्र क्र.F.No.44(1)/PF-S/(CAPEX)-Part-VIII/2022-23, दि.23.03.2023.
२)केंद्र शासन, वित्त मंत्रालयाचे अधिदान व लेखा अधिकारी, खर्च विभाग, वित्त मंत्रालय यांना अग्रेषित केलेले पत्र क्र.F.No.44(1)/PF-S/(CAPEX)-Part-VIII/2022-23 SACE-3, दि.24.03.2023.
प्रस्तावना : केंद्र शासनाच्या वित्त मंत्रालयाच्या दि.१६.१२.२०२२ च्या पत्रानुसार जुनी वाहने स्क्रॅप करण्यासाठी प्रोत्साहन या भागासाठी १५ वर्षांपेक्षा जुनी राज्य सरकारांची वाहने स्क्रॅप करण्यासाठी राज्यांना प्रोत्साहन देणे, जुन्या वाहनांवरील दायित्वे माफ करणे आणि जुन्या वाहनांच्या स्क्रॅपिंगसाठी सवलत देणे याकरिता केंद्र शासनाच्या सन २०२२-२०२३ साठी “भांडवली गुंतवणुकीसाठी राज्यांना विशेष सहाय्य अंतर्गत निधी राखून ठेवण्यात आला आहे. सदर योजनेतील पहिल्या टप्प्यातील रु.७५ कोटी इतका निधी वितरीत करण्यात येणार आहे. सदर प्रोत्साहनपर निधी मंजूर करण्यासाठी भांडवली प्रकल्पांचा तपशील परिशिष्ट-२ मध्ये भरुन रु.७७ कोटीचा प्रस्ताव दि.१०.०३.२०२३ रोजीच्या पत्रान्वये केंद्र शासनाच्या रस्ते, परिवहन व महामार्ग मंत्रालय व केंद्रीय वित्त मंत्रालयास सादर करण्यात आला होता.
सदर प्रस्तावाच्या अनुषंगाने संदर्भ क्र.१ च्या पत्रान्वये सन २०२२-२०२३ साठी “भांडवली गुंतवणुकीसाठी राज्यांना विशेष सहाय्य अंतर्गत रु.७७ कोटी इतका निधी मंजूर करण्यात आला आहे.
सदर मंजूर निधीमधून रु.३८.५० कोटी इतका निधी भांडवली गुंतवणुकीसाठी विशेष सहाय्य योजने अंतर्गत (कर्ज) सन २०२२-२३ या आर्थिक वर्षासाठी महाराष्ट्र शासनास भांडवली प्रकल्पांसाठी वितरीत करण्यात आला आहे. सदर निधी परिवहन आयुक्त कार्यालयास वितरीत करण्याची बाब शासनाच्या विचाराधीन होती.
शासन निर्णय : केंद्र शासनाने वरील वाचा क्र. २ येथील पत्रान्वये भांडवली गुंतवणुकीसाठी विशेष सहाय्य योजना अंतर्गत सन २०२२-२०२३ अन्वये भांडवली प्रकल्पांसाठी रु.३८.५० कोटी इतका निधी राज्यास वितरीत केलेला आहे. सदर निधी परिवहन आयुक्त कार्यालयास या आदेशाद्वारे वितरीत करण्यात येत आहे.
# Page 2
शासन निर्णय क्रमांकः एमव्हीआर-०३२१/प्र.क्र.४१/परि-२
२. परिवहन आयुक्त कार्यालयास भांडवली खर्चाचे लेखाशीर्ष उपलब्ध नसल्याने “महाराष्ट्र रेल्वे पायाभूत विकास कंपनी (कार्यक्रम) (५००२ ००१४) - ३२ अंशदाने” या लेखाशिर्षाखाली सदर निधी वितरीत करण्यात येत आहे.
३. यासाठी होणारा खर्च “मागणी क्र. बी-१०, (५००२ ००१४) भारतीय रेल्वे यांवरील भांडवली खर्च-वाणिज्यिक मार्ग - ३२ अंशदाने” या लेखाशीर्षांतर्गत सन २०२२-२३ या वित्तीय वर्षामधील मंजूर अनुदानातून भागविण्यात यावा.
४. या प्रयोजनार्थ संबंधितांना निधी वितरीत करण्यासाठी परिवहन आयुक्त, महाराष्ट्र राज्य यांना नियंत्रण अधिकारी तर लेखाधिकारी, परिवहन आयुक्त कार्यालय यांना आहरण व संवितरण अधिकारी म्हणून नियुक्त करण्यात येत आहे.
५. सदर शासन निर्णय वित्त विभागाच्या अनौपचारिक संदर्भ क्र. १९०/२०२३/व्यय-८, दि.२९.०३.२०२३ अन्वये निर्गमित करण्यात येत आहे.
# Page 3