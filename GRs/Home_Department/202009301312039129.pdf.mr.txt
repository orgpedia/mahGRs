# Page 1
“मिरा-भाईंदर-वसई-विरार” पोलीस आयुक्तालयाचे कामकाज सुरू करणेबाबत.
महाराष्ट्र शासन
गृह विभाग
शासन निर्णय क्रमांक: ०३१६/प्र.क्र.१०४/पोल-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३० सप्टेंबर, २०२०
वाचा : १) गृह विभाग,शासन निर्णय क्र.ओपीओ-०३१६/प्र.क्र.१०४/पोल-३,दि.१३.०९.२०१९.
२) अपर पोलीस महासंचालक (नि व स), पोलीस महासंचालक कार्यालय, महाराष्ट्र राज्य,मुंबई यांचे पत्र क्र.पोमसं/२६-अ/४७/मिरा-भाईंदर-वसई-विरार/१०३/२०१५, दि.१७.०९.२०२०.
प्रस्तावना:
उपरोक्त संदर्भ क्र.१ येथील दि.१३.०९.२०१९ रोजीच्या शासन निर्णयान्वये पोलीस
अधीक्षक, ठाणे ग्रामीण व पोलीस अधीक्षक, पालघर यांच्या कार्यक्षेत्राचे विभाजन करुन, “मिरा
भाईंदर-वसई-विरार” परिसराकरीता स्वतंत्र “मिरा-भाईंदर-वसई-विरार” पोलीस आयुक्तालय
निर्माण करण्यात आले आहे. सदर शासन निर्णयातील परिच्छेद क्र.७ मध्ये नमूद केल्याप्रमाणे “मिरा
भाईंदर-वसई-विरार”पोलीस आयुक्तालयाचे प्रत्यक्ष कामकाज सुरू करण्याचा प्रस्ताव शासनाच्या
विचाराधीन होता. त्यानुषंगाने शासनाने खालीलप्रमाणे निर्णय घेतला आहे.
शासन निर्णय
पोलीस अधीक्षक, ठाणे ग्रामीण व पोलीस अधीक्षक, पालघर यांच्या कार्यक्षेत्राचे विभाजन
करुन, “मिरा-भाईंदर-वसई-विरार” परिसराकरीता निर्माण करण्यात आलेल्या “मिरा-भाईंदर
वसई-विरार पोलीस आयुक्तालयाचे कामकाज दि.०१.१०.२०२० पासून प्रत्यक्ष सुरू करण्यास
मान्यता देण्यात येत आहे.
# Page 2
शासन निर्णय क्रमांकः ०३१६/प्र.क्र.१०४/पोल-३