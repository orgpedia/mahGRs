# Page 1
राज्य मानवी हक्क आयोगाच्या आस्थापनेवरील विविध संवर्गातील रोजंदारी / करार तत्वावरील कर्मचा-यांच्या सेवा नियमित करणेसंदर्भात.
महाराष्ट्र शासन
गृह विभाग
शासन निर्णय क्रमांकः एसएचआरसी-०११०/प्र.क्र.९४/पु.बां./पोल-१४ २ रा मजला, मादाम कामा रोड, हुतात्मा राजगुरु चौक
मंत्रालय,मुंबई-४०००३२
तारीख: ०४ जानेवारी, २०१८
वाचा १) मा.उच्च न्यायालयाने जनहित याचिका ११५/२०१३ नरेश गोसावी विरुध्द महाराष्ट्र राज्य मानवी हक्क आयोग या न्यायालयीन प्रकरणी दिनांक ०४/१०/२०१६ आणि दिनांक १०/०३/२०१७ रोजी पारित केलेले आदेश.
२) शासन निर्णय क्रमांकः गृह विभाग, एसएचआरसी-०११०/प्र.क्र.९४/पु.बां/पोल-१४, दि.०१/०७/२०१७ ३) कक्ष अधिकारी, राज्य मानवी हक्क आयोग यांचे पत्र क्र. एसएचआरसी/०८/२०१७/८१९, दि.१९/०८/२०१७
प्रस्तावना -
श्री.नरेश गोसावी विरुध्द राज्य मानवी हक्क आयोग व इतर या मा. उच्च न्यायालय, मुंबई येथे दाखल जनहित याचिका क्रमांक ११५/२०१३ प्रकरणात राज्य मानवी हक्क आयोगामार्फत मा.उच्च न्यायालयात दाखल केलेल्या शपथपत्रामध्ये उल्लेख केलेल्या प्रस्तावांमध्ये आयोगाच्या आस्थापनेवरील करार आणि रोजंदारी तत्वावरील कर्मचा-यांच्या सेवा नियमित करणे या प्रस्तावाचा समावेश आहे. मानवी हक्क संरक्षण कायदा १९९३ च्या कलम २१ अन्वये महाराष्ट्र राज्य मानवी हक्क आयोगाची स्थापना सन २००१ मध्ये करण्यांत आलेली आहे.
मानवी हक्क संरक्षण अधिनियम १९९३ अन्वये प्रदान केलेल्या अधिकारांचा वापर करुन गृह विभाग अधिसूचना दिनांक १८/०८/२००० अन्वये आयोगाकरिता विविध संवर्गातील एकुण ११ पदे विनिर्दिष्ट करण्यांत आली होती.
प्रत्यक्षात राज्य मानवी हक्क आयोग सन २००१ साली कार्यान्वित झाल्यानंतर आयोगाचे कामकाज न्यायीक स्वरुपाचे असल्याने कामाचा भार विचारात घेता आयोगाकरिता विविध संवर्गातील ५० पदांची निर्मिती करण्यांत आली आहे. आयोगाच्या आस्थापनेवरील रोजंदारी/कंत्राटी पदांवरील नियुक्त्या आयोगामार्फत जाहिरात देऊन मुलाखतीव्दारे,सेवायोजन कार्यालयाच्या माध्यमातून तसेच थेट मुलाखतीव्दारे करण्यांत आलेल्या आहेत. असे आयोगाने कळविले आहे..संदर्भ क्रमांक २ येथील शासन निर्णयान्वये ०४ कर्मचाऱ्यांच्या सेवा नियमित करण्यास मान्यता प्रदान केली आहे. संदर्भ क्रमांक ३ येथील पत्रान्वये कक्ष अधिकारी, राज्य मानवी हक्क आयोग यांनी सादर केलेल्या प्रस्तावाच्या छाननी अंती श्री. राजप्पा नांदेडकर हे नियुक्तीच्या दिनांकास किमान वयोमर्यादेच्या अटीसह नियुक्तीच्या दिनांकास आवश्यक किमान अर्हता, नियुक्ती दिलेल्या पदावर १० किंवा त्यापेक्षा अधिक पूर्ण केलेला सेवा कालावधी इत्यादी अटी पूर्ण करीत असल्याने श्री राजप्पा नांदेडकर, लिपिक, यांची सेवा नियमित करण्याची विनंती केली असुन ही बाब शासनाच्या विचाराधीन होती.
# Page 2
शासन निर्णय क्र.एसएचआरसी-०११०/प्र.क्र.९४/पु.बां./पोल-१४
शासन निर्णय
सर्वोच्च न्यायालयाने कर्नाटक शासन विरुध्द उमादेवी व इतर, कर्नाटक शासन विरुध्द एम.एल.केसरी व इतर आणि निहालसिंग व इतर विरुध्द पंजाब व इतर या न्यायालयीन प्रकरणांमध्ये पारित केलेले आदेश तसेच निश्चित केलेल्या मार्गदर्शक तत्वानुसार मंजुर पदे, नियुक्तीच्या दिनांकास आवश्यक किमान अर्हता व वयोमर्यादा आणि रोजी सध्याच्या पदावर १० किंवा त्यापेक्षा अधिक पुर्ण केलेला सेवा कालावधी इत्यादी अटी पूर्ण करीत असल्याने आयोगाच्या आस्थापनेवरील रोजंदारी/कंत्राटी तत्वावरील श्री. राजप्पा एम. नांदेडकर, यांची लिपीक-टंकलेखक पदावरील सेवा नियमित करण्यास या शासन निर्णयान्वये मान्यता देण्यात येत आहे.