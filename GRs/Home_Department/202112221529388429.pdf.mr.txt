# Page 1
महाराष्ट्र राज्यातील न्यायसहायक विज्ञान संस्था (मुंबई, नागपूर व औरंगाबाद) मधील बी. एस्सी (फॉरेन्सिक सायन्स) पदवी प्राप्त विद्यार्थ्यांना रू. १०,०००/- इतके व पदव्युत्तर एम.एस्सी (फॉरेन्सिकसायन्स) विद्यार्थ्यां करीता रु.१५,०००/- दरमहा इतके विद्यावेतन देऊन न्यायसहायक वैज्ञानिक प्रयोगशाळा संचालनालयाच्या अधिनस्त विविध प्रयोगशाळेमध्ये इंटर्न म्हणून घेण्याबाबत.
महाराष्ट्र शासन
गृह विभाग
शासन निर्णय क्रमांक: एफएसएल-०४२१/प्र.क्र.८८/पोल-४
मंत्रालय,मुंबई-४०००३२,
दिनांक :- २२ डिसेंबर, २०२१
संदर्भ:-१) संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांचे कार्यालयाचे पत्र क्र. मुं/का/२२९७-९७/२०२१, दि.०४.०५.२०२१, २) संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांचे कार्यालयाचे पत्र क्र.मुं/का/३५४०-३५४१/२०२१, दि.१३.०७.२०२१.
प्रस्तावना: राज्यातन्याय सहायक वैज्ञानिक प्रयोगशाळा संचालनालयाच्या एकूण ८ प्रादेशिक न्याय सहायक वैज्ञानिक प्रयोगशाळा व ५ लघु न्याय सहायक वैज्ञानिक प्रयोगशाळा कार्यरत आहेत. या कार्यशाळांमध्ये प्रलंबित असलेली विविध शाखांतील प्रकरणे तत्परतेने निकाली काढण्यासाठी पुरेसे मनुष्यबळ उपलब्ध नाही, अशी एक बाजू आहे. तर दुसरी बाजू अशी आहे की, उच्च व तंत्र शिक्षण विभागाच्या अधिनस्त मुंबई, औरंगाबाद व नागपूर येथे शासकीय न्यायसहायक विज्ञान संस्था कार्यरत आहेत.सदर संस्थांमध्ये बी. एस्सी (फॉरेन्सिक सायन्स) व एम. एस्सी (फॉरेन्सिक सायन्स) अभ्यासक्रम शिकविले जातात. तथापि, या पदवी तसेच पदव्युत्तर शिक्षणानंतर विद्यार्थ्यांना रोजगाराच्या संधी मात्र पुरेशा प्रमाणात उपलब्ध होत नाहीत.
तेव्हा या दोन बाजू विचारात घेता, न्यायसहायक वैज्ञानिक प्रयोगशाळा संचालनालयामध्ये जर शासकीय न्यायसहायक विज्ञानसंस्थेमधील पदवी तसेच पदव्युत्तर उत्तीर्ण विद्यार्थ्यांना इंटर्नशीपवर नियुक्त केल्यास त्या विद्यार्थ्यांना रोजगाराची संधी उपलब्ध होईल तसेच वैज्ञानिक प्रयोगशाळा संचालनालयास देखील अतिरीक्त मनुष्यबळ उपलब्ध होऊ शकेल, अशी संकल्पना आहे. या संकल्पनेवर उच्च व तंत्रशिक्षण विभाग, गृह विभाग तसेच न्याय सहायक वैज्ञानिक प्रयोगशाळा संचालनालय आणि न्याय सहायक विज्ञान संस्था यांचे समवेत शासन स्तरावर विचारविमर्श करण्यात आला आहे. त्यानुसार शासकीय न्यायसहायक विज्ञान संस्थांमधून बी. एस्सी (फॉरेन्सिक सायन्स) व एम. एस्सी. (फॉरेन्सिक सायन्स) पदव्युत्तर पदवी प्राप्त विद्यार्थ्यांना न्यायसहायक वैज्ञानिक प्रयोगशाळांमध्ये इंटर्नशिपवर नियुक्ती देण्याबाबतचा प्रस्ताव विचाराधीन आहे.
# Page 2
शासन निर्णय क्रमांकः एफएसएल-०४२१/प्र.क्र.८८/पोल-४
२. त्यानुसार शासन निर्णय निर्गमित करण्याची बाब शासनाच्या विचाराधीन होती.
शासन निर्णय: महाराष्ट्र राज्यातील न्यायसहायक विज्ञान संस्था (मुंबई, नागपूर व औरंगाबाद) मधील बी. एस्सी (फॉरेन्सिक सायन्स) पदवी प्राप्त विद्यार्थ्यांना रू.१०,०००/- इतके व पदव्युत्तर एम.एस्सी (फॉरेन्सिक सायन्स) विद्यार्थ्यांना रु.१५,०००/- दरमहा इतके विद्यावेतन देऊन दरवर्षी एकूण १५० विद्यार्थ्यांना राज्यातील ८ प्रादेशिक व ५ लघुप्रादेशिक न्यायसहायक वैज्ञानिक प्रयोगशाळांमध्ये एका वर्षासाठी इंटर्नशिपवर नियुक्ती देण्याच्या योजनेस शासन मान्यता देण्यात येत आहे.
२. सदरची मान्यता खालील अटींच्याअधीनराहूननिर्गमित करण्यात येत आहे.
]. राज्यातील ३ न्यायसहायक विज्ञान संस्थेतील पदवी बी.एस्सी (फॉरेन्सिक सायन्स) ची एकूण प्रवेश क्षमता १५० असून, पदव्युत्तर एम. एस्सी (फॉरेन्सिक सायन्स) ची एकूण प्रवेश क्षमता ६० आहे. त्यामुळे सदर इंर्टनशिपकरीता नियुक्ती करण्यात येणाऱ्या १५० विद्यार्थ्यामध्ये पदवी ( बी. एस्सी) व पदव्युत्तर एम. एस्सी (फॉरेन्सिक सायन्स) विद्यार्थ्याचा समावेश करण्यात यावा. इंटर्नशिपचा लाभ विद्यार्थ्यांना पदवी अथवा पदव्युत्तर पदवी नंतर एकदाच घेता येईल. ज्याचा कालावधी एक वर्षांचा असेल.
II. या इंटर्नशीपसाठी राज्यातील ३ न्यायसहायक विज्ञान संस्थेकडून पदवी (बी.एस्सी) व पदव्युत्तर (एमएस्सी) फॉरेन्सिक सायन्स विद्यार्थ्यांची शिफारस करण्यात येईल.
III. इंटर्नशिप कालावधीत विद्यार्थ्यांना देण्यात येणारे विद्यावेतन पदवी (बी.एस्सी) फॉरेन्सिक सायन्स विद्यार्थ्याकरीता रु. १०,०००/- दरमहा व पदव्युत्तर (एमएस्सी) फॉरेन्सिक सायन्स विद्यार्थ्याकरीता रु. १५,०००/- दरमहा एवढे असेल.
IV. भविष्यात अभ्यासक्रमात सुधारणा, विद्यार्थी प्रवेश क्षमतेत सुधारणा, नवीन न्यायसहायक विज्ञान संस्था सुरु करणे अथवा नवीन न्यायसहायक वैज्ञानिक प्रयोगशाळा सुरु करणे इ. बाबींचा विचार करता, सदर योजनेचा दर ३ वर्षांनी आढावा घेण्यात येईल. त्यामध्ये इंटर्नशिपची विद्यार्थी संख्या विद्यावेतन इ. बाबींमध्ये सुधारणा/वाढ करण्याचा विचार करता येईल.
V. सदर इंटर्नशिप सुरु होण्याच्या वर्षी जे विद्यार्थी उत्तीर्ण होतील त्यांचीच इंटर्नशिपकरीता नियुक्ती करण्यात यावी. तथापि, १५० विद्यार्थी उपलब्ध न झाल्यास मागील वर्षातील पदवी किंवा पदव्युत्तर पदवी अभ्यासक्रम उत्तीर्ण झालेल्या व इंटर्नशिपकरीता इच्छुकता दर्शविलेल्या विद्यार्थ्यांची गुणवत्तेवर नियुक्ती करण्यात यावी.
VI. यशस्वीरित्या इंटर्नशिप पूर्ण करण्यात येणाऱ्या विद्याथ्र्यांना न्यायसहायक वैज्ञानिक प्रयोगशाळा संचालनालयाकडून प्रमाणपत्र देण्यात यावे.
VII. सदर इंटर्नशीप म्हणजे कायमस्वरूपी नियुक्ती नाही, असे इंटर्नशिपकरीता प्रवेश देताना संचालनालयाने उमेदवारांबरोबर करण्यात येणाऱ्या बंधपत्रात स्पष्टपणे नमूद करण्यात यावे.
VIII. उच्च व तंत्र शिक्षण विभागाच्या अधिनस्त मुंबई, औरंगाबाद व नागपूर येथील शासकीय न्यायसहायक विज्ञान संस्थामधून बी. एस्सी (फॉरेन्सिक सायन्स) पदवी व एमएस्सी (फॉरेन्सिक सायन्स) पदव्युत्तर पदवी प्राप्त विद्यार्थ्यांना न्यायसहायक
पृष्ठ ३ पैकी २
# Page 3
शासन निर्णय क्रमांकः एफएसएल-०४२१/प्र.क्र.८८/पोल-४
वैज्ञानिक प्रयोगशाळामध्ये इंटर्नशिप उपलब्ध करून देण्याबाबतची कार्यपध्दती सोबत जोडलेल्या परिशिष्ट "अ" प्रमाणे राहील.
३. सदरचा खर्च गृह विभाग, “मागणी क्र.बी-१, २०५५ पोलीस, ११६ न्यायसहायक वैज्ञानिक प्रयोगशाळा, (२०५५०३१९), १३ कार्यालयीन खर्च” या लेखाशिर्षाखाली मंजूर असलेल्या अनुदानातून करण्यात यावा.
४. सदरचाशासन निर्णय मा. मंत्रिमंडळाच्या दि.०८.१२.२०२१ रोजीच्या बैठकीत मिळालेल्या मान्यतेस अनुसरुन तसेच, वित्त विभागाच्या अनौपचारीक संदर्भ क्र.६१७/२०२१/व्यय-७, दि.०७.१०.२०२१ अन्वयेप्राप्त सहमतीस अनुलक्षून आणि उच्च व तंत्रशिक्षण विभागाच्या सहमतीने निर्गमित करण्यात येत आहे.
# Page 4
# Page 5
# Page 6