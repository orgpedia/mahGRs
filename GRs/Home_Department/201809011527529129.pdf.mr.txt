# Page 1
राजारामपुरी पोलीस स्टेशन, कोल्हापूर येथे दाखल गु.र.नं. ३९/२०१५ (गोविंद पानसरे हत्या प्रकरण) मधून उद्भवणा-या सर्व प्रकरणाचे न्यायालयीन कामकाज पाहण्यासाठी सहाय्यक विशेष सरकारी अभियोक्ता म्हणून नियुक्त करण्यात आलेल्या अॅड. श्री. शिवाजीराव राणे यांना शासकीय दराने व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी ०११६/प्र.क्र.२५/पोल-१०
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा रोड,
मुंबई-४०० ०३२
दिनांक : ३० ऑगस्ट, २०१८
संदर्भ: शासन अधिसूचना, विधी व न्याय विभाग क्र. एसपीपी ०११६/यु.ओ.आर.१८/डी-१४, दिनांक ०४ मे, २०१७
शासन निर्णय: राजारामपुरी पोलीस स्टेशन, कोल्हापूर येथे दाखल गु.र.नं. ३९/२०१५ (गोविंद पानसरे हत्या प्रकरण ) मधून उद्भवणाऱ्या मा. सत्र न्यायालयातील व मा. उच्च न्यायालयातील कामकाज पाहण्यासाठी नियुक्त करण्यात आलेल्या विशेष सरकारी अभियोक्ता ॲड.श्री. हर्षद निंबाळकर यांना सहाय्य करण्यासाठी विधि व न्याय विभागाने वरील संदर्भाधीन दिनांक ४ मे, २०१७ च्या अधिसूचनेन्वये अॅड. श्री. शिवाजीराव राणे यांची सहाय्यक विशेष सरकारी अभियोक्ता म्हणून नियुक्ती केलेली आहे. सबब, प्रस्तुत प्रकरणी अॅड. श्री. शिवाजीराव राणे यांना शासकीय दराने व्यावसायिक फी अदा करण्यास या शासन निर्णयान्वये मान्यता देण्यात येत आहे.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिका-याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी.
# Page 2
शासन निर्णय क्रमांकः एसपीपी ०११६/प्र.क्र.२५/पोल-१०
३. यासाठी येणारा खर्च या विभागाच्या मागणी क्र. बी-१, २०५५ पोलीस- (००) १०९, जिल्हा पोलीस (००) (०१) जिल्हा पोलीस दल - (२०५५०१६८) - २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
४. हा शासन निर्णय वित्त विभागाच्या अनौपचारिक संदर्भ क्र. १५९/२०१७/व्यय-७, दिनांक १८.०५.२०१७ तसेच विधि व न्याय विभागाच्या शासन निर्णय क्र. मीटींग २०११/
२४९/डी-१४, दि.१५.०२.२०१४ अन्वये मिळालेल्या सहमतीनुसार निर्गमित करण्यात येत आहे.