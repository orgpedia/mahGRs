# Page 1
वित्तीय अधिकार नियमपुस्तिका १९७८, भाग दुसरा राज्य पोलीस दलाचे कामकाज सुरळीतपणे पार पाडण्यासाठी वित्तीय अधिकारात वाढ करणेबाबत...
महाराष्ट्र शासन
गृह विभाग
शासन निर्णय क्र. एमआयएस१०१८/प्र.क्र.४८/अर्थसं-१
हुतात्मा राजगुरू चौक, मादाम कामा मार्ग, मंत्रालय, मुंबई - ४०० ०३२
दि. ०९ ऑगस्ट, २०१८
वाचा:-गृह विभाग, शासन निर्णय क्र. एमआयएस २४०८/प्र.क्र.१६४/२००८/बीयुडी - १, दि. २२ मे, २०१२
प्रस्तावनाः
राज्य पोलीस दलास कायदा व सुव्यवस्था राखण्याच्या दृष्टिने व गुन्हेगारीस आळा घालण्याकरीता
करीता नेहमीच सज्ज रहावे लागते. राज्यातील पोलीसांवरील ताण दिवसेंदिवस वाढत आहे. महाराष्ट्र राज्यात
व्हीआयपी/ व्हीव्हीआयपी तसेच गणपती बंदोबस्त, धार्मिक सण, सभा यासारख्या बंदोबस्तावेळी कायदा व
सुव्यवस्था अबाधित राखण्यासाठी तसेच अचानक उद्भवलेल्या कायदा व सुव्यवस्थेच्या परिस्थितीत तातडीने व
कार्यक्षमरित्या कार्यवाही करणे आवश्यक असते. त्याअनुषंगाने उपरोक्त संदर्भाधिन शासन निर्णयांन्वये प्रदान
करण्यात आलेल्या वित्तीय अधिकारात वाढ करण्याची बाब शासनाच्या विचाराधीन होती.
शासन निर्णयः
राज्य पोलीस दलास कायदा व सुव्यवस्था राखण्याच्या दृष्टीने व गुन्हेगारीस आळा घालण्याकरीता
तसेच, अचानक उद्भवलेल्या कायदा व सुव्यवस्थेच्या परिस्थितीत तातडीने व कार्यक्षमरित्या कार्यवाही
करण्यासाठी या विभागाच्या दि.२२ मे,२०१२ च्या शासन निर्णयातील अ.क्र.३ येथील वित्तीय अधिकारात सदर
शासन निर्णयासोबतच्या प्रपत्र - अ मध्ये दर्शविल्यानुसार गृह विभाग व या विभागाच्या अधिपत्याखालील
कार्यालयांच्या वित्तीय अधिकारात वाढ करण्यास शासन मंजुरी देत आहे.
२. हे आदेश सदर शासन निर्णय निर्गमित झाल्याच्या दिनांकापासून अंमलात येतील.
३. प्रस्तुत प्रदान करण्यात आलेले वित्तीय अधिकार अर्थसंकल्पीय तरतूद उपलब्धतेच्या अधीन राहतील.
४. प्रस्तुत शासन निर्णय वित्त विभाग, अनौपचारिक संदर्भ क्र.३७९/२०१८/विनियम, दि.०३/०७/२०१८ अन्वये
प्राप्त झालेल्या मंजुरीनुसार निर्गमित करण्यात येत आहे.
# Page 2
शासन निर्णय क्रमांकः एमआयएस१०१८/प्र.क्र.४८/अर्थसं-१
# Page 3