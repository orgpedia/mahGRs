# Page 1
अ.भा.से.(कार्य मुल्यांकन अहवाल) नियम, २००७ प्रमाणे भारतीय पोलीस सेवेतील अधिकाऱ्यांनी सन २०१७-१८ साठी करुन घ्यावयाच्या वैद्यकीय चाचण्या.
महाराष्ट्र शासन
गृह विभाग,
शासन निर्णय, क्रमांक- आयपीएस-३०१८/प्र.क्र.७४/पोल-१,
मंत्रालय, हुतात्मा राजगुरु चौक, मादाम कामा रोड, मुंबई ४०० ०३२
दिनांक:-१ फेब्रुवारी, २०१८.
वाचा :- शासन निर्णय, सामान्य प्रशासन विभाग, क्र. भाप्रसे-२ -२०१७/प्र.क्र.२३७/२०१७/९, दिनांक १९.१२.२०१७
प्रस्तावना: अखिल भारतीय सेवा (कार्य मुल्यांकन अहवाल) नियम, २००७ हे नियम भारतीय पोलीस सेवेतील अधिकाऱ्यांसाठी, सन २००८-०९ या वर्षापासून लागू करण्यात आलेले आहेत. या नियमांतील नियम ३ व त्यासोबतच्या नियम ४ अनुसार, तसेच, गृह मंत्रालय, भारत सरकार यांच्या पत्र क्र. १७०११/३/२००३ आयपीएस-II, दिनांक २१.११.२००८ नुसार राज्यातील सर्व भारतीय पोलीस सेवेतील अधिकाऱ्यांनी त्यांच्या वैद्यकीय तपासण्या, ठरवून दिलेल्या नमुन्यात, प्रतिवर्षी करुन घेणे बंधनकारक असून, त्यांच्या वैद्यकीय तपासणीच्या अहवालाचा सारांश, वार्षिक कार्यमुल्यांकन अहवालासोबत जोडणे आवश्यक आहे. यानुसार महाराष्ट्र संवर्गातील भारतीय पोलीस सेवेतील अधिकाऱ्यांच्या सन २०१७-१८ मधील वैद्यकीय तपासण्या करुन घेणे प्रस्तावित आहे. महाराष्ट्र संवर्गातील भारतीय पोलीस सेवेतील अधिकाऱ्यांच्या सन २०१७-१८ मधील वैद्यकीय तपासण्या करण्यासंबंधी शासनाने खालील प्रमाणे निर्णय घेतला आहे.
शासन निर्णय :
अखिल भारतीय सेवा (कार्य मुल्यांकन अहवाल) नियम, २००७ मधील नियम क्र. ३ व त्या सॊबतचा नमुना ४ अनुसार, तसेच, गृह मंत्रालय, भारत सरकार यांच्या पत्र क्र. १७०११/३/२००३-आयपीएस-II, दिनांक २१.११.२००८ नुसार राज्यातील सर्व भारतीय पोलीस सेवेतील अधिकाऱ्यांनी त्यांच्या वैद्यकीय तपासण्या, ठरवून दिलेल्या नमुन्यात, सन २०१७-१८ या वर्षी सोबतच्या प्रपत्र "अ" प्रमाणे महसूल विभागनिहाय निश्चित केलेल्या खाजगी रुग्णालयातून करुन घ्यावी. सदर वैद्यकीय तपासणी करतांना खालील सुचनांनुसार कार्यवाही करण्यात यावी.
१. महाराष्ट्र राज्य संवर्गात कार्यरत सर्व भारतीय पोलीस सेवेतील अधिकाऱ्यांनी तसेच केंद्रीय प्रतिनियुक्तीवरील अधिकारी यांनी ते कार्यरत असलेल्या महसुली विभागातील प्रपत्र "अ" मध्ये दर्शविलेल्या खाजगी रुग्णालयातून/ वैद्यकीय संस्थांमधून, प्रपत्र "ब"मध्ये नमूद केलेल्या सर्व वैद्यकीय तपासण्या सन २०१७-१८ या वर्षी करुन घ्याव्यात.
# Page 2
शासन निर्णय क्रमांकः आयपीएस-३०१८/प्र.क्र.७४/पोल-१
२. अमरावती महसूल विभागात कार्यरत असलेल्या भापोसे अधिकाऱ्यांनी त्यांना जवळ असणाऱ्या इतर महसूली विभागासाठी निश्चित केलेल्या खाजगी रुग्णालयातून सदर वैद्यकीय तपासणी करुन घ्यावी. तसेच, नागपूर विभागासाठी, विभागीय आयुक्त, नागपूर यांना रु.५,४००/- रकमेच्या मर्यादत विहित वैद्यकीय तपासण्यांकरीता रुग्णालयांची निवड करण्यास प्राधिकृत करण्यात येत आहे. नागपूर महसूल विभागात कार्यरत असलेल्या भापोसे अधिकाऱ्यांनी विभागीय आयुक्त, नागपूर यांनी निश्चित केलेल्या खाजगी रुग्णालयांतून सदर वैद्यकीय तपासणी करुन घ्यावी किंवा खालील मुद्दा क्र.१२ येथील नमूद केल्यानुसार अन्य महसूल विभागातील प्राधिकृत रुग्णालयातून वैद्यकीय तपासणी करुन घ्यावी.
३. प्रपत्र-ब मध्ये विहित केलेल्या सर्व वैद्यकीय तपासण्या करण्याची सुविधा उपलब्ध असलेल्या संबंधित जिल्ह्यातील शासकीय रुग्णालये अथवा महसूली विभागातील शासकीय / महानगर पालिका रुग्णालयांमध्ये देखील वैद्यकीय तपासणी करुन घेता येईल.
४. भारतीय पोलीस सेवेतील अधिकाऱ्यांनी त्या-त्या महसुली विभागासाठी नेमलेल्या रुग्णालयांतून प्रपत्र "ब"मध्ये दर्शविलेल्या सर्व वैद्यकीय तपासण्या करुन घ्याव्यात व रुग्णालयाला वैद्यकीय चाचण्यांसाठी आवश्यक असलेली रक्कम प्रथम स्वत: अदा करावी व त्याची प्रतिपूर्ती आपल्या कार्यालयातून मिळवावी.
५. भारतीय पोलीस सेवेतील अधिकाऱ्यांनी या शासन निर्णयाच्या दिनांकापासून ते ३१ मार्च, २०१७ या कालावधीतच संबंधित रुग्णालयाशी परस्पर संबंध साधून, तपासणीच्या तारखा निश्चित करुन घ्याव्यात व परस्पर प्रपत्र "ब" मधील सर्व वैद्यकीय तपासण्या करुन घ्याव्यात.
६. शासनाने वैद्यकीय तपासणीसाठी मान्य केलेल्या प्रपत्र "अ" मधील रुग्णालयांनी, भारतीय पोलीस सेवेतील अधिकाऱ्यांच्या वैद्यकीय तपासणीचा एकत्रित अहवाल, सोबतच्या प्रपत्र "ब" मध्ये, तपासण्या पूर्ण झाल्यानंतर आठ दिवसांच्या आत, पोलीस महासंचालक, महाराष्ट्र राज्य, मुंबई (कार्यासन-१) कडे सादर करावा तसेच त्याची एक प्रत संबंधित भारतीय पोलीस सेवेतील अधिकाऱ्यालाही दयावी.
७. प्रपत्र "ब" मध्ये दर्शविलेल्या सर्व वैद्यकीय तपासण्या एकाच ठिकाणी व एकाच दिवशी करण्यात येतील. परंतु अपवादात्मक प्रकरणी काही कारणास्तव सर्व तपासण्या एका दिवसात करणे शक्य न झाल्यास, लगतच्या दुसऱ्या दिवशी त्या करुन घ्याव्यात. भारतीय पोलीस सेवेतील अधिकारी आणि संबंधित रुग्णालये, यांनी तपासणीचा दिनांक व वेळ परस्पर ठरवून घ्यावी. तसेच तपासण्यांसाठीची पूर्वतयारी/आवश्यक खबरदारी सुध्दा (preperation) रुग्णालयाच्या सल्ल्याने घ्यावी.
८. वैद्यकीय तपासणीसाठीचा एक दिवस हा कालावधी कर्तव्यकाळ म्हणून समजण्यात येईल. सदर तपासण्या शासकीय सुट्टीच्या दिवशी केल्यास त्यासाठी कोणतीही रजा / बदली रजा अनुज्ञेय असणार नाही.
९. वैद्यकीय तपासण्यांचा कालावधी हा “कर्तव्य” कालावधी समजल्यामुळे भारतीय पोलीस सेवेतील अधिकारी अन्यथा दौऱ्यावर असतांना, त्यांना ज्या दराने (लागू असल्यास) प्रवासभत्ता / दैनंदिन भत्ता दिला जातो, त्याच दराने तो देय राहील. असा प्रवास भत्ता/ दैनिक भत्ता यांचे दर, वित्त विभागाने वेळोवेळी निर्गमित
पृष्ठ ११ पैकी २
# Page 3
शासन निर्णय क्रमांकः आयपीएस-३०१८/प्र.क्र.७४/पोल-१
केलेल्या आदेशानुसार देय राहील. याबाबतची परिगणना संबंधित वेतन प्रदान करणाऱ्या कार्यालयाने करुन त्यांचे प्रदान करावे.
१०. वैद्यकीय तपासणीस जाण्यापूर्वी अधिकाऱ्यांनी, त्यांच्या लगतच्या वरिष्ठांना ते सदर तपासणीसाठी मुख्यालयात अथवा मुख्यालयाबाहेरील हॉस्पिटलमध्ये जाणार असल्याबाबतची पूर्व कल्पना देणे आवश्यक राहील.
११. यावरील खर्च, संबंधित अधिकाऱ्याच्या आस्थापनेवरील वेतन व भत्त्यासाठी लागू असलेल्या लेखाशीर्षाखाली खर्ची टाकण्यात यावा व तो त्या-त्या वर्षासाठीच्या मंजूर अनुदानातून भागविण्यात यावा.
१२. भापोसे अधिकारी कार्यरत असणाऱ्या महसूल विभागाशिवाय अन्य महसूल विभागातील रुग्णालयात वैद्यकीय तपासण्या करु इच्छित असल्यास, त्यांना इच्छित महसूल विभागातील प्राधिकृत केलेल्या रुग्णालयात अनुज्ञेय केलेल्या दरानुसार वैद्यकीय तपासण्या करुन घेण्यास परवानगी देण्यात येत आहे.
२. अखिल भारतीय सेवा (कार्यमुल्यांकन अहवाल) नियम, २००७ मधील तरतूदीनुसार भारतीय पोलीस सेवेतील अधिकाऱ्यांनी या वैद्यकीय तपासण्या करुन घेणे आवश्यक असल्याने या प्रस्तावावर वित्त विभागाची दरवर्षी मान्यता घेण्याची आवश्यकता नसून यापुढे सामान्य प्रशासन विभागाने भाप्रसे अधिकाऱ्यांकरीता निर्गमित केलेल्या शासन निर्णयानुसार गृह विभागाच्या स्तरावर या प्रस्तावास मान्यता द्यावी, असे निर्देश वित्त विभागाने या विषयाच्या २०१४-१५ च्या नस्ती क्र. आयपीएस-३०१५/प्र.क्र.३५/पोल-१ वर दिले आहेत. त्यास अनुसरुन सदर शासन निर्णय निर्गमित करण्यात येत आहे
# Page 4
# Page 5
# Page 6
# Page 7
# Page 8
# Page 9
# Page 10
# Page 11