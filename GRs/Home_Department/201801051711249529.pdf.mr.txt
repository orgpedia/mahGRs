# Page 1
जनहित याचिका क्र. २८/२०१३ व इतर संकिर्ण याचिका प्रकरणी मा. उच्च न्यायालयाच्या आदेशान्वये भारतीय प्रशासकीय सेवेतील वरिष्ठ सनदी अधिकारी यांच्या अध्यक्षतेखाली एक सदस्यीय समिती स्थापन करण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-१२१७/प्र.क्र.३२४/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ३२
दिनांक : ०५ जानेवारी २०१८
वाचा : मा. उच्च न्यायालय, मुंबई यांचे जनहित याचिका क्र.२८/२०१३ सोबत संकिर्ण याचिका क्र.२५३०८/२०१७, ३०३०५/२०१७, ३०४५६/२०१७, १०९/२०१७ तसेच ११०/२०१७ मधील दिनांक १७.११.२०१७ चे आदेश.
प्रस्तावना : मा. उच्च न्यायालय, मुंबई यांनी संदर्भाधीन याचिकांवर दिनांक १७.११.२०१७ रोजी दिलेल्या आदेशानुसार, राज्यातील मोटार वाहन विभागातील परिवहन वाहनांना योग्यता प्रमाणपत्र देणे विषयी झालेल्या अनियमिततेची सखोल तपासणी करणे कामी भारतीय प्रशासकीय सेवेतील वरिष्ठ सनदी अधिकारी यांच्या अध्यक्षतेखाली एक सदस्यीय समिती नेमण्याबाबत मा. उच्च न्यायालयाने आदेश पारित केले आहेत. त्यानुसार एक सदस्यीय समिती गठीत करण्याची बाब शासनाच्या विचाराधीन होती.
शासन निर्णय : मा. उच्च न्यायालयाच्या दि. १७.११.२०१७ रोजीच्या आदेशानुसार राज्यातील परिवहन कार्यालयामधील परिवहन वाहनांना योग्यता प्रमाणपत्र देणे विषयी झालेल्या अनियमिततेची सखोल तपासणी करणे कामी शासनामार्फत भारतीय प्रशासकीय सेवेतील वरिष्ठ अधिकारी श्री. राजगोपाल देवरा, मुख्य राज्य शिष्टाचार अधिकारी तथा प्रधान सचिव यांची एक सदस्यीय समिती गठीत करण्यात येत आहे.
श्री. प्रसाद महाजन, सह परिवहन आयुक्त हे सदर समितीला वेळोवेळी आवश्यक ती मदत करतील.
२. मा. उच्च न्यायालय, मुंबई यांनी दिलेल्या निर्देशानुसार उपरोक्त नमूद समितीची कार्यकक्षा खालील प्रमाणे राहील:
२.१) पुणे व रत्नागिरी या परिवहन कार्यालयांमध्ये वाहन तपासणीमध्ये झालेल्या अनियमिततेनुसार राज्यातील इतर परिवहन कार्यालयांमध्ये वाहन तपासणीमध्ये अनियमितता झाली आहे किंवा कसे ? याबाबतची चौकशी करणे.
# Page 2
शासन निर्णय क्रमांकः एमव्हीडी-१२१७/प्र.क्र.३२४/परि-४
२.२) उप प्रादेशिक परिवहन कार्यालय, पुणे आणि रत्नागिरी येथील झालेल्या अनियमिततेची सखोल तपासणी करणे.
२. ३) केंद्रिय मोटार वाहन नियम, १९८९ च्या नियम ६२ अन्वये विहित केलेल्या तपासण्या
राज्यातील सर्व परिवहन कार्यालयांत होत असल्याची यादृच्छिक (Random) तपासणी करणे.
२.४) वाहन तपासणीचे कार्य दिलेल्या अधिका-यांव्यतिरिक्त इतर कोणत्याही अधिकाऱ्याने संगणकावर संबंधित वाहनाच्या योग्यता प्रमाणपत्रास मान्यता दिली नसल्याची खात्री करणे.
२.५) राज्यातील परिवहन कार्यालयांमध्ये, वाहन तपासणीचे कामासाठी पुरेशा प्रमाणात व्हिडीओ कॅमेरे (Video Cameras) बसविण्यात आल्याची खात्री करुन घेणे तसेच हे व्हिडीओ कॅमेरे वाहन तपासणीची व्यवस्थीत रेकॉर्डिंग करीत आहेत याची खात्री करणे व या व्हिडीओ रेकॉर्डिंगच्या
चित्रिकरणाचे जतन १२ महिने केले जात आहे याची खात्री करणे.
२.६) संगणकाव्दारे वाहन तपासणीच्या कामात अनियमितता होवू नये यासाठी वाहन ४.० या संगणकीय प्रणाली मध्ये सुधारणा सुचविणे.
२.७) अपर परिवहन आयुक्त यांनी प्रादेशिक परिवहन कार्यालय, पुणे या कार्यालयातील वाहन
तपासणीच्या घटनेसंदर्भात सादर केलेल्या व्यापक अहवालानुसार अश्या घटनांची पुनरावृत्ती होणार नाही याची तपासणी करणे.
२.८) सदर समितीची कार्यकक्षा उपरोक्त नमूद बाबींसह मा. न्यायालयाने दिलेल्या विस्तृत आदेशांप्रमाणे असेल.
सदर समितीने आपला अहवाल शासनास सहा महिन्यांच्या कालावधीत म्हणजे दिनांक ३० जून २०१८ अखेर पर्यंत सादर करावा तसेच समितीला त्यांचा अहवाल गोपनीयरित्या मा. न्यायालयास थेट
सादर करणे उचित वाटत असल्यास समिती त्यांचा अहवाल सिलबंद लिफाफ्यामध्ये मा. न्यायालयास सादर करु शकेल.
# Page 3