# Page 1
राज्यातील वीज चोरी प्रकरणास आळा घालण्यासाठी ६ ठिकाणी निर्माण केलेली विशेष पोलीस ठाणी बंद करण्याबाबत.
महाराष्ट्र शासन
गृह विभाग
शासन निर्णय क्रमांकः संकिर्ण-१२१५/प्र.क्र.०५/पोल-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२ फेब्रुवारी, २०१८.
वाचा : १) शासन निर्णय, गृह विभाग, पीओएस-३६०३/१२/प्र.क्र.१७/पोल-३, दि.३१.०१.२००६.
२) मा.मुख्यमंत्री महोदय यांच्या अध्यक्षतेखाली तसेच मा.मंत्री (ऊर्जा) व मा.राज्यमंत्री (ऊर्जा) महोदयांच्या उपस्थितीत वीज चोरीचे गुन्हे नोंदविण्यासंदर्भात दिनांक ०६.०९.२०१६ रोजी झालेल्या बैठकीचे इतीवृत्त.
३) अध्यक्ष तथा व्यवस्थापकीय संचालक (महावितरण ) यांचे पत्र क्र.सुवअं/अंमल/००२७७, दि.१५.०३.२०१७.
४) कक्ष अधिकारी (पोल - १३), गृह विभाग, मंत्रालय यांचे पत्र क्र. बैठक- १२१६/प्र.क्र.४९०/पोल-१३, दि.२४.०४.२०१७.
५) अपर पोलीस महासंचालक व संचालक, मराविमं सुत्रधारी कं., महाराष्ट्र राज्य, मुंबई यांचे पत्र क्र.संचालक (सुवअ)/मराविमंसूकं/४०, दि.१४.०६.२०१७.
६) अपर पोलीस महासंचालक (का. व सु.), पोलीस महासंचालक कार्यालय यांचे पत्र क्र.पोमसं/२४/३४/वीज चोरी/२१३/२०१५, दि.२९.०८.०१७.
प्रस्तावना : उपरोक्त संदर्भाधीन क्र.१ येथे नमूद दिनांक ३१.०१.२००६ च्या शासन निर्णयान्वये राज्यातील वीज
चोरी प्रकरणास आळा घालण्यासाठी ६ ठिकाणी विशेष पोलीस ठाणी निर्माण करण्यास मान्यता देण्यात आलेली
आहे. मा.मुख्यमंत्री महोदय यांच्या अध्यक्षतेखाली तसेच मा.मंत्री (ऊर्जा) व मा.राज्यमंत्री (ऊर्जा) महोदयांच्या
उपस्थितीत वीज चोरीचे गुन्हे नोंदविण्यासंदर्भात दिनांक ०६.०९.२०१६ रोजी बैठक आयोजीत करण्यात आली
होती. सदर बैठकीमध्ये मा. मुख्यमंत्री महोदय यांनी “सद्यस्थितीत अस्तित्वात असलेली महावितरणची सहा विशेष
पोलीस ठाणी बंद करण्यात यावेत. तसेच राज्यातील प्रत्येक जिल्ह्यात ज्या ठिकाणी वीज चोऱ्यांचे प्रमाण जास्त
आहे अशा भागातील २-३ पोलीस स्टेशन निवडून त्या ठिकाणी जिल्ह्यातील वीज चोरींची सर्व प्रकरणे दाखल करुन
# Page 2
शासन निर्णय, गृह विभाग क्रमांक : संकिर्ण-१२१५/प्र.क्र.०५/पोल-३ घेण्यात यावेत असे आदेश गृह विभागाने काढावेत. त्याकरीता महावितरणने आवश्यक माहिती गृह विभागास
तात्काळ सादर करावी" असे निदेश दिले आहेत. अध्यक्ष तथा व्यवस्थापकीय संचालक (महावितरण) यांनी उपरोक्त
संदर्भाधिन क्र.३ येथे नमूद दिनांक १५.०३.२०१७ च्या पत्रान्वये महाराष्ट्र राज्यातील जिल्हानिहाय पोलीस
उपविभागानुसार हद्द निश्चित करुन निवडण्यात आलेल्या पोलीस ठाण्याची (वीजचोरीचे गुन्हे दाखल करावयाची हद्द
निश्चित करुन) माहिती सादर केली होती. कक्ष अधिकारी (पोल-१३), गृह विभाग यांनी उपरोक्त संदर्भाधिन क्र.४ येथे
नमूद दिनांक २४.०४.२०१७ च्या पत्रान्वये अध्यक्ष तथा व्यवस्थापकीय संचालक (महावितरण) यांनी उपरोक्त प्रमाणे
सादर केलेली माहितीच्या अनुषंगाने अभिप्राय सादर करण्याबाबत पोलीस महांचालक, महाराष्ट्र राज्य, मुंबई यांना
विनंती केली होती. अपर पोलीस महासंचालक (का. व सु.), पोलीस महासंचालक कार्यालय यांनी प्रस्तूत प्रकरणी
उपरोक्त संदर्भाधिन क्र.६ येथे नमूद दिनांक २९.०८.२०१७ च्या पत्रान्वये अभिप्राय सादर केले आहेत. तसेच सोबत
अपर पोलीस महासंचालक व संचालक, मराविमं सुत्रधारी कं., महाराष्ट्र राज्य, मुंबई यांच्या उपरोक्त संदर्भाधिन
क्र. ५ येथे नमूद दिनांक १४.०६.२०१७ च्या पत्राची प्रत सादर केली आहे. अपर पोलीस महासंचालक व संचालक,
मराविमं सुत्रधारी कं. यांनी उपरोक्त पत्रान्वये पोलीस महासंचालक कार्यालयाशी चर्चा करुन सर्व संबंधीत
कार्यालयांकडून प्राप्त झालेल्या माहितीच्या आधारे पोलीस ठाण्यांची सुधारीत यादी सादर केली आहे. मा.मुख्यमंत्री
महोदय यांनी प्रस्तूत प्रकरणी उपरोक्त प्रमाणे दिलेले निदेश व पोलीस महासंचासलक कार्यालयाकडून वरील
प्रमाणे प्राप्त झालेला प्रस्ताव लक्षात घेता, उपरोक्त संदर्भाधीन क्र.१ येथे नमूद दिनांक ३१.०१.२००६ च्या शासन
निर्णयान्वये राज्यातील वीज चोरी प्रकरणास आळा घालण्यासाठी ६ ठिकाणी निर्माण केलेली विशेष पोलीस ठाणी
बंद करण्याची व राज्यातील प्रत्येक जिल्ह्यात ज्या ठिकाणी वीज चोऱ्यांचे प्रमाण जास्त आहे अशा भागातील २-३
पोलीस स्टेशन निवडून त्या ठिकाणी जिल्ह्यातील वीज चोरींची सर्व प्रकरणे दाखल करुन घेण्याबाबत पोलीस
उपविभाग निहाय हद्दनिश्चिती करण्याबाबतची बाब शासनाच्या विचाराधीन होती. त्यानुषंगाने शासनाने
खालीलप्रमाणे निर्णय घेतला आहे.
शासन निर्णय :
उपरोक्त संदर्भाधीन क्र.१ येथे नमूद दिनांक ३१.०१.२००६ च्या शासन निर्णयान्वये राज्यातील वीज चोरी
प्रकरणास आळा घालण्यासाठी ६ ६ ठिकाणी निर्माण केलेली विशेष पोलीस ठाणी बंद करण्यास शासन मान्यता
देण्यात येत आहे.
पृष्ठ ४ पैकी २
# Page 3
शासन निर्णय, गृह विभाग क्रमांक : संकिर्ण-१२१५/प्र.क्र.०५/पोल-३ २. उपरोक्त नमूद ६ विशेष पोलीस ठाणी बंद करत असताना सदर विशेष पोलीस ठाण्यांकडे वीज चोरी व
तत्सम बाबींसंदर्भात दाखल असलेले गुन्हे प्रस्तूत प्रकरणी स्वतंत्रपणे निर्गमित करण्यात येणाऱ्या अधिसुचनेमध्ये
नमूद संबंधीत पोलीस ठाण्याकडे वर्ग करण्याची कार्यवाही संबंधीत पोलीस ठाण्याचे प्रभारी अधिकारी यांनी करावी.
उपरोक्त कार्यवाही सदर शासन निर्णय निर्गमित झाल्याच्या दिनांकापासून २ महिन्याच्या कालावधीमध्ये पुर्ण करणे
आवश्यक राहील. तसेच सदर कालावधीसाठीमध्ये होणारा आवर्ती व अनावर्ती खर्च महाराष्ट्र राज्य विद्युत वितरण
कंपनी मर्या. यांच्याकडून वसूल करण्यात यावा.
३. उपरोक्त प्रमाणे गुन्हे हस्तांतरणाची कार्यवाही पुर्ण झाल्यानंतर सदर ६ विशेष पोलीस ठाण्यांसाठी निर्माण
करण्यात आलेली पोलीस अधिकारी/कर्मचारी यांची पदे इतरत्र वर्ग करण्याबाबत पोलीस महासंचालक, महाराष्ट्र
राज्य, मुंबई यांच्याकडून प्रस्ताव मागवून पुढील कार्यवाही करण्यात येईल.
४. राज्यातील प्रत्येक जिल्ह्यात ज्या ठिकाणी वीज चोऱ्यांचे प्रमाण जास्त आहे अशा भागातील २-३ पोलीस
ठाणी निवडून त्या पोलीस ठाण्यामध्ये जिल्ह्यातील वीज चोरींची सर्व प्रकरणे दाखल करुन घेण्याबाबतची पोलीस
उपविभाग निहाय हद्दनिश्चितीची अधिसुचना स्वतंत्रपणे निर्गमित करण्यात येत आहे.
# Page 4