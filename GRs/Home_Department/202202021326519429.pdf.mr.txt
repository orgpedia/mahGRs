# Page 1
पुणे व पिंपरी -चिंचवड शहर सीसीटीव्ही प्रकल्पासाठी सल्लागार म्हणून मे. पीडब्ल्युसी या कंपनीला मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक: सीसीटी-३६१६/प्र.क्र.७६/भाग-१/पोल-३
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई - ४०० ०३२.
दिनांक : ०२ फेब्रुवारी, २०२२
वाचा : १. माहिती व तंत्रज्ञान विभाग, शासन निर्णय क्र. GAD-मातंस ०८०/४/२०१४-O/o Directorate of IT-DIT (MH), दि.०१.०७.२०१४.
२. गृह विभाग, शासन निर्णय क्र. गृहआ २०१५/प्र.क्र.२३०/आस्था-२, दि.२०.०५.२०१५.
३. शासन निर्णय क्र. सीसीटी ३६१५/प्र.क्र.९३/पोल-३, दि.२९.०५.२०१५.
४. गृह विभाग, शासन निर्णय क्र. सीसीटी ३६१६/प्र.क्र.७६/भाग-१/पोल-३, दि.२५.०७.२०१६.
५. माहिती व तंत्रज्ञान विभाग, शासन निर्णय क्र. GAD मातंसं ०८०/४/२०१४-०/O, दि.०९.०५.२०१९.
६. गृह विभाग, उच्च स्तरीय शक्ती प्रदत्त समितीचे (HPC) दि.०२.११.२०२१ रोजीच्या बैठकीचे इतिवृत्त.
प्रस्तावना : पुणे व पिंपरी चिंचवड शहर सीसीटीव्ही प्रकल्पासाठी सल्लागार म्हणून मे. पीडब्ल्यूसी कंपनीची गृह विभाग, शासन निर्णय समक्रमांक दि.२९.०५.२०१५ अन्वये दि.३०.०४.२०१६ पर्यंत नेमणूक करण्यात आली होती. तद्नंतर गृह विभाग, शासन निर्णय समक्रमांक दि. २५.०७.२०१६ अन्वये दि.३१.१०.२०१६ पर्यंत, गृह विभाग, शासन निर्णय दि.०५.०६.२०१७ अन्वये दि.३०.०६.२०१७ पर्यंत, गृह विभाग, शासन निर्णय दि.२५.०७.२०१७ अन्वये दि.३०.०६.२०१८ पर्यंत, गृह विभाग, शासन निर्णय दि.१३.१२.२०१८ अन्वये दि.३०.०६.२०१९ पर्यंत, गृह विभाग, शासन निर्णय दि.२३.१०.२०१९ अन्वये दि.३०.१०.२०२० पर्यंत, गृह विभाग, शासन निर्णय दि.११.०६.२०२१ अन्वये दि.३०.०६.२०२१ पर्यंत व गृह विभाग, शासन निर्णय दि.२४.११.२०२१ अन्वये दि.३१.१०.२०२१ पर्यंत मुदतवाढ देण्यात आलेली आहे. पुणे व पिंपरी-चिंचवड शहर सीसीटीव्ही प्रकल्प कार्यान्वयन कालावधी दरम्यान शासन व पोलीस प्रशासनास तांत्रिक सहाय्य करण्यासाठी सल्लागारांची आवश्यकता आहे. त्यानुषंगाने दि.०२.११.२०२१ च्या उच्च स्तरीय शक्ती प्रदत्त समितीच्या बैठकीमध्ये मे. पीडब्ल्यूसी कंपनीला पुणे व पिंपरी-चिंचवड शहर सीसीटीव्ही प्रकल्पासाठी सल्लागार म्हणून मुदतवाढ देण्यास मान्यता देण्यात आली आहे. त्यानुसार शासनाने खालीलप्रमाणे निर्णय घेतला आहे.
शासन निर्णय : उच्च स्तरीय शक्ती प्रदत्त समितीच्या दि.०२.११.२०२१ रोजीच्या बैठकीतील निर्णयानुसार पुणे व पिंपरी चिंचवड शहर सीसीटीव्ही प्रकल्पासाठी सल्लागार म्हणून मे. पीडब्ल्युसी कंपनीच्या सध्या कार्यरत एका वरिष्ठ सल्लागारास व एका सल्लागारास दि.०१ नोव्हेंबर, २०२१ ते दि.३१ जानेवारी, २०२२ पर्यंत Time & Material या तत्वावर खालील बाबींसाठी मुदतवाढ देण्यात येत आहे :
# Page 2
शासन निर्णय क्रमांक: सीसीटी-३६१६/प्र.क्र.७६/भाग-१/पोल-३
"For capacity building within Police Wireless Department and submission of revised draft RFP 2.0.”
२. उपरोक्त सल्लागारांना देण्यात येणारे मानधन व इतर भत्ते माहिती व तंत्रज्ञान विभागाच्या संदर्भ क्रमांक ५ येथे नमुद दि.०९.०५.२०१९ च्या शासन निर्णयातील तरतूदीनुसार देय राहील
३. सर्व सल्लागारांना देण्यात येणारे मानधन हे दरमहा - प्रती व्यक्ती (Man-Month) तत्वानुसार असेल. सर्व सल्लागारांचे दरमहा देयके शासनास सादर करतांना सल्लागारांनी महिन्याच्या कालावधीत केलेल्या कामाचा तपशील / अहवाल शासनास पोलीस आयुक्त, पुणे यांचे मार्फत सादर करणे आवश्यक आहे.
४. पुणे सीसीटीव्ही प्रकल्पासाठी नेमण्यात आलेल्या सल्लागारांच्या मानधनाबाबतचा खर्च पोलीस महासंचालक, महाराष्ट्र राज्य, मुंबई यांच्या अधिनस्त असलेल्या "२०५५-पोलीस, (००) १०९, जिल्हा पोलीस, (००) (०१) जिल्हा पोलीस बल, १३, कार्यालयीन खर्च (२०५५ ०१६८)" या लेखाशिर्षाखाली उपलब्ध अनुदानातून भागविण्यात यावा.