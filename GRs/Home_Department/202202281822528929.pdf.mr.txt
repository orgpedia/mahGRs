# Page 1
श्री. धीरज शंकरराव पाटील, कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी यांना शासन सेवेतून निलंबित करण्याबाबत.
महाराष्ट्र शासन
गृह विभाग
शासन आदेश क्रमांकः मपोसे-१०२२/प्र.क्र.७०२/पोल-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई ४०० ०३२
तारीख: ०२ मार्च, २०२२
वाचा : पोलीस महासंचालक, महाराष्ट्र राज्य, मुंबई यांचे पत्र क्रमांकः जाक्र.
प्रशासन/आस्था-१/बदली/२०१६/प्र.क्र.१९०/१५३/२०१६, दिनांक २८ मार्च, २०१६
शासन आदेश :
ज्याअर्थी श्री. धीरज शंकरराव पाटील, कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी (तत्कालीन अपर पोलीस अधीक्षक, सातारा) यांनी लोकसेवकाच्या वर्तणूकीला अशोभनीय असे नैतिक अध:पतनाचे कृत्य केल्याने महाराष्ट्र नागरी सेवा (वर्तणूक) नियम, १९७९ मधील नियम क्र. ३ चा भंग केल्याचे प्रथमदर्शनी निदर्शनास येत आहे.
ज्याअर्थी श्री. धीरज शंकरराव पाटील यांनी सार्वजनिक ठिकाणी लोकसेवकाला अशोभनीय ठरणारे कृत्य केल्याने महाराष्ट्र नागरी सेवा (वर्तणूक) नियम, १९७९ मधील नियम क्र. २८ (क) चा भंग केल्याचे प्रथमदर्शनी निदर्शनास येत आहे.
ज्याअर्थी श्री. धीरज शंकरराव पाटील हे शासकीय वर्ग-१ चे अधिकारी त्यांना कायद्याचे ज्ञान असूनही पदाचा गैरवापर करुन केंद्रीय मोटार वाहन कायदा, १९८९ मधील नियम क्र. १०८ चे उल्लंघन केल्याचे प्रथमदर्शनी निदर्शनास आले आहे.
# Page 2
शासन आदेश क्रमांकः मपोसे-१०२२/प्र.क्र.७०२/पोल-२
आणि ज्याअर्थी श्री. धीरज शंकरराव पाटील, कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी यांच्याविरुध्द उक्त बाबींच्या अनुषंगाने दिनांक १४/०२/२०२२ च्या ज्ञापनान्वये सविस्तर शिस्तभंगविषयक कार्यवाही सुरु करण्यात आली आहे.
आणि ज्याअर्थी श्री. धीरज शंकरराव पाटील, कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी यांच्याविरुध्द अपसंपदेबाबतची तक्रार लाचलुचपत प्रतिबंधक विभागाकडे दाखल आहे. तसेच, याबाबत मा. लोकायुक्त यांच्याकडेही तक्रार दाखल आहे.
त्याअर्थी आता महाराष्ट्र नागरी सेवा (शिस्त व अपील) नियम १९७९ मधील नियम ४ च्या पोटनियम १ (एक) अन्वये प्रदान केलेल्या शक्तींचा वापर करून याद्वारे उक्त श्री. धीरज शंकरराव पाटील, कार्यकारी संचालक, सुरक्षा व अंमलबजावणी, महाराष्ट्र राज्य विद्युत वितरण कंपनी (तत्कालीन अपर पोलीस अधीक्षक, सातारा) यांना या शासन आदेशाच्या दिनांकापासून शासन सेवेतून निलंबित करण्यात येत आहे.
त्यानुसार असेही आदेश देण्यात येत आहेत की, निलंबनाच्या कालावधीत श्री. धीरज शंकरराव पाटील यांना महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी, सेवेतून काढून टाकलेल्या काळातील वेतन) नियम १९८१ मधील नियम ६८ (एक) (अ) नुसार निर्वाह भत्ता व त्यावरील अनुज्ञेय महागाई भत्ता देय राहील.
शासन आणखी असेही आदेश देत आहेत की, जोपर्यंत निलंबनाचे आदेश अस्तित्वात असतील तोपर्यंत श्री. धीरज शंकराव पाटील यांचे मुख्यालय महासमादेशक, होमगार्ड, महाराष्ट्र राज्य, मुंबई यांचे कार्यालय हे राहील. त्यांना महासमादेशक, होमगार्ड, महाराष्ट्र राज्य, मुंबई यांच्या पूर्वपरवानगीशिवाय मुख्यालय सोडता येणार नाही. महासमादेशक, होमगार्ड, महाराष्ट्र राज्य, मुंबई यांच्या पूर्वपरवानगीशिवाय त्यांनी मुख्यालय सोडल्यास ती त्यांची गैरवर्तणूक ठरेल व त्या कारणासाठी वेगळ्या शिस्तभंगाच्या कारवाईस ते पात्र ठरतील.
पृष्ठ ३ पैकी २
# Page 3
शासन आदेश क्रमांकः मपोसे-१०२२/प्र.क्र.७०२/पोल-२