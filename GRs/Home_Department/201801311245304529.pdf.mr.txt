# Page 1
धुळे शहर पोलीस स्टेशन येथे गु.र.नं.१५०/ २०१७, (गुड्याचोर हत्या प्रकरण ) प्रकरणी मा.
सत्र न्यायालयातील प्रकरणामध्ये विशेष सरकारी अभियोक्ता म्हणून नियुक्त करण्यात आलेल्या अॅड. श्री. उज्वल निकम यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्र. एसपीपी ०९१७/प्र.क्र.२०१/पोल-१०
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२,
दिनांक : ३१ जानेवारी, २०१८
संदर्भ : विधि व न्याय विभाग, अधिसुचना क्र.एसपीपी २०१७/यु.ओ.आर.५२/डी-१४ दिनांक ०१ नोव्हेंबर, २०१७
शासन निर्णय :
धुळे शहर पोलीस स्टेशन येथे गु.र.नं. १५०/२०१७, (गुड्याचोर हत्या प्रकरण) या गुन्ह्यातुन उद्भवणा-या प्रकरणामध्ये शासनाच्या वतीने न्यायालयात कामकाज पहाण्यासाठी अॅड.श्री.उज्वल निकम यांची विशेष सरकारी अभियोक्ता म्हणून विधी व न्याय विभागाने वरील संदर्भाधीन दिनांक ०१ नोव्हेंबर, २०१७ अधिसुचनेन्वये नियुक्ती करण्यात आली आहे. याबाबत अॅड. श्री. उज्वल निकम यांना खालीलप्रमाणे व्यवसायीक फी अदा करण्यास शासन मान्यता देत आहे.
अ) प्रतिदिन परिणामकारक सुनावणी फी :- रुपये ५०,०००/
ब) विचारविनिमय फी प्रत्येक तासाला १५,०००/ कमाल मर्यादा प्रतिदिनी :- रुपये ५०,०००/
क) हॉटेलचा खर्च प्रतिदिनी :- रुपये ५,०००/
ड) प्रवास खर्च :- रेल्वेचा प्रत्यक्ष प्रवास खर्च
२. या व्यतिरीक्त अॅड. श्री. उज्वल निकम यांना अपरिणामकारक सुनावणी फी अथवा अन्य कोणतीही फी वा भत्ते अनुज्ञेय असणार नाहीत. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिका-याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी.
४. यासाठी येणारा खर्च या विभागाच्या मागणी क्र. बी १, २०५५ पोलीस- (००) १०९, जिल्हा पोलीस (००) (०१) जिल्हा पोलीस दल - (२०५५ ०१६८) - २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
# Page 2
शासन निर्णय क्रमांक: एसपीपी ०९१७/प्र.क्र.२०१/पोल-१०
५. हा शासन निर्णय वित्त विभागाच्या अनौपचारीक संदर्भ २६/१८/व्यय-७, दिनांक २३.०१.२०१८ अन्वये निर्गमित करण्यात येत आहे.