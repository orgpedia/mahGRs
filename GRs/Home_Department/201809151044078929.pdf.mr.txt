# Page 1
महाराष्ट्र शासन
गृह विभाग
शासन ज्ञापन क्रमांक संकीर्ण-०११८/प्र.क्र.१२/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १५ सप्टेंबर २०१८.
विषय मुंबई शहरातील राज्य शासकीय पुरातन वास्तुंचे (antique homesteads) सौंदर्य जतन करण्यासाठी सार्वजनिक बांधकाम विभागाच्या परिरक्षेखाली असलेल्या पुरातन वास्तुंना पूर्ववत करणेबाबतच्या कार्यक्रमाखाली, पोलीस आयुक्त, बृहन्मुंबई, यांच्या कार्यालयाच्या पुरातन वास्तुची फेज-२ अंतर्गत कामे करण्यासाठी प्रशासकीय मान्यता मिळणेबाबत.
संदर्भ १) शासन निर्णय, सार्वजनिक बांधकाम विभाग, क्र. बीडीजी-२००७/ प्र.क्र.२४५/इमारती-३, दिनांक १७.०३.२००८.
२) शासन परिपत्रक, वित्त विभाग, क्र. विअप्र-२०१४/प्र.क्र.४९/१४/ विनियम, दिनांक ०५.०१.२०१५.
३) शासन निर्णय, वित्त विभाग, क्र. विअप्र-२०१३/ प्र.क्र.३०/ १३/ विनियम, भाग-२, दिनांक १७.०४.२०१५.
४) पोलीस आयुक्त, बृहन्मुंबई, यांचे पत्र क्र. पोआ/ कक्ष-८ (१)/शा.३७७/१७, दिनांक १६.१२.२०१७.
५) शासन परिपत्रक, नियोजन विभाग, क्र. ससमा-२०१०/प्र.क्र.४८ (भाग-१)/ का.-१४६१, दिनांक ११.०६.२०१८.
६) पोलीस आयुक्त, बृहन्मुंबई, यांच्या कार्यालयाचे पत्र क्र. पोआ/कक्ष ८(१)/शा.१६३/१८, दिनांक २७.०६.२०१८.
ज्ञापन
मुंबई शहरातील राज्य शासकीय पुरातन वास्तुंचे (antique homesteads) सौंदर्य जतन करण्यासाठी सार्वजनिक बांधकाम विभागाच्या परिरक्षेखाली असलेल्या पुरातन वास्तुंना पूर्ववत करणेबाबतचा कार्यक्रम हाती घेण्याचा निर्णय हा शासन निर्णय, सार्वजनिक बांधकाम विभाग, क्रमांक बीडीजी-२००७/प्र.क्र.२४५/इमारती-३, दिनांक १७.०३.२००८, द्वारे घेण्यात आला आहे. या प्रयोजनासाठी जिल्हाधिकारी, मुंबई शहर, यांच्या अध्यक्षतेखाली एक समिती घटित करण्यात आली आहे. या समितीच्या दिनांक २४.११.२०१६ रोजी झालेल्या बैठकीत पोलीस आयुक्त, बृहन्मुंबई, यांच्या कार्यालयाच्या पुरातन वास्तुसंबंधी कामे करण्यासाठी रु.५,००,००,०००/- इतक्या रकमेस मान्यता प्रदान करण्यात आली होती. त्या अनुसार, फेज १ अंतर्गत दुरुस्तीचे काम सुरू आहेत.
२. उक्त कार्यक्रमाखाली फेज-२ अंतर्गत कामे करण्यासाठी रु.८,४१,५५,३०६/- इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव पोलीस आयुक्त, बृहन्मुंबई, यांनी दिनांक १६.१२.२०१७ रोजीच्या पत्राव्दारे सादर केला आहे. उक्त खर्चाचे अंदाज हे (मे.
आभा नरेन लांबा असोशिएटस्यांनी तयार केले आहेत.
# Page 2
शासन ज्ञापन क्रमांकः संकीर्ण-०११८/प्र.क्र.१२/पोल-७.
३. उक्त खर्चाचे अंदाज सार्वजनिक बांधकाम विभाग, मंत्रालय, यांनी तपासले आहेत व ते रु.८,२९,०९,८७८/- असे सुधारित केले आहेत आणि, विवक्षित अटींवर, प्रशासकीय मान्यता देण्यास सहमती दिली आहे.
४. त्या अनुसार, मुंबई शहरातील राज्य शासकीय पुरातन वास्तुंचे (antique homesteads) सौंदर्य जतन करण्यासाठी सार्वजनिक बांधकाम विभागाच्या परिरक्षेखाली असलेल्या पुरातन वास्तुंना पूर्ववत करणेबाबतच्या कार्यक्रमाखाली, पोलीस आयुक्त, बृहन्मुंबई, यांच्या कार्यालयाच्या पुरातन वास्तुची फेज-२ अंतर्गत कामे करण्यासाठी रु.८,२९,०९,८७८/- (रुपये आठ कोटी, एकोणतीस लक्ष, नऊ हजार, आठशे अठ्याहत्तर फक्त) इतक्या खर्चाच्या अंदाजास, पुढील अटीवर, याद्वारे, प्रशासकीय मान्यता प्रदान करण्यात येत आहे: १) निधी उपलब्ध झाल्याशिवाय काम सुरू करू नये.
२) खर्चाचे अंदाजांवर मुख्य अभियंता, सार्वजनिक बांधकाम प्रदेश, मुंबई, यांचे साक्षांकन आवश्यक आहे.
५. उक्त कामासाठी येणारा खर्च हा गृह विभाग--मागणी क्र. बी-१, २०५५, पोलीस, ००, १०८, राज्य मुख्यालय पोलीस, (०२) शहर पोलीस, (०२) (०१) शहर पोलीस-आस्थापना (दत्तमत)(अनिवार्य) (२०५५ ००९७), २७, लहान बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.२५/इमा-२, दिनांक १२.०१.२०१८, अन्वये मिळालेल्या सहमतीने निर्गमित करण्यात येत आहे.
# Page 3