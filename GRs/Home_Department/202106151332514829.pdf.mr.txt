# Page 1
नागरी संरक्षण संचालनालयाच्या आस्थापनेवरील गट-क संवर्गातील चालनिक व तांत्रिक पदांना संगणक अर्हता परीक्षेत सूट देणेबाबत.
महाराष्ट्र शासन
गृह विभाग
शासन निर्णय क्रमांक : एचजीएस २०२१/प्र.क्र.५७/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १५ जुन, २०२१
वाचा :- १) सामान्य प्रशासन विभाग, शासन निर्णय, क्र.प्रशिक्षण-२०००/प्र.क्र.६१/२००१/३९, दि.०७.०८.२००१.
२) सामान्य प्रशासन विभाग, शासन निर्णय, क्र.मातंसं/नस्ती ०४/२२४/३९, दि.२६.०५.२००४ ३) नागरी संरक्षण संचालनालयाचे पत्र, क्र.नासंसं/कार्या-३/प्र.क्र.७१/सं.प.सू/२०२१/४७५, दि.२७.०५.२०२१.
प्रस्तावना:
सामान्य प्रशासन विभाग शासन निर्णय दि.२६.०५.२००४ मधील अनुक्रमांक ३ मध्ये ज्या पदांना संगणक प्रशिक्षण आवश्यक नाही अशा पदांना तसेच अंध किंवा संगणक हाताळण्यास शारीरीक दृष्ट्या सक्षम नसलेल्या व्यक्तींना संबंधित विभागाच्या सचिवांना संगणक अर्हता परिक्षेतून सूट देता येईल, अशी तरतूद करण्यात आली आहे. या अनुषंगाने नागरी संरक्षण संचालनालयाच्या संदर्भाधीन क्रमांक ३ च्या पत्रान्वये “त्यांच्या अस्थापनेवरील चालनिक व तांत्रिक १२ पदांची कर्तव्ये विचारात घेता या पदांना संगणक अर्हता परीक्षा उत्तीर्ण होण्यापासून सूट देण्याची” विनंती केली आहे. सदर विनंतीच्या अनुषंगाने उक्त पदांना संगणक अर्हता परीक्षा उत्तीर्ण होण्यापासून सूट देण्याची बाब शासनाच्या विचाराधीन होती.
शासन निर्णयः सामान्य प्रशासन विभागाच्या संदर्भ क्र. २ येथील दि.२६.०५.२००४ शासन निर्णयाच्या तरतुदींनुसार नागरी संरक्षण संचालनालयाच्या अस्थापनेवरील गट-क संवर्गातील खालील नमूद एकूण १२ चालनिक व तांत्रिक पदांना, त्यांची कर्तव्ये विचारात घेता, संगणक अर्हता परिक्षतून सूट देण्यास शासन मान्यता देण्यात येत आहे:
----------------------------------------------------
| अ.क्र. | पदनाम | अ.क्र. | पदनाम |
| १ | प्रमुख अग्निशामक/विमोचक |  | सहाय्यक यांत्रिक जोडारी |
| २ | अग्निशामक/विमोचक | ८ | संधाता |
| ३ | चालक यंत्रचालक | ९ | विजतंत्री |
| ४ | चालक | १० | स्वयंवीजतंत्री |
| ५ | प्रथमोपचारक | ११ | सहाय्यक स्वयं वीजतंत्री |
| ६ | यांत्रिक जोडारी | १२ | जोडारी |
----------------------------------------------------
२. उपरोक्त सूट दिलेल्या पदांच्या यादीचा दर तीन वर्षांनी संचालक, नागरी संरक्षण संचालनालय यांनी आढावा घ्यावा व त्यानुसार बदल असल्यास तसे शासनास कळवावे.
# Page 2
शासन निर्णय क्रमांकः एचजीएस २०२१/प्र.क्र.५७/विशा-८