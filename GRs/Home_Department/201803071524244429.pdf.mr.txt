# Page 1
राज्य उत्पादन शुल्क विभागातील दुय्यम निरीक्षक संवर्गातील अधिकाऱ्यांना निरीक्षक (गट-ब) या संवर्गात पदोन्नतीनंतर देण्यात येणाऱ्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक :- इएसटी-२७१५/ प्र.क्र.२५१/ राउशु-१,
मंत्रालय, मुंबई-४०० ०३२.
दिनांक :- ०७ मार्च, २०१८.
वाचा:
१) शासन निर्णय, सामान्य प्रशासन विभाग क्र. बीसीसी२००१/१८८७/प्र.क्र.६४/०१/१६-ब, दि.२५.०५.२००४.
२) सामान्य प्रशासन विभाग, पत्र क्र. बीसीसी-२०१७/प्र.क्र.३१२A/१६-ब, दि.२९.१२.२०१७.
शासन आदेश -
राज्य उत्पादन शुल्क विभागातील दुय्यम निरीक्षक (गट-क) या संवर्गातून निरीक्षक (गट-ब) या संवर्गात पदोन्नती देण्यासाठी तयार करण्यात आलेल्या सन २०१२-१३ च्या पदोन्नतीसूचीमधील खालील अधिकाऱ्यांना निरीक्षक (गट-ब) या संवर्गात पदोन्नती देण्यात येत असून सदर पदोन्नतीनंतर, त्यांची त्यांच्या नावासमोर (स्तंभ ४ येथे) दर्शविण्यात आलेल्या महसूली विभागामध्ये (स्तंभ ५ येथे) दर्शविण्यात आलेल्या ठिकाणी पदस्थापना करण्यात येत आहे.
--------------------------------------------------------------------------------------------------------------------------------
| अ.क्र. | अधिकाऱ्याचे नाव | पदोन्नती समावेशनाचा प्रवर्ग | वाटप करण्यात आलेला महसूली संवर्ग | पदोन्नतीनंतर देण्यात येणारी पदस्थापना | शेरा |
| १ | २ | ३ | ४ | ५ | ६ |
| १ | श्री. चंद्रकांत कु. वाघमारे | खुला | नागपूर | निरीक्षक, राउशु, भरारी पथक क्र.१, नागपूर | रिक्त पदी |
| २ | श्री. दिलीप बा. कोळी | खुला | अमरावती | निरीक्षक, राउशु, अमरावती शहर | रिक्त पदी |
--------------------------------------------------------------------------------------------------------------------------------
सदर पदोन्नती ही, महाराष्ट्र लोकसेवा आयोगाच्या मान्यतेच्या अधीन राहून, निव्वळ तात्पुरत्या स्वरूपात मा. सर्वोच्च न्यायालयातील विशेष अनुज्ञा याचिका क्र.२८३०६/२०१७ मधील निर्णयाच्या अधीन राहून देण्यात येत आहे. तसेच ते दि. २४.०५.२००४ च्या शासन निर्णयातील तरतूदीनुसार आरक्षणाचा लाभ मिळवून सेवाज्येष्ठता यादीत वरच्या स्थानावर आले नाहीत याची खात्री करण्यात आली आहे.
# Page 2
शासन आदेश क्रमांकः इएसटी-२७१५/प्र.क्र.२५१/ राउशु-१,
सदर अधिकाऱ्यांनी सदर पदोन्नतीचा स्वीकार करून, पदोन्नतीच्या पदावर तात्काळ रूजू व्हावे. आयुक्त, राउशु यांनी या अधिकाऱ्यांना सध्याच्या पदावरून तात्काळ कार्यमुक्त करून, पदोन्नतीच्या पदावर तात्काळ हजर करून घ्यावे. संबंधित अधिकाऱ्यांनी सदर पदोन्नती न
स्वीकारल्यास २०१२-१३ च्या पदोन्नतीसूचीमधून त्यांची नावे वगळण्यात येतील व या निवडसूचीतून पदोन्नतीचा कोणताही हक्क त्यांना राहणार नाही.