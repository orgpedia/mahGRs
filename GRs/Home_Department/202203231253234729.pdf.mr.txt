# Page 1
कोकण रेल्वे महामंडळाचे वाढीव भागभांडवल खरेदी करण्यासाठी महामंडळास रु.२६,६९,७६,७१२/- इतका निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.आरएलवाय-२०१६/प्र.क्र.४६/परिवहन-५
मंत्रालय, मुंबई ४०० ०३२.
दिनांक :- २३ मार्च, २०२२.
वाचा : १) गृह विभाग शासन निर्णय क्र.आरएलवाय-२०१६/प्र.क्र.४६/रेल्वे कक्ष, दिनांक : १३ सप्टेंबर, २०१७
२) कंपनी सचिव, कोकण रेल्वे महामंडळ यांचे पत्र क्र.KR/CO/S/Bonds/ ३rd Rights Issue, दिनांक २६.०७.२०२१ व २४.०८.२०२१.
प्रस्तावना : कोकण रेल्वे महामंडळाच्या प्राधिकृत भागभांडवलात वाढ करणे आणि शासनाचे वाढीव भागभांडवल मंजूर करण्यास दिनांक ७ सप्टेंबर, २०१७ रोजी झालेल्या मंत्रीमंडळ बैठकीत मान्यता मिळालेली आहे. याबाबतचा शासन निर्णय क्र.आरएलवाय-२०१६/प्र.क्र.४६/रेल्वे कक्ष, दिनांक १३ सप्टेंबर, २०१७ रोजी निर्गमित करण्यात आला आहे.
दिनांक १३ सप्टेंबर, २०१७ रोजीच्या शासन निर्णयान्वये विभागाने कोकण रेल्वे महामंडळाच्या वाढीव अधिकृत भागभांडवलात शासनाच्या समभागाच्या प्रमाणामध्ये (२२%) अतिरिक्त रु.७०२.५७७६ कोटीचे समभाग टप्प्याटप्प्याने खरेदी करण्यात मान्यता देण्यात आलेली आहे. अतिरिक्त भागभांडवलापैकी आतापर्यंत पहिल्या, दुस-या व तिस-या हक्क भागाची राज्य हिश्श्याच्या भागभांडवलाची रु.१९२.४२२३ कोटी रक्कम कोकण रेल्वे महामंडळास अदा करण्यात आली आहे.
आता तिस-या हक्क भागाच्या (Third Right Issue) रु.१०७.८० कोटी रक्कमेपैकी उर्वरीत रु.२६,६९,७६,७१२/- (सव्वीस कोटी एकोणसत्तर लक्ष शहात्तर हजार सातशे बारा रुपये फक्त) इतकी रक्कम कोकण रेल्वे महामंडळास वितरित करण्याची बाब शासनाच्या विचाराधीन होती.
शासन निर्णय : कंपनी सचिव, कोकण रेल्वे महामंडळ (Chairman & Managing Director, Konkan Railway Corporation Ltd), कोकण रेल्वे, सी. बी. डी. बेलापूर, नवी मुंबई यांना प्रस्तावनेत नमूद प्रयोजनासाठी रु.२६,६९,७६,७१२/- (सव्वीस कोटी एकोणसत्तर लक्ष शहात्तर हजार सातशे बारा रुपये फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने सह सचिव/उप सचिव (अर्थसंकल्प), गृह विभाग यांना नियंत्रण अधिकारी व शासनाचे अवर सचिव / कार्यासन अधिकारी, रोख शाखा, गृह विभाग, मंत्रालय, मुंबई - ४०० ०३२ यांना आहरण व संवितरण अधिकारी म्हणून घोषित केले असून, या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२१-२२ या वर्षात मागणी क्र.बी.-१०, ५००२-भारतीय रेल्वे यावरील भांडवली खर्च (व्यावसायिक मार्ग), १४- शासनाच्या व्यावसायिक उपक्रमाकरिता गुंतवणूक, १९०-शासनाच्या व्यावसायिक उपक्रमाकरिता गुंतवणूक (इतर सार्वजनिक क्षेत्र), (०१)(०१) - महाराष्ट्र
# Page 2
शासन निर्णय क्रमांकः आरएलवाय-२०१६/प्र.क्र.४६/परिवहन-५
लोहमार्ग पायाभूत विकास कंपनी (५००२००१४), ३२ अंशदाने या लेखाशिर्षाखाली खर्ची टाकण्यात यावा व मंजूर अनुदानातून भागविण्यात यावा.
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२१/प्र.क्र.४८ / अर्थ-३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने" या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र.अर्थसं-२०२१/प्र.क्र.४८/अर्थ-३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.३५/१४६१, दिनांक २८.०२.२०२२ व वित्त विभागाच्या अनौपचारिक संदर्भ क्र.७१/२०२२ / व्यय-८, दिनांक ०४.०३.२०२२ अन्वये देण्यात आलेल्या मान्यतेनुसार निर्गमित करण्यात येत आहे.