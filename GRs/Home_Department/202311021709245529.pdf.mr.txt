# Page 1
राज्यातील सर्व कारागृहांमध्ये बंद्यांकरीता स्मार्टकार्ड फोन सुविधा उपलब्ध करुन देण्यास मान्यता देणेबाबत....
महाराष्ट्र शासन
गृह विभाग
शासन निर्णय क्रमांक:- जेएलएम-०४२२/प्र.क्र.७०/तुरुंग-२
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ०२ नोव्हेंबर, २०२३.
संदर्भ :- १) गृह विभाग, शासन निर्णय क्रमांक जेएलएम-०४२२/प्र.क्र.७०/ तुरुंग-२, दि. १८/०५/२०२३
२) अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचा क्र. न्यावि/अॅलनग्रुप/स्मा.का./येमका/७६००/२३, कक्ष ९(३) पुणे-१, दि. ०४/०७/२०२३ रोजीचा प्रस्ताव
प्रस्तावना: तामिळनाडूस्थित अॅलन ग्रुप, एल-६९ मणिकंपलयन हाऊसिंग युनिट, इरोड, तामिळनाडू यांनी कारागृहातील बंद्यांकरीता स्मार्टकार्ड फोन सुविधा सुरु करण्यास परवानगी मिळणेबाबत सादर केलेल्या प्रस्तावानुषंगाने, अपर पोलीस महासंचालक व महानिरीक्षक, कारागृह व सुधारसेवा, पुणे (अपोमसं) यांनी विभागीय कार्यालयास अभिप्राय सादर करण्याबाबत सूचित केले होते. त्यानुसार, सर्व उपमहानिरीक्षक (कारागृह) यांनी अॅलन ग्रुप यांच्याकडील स्मार्टकार्ड फोन सुविधा प्रस्तावास सहमती देऊन ती राबविण्यास हरकत नसल्याचे अभिप्राय दिले. त्यानुषंगाने अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनीदेखील स्मार्टकार्ड फोन सुविधा येरवडा मध्यवर्ती कारागृह येथे प्रायोगिक तत्वावर सुरु करण्याची शिफारस केली. त्यानुसार अॅलन ग्रुप यांचेमार्फत पुरविण्यात येणारी मोफत Inmate Calling System येरवडा मध्यवर्ती कारागृह, पुणे येथे प्रायोगिक तत्वावर सुरु करण्यास मंजूरी देण्याबाबत अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचेकडून प्राप्त प्रस्तावानुषंगाने येरवडा मध्यवर्ती कारागृह, पुणे येथे प्रायोगिक तत्त्वावर बंद्यांकरीता स्मार्टकार्ड फोन सुविधा उपलब्ध करुन देण्यास संदर्भ क्र.१ येथील शासन निर्णयान्वये मान्यता देण्यात आली आहे. तसेच येरवडा मध्यवर्ती कारागृह यांचा यासंदर्भातील अहवाल देखील प्राप्त झाला आहे. सदर अहवालानुषंगाने राज्यातील सर्व कारागृहांत स्मार्टकार्ड दुरध्वनी सुविधा कार्यान्वित करण्याबाबत अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी संदर्भ क्र.२ च्या पत्रान्वये प्रस्ताव सादर केला असून सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय:
राज्यातील येरवडा मध्यवर्ती कारागृह येथे बंद्यांकरीता स्मार्टकार्ड फोन सुविधा प्रायोगिक तत्त्वावर कार्यान्वित करण्यात आली असून अशा प्रकारे स्मार्टकार्ड फोन सुविधा राज्यातील सर्व कारागृहांतील बंद्यांकरीता राबविण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांक: जेएलएम-०४२२/प्र.क्र.७० / तुरुंग-२
२. सदर सुविधा राबविताना कारागहांची सुरक्षा व महाराष्ट्र कारागृह नियमावली, १९७९ मधील तरतुदी विचारात घेऊन नियमानुसार आवश्यक ती कार्यवाही करण्यात यावी. तसेच शासनाच्या इतर सर्व संबंधित विभागांची प्रचलित धोरणे, नियम व नियमावलींचे काटेकोरपणे पालन करण्यात यावे.
३. कारागृहातील अंतर्गत सुरक्षा ही कारागृहाची जबाबदारी असल्याने, सदर स्मार्ट कार्ड फोन सुविधेचा गैरवापर होणार नाही, याची संबंधित कारागृह अधीक्षक यांनी खबरदारी घ्यावी.