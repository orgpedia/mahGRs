# Page 1
सामुहिक हिंसा (Mob Violence) आणि सामुहिक अत्याचार (Mob Lynching) याबाबत प्रतिबंधात्मक उपाययोजना.
महाराष्ट्र शासन
गृह विभाग
शासन परिपत्रक क्र. याचिका-०७२२/४०३/प्र.क्र.११/विशा-१ अ
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २० ऑक्टोबर, २०२२.
वाचा :- शासन परिपत्रक क्र. संकिर्ण-०८१८/प्र.क्र.२५४/विशा-१ अ, दिनांक १३.०८.२०१८.
परिपत्रक :
तहसीन पुनावाला यांनी मॉब लिंचिंगच्या संदर्भात मा. सर्वोच्च न्यायालय येथे दाखल
केलेल्या रिट याचिका क्र.७५४/२०१६ प्रकरणी मा. न्यायालयाने दिनांक १७.०७.२०१८ रोजी
दिलेल्या आदेशाच्या अनुषंगाने संदर्भाधीन शासन परिपत्रक निर्गमित करण्यात आले आहे.
आता, कोडुंगलूर फिल्म सोसायटी यांनी मॉब लिंचिंगच्या संदर्भात मा. सर्वोच्च न्यायालय येथे
दाखल केलेल्या रिट याचिका क्र. ३३०/२०१८ प्रकरणी मा. न्यायलयाने दिनांक ०१.१०.२०१८
रोजी आणखी मार्गदर्शक सूचना दिल्या आहेत. उक्त सूचनांप्रमाणे कार्यवाही करण्याबाबत
पोलीस महासंचालक, महाराष्ट्र राज्य कार्यालयाने सर्व पोलीस घटकांना सूचना द्याव्यात.
अ) प्रतिबंधात्मक कार्यवाही :
(१) निषेध/ निदर्शने आंदोलनादरम्यान एखादा व्यक्ती प्रतिबंधित शस्त्रे बाळगत असल्याचे
आढळून आले तर त्याचा हिंसाचार करण्याचा हेतू आहे असे गृहित धरुन त्याच्यावर कायद्यानुसार कारवाई करावी.
(२) सामुहिक हिंसाचाराच्या कृत्यांना प्रतिबंध करण्यासाठी प्रत्येक जिल्ह्यात स्थापन केलेल्या
शीघ्र कृती दलाच्या तुकड्यांना प्रशिक्षण द्यावे. अशा तुकड्या असुरक्षित सांस्कृतिक आस्थापनांच्या आसपास तैनात कराव्यात.
(३) सामुहिक हिंसेच्या आणि सार्वजनिक, खाजगी मालमत्तेचे नुकसान करणा-या घटनांची
नोंद करण्यासाठी पोलीस महासंचालक, महाराष्ट्र राज्य, मुंबई यांनी त्यांच्या वेबसाईटवर एक सायबर माहिती पोर्टल तयार करावे.
ब) उपचारात्मक कार्यवाही :
(१) अधिका-यांनी घातक नसलेल्या जलतोफ आणि अश्रुधुर यासारख्या जमाव नियंत्रण उपकरणांचा वापर करावा.
(२) घटनास्थळी सापडलेल्या हल्लेखोरांना तात्काळ अटक करावे.
# Page 2
शासन परिपत्रक क्रमांकः याचिका-०७२२/४०३/प्र.क्र.११/विशा-१ अ
क) हिंसा करणा-या व्यक्तीचे दायित्व: (१) सामुहिक हिंसाचारामुळे प्रत्यक्ष किंवा अप्रत्यक्षपणे मालमत्तेचे नुकसान झाले असेल आणि प्रवक्त्याद्वारे किंवा कोणत्याही गट/संघटनेच्या सोशल मीडिया खात्यांद्वारे किंवा कोणत्याही
व्यक्तीद्वारे असे नुकसान केले गेले असेल, तर अशा व्यक्तीविरुद्ध भारतीय दंड संहिता, १८६० च्या अंतर्गत कलम १५३A, २९५A, २९८ आणि ४२५ सह योग्य कारवाई करावी.
(२) ज्या घटनांमध्ये एखाद्या गटाने / संघटनेने निषेध किंवा निदर्शने केली ज्यामुळे हिंसाचार
आणि मालमत्तेचे नुकसान झाले असेल, अशा गट/संघटनेच्या नेत्यांनी आणि पदाधिकाऱ्यांनी
२४ (चोवीस) तासांच्या आत ज्या पोलीस ठाण्याच्या हद्दीत हिंसाचार आणि नुकसान झाले त्या ठाण्यात स्वतःहून चौकशीसाठी उपस्थित राहावे. कोणत्याही पुरेशा कारणाशिवाय अशा रीतीने स्वत:ला हजर न झाल्यास अशी व्यक्ती संशयित म्हणून कारवाई करावी आणि कायद्यानुसार फरारी घोषित करण्यासह त्याच्याविरुद्ध कायदेशीर प्रक्रिया त्वरित सुरू करावी.
(३) एखाद्या व्यक्तीला हिंसाचाराची सुरुवात करणे, प्रोत्साहन देणे, चिथावणी देणे किंवा कोणत्याही प्रकारे हिंसाचाराचे कोणतेही कृत्य घडवून आणल्याबद्दल अटक करण्यात आली
आहे ज्यामुळे जीवितहानी किंवा मालमत्तेचे नुकसान होते, अशा हिंसाचारामुळे झालेल्या
नुकसानीची रक्कम जमा केल्यावर सशर्त जामीन मंजूर केला जाऊ शकतो. अशा हिंसाचारात एकापेक्षा जास्त व्यक्तींचा सहभाग असल्यास, त्यांच्यापैकी प्रत्येकजण एकत्रितपणे,
स्वतंत्रपणे परिमाणित नुकसान भरण्यासाठी जबाबदार असेल.
ड) पोलीस अधिका-यांची जबाबदारी:
(१) जेव्हा हिंसाचाराच्या कोणत्याही कृतीमुळे मालमत्तेचे नुकसान होते, तेव्हा संबंधित पोलीस अधिका-यांनी एफआयआर दाखल करावा आणि वैधानिक कालावधीत शक्य तितका तपास
पूर्ण करावा आणि त्या संदर्भात अहवाल सादर करावा. एफआयआर दाखल करण्यात आणि
वैधानिक कालावधीत पुरेशा कारणाशिवाय तपास करण्यात अपयश आल्यास संबंधित
अधिकाऱ्याने कर्तव्यात निष्काळजीपणा केला आहे असे समजून त्याच्याविरुद्ध विभागीय कारवाई करावी.
(२) पोलीस ठाण्याच्या प्रभारी अधिका-यांनी पोलीस ठाण्याच्या घटनांचे रेकॉर्डिंग करण्यासाठी
स्थानिक व्हिडीओ ऑपरेटर यांना बोलवावे. जर स्थानिक व्हिडीओ ऑपरेटर व्हिडीओ रेकॉर्ड
पृष्ठ ३ पैकी २
# Page 3
शासन परिपत्रक क्रमांकः याचिका-०७२२/४०३/प्र.क्र.११/विशा-१ अ
करण्यास अक्षम असतील किंवा प्रभारी अधिका-याचे असे मत असेल की पुरक माहिती
आवश्यक आहे तर खाजगी व्हिडीओ ऑपरेटरना व्हिडीओ रेकॉर्ड करण्यासाठी विनंती करावी.
(३) उपरोक्त गुन्ह्यांशी संबंधित तपासाचे चाचणीचे स्थिती अहवाल, अशा खटल्यांचे
निकालांसह, पोलीस महासंचालक कार्यालयाने अधिकृत वेबसाइटवर नियमितपणे अपलोड
करावेत.
(४) अशा प्रकारचे गुन्हे केल्याचा आरोप असलेल्या कोणत्याही व्यक्तीची निर्दोष मुक्तता
झाल्यास, नोडल अधिकाऱ्याने अशा निर्दोष सुटकेविरुद्ध अपील दाखल करण्यासाठी
सरकारी वकिलांशी समन्वय साधावा.
२. मा. सर्वोच्च न्यायालय यांनी रिट याचिका क्र.३३०/२०१८ मध्ये दिनांक ०१.१०.२०१८ रोजी दिलेल्या आदेशानुसार योग्य ती कार्यवाही तातडीने करण्याची सर्व नोडल ऑफीसर यांनी योग्य ती दक्षता घ्यावी. मा. सर्वोच्च न्यायालयाच्या सदर आदेशाची प्रत
सोबत जोडली आहे.
३. उपरोक्त प्रमाणे कार्यवाही करण्यास पोलीस अधिका-यांनी निष्काळजीपणा केल्यास
त्यांच्यावर नियमाप्रमाणे कारवाई करण्यात येईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56