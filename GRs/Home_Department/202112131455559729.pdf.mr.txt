# Page 1
राज्य उत्पादन शुल्क विभागातील निरीक्षक (गट-ब) संवर्गातून उपअधीक्षक (गट-ब) संवर्गात पदोन्नती.
महाराष्ट्र शासन
गृह विभाग
शासन आदेश क्रमांक:- इएसटी-१७२१/प्र.क्र.९२/ राउशु-१
मंत्रालय, मुंबई-४०० ०३२.
दिनांक :- १३ डिसेंबर, २०२१.
संदर्भ :- राज्य निवडणूक आयोग, महाराष्ट्र यांचे पत्र क्र . रानिआ/जिपपंस-२०२१/प्र.क्र.१९/ का.७, दि.०९.१२.२०२१.
शासन आदेश राज्य उत्पादन शुल्क विभागातील निरीक्षक (गट-ब) या संवर्गातून उपअधीक्षक (गट-ब) या संवर्गात पदोन्नती देण्यासाठी तयार करण्यात आलेल्या सन २०२०-२१ च्या पदोन्नतीसूचीमधील खालील अधिकाऱ्यांना उपअधीक्षक (गट-ब) या संवर्गात पदोन्नती देण्यात येत असून सदर पदोन्नतीनंतर, त्यांची त्यांच्या नावासमोर (स्तंभ ४ येथे) दर्शविण्यात आलेल्या महसूली विभागामध्ये (स्तंभ ५ येथे) दर्शविण्यात आलेल्या ठिकाणी पदस्थापना करण्यात येत आहे.
------------------------------------------------------------------------------------------------------
| अ. क्र. | अधिकाऱ्याचे नाव | प्रवर्ग | वाटप करण्यात आलेला महसूल विभाग | पदोन्नतीनंतर देण्यात येणारी पदस्थापना |
|  | २ | ३ |  | ५ |
| १. | श्री.एस.टी.माळवे | भ.ज.(ड) | कोकण-२ | उपअधीक्षक, राउशु, कल्याण- मुरबाड, ठाणे. |
| २. | श्री.आर.एल.खोत | खुला | पुणे | उपअधीक्षक, राउशु, कोल्हापूर अधीक्षक कार्यालय. |
| ३. | श्री. युवराज शिंदे | खुला | पुणे | उपअधीक्षक, राउशु, पिंपरी चिंचवड. |
| ४. | श्री. आर. व्ही. उगले | इ.मा.व. | नाशिक | उपअधीक्षक, राउशु, मे. बृहन्महाराष्ट्र शुगर सिंडीकेट, नाशिक. |
------------------------------------------------------------------------------------------------------
२. सदर पदोन्नती ही खालील अटींच्या अधीन राहून देण्यात येत आहे.
१) सदर पदोन्नती, निवडसूची तयार करताना कोणीही ज्येष्ठ अधिकारी अनावधानाने वगळण्यात आलेले नाहीत अथवा अधिक्रमित झालेले नाहीत, याच्या अधीन राहून देण्यात येत आहे.
२) सदर पदोन्नती निव्वळ तात्पुरत्या स्वरूपात, मा. सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून पदोन्नतीच्या कोटयातील सर्व रिक्त पदे दि.२५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात सा.प्र.वि./१६-ब यांच्या दि.०७.०५.२०२१ च्या शासन निर्णयानुसार दिलेल्या सुचनांनुसार देण्यात येत आहे.
तसेच, दि.०७.०५.२०२१ च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आले असून, त्यावरील अंतिम निर्णयाच्या अधीन राहून देण्यात येत आहे.
# Page 2
शासन आदेश क्रमांक: इएसटी-१७२१/प्र.क्र.९२/राउशु-१
३) दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत मा.उच्च न्यायालय, मुंबई येथील रिट याचिका स्टँप ६८१९/२०२१ मध्ये दि.०८.०७.२०२१ व दि.२२.०७.२०२१ रोजी दिलेल्या आदेशाच्या अधीन राहून देण्यात येत आहे.
४) सदर पदोन्नती निव्वळ तात्पुरत्या स्वरुपाची असल्याने या तात्पुरत्या स्वरूपातील पदोन्नतीमुळे संबंधित अधिकाऱ्यास नियमितपणाचे कोणतेही हक्क प्राप्त होणार नाहीत.
५) निवडसूचीतील अधिकाऱ्यांविरुध्द विभागीय चौकशीची कार्यवाही सुरु / प्रस्तावित नाही.
३. हे आदेश तात्काळ अंमलात येतील. सदर आदेशामधील जे अधिकारी राज्य निवडणूक आयोगाद्वारे घेण्यात येणाऱ्या निवडणूक प्रक्रियेत कर्तव्यार्थ असतील त्यांना दि.२२.१२.२०२१ नंतर तसेच, जे अधिकारी भारत निवडणूक आयोगाद्वारे घेण्यात येणाऱ्या राज्य विधानपरिषद निवडणूक कर्तव्यार्थ असतील त्यांना सदरचे निवडणूक कर्तव्य संपल्यानंतर सध्याच्या पदावरुन पदोन्नतीच्या पदावर हजर होण्यासाठी कार्यमुक्त करण्यात यावे. उर्वरीत अधिकाऱ्यांनी त्यांना देण्यात आलेल्या पदोन्नतीच्या पदस्थापनेच्या ठिकाणी तात्काळ हजर होउन पदाचा कार्यभार घ्यावा.
४. सदर आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.