# Page 1
शासकीय कर्तव्य बजावताना मृत्यू
पावलेल्या राज्य उत्पादन शुल्क
विभागातील दिवंगत कैलास गेणू कसबे,
जवान-नि-वाहनचालक, नाशिक यांच्या
वारसांना नुकसान भरपाई देण्याबाबत.
महाराष्ट्र शासन
गृह विभाग
शासन निर्णय क्रमांक:- इएसटी-११२४/प्र.क्र.२०५/ राउशु-१
मंत्रालय, मुंबई-४०० ०३२.
दिनांक:- ०६ फेब्रुवारी, २०२५
वाचा: १) गृह विभाग, शासन निर्णय, क्र.पीडब्ल्यूएफ-०८११/प्र.क्र.४५३/पोल-७, दि.२८.०२.२०१२
२) आयुक्त, राज्य उत्पादन शुल्क यांचे पत्र क्र.इएसटी-११२०२४/२५/२-अ-३,
दि.१५.०७.२०२४
प्रस्तावाना:
अधीक्षक, राज्य उत्पादन शुल्क, नाशिक यांच्या अधिपत्याखालील भरारी पथक
क्र.१ मधील कर्मचाऱ्यांना दमण बनावटीच्या मद्याची वाहतूक बेकायदेशीरपणे नाशिक जिल्यातून
नवसारी (गुजरात) कडे होणार असल्याची खबर मिळाल्यामुळे अवैध मद्याची वाहतूक करणाऱ्या
गाडीचा पाठलाग करीत असताना श्री.कैलास गेणू कसबे, जवान-नि-वाहनचालक यांचा मृत्यू
झाला.
दिवंगत कैलास गेणू कसबे, जवान-नि-वाहनचालक, ब.क्र.६१, नाशिक यांनी
स्वतःचा जीव धोक्यात घालून प्रत्यक्ष कर्तव्य बजावत असताना त्यांचा मृत्यू झाला असल्याने वाचा
क्र.१ येथील दि.२८.०२.२०१२ च्या शासन निर्णयातील तरतुदीनुसार त्यांच्या कायदेशीर वारसांना
नुकसान भरपाई देण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय
घेण्यात आला आहे.
शासन निर्णय-
दिवंगत कैलास गेणू कसबे, जवान-नि-वाहनचालक, भरारी पथक क्र.१, राज्य
उत्पादन शुल्क, नाशिक यांच्या कायदेशीर वारसास रु.७,५०,०००/-(रुपये सात लक्ष पन्नास हजार
फक्त) इतकी रक्कम नुकसान भरपाई म्हणून मंजूर करण्यात येत आहे.
# Page 2
शासन निर्णय क्रमांकः इएसटी-११२४/प्र.क्र.२०५/ राउशु-१
२. प्रस्तुत प्रकरणी होणारा खर्च, मागणी क्र.बी-२, २०३९ राज्य उत्पादन शुल्क, ००१
संचालन व प्रशासन (०१) (०२) निरीक्षण व प्रतिबंधक आस्थापना दत्तमत, लेखाशीर्ष २०३९००३२,
बाब क्र. - ५० - इतर खर्च यामध्ये उपलब्ध अर्थसंकल्पीय तरतुदीमधून भागविण्यात यावा.
३. सदर शासन निर्णय शासन मान्यतेने व वित्त विभाग अनौपचारीक संदर्भ
क्र.६२५/२०२५/व्यय-८, दि.२८.०१.२०२५ अन्वये प्राप्त सहमतीने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या