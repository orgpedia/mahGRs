# Page 1
आर्थिक गुन्हे शाखा गु.र.क्र. ८६ / २०१९ ( भांडूप पोलीस ठाणे, मुंबई येथे गु.र.क्र. ३७५/२०१९ भा.दं.वि. कलम ४०६, ४०९, ४२०, ४६५, ४६७, ४७१, १२० (ब) अन्वये दाखल गुन्हा प्रकरण) यातून उद्भवलेल्या मा. उच्च न्यायालय, मुंबई येथे दाखल न्यायालयीन प्रकरणात विशेष सरकारी अभियोक्ता म्हणून नियुक्त करण्यात आलेल्या अॅड. श्री. अजय मिसर यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी १०१९/प्र.क्र.३२१/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई-४०० ०३२,
दिनांक: २६ एप्रिल, २०२१
संदर्भ :- (१) विधी व न्याय विभाग, शासन पत्र क्र. २३/६०४/क्राईम.जन/२०२०/अ शाखा. दि.३/९/२०२०.
(२) वित्त विभाग,शासन निर्णय क्र. विअप्र-२०१५/प्र.क्र.२१/२०१५/विनियम, दि.२९/०७/२०१५.
(३) वित्त विभाग, शासन निर्णय क्र. विअप्र-२०१५/प्र.क्र.२१/२०१५/विनियम, दि.१६/०६/२०१७.
प्रस्तावना: आर्थिक गुन्हे शाखा गु.र.क्र.८६/२०१९(भांडूप पोलीस ठाणे, मुंबई येथे गु.र.क्र. ३७५/२०१९ भा.दं.वि. कलम ४०६, ४०९, ४२०, ४६५, ४६७, ४७१,१२०(ब) अन्वये दाखल गुन्हा प्रकरण) (पंजाब महाराष्ट्र को-ऑप. बँक आर्थिक घोटाळा प्रकरण) या गुन्हयातून उद्भवलेल्या मा. उच्च न्यायालय, मुंबई येथे दाखल न्यायालयीन प्रकरणात विशेष सरकारी अभियोक्ता म्हणून अॅड. श्री. अजय मिसर यांची संदर्भ क्र. १ वरील विधी व न्याय विभागाच्या दिनांक ०३.०९.२०२० च्या शासन आदेशान्वये नियुक्ती करण्यात आली आहे. मा. उच्च न्यायालय, मुंबई येथे शासनाच्यावतीने न्यायालयीन कामकाज हाताळणा-या अॅड. श्री. अजय मिसर यांना व्यावसायिक फी अदा करण्याची बाब शासन विचाराधीन होती.
शासन निर्णय: मा. उच्च न्यायालय, मुंबई येथे आर्थिक गुन्हे शाखा गु.र.क्र.८६/२०१९(भांडूप पोलीस ठाणे, मुंबई येथे गु.र.क्र.३७५/२०१९ भा.दं.वि. कलम ४०६, ४०९, ४२०, ४६५, ४६७, ४७१,१२०(ब) अन्वये दाखल गुन्हा प्रकरण) (पंजाब महाराष्ट्र को-ऑप. बँक आर्थिक घोटाळा प्रकरण) यातून उद्भवलेल्या दाखल न्यायालयीन प्रकरणात विशेष सरकारी अभियोक्ता म्हणून काम पाहण्यासाठी अॅड. अजय मिसर यांना खालीलप्रमाणे व्यावसायिक फी अदा करण्यास मान्यता देण्यात येत आहे : अ) प्रतिदिन परिणामकारक सुनावणी फी ...रू. ४०,०००/- (रुपये चाळीस हजार फक्त) ब) विचारविनिमय फी (प्रति तास/प्रति बैठक ) ( कमाल मर्यादा ६ तास) रु.५,०००/- (रुपये पाच हजार फक्त)
२. अॅड. श्री. अजय मिसर यांना अनुज्ञेय असलेल्या व्यावसायिक फीचे प्रदान दर दोन महिन्याच्या न्यायालयीन कामकाजानंतर करण्यात यावे. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकांकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान अॅड. श्री. अजय मिसर यांना होणार नाही, याची दक्षता संबंधित पोलिस उपायुक्तांनी घ्यावी.
# Page 2
शासन निर्णय क्रमांक: एसपीपी १०१९/प्र.क्र. ३२१/पोल-१०
३. यासाठी येणारा खर्च या विभागाच्या मागणी क्र. बी-१, २०५५ पोलीस- (००) (१०८), राज्य मुख्यालय पोलीस (०२) (०१) शहर पोलीस आस्थापना (२०५५ ००९७) २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून मासिक निधी विवरणपत्रानुसार भागविण्यात यावा.
४. प्रस्तुत आदेश संदर्भ क्र. २ व ३ वरील वित्त विभाग शासन निर्णयानुसार मा. उच्च न्यायालयात न्यायालयीन प्रकरणी नेमण्यात आलेल्या विशेष सरकारी अभियोक्त्यांना फी अदा करण्यासंदर्भात प्रशासनिक विभागास प्रदान करण्यात आलेल्या अधिकारान्वये निर्गमित करण्यात येत आहेत.