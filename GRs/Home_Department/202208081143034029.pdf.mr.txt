# Page 1
मुंबई-अहमदाबाद अतिजलद गती रेल्वे प्रकल्पाच्या विशेष उपयोजिता वाहनामध्ये राज्य शासनाच्या हिश्श्याचे समभाग खरेदीकरिता रु. ६ कोटी इतका निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-०५२२/प्र.क्र.१४४/परिवहन-५
मंत्रालय, मुंबई ४०० ०३२.
दिनांक :- ८ ऑगस्ट, २०२२.
वाचा : गृह विभाग, शासन निर्णय क्र.आरएलवाय-२०१४/९५/प्र.क्र.३१/रेल्वे कक्ष, दिनांक : १२ सप्टेंबर, २०१७
प्रस्तावना : मुंबई-अहमदाबाद अतिजलद गती रेल्वे मार्ग प्रकल्पाच्या विशेष उपयोजिता वाहनामध्ये महाराष्ट्र शासनाचे २५% समभाग खरेदीस दिनांक १२.०९.२०१७ च्या शासन निर्णयान्वये राज्य शासनाची मान्यता देण्यात आली आहे. विशेष उपयोजिता वाहनाचे भागभांडवल रु.२०,००० कोटी इतके आहे. त्यामध्ये केंद्र शासनाचा हिस्सा (५०%) रु.१०,००० कोटी, महाराष्ट्र राज्याचा हिस्सा (२५%) रु.५००० कोटी व गुजरात राज्याचा हिस्सा (२५%) रु.५००० कोटी इतका आहे. दिनांक १२.०४.२०२२ रोजी प्रगती प्रकल्प आढावा बैठकीत सह सचिव (उद्योग मंत्रालय), केंद्र सरकार यांनी मुंबई-अहमदाबाद अतिजलद गती रेल्वे मार्ग प्रकल्पासाठी निधी वितरित करण्याचे निदेश दिले आहेत. सदर निदेशानुसार मुंबई - अहमदाबाद अतिजलद गती रेल्वे मार्ग प्रकल्पाच्या विशेष उपयोजिता वाहनाचे भागभांडवलातील राज्य हिश्श्याचे समभाग खरेदी करण्यासाठी रू. ६ कोटी इतका निधी वितरित करण्याची बाब शासनाच्या विचाराधीन होती.
शासन निर्णय : मुंबई - अहमदाबाद अतिजलद गती रेल्वे मार्ग प्रकल्पाच्या विशेष उपयोजिता वाहनाचे भागभांडवलातील राज्य हिश्श्याचे समभाग खरेदी करण्यासाठी राष्ट्रीय जलद गती रेल्वे महामंडळ लि.
(National High Speed Rail Corporation Ltd) यांना रु.६ कोटी (रुपये सहा कोटी फक्त) इतका निधी वितरित करण्यास राज्य शासन या शासन निर्णयाव्दारे मंजूरी देत आहे.
२. शासनाने सह सचिव/उप सचिव (अर्थसंकल्प), गृह विभाग यांना नियंत्रण अधिकारी व शासनाचे अवर सचिव/कार्यासन अधिकारी, रोख शाखा, गृह विभाग, मंत्रालय, मुंबई - ४०० ०३२ यांना आहरण व संवितरण अधिकारी म्हणून घोषित केले असून, या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२२-२३ या वर्षात मागणी क्र.बी.-१०, ५००२-भारतीय रेल्वे यावरील भांडवली खर्च (व्यावसायिक मार्ग), १४- शासनाच्या व्यावसायिक उपक्रमाकरिता गुंतवणूक, १९० शासनाच्या व्यावसायिक उपक्रमाकरिता गुंतवणूक (इतर सार्वजनिक क्षेत्र), (०१)(०१)-महाराष्ट्र लोहमार्ग पायाभूत विकास कंपनी (५००२००१४), ३२-अंशदाने या लेखाशिर्षाखाली खर्ची टाकण्यात यावा व मंजूर अनुदानातून भागविण्यात यावा.
# Page 2
शासन निर्णय क्रमांकः आरएलवाय-०५२२/प्र.क्र.१४४/परिवहन-५
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते.
त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या सहमतीने व वित्त विभागाच्या अनौपचारिक संदर्भ क्र.२५५/२०२२/व्यय ८, दिनांक २०.०७.२०२२ अन्वये देण्यात आलेल्या मान्यतेनुसार निर्गमित करण्यात येत आहे.