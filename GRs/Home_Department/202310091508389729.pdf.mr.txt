# Page 1
परिवहन आयुक्त कार्यालयाच्या एमटीएनएल फाउंटन - २ इमारतीमधील ५ व्या मजला व एमटीएनएल फाउंटन-१ इमारतीमधील ७ व्या मजल्यावरील जागेचे वार्षिक देखभाल व दुरुस्ती (AMC) करण्याबाबतच्या अंदाजपत्रकास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-०९२१/प्र.क्र.२३२/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : ९ ऑक्टोबर, २०२३
वाचा :- १) गृह विभाग, शासन ज्ञापन क्र.एमव्हीडी-१११६/प्र.क्र.४९४/परि-४, दि.०१.०४.२०१७.
२) गृह विभाग, शासन पत्र क्र. एमव्हीडी-१११६/प्र.क्र. ४९४/परि-४, दिनांक ०५.०६.२०१७.
३) गृह विभाग, शासन निर्णय क्र. एमव्हीडी-१११६/प्र.क्र.४९४/ परि-४, दिनांक १३.०६.२०२२.
४) परिवहन आयुक्त कार्यालयाचे पत्र क्र. पआका/न.क्र.२३ (२)/ का.१० (१)/ २०२२/ जा.क्र.
७६२४, दिनांक ०५.०७.२०२२.
५) परिवहन आयुक्त कार्यालयाचे पत्र क्र. FortMTNL/०७१७ /न.क्र.१९/का.१०(१)/ २०२३/जा.क्र.८८१०,दि.३१.०७.२०२३ रोजीचे पत्र.
प्रस्तावना : फोर्ट, मुंबई येथील एमटीएनएलची मालकी असलेल्या इमारतीमधील ५ व्या मजल्यावरील सुमारे १३,५३३.३२ चौ.फू. व फाऊटन-१ इमारतीमधील ७ व्या मजल्यावरील सुमारे ५,६४२.२७ चौ.फू. अशी एकूण १९,१७५.५९ चौ.फू. इतकी जागा परिवहन आयुक्त कार्यालयासाठी भाडेतत्त्वावर घेण्यासाठी उपर्निर्दिष्ट क्र.१ येथील शासन ज्ञापनान्वये मान्यता देण्यात आलेली आहे. तर, उपर्निर्दिष्ट क्र. २ येथील शासन पत्रान्वये सदरचा भाडेकरार दिनांक ३०.०६.२०१७ पासून ते दिनांक २९.०६.२०२२ पर्यंत ०५ वर्षाच्या कालावधीसाठी करण्यास कार्योत्तर मान्यता देण्यात आली होती. तसेच उपर्निर्दिष्ट क्र. ३ येथील शासन निर्णयान्वये सदरच्या भाडेकरारास दिनांक ३०.०६.२०२२ पासून ते दिनांक २९.०६.२०२४ पर्यंत ०२ वर्षाच्या कालावधीसाठी मुदतवाढ देण्यात आली आहे. आता, सदर जागेच्या देखभाल व दुरुस्तीबाबतच्या अंदाजत्रकास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-०९२१/प्र.क्र.२३२/परि-४
शासन निर्णय :
उपर्निर्दिष्ट क्र.१ येथील शासन ज्ञापनान्वये गृह (परिवहन) विभागाच्या अधिनस्त कार्यरत असलेल्या परिवहन आयुक्त कार्यालयासाठी एमटीएनएल फाउंटन-२ इमारतीमधील ५ व्या मजला व एमटीएनएल फाउंटन-१ इमारतीमधील ७ व्या मजल्यावरील एकूण १९,१७५.५९ चौ.फू. इतकी जागा भाडेतत्त्वावर देण्यास मान्यता दिलेली आहे. उपर्निर्दिष्ट क्र. ४ येथील परिवहन आयुक्तालयाच्या पत्रान्वये प्राप्त झालेल्या सदरील जागेच्या वार्षिक देखभाल व दुरुस्ती (AMC) करण्याबाबतच्या रु.१०,२१,३३३/- (अक्षरी रुपये दहा लाख एकवीस हजार तीनशे तेहतीस फक्त) इतक्या रकमेच्या अंदाजपत्रकास याद्वारे प्रशासकीय मान्यता देण्यात येत आहे.
२. सदर इमारतीच्या वार्षिक देखभाल व दुरुस्तीच्या कामाचा तपशिल खालीलप्रमाणे :
-------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कामाचा तपशिल | अंदाजित किंमत (रुपये) |
| १ | एमटीएनएल इमारतीमधील पाचव्या व सातव्या मजल्यावरील वार्षिक देखभाल दुरुस्तीमधील अंदाजपत्रकामध्ये तुटलेल्या फरश्या बदलणे, तसेच आभासी छत, खिडक्या, अॅल्युमिनियम सरकत्या खिडक्या, दरवाजे इत्यादी दुरुस्ती करणे व काही ठिकाणची प्रसाधनगृहातील साधने बदलणे. | ८,५८,२६२.८४ |
|  | Add :- 18% GST | १,५४,४८७.३१ |
|  | Add :- 1% Labour Insurance | ८,५८२.६३ |
|  | Total | १०,२१,३३२.७८ |
|  | एकूण | रु.१०,२१,३३२.७८ |
-------------------------------------------------------------------------------------------------------------------------------------------------------------------------------------------------------------------------------------------------------------------
३. यासाठी येणारा खर्च “मागणी क्र. बी-३, २०४१- वाहनांवरील कर, (००) ००१, संचालन व प्रशासन (०१) परिवहन आयुक्त (०१) (०१) आस्थापना परिवहन आयुक्त (अनिवार्य) दत्तमत (२०४१ ००१८) २७– लहान बांधकामे” या लेखाशिर्षाखाली त्या त्या वित्तीय वर्षात उपलब्ध होणाऱ्या निधीतून भागविण्यात यावा.
४. सदर शासन निर्णय वित्तीय अधिकार नियमपुस्तिका, १९७८ भाग पहिला, उपविभाग-५ मधील अनुक्रमांक १० महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ नुसार सार्वजनिक बांधकाम विभागाच्या परिरक्षणासाठी ताब्यात नसलेल्या इमारतीच्या सर्वसाधारण दुरुस्ती व विशेष दुरुस्तीस प्रशासकीय (वित्तीय मान्यता धरुन) मान्यता देणे व खर्चाला मंजूरी देणे याबाबतचे प्रशासनिक विभागास प्रदान केलेल्या अधिकारान्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एमव्हीडी-०९२१/प्र.क्र.२३२/परि-४