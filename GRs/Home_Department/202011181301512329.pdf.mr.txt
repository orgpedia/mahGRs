# Page 1
अपर पोलीस महासंचालक व संचालक, पोलीस बिनतारी संदेश,म.राज्य, पुणे यांना राज्य पोलीस बिनतारी विभाग व पोलीस मोटार परिवहन विभाग या दोन्ही विभागाचे प्रभारी अधिकारी म्हणून घोषीत करून सदर पदाचे नामाभिधान अपर पोलीस महासंचालक / संचालक दळणवळण व परिवहन (Addl DGP/ Director Police Communication & Transportation) असे करण्याबाबत.
महाराष्ट्र शासन
गृह विभाग
शासन निर्णय क्रमांकः ओपीओ-३६२०/प्र.क्र.७६/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : १८ नोव्हेंबर, २०२०.
वाचा : १) अपर पोलीस महासंचालक व संचालक पोलीस बिनतारी संदेश, महाराष्ट्र राज्य, पुणे यांचे पत्र क्र. ई-७/बि.सं.वि.मो.प.वि/प्रशासकीय प्रभारी/जी-१६४/२०२०, दि.०७.०३.२०२०.
२) पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२६-ब/बि.सं.वि./मो.प.वि.प्रशा अधी/घोषीत करण्याबाबत/०७/२०२०, दि.१३.०३.२०२०.
प्रस्तावना : पोलीस दलातील बिनतारी संदेश विभाग व मोटार परिवहन विभाग हे दोन्ही तांत्रिक विभाग
एकाच विभागाअंतर्गत असावेत या बाबत राज्यातील वरिष्ठ पोलीस अधिकाऱ्यांच्या बैठकीत चर्चा झाली.
याअनुषंगाने बिनतारी संदेश विभाग व मोटार परिवहन विभाग हे दोन्ही विभाग हे दळणवळण व परिवहनाशी
संबंधीत असून त्यांची संरचना व कार्यपध्दती सर्वसाधारणपणे एक समान आहे. त्याकरिता बिनतारी संदेश विभाग व मोटार परिवहन विभाग एकत्र करुन " पोलीस दळणवळण व परिवहन " असा विभाग तयार करुन
त्या विभागाचा प्रभारी अधिकारी म्हणून अपर पोलीस महासंचालक व संचालक, पोलीस बिनतारी संदेश, म.
राज्य पुणे यांना नियुक्त करण्याबाबतचा प्रस्ताव उपरोक्त संदर्भ क्र.१ येथील दि.०७.०३.२०२० रोजीच्या
पत्रान्वये अपर पोलीस महासंचालक व संचालक पोलीस बिनतारी संदेश, महाराष्ट्र राज्य, पुणे यांनी पोलीस
महासंचालक कार्यालयास सादर केला.
अपर पोलीस महासंचालक व संचालक, बिनतारी संदेश विभाग हे तांत्रिक विभागातील वरिष्ठ पद असल्याने बिनतारी संदेश विभाग व मोटार परिवहन विभाग हे दोन्ही विभाग त्या पदाच्या अधिपत्याखाली
देण्यात आल्यास सदर दोन्ही विभागांच्या कामकाजाच्या दृष्टीने अधिक संयुक्तिक होईल. त्याकरीता या
# Page 2
शासन निर्णय, गृह विभाग क्रमांक : ओपीओ-३६२०/प्र.क्र.७६/पोल-३
दोन्ही विभागाचे प्रभारी अधिकारी म्हणून अपर पोलीस महासंचालक व संचालक, पोलीस बिनतारी संदेश यांना घोषीत करुन सदर पदाचे नामाभिधान अपर पोलीस महासंचालक / संचालक दळणवळण व परिवहन
(Addl DGP/Director Police Communication & Transportation) असे करण्यास मंजूरी मिळण्याबाबत उपरोक्त संदर्भ क्र.२ येथील दि.१३.०३.२०२० रोजीच्या पत्रान्वये अपर पोलीस महासंचालक (नि. व स.) यांनी विनंती केली आहे.सदर विनंतीच्या अनुषंगाने शासनाने खालीलप्रमाणे निर्णय घेतला आहे.
शासन निर्णयः
अपर पोलीस महासंचालक व संचालक, पोलीस बिनतारी संदेश, म. राज्य, पुणे यांना राज्य पोलीस बिनतारी विभाग व पोलीस मोटार परिवहन विभाग या दोन्ही विभागाचे प्रभारी अधिकारी म्हणून घोषीत करून सदर पदाचे नामाभिधान अपर पोलीस महासंचालक / संचालक दळणवळण व परिवहन (Addl DGP/ Director Police Communication & Transportation) असे करण्यास मान्यता येत आहे.
२. सदर शासन निर्णय वित्त विभाग शासन निर्णय क्र. संकीर्ण-२०१५/प्र.क्र.४१/अर्थ-१, दि.०२.०६.२०१५ अन्वये विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3