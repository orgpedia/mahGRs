# Page 1
सागरमाला कार्यक्रमांतर्गत घ्यावयाच्या प्रकल्पांच्या किंमतीत भाववाढीमुळे झालेल्या फरकाची रक्कम राज्य शासनाने उपलब्ध करुन देण्याबाबत.
महाराष्ट्र शासन
गृह विभाग
शासन परिपत्रक क्रमांक: संकिर्ण ०३२२/प्र.क्र.३४/बंदरे-१
गृह विभाग, मंत्रालय मुंबई ४०० ०३२
दिनांक :- १ एप्रिल, २०२२
वाचा:- १. शासन निर्णय क्र. एमाआयएस ०७१७/प्र.क्र.१४५/बंदरे-२ दि. ०५/१०/२०१७ २. शासन निर्णय क्र. धोरण-०५१८/प्र.क्र.१९/बंदरे-१, दि. १९/०७/२०१९
३. शासन निर्णय क्र.संकिर्ण १२२०/प्र.क्र.४०/बंदरे-१, दि. ०१/०३/२०२१
४. मा. मुख्य सचिव महोदय यांच्या अध्यक्षतेखाली दिनांक ३१/०३/२०२१ व १८/०१/२०२२ रोजी संपन्न झालेल्या शक्तीप्रदान समितीच्या बैठकीचे इतिवृत्त.
शासन परिपत्रक : मा. मुख्य सचिव यांच्या अध्यक्षतेखाली स्थापन झालेल्या शक्तीप्रदान समितीच्या दिनांक १८/०१/२०२२ रोजी झालेल्या बैठकीत खालीलप्रमाणे निर्णय घेण्यात आला आहे.
केंद्र शासनाने जाहीर केलेल्या सागरमाला कार्यक्रमातंर्गत मान्यताप्राप्त प्रकल्पांना केंद्र शासनातर्फे ५०% निधी देण्यात येतो. सागरमाला कार्यक्रमांतर्गत घ्यावयाच्या प्रकल्पांच्या मूळ अंदाजपत्रकीय किंमतीमध्ये, प्रशासकीय व तांत्रिक कारणास्तव मंजूरीस विलंब झाल्यामुळे प्रकल्पांच्या किंमतीमध्ये भाव वाढ होत असते. सदर वाढीव किंमतीस केंद्र सरकारने मान्यता देण्यास असमर्थता दर्शविल्यास प्रकल्प पूर्ण होण्यास अडचणी येत आहेत. सबब, सागरमाला कार्यक्रमांतर्गत प्रकल्प सुरळीत व्हावेत यासाठी सागरमाला कार्यक्रमांतर्गत घ्यावयाच्या प्रकल्पांच्या मूळ अंदाजपत्रकीय किंमतीमध्ये, प्रशासकीय व तांत्रिक कारणास्तव मंजुरीस विलंब झाल्यामुळे प्रकल्पांच्या किंमतीमध्ये दर / भाव वाढीमुळे होणारी अधिकची रक्कम राज्य शासनाने उपलब्ध करुन द्यावी. यासाठी गृह (बंदरे) विभागाने आर्थिक वर्ष २०२२-२३ आणि २०२३-२४ च्या अर्थसंकल्पात अधिकची योग्य ती तरतूद मंजूर करुन घ्यावी.
# Page 2