# Page 1
१३ व्या वित्त आयोगांतर्गत तुरुंगातील सुरक्षा व्यवस्थेमध्ये सुधारणा करणे व तुरुंगातील सोई सुविधामध्ये वाढ करणे या योजनेंतर्गत अखर्चित निधी येरवडा मध्यवर्ती कारागृह येथे प्रगतीत असलेल्या कामासाठी वर्ग करण्यास मंजूरी देणेबाबत........
महाराष्ट्र शासन
गृह विभाग
शासन निर्णय क्र. जेएलएम-१३१२/प्र.क्र.२६९/तुरुंग-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २९ जून, २०२२.
वाचा :- १. अपर पोलीस महासंचालक व महानिरीक्षक, कारागृह व सुधारसेवा, पुणे यांच्या कार्यालयाचे क्र. बीएलडी/येमका/बॅरेक बांधकाम/अंदाजपत्रक / ३०६२/२२ कक्ष-६ (३), दि. २२.०४.२०२२ चे पत्र.
२. शासन निर्णय क्र. जेएलएम-१३१२/प्र.क्र.३२/तुरुंग-२, दि. ३१.०७.२०१२ ३. शासन शुध्दीपत्रक क्र. जेएलएम-१३१२/प्र.क्र.३२/पीआरएस-२, दि. २२.०३.२०१३
प्रस्तावना : १३ व्या केंद्रीय वित्त आयोगांतर्गत सन २०११-१२ ते सन २०१४-१५ या वर्षाकरीता तुरुंगातील सुरक्षा व्यवस्थेमध्ये सुधारणा करणे व तुरुंगातील सोईसुविधेमध्ये वाढ करणे या उद्दिष्टांतर्गत कारागृह विभागाकरीता एकूण रु रु ३०३७.०० लक्ष उपलब्ध करुन देण्यात आले होते.
सदर प्राप्त निधीपैकी कारागृह विभागाने रु. ३०१७.२९ लक्ष इतका निधी नमूद उद्दिष्टांतर्गत खर्च केलेला आहे. तथापि, १३ व्या वित्त आयोगांतर्गत प्रशासकीय मान्यता देण्यात आलेल्या आणि कामे पूर्ण झालेल्या नागपूर मध्यवर्ती कारागृह, नागपूर आणि परभणी जिल्हा कारागृह येथील कामांचा एकूण शिल्लक रु. १९,७१,०००/- (अक्षरी रु. एकोणीस लक्ष एकाहत्तर हजार फक्त) इतका निधी अखर्चित आहे. सबब, सदरचा रु.१९,७१,०००/- इतका अखर्चित निधी १३ व्या वित्त आयोगांतर्गतच प्रशासकीय मान्यता देण्यात आलेल्या येरवडा मध्यवर्ती कारागृह येथे प्रगतीपथावर असलेल्या २ बॅरेक्सच्या कामासाठी वर्ग करण्याची विनंती उक्त “वाचा” क्र. १ येथील पत्रान्वये अपर पोलीस महासंचालक व महानिरीक्षक, कारागृह व सुधारसेवा, पुणे यांनी केली होती. त्यानुषंगाने, सदरची रक्कम येरवडा मध्यवर्ती कारागृह येथे प्रगतीत असलेल्या २ बॅरेक्सच्या कामास वर्ग करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे : शासन निर्णय :
१३ व्या वित्त आयोगांतर्गत पूर्ण झालेल्या नागपूर मध्यवर्ती कारागृह व परभणी जिल्हा कारागृह येथील कामांचा एकूण शिल्लक रु. १९,७१,०००/- (अक्षरी रु. एकोणीस लक्ष एकाहत्तर हजार फक्त) इतका निधी १३ व्या वित्त आयोगांतर्गतच प्रशासकीय मान्यता दिलेल्या येरवडा
# Page 2
शासन निर्णय क्रमांकः जेएलएम-१३१२/प्र.क्र.२६९ / तुरुंग-२
मध्यवर्ती कारागृह येथे प्रगतीपथावर असलेल्या २ बॅरेक्सच्या कामासाठी वर्ग करण्यास या शासन निर्णयान्वये मान्यता देण्यात येत आहे.
२. सदरची रक्कम आहरण व संवितरण करण्यासाठी अपर पोलीस महासंचालक व महानिरिक्षक, कारागृह व सुधारसेवा, महाराष्ट्र राज्य, पुणे यांना प्राधिकृत करण्यात येत आहे.
३. या शासन निर्णयान्वये वर्ग केलेल्या निधीचा विनियोग, ज्या प्रयोजनासाठी प्रशासकीय मान्यता देण्यात आलेली आहे, त्याच प्रयोजनासाठी करण्यात येत असल्याबाबत अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी खात्री करावी आणि खर्च झालेल्या रकमेच्या विनियोगाची उपयोगिता प्रमाणपत्रे शासनास सादर करावीत.
४. सदरचा शासन निर्णय वित्त विभागाच्या अनौपचारिक संदर्भ क्र. ३२ / २०२२, विआक, दि. १३.०५.२०२२ अन्वये प्राप्त झालेल्या सहमतीने निर्गमित करण्यात येत आहे.