# Page 1
न्यायसहायक वैज्ञानिक प्रयोगशाळा संचालनालयाच्या अधिनस्त स्थापित करावयाच्या नवीन ५ लघु न्यायसहायक वैज्ञानिक प्रयोगशाळांमध्ये नवीन पदनिर्मिती करणेबाबत.
महाराष्ट्र शासन
गृह विभाग
शासन निर्णय क्रमांक एफएसएल-०४१४/प्र.क्र.३० (५)/पोल-४,
मंत्रालय, मुंबई - ४०० ०३२,
दिनांक : २४ जानेवारी २०१८.
संदर्भ :- १) शासन निर्णय क्रमांक एफएसएल-०४१४/प्र.क्र.६६/पोल-४, दि. १० फेब्रुवारी, २०१७.
२) प्रभारी संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांचे पत्र क्र.मुं/का/२९९१-९२/१७,दि.०३.०५.२०१७ प्रस्तावना: राज्यात न्यायसहायक वैज्ञानिक प्रयोगशाळा संचालनालयाच्या अधिपत्याखालील मुंबई येथे मुख्यालय असून मुंबई, नागपूर, पुणे, औरंगाबाद, नाशिक, अमरावती, नांदेड व कोल्हापूर येथे ८ प्रादेशिक प्रयोगशाळा कार्यरत आहेत. अलिकडच्या काळामध्ये गुन्हेगारांमध्ये गुन्हे करतांना अत्याधुनिक सामुग्री व पध्दतींचा वापर होत असून त्या प्रवृत्तींना विफल करण्यासाठी दाखल झालेल्या मुददेमालांवर रासायनिक विश्लेषण करून सामाजिक हिताच्या दृष्टीकोनातून तपास यंत्रणांना आणि पर्यायाने मा.न्यायदान यंत्रणेला महत्वाचा वैज्ञानिक पुरावा वेळेवर उपलब्ध करून देणेकामी न्यायसहायक वैज्ञानिक प्रयोगशाळा संचालनालयाची महत्वाची भूमिका आहे.
गुन्हेगारांच्या प्रवृत्तींना विफल करण्यासाठी दाखल झालेल्या मुद्देमालांवर रासायनिक विश्लेषण करून सामाजिक हिताच्या दृष्टीकोनातून तपासी यंत्रणांना आणि पर्यायाने न्यायदान यंत्रणेला महत्वाचा वैज्ञानिक पुरावा वेळेवर उपलब्ध करून देण्याच्या उद्देशाने आणि अस्तित्वात असलेल्या प्रादेशिक न्यायसहायक वैज्ञानिक प्रयोगशाळांवरील प्रलंबित प्रकरणांचा भार कमी करुन प्रकरणे प्राथम्याने निकाली काढली जावीत व फौजदारी खटल्यातील सिध्दापराध प्रमाण वाढविण्यासाठी शासनाने राज्यात जीवशास्त्र व विषशास्त्र हे दोन विभाग समाविष्ट असलेल्या ५ नवीन लघु न्यायसहायक वैज्ञानिक प्रयोगशाळा स्थापन करण्याचा निर्णय घेण्यात आला आहे.
शासन निर्णय :
न्यायसहायक वैज्ञानिक प्रयोगशाळा संचालनालयाच्या अधिनस्त ५ नवीन लघु न्यायसहायक वैज्ञानिक प्रयोगशाळेसाठी खालीलप्रमाणे एकूण ८७ नविन पदे निर्माण करण्यास शासन मान्यता देण्यात येत आहे.
-------------------------------------------------------------------------------------------------------------
| अ.क्र. | पदनाम | प्रयोगशाळानिहाय पदे | एकूण पदे | वेतनश्रेणी |
| १ | उपसंचालक, गट-अ | ठाणे-१, धुळे-१, चंद्रपूर-१, रत्नागिरी-१ व सोलापूर-१. | ०५ | १५६००-३९१०० ( ग्रेड पे-६९०० ) |
| २ | सहायक संचालक, गट-अ | ठाणे-२, धुळे-२, चंद्रपूर-२, रत्नागिरी -२ व सोलापूर - २ | १० | १५६००-३९१०० ( ग्रेड पे-६६००) |
-------------------------------------------------------------------------------------------------------------
# Page 2
शासन निर्णय क्रमांकः एफएसएल-०४१४/प्र.क्र.३० (५)/पोल-४,
---------------------------------------------------------------------------------------------------------------------
| ३ | सहायक रासायनिक विश्लेषक, गट-ब | ठाणे-३, धुळे-२, चंद्रपूर-२, रत्नागिरी-२ व सोलापूर-२ | ११ | ९३००-३४८०० ( ग्रेड पे-४४०० ) |
| ४ | वैज्ञानिक सहायक गट-क | ठाणे-३, धुळे-२, चंद्रपूर-२, रत्नागिरी -२ व सोलापूर - २ | ११ | ९३००-३४८०० ( ग्रेड पे-४२००) |
| ५ | प्रशासकीय अधिकारी, गट-ब | ठाणे-१, धुळे-१, चंद्रपूर-१, रत्नागिरी-१ व सोलापूर-१ | ५ | १५६००-३९१०० (ग्रेड पे-४४००) |
| ६ | अधीक्षक, गट-क | ठाणे-१, धुळे-१, चंद्रपूर-१, रत्नागिरी-१ व सोलापूर-१ | ५ | ९३००-३४८०० ( ग्रेड पे-४३०० ) |
| ७ | सहायक अधीक्षक, गट-क | ठाणे-१, धुळे-१, चंद्रपूर-१, रत्नागिरी-१ व सोलापूर-१ | ५ | ९३००-३४८०० (ग्रेड पे-४२०० ) |
| ८ | वरिष्ठ लिपिक,गट-क | ठाणे-२, धुळे-२, चंद्रपूर-२, रत्नागिरी-२ व सोलापूर - २ | १० | ५२००-२०२०० ( ग्रेड पे-२४०० ) |
| ९ | लिपिक टंकलेखक, गट-क | ठाणे-५, धुळे-५, चंद्रपूर-५, रत्नागिरी - ५ व सोलापूर-५ | २५ | ५२००-२०२०० ( ग्रेड पे-१९००) |
|  | एकूण | ८७ |  |
---------------------------------------------------------------------------------------------------------------------
२. त्याचप्रमाणे वरील नियमित पदाव्यतिरिक्त वाहनचालक-१०, प्रयोगशाळा परिचर -११, सफाईगार-५, शिपाई–१५, पहारेकरी - १५ अशी एकूण ५६ पदांची कामे बाह्ययंत्रणेकडून करुन घेण्यास शासन मान्यता देण्यात येत आहे. सदर पदे प्रयोगशाळानिहाय आवश्यकतेनुसार वाटप करण्याबाबतची कार्यवाही संचालनालयामार्फत करण्यात यावी.
३. उपरोक्त नमूद एकूण ८७ नवीन पदे निर्माण करण्यास तसेच ५६ पदे बाह्ययंत्रणेमार्फत भरण्यास मा. मुख्य सचिव, महाराष्ट्र राज्य यांच्या अध्यक्षतेखालील उच्च स्तरीय सचिव समितीच्या दि.२०.६.२०१६ रोजी झालेल्या १०१ व्या बैठकीत मान्यता देण्यात आली आहे.
४. वरीलप्रमाणे एकूण ८७ पदावरील नियुक्त्यांसाठी अंदाजे वार्षिक रु. ३.४८ कोटी एवढया निधीची तसेच ५६ पदे बाहययंत्रणेमार्फत भरण्यासाठी अंदाजे वार्षिक रु. १.३४ कोटी एवढया निधीची सन २०१८-१९ च्या अर्थसंकल्पात योजनेतर नविन बाब म्हणून तरतूद करण्यात येईल.
५. वरील तक्त्यात नमूद केलेल्या नवनिर्मित पदांना त्या त्या पदांसाठी शासनाने विहित केलेल्या सेवाशर्ती व अटी लागू राहतील.
६. उपरोक्त नवनिर्मित पदांपैकी ज्या पदांसाठी सेवाप्रवेश नियम विहित केले नसतील अशा पदांचे सेवाप्रवेश नियम तात्काळ अंतिम करण्याची जबाबदारी महासंचालक (न्यायिक व तांत्रिक), न्यायसहायक वैज्ञानिक प्रयोगशाळा संचालनालय, मुंबई यांची राहील.
७. ज्या पदांची कामे बाह्ययंत्रणेद्वारे करुन घेण्यास उच्चस्तरीय समितीने मान्यता दिली आहे, त्या पदांची कामे बाह्ययंत्रणेद्वारे करुन घेतांना शासन परिपत्रक, वित्त विभाग, दिनांक ०२.०२.२०१३ व दिनांक ०२.१२.२०१३ मधील तरतुदींचे काटेकारपणे पालन करावे.
पृष्ठ ३ पैकी २
# Page 3
शासन निर्णय क्रमांकः एफएसएल-०४१४/प्र.क्र.३० (५)/पोल-४,
८. या प्रकरणी नियमित पदांसाठी होणारा खर्च "मागणी क्र. बी-१, २०५५ पोलीस (००) ११६ न्यायसहायक विज्ञान (००) (०१) न्यायसहायक वैज्ञानिक प्रयोगशाळा (२०५५ ०३१९) ०१ वेतन" या लेखाशिर्षाखाली आणि बाह्ययंत्रणेद्वारे भरण्यात येणाऱ्या प्रशासकीय पदांसाठी येणारा खर्च "मागणी क्र. बी-१, २०५५ पोलीस (००) ११६ न्यायसहायक विज्ञान (००) (०१) न्यायसहायक वैज्ञानिक प्रयोगशाळा (२०५५ ०३१९) १३ कार्यालयीन खर्च" सन २०१७-१८ च्या मंजूर अनुदानातून भागविण्यात यावा.
९. सदर शासन निर्णय सामान्य प्रशासन विभागाच्या सहमतीने अनौपचारिक संदर्भ क्र.७०६/ १२, दि.२८.०४.२०१५ आणि वित्त विभागाच्या सहमतीने अनौपचारिक संदर्भ क्र. १५७/व्यय-७, दि.११.०४.२०१६ अन्वये दिलेल्या मान्यतेस अनुसरून शासन मान्यतेने निर्गमित करण्यात येत आहे.