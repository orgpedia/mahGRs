# Page 1
रस्ता सुरक्षा निधीची रु.३५,४५,२३,८६८/ एवढी तरतूद स्वीय प्रपंजी लेखा खात्यात वर्ग करण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीआर-१११७/प्र.क्र.४९९/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ३० जानेवारी, २०१८.
संदर्भ :- १) शासन निर्णय क्र.एमव्हीआर-०८१६/प्र.क्र.४५७/परि-२, दि.०९ फेब्रुवारी, २०१७.
२) शासन निर्णय क्र.एमव्हीआर-०७१६/प्र.क्र.३२४/परि-२, दि.०१ सप्टेंबर, २०१६.
३) शासन अधिसूचना क्र.एमव्हीआर-०७१६/प्र.क्र.३२४/परि-२, दि.१७ ऑक्टोबर, २०१६.
४) परिवहन आयुक्त कार्यालयाचे पत्र क्र.पआका/का-१५/पुरवणी मागणी/२०१७ -१८/ जा.क्र. १५२७३, दि.०६ नोव्हेंबर, २०१७.
प्रस्तावना:
मा.सर्वोच्च न्यायालयाने रिट याचिका क्र.२९५/२०१५ मध्ये रस्ता सुरक्षा विषयक बाबींचा वेळोवेळी आढावा घेऊन मा. सर्वोच्च न्यायालयास अहवाल सादर करण्यासाठी रस्ता सुरक्षा समितीची स्थापना केली आहे. सदर समितीने रस्ता सुरक्षाविषयक कामकाजासाठी स्वतंत्रपणे रस्ता सुरक्षा निधी निर्माण करण्याचे आदेश दिलेले आहेत. त्यानुसार रस्ता सुरक्षासंदर्भात विविध प्रकल्पांना मान्यता देण्याकरीता संदर्भाधिन क्र. २ येथील दि.०१.०९.२०१६ च्या शासन निर्णयान्वये "रस्ता सुरक्षा निधी नियंत्रण समिती" स्थापित करण्यात आलेली आहे.
वरील प्रयोजनासाठी संदर्भाधिन क्र.३ येथील दि.१७.१०.२०१६ च्या अधिसूचनेन्वये उपकराची आकारणी करण्यात येत आहे. तसेच निधीच्या प्रयोजनासाठी संदर्भाधिन क्र.१ येथील दि.०९.०२.२०१७ च्या शासन निर्णयान्वये परिवहन आयुक्त यांच्या स्तरावर स्वीय प्रपंजी लेखा खाते (P.L.A.) उघडण्यास मान्यता देण्यात आलेली आहे. त्यानुसार रस्ता सुरक्षा उपकरापोटी जमा झालेली तरतूद स्वीय प्रपंजी लेखा खात्यात वर्ग करण्याबाबतचा प्रस्ताव परिवहन आयुक्त कार्यालयाने संदर्भाधिन क्र. ४ येथील दि.०६ नोव्हेंबर, २०१७ च्या पत्रान्वये शासनास सादर केला आहे. सदरची बाब शासनाच्या विचाराधिन होती.
# Page 2
शासन निर्णय क्रमांकः एमव्हीआर-१११७/प्र.क्र.४९९/परि-२
शासन निर्णय :
उपरोक्त नमूद पार्श्वभूमीवर संदर्भाधिन क्र.२ येथील दि.०१.०९.२०१६ येथील शासन निर्णयान्वये विहित केलेल्या रस्ता सुरक्षा विषयक कामकाजाकरीता सन २०१७-१८ च्या अर्थसंकल्पिय वर्षात रू.३५,४५,२३,८६८/- (अक्षरी रुपये पस्तीस कोटी पंचेचाळीस लक्ष तेवीस हजार आठशे अडुसष्ठ फक्त) एवढी तरतूद खालील नमूद लेखाशिर्षाखाली जमा करण्यात आलेली आहे.
००४१, वाहनावरील कर, १०२, राज्य मोटार वाहन कराधान अधिनियमान्वये जमा रकमा, (०१) राज्य मोटार वाहन कराधान अधिनियमान्वये जमा रकमा, (०१) (०६) रस्ता सुरक्षा निधी (००४१०१५९)
२. उपरोक्तप्रमाणे जमा लेखाशिर्षाखाली जमा दर्शविलेली रू.३५,४५,२३,८६८/- एवढी रक्कम पूरवणी मागणीव्दारे माहे जुलै, २०१७ च्या अधिवेशनात खालील लेखाशिर्षाखाली अर्थसंकल्पित करण्यात आलेली आहे.
मागणी क्र.बी-३, २०४१, वाहनावरील कर, (००) ००१, संचालन व प्रशासन, (०१) परिवहन आयुक्त, (०१) (०९) रस्ता सुरक्षा निधी (२०४१०५६४) ३२, अंशदाने
३. उपरोक्तप्रमाणे रस्ता सुरक्षा निधीच्या प्रयोजनासाठी अर्थसंकल्पित करण्यात आलेली रू.३५,४५,२३,८६८/- (अक्षरी रुपये पस्तीस कोटी पंचेचाळीस लक्ष तेवीस हजार आठशे अडुसष्ठ फक्त) एवढी तरतूद भारतीय रिझर्व्ह बँक मुंबई येथे परिवहन आयुक्त, महाराष्ट्र राज्य, मुंबई यांचे नावे उघडण्यात आलेल्या स्विय प्रपंजी लेखा खाते (PLA A/c) क्र. ०१५१४८०१०४१ कोड नंबर २१६७ यामध्ये वर्ग करण्यास खालील अटीच्या अधिन राहून मान्यता देण्यात येत आहे.
अ) सदरची तरतूद ही संदर्भाधिन क्र. १ येथील दि.०९.०२.२०१७ च्या शासन निर्णयान्वये विहित केलेल्या अटी व शर्तीनुसार खर्च करण्यात यावा.
ब) सदर अनुदानाच्या रकमेचे स्वतंत्र लेखे ठेवण्यात यावेत.
क) सदर अनुदानाचे उपयोगीता प्रमाणपत्र विहित नमुन्यात शासनाला सादर करावे. तसेच उपयोगिता प्रमाणपत्राच्या प्रती महालेखापालांनाही पाठवाव्यात.
पुष्ठ ३ पैकी २
# Page 3
शासन निर्णय क्रमांकः एमव्हीआर-१११७/प्र.क्र.४९९/परि-२
ड) सदर अनुदानाच्या खर्चाचा महालेखापाल कार्यालयात नोंदविलेल्या खर्चाशी ताळमेळ घालण्यात यावा.
४. सदर शासन निर्णय वित्त विभागाच्या अनौपचारीक संदर्भ क्र.१२/१८/कोप्र-५, दि.१७/०१/२०१८ अन्वये दिलेल्या मान्यतेस अनुसरुन निर्गमित करण्यात येत आहे.