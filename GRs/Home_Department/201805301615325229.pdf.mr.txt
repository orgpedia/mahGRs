# Page 1
ना.म.जोशी मार्ग पोलीस स्टेशन, गु.र.क्र.२९१/ २०१७ (कमला मिल केस) या गुन्ह्यामधून उद्भवणाऱ्या खटल्यामध्ये मा. सत्र न्यायालय व मा. उच्च न्यायालय मुंबई न्यायालयात शासनाच्या वतीने कामकाज पाहण्याकरिता नियुक्त केलेल्या विशेष सरकारी अभियोक्ता ॲङ प्रकाश शेट्टी यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांक :- एसपीपी-०११८/प्र.क्र.१२/पोल-१०
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा मार्ग,
मुंबई ४०० ०३२.
दिनांक :- ३० मे, २०१८
संदर्भ :- शासन अधिसुचना, विधि व न्याय विभाग क्र.एसपीपी.२०१८/यु.ओ.आर.०८/ डी-१४, दिनांक ०९.०१.२०१८.
शासन निर्णय : ना. म. जोशी मार्ग पोलीस स्टेशन, गु.र.क्र.२९१/२०१७ (कमला मिल केस) या गुन्ह्यामधून मा. सत्र न्यायालय व मा. उच्च न्यायालय मुंबई उद्भवणाऱ्या न्यायालयीन प्रकरणांमध्ये शासनाच्या वतीने कामकाज पाहण्यासाठी ॲङ श्री. प्रकाश शेट्टी यांची विधि व न्याय विभागाच्या वरील संदर्भाधीन दिनांक ०९.०१.२०१८ च्या अधिसुचनेन्व्ये विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी ॲङ श्री. प्रकाश शेट्टी यांना खालीलप्रमाणे व्यावसायिक फी अदा करण्यास शासन मान्यता देत आहे.
अ) प्रतिदिन परिणामकारक सुनावणी फी रु.१५,०००/ (रुपये पंधरा हजार फक्त)
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडूनप्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी ॲङ श्री. प्रकाश शेट्टी यांना अपरिणामकारक सुनावणी फी अथवा अन्य कोणतीही फी वा भत्ते अनुज्ञेय असणार नाहीत.
३. यासाठी येणार खर्च या विभागाच्या मागणी क्र. बी-१, २०५५-पोलीस, (००) १०८, राज्य मुख्यालय पोलीस (०२) (०१) शहर पोलीस आस्थापना (२०५५ ००९७) २८ व्यावसायिक सेवा या लेखाशिर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
# Page 2
शासन निर्णय क्रमांकः एसपीपी-०११८/प्र.क्र.१२/पोल-१०
४. हा शासन निर्णय वित्त विभागाच्या अनौपचारिक संदर्भ क्र. ५२/१८/व्यय - ७, दिनांक १४.०२.२०१८ अन्वये मिळालेल्या सहमतीनुसार निर्गमित करण्यात येत आहे.