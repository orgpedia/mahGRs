# Page 1
राज्यातील पोलीस ठाण्यांमध्ये सीसीटीव्ही बसविण्यासाठी मे.पीडब्ल्युसी या कंपनीस मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक: सीसीटी-३६२०/प्र.क्र.०४/भाग-१/पोल-३
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई-४०० ०३२.
दिनांक : ०३ फेब्रुवारी, २०२१
वाचा : १. मा. उच्च न्यायालय, मुंबई यांचे क्रिमिनल रिट पिटीशन क्र. २११०/२०१४ वरील दि.१३.०८.२०१४, दि.२१.१०.२०१५, दि.२४.०२.२०१६, दि.२१.०९.२०१६, दि.३०.११.२०१६, दि.१४.१२.२०१८, दि.११.०२.२०१९ व दि.०४.०३.२०१९ रोजीचे आदेश.
२. मा. सर्वोच्च न्यायालयाचे क्रिमीनल रिट पिटीशन क्र. ५३९/१९८६ वरील दि.२४.७.२०१५ रोजीचा न्यायनिर्णय.
३. गृह विभाग, शासन निर्णय क्र. सीसीटी-३६१५/प्र.क्र.१३०/पोल-३, दि.२३.११.२०१५, दि.२६.०३.२०१८, दि.२०.०६.२०१८, दि.११.१०.२०१८, दि.१४.११.२०१९ व दि.११.१२.२०१९ ४. माहिती व तंत्रज्ञान विभाग, शासन निर्णय क्र. GAD-मातंस ०८०/४/२०१४-O/O Directorate of IT-DIT (MH), दि.०१.०७.२०१४ व दि.०९.०५.२०१९.
५. पोलीस महासंचालक, महाराष्ट्र राज्य, मुंबई यांचे पत्र क्र. DGP/१७/६१६२/CCTV Camera (P.stn)/७७/१९, दि.२०.१२.२०१९.
६. अपर मुख्य सचिव (गृह) यांच्या अध्यक्षतेखाली झालेल्या उच्च स्तरीय शक्ती प्रदत्त समितीच्या दि.०९.१२.२०१९ व दि.१५.१०.२०२० रोजीच्या बैठकीचे इतिवृत्त.
प्रस्तावना :
लिओनार्ड झेविअर वल्दारीस व इतर यांनी महाराष्ट्र शासन व इतर यांचेविरुध्द मा. उच्च न्यायालय, मुंबई येथे क्रिमिनल रिट पिटीशन क्र. २११०/२०१४ दाखल केली आहे. मा. उच्च न्यायालयाने विषयांकीत याचिकेमध्ये दि.१३.०८.२०१४, दि.२४.०२.२०१६, दि.३०.११.२०१६, दि.१४.१२.२०१८, दि.११.०२.२०१९ व दि.०४.०३.२०१९ रोजी आदेश पारित केले आहेत. मा. उच्च न्यायालयाने पोलीस कोठडीतील मृत्यु रोखण्यासाठी राज्यातील प्रत्येक पोलीस ठाण्यांमधील प्रत्येक कॉरीडॉर, रुम व लॉकअप यामध्ये सीसीटीव्ही कॅमेरे बसविण्याबाबत आदेशित केले आहे. तसेच डि. के. बसू व इतर यांनी मा. सर्वोच्च न्यायालयामध्ये पश्चिम बंगाल राज्य आणि इतर यांचेविरुध्द क्रिमीनल रिट पिटीशन क्र. ५३९/१९८६ या प्रकरणी दि.२४.०७.२०१५ रोजी निर्णय दिला आहे. मा. सर्वोच्च न्यायालयाने संवेदनशील पोलीस ठाण्यांमध्ये सीसीटीव्ही बसविणेबाबत निदेश दिलेले आहेत.
पोलीस महासंचालक कार्यालयाच्या दि.२०.१२.२०१९ रोजीच्या पत्रान्वये राज्यातील पोलीस ठाण्यांमध्ये सीसीटीव्ही कॅमेरे बसविण्यासाठी प्रकल्प सल्लागार म्हणून मे. पीडब्ल्युसी या सल्लागार कंपनीच्या १ वरीष्ठ सल्लागारास व १ सल्लागारास दि.२०.१२.२०१९ ते दि.१९.०२.२०२० पर्यंत (Man-month) तत्वावर नियुक्ती देण्यात आली असून सदर कंपनीस कार्यादेश देण्यात आले होते. अपर मुख्य सचिव (गृह) यांच्या अध्यक्षतेखाली झालेल्या उच्चस्तरीय शक्ती प्रदत्त समितीच्या दि.१५.१०.२०२० रोजीच्या बैठकीत राज्यातील सर्व पोलीस ठाण्यांमध्ये सीसीटीव्ही कॅमेरे बसविण्यासाठी प्रकल्प सल्लागार म्हणून मे. पीडब्ल्युसी कंपनीच्या ६ वरिष्ठ सल्लागारांना Man-month तत्वानुसार दि.१५.१०.२०२० ते प्रकल्प पुर्णपणे कार्यान्वित होईपर्यंत मुदतवाढ देण्यास मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः सीसीटी-३६२०/प्र.क्र.०४/भाग-१/पोल-३
शासन निर्णय : अपर मुख्य सचिव (गृह) यांच्या अध्यक्षतेखाली झालेल्या उच्चस्तरीय शक्ती प्रदत्त समितीच्या दि.१५.१०.२०२० रोजीच्या बैठकीत झालेल्या निर्णयानुसार राज्यातील सर्व पोलीस ठाण्यांमध्ये सीसीटीव्ही कॅमेरे बसविण्यासाठी प्रकल्प सल्लागार म्हणून मे. पीडब्ल्युसी कंपनीच्या ६ वरिष्ठ सल्लागारांना १ Man month साठी Milestone तत्वावर दि.१५.१०.२०२० ते प्रकल्प पुर्णपणे कार्यान्वित (Go-live) होईपर्यंत मुदतवाढ देण्यास मान्यता देण्यात येत आहे.
२. उपरोक्त सल्लागारांना देण्यात येणारे मानधन व इतर भत्ते माहिती व तंत्रज्ञान विभागाच्या संदर्भ क्र.४ येथे नमुद दि.०९.०५.२०१९ च्या शासन निर्णयातील तरतूदीनुसार देय राहील तथापि माहिती व तंत्रज्ञान विभागाने सल्लागारांच्या मानधनासंदर्भात भविष्यात काही सुधारणा केल्यास सदर सुधारणा उपरोक्त सल्लागारांना लागु राहतील. तसेच त्यासाठी माहिती व तंत्रज्ञान विभागाने सदर कंपनीची नेमणुक (Empanelment) करणे आवश्यक राहील.
३. एका महिन्याचे वरिष्ठ सल्लागाराचे रु.२,७७,२००/- प्रमाणे ६ Man-month साठी (६ × २,७७,२००) रु.१६,६३,२००/- इतके मानधन देय ठरत आहे. त्यामुळे या Milestone साठी रु.१६,६३,२००/- इतकाच निधी देय ठरत आहे. हा सर्व निधी हा Milestone पूर्ण झाल्यानंतर देण्यात येईल.
४. यासाठी होणारा खर्च “मागणी क्रमांक बी-१, २०५५-पोलीस, (००) १०९, जिल्हा पोलीस, (००) (०१) जिल्हा पोलीस बल (२०५५०१६८) (दत्तमत) (अनिवार्य), १३, कार्यालयीन खर्च” या लेखाशिर्षाखालील मंजूर अनुदानातून भागविण्यात यावा.
५. सदर शासन निर्णय उच्चस्तरीय शक्ती प्रदत्त समितीच्या दि.१५.१०.२०२० रोजीच्या बैठकीतील निर्णयानुसार निर्गमित करण्यात येत आहे.
# Page 3