# Page 1
सातारा शहर येथे सीसीटीव्ही कॅमेरे बसविण्याच्या कामास मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः सीसीटी-०९१८/प्र.क्र.१२०/पोल-३
मादाम कामा रोड, हुतात्मा राजगुरु चौक
दुसरा मजला, मंत्रालय, मुंबई - ३२.
दिनांक: ०७ फेब्रुवारी, २०१९
वाचा : १) गृह विभाग, शासन निर्णय क्र. सीसीटी-३६१५/प्र.क्र.३६/पोल-३, दि.०९ जानेवारी, २०१७.
२) पोलीस महासंचालक कार्यालयाचा क्र. पोम /१७/६१६२/ सीसीटीव्ही सातारा /६१/ २०१८, दि.३०.१०.२०१८ चा प्रस्ताव.
३) पोलीस अधीक्षक, सातारा यांचे क्र.-पशा-६/सा.श./सीसीटीव्ही कॅमेरे/२०१८/१८१५५, यांचे दि.०५.१०.२०१८ चे पत्र.
४) गृह विभाग, शासनाचे समक्रमांकाचे क्र.सीसीटी-०९१८/प्र.क्र.१२०/पोल-३ यांचे दि. ०६.०२.२०१९ चे पत्र.
प्रस्तावना : सातारा शहरात कोणत्याही प्रकारचा अनुचीत प्रकार घडल्यास त्याबाबतची संपूर्ण माहिती सीसीटीव्ही कॅमे-यामध्ये जतन होवून गुन्हे उघडकीस आणणेकरीता तसेच कायदा व सुव्यवस्था प्रश्न निर्माण झाल्यास सातारा शहरामध्ये नागरिकांच्या सुरक्षेच्या दृष्टीने सतर्कता राहणेकरीता उपरोक्त महाराष्ट्र शासन गृहविभाग शासन निर्णय क्र. सीसीटी-३६१५/ प्र.क्र.३६/ पोल-३, दिनांक ९/१/२०१७ मधील शासन निर्णयान्वये जिल्हा वार्षिक योजनेतील नाविन्यपुर्ण योजनेतुन सातारा शहरात सीसीटीव्ही कॅमेरे बसविण्यासाठी रु.१ कोटी इतका निधी जिल्हा नियोजन समितीमार्फत उपलब्ध करुन देण्यात येणार आहे व रु.५२,३९,३४८/- इतका निधी सातारा नगरपरिषद उपलब्ध करुन देणार आहे. तसेच प्रस्तुत प्रकल्पामध्ये एकुण ३३ ठिकाणी ९० कॅमेरे बसविण्यात येणार आहेत, या कामास मान्यता देण्याची बाब शासनाच्या विचाराधीन होती त्यानुसार खालीलप्रमाणे निर्णय घेण्यात आला आहे.
शासन निर्णय :
सातारा शहरामध्ये नागरिकांच्या सुरक्षेच्या दृष्टीने सातारा नगरपरिषदेच्या हद्दीत एकुण ३३ ठिकाणी ९० कॅमेरे बसविण्याच्या कामास प्रशासकीय मान्यता देण्यात येत आहे.
२) सातारा नगरपरिषदेच्या हद्दीत महत्त्वाच्या ठिकाणी सीसीटीव्ही कॅमेरे बसविण्यसाठी येणारा खर्च जिल्हा नियोजन समिती, सातारा यांनी नाविन्यपुर्ण योजनेंतर्गत उपलब्ध करुन दिलेल्या रु.१ कोटी तसेच सातारा नगरपरिषदेमार्फत उपलब्ध करुन देण्यात येणा-या रु.५२,३९,३४८/- इतक्या निधितून करण्यात यावा.
# Page 2
शासन निर्णय क्रमांकः सीसीटी-०९१८/प्र.क्र.१२०/पोल-३
३) सदरचा प्रकल्प राबविण्याबाबतची पुढील कार्यवाही गृह विभाग, शासन निर्णय दि.०९.०१.२०१७ मधील परिशिष्ट क्र. १, २ व ३ मध्ये नमूद मार्गदर्शक तत्त्वे व संदर्भ क्र.४ येथील पत्रामध्ये माहिती व तंत्रज्ञान विभागाने कळविलेल्या सुचनांचा समावेश DPR मध्ये केल्यानंतरच पुढील कार्यवाही पोलीस अधीक्षक, सातारा यांनी करावी.