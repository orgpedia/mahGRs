# Page 1
महाराष्ट्रातील रेल्वे प्रकल्प जलद गतीने पूर्ण होण्यासाठी तसेच प्रकल्पामधील अडचणींचा निपटारा त्वरेने होण्याच्या दृष्टीने मा. मुख्य सचिव यांच्या अध्यक्षतेखाली “उच्चस्तरीय समिती” गठीत करणेबाबत....
महाराष्ट्र शासन
गृह विभाग
शासन निर्णय क्रमांकःआरएलवाय-०६२३/प्र.क्र.८५/ परिवहन-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक :२६/०९/२०२३
प्रस्तावना:
रेल्वे हा विषय केंद्र सूचीत अंतर्भुत आहे. महाराष्ट्रात रेल्वे नेटवर्क (जाळे) च्या विकासामुळे राज्याच्या सामाजिक आणि आर्थिक विकासामध्ये भर पडणार आहे. सदर रेल्वे प्रकल्पाच्या अंमलबजावणीसाठी राज्याकडून अनेक बाबींवर रेल्वे विभागास सहकार्य आवश्यक असते. केंद्र व राज्य सरकारच्या सामंजस्य करारामधून महाराष्ट्र राज्याने रेल्वेच्या प्रकल्पामध्ये आर्थिक सहभाग देण्याचे मान्य केले असून त्यासाठी महाराष्ट्र लोहमार्ग पायाभूत विकास महामंडळ लि. (MRIDC) या कंपनीची स्थापना केलेली असुन काही प्रकल्प MRIDC मार्फत कार्यान्वित करण्यात आले आहेत. काही प्रकल्पांस राज्य मंत्रिमंडळाने मान्यता दिलेली असून सदरचे प्रकल्प नजीकच्या काळात कार्यान्वित करून वाजवी मुदतीत पूर्ण करणे आवश्यक आहे. यानुषंगाने महाराष्ट्रातील रेल्वे प्रकल्प जलद गतीने पूर्ण होण्यासाठी तसेच रेल्वे प्रकल्पांच्या अंमलबजावणीमधील अडचणींचा निपटारा त्वरेने होण्याच्या दृष्टीने मा. मुख्य सचिव, महाराष्ट्र शासन यांच्या अध्यक्षतेखाली उच्चस्तरीय समिती गठीत करण्याची बाब शासनाच्या विचाराधीन होती.
शासन निर्णय:
महाराष्ट्रातील सध्या सुरू असलेले रेल्वे प्रकल्प, राज्य शासनाने आर्थिक सहभागासह मान्यता दिलेले प्रकल्प, तसेच भविष्यातील प्रकल्प निश्चित करण्यात आलेल्या कालावधीमध्येच पुर्ण करून कार्यान्वित होण्यासाठी अशा प्रकल्पांच्या अंमलबजावणीमधील अडचणींचा निपटारा त्वरेने करण्यासाठी तसेच रेल्वे विभाग व राज्य शासन यांच्यामध्ये समन्वय राहण्यासाठी मा. मुख्य सचिव, महाराष्ट्र शासन यांच्या अध्यक्षतेखाली खालीलप्रमाणे उच्चस्तरीय समिती गठीत करण्यास शासन मान्यता देण्यात येत आहे.
----------------------------------------------------------
| अ.क्र. | समितीची रचना | पदनाम |
| १ | मा. मुख्य सचिव, महाराष्ट्र शासन | अध्यक्ष |
|  | अपर मुख्य सचिव (गृह), गृह विभाग | दस्य |
| ३ | अपर मुख्य सचिव (वित्त), वित्त विभाग | सदस्य |
| ४ | अपर मुख्य सचिव, (महसूल) महसूल व वन विभाग | सदस्य |
| ५ | अपर मुख्य सचिव (नियोजन), नियोजन विभाग | सदस्य |
| ६ | प्रधान सचिव(वने) महसूल व वन विभाग | सदस्य |
| ७ | प्रधान सचिव (ऊर्जा), उदयोग, ऊर्जा व कामगार विभाग | सदस्य |
| ८ | प्रधान सचिव (परिवहन), गृह (परिवहन विभाग | सदस्य-सचिव |
| ९ | महा व्यवस्थापक, मध्य रेल्वे | सदस्य |
----------------------------------------------------------
# Page 2
शासन निर्णय क्रमांकः आरएलवाय-०६२३/प्र.क्र.८५/ परिवहन-५
----------------------------------------------------------
| १० | महा व्यवस्थापक, पश्चिम रेल्वे | सदस्य |
| ११ | महा व्यवस्थापक, दक्षिण मध्य रेल्वे | सदस्य |
| १२ | महा व्यवस्थापक, दक्षिण पूर्व मध्य रेल्वे | सदस्य |
| १३ | व्यवस्थापकीय संचालक, कोकण रेल्वे कॉर्पोरेशन लि. | सदस्य |
| १४ | व्यवस्थापकीय संचालक, महारेल | सदस्य |
----------------------------------------------------------
सदर समितीच्या कार्यकक्षेतील विषय खालीलप्रमाणे: १) नवीन रेल्वे प्रकल्पामध्ये राज्य शासनाचा आर्थिक सहभाग, अस्तित्वातील प्रकल्पांच्या किंमतीतील वाढ, सुधारीत प्रशासकीय व वित्तीय मान्यता तसेच इतर आर्थिक सहभागाबाबतचे वित्तीय मॉडेलला मान्यता देणे.
२) कोंकण रेल्वे विकास महामंडळ प्रा.लि. तसेच नॅशनल हाय स्पीड रेल्वे कॉरपोरेशन लि. इ.
प्रकल्पामधील राज्य शासनाच्या समभाग हिस्सा अदा करण्यासंदर्भातील प्रस्तावांवर निर्णय घेणे.
३) रेल्वे प्रकल्पांच्या आवश्यक भू-संपादनाचे प्रस्ताव त्वरेने पूर्ण करणे.
४) वन कायद्याविषयक बाबींना मान्यता देणे.
५) गौण खनीज विषयक खाणकाम मंजूरी देणे.
६) ट्रान्समिशन लाईन कनेक्टीव्हिटी मधील अडचणी दूर करणे.
७) युटिलिटी शिफ्टिंगमधील अडचणी दूर करणे.
८) कायदा व सुव्यस्थेच्या संदर्भात प्रशासन व पोलिस विभागास सुचना देणे.
उपरोक्तप्रमाणे गठीत समितीच्या बैठका आवश्यकतेनुसार आयोजित करण्यात येतील. उच्च स्तरीय समितीच्या विचारार्थ तसेच मान्यतेस्तव विषय व प्रस्ताव सादर करण्याबाबत परिवहन विभाग “समन्वय विभाग” म्हणून कार्य करेल.
# Page 3