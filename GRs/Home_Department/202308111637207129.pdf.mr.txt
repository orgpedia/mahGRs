# Page 1
महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या पोलीस घटक कार्यालयाच्या आस्थापनेवरील पदांच्या सुधारीत आकृतीबंधास मान्यता देण्याबाबत.
महाराष्ट्र शासन
गृह विभाग
शासन निर्णय क्र.सीटीई-०७२२/प्र.क्र.९४(६)/पोल-३
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ११ ऑगस्ट, २०२३.
वाचा: १. वित्त विभाग, शासन निर्णय क्र.असंक-१००१/प्र.क्र.२१/२००१/वित्तीय सुधारणा, दि.१०/०९/२००१.
२. वित्त विभाग, शासन निर्णय क्र. पदनि-२०१६/प्र.क्र.०८/१६/विसु-१, दि.११/०२/२०१६.
३. वित्त विभाग, शासन निर्णय क्र. पदनि-२०१६/प्र.क्र.३०/२०१६/आपुकक्ष, दि. २५/०५/२०१७.
४. वित्त विभाग, शासन निर्णय क्र. पदनि-०६१७/प्र.क्र.२०/आपुक, दि.०९/०६/२०१७.
५. वित्त विभाग, शासन परिपत्रक क्र.पदनि-०६१७/प्र.क्र.२०/आपुक, दि.२९/०६/२०१७.
६. गृह विभाग, शासन निर्णय क्र. पीएमएन-०८२१/प्र.क्र.५३३/पोल-५ ब, दि.२५/०२/२०२२.
७. वित्त विभाग, शासन निर्णय क्र. पदनि-२०२२/प्र.क्र.१५/आपुक, दि.२७/०४/२०२२.
८. पोलीस महासंचालक, महाराष्ट्र राज्य, मुंबई यांचे कार्यालयाचे पत्र क्र.पोमसं/४४/मनुष्यबळ-आकृतीबंध /२६-ब/१२-अ/२०१४/१२१, दिनांक २५/०४/२०२२.
९. मा.मुख्य सचिव यांच्या अध्यक्षतेखालील उच्चस्तरीय सचिव समितीच्या दि.१३/१२/२०२२ रोजीचे सन २०२२ मधील ०५ व्या बैठकीचे इतिवृत्त.
प्रस्तावना: उपरोक्त संदर्भ क्र. १ ते ५ येथील वित्त विभागाच्या शासन निर्णयाव्दारे सर्व प्रशासकीय विभाग व त्यांच्या अधिपत्याखालील व त्यांच्या प्रशासकीय नियंत्रणाखालील कार्यालयाच्या आस्थापनेवरील मंजूर पदांच्या आढाव्यांच्या प्रस्तावांना मान्यता देण्यासाठी गठीत अ.मु.स.(सेवा) / साप्रवि व प्र.स.(व्यय) वित्त विभाग यांच्या अध्यक्षतेखालील उपसमिती व मा.मुख्य सचिव, महाराष्ट्र राज्य यांचे अध्यक्षतेखालील उच्च स्तरीय सचिव समितीच्या मान्यतेने सुधारीत आकृतीबंध निश्चित करणेबाबतचे निर्देश दिलेले होते.
२. उक्त संदर्भ क्र. ६ येथील गृह विभाग, शासन निर्णय, दि.२५/०२/२०२२ व्दारे पोलीस घटकांतील पोलीस नाईक हा संवर्ग रद्द करुन, या संवर्गातील पदे सहायक पोलीस उप निरीक्षक, पोलीस हवालदार, पोलीस शिपाई या पदात वर्ग करण्यास मान्यता देण्यात आली आहे. त्यानुसार आवश्यक ते बदल करुन सुधारित पदांची माहिती या पोलीस घटक कार्यालयाच्या आकृतीबंध प्रस्तावामध्ये दर्शविण्यात आली आहे.
# Page 2
शासन निर्णय क्रमांक: सीटीई-०७२२/प्र.क्र.९४(६)/पोल-३
3. त्या अनुसार महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या पोलीस घटक कार्यालयाच्या आस्थापनेवरील पदांचा सुधारीत आकृतींबध प्रस्ताव मंजूरीकरिता पोलीस महासंचालक, महाराष्ट्र राज्य, मुंबई यांनी संदर्भीय क्र. ८ येथील दि.
२५/०४/२०२२ रोजीच्या पत्राव्दारे शासनास सादर करण्यात आला होता.
४. त्या अनुसार उक्त संदर्भ क्र. ९ येथील मा. मुख्य सचिव यांच्या अध्यक्षतेखालील उच्च स्तरीय सचिव समितीच्या सन २०२२ मधील ५ व्या बैठकीचे दिनांक १३/१२/२०२२ रोजीच्या इतिवृत्तानुसार महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या घटक कार्यालयाच्या आस्थापनेवरील नियमित व बाह्ययंत्रणेव्दारे घ्यावयाचे मनुष्यबळ सेवा अशा सुधारित आकृतीबंधास मान्यता देण्यात आली.
शासन निर्णय :
पोलीस महासंचालक, महाराष्ट्र राज्य, मुंबई यांनी संदर्भीय क्र. ८ येथील पत्राव्दारे सादर केलेल्या प्रस्तावानुसार महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या पोलीस घटक कार्यालयाच्या आस्थापनेवरील पदांचे सुधारीत आकृतीबंधाचा प्रस्ताव हे नवीन पदनिर्मिती / पदांचे पुनरुज्जिवन व पदांचे आढावे इ. प्रस्तावांची सखोल तपासणी करण्यासाठी स्थापन केलेल्या मा. मुख्य सचिव यांच्या अध्यक्षतेखालील उच्च स्तरीय सचिव समिती समोर प्रस्ताव सादर केला होता.
२. सदरहू उच्च स्तरीय सचिव समितीच्या सन २०२२ मधील ५ व्या बैठकीचे दि.१३/१२/२०२२ रोजीचे इतिवृत्तानुसार महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या पोलीस घटक कार्यालयांच्या आस्थापनेवरील घटकनिहाय एकूण नियमित ११२ पदे व बाह्य यंत्रणेव्दारे घ्यावयाच्या मनुष्यबळाच्या एकूण २३ सेवा अशा एकूण १३५ पदांच्या सुधारित आकृतीबंधास मान्यता देण्यात येत आहे.
३. सुधारित आकृतीबंधानुसार महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या घटक कार्यालयाच्या आस्थापनेवरील नियमित पदांची, तसेच बाह्य यंत्रणेव्दारे घ्यावयाच्या मनुष्यबळाची माहिती (पदनाम, वेतन श्रेणी, मंजूर पदे) परिशिष्ट-अ मध्ये दर्शविल्याप्रमाणे सोबत जोडण्यात आली आहे.
४. महाराष्ट्र पोलीस दलामधील विशेष पोलीस महानिरीक्षक, सायबर व महिला अत्याचार प्रतिबंध विभाग, महाराष्ट्र राज्य, मुंबई या पोलीस घटक कार्यालयाच्या आस्थापनेवरील पदांचे सुधारित आकृतीबंधास खालील अटी व शर्तीच्या अधीन राहून मंजूरी देण्यास येत आहे.
अ) या शासन निर्णयाच्या सोबतच्या परिशिष्टामध्ये दर्शविलेल्या मनुष्यबळ संख्येच्या मर्यादित सेवा आवश्यकतेनुसार बाह्य यंत्रणेव्दारे घेण्यास मान्यता देण्यात येत आहे. तथापि, त्या संबंधित संवर्गात सध्या मृत
पृष्ठ ६ पैकी २
# Page 3
शासन निर्णय क्रमांक: सीटीई-०७२२/प्र.क्र.९४(६)/पोल-३
संवर्ग म्हणून पदे कार्यरत असल्यास ती पदे वगळून उर्वरित मनुष्यबळ संख्येच्या प्रमाणात सेवा बाह्य यंत्रणेकडून घेण्यात याव्यात. मृत संवर्गातील पदे जशी निरसित होतील, त्या प्रमाणे आवश्यकतेनुसार बाह्य यंत्रणेव्दारे सेवा घेण्यात याव्यात.
आ) बाह्य यंत्रणेव्दारे सेवा घेतांना, वित्त विभागाच्या संदर्भीय क्र.७ येथील दिनांक २७/०४/२०२२ चा व त्या अनुषंगाने वेळोवेळी निर्गमित झालेल्या शासन निर्णयातील मार्गदर्शक सूचनांचे पालन करण्याची दक्षता घ्यावी.
४. हा शासन निर्णय मा. मुख्य सचिव यांच्या अध्यक्षतेखालील उच्च स्तरीय सचिव समितीच्या सन २०२२ मधील ५ व्या बैठकीचे दिनांक १३/१२/२०२२ रोजीचे इतिवृत्तानुसार व वित्त विभागाच्या अनौपचारीक संदर्भ क्र अनौसं-१७०/आपुक/वित्त विभाग, दिनांक १८/०४/२०२३ व्दारे दिलेल्या मान्यतेनुसार निर्गमित करण्यात येत आहे.
# Page 4
# Page 5
# Page 6