# Page 1
अहमदनगर-बीड-परळी वैजनाथ या नवीन रेल्वे मार्गाकरीता रु.७५.०० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-१११८/प्र.क्र.२२९/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- ०८ फेब्रुवारी, २०१९
वाचा : १) गृह विभाग शासन निर्णय क्र. आरएलवाय-०११३/७९८/प्र.क्र.२/२०१३/परि-५, दिनांक : १० जून, २०१५
२) मुख्य अभियंता (बांधकाम), मध्य रेल्वे मुंबई यांचे पत्र क्र.EW/१६६/BA/BG/ २०१८-१९, दिनांक ०२.११.२०१८
प्रस्तावना : अहमदनगर-बीड-परळी वैजनाथ या नवीन रेल्वेमार्गाकरीता रू. २८२६.०० कोटी एवढा खर्च अंदाजित असून उक्त खर्चापैकी रू.१४१३ कोटी एवढा ५० टक्के हिस्सा राज्य शासनाकडून केंद्रीय रेल्वे बोर्डास उपलब्ध करून देण्याचा निर्णय राज्य शासनाने मंत्रिमंडळाच्या स्तरावर घेतलेला आहे.
त्यानुसार सदर रेल्वे मार्गाकरीता राज्य शासनाने दिनांक ३१.०३.२०१८ अखेर पर्यंत एकूण रू.८६६.८४ कोटी इतका निधी उपलब्ध करून दिलेला आहे. या रेल्वे प्रकल्पाकरीता रेल्वे विभागाने दिनांक ०२.११.२०१८ च्या पत्रान्वये मागणी केल्यानुसार निधी वितरीत करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (Financial Adviser and Chief Accounts Officer (Construction) Mumbai CST), मध्य रेल्वे, छत्रपती शिवाजी टर्मिनस, मुंबई यांना प्रस्तावनेत नमूद प्रयोजनासाठी रु.७५.०० कोटी (रुपये पंचाहत्तर कोटी फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने सह सचिव (अर्थसंकल्प), गृह विभाग यांना नियंत्रण अधिकारी व शासनाच्या कार्यासन अधिकारी, रोख शाखा, गृह विभाग, मंत्रालय, मुंबई ४०० ०३२ यांना आहरण व संवितरण अधिकारी म्हणून घोषित केले असून, या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०१८-१९ या वर्षात मागणी क्र. बी - ७, ३००१ - भारतीय रेल्वे धोरण निश्चिती संचालन, संशोधन व इतर संकीर्ण संघटना, (००), ८०० - इतर खर्च, (००) (०२)-रेल्वे प्रकल्पामध्ये राज्य शासनाचा सहभाग, (३००१००५४), ३२- अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
# Page 2
शासन निर्णय क्रमांकः आरएलवाय-१११८/प्र.क्र.२२९/परिवहन-५
४ सदर शासन निर्णय नियोजन विभाग अनौपचारिक संदर्भ क्र.२७१/१४६१, दिनांक २३.०१.२०१९ आणि वित्त विभाग अनौपचारिक संदर्भ क्र.३८/२०१९/व्यय-८, दिनांक २९.०१.२०१९ अन्वये निर्गमित करण्यात येत आहे.