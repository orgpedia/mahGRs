# Page 1
“मुरुडखोरा, ता. मुरुड, जि. रायगड येथील प्रवासी जेट्टीची लांबी वाढविणे” या कामाच्या रु.११,२६,९५,६८५/ इतक्या रकमेच्या अंदाजपत्रकास प्रशासकिय मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: संकिर्ण ०२२२/प्र.क्र.१३/ बंदरे - १
मंत्रालय, मुंबई ४०००३२
दिनांक :- ०६ एप्रिल, २०२२
वाचा :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र
क्र. ममेबो/मुकाअ/अभि-३/मुरुडखोरा जेट्टी/२०२१-२२/१०७, दिनांक ७/१/२०२२ प्रस्तावना: रायगड, ता. मुरुड येथील मुरुडखोरा हे एक पर्यटन स्थळ असून सदर ठिकाणी प्रवासी जेट्टी आहे.
सद्यस्थितीत सदरच्या प्रवासी जेट्टीवरुन प्रवासी वाहतुक सुरळीत सुरु असून या जेट्टीवरुन जंजिरा किल्ला पाहण्यासाठी दररोज मोठ्या संख्येने प्रवासी/पर्यटक बोटीने जंजिरा किल्ल्यापर्यंतचा जलप्रवास करीत असतात.
मुरुडखोरा येथील जेड्डी ही फारच जुनी असल्याने सद्यस्थितीत नादुरुस्त झालेली आहे. आहोटीच्या वेळी प्रवासी बोट जेट्टीस लागण्यासाठी अडचण निर्माण होते. प्रवाशांना जेट्टीवरुन बोटीत चढण्यासाठी तसेच उतरण्यासाठी देखील त्रास सहन करावा लागतो. त्यामुळे प्रवाशांना / पर्यटकांना प्रवासी जेट्टीवरुन बोटीमध्ये चढ-उतार सुरक्षितपणे करणेसाठी तसेच प्रवासी बोट ओहोटीच्या वेळस देखील धक्क्याला लागण्यासाठी जेट्टीची लांबी वाढविणे आवश्यक आहे. "मुरुडखोरा, ता. मुरुड, जि. रायगड येथील प्रवासी जेट्टीची लांबी वाढविणे" या कामासाठी रु. ११,२६,९५,६८५/- (अक्षरी किंमत रुपये अकरा कोटी सव्वीस लक्ष पंच्याण्णव हजार सहाशे पंच्याऐंशी मात्र) इतक्या रकमेच्या अंदाजपत्रकास प्रशासकिय मान्यता प्रस्ताव शासनाच्या विचाराधीन होता.
शासन निर्णय : "मुरुडखोरा, ता. मुरुड, जि. रायगड येथील प्रवासी जेट्टीची लांबी वाढविणे" या कामासाठी रु. ११,२६,९५,६८५/- (अक्षरी किंमत रुपये अकरा कोटी सव्वीस लक्ष पंच्याण्णव हजार सहाशे पंच्याऐंशी मात्र) इतक्या रकमेच्या अंदाजपत्रकास प्रशासकिय मान्यता देण्यात येत आहे.
२. वित्त विभाग, शासन निर्णय क्रमांक :- विअप्र २०१३/प्र.क्र.३०/२०१३ / विनियम, भाग - २, दिनांक १७/४/२०१५ चे परिशिष्ट वित्तीय अधिकार नियम पुस्तिका १९७८, भाग पहिला, उपविभाग-तीन अ.क्र.१ परिच्छेद क्र.२७ (२) (अ) मधील तरतूदींचे पालन होईल याबाबत महाराष्ट्र मेरीटाईम बोर्ड यांनी खात्री करावी.
३. वरील कामांवरील खर्च "मागणी क्र. बी-७, लेखाशीर्ष क्र. ३०५१- बंदरे व दिपगृहे, (०२) लहान बंदरे, (१९०) सार्वजनिक उपक्रम व इतर उपक्रमांना सहाय्य, (००) (०२) महाराष्ट्र मेरीटाईम बोर्डास सहायक अनुदान-तरंगती जेट्टी व तत्सम प्रवाशी सुविधा उभारणे (३०५१ १८३५), ३५, भांडवली मत्तेच्या निर्मितीकरीता अनुदान" या लेखाशिर्षाखाली मंजुर तरतुदीतुन भागविण्यात येईल.
# Page 2
शासन निर्णय क्रमांकः संकिर्ण ०२२२/प्र.क्र.१३/बंदरे-१
४. सदर शासन निर्णय सार्वजनिक बांधकाम विभाग अनौपचारिक संदर्भ क्र.७/रा.मं.२, दिनांक १५.०२.२०२२, नियोजन विभागाच्या अनौपचारीक संदर्भ क्र. ५१/१४६१, दिनांक २५.०२.२०२२ व वित्त विभागाच्या अनौपचारीक संदर्भ क्र.१३४/२०२२/व्यय-८, दिनांक २४.०३.२०२२ अन्वये निर्गमीत करण्यात येत आहे.