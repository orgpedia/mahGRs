# Page 1
महाराष्ट्र राज्य मार्ग परिवहन महामंडळास माहे ऑक्टोबर, २०२३ चे सवलतमूल्याच्या प्रतिपूर्तीपोटी रु.३२९.९४ कोटी इतका निधी वितरित करण्याबाबत...
महाराष्ट्र शासन
गृह विभाग
शासन निर्णय क्र. एसटीसी-१२२३/प्र.क्र.१५६(भाग-१)/शिकाना/परि-१
शिबीर कार्यालय, नागपूर
दिनांक : ०८ डिसेंबर, २०२३.
संदर्भ : १) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/अंववि/२४५४, दि.२८.११.२०२३.
२) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/नोंदणी/२४४३, दि.२८.११.२०२३.
३) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र. राप/लेखा/अंववि/२५११, दि.०५.१२.२०२३.
प्रस्तावना :
महाराष्ट्र राज्य मार्ग परिवहन महामंडळास माहे ऑक्टोबर, २०२३ चे सवलतमूल्य व तुटीचे निधी उपलब्ध करण्याबाबत उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भाधिन क्र.१, २ व ३ येथील पत्रान्वये शासनास विनंती केली आहे. त्याअनुषंगाने महाराष्ट्र राज्य मार्ग परिवहन महामंडळास माहे ऑक्टोबर, २०२३ चे सवलतमूल्याच्या प्रतिपूर्तीपोटी निधी वितरित करण्याची बाब शासनाच्या विचाराधीन होती.
शासन निर्णयः
महाराष्ट्र राज्य मार्ग परिवहन महामंडळास माहे ऑक्टोबर, २०२३ च्या सवलतमूल्याच्या प्रतिपूर्तीपोटी रु३२९.९४. कोटी इतकी रक्कम (अक्षरी रूपये तिनशे एकोणतीस कोटी चौऱ्याण्णव लक्ष फक्त) रोखीने प्रदान करण्यास मान्यता देण्यात येत आहे.
२. सदर खर्च “मागणी क्र.बी-३ लेखाशिर्ष २०४१ वाहनांवरील कर (००) ००१, संचालन व प्रशासन, (०१) परिवहन आयुक्त (०१) (०१) आस्थापना- परिवहन आयुक्त (अनिवार्य) (दत्तमत) (२०४१००१८) ३३- अर्थसहाय्य या लेखाशिर्षाखाली शिल्लक असलेले रू २९.९४.कोटी व "मागणी क्रमांक बी- १०, ५०५५ - मार्ग परिवहन यावरील भांडवली खर्च (००) १९०, सार्वजनिक क्षेत्रातील व इतर उपक्रमातील गुंतवणुका (००) (००) (०१) महाराष्ट्र राज्य मार्ग परिवहन महामंडळाला भांडवली अंशदान (५०५५ ००११)" (योजनेतर) ३२ अंशदाने, या लेखाशिर्षातून रू.३००.०० कोटी खर्ची टाकण्यात यावा. सदरचे अर्थसहाय्य हे “बिनशर्त” आहे.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी असलेले लेखाधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करावी.
पृष्ठ २ पैकी १
# Page 2
शासन निर्णय क्रमांकः एसटीसी-१२२३/प्र.क्र.१५६(भाग-१)/शिकाना/परि-१
४. हा शासन निर्णय वित्त विभागाच्या अनौपचारीक संदर्भ क्र. विवि/शिकाना/४/२०२३/व्यय-८, दि.०६.१२.२०२३ अन्वये प्राप्त झालेल्या सहमतीने निर्गमित करण्यात येत आहे.