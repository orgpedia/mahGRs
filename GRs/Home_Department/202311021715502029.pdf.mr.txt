# Page 1
महाराष्ट्र राज्य मार्ग परिवहन महामंडळास माहे सप्टेंबर, २०२३ चे सवलतमूल्याच्या प्रतिपूर्तीपोटी रु.३८७.९८ कोटी इतका निधी वितरित करण्याबाबत...
महाराष्ट्र शासन
गृह विभाग
शासन निर्णय क्र.एसटीसी-०४२३/प्र.क्र.१५६/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०२ नोव्हेंबर, २०२३.
संदर्भ :
१) वित्त विभाग, शासन निर्णय क्रमांक:मुंविनि-२०२२/प्र.क्र.२७/२०२२/विनियम, दि.१२.०१.२०२३.
२) गृह विभाग, शासन निर्णय क्रमांक:एसटीसी-०२२३/प्र.क्र.८७/परि-१,
दि.१०.०४.२०२३.
३) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/नोंदणी/२१६३, दि.१७.१०.२०२३.
प्रस्तावना :
महाराष्ट्र राज्य मार्ग परिवहन महामंडळास माहे सप्टेंबर, २०२३ चे सवलतमूल्याच्या प्रतिपूर्तीपोटी निधी उपलब्ध करण्याबाबत उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भाधिन क्र. ३ येथील पत्रान्वये शासनास विनंती केली आहे.
त्याअनुषंगाने महाराष्ट्र राज्य मार्ग परिवहन महामंडळास माहे सप्टेंबर, २०२३ चे सवलतमूल्याच्या प्रतिपूर्तीपोटी निधी वितरित करण्याची बाब शासनाच्या विचाराधीन होती.
शासन निर्णयः
सन २०२३-२४ मध्ये गृह (परिवहन) विभागाच्या “२०४१ ००१८-३३ अर्थसहाय्य” या लेखाशिर्षाखाली केलेल्या तरतूदीमधून महाराष्ट्र राज्य मार्ग परिवहन महामंडळास माहे सप्टेंबर, २०२३ च्या सवलतमूल्याच्या प्रतिपूर्तीपोटी रु.३८७.९८ कोटी (अक्षरी रूपये तिनशे सत्त्याऐंशी कोटी अठ्ठयाण्णव लक्ष फक्त) एवढा निधी रोखीने प्रदान करण्यास मान्यता देण्यात येत आहे.
२. सदर रु.३८७.९८ कोटी हा खर्च सन २०२३-२४ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च “मागणी क्रमांक बी-३, लेखाशिर्ष २०४१, वाहनांवरील कर (००) ००१, संचालन व प्रशासन (०१) परिवहन आयुक्त (०१) (०१) आस्थापना - परिवहन आयुक्त, (दत्तमत्त) (अनिवार्य) (२०४१ ००१८) ३३-अर्थसहाय्य" या लेखाशिर्षाखाली खर्ची टाकण्यात यावा. सदरचे अर्थसहाय्य हे “बिनशर्त” आहे.
# Page 2
शासन निर्णय क्रमांकः एसटीसी-०४२३/प्र.क्र.१५६/परि-१
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र.४६१/२०२३/व्यय-८, दि.२६.१०.२०२३ अन्वये प्राप्त झालेल्या सहमतीने निर्गमित करण्यात येत आहे.
# Page 3