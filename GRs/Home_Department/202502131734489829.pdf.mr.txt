# Page 1
मा. सवोच्च न्यायालय, नवी दिल्ली, मा. उच्च
न्यायालये व इतर न्यायालयांमध्ये दाखल
झालेल्या याचिकांसंदर्भात संबंधित मा.
न्यायालयांकडे पत्रव्यवहार करताना
घ्यावयाची दक्षता.
महाराष्ट्र शासन
गृह विभाग
शासन परिपत्रक क्र : याचिका -०२२५/प्र.क्र.१३/विशा-१अ
२ रा मजला, मुख्य इमारत,
मादाम कामा मार्ग, हुतात्मा राजगुरु चौक
मंत्रालय, मुंबई -४०० ०३२.
दिनांक: १३ फेब्रुवारी २०२५.
शासन परिपत्रक
गृह विभागाविरुध्द राज्यातील विविध न्यायालयांमध्ये वेळोवेळी अनेक याचिका दाखल होत असतात.
त्या संदर्भात, राज्यातील जिल्हास्तरावरील, विभागीय स्तरावरील, किंवा मुख्यालयातील पोलीस अधिकाऱ्यांकडून/ सक्षम प्राधिकाऱ्यांकडून त्यांचेशी संबंधित न्यायालयीन याचिकांमध्ये पत्रव्यवहार केला
जातो. सदर पत्रव्यवहार पोलीस अधिकाऱ्यांनी/सक्षम प्राधिकाऱ्यांनी त्या-त्या मा. न्यायालयांमधील शासकीय
अभियोक्ता (P.P.) / सहायक शासकीय अभियोक्ता (A.P.P.) किंवा शासकीय विधिज्ञ (G.P.)/
सहायक शासकीय विधिज्ञ (A.G.P.) यांच्याशी करावयाचा असतो.
२. तथापि, राज्यातील काही पोलीस अधिकाऱ्यांकडून/ सक्षम प्राधिकाऱ्यांकडून सदर
पत्रव्यवहार संबंधित मा. न्यायालयातील प्रबंधक अथवा सहायक प्रबंधकांकडे केला जात असल्याचे
शासनाच्या निदर्शनास आले आहे. कोणत्याही न्यायालयातील प्रबंधक, सहायक प्रबंधक, अधिक्षकांचे
कामकाज प्रशासकीय स्वरुपाचे असते. मा. न्यायालयामध्ये दाखल सर्व रिट याचिकांमध्ये
शासनाची/विभागाची बाजू मांडण्यासाठी शासकीय अभियोक्ता (P.P.) /सहायक शासकीय
अभियोक्ता (A.P.P.) किंवा शासकीय विधिज्ञ (G.P.)/सहायक शासकीय विधिज्ञ (A.G.P.) यांची
नेमणूक करण्यात आलेली असते.
३. त्यानुषंगाने, विविध न्यायालयामध्ये दाखल झालेल्या याचिकांप्रकरणी पत्रव्यवहार करताना
त्या याचिकांच्या न्यायालयीन बाबी हाताळण्यासाठी नेमणूक केलेल्या सरकारी अभियोक्ता/विधिज्ञ
यांचेशीच पत्रव्यवहार करावा. अशा याचिकांमध्ये मा. उच्च न्यायालयातील प्रबंधक, सहायक प्रबंधक
यांच्याशी चुकूनही पत्रव्यवहार करु नये. यापुढे अशा प्रशासकीय चुका झाल्यास संबंधित पोलीस
अधिकारी/ सक्षम प्राधिकाऱ्यांविरुध्द प्रशासकीय कारवाई करण्यात येईल याची नोंद घ्यावी.
# Page 2
शासन परिपत्रक क्रमांकः याचिका -०२२५/प्र.क्र.१३/विशा-१अ
सदर शासन परिपत्रक महाराष्ट्र शासनाच्या www.maharashtra.gov.in या