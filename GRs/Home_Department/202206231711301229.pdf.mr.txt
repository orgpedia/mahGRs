# Page 1
पोलीस अधीक्षक, पुणे ग्रामीण यांच्या कार्यक्षेत्रांतर्गत अपर पोलीस अधीक्षक, बारामती विभाग यांचे अधिनस्त असलेले शिरुर उपविभागीय कार्यालय याचा समावेश अपर पोलीस अधीक्षक, पुणे ग्रामीण यांचे कार्यक्षेत्रात करण्यास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: एपीओ-०६२२/प्र.क्र.६९/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : २३ जून, २०२२.
संदर्भ :- १) शासन निर्णय क्रमांक पीओपी-०८२१/प्र.क्र.१८/पोल-३, दि.१३/१२/२०२१ २) अपर पोलीस महासंचालक (नि.व स.), पोमंस कार्यालय मुंबई यांचे पत्र क्र. पोमंस/२६-अ/४७/उपविभागीय कार्या पुनर्रचना/१०५/२०२२, दि.१७/६/२०२२ प्रस्तावना :
पोलीस अधीक्षक, पुणे ग्रामीण यांच्या कार्यक्षेत्रांतर्गत दौंड उपविभागाचे विभाजन करुन नवीन शिरुर उपविभागीय पोलीस अधिकारी कार्यालय निर्माण करण्यास तसेच सदर कार्यालयाकरिता पद निर्माण करण्यास उपरोक्त संदर्भाधीन क्र.१ च्या शासन निर्णयान्वये मान्यता देण्यात आली आहे.
पोलीस अधीक्षक, पुणे ग्रामीण यांच्या कार्यक्षेत्रांतर्गत १) अपर पोलीस अधीक्षक पुणे विभाग व २) अपर पोलीस अधीक्षक बारामती विभाग अशी दोन विभागीय कार्यालये आहेत. सदर दोन विभागीय कार्यालयापैकी अपर पोलीस अधीक्षक, पुणे विभाग यांचे अधिनस्त १ ) हवेली उपविभाग, २) लोणावळा उपविभाग, ३) खेड उपविभाग, आणि ४) जुन्नर उपविभाग यांची कार्यालये समाविष्ट आहेत. तसेच, अपर पोलीस अधीक्षक बारामती विभाग यांचे अधिनस्त १) भोर उपविभाग, २) दौंड उपविभाग, ३) बारामती उपविभाग आणि ४) शिरुर उपविभाग यांची कार्यालये समाविष्ट आहेत. तसेच, सदरहु प्रत्येक उपविभागीय कार्यालयाअंतर्गत विविध पोलीस ठाणी कार्यरत आहेत.
अपर पोलीस महासंचालक (नि.व स.), पोमंस कार्यालय, मुंबई यांनी उपरोक्त संदर्भ क्र.२ च्या पत्रान्वये अपर पोलीस अधीक्षक, बारामती विभाग यांचे अधिनस्त असलेले शिरुर उपविभागीय कार्यालय व त्याअंतर्गत शिक्रापुर पोलीस स्टेशन, रांजणगांव पोलीस स्टेशन, शिरुर पोलीस स्टेशनसहीत उपविभागीय कार्यालय, अपर पोलीस अधीक्षक, पुणे ग्रामीण यांचे कार्यक्षेत्रात त्याचा समावेश करण्याबाबतचा प्रस्ताव मान्यतेसाठी सादर केला आहे. या अनुषंगाने शासनाने पुढीलप्रमाणे निर्णय घेतला आहे.
शासन निर्णय :
अपर पोलीस अधीक्षक, बारामती विभाग यांचे अधिनस्त असलेले शिरुर उपविभागीय कार्यालय व त्याअंतर्गत शिक्रापुर पोलीस स्टेशन, रांजणगांव पोलीस स्टेशन, शिरुर पोलीस स्टेशन हे, अपर पोलीस अधीक्षक, पुणे ग्रामीण यांचे कार्यक्षेत्रात समावेश करण्यास मान्यता देण्यात येत आहे.
# Page 2
शासन निर्णय क्रमांक: एपीओ-०६२२/प्र.क्र.६९/पोल-३