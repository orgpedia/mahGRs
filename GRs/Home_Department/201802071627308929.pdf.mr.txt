# Page 1
कारागृह विभागांतर्गत निवासी व कार्यालयीन इमारतीच्या बांधकामास प्रशासकीय व सुधारित प्रशासकीय मान्यता देण्याबाबत.....
महाराष्ट्र शासन
गृह विभाग
शासन निर्णय क्रमांक: जेएलएम-१२१६/प्र.क्र.२८९/तुरुंग-२
मंत्रालय, दुसरा मजला, मुख्य इमारत,
हुतात्मा राजगुरु चौक, मादाम कामा मार्ग, मुंबई - ४०० ०३२.
दिनांक : ७ फेब्रुवारी, २०१८.
वाचा १) अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. अपोमसंवकामवनि/पुणे/१६१४/०४६६/कक्ष-८, दिनांक ०५.१०.२०१६.
प्रस्तावना राज्यातील कारागृहांमधील वाढती बंदीसंख्या व तसेच त्या अनुषंगाने उद्भवणाऱ्या अडीअडचणी
विचारात घेऊन कारागृहातील नवीन कारागृह, नवीन बॅरेक्स व इतर अनुषंगिक बांधकामे / दुरुस्ती ही
कामे तातडीने करणे आवश्यक आहे. महाराष्ट्र कारागृह व सुधारसेवा अंतर्गत बांधकामे महाराष्ट्र राज्य
पोलीस गृहनिर्माण व कल्याण महामंडळ मर्यादित च्या मुख्य उद्दिष्टाशी सुसंगत आहे. राज्यातील कारागृह
विभाग हा गृह विभागाचा भाग असल्याने कारागृहांतर्गत करण्यात येणाऱ्या बांधकामाची कामे पोलीस
गृहनिर्माण व कल्याण महामंडळा मार्फत करण्याची बाब शासनाच्या विचाराधीन होती.
शासन निर्णयः
राज्यातील नवीन कारागृह व सध्या असलेल्या सर्व कारागृहाशी निगडीत इमारतीचे बांधकाम
/दुरुस्तीची कामे पोलीस गृहनिर्माण व कल्याण महामंडळा मार्फत करण्यास या शासन निर्णयान्वये
मान्यता देण्यात येत आहे.
२. या पूर्वी ज्या कामांना प्रशासकीय मान्यता व निधी देण्यात आला आहे अशी चालू कामे पूर्वीप्रमाणेच
सार्वजनिक बांधकाम विभागामार्फत करण्यात येतील. जी कामे सध्या मंजूर असूनही प्रत्यक्षात सुरु
झालेली नाहीत ती कामे पोलीस गृहनिर्माण व कल्याण महामंडळांच्यामार्फत यावीत.
पृष्ठ २ पैकी १
# Page 2
शासन निर्णय क्रमांक: जेएलएम-१२१६/प्र.क्र.२८९/तुरुंग-२