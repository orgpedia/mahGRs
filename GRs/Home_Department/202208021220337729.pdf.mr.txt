# Page 1
महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे जून, २०२२ च्या वेतनासाठी रु.१००.०० कोटी इतका निधी वितरित करण्याबाबत...
महाराष्ट्र शासन
गृह विभाग
शासन निर्णय क्र. एसटीसी-११२१/प्र.क्र.३०३/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०२ ऑगस्ट, २०२२.
संदर्भ :
१) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/अंववि/१२८७, दि.१७.०६.२०२२.
२) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/अंववि/१४६३, दि.१२.०७.२०२२.
३) शासन निर्णय क्र.एसटीसी-११२१/प्र.क्र.३०३/परि-१, दि.०९.०५.२०२२.
४) शासन निर्णय क्र. एसटीसी-११२१/प्र.क्र.३०३/परि-१, दि.१५.०६.२०२२.
प्रस्तावना :
महाराष्ट्र राज्य मार्ग परिवहन महामंडळातील कर्मचाऱ्यांचे माहे जून, २०२२ चे वेतन अदा करण्यासाठी रु.३६०.०० कोटी इतक्या निधीची आवश्यकता असल्याने महाराष्ट्र राज्य मार्ग परिवहन महामंडळातील कर्मचाऱ्यांच्या वेतनासाठी रू.३६०.०० कोटी इतका निधी वितरित करण्याबाबत उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भाधिन क्र.१ व २ येथील पत्रांन्वये शासनास विनंती केली आहे.
२. लेखाशीर्ष २०४१ ००१८- ३३, अर्थसहाय्य लेखाशिर्षाखाली सन २०२२-२३ च्या अर्थसंकल्पात रू.१४५०.०० कोटी इतकी तरतूदी मंजूर केली आहे. अर्थसंकल्पीत रू.१४५०.०० कोटी तरतूदीमधून रू.३००.०० कोटी इतका निधी रा.प. महामंडळाच्या कर्मचाऱ्यांच्या माहे एप्रिल, २०२२ च्या वेतनासाठी संदर्भाधिन क्र.३ येथील शासन निर्णयान्वये वितरित करण्यात आला आहे. तसेच संदर्भाधिन क्र.४ येथील शासननिर्णयान्वये रू.३६०.०० कोटी इतका निधी रा.प. महामंडळाच्या कर्मचाऱ्यांच्या माहे मे, २०२२ च्या वेतनासाठी वितरित करण्यात आला आहे. अर्थसंकल्पीत रू.१४५०.०० कोटीपैकी रू.७९०.०० कोटी शिल्लक तरतूदीमधून रू.३६०.०० कोटी इतका निधी रा.प. महामंडळाच्या माहे जून, २०२२ च्या वेतनासाठी वितरित करण्याबाबत वित्त विभागास विनंती केली होती. तदनुषंगाने रु.१००.०० कोटी इतका निधी महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे जून, २०२२ च्या वेतनासाठी वितरित करण्यास वित्त विभागाने मान्यता दिली आहे. त्यानुसार रू.१००.०० कोटी इतकी रक्कम महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे जून, २०२२ च्या वेतनासाठी वितरित करण्याची बाब शासनाच्या विचाराधीन होती.
# Page 2
शासन निर्णय क्रमांक: एसटीसी-११२१/प्र.क्र.३०३/परि-१
शासन निर्णय:
महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे जून, २०२२ च्या वेतनासाठी सन २०२२-२३ मध्ये शासनाने विविध सवलत मुल्यांपोटी गृह (परिवहन) विभागाच्या २०४१ ००१८- ३३, अर्थसहाय्य लेखाशिर्षाखाली सन २०२२-२३ च्या अर्थसंकल्पात मंजूर केलेल्या रू.१४५०.०० कोटीपैकी रू.७९०.०० कोटी शिल्लक तरतूदीमधून रू. १००.०० कोटी (अक्षरी रूपये शंभर कोटी फक्त) एवढी रक्कम रोखीने प्रदान करण्यास मान्यता देण्यात येत आहे.
२. सदर रू.१००.०० कोटी हा खर्च सन २०२२-२३ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च “मागणी क्रमांक बी-३, लेखाशिर्ष २०४१, वाहनांवरील कर (००) ००१, संचालन व प्रशासन (०१) परिवहन आयुक्त (०१) (०१) आस्थापना - परिवहन आयुक्त, (दत्तमत्त) (अनिवार्य) (२०४१ ००१८) ३३, अर्थसहाय्य" या लेखाशिर्षाखाली खर्ची टाकण्यात यावा.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र.२६२/२०२२/व्यय-८, दि.२५.०७.२०२२ अन्वये प्राप्त झालेल्या सहमतीने निर्गमित करण्यात येत आहे.
# Page 3