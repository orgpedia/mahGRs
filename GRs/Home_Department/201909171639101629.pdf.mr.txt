# Page 1
अझीम प्रेमजी फिलॉन्थ्रोपिक इनिशिएटिव्हज् (APPI) सोबत करण्यात आलेल्या सामंजस्य करारानुसार (MOU) प्रकल्प अंमलबजावणी व संनियंत्रण समितीचे (Project Implementation & Monitoring Committee) गठन करणेबाबत.
महाराष्ट्र शासन
गृह विभाग
शासन निर्णय क्रमांक : जेएलएम-०५१८/प्र.क्र.७७ / तुरुंग-२
दुसरा मजला, हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १७ सप्टेंबर, २०१९
प्रस्तावना : राज्यात मध्यवर्ती कारागृह-९, जिल्हा कारागृह वर्ग-१-१९, जिल्हा कारागृह वर्ग-२-२३ व जिल्हा कारागृह वर्ग - ३ - ९ असे एकूण ६० कारागृह आहेत. कारागृहामध्ये न्यायाधीन बंद्यांची संख्या २६,५५९ म्हणजेच ७५% आहे.
कारागृहातील न्यायाधीन बंद्यांना कायदेविशयक मदत / सहाय्य करण्यासाठी आदर्श नियमावली तयार करण्याच्या उद्देशाने तसेच कारागृहातील न्यायाधीन बंद्यांची संख्या कमी करण्यासाठी बंद्यांना कायदेशीर मदत / सल्ला देण्यासाठी राज्य शासनाने Azim Premji Philonthropics Initiative Private Limited (APPI) सोबत दि. २८ जून, २०१८ रोजी सामंजस्य करार (MOU) केला आहे व त्याप्रमाणे कार्यवाही सुरु आहे. तथापि, सदर सामंजस्य कराराची अधिक प्रभावीपणे अंमलबजावणी करण्यासंदर्भात समिती गठित करण्याची बाब शासनाच्या विचाराधीन होती.
शासन निर्णय : राज्यामधील कारागृहातील न्यायाधीन बंद्यांची संख्या कमी करणे, जिल्हा विधी सेवा प्राधिकरणाच्या समन्वयाने न्यायाधीन बंद्यांना कायदेविषयक मदत पुरविणे त्या कामी प्राधिकरणाकडील कायदेविषयक मदत करणाऱ्या वकीलांची क्षमता वाढविणे, जिल्हा विधी सेवा प्राधिकरणांचे सामर्थ्य वाढविणे या बाबींच्या अनुषंगाने कार्यवाहीकरीता राज्य शासन व अझीम प्रेमजी फिलॉन्थ्रोपिक इनिशिएटिव्हज (APPI) यांच्यामध्ये सामंजस्य करार (MOU) दि. २८ जून, २०१८ रोजी करण्यात आला आहे. त्या सामंजस्य करारानुसार प्रकल्प अंमलबजावणी व सनियंत्रण समितीचे (Project Implementation & Monitoring Committee) खालीलप्रमाणे गठन करण्यास शासन मान्यता देण्यात येत आहे.
१ अपर पोलीस महासंचालक व महानिरीक्षक, कारागृह व सुधारसेवा, अध्यक्ष महाराष्ट्र राज्य, पुणे २ विशेष पोलीस महानिरीक्षक (कारागृह) दक्षिण विभाग, : सदस्य भायखळा, मुंबई सचिव ३ सहसचिव / उपसचिव (तुरुंग ), गृह विभाग, मंत्रालय, मुंबई सदस्य ४ कारागृह उपमहानिरीक्षक, पश्चिम विभाग, येरवडा, पुणे : सदस्य ५ कारागृह उपमहानिरीक्षक, मध्य विभाग, औरंगाबाद सदस्य ६ कारागृह उपमहानिरीक्षक, पूर्व विभाग,नागपूर : सदस्य ७ डॉ. आनंद बंग, मा. मुख्यमंत्री यांचे मानद सल्लागार सदस्य ८ डॉ.विजय राघवन, संचालक, प्रयास सदस्य ९ अझीम प्रेमजी फिलॅथ्रोपिक इनिशिएटिव्हज (APPI) संस्थेचे दोन प्रतिनिधी सदस्य १० National Law University (NLU) नवी दिल्ली यांचे प्रतिनिधी : सदस्य
# Page 2
शासन निर्णय क्रमांकः जेएलएम-०५१८/प्र.क्र.७७/तुरुंग-२
बैठकीच्यावेळी आवश्यकतेनुसार निमंत्रित सदस्य बोलविण्याचे अधिकार अध्यक्षांना राहतील.
समितीची कार्यकक्षा व तत्वे पुढीलप्रमाणे राहतील : राज्यामधील कारागृहातील न्यायाधीन बंद्यांची संख्या कमी करणे, जिल्हा विधी सेवा प्राधिकरणाच्या समन्वयाने न्यायाधीन बंद्यांना कायदेविषयक मदत पुरविणे त्याकामी प्राधिकरणाकडील कायदेविषयक मदत करणाऱ्या वकीलांची क्षमता वाढविणे, जिल्हा विधी प्राधिकरणाचे सामर्थ्य वाढविणे याकामी प्रकल्प अंमलबजावणीची सविस्तर व सर्वसमावेशक योजना तयार करुन योजनेचा त्रैमासिक आढावा घेणे व कार्यक्रमाची प्रगती, त्यात येणाऱ्या अडचणी याबाबत देवाणघेवाण करणे याकरिता आवश्यक उपाययोजना करण्यासाठी समितीचे गठण करण्यात येत आहे.
समितीच्या जबाबदाऱ्या खालीलप्रमाणे राहतील : १. या कार्यक्रमांचे दैनंदिन कामकाज सुलभरित्या राबविण्यात येत आहे, याबाबत खात्री करणे.
२. या कार्यक्रमांची अंमलबजावणी, पध्दती व धोरण यामध्ये आवश्यक त्या सुधारणा/बदल सुचविणे.
३. शासनाच्या इतर विभागांबरोबर तसेच बाहय यंत्रणेबरोबर आवश्यक ते करार करणे, प्रकल्प राबवितांना वित्तीय, विधी आणि नैतिक मूल्यांची पूर्तता होत आहे, याबाबत खात्री करणे.
४. चांगल्या दर्जाचे कार्यक्रम राज्यतील कारागृहात राबविण्यास सहकार्य करणे.
कारागृहातील न्यायाधीन बंद्यांची संख्या कमी करण्याकरीता आवश्यकतेनुसार तज्ञ व्यक्तीची/संस्थेची संशोधन करण्यासाठी निवड करणे.
६. समाजसेवक व प्रकल्प कर्मचारी/अधिकारी यांचे कर्तव्ये व जबाबदाऱ्या निश्चित करणे.
७. न्यायाधीन बंदी, पोलीस, शासकीय अभियोक्ता व मा. न्यायाधीश यांच्यासाठी SLSA/DLSA यांच्या परवानगीने प्रशिक्षण आयोजित करण्यास परवानगी देणे.
८. सामंजस्य करारानुसार कार्यक्रमाची अंमलबजावणी करणे.
Azim Premji Philonthropics Initiative Private Limited (APPI) ची जबाबदारी - १. सदर कार्यक्रमास आर्थिक सहाय्य करणे.
२. मुंबई मध्यवर्ती कारागृह (ऑर्थर रोड), भायखळा जिल्हा कारागृह, तळोजा मध्यवर्ती कारागृह, ठाणे मध्यवर्ती कारागृह, कल्याण जिल्हा कारागृह आणि लातूर जिल्हा कारागृह येथे या कार्यक्रमाची अंमलबजावणी प्रयास (TISS) या संस्थेमार्फत करण्यात येईल.
३. येरवडा मध्यवर्ती कारागृह, पुणे व नागपूर मध्यवर्ती कारागृह, नागपूर येथे या कार्यक्रमाची अंमलबजावणी Fair Trial Fellowship Programme (NLU Delhi) करेल.
४. येरवडा कारागृहात प्रायोगिक तत्वावर मुलाखत अॅप तयार करणे.
५. कारागृहात कायदेविषयक सल्ला देण्यासाठी आणि बंद्यांना पुरविण्यात आलेल्या कायदेविषयक मदतीची माहिती व्हावी यासाठी सोयीस्कर संगणक प्रणाली विकसित करणे किंवा E-PRISMS ला सहकार्य करणे.
६. हा कार्यक्रम राबविण्याकरीता कारागृह विभागाच्या मदतीने कायदा, समाजकार्य, मानसशास्त्र, माहिती तंत्रज्ञान व अन्य विभागातील तज्ञ/संस्था यांची कंत्राटी तत्वावर नेमणूक करणे.
७. राज्य शासनाबरोबर या कार्यक्रमाचे समन्वय करण्यासाठी एका वरिष्ठ अधिकाऱ्याची नेमणूक करणे.
८. हा कार्यक्रम राबवितांना मिळालेली माहिती गोपनीय राहील याची दक्षता APPI चे कर्मचारी व अन्य सहयोगी संस्था घेतील.
कारागृह प्रशासनाची जबाबदारी : १) हा कार्यक्रम यशस्वीपणे राबविण्यासाठी, अंमलबजावणी यंत्रणेच्या अधिकृत व्यक्तीस कारागृहात प्रवेश देणे, त्याला काम करण्यास जागा व कार्यलयीन साहित्य उपलब्ध करुन देणे,
पृष्ठ ३ पैकी २
# Page 3
शासन निर्णय क्रमांकः जेएलएम-०५१८/प्र.क्र.७७/तुरुंग-२
SLSA/DLSA यांच्या परवानगीने न्यायाधीन बंद्यांस व्हिडीओ कॉन्फरन्सिंगद्वारे मा.
न्यायालयासमोर उपस्थित करण्यास आवश्यक ती मदत कारागृह विभाग करेल.
२) APPI यांचे सहयोगी सहकाऱ्यांना न्यायाधीन बंद्यांशी अनुषंगिक माहिती / कागदपत्रे, E-PRISM प्रणालीवरील माहिती उपलब्ध करुन देणे.
APPI सोबत झालेल्या सामंजस्य कराराची अंमलबजावणी करण्यासाठी विशेष पोलीस महानिरीक्षक (कारागृह) दक्षिण विभाग, भायखळा, मुंबई हे नोडल अधिकारी म्हणून असतील.