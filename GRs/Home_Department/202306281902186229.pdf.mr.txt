# Page 1
पोलीस आयुक्त, पिंपरी चिंचवड यांच्या आस्थापनेवर "अपर पोलीस आयुक्त" श्रेणीतील एक व "पोलीस उप आयुक्त" श्रेणीतील दोन पदे, अशी एकूण तीन पदे निर्माण करण्यास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: ओपीओ-०८२१/प्र.क्र.५१/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : २८ जून, २०२३.
वाचा : १) गृह विभाग, शासन निर्णय क्र.ओपीओ-०८१६/प्र.क्र.१०३/पोल-३,दि.२८/०५/२०१८.
२) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/पोउपआ ३ पदे-पिंपरी चिंचवड/२२४/२०१८, दि.१५/०३/२०२१.
३) उच्च स्तरीय सचिव समितीच्या दि.०६/०३/२०२३ रोजी पार पडलेल्या सन २०२३ मधील बैठकीचे इतिवृत्त.
४) मा. मंत्रिमंडळाची दिनांक २८ जून, २०२३ रोजी झालेली बैठक.
प्रस्तावना : गृह विभाग, शासन निर्णय दि.२८/०५/२०१८ च्या निर्णयाव्दारे पोलीस आयुक्त, पुणे शहर आणि पोलीस अधीक्षक, पुणे ग्रामीण कार्यक्षेत्राचे विभाजन करुन पोलीस आयुक्त, पिंपरी-चिंचवड निर्माण करण्यात आले आहे. या शासन निर्णयाव्दारे पोलीस आयुक्त, पिंपरी चिंचवड साठी अपर पोलीस आयुक्ताचे १ पद व पोलीस उप आयुक्तांची ३ पदे निर्माण करण्यास मान्यता देण्यात आली आहे.
२. परंतु पिंपरी चिंचवड शहरात गुन्ह्यांत होणारी वाढ लक्षात घेऊन कायदा व सुव्यवस्था अबाधित राखण्यासाठी १ - अपर पोलीस आयुक्त व २- पोलीस उप आयुक्त दर्जाच्या अधिकाऱ्यांची अशी अतिरिक्त एकूण ३ पदे निर्माण करणेबाबतची शिफारस पोलीस महासंचालक कार्यालयाने संदर्भाधीन क्र.२ च्या पत्राव्दारे शासनास केली आहे.
३. त्यानुषंगाने उक्त संदर्भ क्र.३ येथील दि. ०६/०३/२०२३ रोजी मा. मुख्य सचिव, महाराष्ट्र राज्य,मुंबई यांचे अध्यक्षतेखाली पार पडलेल्या उच्च स्तरीय सचिव समितीच्या बैठकीच्या इतिवृत्तानुसार समितीने दिलेली मान्यता तसेच संदर्भ क्र.४ येथील दिनांक २८/०६/२०२३ रोजी मंत्रिमंडळ बैठकीत दिलेली मान्यता विचारात घेऊन, शासनाने याप्रकरणी खालीलप्रमाणे निर्णय घेतला आहे.
शासन निर्णय: पोलीस आयुक्त, पिंपरी चिंचवड यांच्या आस्थापनेवर "अपर पोलीस आयुक्त" यांचे ०१ व "पोलीस उप आयुक्त" यांची ०२ अशी एकूण तीन पदे निर्माण करण्यास खालीलप्रमाणे तक्ता-अ नुसार मान्यता देण्यात येत आहे.
# Page 2
शासन निर्णय क्रमांक: ओपीओ-०८२१/प्र.क्र.५१/पोल-३
अ) नवीन निर्माण करावयाच्या ०३ पदांचा तपशील खालीलप्रमाणे आहेत.
------------------------------------------
| अ.क्र. | पदनाम | वेतनश्रेणी | पदसंख्या |
| १ | अपर पोलीस आयुक्त | S-२९:१३११०० २१६६०० | ०१ |
| २ | पोलीस उप आयुक्त | S-२३:६७७०० २०८७०० |  |
| एकूण नियमित पदे | ०३ |
------------------------------------------
२. उक्त "तक्ता-अ" येथील नमूद एकूण ०३ पदासांठी येणारा रू.७४,७९,३४०/- (रु. चौ-याहत्तर लाख एकोणऐंशी हजार तीनशे चाळीस फक्त) इतका वार्षिक आवर्ती खर्च व रू. ५५,५४,२८८/ (अक्षरी रूपये पंच्चावन्न लाख चौपन्न हजार दोनशे अठ्ठयाऐंशी) एवढा अनावर्ती खर्च मंजूर अनुदानातून भागविण्यास मान्यता देण्यात येत आहे.
३. हा शासन निर्णय मा. मुख्य सचिव यांच्या अध्यक्षतेखाली दि.०६/०३/२०२३ रोजी झालेल्या उच्च स्तरीय सचिव समितीने दिलेल्या मान्यतेनुसार तसेच दि.२८/०६/२०२३ रोजी मा. मंत्रिमंडळ बैठकीत झालेल्या निर्णयानुसार निर्गमित करण्यात येत आहे.