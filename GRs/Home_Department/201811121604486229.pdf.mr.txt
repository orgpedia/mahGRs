# Page 1
गुन्हे अन्वेषण विभाग, महाराष्ट्र राज्य, पुणे यांच्या अधिनस्त असलेल्या हस्ताक्षर व छायाचित्रण केंद्र यांच्या आस्थापनेवर १० नवीन पदे निर्माण करणेबाबत.
महाराष्ट्र शासन
गृह विभाग
शासन निर्णय क्रमांक : एफएसएल ०४१६/प्र.क्र.६४५/पोल-४
मंत्रालय, मुंबई -४०० ०३२.
दिनांक:- १५ ऑक्टोबर, २०१८.
संदर्भ:- पोलीस महासंचालक, महाराष्ट्र राज्य,यांचे पत्र क्र.पोमंस/२६-ब/रिट पीटीशन क्र.३८१६/पुणे/२१/२०१२ दिनांक :- ०३.०८.२०१६.
प्रस्तावना: राज्यात राज्य गुन्हे अन्वेषण विभाग पुणे यांच्या अधिपत्याखालील हस्ताक्षर व छायाचित्रण कार्यालयाचे पुणे येथे मुख्यालय असून, राज्यात मुंबई, औरंगाबाद, नागपूर येथे या विभागाची ३ विभागीय केंद्रे कार्यरत आहेत. या विभागात महाराष्ट्रातील सर्व पोलीस ठाणे, मा.
उच्च न्यायालय, सत्र न्यायालय, प्रथम वर्ग न्यायदंडाधिकारी, स्थानिक संस्था, शासकीय व निमशासकीय कार्यालये यांचेकडून फौजदारी व दिवाणी स्वरुपाच्या विविध गुन्हयातील वादग्रस्त दस्तऐवजांचे परिक्षण व छायाचित्रण केले जाते. आणि पर्यायाने मा.न्यायदान यंत्रणेला महत्वाचा पुरावा उपलब्ध करुन देणे कामी हस्ताक्षर व छायाचित्रण विभागाची महत्वाची भुमिका आहे.
गुन्हेगारांच्या पांढरपेशी गुन्हेगारांच्या प्रवृत्तींना विफल करण्यासाठी दाखल झालेल्या वादग्रस्त दस्तऐवजांचे परिक्षण व छायाचित्रण करुन सामाजिक हिताच्या दृष्टीकोनातून तपासी यंत्रणांना आणि पर्यायाने न्यायदान यंत्रणेला महत्वाचा पुरावा वेळेवर उपलब्ध करुन देण्याच्या उदेशाने आणि प्रलंबित असलेली व दाखल होणारी प्रकरणे निकाल काढण्याकरीता नवीन पदे निर्माण करण्याची बाब शासनाच्या विचाराधीन होती.
शासन निर्णय: गुन्हे अन्वेषण विभाग, पुणे यांच्या अधिपत्याखालील हस्ताक्षर व छायाचित्रण कार्यालय, पुणे येथील मुख्यालयात तसेच मुंबई, औरंगाबाद, नागपूर येथील ३ विभागीय केंद्रात खाली नमूद केल्याप्रमाणे नवीन पदे निर्माण करण्यास शासन मान्यता देण्यात येत आहे.
# Page 2
शासन निर्णय क्रमांकः एफएसएल ०४१६/प्र.क्र.६४५/पोल-४
अ.क्र. पदनाम कार्यालनिहाय पदे एकूण वेतनश्रेणी
----------------------------------------------------------------------------------------------------------
| अ.क्र. | पदनाम | कार्यालनिहाय पदे | एकूण पदे |  |
|  | अति. मुख्य शासकीय दस्तऐवज परिक्षक | औरंगाबाद-०१ | ०१ | ९३००-३४८००, ग्रेड पे-४६०० |
|  | शासकीय दस्तऐवज परिक्षक | मुंबई-०१, पुणे-०१ | ०२ | ९३००-३४८००, ग्रेड पे-४४०० |
|  | सहायक शासकीय दस्तऐवज परिक्षक | पुणे-०२, मुंबई-०२, नागपूर - ०२, औरंगाबाद - ०१ | ०७ | ९३००-३४८००, ग्रेड पे-४२०० |
----------------------------------------------------------------------------------------------------------
२. उपरोक्त नमूद एकुण १० नवीन पदे निर्माण करण्यास मा. मुख्य सचिव, महाराष्ट्र राज्य, यांचे अध्यक्षतेखालील उच्चस्तरीय सचिव समितीच्या दि.०९ ऑगस्ट, २०१८ रोजी झालेल्या ५ व्या बैठकीत मान्यता देण्यात आलेली आहे.
३. वरील तक्यात नमूद केलेल्या नवनिर्मित पदांना त्या-त्या पदांसाठी शासनाने विहित केलेल्या सेवाशर्ती व अटी लागू राहतील.
४. उपरोक्त एकूण १० पदांवरील नियुक्तांसाठी अंदाजे वार्षिक आवर्ती रु.५७,०१,०८८/ व अनवर्ती रुपये ९३,०००/- एवढया निधीची सन-२०१८-१९ मध्ये पुरक मागणीद्वारे तरतूद करण्यात येईल.
५. याप्रकरणी नियमीत पदांसाठी होणारा खर्च "मागणी क्र. बी-१, २०५५ पोलीस, १०१ गुन्हा अन्वेषण व दक्षता (००) (०४) गुप्त वार्ता विभाग (अनिवार्य) (२०५५ ०४३५) ०१-वेतन व १३ कार्यालीयीन खर्च या लेखाशिर्षाखालील मंजूर अनुदानातून भागविण्यात यावा.
६. सदर शासन निर्णय वित्त विभागाच्या सहमतीने अनोपचारिक संदर्भ क्र. १३ / आ.पु.क.
दि. १४.०१.२०१८ अन्वये दिलेल्या मान्यतेस अनुसरुन शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: एफएसएल ०४१६/प्र.क्र.६४५/पोल-४