# Page 1
नागपूर येथील दोन अतिरिक्त मोटार अपघात दावा न्यायाधिकरणातील १२ अस्थायी पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्र.एमसीटी-२०१७/प्र.क्र.७९/परिवहन-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक : १४ ऑक्टोबर, २०१९.
वाचा : १) गृह विभाग, शासन अधिसूचना क्र. एमसीटी-०८०५/सीआर-१५४/परि-५, दिनांक १८.११.२००५ २) गृह विभाग, शा.नि. क्र. एमसीटी-२०५/२५५/प्र.क्र.१४०/परि-५, दिनांक २३.११.२००५.
३) गृह विभाग, शा. नि. क्र. एमसीटी-२०१७/प्र.क्र.७९/परिवहन-५, दिनांक ०१.०३.२०१९ ४) सदस्य, मोटार अपघात दावा न्यायाधिकरण तथा प्रमुख जिल्हा व सत्र न्यायाधीश, नागपूर यांचे पत्र जा.क्र.३७१/२०१९, दिनांक २२.०८.२०१९.
५) वित्त विभाग, शा.नि.क्र. पदनि-२०१६/प्र.क्र.८/१६/आ.पु.क., दिनांक ११.०९.२०१९.
प्रस्तावना: उपरोक्त संदर्भ क्र.१ येथील शासन अधिसूचनेन्वये नागपूर जिल्ह्यासाठी दोन अतिरिक्त मोटार अपघात दावा न्यायाधिकरणे दोन वर्षाकरिता स्थापन करण्यात आली आहेत. सदर न्यायाधिकरणांकरिता संदर्भ क्र.२ येथील शासन निर्णयान्वये एकूण १२ पदे नव्याने निर्माण करण्यात आली आहेत. संदर्भ क्र. ३ येथील शासन निर्णयान्वये २ अतिरिक्त मोटार अपघात दावा न्यायाधिकरणे व १२ अस्थायी पदांना दिनांक ०१.०३.२०१९ ते ३०.०९.२०१९ पर्यंत मुदतवाढ देण्यात आली होती. सदर १२ पदांची मुदतवाढ दिनांक ३०.०९.२०१९ रोजी संपुष्टात येत असल्याने तसेच संदर्भ क्र. ४ येथील दिनांक २२.०८.२०१९ च्या पत्रान्वये सदस्य, मोटार अपघात दावा न्यायाधिकरण तथा प्रमुख जिल्हा व सत्र न्यायाधीश, नागपूर यांनी दोन अतिरिक्त मोटार अपघात दावा न्यायाधिकरणे व १२ अस्थायी पदांना मुदतवाढ देण्याबाबतचा प्रस्ताव शासनास सादर केला असल्याने उक्त पदांना दिनांक ०१.१०.२०१९ ते २९.०२.२०२० पर्यंत मुदतवाढ देण्याची बाब शासनाच्या विचाराधीन होती.
शासन निर्णय : नागपूर येथे स्थापन करण्यात आलेल्या दोन अतिरिक्त मोटार अपघात दावा न्यायाधिकरणे व त्याकरिता निर्माण १२ अस्थायी पदांना दिनांक ०१.१०.२०१९ ते २९.०२.२०२० पर्यंत मुदतवाढ देण्यात येत आहे. सदर मुदतवाढ ही न्यायाधिकरणाकडे प्रलंबित असलेले दावे त्वरित निकाली काढण्याच्या तसेच निकाली काढलेल्या दाव्यांचे विवरणपत्र प्रत्येक तीन महिन्यानंतर शासनास सादर करण्याच्या अटीच्या अधिन राहून देण्यात येत आहे. पदांचा तपशिल खालीलप्रमाणे :
# Page 2
शासन निर्णय क्रमांकः एमसीटी-२०१७/प्र.क्र.७९/परिवहन-५
------------------------------------------------------------------------------------
| अ.क्र | पदाचे नांव | पद संख्या | पदे निर्माण केलेल्या शासन निर्णयाचा क्र. व दिनांक |
| १. | सदस्य | २ | शा. नि. गृह विभाग क्र.एमसीटी ०२०५/२५५/प्र.क्र.४०/ परि-५, दि. २३.११.२००५ |
| २. | उच्च श्रेणी लघुलेखक | २ | वरीलप्रमाणे. |
| ३. | वरिष्ठ श्रेणी लिपिक | २ | वरीलप्रमाणे. |
| ४. | कनिष्ठ श्रेणी लिपिक | २ | वरीलप्रमाणे. |
| ५. | हवालदार | २ | वरीलप्रमाणे. |
| ६. | शिपाई | २ | वरीलप्रमाणे. |
| एकूण पदे | १२ |  |
------------------------------------------------------------------------------------
उपरोक्त प्रयोजनावरील खर्च “मागणी क्र. बी-३, २०४१, वाहनांवरील कर, (००) ८००, इतर खर्च, (००) (०१) मोटार अपघात दावा न्यायाधिकरण (२०४१ ०१२५)” या लेखाशिर्षाखालील मंजूर अनुदानातून भागविण्यात यावा.
हा शासन निर्णय वित्त विभाग, शा. नि. क्र.पदनि-२०१६/प्र.क्र.८ /१६/आ.पु.क., दिनांक ११.०९.२०१९ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3