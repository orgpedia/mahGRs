# Page 1
पोलीस महासंचालक व महानिरीक्षक, कारागृह व सुधार सेवा, महाराष्ट्र राज्य, मुंबई यांच्या कार्यालयासाठी एकूण ०४ नियमित पदे निर्माण करण्यास व वाहनचालकांची ०२ पदे बाह्यस्त्रोताव्दारे भरण्यास व त्यानुषंगिक येणाऱ्या आवर्ती खर्चास मान्यता देणेबाबत...
महाराष्ट्र शासन
गृह विभाग
शासन निर्णय क्रमांक: ओपीओ-३६१८/प्र.क्र.१४०/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : २२ नोव्हेंबर, २०१९.
वाचा : १) अपर पोलीस महासंचालक व महानिरीक्षक कारागृह व सुधारसेवा, महाराष्ट्र राज्य,पुणे-१ यांचे पत्र क्र.इएसटी/कार्यकारी/डीजी/२०१७/क-२पुणे,दि.१७.०३.२०१८.
२) मा.उच्चस्तर सचिव समितीच्या दिनांक ११.०९.२०१९ रोजी संपन्न झालेल्या ७ व्या बैठकीचे कार्यवृत्त.
प्रस्तावना :
अपर पोलीस महासंचालक व महानिरीक्षक कारागृह व सुधारसेवा, महाराष्ट्र राज्य, पुणे-१ यांनी उपरोक्त संदर्भाधीन क्र.०१ येथील दि.१७.०३.२०१८ रोजीच्या पत्रान्वये पोलीस महासंचालक व महानिरीक्षक, कारागृह व सुधारसेवा, मुंबई यांच्या कार्यालयासाठी पदे नव्याने निर्माण करण्यास व त्याअनुषंगाने सदर पदासाठी येणा-या आवर्ती खर्चास मान्यता देणेबाबतचा प्रस्ताव शासनास सादर केला होता. सदर प्रस्ताव वित्त विभागाच्या मान्यतेने उच्चस्तरीय सचिव समितीपुढे सादर करण्यात आला. याअनुषंगाने मा. उच्चस्तर सचिव समितीने दिनांक ११.०९.२०१९ रोजी झालेल्या ७ व्या बैठकीमध्ये पोलीस महासंचालक व महानिरीक्षक, कारागृह व सुधार सेवा, महाराष्ट्र राज्य, मुंबई यांच्या कार्यालयासाठी एकूण ०४ नियमित पदे निर्माण करण्यास व वाहनचालकांची ०२ पदे बाह्यस्त्रोताव्दारे भरण्यास मान्यता दिलेली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णय: पोलीस महासंचालक, कारागृह व सुधार सेवा, महाराष्ट्र राज्य, मुंबई यांच्या कार्यालयासाठी एकूण ०४ नियमित पदे निर्माण करण्यास व वाहनचालकांची ०२ पदे बाह्यस्त्रोताव्दारे शासन मान्यता देण्यात येत आहे.
२. पोलीस महासंचालक, कारागृह व सुधार सेवा, महाराष्ट्र राज्य, मुंबई यांच्या कार्यालयासाठी खालील तक्त्यात नमूद संवर्गातील ०४ पदे निर्माण करण्यास मान्यता देण्यात येत आहे.
# Page 2
शासन निर्णय, गृह विभाग क्रमांक :ओपीओ-३६१८/प्र.क्र.१४०/पोल-३
-----------------------------------------------------------
|  | अ.क्र. |  |  | पदनाम |  |  | वेतनस्तर(रू.) |  | पदसंख्या |  |
| १ | कार्यालय अधीक्षक | S-१४:रू.३८६००-१२२८०० | ०१ |
| २ | कारागृह शिपाई | S-७:रू.२१७००-६९१००,+ विशेष वेतन रू.७५० | ०१ |
| ३ | लिपिक-टंकलेखक | S-६:रू.१९९००-६३२०० | ०२ |
| एकुण पदे - | ०४ |
-----------------------------------------------------------
३. उपरोक्त तक्त्यात नमूद करण्यात आलेली पदे त्यासाठी केलेल्या सेवाप्रवेश नियमातील तरतुदीनुसार भरण्यात यावीत.
४. सदर नवनिर्मित ०४ पदांसाठी येणारा आवर्ती खर्च मंजूर अनुदानातून भागविण्यात यावा.
५. सदर कार्यालयासाठी मनुष्यबळाच्या मर्यादेत २ वाहनचालकांच्या सेवा गरजेनुसार बाह्यस्त्रोताद्वारे घेण्यास मान्यता देण्यात येत आहे.
६. हा शासन निर्णय वित्त विभागाच्या अनौपचारीक संदर्भ क्र. ४१५/सेवा-९,दि.०४.१०.२०१९ अन्वये वित्त विभागाने तसेच मा.उच्चस्तर सचिव समितीने दि.११.०९.२०१९ रोजीच्या बैठकीमध्ये दिलेल्या मान्यतेनुसार निर्गमित करण्यात येत आहे.
# Page 3