# Page 1
राज्य उत्पदन शुल्क विभागातील उप अधीक्षक गट-ब संवर्गातील अधिकाऱ्यांच्या परिविक्षाधीन प्रशिक्षण कालावधीकरिता निर्माण केलेल्या अधिसंख्य पदांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : इएसटी-१७१७/प्र.क्र.१०५/ राऊशु-१,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : ११ ऑक्टोबर, २०१९.
वाचा : १. शासनाचा समक्रमांकित दि.०८.०८.२०१७ रोजीचा शासन निर्णय.
२. शासन निर्णय, वित्त विभाग क्र. पदनि २०१६/प्र.क्र.७/१६/ वित्तीय सुधारणा, दि.२०.०२.२०१६.
३. शासन निर्णय, वित्त विभाग क्र. पदनि २०१६/प्र.क्र.७/१६/ आ.पु.क., दि.२७.०१.२०१७.
४. सामान्य प्रशासन विभागाचे पत्र क्र. टिआरएन-०८१९/प्र.क्र.५२/सीपीटीपी-ब, दि.१४.०८.२०१९.
५. शासन आदेश, गृह विभाग, क्रमांक :- इएसटी-२७१९/प्र.क्र.१३०/राउशु-१, दि.३०.०९.२०१९.
शासन निर्णय:
एकत्रित परिविक्षाधीन प्रशिक्षण कार्यक्रम-४ च्या प्रशिक्षणास रूजू झालेले उप अधीक्षक (गट-ब) या संवर्गातील तीन अधिकारी आणि सहायक आयुक्त, राउशु, (गट-ब) या संवर्गातील एक अधिकारी यांच्याकरिता एकूण चार अधिसंख्य पदे दि.०१.०८.२०१७ पासून दोन वर्षाच्या कालावधीकरिता आयुक्त, राज्य उत्पादन शुल्क यांच्या आस्थापनेवर निर्माण करण्यास संदर्भाधीन दि.०८.०८.२०१७ च्या शासन निर्णयान्वये मंजूरी देण्यात आलेली होती. उक्त परिविक्षाधीन अधिकाऱ्यांस महसूली विभागीय संवर्ग वाटप करून पदस्थापनेची कार्यवाही पूर्ण होईपर्यंतच्या कालावधीपर्यंत, सदर अधिसंख्य पदांना मुदतवाढ देण्यात येत आहे. सदर परीविक्षाधीन अधिकारी सद्य:स्थितीत ज्या ठिकाणी खातेनिहाय जिल्हासंलग्नतेचे प्रशिक्षण घेत आहेत, त्या ठिकाणी विभागीय संवर्ग वाटप होईपर्यंत कार्यरत रहातील.
२. सहायक आयुक्त, राउशु, (गट-ब) या संवर्गातील परिविक्षाधीन अधिकारी डॉ. प्रिया वसंतराव देहेडकर यांची राज्यसेवा परीक्षा-२०१७ मधून, सहायक विक्रीकर आयुक्त (गट-अ) या पदावर निवड झाली असल्यामुळे त्यांना सदर नवीन नियुक्तीच्या पदावर रुजू होण्याकरिता, सीपीटीपी-५ अंतर्गत प्रशिक्षण संस्थेत उपस्थित रहाण्यासाठी संदर्भाधीन दि.३०.०९.२०१९ च्या शासन आदेशान्वये विभागातून कार्यमुक्त करण्यात आलेले आहे.
३. वित्त विभागाने संदर्भाधीन दि.२०.०२.२०१६ च्या शासन निर्णयान्वये प्रशासकीय विभागाला प्रदान केलेल्या अधिकारानुसार हा शासन निर्णय निर्गमित करण्यात येत आहे.
# Page 2
शासन निर्णय क्रमांकः इएसटी-१७१७/प्र.क्र.१०५/ राऊशु-१,