# Page 1
श्री. बाळासाहेब नाना वाकचौरे, पोलीस शिपाई, पोलीस आयुक्त बृहन्मुंबई, यांच्याकरीता पोलीस शिपाई संवर्गात एक अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक संकीर्ण-१११९/४३९१/प्र.क्र.८४१/पोल-५ब,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक २३ नोव्हेंबरर,, २ २०२३.
वाचा :- १) पोलीस आयुक्त, बृहन्मुंबई यांचा दिनांक ११/१०/२०१९ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) शल्य चिकित्सक,सामान्य रुग्णालय, अहमदनगर यांचे दि.२८/१२/२०१६ रोजीचे प्रमाणपत्र.
४) शासन निर्णय, वित्त विभाग, क्रमांक असंक-१००१/प्र.क्र.२९(भाग-३) / २००२ / वित्तीय सुधारणा, दिनांक ९ ९ जानेवारी, २००३.
प्रस्तावना :
श्री.बाळासाहेब नाना वाकचौरे, पोलीस शिपाई क्रमांक ०४.०२१५ घाटकोपर पोलीस ठाणे, मुंबई हे दिनांक १/६/२००४ पासून शासकीय सेवेत कार्यरत आहेत. श्री. वाकचौरे हे पोलीस शिपाई पदावर एस-८ (२५,५००-८१,१००) या वेतनश्रेणीत वेतन घेत आहेत. शासकीय सेवेत कार्यरत असताना श्री. वाकचौरे यांना दिनांक २/५/२०१३ रोजी झालेल्या अपघातात मज्जातंतुला इजा झाल्यामुळे ८७ टक्के अपंगत्व आले. श्री. वाकचौरे यांच्या विनंतीनुसार त्यांचा राजीनाम दिनांक १६/२/२००१५ रोजीच्या आदेशान्वये पोलीस आयुक्त, बृहन्मुंबई यांच्या कार्यालयाकडून मंजूर करण्यात आला होता. तद्नंतर श्री. वाकचौरे यांनी त्यांचा राजीनाम नामंजूर करण्याबाबत दिनांक १४/८/२०१५ च्या अर्जान्वये केलेली विनंती पोलीस आयुक्त कार्यालयाकडून अमान्य करण्यात आली. त्यामुळे अपंग व्यक्ती अधिनियम १९९५ च्या कलम ४७ नुसार सदर आदेशाविरुध्द त्यांनी महाराष्ट्र प्रशासकीय न्यायाधिकरण, मुंबई येथे मूळ अर्ज दाखल केला. प्रस्तुत प्रकरणी मा.न्यायाधिकरणाने दिलेल्या आदेशास अनुसरुन श्री. वाकचौरे यांचा स्वीकृत केलेला राजीनामा पोलीस आयुक्त कार्यालयाने दिनांक १८/७/२०१९ च्या आदेशान्वये रद्द केला. तसेच पोलीस शिपाई पदाला समकक्ष पद पोलीस आयुक्त, बृहन्मुंबई कार्यालयात उपलब्ध नसल्याने श्री. वाकचौरे यांचेसाठी अधिसंख्य पद निर्माण करण्या संदर्भातील प्रस्ताव शासनास सादर करण्यात आला आहे. त्यानुसार दिव्यांग व्यक्ती हक्क अधिनियम २०१६ मधील कलम २० (४) मधील तरतूदीनुसार सेवेत कार्यरत असताना दिव्यांगत्व आल्यास कर्मचा-यास त्याच्या दिव्यांगत्वानुरुप सुयोग्य पदावर पदस्थापना दिली जाईल व मूळ धारण करत असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे सुयोग्य पद उपलब्ध होईपर्यंत किंवा त्याच्या नियत वयोमानानुसार सेवानिवृत्तीच्या दिनांकापर्यंत यापैकी जे आधी घडेल तोपर्यंत अधिसंख्य पदनिर्माण करुन त्यावर पदस्थापना दिली जाईल. सदर तरतूद विचारात घेऊन श्री.बाळासाहेब नाना वाकचौरे, पोलीस शिपाई यांच्याकरीता सेवासंरक्षणासहीत सर्व लाभ देण्याकरीता पोलीस शिपाई या संवर्गातील एक अधिसंख्य पद दिनांक २/५/२०१३ पासून ते त्यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यास शासन निर्णय, वित्त विभाग दिनांक ९/१/२००३ अन्वये वित्त विभागाने मान्यता दिली आहे.
# Page 2
शासन निर्णय क्रमांकः संकीर्ण-१११९/४३९१/प्र.क्र.८४१/पोल-५ब,
शासन निर्णय-:
श्री.बाळासाहेब नाना वाकचौरे, पोलीस शिपाई क्रमांक ०४.०२१५ घाटकोपर पोलीस ठाणे, मुंबई यांचे एस-८ (२५,५००-८१,१००)या वेतनश्रेणीतील वेतन काढण्यासाठी पोलीस शिपाई संवर्गातील एक अधिसंख्य पद दिनांक ०२/०५/२०१३ पासून निर्माण करण्यास या शासन निर्णयान्वये मान्यता देण्यात येत आहे.
२. सदर अधिसंख्य पद पोलीस आयुक्त बृहन्मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम २०१६ मधील कलम २०(४) मधील तरतूदीनुसार, श्री.बाळासाहेब नाना वाकचौरे,पोलीस शिपाई यांना सेवा संरक्षणासहित सर्व लाभ देण्याकरिता, दिनांक ०२/०५/२०१३ पासून श्री.वाकचौरे यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणामुळे पद रिक्त होईल यापैकी जे अगोदर घडेल त्या कालावधीसाठी, निर्माण करण्यात येत आहे. त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “ मागणी क्रमांक-बी-१, मुख्यलेखाशीर्ष २०५५ पोलीसउपलेखाशिर्ष–१०८, राज्य मुख्यालय पोलीस (०२) शहर पोलीस(०२)(०१)शहर पोलीस आस्थापना २०५५००९७–०१(वेतन) ” या लेखाशिर्षाखाली खर्ची टाकण्यात यावा.
५. सदर शासन निर्णय वित्त विभाग, शासन निर्णय क्रमांक असंक-१००१/प्र.क्र.२९(भाग-३)/२००२/वित्तीय सुधारणा, दिनांक ९ जानेवारी,२००३ मधील तरतुदीनुसार निर्गमित करण्यात येत आहे.