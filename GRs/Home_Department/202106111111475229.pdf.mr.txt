# Page 1
पोलीस आयुक्त, लोहमार्ग, मुंबई यांच्या अधिपत्याखालील सायन धारावी रेल्वे पोलीस वसाहत येथील इमारत क्र.७ पाडण्यास परवानगी देण्याबाबत.
महाराष्ट्र शासन
गृह विभाग
शासन निर्णय क्रमांक : दुरुस्ती-०१२१/प्र.क्र.७१/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : ११ जून, २०२१.
वाचा १) कार्यकारी अभियंता, मध्य मुंबई (सा. बां.) विभाग यांच्या कार्यालयाचे पत्र क्र.
ममुंवि/ ९८४०, दिनांक १८.०७.२०१३.
२) महाराष्ट्र राज्य पोलीस गृहनिर्माण व कल्याण महामंडळाचे पत्र क्र. पोगृम/ तांशा/मुं/ धारावी (लोहमार्ग)/ ३५८९/२०१३, दिनांक ०८.१०.२०१३.
३) आयुक्त, बृहन्मुंबई महानगरपालिका यांचे पत्र क्र.ACGN / BCA/१८७/ २०६२८/२०१९, दिनांक १४.०८.२०१९.
४) पोलीस महासंचालक, म.रा. यांच्या कार्यालयाचे पत्र क्र. पोमसं/१९-ए/ लोहमार्ग/दुरुस्तीचे प्रस्ताव/ ६५/२०१९, दिनांक ०४.०२.२०२१.
प्रस्तावना : पोलीस आयुक्त, लोहमार्ग, मुंबई यांच्या अधिपत्याखालील सायन धारावी रेल्वे पोलीस वसाहत येथील इमारत क्र.७ मध्ये ६० निवासस्थाने आहेत. सदर इमारतीचे बांधकाम हे १९९०-९१ साली म्हाडाकडून करण्यात आले असून सन १९९३ मध्ये उक्त इमारत पोलीस आयुक्त, लोहमार्ग, मुंबई यांच्याकडे हस्तांतरित करण्यात आलेली आहे. उक्त इमारतीचे कार्यकारी अभियंता, मध्य मुंबई (सा.बां.) विभाग, वरळी, मुंबई यांनी संरचनात्मक परीक्षण करुन घेतले असून संरचनात्मक परीक्षणानुसार सदरील इमारत धोकादायक निवासस्थान असून वास्तव्यास सुरक्षित नाही. त्यापुढील संभाव्य दुर्घटना व जिवीत हानी टाळण्यासाठी उक्त इमारत पाडणे आवश्यक आहे. महाराष्ट्र राज्य पोलीस गृहनिर्माण व कल्याण महामंडळ मर्या., मुंबई यांनी उक्त इमारतीची पाहणी करुन सदर इमारत “राहण्यास धोकादायक” घोषित केलेली आहे तसेच बृहन्मुंबई महानगरपालिका यांनी उक्त इमारत “अत्यंत धोकादायक” घोषित केलेली आहे. सबब, सायन धारावी रेल्वे पोलीस वसाहत येथील इमारत क्र.७ पाडण्याची बाब शासनाच्या विचाराधीन होती.
शासन निर्णय :
पोलीस आयुक्त, लोहमार्ग, मुंबई यांच्या अधिपत्याखालील सायन धारावी रेल्वे पोलीस वसाहत येथील इमारत क्र.७ पाडण्यास खालील अटींच्या अधिन राहून परवानगी देण्यात येत आहे.
अटी :
१) मुंबई वित्तीय नियम, १९५९ मधील नियम ११४ मधील तरतुदींचे अनुपालन करण्यात यावे.
# Page 2
शासन निर्णय क्रमांकः दुरुस्ती-०१२१/प्र.क्र.७१/पोल-७
२) उपरोक्त नमूद इमारतीचे बांधकाम धोकादायक स्थितीत अथवा दुरुस्त करण्यापलीकडचे आहे, असे लेखी प्रमाणपत्र संबंधित अधिक्षक अभियंता, सार्वजनिक बांधकाम विभाग यांनी देणे आवश्यक राहील.
२. हे आदेश, वित्तीय अधिकार नियमपुस्तिका, १९७८, भाग- पहिला, उप विभाग- एक, मधील अनुक्रमांक ९ च्या नियम क्रमांक-११४ नुसार सरकारी इमारत अथवा संरचना पाडून टाकण्यासंदर्भात प्रशासनिक विभाग, या नात्याने गृह विभागास प्राप्त अधिकाराचा वापर करुन सक्षम प्राधिका-याच्या मान्यतेने निर्गमीत करण्यात येत आहे.