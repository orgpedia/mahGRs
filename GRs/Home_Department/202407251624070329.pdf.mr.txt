# Page 1
सदस्य, मोटार अपघात दावा न्यायाधिकरण, अंबड,
जिल्हा जालना यांना “कार्यालय प्रमुख” आणि “आहरण व संवितरण अधिकारी” म्हणून घोषित
करण्याबाबत.
महाराष्ट्र शासन
गृह विभाग,
शासन निर्णय क्रमांक एमसीटी-०७२४/प्र.क्र.१०४/परिवहन-५
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२
दिनांक : २५ जुलै, २०२४.
वाचा : १) प्रमुख जिल्हा व सत्र न्यायाधीश, जालना यांचे पत्र
जा.क्र. लेखा/१८४०/२०२४, दिनांक ०१.०४.२०२४.
२) गृह विभाग, अधिसूचना, क्र.एमसीटी-१०२३/प्र.क्र.१७१/परि-५, दि.१३.०२.२०२४.
३) वित्त विभाग, शासन निर्णय क्र.विअप्र २०१३/प्र.क्र.३०/१३/विनियम, भाग-२,
दि.१७.४.२०१५.
प्रस्तावना :-
गृह विभागाच्या संदर्भाधिन क्र. २ वरील दिनांक १३.०२.२०२४ रोजीच्या अधिसुचने अन्वये अंबड, जिल्हा जालना येथे मोटार अपघात दावा न्यायाधिकरणाची स्थापना करण्यात आलेली असून मोटार वाहन
अधिनियम, १९८८(१९८८ चा ५९) याच्या कलम १६५ च्या पोट-कलम(एक) द्वारे प्रदान करण्यात आलेल्या
अधिकारांचा वापर करून अतिरिक्त जिल्हा व सत्र न्यायाधीश किंवा जिल्हा न्यायाधीश यांनाच मोटार अपघात
दावा प्रकरणे चालविण्याचे अधिकार प्रदान केलेले आहेत.
विधी व न्याय विभागाने जिल्हा व अतिरिक्त सत्र न्यायाधीश, अंबड, जिल्हा जालना यांना “कार्यालय
प्रमुख आणि आहरण व संवितरण अधिकारी” म्हणून घोषित केल्यानंतर सदर न्यायालयाकरिता जमा रकमा व
परतफेडीच्या रकमा ठेवण्याकरिता विधि व न्याय विभाग शासन निर्णय दि.०३.१२.२०२१ अन्वये स्वीय प्रपंजी लेखा खाते उघडण्यास मान्यता दिली आहे.
आता त्याप्रमाणेच या न्यायालयातील मोटार अपघात दावा प्रकरणातील जमा होणा-या रक्कमा
ठेवण्यासाठी वेगळे खाते आवश्यक असल्याने त्यासाठी सदस्य, मोटार अपघात दावा न्यायाधिकरण, अंबड,
जिल्हा जालना यांच्या नावाने नवीन स्वीय प्रपंजी खाते (P.L.A) उघडण्यास मान्यता देण्यासाठी “कार्यालय प्रमुख” आणि “आहरण व संवितरण अधिकारी” घोषित करण्याची बाब शासनाच्या विचाराधीन होती.
शासन निर्णय :- वित्त विभागाच्या शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७
एप्रिल, २०१५ अन्वये तसेच वित्तीय अधिकार, नियम पुस्तिका-१९७८, भाग पहिला, उपविभाग एक मधील
अनुक्रमांक ३, नियम क्रमांक २ अन्वये प्रशासकीय विभागांना देण्यात आलेल्या अधिकारानुसार तसेच महाराष्ट्र कोषागार नियम,१९६८ मधील नियम १५ (३) व १५६ अन्वये दिलेल्या अधिकारांचा वापर करून सदस्य, मोटार
अपघात दावा न्यायाधिकरण, अंबड, जिल्हा जालना यांना “कार्यालय प्रमुख” आणि “आहरण व संवितरण
अधिकारी” म्हणून या शासन निर्णयाद्वारे घोषित करण्यात येत आहे. सदर आदेश वित्तीय बाबींपुरतेच मर्यादित
राहतील.
# Page 2
शासन निर्णय क्रमांकः एमसीटी-०७२४/प्र.क्र.१०४/परिवहन-५
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध