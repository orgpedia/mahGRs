# Page 1
उस्मानाबाद शहर येथे सीसीटीव्ही कॅमेरे बसविण्याच्या कामास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: सीसीटी-१६१९/प्र.क्र.४५/पोल-३
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई - ३२.
दिनांक : १३ डिसेंबर, २०१९
वाचा : १) गृह विभाग, शासन निर्णय क्र. सीसीटी-३६१५/प्र.क्र.३६/पोल-३, दि. ०९ जानेवारी, २०१७.
२) पोलीस महासंचालक, महाराष्ट्र राज्य, मुंबई यांचा क्र.पोमसं/१७/६१६२/सीसीटीव्ही कॅमेरा उस्मानाबाद शहर/१२/२०१९, दि.०८.०४.२०१९ चा प्रस्ताव.
३) पोलीस अधीक्षक, उस्मानाबाद यांचे क्र. पोअका/ प्रबंधक/ सीसीटीव्ही- उस्मानाबाद / प्रशा.
मान्यता प्रस्ताव/२०१९/४६२३/उस्मानाबाद, दि.--/०२/२०१९.
४) पोलीस अधीक्षक, उस्मानाबाद यांचे क्र. पो.अ.का / प्रबंधक / सीसीटीव्ही-उस्मानाबाद / प्र.मा.
प्रस्ताव/२०१९/५९८४/उस्मानाबाद, दि. १५/०३/२०१९
प्रस्तावना: उस्मानाबाद शहरातील मर्मस्थळे, शहरात होणाऱ्या गंठण चोरीच्या घटना, सार्वजनिक रस्त्यावर होणाऱ्या हाणामारीच्या घटना, पर्यटनस्थळे, महत्वाची धार्मिक स्थळे, गर्दीचे ठिकाण, प्रमुख बाजारपेठा, महत्वाच्या घटना, महत्वाच्या बँका, व्यापारी आस्थापना तसेच शहरातील प्रवेश मार्ग व निर्गमन मार्ग या ठिकाणी सुरक्षा व गुन्हे प्रतिबंध या उद्देशाने सीसीटीव्ही कॅमेरे बसविणे हे अत्यंत आवश्यक असल्यामुळे जिल्हा नियोजन समिती तथा जिल्हाधिकारी, उस्मानाबाद यांच्यामार्फत रु.१,००,००,०००/- (रुपये एक कोटी फक्त) इतका निधी उपलब्ध करुन देण्यात आला आहे. प्रस्तुत प्रकरणी २३ ठिकाणी एकूण ६० अत्याधुनिक पध्दतीचे सीसीटीव्ही कॅमेरे बसविण्यात येणार आहेत.
गृह विभाग, शासन निर्णय दि.०९.०१.२०१७ नुसार प्रस्तावास मान्यता देण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
उस्मानाबाद शहरातील मर्मस्थळे, शहरात होणाऱ्या गंठण चोरीच्या घटना, सार्वजनिक रस्त्यावर होणाऱ्या हाणामारीच्या घटना, पर्यटनस्थळे, महत्वाची धार्मिक स्थळे, गर्दीचे ठिकाण, प्रमुख बाजारपेठा, महत्वाच्या घटना, महत्वाच्या बँका, व्यापारी आस्थापना तसेच शहरातील प्रवेश मार्ग व निर्गमन मार्ग या ठिकाणी कायदा व सुव्यवस्थेच्या दृष्टीने एकूण २३ ठिकाणी ANPR - १५, Bullet-४३ व PTZ-२ असे एकूण ६० अत्याधुनिक पध्दतीचे सीसीटीव्ही कॅमेरे बसविण्याकरीता रु.१,००,००,०००/- (रुपये एक कोटी फक्त) खर्चाच्या कामास प्रशासकीय मान्यता देण्यात येत आहे.
# Page 2
शासन निर्णय क्रमांकः सीसीटी-१६१९/प्र.क्र.४५/पोल-३
२) उस्मानाबाद शहरात महत्त्वाच्या ठिकाणी सीसीटीव्ही कॅमेरे बसविण्यसाठी येणारा खर्च जिल्हा नियोजन समिती, उस्मानाबाद यांनी उपलब्ध करुन दिलेल्या रु.१,००,००,०००/- (रुपये एक कोटी
फक्त) इतक्या निधीतून करण्यात यावा.
३) सदरचा प्रकल्प राबविण्याबाबतची पुढील कार्यवाही गृह विभाग, शासन निर्णय दि.०९.०१.२०१७ मधील परिशिष्ट क्र. १, २ व ३ मध्ये नमूद मार्गदर्शक तत्त्वे व सुचनांनुसार पुढील कार्यवाही पोलीस अधीक्षक, उस्मानाबाद यांनी करावी.
४) उपरोक्त मान्यता माहिती व तंत्रज्ञान विभागाने दिलेल्या सहमतीनुसार देण्यात येत आहे.
या कामाच्या खरेदीसाठी निविदा प्रक्रिया राबविताना उद्योग, ऊर्जा व कामगार विभागाने वेळोवेळी निर्गमित केलेले शासन निर्णय व मार्गदर्शक तत्वे यांचे पालन करण्यात यावे.