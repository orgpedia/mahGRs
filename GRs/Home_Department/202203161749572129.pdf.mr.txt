# Page 1
पुणे-नाशिक या नवीन रेल्वे मार्ग प्रकल्पाकरीता रु.२०० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.आरएलवाय-०१२२/प्र.क्र.१५/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- १६ मार्च, २०२२
वाचा : १) गृह विभाग, शासन निर्णय क्र. आरएलवाय-०२१२/१८०/प्र.क्र.३७/परिवहन-५, दिनांक १५ एप्रिल, २०२१.
२) गृह विभाग, शासन निर्णय क्र. आरएलवाय-०६२१/प्र.क्र.६७/परिवहन-५, दिनांक २५ ऑक्टोबर, २०२१.
प्रस्तावना :
पुणे-नाशिक या २३५.१५ कि.मी. लांबीच्या नवीन दुहेरी मध्यम अतिजलद रेल्वे मार्गाचे बांधकाम करण्यासाठी राज्य शासनाचा आर्थिक सहभाग घेण्याबाबतचा निर्णय राज्य मंत्रिमंडळाने दिनांक ८ मार्च, २०२१ रोजीच्या बैठकीत घेतला आहे. सदर रेल्वे प्रकल्पाकरिता रु.१६०३९ कोटी खर्चाच्या अंदाजपत्रकास राज्य मंत्रिमंडळ बैठकीत मान्यता देण्यात आली आहे. या प्रकल्पाची उभारणी महाराष्ट्र लोहमार्ग पायाभूत विकास महामंडळामार्फत (MRIDC) ६०% (रु.९६२३ कोटी) कर्ज आणि ४०% (रु.६४१६ कोटी) समभागमुल्य या प्रमाणात राबविण्यात येणार आहे. या समभागमुल्यातील राज्य शासनाचा अर्धा हिस्सा रु. ३२०८ कोटी (५०%) रक्कमेचे समभाग घेण्यास दिनांक १५.०४.२०२१ रोजीच्या शासन निर्णयान्वये मान्यता देण्यात आलेली आहे. या समभागमुल्यातील राज्य हिश्श्याच्या रु.३२०८ कोटीपैकी रु.१०० कोटी इतका निधी दिनांक २५.१०.२०२१ रोजीच्या शासन निर्णयान्वये वितरीत करण्यात आला आहे. सदर रेल्वे प्रकल्पास आणखी रु.२०० कोटी निधी वितरीत करण्याची बाब शासनाच्या विचाराधीन होती.
शासन निर्णय : महाराष्ट्र लोहमार्ग पायाभूत विकास महामंडळ (MRIDC), मुंबई यांना प्रस्तावनेत नमूद प्रयोजनासाठी रु.२०० कोटी (रुपये दोनशे कोटी फक्त) इतकी रक्कम वितरीत करण्यास या शासन निर्णयाव्दारे मंजूरी देण्यात येत आहे.
२. शासनाने सह सचिव/उप सचिव (अर्थसंकल्प), गृह विभाग यांना नियंत्रण अधिकारी व अवर सचिव/कक्ष अधिकारी, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२१-२२ या वर्षात मागणी क्र.बी-७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८०० - इतर खर्च, (००), (००) (०२)- रेल्वे प्रकल्पामध्ये राज्य शासनाचा सहभाग (३००१ ००५४), ३२- अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
# Page 2
शासन निर्णय क्रमांकः आरएलवाय-०१२२/प्र.क्र.१५/परिवहन-५
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२१/प्र.क्र.४८/अर्थ ३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र.अर्थसं-२०२१/प्र.क्र.४८/अर्थ-३, दिनांक २४ जून २०२१ व १४ ऑक्टोबर २०२१ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१९/१४६१, दिनांक ११.०२.२०२२ व वित्त विभागाच्या अनौपचारिक संदर्भ क्र.६१/२०२२/व्यय-८, दिनांक ०३.०३.२०२२ अन्वये देण्यात आलेल्या मान्यतेनुसार निर्गमित करण्यात येत आहे.