# Page 1
महाराष्ट्र राज्य मार्ग परिवहन महामंडळास फेब्रुवारी २०१८ ते मार्च २०१८ या कालावधीतील प्रवासी करातील रु.७९,५५,४५,६४२ /- एवढी रक्कम भांडवली अशंदान म्हणून पुस्तकी समायोजन करणेबाबत.
महाराष्ट्र शासन
गृह विभाग
शासन निर्णय क्र. एसटीसी-०४१८/प्र.क्र.३०८/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०६ ऑगस्ट, २०१८.
वाचा : १) शासन निर्णय क्रमांकः एसटीसी ३४००/६३१/प्र. क्र.-३१/परि १, दिनांक २० जुन, २०००.
२) शासन निर्णय क्रमांकः एसटीसी ०८१४/प्र. क्र. ४७८/परि १, दिनांक ०४ जुलै, २०१५.
३) शासन निर्णय क्रमांक: एसटीसी १०१७/प्र.क्र.५१९/परि-१, दिनांक २९ नोव्हेंबर, २०१७ ४) शासन शुध्दीपत्रक क्रमांकः एसटीसी १०१७/प्र.क्र.५१९/परि-१, दिनांक ३१ मार्च, २०१८ ५) वित्तिय सल्लागार व मुख्य लेखाधिकारी, म.रा.मा.प.म. यांचे पत्र क्र. राप/लेखा/अववि/ २०२/९१६, दिनांक २४ एप्रिल, २०१८.
प्रस्तावना महाराष्ट्र राज्य मार्ग परिवहन महामंडळावर प्रवासी कराची रक्कम १७.५ टक्के या दराने प्रवासी कर आकारण्यात येतो. संदर्भाधिन क्र. १ येथील दि.२०.०६.२००० च्या शासन निर्णयान्वये सदर प्रवासी करातील १२ टक्के प्रमाणे येणारी रक्कम शासनास अदा करावी व उर्वरित ५.५ टक्के दराने येणारी रक्कम भांडवली अंशदानाच्या स्वरुपात महाराष्ट्र राज्य मार्ग परिवहन महामंडळास उपलब्ध करून देण्यात यावी. असा धोरणात्मक निर्णय घेण्यात आला होता.
तद्नंतर संदर्भाधिन क्र. २ येथील दि.०४.०७.२०१५ च्या शासन निर्णयान्वये महाराष्ट्र राज्य मार्ग परिवहन महामंडळास देण्यात येणारे भांडवली अंशदान ५.५ टक्के यावरून १० टक्के एवढे वाढविण्याबाबत धोरणात्मक निर्णय घेण्यात आला आहे. त्यानुसार सन २०१७-१८ या आर्थिक वर्षाकरिता एप्रिल २०१७ ते सप्टेंबर २०१७ या कालावधीकरिता रू.२५७,९६,३६,८५२/- इतक्या प्रवासी कराचे भांडवली अंशदान म्हणुन संदर्भाधिन क्र.३ अन्वये पुस्तकी समायोजन करण्यात आले. व ऑक्टोबर २०१७ ते जानेवारी २०१८ या कालावधीकरिता रू. १५६,८०,०७,२३७/ इतक्या प्रवासी कराचे भांडवली अंशदान म्हणुन संदर्भाधिन क्र.४ अन्वये पुस्तकी समायोजन करण्यात आले. त्यानुसार महाराष्ट्र राज्य मार्ग परिवहन महामंडळास सन २०१७-१८ मधील उर्वरित फ़ेब्रुवारी २०१८ ते मार्च २०१८ या कालावधीतील प्रवासी करातील रु.७९,५५,४५,६४२/ एवढी रक्कम भांडवली अशंदान म्हणून पुस्तकी समायोजन करणेबाबत महाराष्ट्र राज्य मार्ग परिवहन महामंडळाने संदर्भाधिन क्र.५ च्या पत्रान्वये प्रस्ताव शासनास सादर केला आहे.
त्यानुसार सदर पुस्तकी समायोजन करण्याची बाब शासनाच्या विचाराधिन होती.
# Page 2
शासन निर्णय क्रमांकः एसटीसी-०४१८/प्र.क्र.३०८/परि-१, दि.०६ ऑगस्ट, २०१८.
शासन निर्णय सन २०१७–१८ या अर्थसंकल्पिय वर्षातील फेब्रुवारी २०१८ ते मार्च २०१८ या कालावधीतील १०% दराप्रमाणे रु.७९,५५,४५,६४२/- (अक्षरी - एकोणऐंशी कोटी पंचावन्न लाख पंचेचाळीस हजार सहाशे बेचाळीस फक्त) एवढी प्रवासी कराची रक्कम शासनाचे भांडवली अंशदान म्हणून महाराष्ट्र राज्य मार्ग परिवहन महामंडळास पुस्तकी समायोजनाद्वारे उपलब्ध करून देण्यास या शासन निर्णयाद्वारे मंजुरी देण्यात येत आहे.
२. सदर रक्कम गृह विभाग मागणी क्र. बी-१०, ५०५५, मार्ग परिवहन यांवरील भांडवली खर्च (००) १९०, सार्वजनिक क्षेत्रातील व इतर उपक्रमातील गुंतवणूका (००) (००) (०१) महाराष्ट्र राज्य मार्ग परिवहन महामंडळाला भागभांडवली अंशदान, (अनिवार्य) (५०५५००११) ३२, अंशदाने या लेखाशिर्षाखाली पुस्तकी समायोजनाने खर्च दाखविण्यात यावी व लेखाशिर्ष “००४२ मालावरील व उतारूंवरील कर - १०६ - मालाच्या स्थानिक प्रवेशावरील कर, (०१) कर वसूली, (०१) (०२) उतारूंवरील करापासून मिळालेल्या जमा रक्कमा (००४२००६२ ) ” या खाली पुस्तकी समायोजनाने प्रवासी कराची रक्कम जमा दाखविण्यात यावी. सदर पुस्तकी समायोजन सन २०१८-१९ या वर्षाच्या अर्थसंकल्पिय तरतूदीतून करण्यात यावे.
३. वरीलप्रमाणे कार्यवाही करण्यास परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी असलेले लेखाधिकारी यांनी सदर रक्कमेचे पुस्तकी समायोजन करण्याची कार्यवाही करावी.
४. हा शासन निर्णय वित्त विभागाच्या अनौपचारीक संदर्भ क्र.५८७/व्यय-८, दि.०५.०७.२०१८ अन्वये प्राप्त झालेल्या सहमतीने निर्गमित करण्यात येत आहे.
# Page 3