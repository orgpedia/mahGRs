# Page 1
श्री. राहूल खाडे, अपर पोलीस अधीक्षक, जालना यांना शासन सेवेतून निलंबित करण्याबाबत.
महाराष्ट्र शासन
गृह विभाग
शासन आदेश क्रमांकः इएनक्यु-२०२३/प्र.क्र.४४९/पोल-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई ४०० ०३२
तारीख: १२ सप्टेंबर, २०२३
शासन आदेश :
ज्याअर्थी श्री. राहूल खाडे, अपर पोलीस अधीक्षक, जिल्हा जालना यांनी लोकसेवकाच्या पदाचा गैरवापर करुन गैरकृत्य केल्याने महाराष्ट्र नागरी सेवा (वर्तणूक) नियम, १९७९ मधील नियम क्र. ३ चा भंग केल्याचे प्रथमदर्शनी निदर्शनास येत आहे.
ज्याअर्थी श्री. राहूल खाडे, अपर पोलीस अधीक्षक, जालना हे दिनांक ०१/०९/२०२३ रोजी मौजे आंतरवाली, सराटी, जिल्हा-जालना येथील मराठा आंदोलनातील आंदोलनकर्त्यांवर झालेल्या लाठीचार्ज प्रकरणी जबाबदार आहेत व त्यांनी सार्वजनिक ठिकाणी लोकसेवकाला अशोभनीय ठरणारे कृत्य केल्याने महाराष्ट्र नागरी सेवा (वर्तणूक) नियम, १९७९ मधील नियम क्र. ३ चा भंग केल्याचे प्रथमदर्शनी निदर्शनास येत आहे.
ज्याअर्थी श्री. राहूल खाडे, अपर पोलीस अधीक्षक, हे शासकीय वर्ग-१ चे अधिकारी असून त्यांना कायद्याचे ज्ञान असूनही त्यांनी पदाचा गैरवापर केल्याचे प्रथमदर्शनी निदर्शनास आले आहे.
आणि ज्याअर्थी श्री. राहूल खाडे, अपर पोलीस अधीक्षक, जालना यांच्याविरुध्द उक्त बाबींच्या अनुषंगाने सविस्तर शिस्तभंगविषयक कार्यवाही सुरु करण्याचे योजिले आहे.
त्याअर्थी आता महाराष्ट्र नागरी सेवा (शिस्त व अपील) नियम १९७९ मधील नियम ४ च्या पोटनियम १ (एक) अन्वये प्रदान केलेल्या शक्तींचा वापर करून याद्वारे उक्त श्री. राहूल खाडे,
# Page 2
शासन आदेश क्रमांकः इएनक्यु-२०२३/प्र.क्र.४४९/पोल-२
अपर पोलीस अधीक्षक, जालना यांना या शासन आदेशाच्या दिनांकापासून शासन सेवेतून निलंबित करण्यात येत आहे.
त्यानुसार असेही आदेश देण्यात येत आहेत की, निलंबनाच्या कालावधीत श्री. राहूल खाडे, अपर पोलीस अधीक्षक यांना महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी, सेवेतून काढून टाकलेल्या काळातील वेतन) नियम १९८१ मधील नियम ६८ (एक) (अ) नुसार निर्वाह भत्ता व त्यावरील अनुज्ञेय महागाई भत्ता देय राहील.
शासन आणखी असेही आदेश देत आहेत की, जोपर्यंत निलंबनाचे आदेश अस्तित्वात असतील तोपर्यंत श्री. राहूल खाडे, अपर पोलीस अधीक्षक यांचे मुख्यालय जिल्हा पोलीस अधीक्षक, जालना यांचे कार्यालय हे राहील. त्यांना पोलीस अधीक्षक, जालना यांच्या पूर्वपरवानगीशिवाय मुख्यालय सोडता येणार नाही. पोलीस अधीक्षक, जालना यांच्या पूर्वपरवानगीशिवाय त्यांनी मुख्यालय सोडल्यास ती त्यांची गैरवर्तणूक ठरेल व त्या कारणासाठी वेगळ्या शिस्तभंगाच्या कारवाईस ते पात्र ठरतील.
# Page 3