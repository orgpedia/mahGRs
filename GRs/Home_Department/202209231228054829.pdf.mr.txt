# Page 1
महाराष्ट्र पोलिस दलातील विविध वाहतूक शाखाकरिता वाटप करण्यात आलेल्या २१४४ अस्थायी पदांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : टिआरए-२०२१/प्र.क्र.१८४/पोल-८
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२
दिनांक : २३ सप्टेंबर, २०२२.
वाचा: १) गृह विभाग, शासन निर्णय क्रमांक: सीटीई-३६१९/प्र.क्र.०९/पोल-३, दि.१७.०९.२०१९ व २२.११.२०१९.
२) गृह विभाग, शासन निर्णय क्रमांकः टिआरए-२०२१/प्र.क्र.१८४/पोल-८, दिनांक-२१/०३/२०२२.
३) पोलीस महासंचालक कार्यालय, म.रा. यांचे पत्र क्रमांक पोमसं/२६/ ब
२१४४ पदे/वाहतूक/०६/२०२० दिनांक १८/०८/२०२२.
प्रस्तावना : राज्यातील वाढत्या वाहतूक समस्येवर उपाययोजना करण्याकरीता मा.उच्च न्यायालयात जनहित याचिका क्र.९२/२०१३ दाखल करण्यात आली होती. मा. उच्च न्यायालयाने दिलेल्या आदेशाच्या अनुषंगाने रस्त्यावरील वाहतुकीस अडथळा ठरणारी, अनधिकृतपणे सोडून दिलेली/बेवारस वाहने हटविण्याबाबत तसेच वाहतूक नियंत्रण करण्यासाठी पुरेसे मनुष्यबळ उपलब्ध करून देण्याची आवश्यकता होती. त्यानुसार संदर्भ क्र.१ मधील शासन निर्णयाअन्वये २१४४ पदांची निर्मिती करून महाराष्ट्र पोलिस दलातील विविध वाहतूक शाखाकरीता वाटप करण्यात आलेली आहेत.
पोलिस महासंचालक, महाराष्ट्र राज्य, मुंबई यांनी उपरोक्त वाचा येथील संदर्भ क्र. ३ च्या पत्रान्वये सदर पदे ज्या प्रयोजनाकरिता निर्माण करण्यात आली आहेत ते प्रयोजन अदयाप कायम असून सदर अस्थायी पदांना मुदतवाढ देण्याबाबत केलेल्या विनंतीच्या अनुषंगाने सदर बाब शासनाच्या विचाराधिन होती.
शासन निर्णय : महाराष्ट्र पोलिस दलातील विविध वाहतूक शाखांकरिता निर्माण व वाटप करण्यात आलेल्या सोबतच्या विवरणपत्रातील २१४४ अस्थायी पदांना दिनांक ०१/०९/२०२२ ते दिनांक २८/०२/२०२३ पर्यंत खालील अटींच्या अधिन राहून पुढे चालू ठेवण्यास या आदेशाव्दारे शासन मंजुरी देण्यात येत आहे.
१) अस्थायी पदे ज्या कारणास्तव, ज्या अटी व शर्तींच्या अधीन राहून मंजूर केली आहेत, त्यांचे पालन करण्यांत यावे.
२) शासन निर्णय, वित्त विभाग, क्रमांक असंक-१००१/ प्र.क्र.२९/२००१ / वित्तीय सुधारणा, दिनांक १०.०९.२००१, क्रमांक असंक- १००४/प्र.क्र.१२/२००४/वित्तीय सुधारणा-१, दिनांक
# Page 2
शासन निर्णय क्रमांक: टिआरए-२०२१/प्र.क्र.१८४/पोल-८
१९.०८.२००४, क्रमांक पदनि-२०१६/प्र.क्र.८/१६ / वित्तीय सुधारणा-१, दिनांक २१.०९.२०१६ व क्रमांक पदनि-२०१६/प्र.क्र.८/१६/आ.पु.क., दिनांक १०.०२.२०१७ नुसार पदांच्या आढाव्याची कार्यवाही तातडीने पुर्ण करुन कार्यालयाअंतर्गत पदांच्या सुधारीत आकृतीबंधास पोलीस महासंचालक, महाराष्ट्र राज्य, मुंबई यांनी उच्चस्तरीय समितीची अंतिमत: मान्यता प्राप्त करुन घेण्याची कार्यवाही कोणत्याही परिस्थितीत विहित मुदतीत पुर्ण करावी. याबाबत, यापुर्वी वेळोवेळी दिलेल्या सूचना विचारात घेण्यांत याव्यात.
३) विहित मुदतीत पदांच्या आढाव्याची कार्यवाही पूर्ण न झाल्यास, वरील अस्थायी पदांना त्यापुढील कालावधीसाठी मुदतवाढ न मिळाल्यास अथवा त्यामुळे अधिकारी / कर्मचारी यांच्या वेतन व भत्त्याचा प्रश्न निर्माण झाल्यास ती संबंधीत कार्यालयाची जबाबदारी राहील.
२. यासाठी होणारा खर्च गृह विभाग, मागणी क्रमांक : १) बी-१, २०५५ -पोलीस,(००)१०९ जिल्हा पोलिस (००)(०१) जिल्हा पोलीस बल (२०५५०१६८) २) बी-१, २०५५ -पोलीस, (००) ००१ संचालन व प्रशासन, ( ००) (०१ पोलिस निरीक्षणालय (२०५५००१४) ३) बी-१, २०५५ -पोलीस, १०८ राज्य मुख्यालय पोलिस, (०२) (०१) शहर पोलिस आस्थापना (२०५५००९७) या लेखाशिर्षाखालील सन २०२२-२३ या वर्षीच्या मंजूर अनुदानातून भागविण्यात यावा व हा खर्च संबंधित लेखाशिर्षाखाली खर्ची टाकण्यात यावा.
३. प्रस्तुतचे आदेश, शासन निर्णय, वित्त विभाग क्रमांक : पदनि-२०१६/प्र.क्र.८/१६/आ.पु.क., दिनांक १८/०८/२०२२ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे. सदरची अस्थायी पदे सहा महिन्यापेक्षा अधिक काळासाठी रिक्त नाहीत या अटीच्या अधिन राहून सदरचा शासन निर्णय निर्गमित करण्यात येत आहे.
# Page 3
# Page 4
# Page 5
# Page 6
# Page 7