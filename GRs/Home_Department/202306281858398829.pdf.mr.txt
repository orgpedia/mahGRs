# Page 1
परिवहन विभागातील मोटार वाहन निरीक्षक व सहायक मोटार वाहन निरीक्षक या संवर्गातील अधिकाऱ्यांच्या नियतकालीक बदल्या ऑनलाईन संगणकीय प्रणालीद्वारे पारदर्शक पध्दतीने करण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०१२३/प्र.क्र.२४/परि-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २८ जून,२०२३.
प्रस्तावना:
परिवहन विभागातील मोटार वाहन निरीक्षक व सहायक मोटार वाहन निरीक्षक या संवर्गातील कार्यालयनिहाय भरलेल्या पदांचा आढावा घेण्यात आला. त्यानुसार विदर्भ, मराठवाडा तसेच कोकण विभागातील पदे मोठ्या प्रमाणात रिक्त राहात असल्याचे निदर्शनास आले आहे. परिवहन विभागातील मोटार वाहन निरीक्षक व सहायक मोटार वाहन निरीक्षक या
संवर्गातील अधिकाऱ्यांच्या नियतकालीक बदल्या पारदर्शक पध्दतीने संगणकीय प्रणालीद्वारे
करण्याबाबतचा प्रस्ताव शासनाच्या विचाराधीन होता. त्यानुसार शासनाने पुढीलप्रमाणे निर्णय घेतला आहे.
शासन निर्णय:
परिवहन विभागातील मोटार वाहन निरीक्षक व सहायक मोटार वाहन निरीक्षक या
संवर्गातील अधिकाऱ्यांच्या सन-२०२३ च्या नियतकालिक बदल्या महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास
प्रतिबंध अधिनियम,२००५ मधील तरतुदी व सामान्य प्रशासन विभाग, शासन निर्णय दिनांक ०९.०४.२०१८ अन्वये समुपदेशनाद्वारे निश्चित केलेले बदलीबाबतचे धोरण तसेच, या संदर्भात शासनाने वेळोवेळी निर्गमित केलेले शासन निर्णय / आदेश/ अधिसूचना विचारात घेऊन
ऑनलाईन संगणकीय प्रणालीद्वारे करण्यास व यापुढील (सन २०२३ नंतरच्या) नियतकालीक बदल्या ऑनलाईन संगणकीय प्रणालीद्वारे करण्यास मान्यता देण्यात येत आहे.
# Page 2
शासन निर्णय क्रमांकः एमव्हीडी-०१२३/प्र.क्र.२४/परि-३
२. परिवहन विभागातील मोटार वाहन निरीक्षक व सहायक मोटार वाहन निरीक्षक या संवर्गातील अधिका-यांच्या सन-२०२३ व यापुढील नियतकालीक बदल्या पारदर्शक पध्दतीने ऑनलाईन संगणकीय प्रणालीद्वारे करण्याबाबतची आदर्श कार्यपध्दती (SOP) स्वतंत्र परिपत्रकाद्वारे निर्गमित करण्यात येईल.