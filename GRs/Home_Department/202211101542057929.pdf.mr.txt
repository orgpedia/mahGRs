# Page 1
राजकीय व सामाजिक आंदोलनातील प्रलंबित खटले मागे घेण्याच्या शासन निर्णयामध्ये अंशतः सुधारणा करणेबाबत.
महाराष्ट्र शासन
गृह विभाग
शासन निर्णय क्र. पीआरओ-०९२१/प्र.क्र.२८२ / विशा-२
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२
दिनांक : १० नोव्हेंबर, २०२२.
वाचा : गृह विभाग, शासन निर्णय क्र. पीआरओ- ९२१/प्र.क्र.२८२/विशा-२, दिनांक २०/०९/२०२२
प्रस्तावना : राजकीय पक्ष व सामाजिक संघटना यांच्याकडून सार्वजनिक हिताच्या व वेगवेगळ्या समस्यांकडे शासनाचे लक्ष वेधण्यासाठी घेराव घालणे, मोर्चे काढणे, निदर्शने करणे इ. स्वरुपाचे आंदोलनाचे मार्ग अनुसरले जातात. त्यामुळे त्यांचेविरुध्द कायद्याचे उल्लंघन केल्याबद्दल गुन्हे दाखल करुन न्यायालयात दोषारोपपत्र दाखल केले जातात. राजकीय व सामाजिक आंदोलनामुळे उद्भवलेल्या ज्या गुन्ह्यांमध्ये दि.
३१/०३/२०२२ पर्यंत दोषारोपपत्र दाखल झालेले आहेत, ते खटले मागे घेण्याबाबत शासनाने यापूर्वी धोरणात्मक निर्णय घेतला आहे. याबाबत गृह विभाग, शासन निर्णय क्र. पीआरओ-०९२१/प्र.क्र.२८२ / विशा २, दि.२०/०९/२०२२ रोजी आदेश निर्गमित केले आहे. तथापि, राजकीय व सामाजिक आंदोलनामुळे दाखल झालेले खटले मागे घेण्याचा कालावधी पुढे वाढवावा, याकरीता लोकप्रतिनिधींकडून शासनाकडे मागणी करण्यात येत आहे. त्यानुषंगाने राजकीय व सामाजिक आंदोलनातील दोषारोपपत्र दाखल झालेले खटले मागे घेण्याच्या कालावधीत वाढ करण्याची बाब शासनाच्या विचाराधीन होती.
शासन निर्णय : राजकीय व सामाजिक आंदोलनातील खटले मागे घेण्यासाठी शासन निर्णय गृह विभाग क्र. पीआरओ-०९२१/प्र.क्र.२८२/विशा - २, दिनांक २०/०९/२०२२ मधील परिच्छेद क्र. २ मध्ये अंशतः बदल करून राजकीय व सामाजिक आंदोलनातील ज्या गुन्ह्यांमध्ये दिनांक ३०/०६/२०२२ पर्यंत दोषारोपपत्रे दाखल झाली आहेत असे खटले मागे घेण्यास शासन निर्णयामधील इतर सर्व अटी, शर्ती व तरतूदी कायम ठेवून तत्वत: मान्यता देण्यात येत आहे.
# Page 2