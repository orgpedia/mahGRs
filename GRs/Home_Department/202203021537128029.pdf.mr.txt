# Page 1
राज्य राखीव पोलीस बल गट क्र. ११, नवी मुंबई करिता खाजगी भूधारकाकडून जमिन मौजे बाळेगांव, जि. ठाणे व मौजे नान्हेण, जि. ठाणे येथील एकुण १२.००.७० हे. आर.चौ.मी. इतकी जमिन सुरक्षिततेच्या दुष्टिकोनातून टप्प्या टप्प्याने संपादित करणे.
महाराष्ट्र शासन,
गृह विभाग,
शासन निर्णय क्र. जमीन-०१२१/प्र.क्र.८४/पोल-७.
मादाम कामा मार्ग, हुतात्मा राजगुरु चौक, मंत्रालय, मुंबई - ४०००३२.
दिनांक २ मार्च, २०२२.
वाचा : पोलीस महासंचालक कार्यालयाचे पत्र गि. पोमसं/२७/वा.यो.सन २०२०-२१/ भूसंपादन/निधी/१३५/२०२१, दिनांक २५.०२.२०२१ व ३१.१२.२०२१.
प्रस्तावना.
मा. उच्च न्यायालयाने WP. No. २३३९/२०२१, WP.No. २३४२/२०२१ व २३४३/ २०२१, प्रकरणाच्या अनुषंगाने दिनांक २३.११.२०२१ व ७.१२.२०२१ रोजी दिलेल्या निर्देशासंदर्भात राज्य राखीव पोलीस बल, गट क्र. ११ साठी मौ. बाळेगाव व ना-हेण, जि. ठाणे, त्यांच्या जमीनीच्या अधे मधे येणारी खाजगी जमीन टप्प्याटप्प्याने संपादन करण्याबाबत पोलीस महासंचालक कार्यालयाने पाठवलेलया संदर्भाधीन प्रस्तावाच्या अनुषंगाने, सदर प्रस्तावित भूसंपादन करावयाची जमीन राज्य राखीव पोलीस बलाच्या सध्या ताब्यात असलेल्या जमिनीच्या आतमध्ये असून, त्याच्या आजुबाजूला राज्य राखीव पोलीस बलाचे ताब्यातील जमिनीवर प्रशासकीय इमारती व इतर बांधकामे आहेत. तसेच, याठिकाणी खाजगी व्यक्तिंची ये- जा असणे सुरक्षिततेच्या दृष्टीने उचित असणार नाही. याठिकाणच्या संपूर्ण जागेपैकी ८० ते ८५ टक्केपेक्षा जास्त जागा राज्य राखीव पोलीस बलाचे ताब्यात आहे.
खाजगी जमीन अधे मधे असल्यास Operational कामे करणे अशक्य आहे. याशिवाय महाराष्ट्रातील महिला अंमलदाराच्या तीन कंपन्यांपैकी एक कंपनी राज्य राखीव पोलीस बल गट क्र. ११, नवी मुंबई या ठिकाणी स्थापन करण्याचे प्रस्तावित आहे. तसेच महाराष्ट्रातील
राज्य आपत्ती राखीव दलाच्या (एस.डी.आर.एफ.) कामकाजासाठी उपरोक्त नमूद जमीन ही त्या दृष्टीने अत्यंत मोक्याची आहे. तथापि, खाजगी जागा मुळ राज्य राखीव पोलीस बलाच्या मालकीच्या एकूण १८४.६ हेक्टर जागेच्या अधे-मधे येत असल्याने राज्य राखीव पोलीस बल गट क्र. ११, नवी मुंबई करिता मौजे बाळेगांव, जि. ठाणे येथील ४.४८.९० हे. आर.चौ.मी.
# Page 2
शासन निर्णय क्रमांकः जमीन-०१२१/प्र.क्र.८४/पोल-७.
जमिन व मौजे नाऱ्हेण, जि. ठाणे येथील ७.५१.८० हे. आर.चौ.मी. अशी एकुण १२.००.७० हे.
आर.चौ.मी. इतकी जमिन खाजगी भूधारकाकडून संपादित होणे क्रमप्राप्त आहे. उपरोक्त नमूद कारणांचा विचार करता सदर जमीन संपादित करण्याची बाब शासनाच्या विचाराधीन होती.
शासन निर्णय-:.
पोलीस महासंचालक कार्यालयाकडून, मौ. बाळे व ना-हेण जि. ठाणे, येथील राज्य राखीव पोलीस बल, गट क्र. ११ च्या जागेमध्ये अधे मधे असणारी एकूण १२-००-७० हेक्टर आर-चौ.मी. खाजगी जमीनीच्या भूसंपादनाचा प्रस्ताव संदर्भाधीन पत्रान्वये शासनास सादर करण्यात आला आहे. सदर जमीन संपादन करणे आवश्यक असून त्यासाठी एकूण रु. १९४,५१,१०,५५०/- इतक्या रक्कमेची आवश्यकता असल्याचे प्रस्तावात नमूद केले आहे.
सदर भूसंपादन एकूण ३ टप्यामध्ये करण्याचे प्रस्तावित केले आहे. (१) प्रथम टप्प्यामध्ये ६-८९-३० हे.आर.चौ.मी. इतक्या जमीनीसाठी रु.११०.८२ कोटी, (२) दुस-या टप्प्यासाठी १-९७-३० हे.आर.चौ.मी. जमीनीसाठी रु.३२.४७ कोटी, तर (३) तिस-या टप्प्यासाठी ३-१४-१० हे.आर.चौ.मी. जमीनीसाठी रु.५१.२२ कोटी रकमेची आवश्यकता असल्याचे प्रस्तावात नमूद केले आहे. पोलीस महासंचालक यांच्या सदर प्रस्तावाच्या अनुषंगाने उक्त १२-००-७० हेक्टर आर-चौ.मी. खाजगी जमीनीच्या भूसंपादनास याद्वारे खालीलप्रमाणे शासन मान्यता देण्यात येत आहे :
(१) पहिल्या टप्प्यात मौजे ना-हेण, जि. ठाणे ६-२०-६० हे आर. चौ. मी. तसेच मौजे बाळे, जि. ठाणे ०-६८-७० हे. आर. चौ. मी. अशी एकुण ६-८९-३० हे. आर. चौ. मी. इतक्या जमिनीचे भूसंपादन करावयाचे आहे. सदर भूसंपादनाचा संभाव्य खर्च रु. ११०,८१,९४,५५०/- इतका अपेक्षित आहे.
(२) दुसऱ्या टप्प्यात मौजे नाऱ्हेण, जि. ठाणे ०-१०-६० हे. आर. चौ.मी., मौजे बाळे, जि. ठाणे १-८६-७० हे आर चौ.मी. अशी एकूण १-९७-३० हे आर चौ. मी. इतक्या जमिनीचे भूसंपादन करावयाचे असून, सदर भूसंपादनाचा संभाव्य खर्च रु.३२,४६,७६,०५०/- इतका अपेक्षित आहे.
(३) तिसऱ्या टप्प्यात मौजे नान्हेण, जि. ठाणे १-२०-६० हे आर., मौजे बाळे, ता. जि- ठाणे १-९३-५० हे आर.चौ.मी. अशी एकूण ३-१४- १० हे आर. चौ. मी. इतक्या जमिनीचे भूसंपादन करावयाचे असून, सदर भूसंपादनाचा संभाव्य खर्च रु. ५१,२२,३९,९५०/- इतका अपेक्षित आहे.
२. उक्त भूसंपादनासाठी शासनाकडून निधी उपलब्ध करण्यात येईल.
पृष्ठ ३ पैकी २
# Page 3
शासन निर्णय क्रमांकः जमीन-०१२१/प्र.क्र.८४/पोल-७.
३. हा शासन निर्णय वित्त विभाग अनौपचारिक संदर्भ क्र. ६३५ / व्यय - ७, दिनांक २६.०१.२०२२, यांच्या अन्वये मिळालेल्या सहमतीने निर्गमित करण्यात येत आहे.