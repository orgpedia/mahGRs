# Page 1
संचालक, अभियोग संचालनालय, महाराष्ट्र राज्य, मुंबई यांच्या आस्थापनेवरील पदांचा सुधारीत आकृतीबंध निश्चित करण्याबाबत.
महाराष्ट्र शासन
गृह विभाग
शासन निर्णय क्रमांक - डीपीपी-०५१६/प्र.क्र.१३६/पोल-१०
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०१ फेब्रुवारी, २०२१
संदर्भ _: :- १) शासन निर्णय क्र. एसपीपी-२२९५/प्र.क्र.१४९/पोल-१०, दि. २० मे, १९९७ २) शासन निर्णय क्र. एसपीपी-२२०१/५०४/प्र.क्र.५०/पोल-१०, दि. ०९.०६.२००४ ३) शासन निर्णय क्र. एमआयएस-२००३/प्र.क्र.१४८/पोल-१०, दि. ०४.०६.२००५ ४) शासन निर्णय क्र. एमआयएस-२००३/प्र.क्र.१४८/पोल-१०, दि. ०७.०२.२००६ ५) शासन निर्णय वित्त विभाग क्र. पदनि-२०१६/प्र.क्र. ८/१६/विसु-१, दि.११.०२.२०१६ ६) संचालक, अभियोग संचालनालय, मुंबई यांचे पत्र क्र. अस्थायी पदे/६७/१९७५/२०१६, दिनांक २३.०९.२०१६ ७) वित्त विभागाचे क्र.पदनि-२०१९/प्र.क्र.४३/१९/आपुक, दिनांक २१.०८.२०१९ चे पत्र व त्यासोबतच्या उच्चस्तरीय सचिव समितीच्या दिनांक ०३.०८.२०१९ रोजी झालेल्या बैठकीचे कार्यवृत्त.
प्रस्तावना: अभियोग संचालनालय हे कार्यालय सन १९५८ पासून राज्यात कार्यरत आहे.
संचालक, अभियोग संचालनालयाबाबत संक्षिप्त पार्श्वभूमी अशी आहे की, मा. प्रथमवर्ग न्यायदंडाधिकारी यांच्यासमोरील फौजदारी प्रकरणे चालविण्यासाठी अभियोग पक्षातर्फे
मुंबई पोलीस नियमावलीच्या नियम ६० मधील तरतुदीनुसार पोलीस अभियोक्त्यांची नियुक्ती पोलीस महासंचालक निवड मंडळे नेमून वकील वर्गामधून करीत होते. अकराव्या विधी आयोगाने अभियोग संचालनालय पोलीस विभागापासून स्वतंत्र असावे, अशी शिफारस केल्याने संसदेने फौजदारी प्रक्रिया संहिता सन १९७३ मधील कलम २५ मध्ये सुधारणा करुन न्यायदंडधिकाऱ्यासमोरील प्रकरणे चालविण्यासाठी प्रत्येक जिल्हयामधून एक किंवा अधिक सहायक सरकारी अभियोक्त्यांची नियुक्ती करण्याची तरतूद केली तसेच विधी आयोगाने संचालक, अभियोग संचालनालय यांच्या नियंत्रणाखाली वेगळे अभियोग संचालनालय स्थापन करण्याचे व संपूर्ण अभियोग यंत्रणा त्यांच्या नियंत्रणाखाली आणण्याची शिफारस केली होती. तथापि, तद्नंतर देखील पोलीस अभियोक्ता (सध्याचे सहायक सरकारी अभियोक्ता) या पदावर पोलीस विभागामार्फत नियुक्ती चालू राहिल्याने श्री. एस. बी. शहाणे व इतर यांनी सिव्हील अपील क्र. ६७६/८२ या याचिकेन्वये मा. सर्वोच्च न्यायालयात याचिका दाखल केली होती. सदर याचिकेवरील निकालपत्रात मा. सर्वोच्च न्यायालयाने राज्य शासनाला निर्देश देताना सहायक सरकारी अभियोक्त्यांचा वेगळा संवर्ग निर्माण करुन
# Page 2
शासन निर्णय क्रमांकः डीपीपी-०५१६/प्र.क्र.१३६/पोल-१०
त्यासाठी स्वतंत्र संचालनालय स्थापन करण्याचे व ते पोलीस नियंत्रणातून मुक्त करण्याचे आदेश दिले होते. सदर आदेश विचारात घेवून वरील संदर्भ क्रमांक १ येथील दिनांक २०.०५.१९९७ च्या शासन निर्णयान्वये सहायक सरकारी अभियोक्ता हा वेगळा संवर्ग निर्माण करुन त्यान्वये स्वतंत्र अभियोग संचालनालयाची पुनर्रचना करण्यात आलेली आहे.
वित्त विभाग शासन निर्णय दि. ११.०२.२०१६ अन्वये प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारीत आकृतीबंध निश्चित करण्याबाबत देण्यात आलेल्या सूचनांनुसार अभियोग संचालनालयाच्या आस्थापनेवरील एकूण मंजूर १४६७ पदांचा आकृतीबंध उच्चस्तरीय सचिव समिती समोर सादर केला होता.
वर्ग-३ मधील ४ पदे कमी करण्याबाबत विभागाने सहमती दर्शविल्यानंतर उच्च स्तरीय सचिव समितीने अभियोग संचालनालयाच्या आस्थापनेवरील ३२ पदे निरसित करण्याचा निर्णय घेतला आहे. अशी एकूण ३६ पदे निरसीत करून वित्त विभाग शासन निर्णय क्र.
पदनि-२०१९/प्र.क्र.४३/१९/आपुक, दि. २१.०८.२०१९ सोबतचे विवरणपत्रात अनुक्रमांक १४ येथे दर्शविलेल्या तक्त्यानुसार एकूण १४३१ पदांचा सुधारीत आकृतीबंध निश्चित करण्याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय : उच्चस्तरीय सचिव समितीने दिनांक ०३.०८.२०१९ रोजी दिलेल्या मान्यतेनुसार संचालक, अभियोग संचालनालय, महाराष्ट्र राज्य, मुंबई यांच्या आस्थापनेकरीता सोबतच्या प्रपत्र - अ मध्ये दर्शविल्याप्रमाणे एकूण १४३१ पदांचा सुधारीत आकृतीबंध या शासन निर्णयान्वये मंजूर करण्यात येत आहे. कार्यालयनिहाय पदांचा तपशील यासोबतच्या प्रपत्र-ब मध्ये नमूद केल्याप्रमाणे राहील.
२. हा शासन निर्णय, उच्चस्तरीय सचिव समितीने दि. ३/८/२०१९ रोजीच्या बैठकीत दिलेल्या मान्यतेनुसार वित्त विभागाच्या सहमतीने व वित्त विभाग अनौपचारीक संदर्भ क्रमांक २३१७/१४.०९.२०२० अन्वये मिळालेल्या मान्यतेने निर्गमित करण्यात येत आहे.
# Page 3
# Page 4
# Page 5
# Page 6