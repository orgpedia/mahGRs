# Page 1
ईद-ए-मिलाद (मिलादुन नबी)- २०२० मार्गदर्शक सूचना.
महाराष्ट्र शासन
गृह विभाग
शासन परिपत्रक क्र. आरएलपी-१०२०/प्र.क्र.१७२/विशा-१ ब
दुसरा मजला, हुतात्मा राजगुरू चौक,
मादाम कामा मार्ग, मंत्रालय, मुंबई - ४०० ०३२.
दिनांक : २३ ऑक्टोबर, २०२०.
परिपत्रक
कोविड–१९ मुळे उद्भवलेल्या संसर्गजन्य परिस्थितीचा विचार करता या वर्षीचा ईद-ए-मिलाद (मिलादुन नबी)
जुलूस साध्या पध्दतीने साजरा करण्याचा निर्णय घेण्यात आला आहे. यावर्षी दिनांक ३०.१०.२०२० रोजी ईद-ए-मिलाद
(मिलादुन नबी) (चंद्रदर्शनावर अवलंबून) साजरी होईल. त्या अनुषंगाने खालीलप्रमाणे मार्गदर्शक सूचना देण्यात येत
आहेत :
१) कोविड-१९ च्या पार्श्वभूमीवर ईद-ए-मिलाद (मिलादुन नबी) हा इतर धार्मिक सणांप्रमाणे आपापल्या घरात
राहूनच साजरा करण्यात यावा. राज्य शासनातर्फ सामाजिक आणि धार्मिक कार्यक्रमांना बंदी असल्यामुळे
ईद-ए-मिलाद (मिलादुन नबी) मिरवणुकीला परवानगी देता येणार नाही. परंतु प्रतिकात्मक स्वरूपात खिलाफत
हाऊस, मुंबई येथील मिरवणुकीला एका ट्रकसह १० इसमास परवानगी देण्यात येत आहे.
२) खिलाफत हाऊस, मुंबई या ठिकाणी शासन नियमांचे पालन करून ५ इसमांना धार्मिक प्रवचन करण्यास
परवानगी देण्यात येत आहे.
३) सदर प्रवचनाचा कार्यक्रम शासनाच्या नियमांचे पालन करून ऑनलाईन पद्धतीने आयोजित करण्यात यावा.
त्याचे केबल टि.व्ही., फेसबुक इत्यादी माध्यमातून थेट प्रक्षेपणाद्वारे इतरांना पाहण्याची व्यवस्था करावी.
४) प्रतिबंधित (Containment) क्षेत्रामध्ये सध्या लागू करण्यात आलेले निर्बंध कायम राहतील. त्यामध्ये कोणतीही
शिथीलता देण्यात येणार नाही.
५) सदर मिरवणुकीच्या दरम्यान मिरवणुकींच्या स्वागतासाठी पंडाल बांधावयाचे असल्यास शासनाच्या
नियमानुसार संबंधित महापालिका, पोलीस व स्थानिक प्रशासन यांनी विहित केलेल्या नियमांचे अनुपालन
करणे बंधनकारक राहील. सदर पंडालमध्ये एकावेळी ५ पेक्षा जास्त व्यक्तींची उपस्थिती नसावी.
६) सबील/पाणपोई :- ईद-ए-मिलाद (मिलादुन नबी) निमित्त मुस्लिम वस्तीत प्रेषित मोहम्मद पैगंबर यांच्या
स्मरणार्थ पाण्याचे तात्पुरते सबील (पाणपोई) लावण्यात येतात. सबील (पाणपोई) बांधण्यासंदर्भात स्थानिक
प्रशासनाची परवानगी घ्यावी. त्याठिकाणी पाचपेक्षा जास्त व्यक्तीनी उपस्थित राहू नये. सदर ठिकाणी सीलबंद
पाण्याच्या बाटलींचे वाटप करण्यात यावे. सबील (पाणपोई) च्या ठिकाणी स्वच्छता राखावी व सोशल
डिस्टन्सिंगचे पालन करण्यात यावे.
# Page 2
शासन परिपत्रक क्रमांकः आरएलपी-१०२०/प्र.क्र.१७२/विशा-१ ब
७) कोविड-१९ या विषाणूच्या अनुषंगाने मुंबईमध्ये लागू असलेल्या फौ.दं.प्र.सं.कलम १४४ अन्वये मिरवणुकी
दरम्यान रस्त्यावर पाचपेक्षा जास्त व्यक्तींनी एकत्र येवू नये.
८) शासनाच्या नियमांचे काटेकोर पालन करून हा सण घरी राहून साधेपणाने साजरा करावा. तसेच सोशल
डिस्टन्सिंगचे पालन करण्यात यावे. सोसायटी मधील नागरीकांनी देखील एकत्रीत जमून सण साजरे करु नये.
९) कोविड –१९ च्या परिस्थितीचा विचार करता रक्तदान शिबिरे, आरोग्य शिबिरे असे उपक्रम राबविण्यात यावेत
व या उपक्रमांमध्ये स्वच्छतेबाबत जनजागृती करण्यात यावी .
१०) कोविड-१९ या विषाणूचा प्रादुर्भाव रोखण्यासाठी शासनाच्या मदत व पुनर्वसन, आरोग्य, पर्यावरण, वैद्यकीय
शिक्षण विभाग तसेच संबंधित महापालिका, पोलीस, स्थानिक प्रशासन यांनी विहीत केलेल्या नियमांचे
अनुपालन करणे बंधनकारक राहील. तसेच या परिपत्रकानंतर व प्रतिकात्मक स्वरुपातील मिरवणूक सुरू
होण्याच्या मधल्या कालावधीत अजून काही सूचना प्रसिध्द झाल्यास त्यांचेदेखील अनुपालन करावे.
११) महाराष्ट्रातील इतर जिल्हयात देखील ईद-ए-मिलाद ( मिलादुन नबी) मिरवणुका वरील नमूद केलेल्या
शासनाच्या मार्गदर्शक सूचनांप्रमाणे पोलीस प्रशासनाची पूर्व परवानगी घेऊन प्रतिकात्मक स्वरूपात काढण्यात
याव्यात.
# Page 3