# Page 1
महाराष्ट्र शासन
गृह विभाग
शासन ज्ञापन क्रमांक पोप्रमा-०९१६/प्र.क्र.६४९/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०००३२.
दिनांक ७ मे २०१८.
विषय :- पोलीस ठाणे, लाडखेड, तालुका - दारव्हा, जिल्हा - यवतमाळ, याच्याकरिता नवीन प्रशासकीय इमारतीचे बांधकाम करण्यासाठी नवीन प्रशासकीय मान्यता मिळणेबाबत.
संदर्भ : १) शासन निर्णय, गृह विभाग, क्र. सीआरपी-१००९/ प्र.क्र.७२९/पोल-७, दिनांक २२.०२.२०१०.
२) शासन परिपत्रक, वित्त विभाग, क्र. विअप्र-२०१४/ प्र.क्र.४९/ १४/ विनियम, दिनांक ०५.०१.२०१५.
३) शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७.०४.२०१५.
४) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/२७-बी/ २८-बी-२/ यवतमाळ-लाडखेड-पो.स्टे./ ४२८/ २००९, दिनांक २५.०४.२०१६.
५) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७-बी/ २८-बी-२/ यवतमाळ-लाडखेड-पो.स्टे./४२८/२००९, दिनांक २१.१०.२०१६.
६) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७-बी/ २८-बी-२/ यवतमाळ-लाडखेड-पो.स्टे./४२८/२००९, दिनांक २५.०४.२०१७.
ज्ञापन.
पोलीस महासंचालक, महाराष्ट्र राज्य, यांनी पोलीस ठाणे, लाडखेड, तालुका दारव्हा, जिल्हा - यवतमाळ, याच्याकरिता नवीन प्रशासकीय इमारतीचे बांधकाम करण्यासाठी सुधारित खर्चाच्या अंदाजास नवीन प्रशासकीय मान्यता मिळणेबाबतचा प्रस्ताव सादर केला आहे.
२. उक्त कामासाठी शासन निर्णय, गृह विभाग, क्र. सीआरपी- १००९/ प्र.क्र.७२९/ पोल ७, दिनांक २२.०२.२०१०, व्दारे रु.६३,५५,३३०/- इतक्या खर्चाच्या अंदाजास प्रशासकीय मान्यता देण्यात आली होती. त्या नंतर सन २००८-०९ या वित्तीय वर्षात उक्त कामासाठी रु.२० लक्ष इतका निधी उपलब्ध करुन देण्यात आला होता. तथापि, काही तांत्रिक कारणांमुळे सार्वजनिक बांधकाम विभागाने उक्त निधी पोलीस अधीक्षक, यवतमाळ, यांना परत केला.
त्यामुळे उक्त काम सुरु होऊ शकले नाही.
३. दिनांक २५.०४.२०१६ रोजीच्या संदर्भाधीन पत्राव्दारे पोलीस महासंचालक कार्यालयाने उक्त कामासाठी सन २०१४-१५ च्या दरसूचीनुसार तयार करण्यात आलेले रु.१,२६,४०,०००/- इतक्या खर्चाचे सुधारित अंदाज सादर केले आहेत. हे सुधारित अंदाज उपविभागीय अभियंता, सार्वजनिक बांधकाम उपविभाग, दारव्हा, यांनी तयार केलेले असून ते (१) कार्यकारी अभियंता, विशेष प्रकल्प (सार्वजनिक बांधकाम विभाग, (२) अधीक्षक अभियंता,
# Page 2
शासन ज्ञापन क्रमांकः पोप्रमा-०९१६/प्र.क्र.६४९/पोल-७.
सार्वजनिक बांधकाम मंडल, यवतमाळ, (३) मुख्य अभियंता, सार्वजनिक बांधकाम प्रदेश, अमरावती, आणि (४) पोलीस अधीक्षक, यवतमाळ, यांनी साक्षांकित केले आहेत.
४. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु. १२९.५० लक्ष असे सुधारित केले आहेत आणि, विवक्षित अटींवर, नवीन प्रशासकीय मान्यता देण्यास सहमती दिली आहे.
५. त्या अनुसार, शासन निर्णय, गृह विभाग, क्र. सीआरपी-१००९/ प्र.क्र.७२९/ पोल-७, दिनांक २२.०२.२०१०, याचे अधिक्रमण करुन पोलीस ठाणे, लाडखेड, तालुका - दारव्हा, जिल्हा-यवतमाळ, याच्याकरिता नवीन प्रशासकीय इमारतीचे बांधकाम करण्यासाठी रु.१२९.५० लक्ष इतक्या खर्चाच्या अंदाजास, पुढील अटींवर, याद्वारे, नवीन प्रशासकीय मान्यता प्रदान करण्यात येत आहे: १) बांधकामाचा नमुना नकाशा मांडणी नकाशा आणि विस्तृत नकाशा यांना वास्तुशास्त्रज्ञाकडून मंजूरी घेऊनच काम सुरु करावे.
२) ढोबळ स्वरुपात धरण्यात आलेल्या तरतुदींबाबत विस्तृत खर्चाचे अंदाज मंजूर करुनच काम हाती घ्यावे.
३) प्रत्यक्ष काम करताना शासन निर्णय, पर्यावरण विभाग, क्र.इएनव्ही-२०१३/ प्र.क्र.१७७/ तां.क.१, दिनांक १०.०१.२०१४, अनुसार कार्यवाही करावी.
४) शासन निर्णय, सार्वजनिक बांधकाम विभाग, क्रमांक बीडीजी-२०१७/ प्र.क्र.६०/ इमारती-२, दिनांक ०७.०७.२०१७, अनुसार कार्यवाही करण्यात यावी.
५) निधी उपलब्ध झाल्याशिवाय बांधकामास सुरवात करु नये.
६. उक्त कामासाठी येणारा खर्च हा गृह विभाग-- मागणी क्रमांक बी-१०, ४०७०, इतर प्रशासनिक सेवांवरील भांडवली खर्च, (००) ८००, इतर खर्च, (००)(११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतीचे बांधकाम करणे, (४०७० ०२११), ५३, मोठी बांधकामे, याखाली उपलब्ध असलेल्या अनुदानातून भागविण्यात यावा.
७. हे ज्ञापन सार्वजनिक बांधकाम विभागाच्या अनौपचारिक संदर्भ क्र. ७८२ / इमा-२, दिनांक २१.११.२०१७, अन्वये मिळालेल्या सहमतीने निर्गमित करण्यात येत आहे.
# Page 3