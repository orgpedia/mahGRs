# Page 1
“बोरीवली, मुंबई उपनगर येथे रो-रो जेट्टीच्या लगत टर्मिनल इमारत बांधणे, पार्किंग सुविधा तयार करणे, या रक्कम रू. ११,९९,७२,१२८/ इतक्या रकमेच्या अंदाजपत्रकास प्रशासकीय मान्यता देणेबाबत.”
महाराष्ट्र शासन
गृह विभाग
शासन निर्णय क्रमांकः संकिर्ण-१०२२/प्र.क्र.११४/बंदरे-१
गृह विभाग, मंत्रालय
मुंबई ४०० ०३२
दिनांक :- १० नोव्हेंबर, २०२३
वाचा :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/ अभि-२/बोरीवली रो-रो जेट्टीलगत पार्किंग सुविधा/२०२२-२३/४३५४, दि.०४.१०.२०२२.
प्रस्तावना:
बोरीवली, मुंबई उपनगर येथे रो-रो जेट्टीचे बांधकाम पूर्ण करण्यात आले असून येथे रो-रो सेवा चालू आहे. बोरीवली गाव हे मुंबईच्या उत्तर किनार पट्टीस आहे. सद्यस्थितीत जेट्टीचा वापर हा प्रवासी जलवाहतूकीसाठी केला जात आहे. बोरीवली हे एक पर्यटन स्थळ असून येथे येणारे पर्यटक आपल्या वाहनांना घेऊन येत असल्यामुळे सदर ठिकाणी वाहनांची मोठ्या प्रमाणात गर्दी होते. तथापि येथे वाहनांकरीता आवश्यक जागा कमी असल्यामुळे वाहने पार्किंगची समस्य निर्माण झाली आहे. त्यामुळे येथे वाहनतळ बांधल्यास वाहने व्यवस्थितरित्या पार्किंग करता येऊ शकतील. येथे येणाऱ्या प्रवाशांची वर्दळ मोठ्ठया प्रमाणात असल्याने प्रवाशांसाठी टर्मिनल इमारतीची आवश्यकता आहे. त्या अनुषंगाने रू.११,९९,७२,१२८/- (अक्षरी किंमत रूपये अकरा कोटी नव्यान्नव लक्ष बहात्तर हजार एकशे अठ्ठावीस मात्र) इतक्या रकमेच्या अंदाजपत्रकास प्रशासकीय मान्यता प्रस्ताव महाराष्ट्र मेरीटाईम बोर्डाने सादर केला असून सदर प्रस्ताव शासनाच्या विचाराधीन होता.
शासन निर्णय :
“बोरीवली, मुंबई उपनगर येथे रो-रो जेट्टीच्या लगत टर्मिनल इमारत बांधणे, पार्किंग सुविधा तयार करणे, या रक्कम रू.११,९९,७२,१२८/- (अक्षरी किंमत रूपये अकरा कोटी नव्यान्नव लक्ष बहात्तर हजार एकशे अठ्ठावीस मात्र) इतक्या रकमेच्या अंदाजपत्रकास प्रशासकीय मान्यता देण्यात येत आहे.
२. सदर कामास केंद्र शासनाच्या व राज्य शासनाच्या सर्व आवश्यक परवानग्या प्राप्त करून घेण्यात याव्यात ३. प्रस्तावित बांधकाम हे सदर क्षेत्रात येत असल्यास केंद्र शासनाच्या तथा राज्य शासनाच्या प्रचलित नियमानुसार प्रस्तावास मान्यता घेण्यात यावी.
# Page 2
शासन निर्णय क्रमांकः संकिर्ण-१०२२/प्र.क्र.११४/बंदरे-१
४. वित्त विभाग, शासन निर्णय क्रमांक :- विअप्र २०१३/प्र.क्र.३०/२०१३ / विनियम, भाग-२, दिनांक १७.०४.२०१५ चे परिशिष्ट वित्तीय अधिकार नियम पुस्तिका १९७८, भाग पहिला, उपविभाग-तीन अ.क्र.१ परिच्छेद क्र.२७(२) (अ) मधील तरतूदींचे पालन होईल याबाबत महाराष्ट्र मेरीटाईम बोर्ड यांनी खात्री करावी.
५. त्या-त्या आर्थिक वर्षात उपलब्ध होणाऱ्या नियतव्ययातून प्रशासकीय मान्यता दिलेल्या कामांसाठी नियतव्यय उपलब्ध करण्याबाबत महाराष्ट्र सागरी मंडळाने नियोजन करावे. याकरीता अतिरीक्त नियतव्यय उपलब्ध करणे शक्य होणार नाही.
६. वरलि कामावरील खर्च मागणी क्र.बी-७, ३०५१-बंदरे व दिपगृहे, ८०- सर्व साधारण, १९०-सार्वजनिक क्षेत्रातील व इतर उपक्रमांना सहाय्य, (००) (०२) महाराष्ट्र मेरीटाईम बोर्डास सहाय्य अनुदान तरंगती जेट्टी व तत्सम सुविधा पुरविणे (कार्यक्रम) (३०५११८३५) या लेखाशिर्षाखाली ३५, -भांडवली मत्तेच्या निर्मितीकरीता अनुदान या उद्दिष्टाखालील मंजूर तरतुदींतून भागविण्यात यावा.
७. सदर शासन निर्णय सार्वजनिक बांधकाम विभाग अनौपचारिक संदर्भ क्र.२४/रा.मं२, दि१५.११.२०२२, नियोजन विभागाच्या अनौपचारिक संदर्भ क्र.९५/का.१४६१, दि.२६.०४.२०२३ व वित्त विभागाच्या अनौपचारिक संदर्भ क्र ४५६/२०२३/व्यय-८, दि.११.१०.२०२३ अन्वये निर्गमित करण्यात येत आहे.