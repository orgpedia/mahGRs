# Page 1
बैलगाडा शर्यतीमुळे दाखल करण्यात आलेले खटले मागे घेण्याबाबत शुध्दीपत्रक.
महाराष्ट्र शासन
गृह विभाग
शासन निर्णय क्र. पीआरओ-०२२२/प्र.क्र.२०/विशा-२
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२
दिनांक : २९ नोव्हेंबर, २०२२.
वाचा : १. गृह विभाग, शासन निर्णय क्र. पीआरओ-०११४/प्र.क्र.१२०/विशा-२, दि.१४/०३/२०१६.
२. गृह विभाग, शासन निर्णय क्र.पीआरओ-०११४/प्र.क्र.१२०/विशा-२, दि.१६/१२/२०२०.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, शासन परिपत्रक क्र.पविआ-१०१७/प्र.क्र.१६२/पदमु-३, दि.२१/१२/२०२१.
४. गृह विभाग, शासन निर्णय क्र. पीआरओ-०२२२/प्र.क्र.२०/विशा-२, दि.१३/०४/२०२२.
प्रस्तावना : बैलगाडा शर्यतीमुळे दाखल करण्यात आलेले खटले मागे घेण्याबाबत शासनाने संदर्भाधीन शासन निर्णय क्र. ४ येथील दि.१३/०४/२०२२ नुसार कार्यपध्दती निश्चित केलेली आहे. सदर प्रकरणी मा. उच्च न्यायालय, मुंबई येथे दाखल जनहित याचिका क्रमांक ७४/२०२२ मध्ये सदर शासन निर्णयाला आव्हान देण्यात आले आहे.
फौजदारी प्रक्रीया संहिता, १९७३ चे कलम ३२१ नुसार संबंधित सरकारी अभियोक्ता यांच्याकडूनच खटले मागे घेण्याबाबत मा. न्यायालयास विनंती करण्यात येते. त्यामुळे संदर्भाधीन दि.१३/०४/२०२२ च्या शासन निर्णयातील परिच्छेद क्र.४ उ) मध्ये अंशत: सुधारणा करण्याची बाब शासनाच्या विचाराधीन होती.
शासन शुध्दीपत्रक : संदर्भाधीन शासन निर्णय क्र.४ येथील दि.१३/०४/२०२२ च्या शासन निर्णयातील परिच्छेद क्र. ४ (उ) खालीलप्रमाणे आहे.
४. उ). समितीने खटला मागे घेण्याची शिफारस केल्यानंतर संबंधित सरकारी अभियोक्त्याने तात्काळ सदर शिफारस विहित मार्गाने मा. न्यायालयाच्या निदर्शनास आणावी व त्याबाबत तात्काळ समितीस व संचालक, अभियोग संचालनालय, यांना कळवावे.
त्याऐवजी सदर शासन निर्णयातील परिच्छेद क्र. ४.उ) खालीलप्रमाणे वाचण्यात यावे.
४. उ). "समितीने खटला मागे घेण्याची शिफारस केल्यानंतर संबंधित सरकारी अभियोक्त्याने, फौजदारी प्रक्रीया संहिता, १९७३ चे कलम ३२१ नुसार योग्य तो निर्णय घेऊन पुढील कार्यवाही करावी.
# Page 2