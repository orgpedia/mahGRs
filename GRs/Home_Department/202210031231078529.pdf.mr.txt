# Page 1
छबुराव लक्ष्मण सानप, पोलीस नाईक, सशस्त्र पोलीस ताडदेव, मुंबई, यांच्याकरीता पोलीस नाईक संगर्वात एक अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक: संकीर्ण-०३१९/प्र.क्र.१८१/पोल-५ब,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक – ३० सप्टेंबर, २०२२.
वाचा :- १) पोलीस आयुक्त,बृहन्मुंबई यांचा दिनांक १४/५/२०१८ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) सर.ज.जी. समूह रुग्णालयाचे दि.१८/१०/२०१७ रोजीचे प्रमाणपत्र.
४) वित्त विभागाच्या उच्चस्तरीय सचिव समितीच्या दि. ३०/६/२०२२ रोजीच्या बैठकीचे दि.१८/०७/२०२२ रोजीचे कार्यवृत्त.
प्रस्तावना : श्री छबुराव लक्ष्मण सानप, पोलीस नाईक / ९८००१०, सशस्त्र पोलीस ताडदेव, मुंबई हे दिनांक ०१.०१.१९९८ पासून शासकीय सेवेत कार्यरत आहेत. श्री. सानप हे पोलीस नाईक पदावर एस-९ (२६,४०० ८३,६००) या वेतनश्रेणीत वेतन घेत आहेत. शासकीय सेवेत कार्यरत असताना त्यांना ब्रेनट्युमर असल्याचे निदान झाल्यामुळे श्री.सानप हे दि. ०७.०९.२०१३ पासून रुग्णनिवेदनात आहेत. तद्नंतर त्यांच्यावर बॉम्बे हॉस्पिटल, मुंबई या रुग्णालयात दि.०२.१०.२०१३ व दि.०८.१२.२०१४ रोजी दोन शस्त्रक्रिया करण्यात आल्या.
श्री.सानप यांना ९५ टक्के अपंगत्व आल्याबाबत सर जे. जे. समूह रुग्णालये, मुंबई यांच्या वैद्यकीय मंडळाने दि.१८.१०.२०१७ रोजी प्रमाणपत्र दिले आहे. श्री.सानप यांना आलेल्या अपंगत्वामुळे ते हालचालही करु शकत नाहीत. पोलीस नाईक पदाला समकक्ष पद पोलीस आयुक्त, बृहन्मुंबई कार्यालयात उपलब्ध नसल्याने श्री.सानप यांचेसाठी अधिसंख्य पद निर्माण करण्यासंदर्भातील प्रस्ताव शासनास सादर करण्यात आला आहे.
त्यानुसार दिव्यांग व्यक्ती हक्क अधिनियम २०१६ मधील कलम २० (४) मधील तरतूदीनुसार सेवेत कार्यरत असताना दिव्यांगत्व आल्यास कर्मचा-यास त्याच्या दिव्यांगत्वानुरुप सुयोग्य पदावर पदस्थापना दिली जाईल व मूळ धारण करत असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे सुयोग्य पद उपलब्ध होईपर्यंत किंवा त्याच्या नियत वयोमानानुसार सेवानिवृत्तीच्या दिनांकापर्यंत यापैकी जे आधी घडेल तोपर्यंत अधिसंख्य पदनिर्माण करुन त्यावर पदस्थापना दिली जाईल. सदर तरतूद विचारात घेऊन श्री.छबुराव लक्ष्मण सानप, पोलीस नाईक, यांच्याकरीता सेवासंरक्षणासहीत सर्व लाभ देण्याकरीता पोलीस नाईक या संवर्गातील एक अधिसंख्य पद दिनांक ७/९/२०१३ पासून ते त्यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणांमुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यास उच्चस्तरीय सचिव समितीने मान्यता दिली आहे.
शासन निर्णय :
श्री. छबुराव लक्ष्मण सानप, पोलीस नाईक / ९८००१०, सशस्त्र पोलीस ताडदेव, मुंबई यांचे एस - ९ (२६,४००-८३,६००) या वेतनश्रेणीतील वेतन काढण्यासाठी पोलीस नाईक संवर्गातील १ अधिसंख्य पद दिनांक ०७/०९/२०१३ पासून निर्माण करण्यास या शासन निर्णयान्वये मान्यता देण्यात येत आहे.
२. सदर अधिसंख्य पद पोलीस आयुक्त बृहन्मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम २०१६ मधील कलम २० (४) मधील तरतूदीनुसार, श्री.छबुराव लक्ष्मण सानप, पोलीस नाईक यांना सेवा संरक्षणासहित सर्व लाभ देण्याकरिता, दिनांक
# Page 2
शासन निर्णय क्रमांकः संकीर्ण-०३१९/प्र.क्र.१८१/पोल-५ब
०७/०९/२०१३ पासून श्री.सानप यांच्या नियत वयोमानानुसार सेवानिवृत्तीच्या दिनांकापर्यंत अथवा अन्य कारणामुळे पद रिक्त होईल यापैकी जे अगोदर घडेल त्या कालावधीसाठी निर्माण करण्यात येत आहे.
त्यानंतर सदर पद आपोआप संपुष्टात येईल.
४. सदर पदाच्या वेतन व भत्त्यावरील खर्च हा “ मागणी क्रमांक-बी-१, मुख्यलेखाशीर्ष २०५५ - पोलीस १०८, राज्य मुख्यालय पोलीस(०२)(०१) शहर पोलीस आस्थापना २०५५००९७–०१ ” या लेखाशिर्षाखाली खर्ची टाकण्यात यावा.
५. सदर शासन निर्णय सामाजिक न्याय व विशेष सहाय्य विभाग व सामान्य प्रशासन विभागाच्या सहमतीने तसेच वित्त विभागाच्या अनौपचारिक संदर्भ क्रमांक ५१०/ आपुक, दिनांक ८ सप्टेंबर, २०२२ अनुसार व उच्च स्तरीय सचिव समितीच्या दिनांक ३०/६/२०२२ रोजी संपन्न झोल्या बैठकीतील निर्णयानुसार निर्गमित करण्यात येत आहे.