# Page 1
सन २०२० मध्ये मंत्रालयात प्रवेशकरिता प्रदान करण्यात आलेल्या वैयक्तिक प्रवेशपास व वाहनपास यांना दिनांक ३१.०१.२०२१ पर्यंत मुदतवाढ देणेबाबत.
महाराष्ट्र शासन
गृह विभाग
शासन परिपत्रक क्रमांक:- पीईएस-०३१७/प्र.क्र.९१(भाग-१)/विशा-४
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३१ डिसेंबर, २०२०.
शासन परिपत्रक:
मंत्रालयात येणा-या मंत्रालयाबाहेरील आस्थापनेतील शासकीय कर्मचारी/ कंत्राटी कर्मचारी/ राजकीय पक्ष प्रतिनिधी यांना मंत्रालयात प्रवेश मिळणेकरिता १ वर्षाच्या कालावधीसाठी मंत्रालयीन प्रवेशपास, तसेच, मा.मंत्री/मा.राज्यमंत्री/मंत्रालयीन विभागातील सर्व शासकीय वाहने/क्षेत्रीय कार्यालयातील शासकीय वाहने यांना मंत्रालयात प्रवेश/पार्किंग करिता १ वर्षाच्या कालावधीसाठी गृह विभागामार्फत वाहन प्रवेशपास देण्यात येतात. त्याअनुषंगाने सन २०२० साठी वितरीत करण्यात आलेल्या वैयक्तिक प्रवेशपास व वाहनपास यांची मुदत दिनांक ३१.१२.२०२० रोजी संपुष्टात येत आहे.
तथापि, नुतनीकरणासाठी सादर होणारे वैयक्तिक प्रवेशपास व वाहन प्रवेशपास अर्ज हे उशीराने प्राप्त होत असल्याने त्यावर आवश्यक कार्यवाही करुन नवीन प्रवेशपास वितरीत करण्याकरिता काही कालावधी लागण्याची शक्यता आहे. सबब, सन २०२० सालाकरिता वितरीत करण्यात आलेल्या वैयक्तिक प्रवेशपास व वाहन प्रवेश/पार्किंग यांना दिनांक ३१.०१.२०२१ पर्यंत मुदतवाढ देण्यात येत आहे.
त्यामुळे सन २०२० सालाकरिता वितरीत करण्यात आलेले वैयक्तिक प्रवेशपास व वाहन प्रवेशपास हे एक विशेष बाब म्हणून दिनांक ३१.०१.२०२१ पर्यंत मंत्रालयीन प्रवेशासाठी ग्राहय धरण्यात यावेत.
# Page 2