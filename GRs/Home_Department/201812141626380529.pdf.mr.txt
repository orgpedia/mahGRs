# Page 1
मोटार वाहन विभागातील सहाय्यक प्रादेशिक परिवहन अधिकारी संवर्गातील अधिका-यांना देण्यात आलेला मानीव दिनांक व त्याअनुषंगाने दिलेली पदोन्नती याबाबींची चौकशी करण्यासाठी समिती स्थापन करण्याबाबत.
महाराष्ट्र शासन
गृह विभाग
शासन निर्णय क्रमांकः लवेसू-१११८/प्र.क्र.२४१/परि-४
मादाम कामा रोड, हुतात्मा राजगुरु चौक, मुंबई-४०० ०३२
२ रा मजला, मंत्रालय (मुख्य इमारत)
तारीख: १४ डिसेंबर २०१८
वाचा १) महाराष्ट्र विधानमंडळ सचिवालयाचे पत्र क्र.३०४१८/म.वि.स./ ई-२, दिनांक २७.११.२०१८.
२) महाराष्ट्र विधानपरिषद सभागृहात झालेल्या चर्चेचे दिनांक २९.११.२०१८ चे कार्यवृत्त.
प्रस्तावना - महाराष्ट्र विधानमंडळाचे हिवाळी अधिवेशन २०१८ मध्ये मा. श्री. कपिल पाटील, वि.प. स. यांनी मोटार वाहन विभागातील सहाय्यक प्रादेशिक अधिकारी संवर्गातील अधिका-यांची ज्येष्ठतासूची, मानीव दिनांक व देण्यात येणा-या पदोन्नत्या याबाबत उपस्थित लक्षवेधी सूचना क्र. ७०१ वरील चर्चेच्यावेळी दिलेल्या आश्वासनाच्या अनुषंगाने चौकशी करण्यासाठी अतिरिक्त मुख्य सचिव (सेवा), सामान्य प्रशासन विभाग यांच्या अध्यक्षतेखाली समिती नियुक्त करण्याची बाब शासनाच्या विचाराधिन आहे.
शासन निर्णय
मोटार वाहन विभागातील सहाय्यक प्रादेशिक अधिकारी संवर्गातील अधिका-यांची सन २००४ व सन २००९ मध्ये तयार करण्यात आलेली ज्येष्ठतासूची, त्यात अधिका-यांना देण्यात आलेला मानीव दिनांक व त्यानुसार देण्यात आलेल्या पदोन्नत्या संदर्भात विविध न्यायाधिकरणांनी निर्णय दिलेले आहेत.
प्रस्तुत ज्येष्ठतासूची व मानीव दिनांक हे विहित नियम व प्रचलित कार्यपद्धतीनुसार देण्यात आले किंवा कसे याची सविस्तर चौकशी करण्यासाठी अतिरिक्त मुख्य सचिव (सेवा), सामान्य प्रशासन विभाग यांच्या अध्यक्षतेखाली समिती गठीत करण्यात येत आहे. उक्त समितीमध्ये प्रधान सचिव, परिवहन हे सदस्य असतील.
अपर परिवहन आयुक्त हे सदर समितीला वेळोवेळी आवश्यक ती कागदपत्रे उपलब्ध करुन मदत करतील.
२. मा. मंत्री (परिवहन) यांनी महाराष्ट्र विधानपरिषद सभागृहात दिलेल्या आश्वासनानुसार उपरोक्त नमूद समितीची कार्यकक्षा खालीलप्रमाणे राहील:
# Page 2
शासन निर्णय क्रमांकः लवेसू-१११८/प्र.क्र.२४१/परि-४
२.१ ) मोटार वाहन विभागातील सहाय्यक प्रादेशिक परिवहन अधिकारी संवर्गातील अधिका यांची सन १९९१ पासूनची सेवाज्येष्ठतासूची तयार करतांना अनियमितता झाली आहे किंवा कसे याची चौकशी करावी.
२.२) मोटार वाहन विभागातील अधिका-यांना सन २००४ पर्यंत देण्यात आलेला मानीव दिनांक विहित नियम व प्रचलित कार्यपद्धतीनुसार देण्यात आला आहे का व त्यात अनियमितता झाली आहे का याची चौकशी करणे.
२.३) सन २००४ पर्यंत देण्यात आलेला मानीव दिनांक व त्याचा लाभ घेऊन झालेल्या पदोन्नत्या ह्या विहित नियम व प्रचलित कार्यपद्धतीनुसार देण्यात आल्या आहेत किंवा कसे याची चौकशी करणे.
२.४) मोटार वाहन विभागातील अधिका-यांना देण्यात आलेला मानीव दिनांक व त्याचा लाभ घेऊन झालेल्या पदोन्नत्या यात अनियमितता झाली असल्यास उक्त प्रकरणी जबाबदार असणा-या अधिका-यांची नावे उपलब्ध करुन देण्यात यावीत.
३. सदर समितीने आपला अहवाल शासनास एक महिन्यांच्या कालावधीत सादर करावा.