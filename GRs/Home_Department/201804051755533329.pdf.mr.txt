# Page 1
Special Infrastructure Scheme (SIS) ” योजनेच्या प्रयोजनासाठी राज्य स्तरीय समिती घटित करण्याबाबत.
महाराष्ट्र शासन
गृह विभाग
शासन निर्णय क्रमांक : पीडब्ल्युएफ-०११८/प्र.क्र.५८/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०००३२.
दिनांक : ५ एप्रिल २०१८.
वाचा : १) भारत सरकार, गृह मंत्रालय, पत्र क्रमांक १८०१५/३७/२०१७/एलडब्ल्युई-1, दिनांक २२.१२.२०१७.
२) भारत सरकार, गृह मंत्रालय, पत्र क्रमांक १८०१५/५६/२०१७/एलडब्ल्युई-1, दिनांक ०२.०१.२०१८.
३) पोलीस महासंचालक, महाराष्ट्र राज्य, पत्र क्रमांक डीजीपी/२१ए/१९५/ पीसीसी-मिटींग/१५१/२०१७, दिनांक ३०.१२.२०१७.
प्रस्तावना.
भारत सरकार, गृह मंत्रालय, यांनी सन २०१७-१८ ते सन २०१९-२० या तीन वर्षांकरिता “Special Infrastructure Scheme (SIS), including construction of 250 fortified Police Stations LWE affected States" ही योजना सुरु केली आहे. या योजनेचा एकूण व्यय (outlay) रु.१,०४८ कोटी इतका असून त्यापैकी ६० टक्के रक्कम अर्थात रु.६२८.८० कोटी ही केंद्र हिस्सा आहे आणि ४० टक्के रक्कम अर्थात रु.४१९.२० कोटी ही राज्य हिस्सा आहे. ही योजना एक “State Sector Scheme " असून तिची अंमलबजावणी राज्य शासनांनी करायची आहे. ही योजना प्रतिपूर्ती तत्त्वावर (reimbursement basis) कार्यान्वित करण्यात येणार आहे.
२. भारत सरकार, गृह मंत्रालय, यांनी उक्त योजनेकरिता मार्गदर्शक सूचना विहित केल्या आहेत. या सूचनांनुसार सर्व राज्यांनी भारत सरकार, गृह मंत्रालय यांच्याकडे सादर करावयाच्या प्रस्तावांना (Action Plan / Work Plan) मान्यता देणे आणि उक्त योजनेखाली मंजूर प्रकल्प/कामे यांच्या प्रगतीवर संनियंत्रण ठेवणे व त्यांचे मूल्यमापन करणे व ते वेळेत पूर्ण होतील हे सुनिश्चित करणे या प्रयोजनांसाठी, नोडल अधिकारी (एल.डब्ल्यु.ई.) हे सदस्य असलेली, एक राज्य स्तरीय समिती घटित करावयाचे आहे. त्या अनुसार, महाराष्ट्र राज्यासाठी अशी समिती घटित करण्याची बाब शासनाच्या विचाराधीन होती.
३. या संदर्भात उक्त समिती घटित करण्याबाबत पोलीस महासंचालक, महाराष्ट्र राज्य, यांनी पत्र क्रमांक डीजीपी/२१ए/१९५/पीसीसी-मिटींग/१५१/२०१७, दिनांक ३०.१२.२०१७, व्दारे सादर केलेला प्रस्ताव विचारात घेऊन शासनाने पुढील निर्णय घेतला आहे.
शासन निर्णय.
“Special Infrastructure Scheme ( SIS), including construction of 250 fortified Police Stations LWE affected States" या भारत सरकारच्या (गृह मंत्रालय) योजनेच्या प्रयोजनासाठी पुढील समिती घटित करण्यास, याव्दारे, मान्यता देण्यात येत आहे:
# Page 2
शासन निर्णय क्रमांकः पीडब्ल्युएफ-०११८/प्र.क्र.५८/पोल-७
१) अपर मुख्य सचिव (गृह) अध्यक्ष.
२) पोलीस महासंचालक, महाराष्ट्र राज्य, मुंबई सदस्य.
३) अपर पोलीस महासंचालक (विशेष कृती), महाराष्ट्र सदस्य सचिव.
राज्य, मुंबई ४) विशेष पोलीस महानिरीक्षक, नक्षलविरोधी कारवाई, सदस्य.
नागपूर ५) पोलीस उपमहानिरीक्षक, गडचिरोली परिक्षेत्र, कॅम्प, सदस्य.
नागपूर ६) सह सचिव / उप सचिव, वित्त विभाग सदस्य.
२. भारत सरकार, गृह मंत्रालय यांच्याकडे सादर करावयाच्या प्रस्तावांना (Action Plan/ Work Plan) मान्यता देणे आणि उक्त योजनेखाली मंजूर प्रकल्प/कामे यांच्या प्रगतीवर संनियंत्रण ठेवणे, त्यांचे मूल्यमापन करणे व ते वेळेत पूर्ण होतील हे सुनिश्चित करणे, हे उक्त समितीचे कार्य असेल.
३. उक्त समितीच्या बैठका आवश्यकतेनुसार बोलविण्यात येतील.
# Page 3