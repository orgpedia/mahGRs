# Page 1
राज्य उत्पादन शुल्क विभागाकरीता स्वतंत्र
प्रशिक्षण केंद्र स्थापन करण्याकरिता
मान्यता देणेबाबत....
महाराष्ट्र शासन
गृह विभाग
शासन आदेश क्रमांक :- बीजीटी-१०२३/प्र.क्र.२६४/राउशु-१
मंत्रालय, मुंबई -४०० ०३२.
दिनांक :- १३ मार्च, २०२४
वाचा: - आयुक्त,राज्य उत्पादन शुल्क यांचे क्र.बीएलडी११२०२३/ प्रशिक्षणअकादमी
/९६/सहा दि.१२.०१.२०२४ ,१४.०२.२०२४ व दि.२६.०२.२०२४ चे पत्र
प्रस्तावना:
राज्य उत्पादन शुल्क विभाग हा शासनास महसुल देणाऱ्या प्रमुख विभागांपैकी एक आहे.
या विभागाद्वारे शासनास सन २०२२-२३ या आर्थिक वर्षात सुमारे रु.२१,५५०कोटी इतका महसूल
जमा करण्यात आलेला आहे. सन २०२३-२४ या आर्थिक वर्षाकरिता रु.२५,२००कोटी इतके
महसूली उद्दिष्ट्ट आहे. तर सन २०२४-२५ या आर्थिक वर्षाकरिता रु.३०,५००कोटी इतके महसूली
उद्दिष्ट्ट देण्यात आलेले आहे. राज्य उत्पादन शुल्क विभागाला राज्यासाठी मोठा महसूल मिळवून
देण्याचे उद्दिष्ट्ट देण्यात येत असून दरवर्षी सदर उद्दिष्ट्टात वाढ करण्यात येत आहे. विभागातील
अधिकारी/कर्मचारी त्यांना देण्यात आलेले उद्दिष्ट्ट गाठण्यासाठी अवैध मद्यावर नियंत्रण
मिळविण्याचे प्रयत्न करत असतात. त्याकरिता मोठ्या प्रमाणावर प्रतिबंधात्मक कारवाया व गुन्हे
नोंद करण्यात येतात. सदरहू गुन्हे नोंदविणे, त्याचा तपास करुन गुन्हे सिद्ध करण्यास्तव अद्ययावत
तंत्रज्ञानाचा वापर करणे इ. बाबींचे ज्ञान आवश्यक असते. ज्यायोगे आरोपीस शिक्षा होऊन अवैध
प्रकारांवर आळा बसेल यासाठी विभागातील अधिकारी/कर्मचारी यांना अद्ययावत कायदेविषयक
तसेच शारीरीक प्रशिक्षणाची आवश्यकता आहे. तथापि, विभागाची स्वत:ची प्रशिक्षण संस्था
नसल्याने विभागातील अनेक अधिकाऱ्यांना प्रशिक्षणाची गरज असतांना विहित वेळेत प्रशिक्षण
देण्यास मर्यादा येतात.सदर बाब विचारात घेता राज्य उत्पादन शुल्क विभागासाठी स्वंतत्र प्रशिक्षण
केंद्र स्थापन करण्याचा प्रस्ताव शासनाच्या विचाराधीन होता.
शासन निर्णय:
राज्य उत्पादन शुल्क विभागातील अधिकारी/कर्मचारी यांच्या प्रशिक्षणाकरीता मौजे
वाटोळे ता.पाटण जि.सातारा येथील सव्हे क्र.६७ व ७५ मधील १९.१६ हे.आर. जागेवर खालील
अटींच्या अधीन राहून “राज्य उत्पादन शुल्क, प्रशिक्षण केंद्र” स्थापन करण्यास शासन मान्यता
देण्यात येत आहे.
१) प्रशिक्षण केंद्राकरीता मौजे. वाटोळे, ता. पाटण, जि. सातारा येथील सव्हे नं.६७ मधील १४.३०
हे.आर. व सव्हे नं. ७५ मधील ४.८६ हे.आर. अशी एकूण १९.१६ हे.आर. प्रस्तावित जमीन महसूल व
वन विभागाच्या संमतीने राज्य उत्पादन शुल्क विभागाकडे हस्तांतरित करण्यात यावी.
२) सदरहू प्रशिक्षण केंद्राचा बांधकाम आराखडा व अंदाजपत्रकास विहित स्तरावरुन प्रशासकीय
मान्यता घेण्यात यावी.
३) राज्य उत्पादन शुल्क विभागाच्या प्रशिक्षण केंद्राकरीता आवश्यक अधिकारी/कर्मचाऱ्यांची पदे
उपसमिती व उच्चस्तर सचिव समितीच्या मान्यतेने मंजूर करण्यात यावीत.
# Page 2
शासन निर्णय क्रमांकः बीजीटी-१०२३/प्र.क्र.२६४/राउशु-१
२. सदर शासन निर्णय मा.मंत्रिमंडळाच्या दि.११.०३.२०२४ रोजीच्या बैठकीत दिलेल्या
मान्यतेस अनुसरुन निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या