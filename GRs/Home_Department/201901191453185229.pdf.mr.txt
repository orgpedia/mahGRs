# Page 1
प्रादेशिक परिवहन कार्यालय, मुंबई (मध्य) या कार्यालयाकरिता GeM पोर्टलवरुन ३० संगणक संच खरेदी करण्यास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-०९१८/प्र.क्र.१९७/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : १९ जानेवारी २०१९
वाचा : १) उद्योग उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/ उद्योग-४, दि.०१.१२.२०१६ २) उद्योग उर्जा व कामगार विभाग, शासन निर्णय क्र. संकीर्ण-२०१६/प्र.क्र.२१५/उद्योग-४, दि.२४.०८.२०१७ ३) परिवहन आयुक्त, महाराष्ट्र राज्य, मुंबई यांचे पत्र क्र. पआका / का.११ / संगणक /हार्डवेअर खरेदी/मुंबई (म)२०१८/जा.क्र.१३३९३, दि.१४.०९.२०१८, जा.क्र.१५७३५, दि.१२.११.२०१८ व जा.क्र. १६६७५, दि.०६.१२.२०१८ ४) गृह विभाग,शासन निर्णय क्र. गृहआ-२०१५/प्र.क्र.२३०/आस्थापना-२, दि.२०.०५.२०१५ ५) प्रकल्प अंमलबजावणी समितीची दि. २७.०९.२०१८ रोजी झालेली बैठक
प्रस्तावना : प्रादेशिक परिवहन अधिकारी मुंबई (मध्य) यांच्या कार्यालयात दि.०५.०८.२०१८ रोजी लागलेल्या आगीमध्ये कार्यालयातील "सी-ब्लॉक" मधील नविन अनुज्ञप्ती विभागातील सर्व अभिलेख, ३० संगणक संच, प्रिंटर, सर्व्हर इ. पूर्णपणे जळून खाक झाले . कार्यालयातील वाहन अनुज्ञप्तीविषयक कामकाज हे राष्ट्रीय सूचना केंद्र यांनी विकसित केलेली वेब आधारित वाहन / सारथी ४.० संगणक प्रणालीच्या माध्यमातून करण्यात येते. त्यामुळे, प्रादेशिक परिवहन कार्यालय, मुंबई (मध्य) येथे अनुज्ञप्तीविषयक कामकाज करण्यासाठी GeM पोर्टलवरुन ३० संगणक संच खरेदी करण्याबाबतचा प्रस्ताव शासनाच्या विचाराधीन होता.
शासन निर्णय: प्रादेशिक परिवहन कार्यालय, मुंबई (मध्य) या कार्यालयाकरीता GeM पोर्टलवरुन ३० संगणक संच खरेदी करण्यास व त्यासाठी येणा-या रुपये १२,००,०००/- (अक्षरी रुपये बारा लक्ष फक्त) इतक्या खर्चास प्रशासकीय व वित्तीय मान्यता देण्यात येत आहे.
२. सदरची खरेदी खरेदी करताना उद्योग, उर्जा व कामगार विभागाच्या दि.०१.१२.२०१६ व दि.२४.०८.२०१७ रोजीच्या शासन निर्णयामध्ये नमूद तरतुदींचे काटेकोरपणे पालन करण्यात यावे.
माहिती तंत्रज्ञान विभागाने विहित केलेल्या विनिर्देशानुसार ( Specifications)तसेच शासनाने वेळोवेळी विहित केलेल्या खरेदीबाबतच्या अटी व शर्तीनुसार व GeM पोर्टलवरील अटी व शर्ती नुसार खरेदी प्रक्रियेची कार्यपद्धती अवलंबवावी.
# Page 2
शासन निर्णय क्रमांकः एमव्हीडी-०९१८/प्र.क्र.१९७/परि-४, दि. १९जानेवारी २०१९
३. यासाठी येणारा खर्च हा “मागणी क्र. बी-३, लेखाशीर्ष २०४१, वाहनांवरील कर (०१) (०४) कार्यालयीन अभिलेखांचे संगणकीकरण (मोटार वाहन आणि मोटार अपघात दावा न्यायाधिकरण) (२०४१ ०२९७), १३ कार्यालयीन खर्च” या लेखाशीर्षाखाली सन २०१८-१९ या आर्थिक वर्षाकरिता उपलब्ध असलेल्या मंजूर अनुदानातून खर्ची टाकण्यात यावा.
४. सदरहू शासन निर्णय वित्तीय अधिकार नियम पुस्तिका, १९७८, मधील भाग- पहिला, उप विभाग दोन मधील अनुक्रमांक २७-अ, नियम ७६ अन्वये प्रशासकीय विभागास असलेल्या पूर्ण अधिकारानुसार व दि.२७.०९.२०१८ रोजी झालेल्या प्रकल्प अंमलबजावणी समितीच्या बैठकीत झालेल्या निर्णयानुसार निर्गमित करण्यात येत आहे.