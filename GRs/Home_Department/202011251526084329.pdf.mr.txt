# Page 1
फोर्सवन पथकातील कृती विभाग, तांत्रिक व पूरक गट तसेच नागरी दहशतवाद विरोधी प्रशिक्षण केंद्र विभाग येथे कार्यरत पोलीस अधिकारी / कर्मचारी यांना ७ व्या वेतन आयोगानुसार प्रोत्साहन (जोखीम) भत्ता मंजूर करण्याबाबत.
महाराष्ट्र शासन
गृह विभाग
शासन निर्णय क्र. आयएसएस-०२१९/प्र.क्र.७३/विशा-४
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुख्य इमारत, मुंबई-४०० ०३२.
दिनांक:- २४ नोव्हेंबर, २०२०.
वाचा:- १. शासन निर्णय गृह विभाग क्र. आयएसएस-१००९/प्र.क्र.८४/विशा-४ दिनांक ०२.०४.२०१८ २. शासन निर्णय गृह विभाग क्र. एसआयडी - ०३०९/प्र.क्र.३७८/पुनर्बांधणी क्र.२१५/ पोल-५ अ दिनाक २८.०८.२०१४.
३. विशेष पोलीस महानिरीक्षक (प्रशासन), पोलीस महासंचालक, महाराष्ट्र राज्य यांचे कार्यालय, मुंबई यांचे दिनांक १२.०२.२०१९ चे पत्र.
४. अपर पोलीस महासंचालक (प्रशासन), महाराष्ट्र राज्य, मुंबई यांचे दिनांक ०५.११.२०१९ चे पत्र.
प्रस्तावना -:
मुंबईमध्ये दिनांक २६.११.२००८ रोजी अतिरेक्यांनी केलेल्या दहशतवादी हल्ल्याच्या पार्श्वभूमीवर अशा प्रकारच्या दहशतवादी हल्ल्याचा मुकाबला करण्यासाठी राष्ट्रीय सुरक्षा दलाच्या (NSG) धर्तीवर महाराष्ट्र पोलीस दलात फोर्स वन नावाचे विशेष कमांडो पथक गृह विभाग, शासन निर्णय क्र.आयएसएस-१००९/प्र.क्र.८४/विशा-४, दिनांक ०२.०४.२००९ अन्वये निर्माण करण्यात आले आहे. फोर्स वन हे विशेष कमांडो पथक आहे. फोर्स वन पथकास दहशतवादी हल्ले निपटणे तसेच अपहरण (Hijack) परिस्थिती हाताळणे व ओलीसांची सुटका करणे असे जबाबदारीचे व अत्यंत जोखमीचे कामकाज करावे लागते. सदर पथकात येण्यापूर्वी इच्छूक अधिकारी व कर्मचारी यांना २२ आठवडयांचे खडतर प्रशिक्षण पूर्ण करावे लागते. त्याअनुषंगाने फोर्सवन पथकातील पोलीस अधिकारी / कर्मचारी यांना ६ व्या वेतन आयोगामध्ये कृती गटामध्ये कार्यरत ३२५ पदांना मूळ वेतनाच्या १००% प्रोत्साहन भत्ता, तांत्रिक व पूरक विभागामध्ये कार्यरत ९९ पदांना मूळ वेतनाच्या २५ % प्रोत्साहन भत्ता तर नागरी दहशतवाद विरोधी प्रशिक्षण केंद्रामध्ये कार्यरत ४४ पदांना मूळ वेतनाच्या ५०% प्रोत्साहन भत्ता मंजूर करण्यात आला होता.
२. आता, राज्यात ७ वा वेतन आयोग लागू झाल्यानंतर, फोर्स वन पथकातील पोलीस अधिकारी/ कर्मचारी यांना ज्याप्रमाणे ६ व्या वेतन आयोगाच्या मूळ वेतनाच्या प्रमाणात प्रोत्साहन (जोखीम) भत्ता अनुज्ञेय होता, त्याप्रमाणे ७ व्या वेतन आयोगाच्या मूळ वेतनाच्या प्रमाणात प्रोत्साहन (जोखीम) भत्ता मंजूर करण्याबाबतचा प्रस्ताव शासनाच्या विचाराधीन होता. त्याअनुषंगाने शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांक: आयएसएस-०२१९/प्र.क्र.७३/विशा-४
शासन निर्णय -: फोर्सवन पथकातील पोलीस अधिकारी/कर्मचारी यांना ७ व्या वेतन आयोगाच्या
शिफारशीनुसार पुढील तक्त्याप्रमाणे ज्याप्रमाणे ६ व्या वेतन आयोगाच्या मूळ वेतनाच्या प्रमाणात प्रोत्साहन (जोखीम) भत्ता अनुज्ञेय होता, त्याप्रमाणे ७ व्या वेतन आयोगाच्या मूळ वेतनाच्या प्रमाणात प्रोत्साहन (जोखीम) भत्ता मंजूर करण्यास मान्यता देण्यात येत आहे.
फोर्सवन पथक
-------------------------------------------------------------------
| अ.क्र. | गट | पदे | प्रोत्साहन भत्ता |
| १. | कृती गट | पदे ३२५ | मूळ वेतनाच्या १००% |
| २. | तांत्रिक व पूरक विभाग | पदे ९९ | मूळ वेतनाच्या २५% |
| ३. | नागरी दहशतवाद विरोधी प्रशिक्षण केंद्र | पदे ४४ | मूळ वेतनाच्या ५०% |
-------------------------------------------------------------------
२. या प्रोत्साहन रकमेवर कोणतेही भत्ते अनुज्ञेय राहणार नाही. फोर्स वन पथकातील कार्यरत पोलीस अधिकारी/कर्मचारी मुळ घटकात परत गेल्यास त्यांना हा प्रोत्साहन भत्ता देय होणार नाही.
३. सदर प्रोत्साहन (जोखीम) भत्ता दिनांक ०१.०१.२०१६ पासून अनुज्ञेय राहील.
४. सदर भत्त्यापोटी येणारा खर्च संबंधित पदाचे वेतन व भत्ते ज्या लेखाशिर्षाखाली टाकण्यात येतात त्याच लेखाशिर्षाखाली खर्ची टाकून मंजूर तरतूदीतून भागविण्यात यावा.
५. हा शासन निर्णय वित्त विभागाच्या अनौपचारिक संदर्भ क्रमांक ४७३/२०२०/व्यय-७ दिनांक
१८.११.२०२० अन्वये मिळालेल्या सहमतीने निर्गमित करण्यात येत आहे.
# Page 3