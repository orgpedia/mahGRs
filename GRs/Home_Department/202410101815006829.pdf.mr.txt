# Page 1
पोलीस आयुक्तालय, नवी मुंबई
यांच्या आस्थापनेवर उपलब्ध
मनुष्ट्यबळातून नवीन उलवा
पोलीस ठाणे निर्मितीबाबत.
महाराष्ट्र शासन
गृह विभाग
शासन निर्णय क्रमांकः पीओएस-३५२४/प्र.क्र.११०/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : १० ऑक्टोबर, २०२४.
संदर्भ :-
१) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/उलवा
पो.ठा./नवी मुंबई/२४/२०२४, दि. १२.०८.२०२४.
२) वित्त विभाग अनौ. सं. क्र. ५१८/२०२४/ व्यय-७ दि. ३०.०९.२०२४
प्रस्तावना :-
प्रस्तावित उलवा पोलीस ठाणे परिसरात मोठमोठ्या नागरी वस्ती, महत्वाचे प्रकल्प, रेल्वे
स्थानके इ. आस्थापन सुरु आहेत. तसेच या परिसरात अंदाजे १,६०,००० इतकी लोकसंख्या
झालेली आहे. वाढत्या लोक वस्तीमुळे गुन्हेगारीत वाढ होत असल्याने कायदा व सुव्यवस्था
राखणेसाठी सध्याच्या पोलीस ठाण्यांवर ताण पडत आहे. त्याचबरोबर अटल सेतू व शिवाजीनगर ते
नवी मुंबई आंतरराष्ट्रीय विमानतळ असा कोस्टल रोड असल्याने मोठ्या प्रमाणात वाहतूक वाढत
आहे. सदर प्रस्तावित उलवा पोलीस ठाणेचा परिसर एन. आर. आय. सागरी पोलीस ठाणे,
न्हावाशेवा पोलीस ठाणे व पनवेल शहर पोलीस ठाणे या तीन पोलीस ठाण्यांच्या हद्दीत समाविष्ट्ठ
आहे त्यामुळे नागरिकांना आपल्या तक्रारी, पासपोर्ट, चारित्र्य पडताळणी या नागरी सेवांसाठी
अडचणींना सामोरे जावे लागते, सदर बाबी विचारात घेऊन पोलीस महासंचालक (नि. व. स),
महाराष्ट्र राज्य, मुंबई यांनी उपरोक्त संदर्भाधीन क्र.१ रोजींच्या पत्राद्वारे पोलीस आयुक्त, नवी मुंबई
यांच्या आस्थापनेवर एन. आर. आय. पोलीस ठाणे, न्हावाशेवा पोलीस ठाणे व पनवेल शहर पोलीस
ठाण्याचे विभाजन करुन नवीन सुसज्ज उलवा पोलीस ठाणे निर्माण करण्यास व त्याकरीता येणाऱ्या
रु. २,१२,३०,०००/- (रु. दोन कोटी बारा लाख तीस हजार मात्र) इतक्या अनावर्ती खर्चास मान्यता
देण्याबाबतचा प्रस्ताव शासन मान्यतेसाठी सादर केला होता. सदरहू प्रस्ताव शासनाच्या विचारधीन
होता.
# Page 2
शासन निर्णय:-
नवी मुंबई पोलीस आयुक्तालयाच्या आस्थापनेवर एन. आर. आय. पोलीस ठाणे, न्हावाशेवा
पोलीस ठाणे व पनवेल शहर पोलीस ठाण्याचे विभाजन करुन नवीन उलवा पोलीस ठाणे निर्माण
करण्यास शासन मान्यता देत आहे. त्याकरीताचे मनुष्ट्यबळ उपलब्ध मनुष्ट्यबळातून भागविण्यात
यावे.
२. तसेच उक्त पोलीस ठाण्याकरिता रु. २,१२,३०,०००/- (दोन कोटी बारा लाख तीस हजार
मात्र) इतक्या अनावर्ती खर्चास मान्यता देण्यात येत आहे. सदरहू खर्च मंजूर अनुदानातून
भागविण्यात यावा.
३. उपरोक्त पोलीस ठाणेकरिता हद्दनिश्चितीचा प्रस्ताव पोलीस महासंचालक कार्यालयाने
शासनास सादर करावा.
४. सदर शासन निर्णय हा संदर्भीय क्र.२ वित्त विभाग अनौ. सं. क्र. ५१८/२०२४/व्यय-७ दि.
३०/९/२०२४ दिलेल्या मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3