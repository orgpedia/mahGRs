# Page 1
दिव्यांग व्यक्ती हक्क अधिनियम, २०१६ नुसार गृह विभागाच्या अधिपत्याखालील कारागृह विभागाच्या आस्थापनेवरील गट 'अ' ते गट 'ड' संवर्गातील पदे दिव्यांगांसाठी सुनिश्चित करण्याबाबत....
महाराष्ट्र शासन
गृह विभाग
शासन निर्णय क्र. जेएलई-०२२१/प्र.क्र.४० / तुरुंग-१
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक: १८ मार्च, २०२१
वाचा :-१) गृह विभाग,शासन निर्णय क्र.एचडीओ-२०११/प्र.क्र.४/आस्था-१, दि.९ मार्च, २०११ २) दिव्यांग व्यक्ती हक्क अधिनियम,२०१६
३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची अधिसूचना दि.०४.०१.२०२१
४) सामाजिक न्याय व विशेष सहाय्य विभाग, शासन निर्णय क्र.दिव्यांग-२०१३/प्र.क्र.३५/दि.क.
२, दि.०७.१०.२०१६
५) सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१/ दि.क.२, दि.१२.११.२०२०
६) सामाजिक न्याय व विशेष सहाय्य विभाग, शासन निर्णय क्र. दिव्यांग - २०१९/प्र.क्र.२५१/ दि.क.२, दि.०२.०२.२०२१
प्रस्तावना : अपंग व्यक्ती (समान संधी, हक्कांचे संरक्षण व संपूर्ण सहभाग ) अधिनियम १९९५ मधील तरतुदीस अनुसरुन संदर्भ क्र.१ येथील गृह विभाग, शासन निर्णय दि. ०९.०३.२०११ अन्वये पोलीस दल आणि कारागृह विभागाच्या आस्थापनेवरील सुयोग्य पदे अपंग व्यक्तींसाठी सुनिश्चित करण्यात आली आहेत.
अपंग व्यक्ती हक्क अधिनियम १९९५ निरसीत करण्यात आला असून आता दिव्यांग व्यक्ती हक्क अधिनियम २०१६ लागू करण्यात आला आहे.
२. दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी शासन सेवेतील पदांची पदसुनिश्चिती करणे आवश्यक आहे. केंद्र शासनाने दिनांक ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी केंद्र शासनाच्या www.disabilityaffairs.gov.in या संकेतस्थळावर प्रसिद्ध केली आहे. सदर अधिसूचनेद्वारे केंद्र शासनाने दिव्यांगांसाठी सुनिश्चित केलेल्या गट 'अ' ते गट 'ड' मधील जी पदे राज्य शासनाच्या आस्थापनेवर आहेत, अशा पदांबाबत किंवा केंद्र शासनाने प्रसिद्ध केलेल्या यादीतील ज्या पदांची कर्तव्ये व जबाबदाऱ्या, कामाचे स्वरूप व प्रचलित वेतनश्रेणी राज्य शासन सेवेतील पदांशी समान आहेत अशा पदांची पदनामे जरी भिन्न असली तरी, राज्य शासन सेवेतील ती पदे, दिव्यांगांसाठी सुनिश्चित करावयाची आहेत. त्यानुषंगाने प्रशासकीय विभागाने त्यांच्या आस्थापनेवरील पदे दिव्यांगांसाठी सुनिश्चित करावीत अशा सूचना सामाजिक न्याय व विशेष सहाय्य विभागाने दि.०२.०२.२०२१ रोजीच्या शासन निर्णयान्वये दिल्या आहेत. सदर सूचनेस अनुसरुन संदर्भ क्र.१ येथील शासन निर्णयान्वये गृह विभागाच्या अधिपत्याखालील कारागृह विभागाच्या
# Page 2
शासन निर्णय क्रमांक: जेएलई-०२२१/प्र.क्र.४०/तुरुंग-१
आस्थापनेवरील दिव्यांगासाठी सुनिश्चित करण्यात आलेल्या पदांच्या यादीमध्ये सुधारणा करण्याची बाब शासनाच्या विचाराधीन होती.
शासन निर्णय : गृह विभागाच्या अधिपत्याखालील कारागृह विभागाच्या आस्थापनेवरील गट 'अ' ते गट 'ड' या संवर्गातील एकूण १३ पदे सोबतच्या विवरणपत्र - अ मध्ये दर्शविल्याप्रमाणे दिव्यांगांसाठी सुनिश्चित करण्यात येत आहेत.
२. सदर शासन निर्णय केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ रोजीची अधिसूचना आणि सामाजिक न्याय व विशेष सहाय्य विभाग, मंत्रालय, शासन निर्णय दि. ०२.०२.२०२१ मधील सूचनेनुसार निर्गमित करण्यात येत आहे.
# Page 3
# Page 4