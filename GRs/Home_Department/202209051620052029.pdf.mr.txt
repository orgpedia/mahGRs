# Page 1
मोटार वाहन विभागातील नवनियुक्त सहायक मोटार वाहन निरीक्षक यांच्या महाराष्ट्र गुप्तवार्ता प्रबोधिनी, पुणे या संस्थेतील प्रशिक्षणासाठी येणा-या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक : एमव्हीडी- ०८२२/प्र.क्र.२१७/परि-४,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०५ सप्टेंबर, २०२२.
वाचा :- १) सामान्य प्रशासन विभाग, शासन निर्णय क्र. टीआरएन-०९/प्र.क्र.३९/०९/१२-अ, दिनांक २३.०९.२०२१.
२) गृह विभाग, शासन निर्णय, क्र. एमव्हीडी-१११९/प्र.क्र.२५०/परि-४, दि. २४.०२.२०२२.
३) परिवहन आयुक्त, महाराष्ट्र राज्य, मुंबई यांचे पत्र क्र.पआका/का-१३/प्रशिक्षण-१४(१)/ २०२०/जा.क्र. ९०६२, दि. ११.०८.२०२२.
प्रस्तावना :
उपर्निर्दिष्ट-३ येथील पत्रान्वये परिवहन आयुक्त, महाराष्ट्र राज्य, मुंबई यांनी विनंती केल्यानुसार, मोटार वाहन विभागातील नवनियुक्त ८४ सहायक मोटार वाहन निरीक्षकांच्या दुसऱ्या तुकडीचे महाराष्ट्र गुप्तवार्ता प्रबोधिनी, पुणे या संस्थेतील प्रशिक्षणासाठी येणाऱ्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र गुप्तवार्ता प्रबोधिनी, पुणे या संस्थेतील मोटार वाहन विभागातील नवनियुक्त ८४ सहायक मोटार वाहन निरीक्षकांच्या दुसऱ्या तुकडीच्या आठ आठवड्यांच्या प्रशिक्षणासाठी खालील तक्यात नमूद केल्यानुसार येणाऱ्या रु. ५६,४४,८००/- (रुपये छप्पन लाख चव्वेचाळीस हजार आठशे मात्र) इतक्या खर्चास प्रशासकीय व वित्तीय मान्यता देण्यात येत आहे.
------------------------------------------------------------------------------------------------------------------------------------------------
| अ.क्र. | संस्थेचे नाव | प्रशिक्षणाचा कालावधी | प्रशिक्षणार्थी ची संख्या | प्रशिक्षणाचा प्रति दिन / प्रति प्रशिक्षणार्थी खर्च | प्रशिक्षण एकूण खर्च रक्कम |
| १ | महाराष्ट्र गुप्तवार्ता प्रबोधिनी, पुणे | दि.२५.०५.२०२ २ ते दि.१९.०७.२०२ २ (५६ दिवस) | ८४ | १,२००/ | रु. ५६,४४,८०० |
------------------------------------------------------------------------------------------------------------------------------------------------
# Page 2
शासन निर्णय क्रमांकः एमव्हीडी-०८२२/प्र.क्र.२१७/परि-४,
२. यासाठी येणारा खर्च "मागणी क्र. बी-३, २०४१ वाहनावरील कर, (०१) (०२) मोटार वाहन विभागातील अधिकारी व कर्मचारी यांना प्रशिक्षण (योजनांतर्गत) (२०४१ ०३४१)-१३ कार्यालयीन खर्च" या लेखाशीर्षाखाली सन २०२२-२३ या आर्थिक वर्षाकरीता मंजूर तरतूदीमधून भागविण्यात यावा.
३. वित्तीय अधिकार नियम पुस्तिका, १९७८, भाग- पहिला उप विभाग-तीन मधील अनुक्रमांक-४ व महाराष्ट्र अर्थसंकल्प नियमपुस्तिका मधील परिच्छेद २७ (२) (अ) नुसार एखाद्या योजनेला / प्रकल्पाला प्रशासकीय (वित्तीय मंजूरी धरुन) मान्यता देण्याबाबत आवर्ती खर्चाच्या बाबतीत वार्षिक रुपये पन्नास लक्ष व अनावर्ती खर्चाच्या बाबतीत रुपये पाच कोटी योजनेच्या खर्चास प्रशासकीय मान्यता देण्याचे अधिकार प्रशासकीय विभागांना आहेत. या अधिकारान्वये सदरहू शासन निर्णय निर्गमित करण्यात आहे.