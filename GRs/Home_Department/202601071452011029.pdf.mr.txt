# Page 1
राज्यस्तरीय प्रशासकीय विभाग खरेदी समिती
गठीत करणेबाबत.
महाराष्ट्र शासन
गृह विभाग
शासन निर्णय क्रमांक : एमव्हीडी-०१२६/प्र.क्र.०७/परि-४,
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२.
दिनांक:- ०७ जानेवारी, २०२६
वाचा :- उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२/भाग-III/
उद्योग-४, दिनांक १ डिसेंबर, २०१६.
प्रस्तावना :-
उद्योग, ऊर्जा व कामगार विभागाने उपरोक्त वाचा येथील दिनांक १ डिसेंबर, २०१६ च्या शासन
निर्णयान्वये “शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित
नियमपुस्तिका” यास मान्यता दिली आहे. सदर नियमपुस्तिकेच्या परिच्छेद २.९.२ मध्ये नमूद
केल्यानुसार सर्व प्रशासकीय विभागांना खरेदी प्रक्रिया पार पाडण्यासाठी राज्यस्तरीय प्रशासकीय
विभाग खरेदी समिती गठीत करावयाची आहे. त्यानुसार गृह (परिवहन) विभागासाठी प्रशासकीय
विभाग खरेदी समिती गठीत करण्याची बाब शासनाच्या विचाराधीन होती.
शासन निर्णय :-
उद्योग, ऊर्जा व कामगार विभागाने उपरोक्त वाचा येथील दिनांक ०१ डिसेंबर, २०१६ च्या
शासन निर्णयान्वये मान्यता दिलेल्या नियमपुस्तिकेत विहित केलेल्या कार्यपद्धतीनुसार खरेदी प्रक्रिया
पार पाडण्यासाठी सदर नियमपुस्तिकेतील परिच्छेद २.९.२ नुसार गृह (परिवहन) विभागासाठी
खालीलप्रमाणे राज्यस्तरीय प्रशासकीय विभाग खरेदी समिती गठीत करण्यात येत आहे:-
-----------------------------------------------------------------------------
| १ | अपर मुख्य सचिव/प्रधान सचिव / सचिव (परिवहन) | अध्यक्ष |
| २ | परिवहन आयुक्त, महाराष्ट्र राज्य | सदस्य |
| ३ | लेखा व कोषागार संचालनालयातील गट-अ किंवा गट-ब दर्जाचा लेखाधिकारी | निमंत्रित |
| ४ | उद्योग सह संचालक (भांख) / उद्योग संचालनालयाचा प्रतिनिधी | निमंत्रित |
| ५ | अन्य विभागांकडून कोणताही निमंत्रित, आवश्यकता असल्यास | निमंत्रित |
| ६ | तांत्रिक तज्ञ, अन्य विभागाकडून (जसे माहिती व तंत्रज्ञान) | निमंत्रित |
| ७ | सह सचिव/ उप सचिव (परिवहन) | सदस्य सचिव |
-----------------------------------------------------------------------------
२. शासकीय विभागांनी करावयाच्या कार्यालयीन खरेदीसाठीच्या कार्यपध्दतीच्या सुधारित
नियमपुस्तिकेत विहित केलेल्या कार्यपध्दतीचा अवलंब करुन खरेदी करावयाच्या बाबीसंबंधात सर्व
निर्णय उक्त समितीला घेता येतील. जर खरेदीचे अंदाजित मूल्य रु. दहा लाखापेक्षा (रू.१० लाख)
कमी असेल तर, विभाग प्रमुखाला खरेदी संबंधी प्रशासकीय विभाग खरेदी समितीची बैठक न बोलावता
निर्णय घेण्याचा अधिकार असेल.
# Page 2
शासन निर्णय क्रमांकः एमव्हीडी-०१२६/प्र.क्र.०७/परि-४,
३. उद्योग, ऊर्जा व कामगार विभागाच्या उपरोक्त वाचा येथील दिनांक ०१ डिसेंबर, २०१६ च्या
शासन निर्णयातील प्रकरण २.९.४ अनुसार स्थानिक स्तरावर (विभागीय/जिल्हा स्तरावरील क्षेत्रीय
कार्यालय) खरेदी प्रक्रिया राबविण्यासाठी खरेदीदार विभागाने समिती गठीत करण्याच्या सूचना देण्यात
आल्या आहेत. त्यानुसार सर्व क्षेत्रिय कार्यालयांनी विभागीय स्तरावर व जिल्हास्तरावर खरेदी समिती
स्थापन करण्याबाबत तात्काळ कार्यवाही करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर