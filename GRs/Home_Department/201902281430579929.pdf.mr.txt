# Page 1
होमगार्ड संघटनेतील निदेशकवर्गीय कर्मचाऱ्यांना गणवेष मंजूर करणेबाबत
महाराष्ट्र शासन
गृह विभाग
शासन निर्णय क्रमांक एचजीएस २०१८/प्र.क्र.५९/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २८ फेब्रुवारी, २०१९
वाचा : १) शासन निर्णय, गृह विभाग, क्र एचजीएस १७०७/प्रक्र १५४/विशा-८ दिनांक १३.६.२००८ २) शासन निर्णय, गृह विभाग, क्र एचजीएस १७०७/प्रक्र १४७/विशा-८ दिनांक ८.४.२०१० ३) महासमादेशक, होमगार्ड यांचे पत्र क्र मस/कार्या-५/२०१८/९१५, दि. ९.३.२०१८
प्रस्तावना:
होमगार्ड ही मानसेवी संघटना आहे. या संघटनेमधील होमगार्ड यांना संदर्भाधीन शासन निर्णय दि १३.६.२००८ व दि. ८.४.२०१० अन्वये गणवेष देण्यास मान्यता देण्यात आली आहे. होमगार्ड, महासमादेशक कार्यालय, महाराष्ट्र राज्य यांच्या अधिपत्याखाली ३४ जिल्हा होमगार्ड कार्यालय असून या कार्यालयामध्ये निदेशकवर्गीय कर्मचाऱ्यांची एकूण २५५ मंजूर पदे आहेत. समादेशक, मध्यवर्ती प्रशिक्षण संस्था (१), वरिष्ठ निदेशक (३), कर्तव्य अधिकारी / निरिक्षक अधिकारी / केंद्र नायक (३५), पलटन नायक (३४), सामग्री प्रबंधक सुभेदार (२९), निदेशक (१५३) अशी एकूण २५५ निदेशकवर्गीय पदे आहेत. जिल्हा होमागार्ड कार्यालयातील निदेशकवर्गीय कर्मचाऱ्यांना यापूर्वी गणवेष दिला जात नव्हता. त्यांचेकडून गणवेष देण्याबाबत सातत्याने मागणी होत आहे.
होमगार्डना प्राथमिक प्रशिक्षण शिबिरात प्रशिक्षण देणे व प्रशिक्षीत करण्याचे काम निदेशकवर्गीय कर्मचारी करतात. तसेच होमगार्ड संघटनेचे सदस्य असलेल्या प्रत्येक होमगार्ड स्वयंसेवकांने तीन वर्षात एकतरी उजळणी शिबीर करणे बंधनकारक आहे. त्यावेळी त्यांना गणवेष
परिधान करणे अनिवार्य असते. याकरीता महासमादेशक, होमगार्ड कार्यालय, मुंबई यांनी उपरोक्त संदर्भाधिन अ.क्र.३ येथील पत्राद्वारे शासनास प्रस्ताव सादर केला आहे. होमगार्ड संघटनेतील होमगार्डसना गणवेश मंजूर केला असल्याने निदेशकवर्गीय कर्मचाऱ्यांना विशिष्ट गणवेष असणे आवश्यक असल्याने या निदेशकवर्गीय कर्मचाऱ्यांना गणवेश मंजूर करण्याची बाब शासनाच्या विचाराधीन होती.
शासन निर्णय :
निदेशकवर्गीय कर्मचाऱ्यांना गणवेष अनुज्ञेय करण्याबाबत मंत्रिमंडळाच्या दि. २७ फेब्रुवारी, २०१९ रोजी झालेल्या बैठकीमध्ये चर्चा होऊन निदेशकवर्गीय कर्मचाऱ्यांना गणवेष देण्याच्या विभागाच्या प्रस्तावास मान्यता देण्यात आली आहे.
# Page 2
शासन निर्णय क्रमांक: एचजीएस २०१८/प्र.क्र.५९/विशा-८
होमगार्ड कार्यालयातील निदेशकवर्गीय कर्मचाऱ्यांना गणवेष देण्याबाबत मंत्रीमंडळ बैठकीत मान्यता प्राप्त झाली असल्याने सदर कर्मचाऱ्यांना गणवेश देण्याबाबत महासमादेशक, होमगार्ड यांनी खालीलप्रमाणे कार्यवाही करावी :
१) होमगार्ड संघटनेतील निदेशकवर्गीय कर्मचाऱ्यांना होमगार्ड स्वयंसेवकांप्रमाणे प्रत्येक ३ आर्थिक
वर्षासाठी २ गणवेष मंजूर करण्यास या शासन निर्णयाद्वारे मान्यता देण्यात येत आहे.
२) निदेशकवर्गीय कर्मचाऱ्यांना देण्यात येणाऱ्या गणवेषाचे स्वरुपाबाबत व त्याअनुषंगीक बाबीसंदर्भात निर्णय महासमादेशक, होमगार्ड यांनी घ्यावा.
३) निदेशकवर्गीय कर्मचाऱ्यांना प्रती गणवेष रु २८५०/- प्रमाणे गणवेश भत्ता रोख स्वरुपात देण्यात
यावा. सदर गणवेषाबाबत धुलाई भत्ता अनुज्ञेय असणार नाही.
४) या बाबीसाठी येणाऱ्या रु १,७१,००० (रुपये एक लाख एकात्तर हजार फक्त ) एवढया खर्चास मान्यता देण्यात येत आहे.
५) या निर्णयाची अंमलबजावणी सन २०१९-२० या आर्थिक वर्षापासून करण्यात यावी.
६) यासंदर्भात होणारा खर्च “मागणी क्र बी १, २०७०, इतर प्रशासकीय सेवा ( ००), १०७ होमगार्ड
(००)(०१) होमगार्ड ( २०७० ०२८१) - २१ पुरवठा व साधनसामुग्री” या लेखाशिर्षाखाली करण्यात आलेल्या तरतुदीतुन भागविण्यात यावा.