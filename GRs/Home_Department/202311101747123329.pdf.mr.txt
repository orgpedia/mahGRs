# Page 1
शेतबंदर ता.उरण, जि. रायगड येथील अस्तित्वातील बंधा-याची दुरुस्ती व रुंदीकरण करणे, या कामाची रु.३८,६७,२७,८७७/- इतक्या रकमेच्या अंदाजपत्रकास प्रशासकीय मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः संकिर्ण ०६२३/प्र.क्र.१०४/बंदरे-१
गृह विभाग, मंत्रालय
मुंबई ४०० ०३२
दिनांक :- १० नोव्हेंबर, २०२३
संदर्भ :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र.ममेबो/मुकाअ/ अभि-३/शेतबंदर बंधारा दुरूस्ती /२०२३-२४/२८४१, दि.२२ जून, २०२३.
प्रस्तावना:
शेतबंदर (घारापूरी) हे गाव एलिफंटा बेटावर वसलेले आहे. सदरचे बेट मुंबई पासून ९ सागरी मैल अंतरावर आहे. या लहान बेटाच्या आजूबाजूस सर्वत्र पाणी असल्याने येथे फक्त जलमार्गाने प्रवास करून जाता येते. एलिफंटा येथील शिवकालीन लेणी पाहण्यासाठी वर्षभरात सुमारे १० लाख पर्यटक येत असतात.
सदर एलिफंटा लेणी हे जागतीक प्रेक्षणीक स्थळ म्हणून युनिस्कोची मान्यता आहे. सदर ठिकाणी जेट्टीला लागुन असलेला बंधारा हा विस्कळीत झालेला असून तो ठिकठिकाणी तुटलेला आहे. पर्यटकांची गर्दी बघता व सुरक्षेच्या दृष्टीकोनातून सदर बंधाऱ्याची दुरूस्ती व रूंदीकरण करणे गरजेचे असल्याने शेतबंदर ता. उरण, जि. रायगड येथील अस्तित्वातील बंधाऱ्याची दुरुस्ती व रूंदीकरण करणे, या कामाच्या रू.३८,६७,२७,८७७/- इतक्या रकमेच्या अंदाजपत्रकास प्रशासकीय मान्यता देण्याचा प्रस्ताव शासनाच्या विचारधीन होता.
शासन निर्णय शेतबंदर ता.उरण, जि.रायगड येथील अस्तित्वातील बंधाऱ्याची दुरुस्ती व रूंदीकरण करणे, या कामाचे रू.३८,६७,२७,८७७/- (अक्षरी किंमत रूपये अडतीस कोटी सदुसष्ठ लाख सत्तावीस हजार आठशे सत्याहत्तर मात्र) इतक्या रकमेच्या अंदाजपत्रकास खालील अटींची पुर्तता करण्याच्या अधीन राहून प्रशासकीय मान्यता येत आहे.
१. सदर कामास महाराष्ट्र सागरी मंडळ च्या बैठकीत मंडळाची मान्यता घेण्यात यावी.
२. सदर कामास केंद्र शासन व राज्य शासनाच्या सर्व आवश्यक परवानग्या प्राप्त करून घेण्यात याव्यात ३. सदर कामाच्या अंदाजपत्रकातील दर राज्य दरसूची व्यतिरिक्त असल्यास त्यास सक्षम अधिकाऱ्यांची मान्यता घेण्यात यावी.
# Page 2
शासन निर्णय क्रमांक: संकिर्ण ०६२३/प्र.क्र.१०४/बंदरे-१
४. प्रत्यक्ष काम CWPRS यांचे काटछेदाप्रमाणे करून घेण्यात यावे.
५. महाराष्ट्र सागरी मंडळाच्या संदर्भाधिन पत्रात सन २०२३-२४ या आर्थिक वर्षामध्ये सदरचे काम महाराष्ट्र मेरीटाईम बोर्डाच्या स्वनिधीतील बांधकाम विभागाच्या लेखाशिर्ष क्र- ५ ( बंदरे व तद्अनुषंगीक कामे) या उद्दिष्टाखाली मंजूर करण्यात आलेले असल्याचे नमूद आहे. त्याप्रमाणे सदर कामाचा खर्च हा महाराष्ट्र मेरीटाईम बोर्डाच्या स्वनिधीतील लेखाशिर्ष क्र.५ च्या मंजूर तरतुदींमधून भागविण्यात यावा.
२. सदर शासन निर्णय सार्वजनिक बांधकाम विभागाचे अनौ सं.क्र.२४/राम-१, दिनांक १६.१०.२०२३ नियोजन विभागाचे अनौ.सं.क्र.१४३/१४६१, दि.१६.०७.२०२३ व वित्त विभागाचे अनौ.सं.क्र.३३६/२०२३/व्यय-८, दि.२३.१०.२०२३ अन्वये दिलेल्या मान्यतेनुसार निर्गमित करण्यात येत आहे.