# Page 1
“सामाजिकदृष्ट्या वंचित किंवा कमी शिक्षित अथवा कमी उत्पन्न गटातील गरीब कैद्यांना जामीन मिळवुन देणे” या केंद्र शासनाच्या योजनेच्या अंमलबजावणीसाठी शासन स्तरावर "देखरेख समिती” (Oversight Committee) ची स्थापना करणेबाबत.
महाराष्ट्र शासन
गृह विभाग
शासन निर्णय क्रमांक : जेएलएम-०७२३/प्र.क्र.११७/तुरुंग-२,
२ रा मजला, मुख्य इमारत, हुतात्मा राजगुरु चौक,
मादाम कामा मार्ग, मंत्रालय,मुंबई -४०० ०३२,
दिनांक : १३ सप्टेंबर, २०२३.
वाचा :
मा. गृह सचिव, भारत सरकार यांचे पत्र क्र. १७०१३/२६/२०२३, दि. १९.०६.२०२३
प्रस्तावना:
गृह सचिव, भारत सरकार यांच्या उपरोक्त “वाचा” येथील दिनांक १९/०६/२०२३ रोजीच्या पत्रान्वये दंड भरण्यास असमर्थ असलेल्या तसेच आर्थिक अडचणींमुळे जामीन मिळू शकत नसलेल्या बंद्याना जामीन मिळवून देण्याकरीता केंद्र शासनाने योजना आखली असून त्याद्वारे सामाजिकदृष्ट्या वंचित किंवा कमी शिक्षित अथवा कमी उत्पन्न गटातील गरीब कैद्यांना त्यांच्या
दंडाची रक्कम भरण्यासाठी आर्थिक पाठबळ दिल्यास किंवा त्यांना जामीन मिळवून देण्यासाठी मदत केल्यास तुरूंगातून बाहेर पडून देशाचा जबाबदार नागरिक म्हणून मुख्य प्रवाहात समावेश होण्यास मदत होणार असल्याचे कळविले आहे. सदर योजनेची यशस्वी अंमलबजावणी करण्यासाठी मार्गदर्शक तत्वे (Guidelines) व मानक कार्यप्रणाली (S.O.P.) निश्चित करण्यात आली आहे. सदर मार्गदर्शक तत्वान्वये नमूद केल्यानुसार शासन स्तरावर “देखरेख समिती” (Oversight Committee) गठित करण्याची बाब शासनाच्या विचाराधीन होती.
शासन निर्णय :
केंद्र शासनाने दंड भरण्यास असमर्थ असलेल्या तसेच आर्थिक अडचणींमुळे जामीन मिळू शकत नसलेल्या बंद्यांना जामीन मिळवून देण्याकरीता आखलेल्या योजनेच्या यशस्वी अंमलबजावणीकरीता खालीलप्रमाणे शासन स्तरावर “देखरेख समिती” (Oversight Committee) स्थापन करण्यात येत आहे.
# Page 2
शासन निर्णय क्रमांकः जेएलएम-०७२३/प्र.क्र.११७/तुरुंग-२,
---------------------------------------------------------------------------------------------
| अ.क्र. | अधिकाऱ्यांचे पदनाम | समितीचे पद |
|  | अपर मुख्य सचिव/प्रधान सचिव/सचिव (अ. व सु.), गृह विभाग, मंत्रालय, मुंबई. | अध्यक्ष |
|  | प्रधान सचिव (विधी परामर्शी) विधी व न्याय विभाग, मंत्रालय, मुंबई. | सदस्य |
|  | मा. सचिव, महाराष्ट्र राज्य विधी सेवा प्राधिकरण, मा. उच्च न्यायालय, मुंबई. | सदस्य |
|  | मा. महाप्रबंधक, मा. उच्च न्यायालय, मुंबई | सदस्य |
|  | अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे. | सदस्य सचिव |
| ६ | सह/उप सचिव (तुरुंग), गृह विभाग, मंत्रालय, मुंबई, | सदस्य |
---------------------------------------------------------------------------------------------
२. या योजनेच्या अंमलबजावणीकरीता केंद्र शासनाने निश्चित केलेल्या मार्गदर्शक तत्वे व मानक कार्यप्रणालीनुसार सदर समिती कार्यवाही करील. या योजनेची तत्वे व मानक कार्यप्रणाली सोबतच्या जोडपत्रानुसार आहे. (ANNEXURE-1)
# Page 3
# Page 4