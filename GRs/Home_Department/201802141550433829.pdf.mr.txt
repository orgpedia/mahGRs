# Page 1
टिळकनगर पोलीस स्टेशन गु.र.नं.२५४/२०१२ ( सेशन केस क्र. १२२/२०१३) मधून उद्भवणा-या न्यायालयीन प्रकरणांमध्ये विशेष सरकारी अभियोक्ता म्हणून नियुक्त करण्यात आलेल्या अॅड. श्रीमती किरण रायकर यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी २०१४/प्र.क्र.१३५/पोल-१०
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा रोड,
मुंबई - ४०० ०३२
दिनांक : १४ फेब्रुवारी, २०१८
संदर्भ : शासन अधिसूचना, विधी व न्याय विभाग क्र. एसपीपी १०१४/यु.ओ.आर.६४/डी-१४, दिनांक ०५ डिसेंबर, २०१७
शासन निर्णय: टिळकनगर पोलीस स्टेशन गु.र.नं.२५४/२०१२ (सेशन केस क्र.१२२/२०१३) मधून उद्भवणा
या न्यायालयीन प्रकरणांमध्ये शासनाच्या वतीने कामकाज पहाण्यासाठी अॅड. श्रीमती किरण रायकर
यांची विधी व न्याय विभागाच्या वरील संदर्भाधीन दिनांक ०५ डिसेंबर, २०१७ च्या अधीसूचनेद्वारे
विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी
ॲड.श्रीमती किरण रायकर यांना खालीलप्रमाणे फी अदा करण्यास शासन मान्यता देत आहे.
अ) प्रतिदिन परिणामकारक सुनावणी फी :- रुपये ५,०००/- (रुपये पाच हजार फक्त)
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून
कमी नाही, अशा अधिका-याकडून प्रमाणित करुन घेण्यात यावेत व कोणत्याही प्रकारचे अतिरिक्त
प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड.श्रीमती किरण रायकर यांना
अपरिणामकारक सुनावणी फी अनुज्ञेय असणार नाही.
३. यासाठी येणारा खर्च या विभागाच्या मागणी क्र. बी-१, २०५५ पोलीस - (००) १०८, राज्य
मुख्यालय पोलीस (०२) (०१) शहर पोलीस आस्थापना - (२०५५ ००९७) - २८ व्यावसायिक सेवा या
लेखाशिर्षाखालील त्या त्या आर्थिक वर्षाच्या मंजूर अनुदानातून मासिक निधी विवरणपत्रानुसार
भागविण्यात येईल.
# Page 2
शासन निर्णय क्रमांकः एसपीपी २०१४/प्र.क्र.१३५/पोल-१०
४. हा शासन निर्णय वित्त विभागाच्या अनौपचारिक संदर्भ क्र.१९/१८/व्यय-७, दिनांक
१६.०१.२०१८ अन्वये मिळालेल्या सहमतीनुसार निर्गमित करण्यात येत आहे.