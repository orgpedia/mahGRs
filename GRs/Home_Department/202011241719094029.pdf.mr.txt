# Page 1
अनुसूचित जमाती प्रवर्गातून नियुक्त झालेल्या, तथापि जात वैधता प्रमाणपत्र सादर करू न शकलेल्या / अन्य जात वैधता प्रमाणपत्र सादर केलेल्या मोटार वाहन विभागातील अधिकारी / कर्मचारी यांच्याकरिता अधिसंध्य पदे निर्माण करणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०४१९/प्र.क्र.१३०/परि-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २४ नोव्हेंबर, २०२०
संदर्भ:- १) सामान्य प्रशासन विभागाचा शासन निर्णय क्र. बीसीसी-२०१८/प्र.क्र.३०८/१६-ब दिनांक - २१.१२.२०१९.
२) सामान्य प्रशासन विभागाचा शासन निर्णय क्र. बीसीसी-२०२०/प्र.क्र.१८७ओ/१६-ब दिनांक - ३०.०६.२०२०.
३) सामान्य प्रशासन विभागाचा शासन निर्णय क्र. बीसीसी-२०२०/प्र.क्र.१८७ओ/१६-ब दिनांक - २८.९.२०२०.
प्रस्तावना :
माननीय सर्वोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये दि.६/७/२०१७ रोजी दिलेल्या
निर्णयाची राज्यात अंमलबजावणी करण्याच्या अनुषंगाने, सामान्य प्रशासन विभागाने संदर्भीय क्र.१ दिनांक २१.१२.२०१९
रोजीच्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न
शकलेल्या अथवा अन्य जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करणे, तसेच
उक्त अनुसूचित जमातीच्या पदावर नियुक्त झालेल्या अधिकारी / कर्मचाऱ्यांची रिक्त होणारी पदे भरण्यासाठी महाराष्ट्र
लोकसेवा आयोगास मागणीपत्र पाठविणे याबाबत सूचना दिलेल्या आहेत. मोटार वाहन विभागातील मोटार वाहन निरक्षक,
सहायक मोटार वाहन निरिक्षक, मुख्य लिपिक, वरिष्ठ लिपिक, कनिष्ठ लेखापरिक्षक, कनिष्ठ लिपिक, लिपिक-टंकलेखक
शिपाई व वाहन चालक यांच्याकरीता १६ अधिसंख्य पदे या विभागाच्या आस्थापनेवर निर्माण करण्याची बाब शासनाच्या
विचाराधीन होती.
शासन निर्णयः
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या, अन्य मागासवर्ग
जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी /
कर्मचारी यांच्यासाठी मोटार वाहन विभागातील मोटार वाहन निरक्षक, सहायक मोटार वाहन निरिक्षक, मुख्य लिपिक, वरिष्ठ
लिपिक, कनिष्ठ लेखापरिक्षक, कनिष्ठ लिपिक, लिपिक-टंकलेखक, शिपाई व वाहन चालक यांच्याकरीता या विभागात या
शासननिर्णयान्वये १६ अधिसंख्य पदे निर्माण करण्यात येत आहेत.
# Page 2
शासन निर्णय क्रमांकः एमव्हीडी-०४१९/प्र.क्र.१३०/ परि-३
२. उपरोक्त नमूद केल्यानुसार जात वैधता प्रमाणपत्र सादर करु न शकलेल्या, अन्य मागासवर्ग जात वैधता प्रमाणपत्र
सादर केलेल्या, तसेच जातवैधता प्रमाणपत्राबाबत न्यायालयीन प्रकरणे प्रलंबित असलेले एकूण १६ अधिकारी / कर्मचारी यांची
माहिती विवरणपत्र-१ मध्ये नमूद करण्यात आली आहे,
३. उपरोक्त नमूद केल्यानुसार संवर्गनिहाय व कार्यालयनिहाय निर्माण करण्यात येत असलेल्या अधिसंध्य पदांची संख्या
विवरणपत्र-२ मध्ये नमूद करण्यात आली आहे.
४. वरीलप्रमाणे एकूण १६ अधिसंख्य पदे मोटार वाहन विभागाच्या आस्थापनेवर सामान्य प्रशासन विभागाच्या संदर्भीय क्र.२
च्या दि.३०/६/२०२० च्या शासन निर्णयान्वये प्रशासकीय विभागास असलेल्या अधिकारान्वये निर्माण करण्यात येत आहेत. सदर
अधिसंख्य पदांबाबत सामान्य प्रशासन विभागाच्या संदर्भीय क्र.३ च्या दि.२८/९/२०२० च्या शासन निर्णयामध्ये नमूद केल्यानुसार
वित्त विभागाची कार्योत्तर मान्यता घेण्याची कार्यवाही स्वतंत्रपणे करण्यात येईल. तसेच, ११ महिन्यांच्या कालावधीनंतर
अधिसंख्य पदावरील कर्मचाऱ्यांच्या नियुक्तीस शासनाने मुदतवाढ न दिल्यास कोणतेही अधिसंख्य पद कार्यरत राहणार नाही.
५. ज्या अधिकारी / कर्मचारी यांचे अनुसूचित जमातीचे जात प्रमाणपत्र अवैध ठरविण्याच्या जात पडताळणी समितीच्या
निर्णयाच्या विरोधात मा . न्यायालयामध्ये याचिका प्रलंबित असतील अशा प्रकरणी सामान्य प्रशासन विभाग / कार्यासन १६ ब
यांच्या शासन निर्णय दिनांक २१.१२.२०१९ मधील ३ ( क ) येथील सूचनेनुसार परिवहन आयुक्त कार्यालयाने मा. सर्वोच्च
न्यायालयाचे दिनांक ०६.०७.२०१७ चे आदेश संबंधित न्यायालयाच्या निदर्शनास आणून, अशी प्रकरणे तात्काळ निकाली
काढण्यासाठी आवश्यक ती कार्यवाही करावी. तद्नंतर सदर अधिकारी / कर्मचारी यांच्या सेवा अधिसंख्य पदावर वर्ग
करण्याबाबतची न्यायोचित कार्यवाही करावी.
६. अधिसंख्य पदावर सेवा वर्ग करण्यात येणारे अधिकारी / कर्मचारी सध्या ज्या पदावर कार्यरत आहेत त्या पदाचे
अधिसंख्य पद निर्माण करुन, तात्पुरत्या स्वरुपात ११ महिन्यांकरीता किंवा ते सेवेत राहिले असते तर ते ज्या दिनांकाला
सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत सदर अधिकारी / कर्मचारी यांच्याकरीता सदर
अधिसंख्य पद अस्तित्वात राहील.
७. अधिसंख्य पदावर सेवा वर्ग करण्यात येणारे सोबतच्या विवरणपत्र–१ मधील अ.क्र.१ ते २ च्या संवर्ग-अ च्या
अधिकाऱ्यांचे आदेश शासन स्तरावरून निर्गमित करण्यात येत आहेत. तर परिवहन आयुक्त कार्यालयाने विवरणपत्र-१ मधील
उर्वरित संवर्ग-क व ड च्या अधिकारी / कर्मचारी यांच्या सेवा अधिसंख्य पदावर या शासन निर्णयाच्या दिनांकापासून तात्काळ
वर्ग कराव्यात.
पृष्ठ ७ पैकी २
# Page 3
शासन निर्णय क्रमांकः एमव्हीडी-०४१९/प्र.क्र.१३०/परि-३
८. अधिसंख्य पदांच्या वेतनावर येणारा खर्च हा संबंधित अधिकारी / कर्मचारी सध्या ज्या कार्यालयात कार्यरत आहेत, त्या
कार्यालयाच्या वेतनासंबंधिच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून
भागविण्यात यावा .
९. हा शासन निर्णय सामान्य प्रशासन विभागाच्या क्र.बीसीसी-२०१८/प्र.क्र.३०८/१६-ब, दिनांक २१/१२/२०१९ च्या शासन
निर्णयामधील तरतुदीनुसार निर्गमित करण्यात येत आहे.
# Page 4
# Page 5
# Page 6
# Page 7