# Page 1
कोविड–१९ च्या पार्श्वभूमीवर परवानाधारक रिक्षाचालकांना आर्थिक मदत देण्याबाबत.
महाराष्ट्र शासन
गृह (परिवहन विभाग
शासन निर्णय क्र. एमव्हीआर-०४२१/प्र.क्र.६१/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक - ०७ मे, २०२१.
संदर्भ -१) वित्त विभागाचे पत्र क्र.२०२१/प्र.क्र.२१/ साधनसंपत्ती, दि.२२.०४.२०२१.
२) नियोजन विभागाचे पत्र क्र. डिएपी-१०२०/कोविड-१९/पॅकेज/१४११, दि.१६.०४.२०२१.
३) परिवहन आयुक्त कार्यालयाचे पत्र क्र. एमव्हीआर-०४२१/सीआर-४/का-२(२)/ जा.क्र.५२१४, दि.२७.०४.२०२१.
शासन निर्णय :
राज्यात मार्च २०२१ पासून कोविड–१९ ची दुसरी लाट आली असून सदर लाट
रोखण्यासाठी “ब्रेक-द-चेन" अंतर्गत निर्बंध लागू करण्यात आले आहेत. त्यामुळे आर्थिक दुर्बल
घटकांना तातडीची आर्थिक मदत देण्यासाठी शासनाने पॅकेजची घोषणा केलेली आहे. या पॅकेज
अंतर्गत रिक्षाचालक परवानाधारकांना प्रत्येकी रु.१५००/- एकवेळचे अर्थसहाय्य देण्याची बाब
समाविष्ट आहे. त्यानुसार राज्यातील रिक्षाचालक परवानाधारकांना एकवेळचे अर्थसहाय्य म्हणून
रु.१५००/- एवढे अर्थसहाय्य देण्याबाबतच्या अटी व शर्ती खालीलप्रमाणे विहित करण्यात येत
आहेत.
२. राज्यातील जे परवानाधारक ऑटोरिक्षा चालक आहेत, अशा रिक्षाचालकांना प्रत्येकी
रु.१५००/- एकवेळचे अर्थसहाय्य देण्यात यावे. सदरचे अर्थसहाय्य हे DBT प्रणालीव्दारे संबंधित
लाभार्थ्यांना अदा करण्यात यावे.
३. त्यासाठी महा. आय. टी. मार्फत पोर्टल विकसीत करुन त्याव्दारे थेट लाभार्थ्यांच्या बँक
खात्यात निधी जमा करण्याची कार्यवाही करण्यात यावी.
४. राज्यातील ७.२० लक्ष ऑटोरिक्षा चालकांना प्रत्येकी रु.१५००/- प्रमाणे अर्थसहाय्य
देण्यासाठी लागणारा एकूण खर्च रु.१०८,००,००,०००/- (रु. एकशे आठ कोटी फक्त) एवढे
अर्थसहाय्य देण्यासाठी मागणी क्र. बी - ३, २०४१, वाहनावरील कर, ००, ००१, संचालन व
# Page 2
शासन निर्णय क्रमांकः एमव्हीआर-०४२१/प्र.क्र.६१/परि-२
प्रशासन, (०१) परिवहन आयुक्त, (०१) (०१) आस्थापना - परिवहन आयुक्त (दत्तमत) (अनिवार्य)
२०४१००१८, ३३-अर्थसहाय्य या लेखाशिर्षाखालील सन २०२१-२२ च्या मंजूर अनुदानातून
भागविण्यात यावा.
५. सदर शासन निर्णय वित्त विभाग अनौपचारीक संदर्भ क्र.२१२, कार्यासन व्यय-८,
दि.०५.०५.२०२१ रोजी दिलेल्या सहमतीने निर्गमित करण्यात येत आहे.