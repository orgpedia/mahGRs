# Page 1
महाराष्ट्र शासन
गृह विभाग,
मंत्रालय (मुख्य इमारत), दुसरा मजला,
मादाम कामा मार्ग, हुतात्मा राजगुरु चौक, मुंबई ४०० ०३२.
दूरध्वनी क्र ०२२ २२७९ ४२४० Email ID : home_specialla@maharashtra.gov.in
शासन परिपत्रक क्र. संकिर्ण-१२२०/प्र.क्र. ११९/विशा-१ अ दिनांक : २२ डिसेंबर, २०२०
विषय :- दिनांक ०१ जानेवारी, २०२१ रोजी होणाऱ्या मौजे पेरणे, ता. हवेली, जि. पुणे येथील जयस्तंभ अभिवादन कार्यक्रम दिनानिमित्त मार्गदर्शक सूचना.
परिपत्रक
दिनांक ०१ जानेवारी, १८१८ रोजी कोरेगाव भीमा येथे झालेल्या युध्दामध्ये कामी आलेल्या व जखमी झालेल्या योध्यांच्या स्मरणार्थ सन १८२२ साली पेरणे ता. हवेली, जि. पुणे येथील भिमा नदीच्या तीराजवळ जयस्तंभ उभारण्यात आलेला आहे. जयस्तंभ अभिवादनास देशभरातून दरवर्षी दिनांक १ जानेवारी रोजी मोठया संख्येने अनुयायी येत असतात.
यावर्षी झालेले विविध धार्मिक कार्यक्रम जसे की, १४ एप्रिल रोजीची डॉ. बाबासाहेब जयंती, आषाढी व कार्तिकी वारी, गणेश उत्सव, नवरात्र, ईद, ६ डिसेंबर, महापरिनिर्वाण दिन हे साजरे करण्यासंदर्भात शासनाने वेळोवेळी सूचना निर्गमित केलेल्या आहेत. त्याच धर्तीवर दिनांक १ जानेवारी, २०२१ रोजी जयस्तंभ पेरणेफाटा येथील अभिवादन कार्यक्रमाचे अनुषंगाने कोविड-१९ च्या पार्श्वभूमीवर शासनाकडून मार्गदर्शक सूचना देण्यात येत आहेत :
१) राज्यात तसेच मोठ्या शहरांमध्ये अद्यापही कोरोनाचे रूग्ण मोठया प्रमाणावर आढळून येत आहेत. चालू वर्षी कोविड या संसर्गजन्य रोगाचा झालेला प्रादुर्भाव विचारात घेऊन गेल्या सात आठ महिन्यात आलेले सर्व धर्मीय सण/उत्सव अत्यंत साध्या पद्धतीने व लोकांनी एकत्रीत न येता साजरे केले आहेत. त्यामुळे दिनांक ०१ जानेवारी, २०२१ रोजी जयस्तंभ पेरणे येथे होणारा अभिवादन कार्यक्रम कोविडच्या पार्श्वभूमीवर पुर्ण खबरदारी घेवून अत्यंत साध्या पध्दतीने प्रतिकात्मक स्वरूपात पार पाडण्यात यावा.
२) अभिवादन दिनानिमीत्त संपूर्ण महाराष्ट्र व परराज्यातून भाविक जयस्तंभ पेरणे येथे येत असल्याने कोविडचा धोका लक्षात घेऊन होणाऱ्या गर्दीवर निर्बंध घालण्याच्या दृष्टीने पेरणे परिसरात स्थानिक प्रशासनामार्फत निर्बंध घालण्यात यावे.
३) कोविड विषाणुच्या पार्श्वभूमीवर जयस्तंभ पेरणे येथे येण्यावर तसेच पुणे जिल्हयातील अन्य ठिकाणी गर्दी करण्यास निर्बंध असल्याने जयस्तंभ अभिवादन कार्यक्रमाचे दुरदर्शनवरून तसेच इतर माध्यमांद्वारे थेट प्रक्षेपण करण्यात येणार आहे, त्यामुळे सर्व अनुयायांनी जयस्तंभ पेरणे येथे न येता घरातूनच जयस्तंभास अभिवादन करावे.
४) जयस्तंभ अभिवादन कार्यक्रमाच्या ठिकाणी व आसपासच्या परिसरात कोणत्या प्रकारची सभा घेणे, खाद्यपदार्थ व पुस्तकांचे स्टॉल लावणे इत्यादींवर निर्बंध घालण्यात यावे.
५) कोविड-१९ या विषाणूचा प्रादुर्भाव रोखण्यासाठी शासनाच्या नगर विकास विभाग, मदत व पुनर्वसन विभाग, आरोग्य विभाग, पर्यावरण विभाग, वैद्यकीय शिक्षण विभाग तसेच संबधीत महापालिका, पोलीस, स्थानिक प्रशासन यांनी वेळोवेळी विहित केलेल्या नियमांचे अनुपालन करणे बंधनकारक राहील. तसेच या
# Page 2
शासन परिपत्रक क्रमांकः संकिर्ण-१२२०/प्र.क्र. ११९/विशा-१ अ
परिपत्रकानंतर व प्रत्यक्ष जयस्तंभ अभिवादन दिनाचा कार्यक्रम सुरु होण्याच्या मधल्या कालावधीत काही सूचना नव्याने प्रसिध्द झाल्यास त्यांचे देखील अनुपालन करावे.