# Page 1
नागरी संरक्षण संघटनेच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर न केलेल्या अधिकारी/कर्मचा-यांसाठी अधिसंख्य पदे निर्माण करण्याबाबत...
महाराष्ट्र शासन
गृह विभाग
शासन निर्णय क्रमांक सीडीएम-२०२०/प्र.क्र.१०७/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २५ जून, २०२१
वाचावे :-१) शासन निर्णय, सामान्य प्रशासन विभाग, क्र.बीसीसी-२०१८/प्र.क्र.३०८/१६ब, दि.२१.१२.२०१९ २) संचालक, नागरी संरक्षण, महाराष्ट्र राज्य, यांचे पत्र क्र नासंस/कार्या-२(३)/प्र.क्र.२ (खंड-२)/ २०२०/२००, दि.०३.०३.२०२०,
३) शासन निर्णय, सामान्य प्रशासन विभाग, क्र. बीसीसी-२०२०/प्र.क्र.१८७ओ/१६ब, दि.३०.०६.२०२० प्रस्तावना:
मा. सर्वोच्च न्यायालयाने सिव्हील अपील क्र. ८९२८/२०१५ (चेरमन ॲन्ड मँनेजिंग डायरेक्टर, एफसीआय आणि इतर विरुध जगदिश बालाराम बहिरा व इतर) व इतर याचिकांमध्ये दि.१६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिलेला आहे. मा. उच्च न्यायालय, मुंबई, खंडपीठ नागपूर यांनी रिट याचिका क्र.३१४०/२००८ मध्ये दि.२८.०९.२०१८ च्या आदेशान्वये मा. सर्वोच्च न्यायालयाच्या आदेशानुसार दि.३१.१२.२०१९ पर्यंत कार्यवाही करण्याचे आदेश दिले आहेत. मा. सर्वोच्च न्यायालयाचे सदर आदेश विचारात घेता, गृह विभागाच्या अधिपत्याखालील नागरी संरक्षण संघटनेच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर न केलेल्या अधिकारी/ कर्माचारी अंमलबजावणीसाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय: मा. सर्वोच्च न्यायालयाने सिव्हील अपील क्र. ८९२८/२०१५ व इतर याचिकांमध्ये दि. १६.०७.२०१७ रोजी दिलेल्या निर्णयाची अंमलबजावणी करण्यासंदर्भात, गृह विभागाच्या अधिपत्याखालील नागरी संरक्षण संघटनेच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर न केलेल्या व सद्य:स्थितीत कार्यरत असणा-या एकूण २ अधिकारी व कर्माचारी-यांसाठी खालील प्रमाणे अधिसंख्य पदे निर्माण करण्यास शासन मान्यता देण्यात येत आहे.
नागरी संरक्षण संघटनेच्या आस्थापनेवरील कार्यरत अधिकारी व कर्माचा-यांकरिता निर्माण करण्यात येणारी अधिसंख्य पदे:
# Page 2
शासन निर्णय क्रमांकः सीडीएम-२०२०/प्र.क्र.१०७/विशा-८
-----------------------------------------------------------------------------------------------
| अ.क्र. | कर्मचा-याचे नाव | संबंधित कर्मचा-याकरिता निर्माण करण्यात येणा-या अधिसंख्य पदाचे पदनाम | गट |
| १ | श्री.शशिकांत भाईदास शिरसाठ | सहाय्यक उपनियंत्रक | क |
| २ | श्री.लिलाधर रामभाऊ भगत | संदेशवाहक/शिपाई | ड |
-----------------------------------------------------------------------------------------------
२. अनुसूचित जमातीचे जात वैधता प्रमाणपत्र सादर न केल्याच्या कारणास्तव अधिसंख्य पदांवर सेवा वर्ग करण्यात येणा-या कर्मचा-यांना मानवतावादी दृष्टीकोनातून तसेच प्रशासनाची होणारी अडचण दूर करण्यासाठी “११ महिन्यांकरिता किंवा संबंधित सेवेत राहिले असते तर ते ज्या दिनांकास सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत” तात्पुरत्या स्वरुपात नेमणूक देण्यात येत आहे.
३. संचालक, नागरी संरक्षण संचालनालय, महाराष्ट्र राज्य, मुंबई यांनी सामान्य प्रशासन विभागाच्या संदर्भाधीन दि.२१.१२.२०१९ रोजीच्या शासन निर्णयासोबत जोडलेल्या परिशिष्टामधील नमुन्यानुसार नियुक्ती आदेश तात्काळ निर्गमित करुन संबंधित कर्मचा-यांची सेवा तातडीने अधिसंख्य पदावर वर्ग करावी व त्याबाबतचा अहवाल शासनास सादर करावा.
४. यासंदर्भात सामान्य प्रशासन विभागाच्या संदर्भाधीन दि.२१.१२.२०१९ रोजीच्या शासन निर्णयातील नमूद सूचनांनुसार आवश्यक ती कार्यवाही करण्याची जबाबदारी संचालक, नागरी संरक्षण संचालनालय, महाराष्ट्र राज्य, मुंबई यांची राहील.
५. सदर शासन निर्णय, सामान्य प्रशासन विभागाच्या क्र. बीसीसी-२०२०/प्र.क्र.१८७ओ/१६ब, दि.३०.०६.२०२० नुसार प्राप्त प्राधिकारानुसार निर्गमित करण्यात येत आहे.
# Page 3