# Page 1
महाराष्ट्र पोलीस अकादमी, नाशिक तसेच पोलीस प्रशिक्षण केंद्रे आणि विविध पोलीस घटकातून देण्यात येणा-या सेवांतर्गत प्रशिक्षणासाठी आमंत्रित व्याख्यात्यांना देण्यात येणा-या विविध बाबींवरील खर्चामध्ये सुधारणा करणेबाबत महाराष्ट्र शासन
गृह विभाग
शासन निर्णय क्रमांकः पोलीस-१८१५/प्र.क्र.४३७/पोल-५अ
मादाम कामा रोड, हुतात्मा राजगुरु चौक
मंत्रालय, मुंबई- ४०० ०३२
दिनांक : २८ जून २०२२
वाचा : १) गृह विभाग, शासन निर्णय क्रमांक- टिईएक्स-०३०८/प्र.क्र.३४९/पोल-५अ, दि.११.१२.२००९ २) गृह विभाग, शासन निर्णय समक्रमांक दि.२२.११.२०२१ ३) अपर पोलीस महासंचालक, प्रशिक्षण व खास पथके, महाराष्ट्र राज्य, मुंबई यांचे पत्र क्र.
अपोमसं/ प्रशि/आस्था-१/सेवांतर्गत प्रशि/मानधन/२८६/२०१९-२२/१२७, दि.१४.०१.२०२२,/९४७, दि.१७.०३.२०२२ प्रस्तावना :
राज्याच्या पोलीस दलासाठी विविध स्तरावर आयोजीत करण्यात येणा-या सेवांतर्गत प्रशिक्षणासाठी आमंत्रित व्याख्यात्यांना संदर्भ क्र. १ येथील दि.११.१२.२००९ रोजीच्या शासन निर्णयानूसार मानधन अदा करण्यात येत होते. गुन्हेगारीचे बदलते स्वरुप आणि कायदा व सुव्यवस्था राखण्यासाठी पोलीस दलास विविध आव्हानांना सामोरे जावे लागते. त्यासाठी पोलीस दलातील अधिकारी/कर्मचारी यांना सेवांतर्गत प्रशिक्षण देण्याची अत्यंत निकड आहे. गुणवत्तापूर्वक व उत्कृष्ट दर्जाचे प्रशिक्षण देण्यासाठी अनुभवी व तज्ञ व्याख्यात्यांची आवश्यकता असते. त्यानुषंगाने महाराष्ट्र पोलीस अकादमी, नाशिक तसेच पोलीस प्रशिक्षण केंद्रे आणि विविध पोलीस घटकातून देण्यात येणा-या प्रशिक्षणासाठी आमंत्रित व्याख्यात्यांच्या मानधनामध्ये संदर्भ क्र. २ येथील दि.२२.११.२०२१ रोजीच्या शासन निर्णयान्वये सुधारणा करण्यात आली आहे. आता, सदर आमंत्रित व्याख्यात्यांच्या लेखनसामग्री, जेवण, चहा व अल्पोपहार आणि प्रवासखर्चामध्ये सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः पोलीस-१८१५/प्र.क्र.४३७/पोल-५अ, दि.२८जून, २०२२
शासन निर्णय:
महाराष्ट्र पोलीस अकादमी, नाशिक तसेच पोलीस प्रशिक्षण केंद्रे आणि विविध पोलीस घटकातून देण्यात येणा-या प्रशिक्षणासाठी आमंत्रित व्याख्यात्यांच्या लेखनसामग्री, जेवण, चहा व अल्पोपहार आणि प्रवासखर्चामध्ये खालील नमूद केल्याप्रमाणे सुधारणा करण्यात येत आहे.
क) लेखनसामुग्री :- लेखनसामुग्रीकरीता नियमानुसार खर्च करण्यात येईल.
ख) जेवण,चहा व अल्पोपहार :- यासाठी पोलीस प्रशिक्षण केंद्राच्या वसतीगृह/मेस चा यासाठी वापर करण्यात येईल. मुलभूत प्रशिक्षणाव्यतिरिक्त आयोजित करण्यात आलेल्या सेवांतर्गत प्रशिक्षणासाठी एका विषयाच्या कार्यशाळेसाठी प्रत्येक व्याख्याते व प्रशिक्षणार्थीकरिता (Working Lunch साठी ) रु. ३००/- याप्रमाणे खर्च करण्यात येईल. जर यासाठीचा खर्च प्रशिक्षण केंद्रातील वसतीगृह किंवा मेस यामधून करण्यात येत असेल त्यासाठी वेगळा खर्च करण्याची आवश्यकता राहणार नाही. पण मेस शुल्काप्रमाणे जेवढा खर्च झाला आहे तेवढा खर्च अदा करण्यात येईल.
ग) व्याख्यात्यांचा प्रवासखर्च :- प्रशिक्षण देण्यासाठी बोलाविण्यात येणाऱ्या व्याख्यात्यांच्या प्रवासखर्चाची प्रतिपूर्ती पुढीलप्रमाणे करण्यात येईल.
१) महाराष्ट्र पोलीस अकादमी, नाशिक येथे आयोजित करण्यात येणाऱ्या प्रशिक्षणाकरिता बोलविण्यात येणाऱ्या नामांकित व्याख्याते/तज्ज्ञ व्यक्तींना इकॉनॉमी क्लासचा विमान प्रवास अनुज्ञेय राहील. तसेच नामांकित व्याख्याते/तज्ज्ञ व्यतिरिक्त इतर व्याख्यात्यांना त्यांच्या श्रेणीनुसार देय असलेला प्रवास खर्च अनुज्ञेय राहील किंवा त्यांचे शेवटच्या नियुक्तीच्या प्रवर्गानुसार दर अनुज्ञेय राहील.
२) पोलीस आयुक्त/पोलीस अधीक्षक कार्यालय / पोलीस प्रशिक्षण केंद्रे येथे आयोजित करण्यात येणाऱ्या विविध प्रशिक्षणाकरिता बोलविण्यात येणाऱ्या नामांकित व्याख्याते/तज्ज्ञ व्यक्तींना त्यांच्या श्रेणीनुसार देय असलेला वातानुकुलीत द्वितीय वर्ग/वातानुकुलीत तृतीय वर्ग/वातानुकुलीत खुर्ची यान याप्रमाणे रेल्वेचा प्रवास दर अनुज्ञेय राहील. तसेच नामांकित व्याख्याते/तज्ज्ञ व्यतिरिक्त इतर व्याख्यात्यांना त्यांच्या श्रेणीनुसार देय असलेला प्रवास खर्च अनुज्ञेय राहील.
२. वरील सुधारीत दर हे शासन निर्णय निर्गमीत झाल्याच्या दिनांकापासून लागू राहतील. यासाठीचा सर्व खर्च हा प्रशिक्षणासाठीच्या मंजूर अनुदानातून भागविण्यात यावा.
३. सदर शासन निर्णय वित्त विभागाच्या अनौपचारीक संदर्भ क्रमांक-४०/२०२२/व्यय-७, दि.२५.०२.२०२२ अन्वये मिळालेल्या सहमतीने निर्गमीत करण्यात येत आहे.
पृष्ठ ३ पैकी २
# Page 3
शासन निर्णय क्रमांक: पोलीस-१८१५/प्र.क्र.४३७/पोल-५अ, दि. २८ जून, २०२२