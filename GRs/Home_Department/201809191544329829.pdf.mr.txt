# Page 1
अंबाझरी पोलीस स्टेशन, नागपूर येथील गु.र.
क्र.२८१/२०१६ (शुभम महाकाळकर हत्या प्रकरण ) या गुन्ह्याप्रकरणी मा. जिल्हा न्यायालय, नागपूर येथे न्यायालयीन कामकाज पाहण्याकरिता विशेष सरकारी अभियोक्ता म्हणून नियुक्त करण्यात आलेल्या अॅड. श्री. उज्वल निकम यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांक: एसपीपी १२१७/प्र.क्र.३२७/पोल-१०
२ रा मजला, मंत्रालय, हुतात्मा राजुगुरु चौक
मादाम कामा रोड, मुंबई - ४०० ०३२.
दिनांक : १९ सप्टेंबर, २०१८
संदर्भ:- शासन अधिसुचना, विधी व न्याय विभाग क्र. एसपीपी २०१८/यु.ओ.आर.४४/ डी-१४, दिनांक ०४.०५.२०१८.
शासन निर्णय: अंबाझरी पोलीस स्टेशन, नागपूर येथील गु.र.क्र.२८१ /२०१६ (शुभम महाकाळकर हत्या प्रकरण) या गुन्ह्याप्रकरणी मा. जिल्हा न्यायालय, नागपूर येथे न्यायालयीन कामकाज पाहण्याकरीता ॲड.श्री.उज्वल निकम यांची विधि व न्याय विभागाच्या संदर्भाधीन दि.०४.०५.२०१८ च्या अधिसूचनेन्वये विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी अॅड. श्री.उज्वल निकम यांना प्रतिदिन खालीलप्रमाणे फी अदा करण्यास या शासन निर्णयान्वये मान्यता देण्यात येत आहे.
A. प्रतिदिन परिणामकारक सुनावणी फी - ₹५०,०००/ B. विचारविनिमय फी (प्रतितास) - ₹ १५,०००/ कमाल मर्यादा प्रतिदिन - ₹५०,०००/
C. हॉटेल लॉजिंग बोर्डींग (प्रतिदिन) - ₹५,०००/ D. प्रवास खर्च - विमानाचा प्रत्यक्ष खर्च.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड. श्री. उज्वल निकम यांना उपरोक्त फी व्यतिरिक्त अपरिणामकारक सुनावणी फी किंवा अन्य कोणत्याही प्रकारची फी वा भत्ता अनुज्ञेय असणार नाही.
३. यासाठी येणारा खर्च या विभागाच्या मागणी क्र.बी-१, २०५५ पोलीस - (००) (१०९), जिल्हा पोलीस (००) (०१), जिल्हा पोलीस दल (२०५५०१६८) - २८ व्यावसायिक सेवा, या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
# Page 2
शासन निर्णय क्रमांकः एसपीपी १२१७/प्र.क्र.३२७/पोल-१०
४. हा शासन निर्णय वित्त विभागाच्या अनौपचारिक संदर्भ क्र.२०८/१८/व्यय-७. दिनांक ०७.०७.२०१८ अन्वये मिळालेल्या सहमतीनुसार निर्गमित करण्यात येत आहे.