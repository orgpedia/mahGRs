# Page 1
मे. पवन हंस हेलीकॉप्टर्स लिमिटेड, मुंबई यांच्याकडून हेलीकॉप्टर भाडे भाडे तत्वावर घेण्याबाबत.
महाराष्ट्र शासन
गृह विभाग
शासन निर्णय क्रमांक: एनएएक्स ०३१८/प्र.क्र.१३३/विशा १ ब.
दुसरा मजला, मुख्य इमारत, मादाम कामा मार्ग, मंत्रालय, मुंबई ४०० ०३२.
दिनांक : २९ मार्च, २०१९
वाचा :- १. शासन निर्णय क्रमांक : एनएएक्स ०११६/प्र.क्र.२२/विशा १ ब, दि. ३०.१.२०१६ २. शासन निर्णय क्रमांक : एनएएक्स ०३१८/प्र.क्र.१३३/विशा १ ब, ३१ मार्च, २०१८ ३. पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२१
अ/१९५/हेलिकॉप्टर/१४४/२०१७, दिनांक २०.०२.२०१९
प्रस्तावना :
मे.पवन हंस हेलीकॉप्टर्स लिमिटेड, मुंबई व पोलीस महासंचालक, महाराष्ट्र राज्य, मुंबई यांच्यामध्ये दिनांक २२ मार्च, २०१६ ते २१ मार्च, २०१८ या दोन वर्षाकरीता हेलीकॉप्टर भाडे तत्वावर घेण्याकरीता करार करण्यात आला होता. नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती तसेच जवानांची ने-आण करणे, जखमी जवानांना त्वरीत वैद्यकीय सहाय्य पुरविणे तसेच जवानांना खाद्यसामुग्री पुरविणे, संशयित भागाची पाहणी करणे इ.
साठी दिनांक २२ मार्च, २०१८ ते दिनांक २१ मार्च, २०१९ या एक वर्षाच्या कालावधीसाठी सद्याच्या दराने हेलिकॉप्टर भाड्याने घेण्याबाबतची मुदतवाढ संदर्भाधीन क्र. २ च्या शासन निर्णयान्वये देण्यात आली होती. अपर पोलीस महासंचालक, महाराष्ट्र राज्य, मुंबई यांच्या संदर्भाधीन क्रमांक ३ च्या पत्रान्वये अन्वये आगामी लोकसभा व विधानसभा सार्वत्रिक निवडणूकांच्या काळात नक्षलग्रस्त अतिसंवेदशील भागात पोलीस पथके, ईव्हीएम मशीन्सची ने-आण करणे, नक्षलविरोधी अभियानादरम्यान पोलीस अधिकारी / कर्मचारी यांना तातडीची वैद्यकीय सेवा उपलब्ध करुन देणे त्याचप्रमाणे मतदान अधिकारी व कर्मचारी यांची ने-आण करणे याकरीता दि. २२ मार्च, २०१९ ते दि.२१ मार्च, २०२० या कालावधीकरीता सद्याच्या दराने हेलिकॉप्टर भाड्याने घेण्याबाबत मुदतवाढीस मान्यता देण्याबाबतचा प्रस्ताव सादर केला होता. सदर प्रस्तावावर वित्त विभागानी दि. २२.०३.२०१९ ते दि.२१.०९.२०१९ या कालावधीकरीता सद्याच्या दराने हेलिकॉप्टर भाडयाने घेण्याबाबत सहमती दर्शविली आहे. त्यानुसार दि.२२.०३.२०१९ ते दि.२१.०९.२०१९ या कालावधीसाठी सद्याच्या दराने नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती तसेच जवानांची ने-आण करणे, जखमी जवानांना त्वरीत वैद्यकीय सहाय्य पुरविणे तसेच जवानांना खाद्यसामुग्री पुरविणे, संशयित भागाची पाहणी करणे इ. साठी हेलिकॉप्टर भाडे तत्वावर घेण्यास मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांकः एनएएक्स ०३१८/प्र.क्र.१३३/विशा १ ब.
शासन निर्णय :
आगामी लोकसभा व विधानसभा सार्वत्रिक निवडणूकांच्या काळात नक्षलग्रस्त अतिसंवेदशील भागात पोलीस पथके, ईव्हीएम मशीन्सची ने-आण करणे, नक्षलविरोधी अभियानादरम्यान पोलीस अधिकारी / कर्मचारी यांना तातडीची वैद्यकीय सेवा उपलब्ध करुन देणे
त्याचप्रमाणे मतदान अधिकारी व कर्मचारी यांची ने-आण करणे याकरीता व त्याचप्रमाणे सन २०१६
मध्ये झालेल्या दर करारानुसार मे पवन हंस कंपनी लिमिटेड, मुंबई यांच्याकडून दिनांक २२ मार्च, २०१८ ते दिनांक २१ मार्च, २०१९ या एक वर्षाच्या कालावधीसाठी हेलिकॉप्टर भाड्याने घेण्यात आले
होते. त्याचप्रमाणे वित्त विभागाच्या दिलेल्या अभिप्रायानुसार हेलिकॉप्टर भाडयाने घेण्याबाबत
सद्याच्या दरानेच दि. २२ मार्च, २०१९ ते दि.२१ सप्टेंबर, २०१९ या कालावधीकरीता मुदतवाढ देण्यात येत आहे.
२. यासाठीचा खर्च मागणी क्र. “बी-१, २०५५ पोलीस (००) १०९ जिल्हा पोलीस (००) (०१) जिल्हा पोलीस बल (२०५५ ०१६८) ५१ मोटार वाहने” या लेखाशिर्षाखाली करण्यात यावा.
३. सदर शासन निर्णय वित्त विभागाच्या सहमतीने व अनौपचारीक संदर्भ क्र. ९६/१९/व्यय-७, दि. १९.०३.२०१९ अन्वये दिलेल्या मान्यतेनुसार निर्गमित करण्यात येत आहे.
# Page 3