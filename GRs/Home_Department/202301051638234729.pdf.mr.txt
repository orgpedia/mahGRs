# Page 1
पोलीस अधिकाऱ्यांच्या गणवेष भत्त्यात वाढ करण्याबाबत.
महाराष्ट्र शासन
गृह विभाग
शासन निर्णय क्रमांक :- एमआयएस-१३१६/प्र.क्र.२५०/पोल-४,
मंत्रालय, मुंबई- ४०० ०३२,
दिनांक : ०५ जानेवारी, २०२३
संदर्भ :- १) गृह विभाग, शासन निर्णय क्र.युएनएफ-१२०४/२४९२/प्र.क्र.२२/पोल-४, दि.३०.०६.२००६, २) पोलीस महासंचालक, महाराष्ट्र राज्य, मुंबई यांचे पत्र जा.क्र.पोमसं/३०/गणवेष भत्ता वाढ/१७८/ २०१५, दि.१८.०८.२०२१.
प्रस्तावना : संदर्भ क्र.१ येथील शासन निर्णयान्वये पोलीस उप निरीक्षक ते अपर पोलीस अधिक्षक यांना दर चार वर्षाकरीता प्रत्येकी रु.५,०००/- इतके गणवेष अनुदान मंजूर करण्यात आले होते. सदर गणवेष अनुदानामध्ये वाढ करण्याची बाब शासनाच्या विचाराधीन होती.
शासन निर्णय : पोलीस उप निरीक्षक ते अपर पोलीस अधिक्षक यांना दर चार वर्षाकरीता प्रत्येकी रू.५,०००/ इतक्या अनुदानास मान्यता देण्यात आल्याबाबतचा संदर्भ क्र.१ येथील शासन निर्णय अधिक्रमित करण्यात येत असून, पोलीस उप निरीक्षक ते अपर पोलीस अधिक्षक यांच्या गणवेष अनुदानात वाढ करुन प्रतिवर्षी रू.६,०००/- (अक्षरी रुपये सहा हजार फक्त) इतक्या गणेवष भत्त्यास मान्यता देण्यात येत आहे.
२. सदरचा खर्च गृह विभाग, “मागणी क्र. बी-१, २०५५ पोलीस (००) १०९ जिल्हा पोलीस (००) (०१) जिल्हा पोलीस बल (२०५५ ०१६८), १३-कार्यालयीन खर्च” व “मागणी क्र. बी-१ २०५५-पोलीस, (००) १०८, राज्य मुख्यालय पोलीस (०२) शहर पोलीस (०२) (०१) शहर पोलीस आस्थापना (२०५५ ००९७) १३ कार्यालयीन खर्च” या लेखाशिर्षाखाली चालू आर्थिक वर्षातील तरतूदीतून भागविण्यात यावा.
३. सदरचा शासन आदेश दिनांक ०१.०१.२०२३ पासून लागू राहील.
४. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र.५०४/२०२२/व्यय-७, दि.२१.१२.२०२२ अन्वये निर्गमित करण्यात येत आहे.
# Page 2