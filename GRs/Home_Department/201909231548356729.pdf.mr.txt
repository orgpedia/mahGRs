# Page 1
मे. पवनहंस हेलीकॉप्टर्स लिमिटेड, मुंबई यांच्याकडून हेलीकॉप्टर भाडे तत्वावर घेण्याबाबत.
महाराष्ट्र शासन
गृह विभाग
शासन निर्णय क्र.- एनएएक्स ०३१८/प्र.क्र.१३३/विशा १ ब.
दुसरा मजला, मादाम कामा मार्ग,
हुतात्मा राजगुरु चौक, मंत्रालय, मुंबई - ४०० ०३२.
दिनांक - २३ सप्टेंबर, २०१९.
वाचा- १. शासन निर्णय क्र. - एनएएक्स ०११६/प्र.क्र.२२/विशा १ ब, दि. ३०/१/२०१६.
२. शासन निर्णय क्र. - एनएएक्स ०३१८/प्र.क्र.१३३/विशा १ ब, दि. ३१/३/२०१८.
३. शासन निर्णय क्र. - एनएएक्स ०३१८/प्र.क्र.१३३/विशा १ ब, दि. २९/३/२०१९.
४. पोलीस महासंचालक, महाराष्ट्र राज्य, मुंबई यांचे पत्र क्र.- पोमसं/२१-अ/१९५/ हेलिकॉप्टर/१४४/२०१७, दि. १०/७/२०१९.
प्रस्तावना : मे.पवनहंस हेलीकॉप्टर्स लिमिटेड, मुंबई व पोलीस महासंचालक, महाराष्ट्र राज्य, मुंबई
यांच्यामध्ये दि. २२ मार्च, २०१६ ते २१ मार्च, २०१८ या दोन वर्षाकरीता नक्षलग्रस्त भागात पोलीस दलाचे
बळकटीकरण करण्यासाठी तसेच जखमी व्यक्ती तसेच जवानांची ने-आण करणे, जखमी जवानांना त्वरीत
वैद्यकीय सहाय्य पुरविणे तसेच जवानांना खाद्यसामुग्री पुरविणे, संशयित भागाची पाहणी करणे इ.
कामांकरिता हेलीकॉप्टर भाडे तत्वावर घेण्याकरीता करार करण्यात आला होता. संदर्भाधीन क्र. २ वरील
शासन निर्णयान्वये दि. २२ मार्च, २०१८ ते २१ मार्च, २०१९ या एक वर्षाच्या कालावधीसाठी आणि संदर्भाधीन
क्र. ३ च्या शासन निर्णयान्वये दि. २२ मार्च ते २१ सप्टेंबर, २०१९ या सहा महिन्यांच्या कालावधीकरिता
हेलिकॉप्टर भाड्याने घेण्यास मुदतवाढ देण्यात आली होती.
आगामी विधानसभा सार्वत्रिक निवडणूकांच्या काळात नक्षलविरोधी अभियान तसेच यासाठी
पोलीस कर्मचाऱ्यांची ने-आण करण्यासाठी तसेच आपत्कालिन परिस्थितीमध्ये जखमी कर्मचाऱ्यांची ने-आण
करण्यासाठी व वेळप्रसंगी राज्याच्या अतिमहत्त्वाच्या व्यक्तींच्या हवाई प्रवासासाठी नागपूर येथे स्थित
करण्यासाठी हेलिकॉप्टरची आवश्यकता आहे. सद्य:स्थितीत जर्मनी येथील उत्पादक कंपनीकडून
हेलिकॉप्टर खरेदीची प्रक्रिया सुरु आहे. त्यामुळे नवीन हेलिकॉप्टर उपलब्ध होईपर्यंत सध्या गडचिरोली
जिल्हा पोलीस दलाकरिता तैनात असलेले हेलिकॉप्टर मे.पवनहंस लिमिटेड मुंबई यांच्याकडून ज्या अटी व
शर्तींवर भाडेतत्त्वार घेण्याचा करार करण्यात आलेला आहे, त्याच अटी व शर्तींवर हेलिकॉप्टर भाडे तत्वावर
घेण्यास मुदतवाढ देण्याची विनंती अपर पोलीस महासंचालक, महाराष्ट्र राज्य, मुंबई यांच्या संदर्भाधीन क्र.४
च्या पत्रान्वये करण्यात आली आहे. त्यानुसार मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांकः एनएएक्स ०३१८/प्र.क्र.१३३/विशा १ ब
शासन निर्णय : आगामी विधानसभा सार्वत्रिक निवडणूकांच्या काळात नक्षलग्रस्त अतिसंवेदशील भागात पोलीस
पथके, ईव्हीएम मशीन्सची ने-आण करणे, नक्षलविरोधी अभियानादरम्यान पोलीस अधिकारी/ कर्मचारी यांना
तातडीची वैद्यकीय सेवा उपलब्ध करुन देणे त्याचप्रमाणे मतदान अधिकारी व कर्मचारी यांची ने-आण करणे
याकरीता सन २०१६ मध्ये झालेल्या दर करारानुसार मे पवन हंस कंपनी लिमिटेड, मुंबई यांच्याकडून
घेतलेल्या हेलिकॉप्टरची मुदत दि. २२ सप्टेंबर ते ३१ डिसेंबर, २०१९ किंवा जर्मनीकडून खरेदी केलेले
हेलिकॉप्टर कार्यन्वीत होईपर्यंत या दोन्ही पैकी जे अगोदर घडेल तोवर वाढविण्यास वित्त विभागाने दिलेल्या
मान्यतेस अनुलक्षून शासनाची मान्यता देण्यात येत आहे.
२. यासाठीचा खर्च मागणी क्र. "बी-१, २०५५ पोलीस (००) १०९ जिल्हा पोलीस (००) (०१) जिल्हा
पोलीस बल (२०५५ ०१६८) ५१ मोटार वाहने” या लेखाशीर्षाखाली करण्यात यावा.
३. सदर शासन निर्णय वित्त विभागाच्या सहमतीने व अनौपचारीक संदर्भ क्र. ३१३/१९/व्यय-७,
दि. १६/९/२०१९ अन्वये दिलेल्या मान्यतेनुसार निर्गमित करण्यात येत आहे.
# Page 3