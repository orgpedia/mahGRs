# Page 1
नायगाव, मुंबई येथील पोलीस वसाहतीमधील
पोलीस अधिकारी/ कर्मचारी यांना घरकुल
योजनेंतर्गत मालकी हक्काची घरे देता येतील
काय याचा अभ्यास करण्यासाठी समिती
गठीत करण्याबाबत...
महाराष्ट्र शासन
गृह विभाग
शासन निर्णय क्रमांकः पुनर्वि-१०२४/प्र.क्र.२८१/पोल-७
गृह विभाग, दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई- ४०० ०३२
तारीख: १४ ऑक्टोबर, २०२४
प्रस्तावना :-
नायगाव विभागातील पोलीस वसाहतीमधील पोलीस अधिकारी/ कर्मचारी यांना घरकुल
योजना (पोलीस हाऊसिंग) अंतर्गत मालकी हक्काची घरे मिळण्याबाबत शासनास विविध निवेदने प्राप्त
झाली आहेत. तसेच, पोलीस आयुक्त, बृहन्मुंबई यांनी शासनास नायगाव, दादर येथील पोलीस
मुख्यालय व वसाहत यांच्या पुनर्विकासाचा सर्वसमावेशक असा प्रस्ताव सादर केला आहे.
सदर प्रस्तावाच्या माध्यमातून नायगाव, मुंबई येथील पोलीस वसाहतीमधील घरे पोलीस
अधिकारी/ कर्मचारी यांना घरकुल योजनेंतर्गत मालकी स्वरुपात देता येतील काय, याबाबतचा निर्णय
घेण्यासाठी समिती स्थापन करण्याची बाब शासनाच्या विचाराधीन होती.
शासन निर्णय :-
पोलीस आयुक्त, बृहन्मुंबई यांनी शासनास सादर केलेल्या अहवालानुसार नायगाव, मुंबई
येथील पोलीस वसाहतीमधील घरे पोलीस अधिकारी/ कर्मचारी यांना घरकुल योजनेंतर्गत मालकी
स्वरुपात देता येतील काय, याबाबतचा अभ्यास करुन शासनास अहवाल सादर करण्यासाठी अपर
मुख्य सचिव, गृहनिर्माण विभाग, मंत्रालय, मुंबई यांच्या अध्यक्षतेखाली खालीलप्रमाणे समिती स्थापन
करण्यात येत आहे :-
------------------------------------------------------------------------
|  | अ.क्र. |  |  | नाव/ पदनाम |  |  | कार्यालय |  |  | समितीमधील पद |  |
| १ | अपर मुख्य सचिव, गृहनिर्माण | गृहनिर्माण विभाग, मंत्रालय, मुंबई | अध्यक्ष |
------------------------------------------------------------------------
# Page 2
शासन निर्णय क्रमांकः पुनर्वि-१०२४/प्र.क्र.२८१/पोल-७
-------------------------------------------------------------------------------------------
|  | अ.क्र. |  |  | नाव/ पदनाम |  |  | कार्यालय |  |  | समितीमधील पद |  |
| २ | प्रधान सचिव (विशेष) | गृह विभाग, मंत्रालय, मुंबई | सदस्य |
| ३ | पोलीस सह आयुक्त (प्रशासन) | पोलीस आयुक्त, बृहन्मुंबई | सदस्य |
| ४ | उपाध्यक्ष तथा मुख्याधिकारी | महाराष्ट्र गृहनिर्माण व क्षेत्र विकास प्राधिकरण, मुंबई | सदस्य |
| ५ | उप सचिव (पोल-७) | गृह विभाग, मंत्रालय, मुंबई | सदस्य सचिव |
-------------------------------------------------------------------------------------------
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर