# Page 1
श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता यांना विलंबाने प्रदान करण्यात आलेल्या तात्पुरत्या निवृत्तीवेतन व उपदानावर व्याज अदा करण्याबाबत
महाराष्ट्र शासन
गृह विभाग
शासन निर्णय क्रमांकः सेनिवे-२०१५/प्र.क्र.३९१/पोल-१०
गृह विभाग, २ रा मजला, मंत्रालय,
हुतात्मा राजगुरु चौक,
मादाम कामा मार्ग, मुंबई-४०० ०३२.
दिनांक:- २७ नोव्हेंबर, २०१८
वाचा:- १) गृह विभाग, शासन आदेश, क्र. एसपीपी-२००७/२५३६/प्र.क्र.२३२/पोल-१०, दि.०४.०४.२००८ २) गृह विभाग, शासन आदेश, क्र. सेनिवे-२०१५/प्र.क्र.३९१/पोल-१०, दि.०८.०२.२०१७ ३) गृह विभाग, शासन आदेश, क्र. सेनिवे-२०१५/प्र.क्र.३९१/पोल- १०, दि.२१.०६.२०१८ ४) गृह विभाग, शासन आदेश, क्र. सेनिवे-२०१५/प्र.क्र.३९१/पोल-१०, दि.०५.११.२०१८ ५) सहाय्यक संचालक व सरकारी अभियोक्ता, औरंगाबाद यांचे पत्र क्र. ससंवसअ /आस्था/औरंगाबाद/८७०/२०१८, दि.१५.११.२०१८ व दि.२७.११.२०१८ ६) महालेखापाल (लेखा व अनुज्ञेयता) - २, महाराष्ट्र राज्य, नागपूर यांचे पत्र क्र.PR-३/R-५/१०१७१७८७४९/२०१६-१७/१३०२, दि.२६.११.२०१८
प्रस्तावना:
श्री. साहेबराव धोंडू जगताप, सहाय्यक सरकारी अभियोक्ता हे लाचलुचपत प्रतिबंधक कायद्यांतर्गत दाखल गुन्ह्याच्या (गु.र.क्र.३४९/२००७, सोयगांव पोलीस ठाणे) अनुषंगाने संदर्भ क्र.
१ येथील दि. ०४.०४.२००८ च्या आदेशान्वये दिनांक १५.१०.२००७ पासून निलंबित होते.
दरम्यान श्री. साहेबराव धोंडू जगताप, सहाय्यक सरकारी अभियोक्ता यांना त्यांच्या विरुध्द प्रलंबित फौजदारी खटल्यातील न्यायनिर्णयाच्या व महाराष्ट्र नागरी सेवा (निवृत्तीवेतन) नियम, १९८२ च्या नियम, २७ खालील कार्यवाहीच्या अधीनतेने श्री. जगताप यांना दिनांक ३१.०५.२०१३ पासून शासकीय सेवेतून सेवानिवृत्त करण्यात आले होते. श्री. जगताप यांच्याविरुध्द विशेष न्यायालयात सुरु असलेल्या खटल्याचा (स्पेशल केस क्र. १४/२००८) निकाल दिनांक २०.०२.२०१५ रोजी लागून त्यांना आरोपातून दोषमुक्त केले. तसेच सदर निर्णयाविरुध्द अपील न करण्याचा विधि व न्याय विभागाने अभिप्राय दिल्याने, यात अपील दाखल करण्यात आलेले नाही. या सर्व बाबी विचारात घेता त्यांच्याविरुध्द विभागीय चौकशी सुरु न करण्याचा निर्णय घेण्यात आला होता.
# Page 2
शासन निर्णय क्रमांकः सेनिवे-२०१५/प्र.क्र.३९१/पोल-१० श्री.साहेबराव धोंडू जगताप, सेवानिवृत्त सहाय्यक सरकारी अभियोक्ता यांच्या दिनांक ०४.०४.२००८ ते दिनांक ३१.०५.२०१३ हा निलंबनाचा कालावधी “निवृत्तीवेतनाच्या प्रयोजनार्थ कर्तव्य कालावधी” म्हणून गणण्यात आल्याचे आदेश संदर्भ क्र.२ येथील दिनांक ०८.०२.२०१७ रोजी निर्गमित झालेले आहेत.
तद्नंतर, श्री.साहेबराव धोंडू जगताप, सेवानिवृत्त सहाय्यक सरकारी अभियोक्ता यांचा दिनांक ०४.०४.२००८ ते दिनांक ३१.०५.२०१३ हा निलंबनाचा कालावधी “सर्व प्रयोजनार्थ कर्तव्य कालावधी” म्हणून गणण्यात आल्या याबाबतचे आदेश संदर्भ क्र.३ येथील दिनांक २१.०६.२०१८ रोजी निर्गमित झालेले आहेत.
श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता यांना दिनांक ०१.०६.२०१३ ते दिनांक १३.०२.२०१७ या कालावधीतील तात्पुरते निवृत्तीवेतन व त्यांच्या अर्हतकारी सेवेच्या अनुषंगाने सेवा उपदान मंजूर करण्यास प्रशासकीय कारणास्तव विलंब झाला असून निवृत्तीविषयक लाभाच्या विलंबाने प्रदान करण्यात आलेल्या तात्पुरते निवृत्तीवेतन, उपदान व रजा रोखीकरणाच्या रक्कमांवर व्याज मंजूर करण्याच्या अनुषंगाने श्री. साहेबराव धोंडू जगताप यांनी दाखल केलेल्या मुळ अर्ज क्र.६३५/२०१६ च्या अनुषंगाने अवमान अर्ज क्र.२०/२०१८ दाखल केला आहे. या संदर्भात मा. महाराष्ट्र प्रशासकीय न्यायाधिकरण, मुंबई यांनी दिनांक ०५.०९.२०१८ रोजी दिलेल्या आदेशानुसार श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता यांना विलंबाने प्रदान करण्यात आलेल्या तात्पुरते निवृत्तीवेतन, उपदान व रजा रोखीकरणाच्या रक्कमांवर व्याज मंजूर करण्याबाबत संदर्भ क्र.४ येथील शासन पत्र, दिनांक ०५.११.२०१८ अन्वये संचालक, अभियोग संचालनालय, म.रा., मुंबई यांना कळविण्यात आले होते. त्यास अनुसरुन सहाय्यक संचालक व सरकारी अभियोक्ता, औरंगाबाद यांनी त्यांचे पत्र क्र. ससंवसअ/ आस्था/ औरंगाबाद/ ८६०/ २०१८, दिनांक १२.११.२०१८ अन्वये श्री. जगताप यांना विलंबाने प्रदान करण्यात आलेल्या रजा रोखीकरणाच्या रक्कमेवर रु.२६९,५२५/- (रुपये दोन लाख एकोणसत्तर हजार पाचशे पंचवीस फक्त) इतके व्याज मंजूर करुन, सदर रक्कम त्यांना दिनांक १९.११.२०१८ रोजी अदा केली आहे.
वित्त विभाग, शासन अधिसूचना, दिनांक ०१.११.२००८ नुसार विहित केलेल्या कार्यपध्दतीनुसार व शासनाने दिनांक ०५.११.२०१८ रोजीच्या पत्रान्वये दिलेल्या आदेशानुसार सहाय्यक संचालक व सरकारी अभियोक्ता, औरंगाबाद यांनी त्यांचे संदर्भ क्र. ५ येथील दिनांक १५.११.२०१८ च्या पत्रान्वये श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता यांना माहे जून-२०१३ ते नोव्हेंबर, २०१३ या कालावधीतील तात्पुरते निवृत्तीवेतन दिनांक ०२.०३.२०१६ रोजी, माहे डिसेंबर, २०१३ ते मे २०१४ या कालावधीतील तात्पुरते निवृत्तीवेतन दिनांक १५.०९.२०१६ रोजी, तर, जून-२०१४ ते जानेवारी, २०१७ या कालावधीतील तात्पुरते निवृत्तीवेतन दिनांक १४.०२.२०१७ रोजी अदा केले असल्याने, विलंबाने प्रदान करण्यात आलेल्या तात्पुरते निवृत्तीवेतनावरील व्याज रु.५४,७९३/- व उपदानाचे प्रदान दिनांक २५.०४.२०१७ व दिनांक २३.०८.२०१८ रोजी केल्याने त्यावरील वरील व्याज रु. १,१६,३६०/
पृष्ठ ४ पैकी २
# Page 3
शासन निर्णय क्रमांकः सेनिवे-२०१५/प्र.क्र.३९१/पोल-१० इतकी रक्कम प्रदान करण्यास मंजूरी देण्याचा प्रस्ताव महालेखापाल (लेखा व अनुज्ञेयता) - २, महाराष्ट्र राज्य, नागपूर यांना सादर केला आहे.
सदर प्रस्तावास अनुसरुन महालेखापाल (लेखा व अनुज्ञेयता) - २, महाराष्ट्र राज्य, नागपूर यांनी संदर्भ क्र. ६ येथील दिनांक २६.११.२०१८ च्या पत्रान्वये सदर व्याजाची परिगणना योग्य असल्याचे कळविलेले आहे. यास्तव, श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता, औंरंगाबाद यांना विलंबाने प्रदान करण्यात आलेल्या तात्पुरते निवृत्तीवेतन व उपदानावरील व्याज अदा करण्याची बाब शासनाच्या विचाराधीन होती.
शासन निर्णय :
प्रस्तावनेत नमूद केलेल्या सर्व बाबी विचारात घेता, सहाय्यक संचालक व सरकारी अभियोक्ता, औरंगाबाद यांच्या संदर्भ क्र. ५ येथील दिनांक १५.११.२०१८ च्या पत्रातील “विवरणपत्र-अ” नुसार श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता, औरंगाबाद यांना विलंबाने प्रदान करण्यात आलेल्या तात्पुरत्या निवृत्तीवेतनावर रु. ५४,७९३/ (रुपये चौपन्न हजार सातशे त्र्याण्णव फक्त) इतके व्याज तर, “विवरणपत्र-ब” नुसार विलंबाने प्रदान करण्यात आलेल्या उपदानावर रु. १,१६,३६० /- (रुपये एक लाख सोळा हजार तीनशे साठ फक्त) इतके व्याज, असे एकूण रु. १,७१,१५३/- (रुपये एक लाख एकाहत्तर हजार एकशे त्रेपण्ण फक्त) इतकी रक्कम श्री. साहेबराव धोंडू जगताप, सेवानिवृत्त सहाय्यक सरकारी अभियोक्ता, औंरंगाबाद यांना अदा करण्यास शासन मान्यता देत आहे.
२. वित्त विभाग, शासन अधिसूचना क्र. सेनिवे-१००८/७७/सेवा-४, दिनांक ०१.११.२००८ मधील तरतूदीनुसार व प्रशासकीय विभागास प्रदान करण्यात आलेल्या अधिकारांचा वापर करुन सदर शासन निर्णय निर्गमित करण्यात येत आहे.
# Page 4