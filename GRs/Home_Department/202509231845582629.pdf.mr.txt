# Page 1
कारागृह विभागाची बांधकामे महाराष्ट्र राज्य
पोलीस गृहनिर्माण व कल्याण
महामंडळामार्फत करण्यास मान्यता
देण्याबाबत...
महाराष्ट्र शासन
गृह विभाग
शासन निर्णय क्र.जेएलएम-०८२५/प्र.क्र.१७५/तुरुंग-२
मुख्य इमारत, दुसरा मजला, मादाम कामा मार्ग, हुतात्मा राजगुरू चौक,
मंत्रालय, मुंबई- ४०००३२,
दिनांक :- २३ सप्टेंबर २०२५
वाचा:- शासन निर्णय, गृह विभाग क्रमांक सीआरपी ०११२/प्र.क्र.१३/पोल ७, दि.२७.०२.२०१५.
प्रस्तावना:-
गृह (पोलीस) विभागाची सर्व बांधकामे जसे की, पोलीस स्टेशन, निवासस्थाने, प्रशासकीय इमारती, Forensic विभागाची विविध बांधकामे महाराष्ट्र राज्य पोलीस गृहनिर्माण व कल्याण महामंडळ (Maharashtra State Police Housing & Welfare Corporation) यांच्यामार्फत करण्यात
येतात. महाराष्ट्र राज्य पोलीस गृहनिर्माण व कल्याण महामंडळामार्फत करण्यात येणाऱ्या बांधकामास त्यांच्या संचालक मंडळाच्या बैठकीत () Board of Directors प्रशासकीय मान्यता प्रदान केली जाते.
त्यानंतर महामंडळाच्या कार्यपध्दतीनुसार महामंडळामार्फत निविदा प्रक्रिया राबवून बांधकामे पूर्ण
केली जातात.
गृह विभागाच्या, संदर्भाधीन दि.२७.०२.२०१५ च्या शासन निर्णयान्वये, बांधकामांचे नकाशे व
अंदाजपत्रके यांना प्रशासकीय व सुधारीत प्रशासकीय मान्यता देण्याचे अधिकार महाराष्ट्र राज्य
पोलीस गृहनिर्माण व कल्याण महामंडळ यांना प्रदान करण्यात आले आहेत.
संदर्भाधीन दि.२७.०२.२०१५ रोजीच्या शासन निर्णयाच्या धर्तीवर, कारागृह विभागाच्या तुरुंग
व अनुषंगिक बांधकामे, निवासी व कार्यालयीन इमारतींची जी बांधकामे महाराष्ट्र राज्य पोलीस
गृहनिर्माण व कल्याण महामंडळ यांच्यामार्फत करण्यात येतील, अशा बांधकामांना प्रशासकीय व
सुधारीत प्रशासकीय मान्यता देण्याची कार्यपध्दती निश्चित करणेची बाब शासनाच्या विचाराधीन होती.
शासन निर्णय:-
कारागृह विभागाच्या तुरुंग व अनुषंगिक बांधकामे, निवासी व कार्यालयीन इमारतींची जी
बांधकामे महाराष्ट्र राज्य पोलीस गृहनिर्माण व कल्याण महामंडळ यांच्यामार्फत करण्यात येतील,
अशा बांधकामांच्या अंदाजपत्रकास प्रशासकीय व सुधारीत प्रशासकीय मान्यता देण्याचे अधिकार
महाराष्ट्र राज्य पोलीस गृहनिर्माण व कल्याण महामंडळास प्रदान करण्यास मान्यता देण्यात येत
आहेत.
# Page 2
२. तुरुंग विभागाच्या बांधकामांच्या अंदाजपत्रकास महाराष्ट्र राज्य पोलीस गृहनिर्माण व कल्याण
महामंडळामार्फत प्रशासकीय मान्यता देण्याची कार्यपध्दती खालीलप्रमाणे:-
१)प्रस्तावित केलेल्या बांधकामाचे अंदाजपत्रक महाराष्ट्र राज्य पोलीस गृहनिर्माण व कल्याण
महामंडळ यांच्यामार्फत तयार केले जाईल.
२)महामंडळाने तयार केलेल्या बांधकामांची अंदाजपत्रकाची किंमत सार्वजनिक बांधकाम
विभागाच्या अद्ययावत जिल्हा दरसूचीवर आधारीत असावी.
३)सदर अंदाजपत्रकास अपर मुख्य सचिव (गृह) यांच्या अध्यक्षतेखालील संचालक मंडळामार्फत (Board of Directors) प्रशासकीय मान्यता प्रदान केली जाईल.
४)महामंडळाच्या कार्यपध्दतीनुसार महामंडळामार्फत निविदा प्रक्रिया राबवून बांधकाम पूर्ण केले
जाईल.
३. तुरुंग विभागाच्या बांधकामांचा खर्च “मागणी क्र.बी-१०, मुख्य लेखाशिर्ष ४०७, प्रशासकीय
सेवेवरील भांडवली खर्च, ००, ०५१ बांधकाम, ००, (००)(०१) महाराष्ट्र राज्य पोलीस गृहनिर्माण व
कल्याण महामंडळ मर्या. यांचेमार्फत महाराष्ट्र कारागृह व सुधारसेवांसाठी कारागृह व कार्यालयाच्या
इमारतींचे बांधकाम (योजना) ४०७० ०३३८, ५३, मोठी बांधकामे” या लेखाशिर्षाखाली खर्ची
दर्शविण्यात येईल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध