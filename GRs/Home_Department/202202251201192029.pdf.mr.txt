# Page 1
गृह विभागाच्या पोलीस व तुरुंग या विभागामध्ये विविध आस्थापनांकरिता पायाभूत सुविधा पुरवणे, CCTV यंत्रणेसह इतर विविध तंत्रज्ञान विषयक प्रकल्प राबवणे तसेच वाहतूक व्यवस्थेचे बळकटीकरण करणे.
महाराष्ट्र शासन
गृह विभाग
शासन निर्णय क्र. दुरुस्ती-०११७/प्र.क्र.६९/भाग-२/पोल-७.
मादाम कामा मार्ग, हुतात्मा राजगुरु चौक, मंत्रालय, मुंबई-४०००३२.
दिनांक - २४ फेब्रुवारी, २०२२.
वाचा : १. शा.नि., नियोजन विभाग, क्र. जिवायो-१००७/प्र.क्र.३९/का.१४४४, दिनांक १६.०२.२००८.
२. शा.नि., गृह विभाग, क्र. सीसीटी-३६१५/प्र.क्र.३६/ पोल-३,
दिनांक ०९.०१.२०१७.
३. शा.नि., गृह विभाग, क्र. दुरुस्ती-०११७/प्र.क्र.६९/पोल-७,
दिनांक २१.०९.२०१७.
४. शासन पूरकपत्र, गृह विभाग, क्र. दुरुस्ती-०११७/प्र.क्र.६९/ पोल-७, दिनांक १६.०७.२०१९.
प्रस्तावना.
(१) पोलीस दलाच्या प्रशासकीय व निवासी इमारतींची दुरुस्ती व परिरक्षा, (२) सुरक्षा उपाय म्हणून राज्यात सार्वजनिक ठिकाणी “Closed Circuit Television” संनिरीक्षण (surveillance) यंत्रणा उभारणे व इतर उपयुक्त तंत्रज्ञान पुरविणे, (३) तुरुंगांची सुरक्षा व्यवस्था अधिक बळकट करणे, आणि (४) पोलीस रुग्णालय व पोलीस दवाखाने यांची दुरुस्ती व परिरक्षा या बाबींकरिता, “पोलीस व तुरुंग या विभागांच्या आस्थापनांमध्ये पायाभूत सुविधा पुरविणे आणि "Closed Circuit Television" संनिरीक्षण यंत्रणा व इतर उपयुक्त तंत्रज्ञान पुरविणे यांकरिता योजना, ” या नावाने जिल्हा वार्षिक योजनेखाली नियमित योजना सुरु करण्यास, शा.नि., गृह विभाग, क्र. दुरुस्ती - ०११७/ प्र.क्र.६९/पोल ७, दिनांक २१.०९.२०१७, द्वारे मान्यता देण्यात आली होती.
२. उक्त बाबींकरिता जिल्हा वार्षिक योजना (सर्वसाधारण) याखाली उपलब्ध निधीच्या कमाल १० टक्के रक्कम वापरण्यात यावी, असे उक्त शासन निर्णयात नमूद करण्यात आले होते.
३. त्यानंतर शासन पूरकपत्र, गृह विभाग, क्र. दुरुस्ती-०११७/ प्र.क्र.६९/ पोल-७, दिनांक १६.०७.२०१९, द्वारे,
१. उक्त योजनेची व्याप्ती वाढवून त्यामध्ये “पोलीस दलाचे आधुनिकीकरण करणे,” आणि “राज्यातील प्रत्येक पोलीस ठाण्याच्या अंतर्गत आपले पोलीस ही संकल्पना अंमलात आणण्याकरिता वाहतूक व्यवस्थेचे बळकटीकरण करणे, दुचाकी व चारचाकी वाहने, यारी (Crane) व इतर आवश्यक सामग्री खरेदी करणे,” या दोन नवीन बाबींचा समावेश करण्यात आला.
# Page 2
शासन निर्णय क्रमांकः दुरुस्ती-०११७/प्र.क्र.६९/भाग-२/पोल-७.
२. तसेच, त्या अनुषंगाने उक्त योजनेचे नाव "पोलीस व तुरंग या विभागांच्या आस्थापनांमध्ये पायाभूत सुविधा पुरविणे, “Closed Circuit Television” संनिरीक्षण यंत्रणा व इतर उपयुक्त तंत्रज्ञान पुरविणे, पोलीस दलाचे आधुनिकीकरण करणे आणि “आपले पोलीस” संकल्पना अंमलात आणण्याकरिता वाहने खरेदी करणे, यांकरिता योजना, ”असे सुधारित करण्यात आले.
४. उक्त योजनेखाली करावयाची कामे, त्यांचे स्वरुप व त्यांना प्रशासकीय मान्यता देणारे प्राधिकरण व अंमलबजावणी यंत्रणा विनिर्दिष्ट करणे, या योजनेकरिता जिल्हा वार्षिक योजना (सर्वसाधारण) याखाली उपलब्ध करुन द्यावयाचा निधी निश्चित करणे आणि उक्त योजना अधिक स्पष्ट व नेमकी करणे या दृष्टीने उक्त योजना सुधारित करण्याची बाब शासनाच्या विचाराधीन होती.
शासन निर्णय. :
शा.नि., गृह विभाग, क्र. दुरुस्ती-०११७/प्र.क्र.६९/ पोल-७, दिनांक २१.०९.२०१७ व शासन पूरकपत्र, गृह विभाग, क्र. दुरुस्ती-०११७/ प्र.क्र.६९/ पोल-७, दिनांक १६.०७.२०१९, अधिक्रमित करुन, पोलीस दलाच्या प्रशासकीय व निवासी इमारतींची दुरुस्ती, पोलीस रुग्णालये व पोलीस दवाखाने यांची दुरुस्ती, वाहतूक व्यवस्थेचे बळकटीकरण करणे, तुरुंगाच्या इमारतींची दुरुस्ती करणे, राज्यात सार्वजनिक ठिकाणी Closed Circit Television संनिरीक्षण यंत्रणा उभारणी व इतर उपयुक्त तंत्रज्ञान पुरविणे, पोलीस दलाचे आधुनिकीकरण करणे आणि आपले पोलीस संकल्पना अंमलात आणण्याकरीता वाहने खरेदी करणे, तंत्रज्ञान विषयक प्रकल्प राबविणे, सीसीटीव्ही दुरुस्ती व देखभाल, पोलीस दलाच्या प्रशासकीय व निवासी इमारतींची नविन बांधकामे, पोलीस रुग्णालये व पोलीस दवाखाने यांची नविन बांधकामे, तुरुंगाची सुरक्षाव्यवस्था बळकटीकरण करणे व पायाभूत सुविधा पुरविणे या बाबींकरिता, “जिल्हा वार्षिक सर्वसाधारण योजनांतर्गत गृह विभागाच्या पोलीस व तुरुंग या विभागामध्ये विविध आस्थापनांकरीता पायाभूत सुविधा पुरविणे, CCTV यंत्रणेसह विविध तंत्रज्ञानविषयक प्रकल्प राबविणे तसेच वाहतूक व्यवस्थेचे बळकटीकरण करणे,” या नावाने जिल्हा वार्षिक योजनेखाली नियमित योजना सुरु करण्यास या सोबतच्या जोडपत्रात निर्दिष्ट केल्याप्रमाणे मान्यता देण्यात येत आहे.
२. उक्त योजनेस “गृह विभागाच्या विवक्षित प्रयोजनांसाठी योजना" असे म्हणावे.
३. उक्त योजनेखाली कामांना प्रशासकीय मान्यता प्रदान करण्याचे अधिकार हे जिल्हाधिकारी-नि- सदस्य सचिव, जिल्हा नियोजन समिती, यांना राहतील.
४. उक्त योजनेखाली कामांना तांत्रिक मान्यता प्रदान करण्याचे अधिकार हे यासोबतच्या जोडपत्रात निर्दिष्ट केल्याप्रमाणे राहतील.
५. केंद्र योजना किंवा राज्य योजना याखाली मंजूर करण्यात आलेली कामे उक्त योजनेखाली करता येणार नाहीत. त्याचप्रमाणे उक्त योजनेखाली मंजूर करण्यात आलेली कामे ही केंद्र योजना किंवा राज्य योजना याखाली करता येणार नाहीत.
पृष्ठ ४ पैकी २
# Page 3
शासन निर्णय क्रमांकः दुरुस्ती-०११७/प्र.क्र.६९/भाग-२/पोल-७.
६. उक्त योजनेकरिता जिल्हा वार्षिक योजना (सर्वसाधारण) याखालील तीन टक्के इतका निधी सन २०२२-२०२३ या वित्तीय वर्षांपासून पुढील पाच वित्तीय वर्षांमध्ये उपलब्ध करण्यात येईल.
७. उक्त योजनेकरिता प्रत्येक जिल्हा नियोजन समितीच्या बाबतीत वेगवेगळी लेखाशीर्ष निर्माण करण्यात येत आहेत.
८. ही योजना सन २०२२-२३ या वित्तीय वर्षपासून पुढील पाच वर्ष अंमलात राहील.
९. हा शासन निर्णय नियोजन विभाग, अनौपचारिक संदर्भ क्र. ४/का.१४८१, दिनांक २७.०१.२०२२ आणि वित्त विभाग अनौपचारिक संदर्भ क्र.५८६/व्यय-७, दिनांक २०.०१.२०२२, यांच्या अन्वये मिळालेल्या अनुक्रमे व त्यांच्या सहमतीने निर्गमित करण्यात येत आहे.
# Page 4
# Page 5
# Page 6
# Page 7