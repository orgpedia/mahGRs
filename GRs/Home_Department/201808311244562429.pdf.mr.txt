# Page 1
सन २०१८-१९ करिता ताडी अनुज्ञप्त्या
लिलाव-नि-निविदा पध्दतीद्वारे वितरीत करणेबाबत.
महाराष्ट्र शासन
गृह विभाग
शासन निर्णय क्रमांक : टीओडी-०८१८/प्र.क्र.१८२/राउशु-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ३० ऑगस्ट, २०१८.
संदर्भ :-१) शासन अधिसूचना, गृह विभाग, दि.४ जून, २००१.
२) शासन अधिसूचना, गृह विभाग, दि. ९ ऑगस्ट, २०१०.
३) शासन निर्णय, क्र.टीओडी-०६१५/प्र.क्र.११६/राउशु-३, दि.२५.८.२०१५.
४) शासन निर्णय क्र.टीओडी-०६१५/प्र.क्र.११६/राउशु-३, दि.२८.१०.२०१६.
५) शासन निर्णय, क्र.टीओडी-०६१५/प्र.क्र.११६/राउशु-३, दि.०२.१२.२०१६.
६) शासन निर्णय, क्र.टीओडी-०७१७/प्र.क्र.२१९/राउशु-३, दि.२१.८.२०१७.
प्रस्तावना : महाराष्ट्र ताडी दुकाने (लिलाव-नि-निविदा पध्दतीद्वारे अनुज्ञप्ती देणे) आदेश, २००१ नुसार, संदर्भाधीन दि.२१ ऑगस्ट, २०१७ च्या शासन निर्णयान्वये, ताडी वर्ष २०१७-१८ करिता ताडी दुकाने लिलाव व निविदा पध्दतीने वितरीत करण्याच्या विहित पध्दतीनुसार अटींच्या अधीन राहून टीडी-१ अनुज्ञप्त्यांचे वितरण बोलीधारकांना करण्यात आले आहे.
शासन निर्णय : महाराष्ट्र ताडी दुकाने (लिलाव-नि-निविदा पध्दतीद्वारे अनुज्ञप्ती देणे) आदेश, २००१ नुसार राज्यातील ताडी अनुज्ञप्त्याकरिता सन २०१८-१९ या वर्षाकरिता पुढील प्रमाणे निर्णय घेण्यात येत आहे : १) सन २०१७-१८ मध्ये कार्यरत असलेल्या टीडी-१ अनुज्ञप्त्यांना मागील वर्षीच्या शुल्काच्या एक महिन्याच्या प्रमाणात रक्कम वसूल करून दि. ३० सप्टेंबर, २०१८ पर्यंत मुदतवाढ देण्यात येत आहे.
२) सन २०१८-१९ या ताडी वर्षासाठी, दि. १ ऑक्टोबर, २०१८ ते दि.३१ ऑगस्ट, २०१९ या कालावधीसाठी राज्यातील टीडी-१ अनुज्ञप्ती वितरणासाठी लिलाव-नि-निविदा प्रक्रीया राबविण्यात यावी.
३) दि.१ सप्टेंबर, २०१८ ते दि. ३० सप्टेंबर, २०१८ या वाढीव मुदतीच्या कालावधीत सन २०१८-१९ या वर्षासाठी राबवावयाच्या लिलाव-नि-निविदा प्रक्रीयाबाबतची संपूर्ण कार्यवाही पूर्ण करून दि.१ ऑक्टोबर, २०१८ पासून सन २०१८-१९ या ताडी वर्षासाठी अनुज्ञप्त्यांचे वितरण करण्यात यावे.
वरील प्रक्रिया राबविण्याच्या अनुषंगाने, शासन निर्णय, दि. २८.१०.२०१६ व दि.०२.१२.२०१६ मधील अटी व शर्ती लागू राहतील. तसेच, शासन निर्णय दि. २१.८.२०१७ मधील पुढील अट लागू राहील.
# Page 2
शासन निर्णय क्रमांकः टीओडी-०८१८/प्र.क्र.१८२/राउशु-३
"कोकण विभागातील मुंबई शहर, मुंबई उपनगर, ठाणे या जिल्हयामध्ये १००० परिपक्व झाडांची अट शिथिल करुन लगतच्या कोकण विभागातील पालघर, रायगड या जिल्हयातून ताडी आणून विकण्याकरिता विशेष बाब म्हणून मान्यता देण्यात येत आहे. मुंबई शहर, मुंबई उपनगर, ठाणे या जिल्हयामधील ताडीचे दुकान मंजूर करतेवेळी कोकण विभागातील पालघर व रायगड या जिल्हयांमध्ये १००० परिपक्व झाडे असल्याबाबतचा पुरावा सादर करणे आवश्यक राहील. यासंदर्भात आवश्यक ती कार्यपध्दती आयुक्त स्तरावर अवलंबविण्यात यावी. भेसळयुक्त ताडीचे वितरण होणार नाही याची दक्षता घेण्यात यावी.