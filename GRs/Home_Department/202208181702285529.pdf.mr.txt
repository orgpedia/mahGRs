# Page 1
राज्यात ई-चलान प्रकल्प राबविण्यासाठी सल्लागार म्हणून नियुक्त केलेल्या मे.केपीएमजी कंपनीस मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांक: सीसीटी-३६१९/प्र.क्र.३६/पोल-३
मादाम कामा रोड, हुतात्मा राजगुरु चौक,
मंत्रालय, २ रा मजला, मुंबई - ४०० ०३२.
दिनांक : १८ ऑगस्ट, २०२२
वाचा - १. माहिती व तंत्रज्ञान संचालनालय, शासन निर्णय क्रमांक : GAD-मातंस ०८०/४/२०१४ O/O DIRECTORATE OF IT-DIT (MH), दि ०१.०७.२०१४ व दि.०९.०५.२०१९.
२. गृह विभाग, शासन निर्णय क्रमांक गृहआ-२०१५/प्र.क्र.२३०/आस्थापना-२, दि.२०.०५.२०१५.
३. अपर मुख्य सचिव (गृह) यांच्या अध्यक्षतेखालील प्रकल्प अंमलबजावणी समितीच्या दि.२३.०८.२०१६ रोजीच्या बैठकीचे इतिवृत्त.
४. गृह विभाग, कार्यादेश क्रमांक टीआरए/१२१३/प्र.क्र.९/शिकाना/पोल-८, दि.०६.०९.२०१६.
५. अपर मुख्य सचिव (गृह) यांच्या अध्यक्षतेखालील उच्चस्तरीय शक्ती प्रदत्त समितीच्या दि.०५.०३.२०१९, दि.३१.०५.२०२१ व दि.२७.०५.२०२२ रोजीच्या बैठकीचे इतिवृत्त.
६. गृह विभाग, शासन निर्णय क्रमांक सीसीटी-३६१९/प्र.क्र.३६/पोल-३, दि.०७.०८.२०१९ व दि.२१.०९.२०२१.
७. अपर पोलीस महासंचालक (वाहतुक), महाराष्ट्र राज्य, मुंबई यांचे पत्र क्र.२०५१/२०२२, दि.१०.०६.२०२२
प्रस्तावना - ई-चलान प्रकल्पासाठी दि.१०.०९.२०१६ ते दि.१०.०२.२०१७ या कालावधीसाठी मे.केपीएमजी यांची प्रकल्प सल्लागार म्हणुन संदर्भ क्र.४ येथील कार्यादेशानुसार नियुक्ती करण्यात आली होती. गृह विभाग, शासन निर्णय दि.०७.०८.२०१९ अन्वये मे. केपीएमजी कंपनीस प्रकल्प सल्लागार म्हणून दि.१०.०२.२०१७ ते दि.३०.०९.२०२० पर्यंत मुदतवाढ देण्यात आलेली आहे. तसेच गृह विभाग, शासन निर्णय दि. २१.०९.२०२१ अन्वये मे. केपीएमजी कंपनीस प्रकल्प सल्लागार म्हणून दि.०१.१०.२०२० ते दि.३०.११.२०२१ पर्यंत मुदतवाढ देण्यात आलेली आहे. अपर मुख्य सचिव (गृह) यांच्या अध्यक्षतेखालील उच्चस्तरीय शक्ती प्रदत्त समितीच्या दि. २७.०५.२०२२ रोजीच्या बैठकीत प्रकल्प सल्लागार यांना मुदतवाढ देण्याचा निर्णय घेण्यात आला आहे, त्याअनुषंगाने आदेश निर्गमित करणे विचाराधीन होते.
शासन निर्णय
उच्च स्तरीय शक्ती प्रदत्त समितीच्या दि.२७.०५.२०२२ रोजीच्या बैठकीतील निर्णयानुसार ई-चलान प्रकल्पासाठी सल्लागार म्हणून मे. केपीएमजी कंपनीच्या एका वरिष्ठ सल्लागारास दि.०१ डिसेंबर, २०२१ ते दि. ३१ डिसेंबर, २०२२ पर्यंत १३ महिन्यांसाठी Man-Month तत्वावर मुदतवाढ देण्यात येत आहे.
# Page 2
शासन निर्णय क्रमांकः सीसीटी-३६१९/प्र.क्र.३६/पोल-३
२. उपरोक्त सल्लागारांना देण्यात येणारे मानधन व इतर भत्ते माहिती व तंत्रज्ञान विभागाच्या संदर्भ क्रमांक १ येथे नमुद दि.०९.०५.२०१९ च्या शासन निर्णयातील तरतूदीनुसार देय राहील तथापि माहिती व तंत्रज्ञान विभागाने सल्लागारांच्या मानधनासंदर्भात भविष्यात काही सुधारणा केल्यास सदर सुधारणा उपरोक्त सल्लागारांना लागु राहतील. तसेच त्यासाठी माहिती व तंत्रज्ञान विभागाने सदर कंपनीची नेमणुक (Empanelment) करणे आवश्यक राहील.
३. सर्व सल्लागारांना देण्यात येणारे मानधन हे Man-Month/Quarterly Milestone तत्वानुसार असेल.
सल्लागाराची देयके शासनास सादर करतांना सल्लागाराने महिन्याच्या/तिमाहीच्या कालावधीत केलेल्या कामाचा तपशील/अहवाल शासन सादर करणे आवश्यक आहे.
४. ई-चलान प्रकल्पासाठी नेमण्यात आलेल्या सल्लागारांच्या मानधनाबाबतचा खर्च पोलीस महासंचालक, महाराष्ट्र राज्य, मुंबई यांच्या अधिनस्त असलेल्या "मागणी क्र.बी-१, २०५५ - पोलीस, (००) १०९, जिल्हा पोलीस, (००) (०१) जिल्हा पोलीस बल, १३, कार्यालयीन खर्च (२०५५ ०१६८)" या लेखाशिर्षाखाली उपलब्ध अनुदानातून भागविण्यात यावा.