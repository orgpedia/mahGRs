# Page 1
खाजगी सुरक्षा यंत्रणा अधिनियम, २००५ अन्वये महाराष्ट्रातील खाजगी सुरक्षा यंत्रणांना परवाना देणेबाबत....
महाराष्ट्र शासन
गृह विभाग
शासन परिपत्रक क्रमांक - पीएसए-१२१८/प्र.क्र.३६८/विशा-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ डिसेंबर, २०२०.
वाचा :१. शासन परिपत्रक क्रमांक - पीएसए-१२१८/प्र.क्र.३६८/विशा-४ दि.११ डिसेंबर २०१९ २. महाराष्ट्र राज्य खाजगी सुरक्षा यंत्रणा (विनियमन) नियम, २००७ दि. १४ मार्च २००७ ३. खाजगी सुरक्षा यत्रंणा अधिनियम, २००५
शासन परिपत्रक
शासन परिपत्रक क्रमांक - पीएसए-१२१८/प्र.क्र.३६८/विशा-४ दि.११ डिसेंबर २०१९
मध्ये अंशत: बदल करुन पुढीलप्रमाणे कार्यपध्दती विहीत करण्यात येत आहे.
१. खाजगी सुरक्षा यंत्रणेच्या परवानगीबाबत नियंत्रक प्राधिकारी तथा प्रधान सचिव (विशेष) यांच्याकडे
प्राप्त झालेल्या अर्जाच्या बाबतीत अर्जदार यांची चारित्र्य पडताळणी तसेच त्यांचे कार्यालयाच्या
संदर्भात सदर जागेची पडताळणी करण्याच्या अनुषंगाने प्रकरणपरत्वे पोलीस अधिक्षक/ पोलीस
उपायुक्त यांच्याकडे सदरचा अर्ज ई-मेल (psara.pshome-mh@gov.in) द्वारे पाठविला जाईल.
२. शासनाकडून प्राप्त झालेल्या सदर अर्जाच्या संदर्भात खाजगी सुरक्षा यंत्रणांच्या कार्यालयाच्या जागेचा
तसेच यंत्रणेच्या मालकाचे पोलिस पडताळणी अहवाल, वाचा क्र.१ वरील दि.११/१२/२०१९ रोजीच्या
शासन परिपत्रकानुसार, यापुर्वी संबंधीत पोलीस ठाण्याचे प्रभारी पोलीस अधिकारी यांच्या स्वाक्षरीने
शासनास सादर करण्यात येत होते. तथापि यापुढे तसे न करता, सदर अहवाल संबंधीत पोलीस
अधिक्षक/पोलीस उपायुक्त यांचे स्वाक्षरीने १५ दिवसात ई-मेल (psara.pshome-mh@gov.in) द्वारे
शासनास सादर करणे बंधनकारक राहील.
३. पोलीस पडताळणी अहवाल शासनास विहीत कालमर्यादेत सादर करण्यासंदर्भातील जबाबदारी
संबंधीत पोलीस अधिक्षक/ पोलीस उपायुक्त यांची राहील.
# Page 2
शासन परिपत्रक क्रमांकः पीएसए-१२१८/प्र.क्र.३६८/विशा-४
४. पोलीस महासंचालक, महाराष्ट्र राज्य, मुंबई व पोलीस आयुक्त, मुंबई यांनी उपरोक्त नमूद
सुचनांबाबत आपल्या कार्यक्षेत्रातील सर्व पोलीस अधिक्षक/ पोलीस उपायुक्त तसेच स्थानिक पोलीस
ठाण्यांना योग्य ते आदेश निर्गमित करावेत.
वरील सुचनांचे काटेकोरपणे पालन करण्यात यावे.