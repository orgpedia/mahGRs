# Page 1
मौजे ब-हाणपूर, ता-बारामती, जिल्हा-पुणे येथे पोलीस उपमुख्यालय निर्माण करणेबाबत.
महाराष्ट्र शासन
गृह विभाग
शासन निर्णय क्रमांकः पीओएस-०८२०/प्र.क्र.४१/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई
दिनांक : २८.०८.२०२०.
वाचा : १) पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२६-अ/४७/पो.उप.मुख्या.बारामती/पुणे ग्रा/४६/२०२०, दि.०७.०७.२०२०.
२) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/पो.उप.मुख्या.बारामती/पुणे ग्रा / ४६/२०२०, दि.०३.०८.२०२०.
प्रस्तावना :
पुणे जिल्हयातील बारामती तालुक्यात राजकीय, शैक्षणिक, औदयोगिक व इतर कारणामुळे कायदा व सुव्यवस्था राखण्यासाठी आवश्यक असणारा मोठ्या प्रमाणावरील बंदोबस्त इतर ठिकाणाहून मागवावा लागतो. पुणे जिल्हयातील दक्षिणेकडील हद्दीपर्यंत बंदोबस्त दयावा लागल्यास बंदोबस्त पोहचेपर्यंत विंलब लागतो, याचदरम्यान काही अघटीत घडल्यास उपलब्ध मनुष्यबळावर त्याचा विपरित परिणाम होतो. याकरिता ब-हाणपूर ता.बारामती येथे उपमुख्यालय निर्माण झाल्यास कायदा व सुव्यवस्था टिकविण्याकरिता मनुष्यबळ त्वरीत उपलब्ध होवून परिस्थिती सुयोग्यरित्या हाताळता येईल व बंदोबस्त पोहचण्याकरिता लागणारा अनावश्यक वेळ वाचेल, यादृष्टीने मौजे ब-हाणपुर ता.बारामती जिल्हा-पुणे येथे पोलीस उपमुख्यालय स्थापन करणेबाबतचा प्रस्ताव संदर्भ क्र.१ येथील पत्रानुसार पोलीस महासंचालक कार्यालयाने सादर केला आहे, यानुसार मौजे ब-हाणपुर, तालुका - बारामती, जिल्हा - पुणे येथे पोलीस उपमुख्यालय स्थापन करणेबाबतचा प्रस्ताव शासनाच्या विचाराधीन होता त्याअनुषंगाने खालीलप्रमाणे निर्णय घेण्यात आला आहे -
शासन निर्णयः
कायदा व सुव्यवस्थेच्या दृष्टीने मौजे ब-हाणपूर, तालुका - बारामती, जिल्हा - पुणे येथे पोलीस उपमुख्यालय निर्माण करण्यास विशेष बाब म्हणून मान्यता देण्यात येत आहे.
२. मौजे ब-हाणपूर येथील पोलीस उपमुख्यालयाकरिता आवश्यक पदनिर्मितीबाबतचे आदेश स्वतंत्रपणे निर्गमित करण्यात येतील.
३. मौजे ब-हाणपूर येथील पोलीस उपमुख्यालयाचे क्षेत्र व सीमा घोषित करण्याबाबत अधिसूचना यथावकाश निर्गमित करण्यात येईल.
४. मौजे ब-हाणपूर येथील पोलीस उपमुख्यालयाकरिता प्रशासकीय इमारत व इतर अनुषंगीक अनावर्ती खर्च हा सक्षम प्राधिका-यांची मान्यता घेऊन वार्षिक योजनेमधुन भागविण्यात यावा.
५. सदर शासन निर्णय वित्त विभागाच्या अनौपचारीक संदर्भ क्र.२७४/२०/व्यय-७, दिनांक २५.०८.२०२० अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय, गृह विभाग क्रमांक :पीओएस-०८२०/प्र.क्र.४१/पोल-३