# Page 1
विशेष पोलीस महानिरीक्षक, नक्षल विरोधी अभियान, नागपूर यांना प्रोत्साहनात्मक २५% अतिरीक्त वेतन देण्याबाबत.
महाराष्ट्र शासन
गृह विभाग
शासन निर्णय क्रमांक : एनएएक्स ०६१७/प्र.क्र.१९२/वि.शा.१ ब
दुसरा मजला, मुख्य इमारत, मादाम कामा मार्ग, मंत्रालय, मुंबई - ४०० ०३२.
दिनांक : २७ नोव्हेंबर, २०१८
वाचा - १) शासन निर्णय क्रमांकः-एनएएक्स ०८०९/प्र.क्र.५००/वि.शा.१ ब, दिनांक ११ जानेवारी, २०१०.
२) शासन निर्णय क्रमांकः- एनएएक्स ०८०९/प्र.क्र.५००/वि.शा.१ ब, दिनांक ३ नोव्हेंबर, २००९ ३) शासन निर्णय क्रमांकः-एपीओ २८०९/प्र.क्र.२९०/पोल-३, दिनांक ३१ डिसेंबर, २००९.
४) शासन निर्णय क्रमांकः- एनएएक्स १११०/प्र.क्र.४९९/वि.शा.१ ब, दिनांक १८ फेब्रुवारी, २०११.
५) शासन निर्णय क्रमांकः-एनएएक्स १११०/प्र.क्र.४९९/वि.शा.१ ब, दिनांक १३ मार्च, २०१२ .
६) शासन निर्णय क्रमांकः-एनएएक्स १०१२/प्र.क्र.४०८/वि.शा.१ ब, दिनांक २२ मार्च, २०१३ .
७) शासन निर्णय क्रमांकः-एनएएक्स ०११४/प्र.क्र.२६/वि.शा.१ ब, दिनांक ३१ मे, २०१४.
८) शासन निर्णय क्रमांकः-एनएएक्स ०११४/प्र.क्र.२६/वि.शा.१ ब, दिनांक २८ मे, २०१५ ९) शासन निर्णय क्रमांकः एनएएक्स ०११४/प्र.क्र.२६/वि.शा.१ ब, दिनांक ३० जानेवारी, २०१६.
१०) शासन निर्णय क्रमांकः एनएएक्स ०५१६/प्र.क्र.१५८/वि.शा.१ ब, दिनांक ०१ ऑक्टोंबर, २०१६.
११) शासन शुध्दीपत्रक क्रमांक: एनएएक्स ०५१६/प्र.क्र.१५८/वि.शा.१ ब, दिनांक २६ ऑक्टोंबर, २०१६.
१२) शासन शुध्दीपत्रक क्रमांकः एनएएक्स ०८१८/प्र.क्र.२६५/वि.शा.१ ब, दिनांक १२ सप्टेंबर, २०१८.
१३) अपर पोलीस महासंचालक (विशेष कृती), महाराष्ट्र राज्य, मुंबई यांचे क्र. पोमसं/२१ अ/१९५/युवि.मेक्यॉ/प्रस्ताव/२०१७, दि.०२.०६.२०१७ चे पत्र.
प्रस्तावना: नक्षलग्रस्त जिल्हयातील घोषित अतिसंवेदनशील व संवेदनशील क्षेत्रात कार्यरत असलेल्या पोलीस
उप महानिरीक्षक, पोलीस अधिक्षक ते शिपाई यांना अनुज्ञेय वेतनाच्या दीडपट दराने वेतन व भत्ते मंजूर करण्यात आले आहेत. विशेष पोलीस महानिरीक्षक, नक्षल विरोधी अभियान, नागपूर यांना समन्वय अधिकारी म्हणून घोषीत करण्यात आले आहे. त्यामुळे त्यांना नक्षलग्रस्त भागामध्ये कार्यरत असलेल्या पोलीस अधिकारी / कर्मचारी यांच्याशी सल्ला मसलत व नक्षलविरोधी अभियानासंबंधी आगामी मोहीमा आखण्यासाठी व समन्वय साधण्यासाठी वारंवार तेथे जावे लागते. विशेष पोलीस महानिरीक्षक, नक्षल विरोधी अभियान, नागपूर हे नक्षलग्रस्त जिल्हयातील अधिकारी / कर्मचारी यांच्यासाठी सर्वात जवळचा दुवा असून ते नक्षलग्रस्त जिल्हयात सातत्याने कार्यरत असतात. नक्षल विरोधी अभियानामध्ये प्रत्यक्षात त्यांना गुप्त कारवाईत भाग घेऊन नेतृत्व करावे लागते.
अत्यंत प्रतिकूल परिस्थितीत ते करीत असलेले जोखमीचे काम विचारात घेता विशेष पोलीस महानिरीक्षक, नक्षल विरोधी अभियान, नागपूर यांना प्रोत्साहानात्मक अतिरीक्त वेतन देण्याची बाब शासनाच्या विचाराधीन होती.
शासन निर्णय: नक्षलग्रस्त भागातील समन्वय अधिकारी म्हणून घोषीत केलेल्या विशेष पोलीस महानिरीक्षक, नक्षल विरोधी अभियान, नागपूर यांना प्रोत्साहनात्मक २५% अतिरीक्त वेतन देण्यास या शासन निर्णयान्वये मान्यता देण्यात येत आहे.
२. विद्यमान विशेष पोलीस महानिरीक्षक, नक्षल विरोधी अभियान, नागपूर यांना त्यांच्या नियुक्तीच्या दिनांकापासून २५% अतिरीक्त प्रोत्साहनात्मक वेतन देण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः एनएएक्स ०६१७/प्र.क्र.१९२/वि.शा.१ ब
३. सदर अधिकारी उक्त संवेदनशील भागात कार्यरत असतील तोपर्यंतच त्यांना २५% दराने अतिरीक्त वेतन अनुज्ञेय राहील.
४. याबाबत येणाऱ्या २५ % अतिरीक्त वेतनाबाबतचा अधिकचा खर्च सदर अधिकाऱ्याचे वेतन व भत्ते ज्या लेखार्शीर्षाखाली खर्ची घालण्यात येतात त्याच लेखाशीर्षाखाली खर्ची घालावा व तो मंजूर तरतूदीतून भागविण्यात यावा.
५. सदरचे आदेश वित्त विभागाच्या अनौपचारीक संदर्भ क्रमांक २७७/१८/व्यय-७ दिनांक ०४.१०.२०१८ नुसार दिलेल्या सहमतीस अनुसरुन निर्गमित करण्यात येत आहेत.