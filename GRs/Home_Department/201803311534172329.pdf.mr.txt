# Page 1
महाराष्ट्र राज्य मार्ग परिवहन महामंडळास सवलतींच्या मूल्यांच्या प्रतिपूर्तीपोटी रु.२५,८३,३४,२१२/- रोखीने प्रदान करण्याबाबत.
महाराष्ट्र शासन
गृह विभाग
शासन निर्णय क्र. एसटीसी-०४१७/प्र.क्र.२४४/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ३१ मार्च, २०१८.
वाचा : १) शासन निर्णय क्र. एसटीसी ३४००/६३१/सीआर-३१/परि १, दिनांक २० जुन, २०००.
शासन निर्णय क्र.एसटीसी ३४०१/सीआर-४२/भाग-१/परि १, दिनांक ५ डिसेंबर, २००५.
३) शासन निर्णय क्र. एसटीसी ३४०५/सीआर-५१५/परि १, दिनांक २६ जुलै, २००६.
४) शासन निर्णय क्र. एसटीसी ०११३/सीआर-१०३/परि १, दिनांक १० फेब्रुवारी, २०१४.
५) शासन निर्णय क्र. एसटीसी ०८१५/प्र.क्र.५५०/परि-१, दिनांक २५ फेब्रुवारी, २०१६ ६) शासन निर्णय क्र. एसटीसी ०४१७/प्र.क्र.२४४/परि-१, दिनांक ३१ जानेवारी, २०१८ ७) शासन निर्णय क्र. एसटीसी ०४१७/प्र.क्र.२४४/परि-१, दिनांक १६ फेब्रुवारी, २०१८ ८) शासन निर्णय क्र. एसटीसी ०४१७/प्र.क्र.२४४/परि-१, दिनांक ३१ मार्च, २०१८ ९) उपाध्यक्ष व व्यवस्थापकीय संचालक, म.रा.मा.प.म. यांचे पत्र क्र. राप / लेखा/नोंदणी/ सवलत/५३८, दिनांक १६.०३.२०१८.
प्रस्तावना :
महाराष्ट्र राज्य मार्ग परिवहन महामंडळाद्वारा राज्य शासनाने वेळोवळी दिलेल्या आदेशानुसार विविध प्रवासी वर्गाला प्रवासी भाडयात सवलती देण्यात येतात. सदर खर्चाची प्रतिपूर्ती दि.१.०४.२०१६ पासून गृह (परिवहन) विभागाद्वारे करण्याबाबत संदर्भाधिन क्र. ५ येथील दि. २५/२/२०१६ च्या शासन निर्णयान्वये धोरणात्मक निर्णय घेण्यात आला आहे. त्याप्रमाणे सन २०१७-१८ मध्ये संदर्भाधिन क्र.६ येथील शासन निर्णयान्वये रु.२७०,००,००,०००/-, संदर्भाधिन क्र.७ येथील शासन निर्णयान्वये रु.२७१,३१,८९,६५०/- व संदर्भाधिन क्र.८ येथील शासन निर्णयान्वये रु.३६८,००,००,०००/- रक्कम रोखीने वितरीत करण्यात आली आहे. आता महाराष्ट्र राज्य मार्ग परिवहन महामंडळाने संदर्भाधिन क्र.९ येथील पत्रान्वये सादर केलेला प्रस्ताव प्रवास सवलत मुल्याच्या प्रतिपुर्तीपोटी रु.२५,८३,३४,२१२/- रक्कम रोखीने वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांक: एसटीसी- ०४१७/प्र.क्र.२४४/परि-१, दि. ३१ मार्च, २०१८
शासन निर्णय:
महाराष्ट्र राज्य मार्ग परिवहन महामंडळास विविध प्रवास सवलत मूल्याच्या प्रतिपूर्तीपोटी द्यावयाच्या रक्कमेपैकी रु.२५,८३,३४,२१२/- (अक्षरी रुपये पंचवीस कोटी त्र्याऐंशी लाख चौतीस हजार दोनशे बारा फक्त) रक्कम सन २०१७-१८ या आर्थिक वर्षाच्या तरतूदीमधून रोखीने प्रदान करण्यास मान्यता देण्यात येत आहे.
२. सदर खर्च सन २०१७-१८ च्या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च गृह विभाग, मागणी क्रमांक "बी-३, लेखाशिर्ष २०४१, वाहनांवरील कर, (००) ००१, संचालन व प्रशासन, (०१) परिवहन आयुक्त, (०१) (०१) आस्थापना - परिवहन आयुक्त, (अनिवार्य), दत्तमत्त (२०४१ ००१८) ३३, अर्थसहाय्य" या लेखाशिर्षाखाली सवलत मुल्याच्या प्रतिपुर्तीपोटी खर्ची टाकण्यात यावा.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र.११८/२०१८/व्यय८, दि. ३०.०३.२०१८ अन्वये प्राप्त झालेल्या सहमतीने निर्गमित करण्यात येत आहे.
# Page 3