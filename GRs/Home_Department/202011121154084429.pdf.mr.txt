# Page 1
नक्षलग्रस्त भागातील सुरक्षा विषयक योजना (S.R.E.) निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक- एनएएक्स-०३२०/प्र.क्र.६६ / विशा- १ब,
दुसरा मजला, हुतात्मा राजगुरु चौक,
मादाम कामा मार्ग, मंत्रालय, मुंबई- ४०० ०३२.
दिनांक- १२ नोव्हेंबर, २०२०.
वाचा-१) शासन निर्णय गृह विभाग क्र.- एनएएक्स-०५१९/प्र.क्र.१०१/विशा- १ ब, दि. २८/८/२०१९.
२) शासन निर्णय गृह विभाग क्र.- एनएएक्स-०५१९/प्र.क्र.१०१/विशा- १ ब, दि. १६/३/२०२०.
३) पोलीस महासंचालक, महाराष्ट्र राज्य, मुंबई यांचे अ.शा. पत्र क्र.- पोमसं/२१-अ/१९५/ SRE Scheme/६०/२०१९, दि. २०/२/२०२०.
प्रस्तावना नक्षलग्रस्त भागातील सुरक्षा विषयक खर्च योजनेअंतर्गत नक्षलवादी हिंसाचारात शहीद होणारे पोलीस
अधिकारी/कर्मचारी आणि नागरिकांना सानुग्रह अनुदान, त्यांचा विमा, आत्मसमर्पित नक्षलवाद्यांना अर्थसहाय्य,
जन संपर्क कार्यक्रम व प्रचार कामासाठी अर्थसहाय्य या बाबी आवश्यक असल्याने पोलीस महासंचालक, महाराष्ट्र
राज्य, मुंबई / विशेष पोलीस महानिरीक्षक, नक्षल विरोधी अभियान, नागपूर यांना निधी उपलब्ध करुन देण्याची
बाब शासनाच्या विचाराधीन होती. सदर योजना ही ६०:४० केंद्र व राज्य हिस्सा या प्रमाणात असल्याने केंद्र
हिश्श्यापोटी सन २०२० च्या पावसाळी अधिवेशनात पुरवणी मागणीद्वारे अर्थसंकल्पित केलेल्या रु. ४३६०.३७ लक्ष
इतक्या निधीपैकी ५०% च्या मर्यादेत निधी वितरणास वित्त विभागाने मान्यता दिली आहे.
शासन निर्णयः नक्षलग्रस्त भागातील सुरक्षा विषयक खर्च (Security Related Expenditure) योजनेअंतर्गत नक्षलग्रस्त
भागासाठी सन २०२०-२१ या आर्थिक वर्षासाठी मंजूर केलेला कार्यक्रम राबविण्यासाठी रु. २१,८०,१८,५००/
(अक्षरी रुपये एकवीस कोटी ऐंशी लक्ष अठरा हजार पाचशे मात्र) रकमेच्या खर्चास शासन मंजूरी देण्यात येत आहे.
२. सदर मंजूरी खालील अटींच्या अधीन राहून देण्यात येत आहे:
(अ) ज्या प्रयोजनासाठी निधी वितरीत केला आहे त्याच प्रयोजनासाठी खर्च करण्यात यावा.
(ब) सदर रक्कम संकीर्ण देयकांवर काढता येणार नाही. तसेच पुनर्विनियोजनही करता येणार नाही.
त्यामुळे सदर निधी दि. ३१/३/२०२१ पूर्वी खर्च करण्याची जबाबदारी पोलीस महासंचालक, महाराष्ट्र राज्य,
मुंबई/विशेष पोलीस महानिरीक्षक नक्षल विरोधी अभियान, नागपूर यांची राहील.
३. यासाठीचा खर्च मागणी क्र.- बी-१, २०५५, पोलीस (००) १०९ जिल्हा पोलीस (००) (०८) नक्षलग्रस्त
भागातील सुरक्षा विषयक खर्च, योजनेतर (६० टक्के केंद्र पुरस्कृत)(कार्यक्रम), ५० इतर खर्च (२०५५ ०४८२) या
लेखा शिर्षाखाली मंजूर झालेल्या निधीतून करण्यात यावा.
# Page 2
शासन निर्णय क्रमांकः एनएएक्स-०३२०/प्र.क्र.६६/विशा- १ ब
४. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र.- ४३६/२०/व्यय-७,
दि. २९/१०/२०२० अन्वये प्राप्त झालेल्या मान्यतेनुसार निर्गमित करण्यात येत आहे.