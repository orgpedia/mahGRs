# Page 1
महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे फेब्रुवारी, २०२३ च्या वेतनासाठी रु.१००.०० कोटी व रा.प. महामंडळास माहे जानेवारी, २०२३ चे सवलतमूल्याच्या प्रतिपूर्तीपोटी रु.२२४.७४ कोटी असा एकूण रु.३२४.७४ कोटी इतका निधी वितरित करण्याबाबत...
महाराष्ट्र शासन
गृह विभाग
शासन निर्णय क्र. एसटीसी-११२१/प्र.क्र.३०३/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०३ मार्च, २०२३.
संदर्भ : १) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र. राप/लेखा/अंववि/४५२, दि.२२.०२.२०२३.
२) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/नोंदणी/४५३, दि.२२.०२.२०२३.
प्रस्तावना : महाराष्ट्र राज्य मार्ग परिवहन महामंडळातील कर्मचाऱ्यांचे माहे फेब्रुवारी, २०२३ देय मार्च, २०२३ चे वेतन अदा करण्यासाठी व माहे जानेवारी, २०२३ चे सवलतमूल्याच्या प्रतिपूर्तीपोटी निधी उपलब्ध करण्याबाबत उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भाधिन पत्रांन्वये शासनास विनंती केली आहे. त्यानुषंगाने महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे फेब्रुवारी, २०२३ देय मार्च, २०२३ च्या वेतनासाठी व माहे जानेवारी, २०२३ चे सवलतमूल्याच्या प्रतिपूर्तीपोटी निधी वितरित करण्याची बाब शासनाच्या विचाराधीन होती.
शासन निर्णय: सन २०२२-२३ मध्ये गृह (परिवहन) विभागाच्या “२०४१ ००१८-३३ अर्थसहाय्य” लेखाशिर्षाखाली केलेल्या तरतूदीमधून महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे फेब्रुवारी, २०२३ देय मार्च, २०२३ च्या वेतनासाठी रू. १००.०० कोटी व माहे जानेवारी, २०२३ चे चे सवलतमूल्याच्या प्रतिपूर्तीपोटी रु.२२४.७४ कोटी असा एकूण रु.३२४.७४ कोटी (अक्षरी रूपये तिनशे चोवीस कोटी चौऱ्याहत्तर लक्ष फक्त) एवढा निधी रोखीने प्रदान करण्यास मान्यता देण्यात येत आहे.
२. सदर रू.३२४.७४ कोटी हा खर्च सन २०२२-२३ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च “मागणी क्रमांक बी-३, लेखाशिर्ष २०४१, वाहनांवरील कर (००) ००१, संचालन व प्रशासन (०१) परिवहन आयुक्त (०१) (०१) आस्थापना - परिवहन आयुक्त, (दत्तमत्त) (अनिवार्य) (२०४१ ००१८) ३३, अर्थसहाय्य" या लेखाशिर्षाखाली खर्ची टाकण्यात यावा.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र.१०८/२०२३/व्यय-८, दि.२८.०२.२०२३ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः एसटीसी-११२१/प्र.क्र.३०३/परि-१