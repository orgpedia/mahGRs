# Page 1
मोटार वाहन विभागासाठी नवीन ६ जीप खरेदी करण्यास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी ०६१६/प्र.क्र. ३३७/परिवहन-४
मादाम कामा मार्ग, हुतात्मा राजगुरू चौक
मंत्रालय, मुंबई - ४०० ०३२
दिनांक : २५ जानेवारी २०१८
वाचा - १) वित्त विभाग शासन निर्णय क्रमांक : वाहन- १०००/प्र.क्र.६५/२००१/विनियम, दि. १० सप्टेंबर २००१.
२) वित्त विभाग शासन निर्णय क्रमांक वाहन-२०१०/प्र.क्र.५०/१०/विनियम, दि. १० जानेवारी २०११.
३) वित्त विभाग शासन परिपत्रक क्रमांक : वाहन - २०१३/प्र.क्र.३१/१३/विनियम, दि. २० सप्टेंबर २०१३.
४) वित्त विभाग शासन परिपत्रक क्रमांक : संकीर्ण-२०१५/प्र.क्र.२६/१५/विनियम, दि. १३ ऑगस्ट २०१५.
५) गृह विभाग शासन निर्णय क्रमांक एमव्हीडी-६१६/प्र.क्र.३३७/परिवहन-४, दि. १२ मे २०१७.
६) वित्त विभाग शासन निर्णय क्रमांक वाहन-२०१६/प्र.क्र.५१/१६/विनियम, दि. २१ जानेवारी २०१७.
प्रस्तावना - मोटार वाहन अधिनियम १९८८, केंद्रीय मोटार वाहन नियम, १९८९ व मुंबई मोटार वाहन कर अधिनियम, १९५८ मधील तरतुदींची कठोरपणे अंमलबजावणी करता यावी तसेच अवैध वाहतुकीस आळा बसण्याच्या हेतूने राज्यातील परिवहन आयुक्त कार्यालय, विविध प्रादेशिक / उप प्रादेशिक परिवहन कार्यालये, सीमा तपासणी नाके व अधिकारी यांना वाहने पुरविण्यात आली आहेत. प्रत्येक कार्यालयाच्या तपासणी पथकांना जास्तीत जास्त महसूल वसूल करण्याचे उद्दिष्ट नेमून दिलेले असते.
प्रस्तुत उद्दिष्टपूर्तीबाबत परिवहन आयुक्त कार्यालय तसेच शासनामार्फत पाठपुरावा केला जातो.
महसूल वसुलीच्या उद्दिष्टपूर्तीकरिता शासकीय वाहनांचा सतत वापर होत असल्याने काही वर्षानंतर वाहने जुनी होऊन नादुरूस्त होतात व त्यावर मोठया प्रमाणावर दुरूस्ती खर्च करावा लागतो तर काही वाहनांच्या बाबतीत दुरुस्ती खर्च अवाजवी होत असल्यामुळे अशी जुनी वाहने परिवहन आयुक्त कार्यालये व प्रादेशिक/ उप प्रादेशिक परिवहन कार्यालये यांनी वित्तीय अधिकार नियम पुस्तिका, १९७८ च्या भाग १, उपविभाग २ च्या अनुक्रमांक १९ क व नियम ६९ अंतर्गत तरतुदीनुसार मोटार वाहन विभागातील ३३ कार निर्लेखित केल्या आहेत. संदर्भाधीन क्र. ५ वरील दि. १२ मे २०१७ च्या शासन
# Page 2
शासन निर्णय क्रमांकः एमव्हीडी ०६१६/प्र.क्र.३३७/परिवहन-४
निर्णयानुसार मोटार वाहन विभागाकडे उपलब्ध असलेल्या वाहनांचा राज्यस्तरीय वाहन आढावा घेण्यात आला असून निर्लेखित केलेल्या ३३ वाहनांच्या बदली नवीन ६ वाहने खरेदी करण्याची बाब शासनाच्या विचाराधीन होती.
शासन निर्णय - परिवहन आयुक्त कार्यालय व त्याच्या अधिनस्त असलेल्या प्रादेशिक / उप प्रादेशिक कार्यालयांकरिता निर्लेखित ३३ वाहनांच्या बदली ६ नवीन जीप खरेदी करण्यास व याप्रित्यर्थ येणाऱ्या प्रत्येकी ६.०० लाख प्रमाणे एकूण रू. ३६.०० लाख (रूपये छत्तीस लाख फक्त) च्या खर्चास खालील अटींच्या अधीन या शासन निर्णयान्वये प्रशासकीय मंजूरी देण्यात येत आहे.
१. राज्यस्तरीय वाहन आढावा समितीने मान्यता दिल्यानुसार अनुज्ञेय नवीन वाहन विहित कार्यपध्दतीस अनुसरून खरेदी करण्यात यावे.
२. वित्त विभागाच्या संदर्भाधीन क्र. ६ येथील दि. २१.१.२०१७ च्या शासन निर्णयान्वये “सहपत्र अ” मधील अधिकाऱ्यांसाठी प्रत्येकी रू. ६.०० लाखाच्या किमतीच्या मर्यादेतच वाहनांची खरेदी करण्यात यावी. वाहन खरेदीसाठी मंजूर केलेल्या अनुदानामध्ये वाहनांच्या किमतीमध्ये सर्व करांचा समावेश आहे.
३. नवीन वाहन ज्या अधिकाऱ्यास मंजूर करण्यात आले आहे त्या अधिकाऱ्याने सदर वाहनाचा वापर उक्त कार्यालयाच्या शासकीय कामकाजासाठीच करावा.
४. नवीन वाहन खरेदी केल्यानंतर त्यासंबंधीचा अनुपालन अहवाल शासनास सादर करण्यात यावा.
२. यासाठी येणारा खर्च मागणी क्र. बी-३ २०४१, वाहनावरील कर (००) ००१, संचालन व प्रशासन (०१) परिवहन आयुक्त (०१) (०१) आस्थापना-परिवहन आयुक्त (अनिवार्य) दत्तमत (२०४१००१८) (१४) भाडे पट्टी व कर या लेखाशीर्षाखालील मंजूर अर्थसंकल्पीय तरतुदीतून भागविण्यास शासन मंजूरी देत आहे.
३. हा शासन निर्णय वित्त विभागाच्या अनौपचारिक संदर्भ क्र. ०२१/२०१८/ व्यय-८, दि.
१२.०१.२०१८ अन्वये प्राप्त सहमतीने निर्गमित करण्यात येत आहे.
# Page 3