# Page 1
महाराष्ट्र शासन
गृह विभाग
शासन ज्ञापन क्र.दुरुस्ती-०८२३/प्र.क्र.२९०/पोल-७.
मंत्रालय, मादाम कामा मार्ग, हुतात्मा राजगुरु चौक,
मुंबई - ४०००३२.
दिनांक : ४ ऑक्टोबर, २०२३.
विषय :- सशस्त्र पोलीस वरळी, मुंबई येथील चंद्रमल्लिका, कृष्णकमळ, रजनीगंधा, सुरजमुखी व पारिजात या ५ इमारतीमधील प्रत्येकी २ उद्वाहने (एकुण १० उद्वाहने) यांची दुरुस्ती / नुतनीकरण करणे या कामांकरिता प्रशासकीय मान्यता देणेबाबत.
संदर्भ :- १. वित्तीय अधिकार नियम पुस्तिका, १९७८, भाग-१, उप विभाग-पाच, ( सुधारित शा. नि.क्र. विअप्र २०१३/प्र.क्र. ३० / १३ / विनियम, भाग-२, दिनांक १७ एप्रिल २०१५),
२. महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४, अनुक्रमांक ०५
३. पोलीस सह आयुक्त(प्रशासन), पोलीस आयुक्त कार्यालय, बृहन्मुंबई यांचे पत्र क्र.O.W.No. CP/ACS(H)/D-८(१२)Bldg.Br./WorliCamp/Gov १८८/२०२३, दि. २५/०७/२०२३.
शासन निर्णय.
पोलीस सह आयुक्त (प्रशासन), पोलीस आयुक्त कार्यालय, बृहन्मुंबई यांनी सशस्त्र पोलीस वरळी, मुंबई येथील चंद्रमल्लिका, कृष्णकमळ, रजनीगंधा, सुरजमुखी व पारिजात या ५ इमारतीमधील प्रत्येकी २ उद्वाहने (एकुण १० उद्वाहने) यांची दुरुस्ती / नुतनीकरण करण्यासाठी प्रशासकीय मान्यता व निधी उपलब्ध करून देणेबाबत प्रस्ताव सादर केलाआहे.
२. सदर कामासाठी शाखा अभियंता, कॅम्प विभाग यांनी रू. ३२,८८,५०६/- (रूपये बत्तीस लाख अठ्ठयाऐंशी हजार पाचशे सहा फक्त) इतक्या रकमेचे अंदाजपत्रक तयार केले आहे. त्यांस उपअभियंता, वरळी उप विभाग, कार्यकारी अभियंता, मध्य मुंबई विद्युत विभाग यांनी प्रतिस्वाक्षरित केले असून, मुख्य अभियंता (विद्युत), सार्वजनिक बांधकाम विभाग, मुंबई यांनी तांत्रिक मान्यता प्रदान केली आहे.
३. वित्तीय अधिकार नियम पुस्तिका, १९७८, भाग - १, उप विभाग- पाच, (सुधारित शा.नि.क्र.
विअप्र २०१३/प्र.क्र.३०/१३/ विनियम, भाग-२, दिनांक १७ एप्रिल २०१५), आणि महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४, अनुक्रमांक ०५ मधील तरतूदींनुसार रु.२,००,०००/ (रुपये दोन लाख फक्त) पर्यंतच्या विद्युत विषयक कामांना प्रशासकीय मान्यता व निधी उपलब्ध करून देण्याचे अधिकार विभाग प्रमुखांना प्रदान करण्यात आले आहेत. तसेच, ज्या बाबतीत वित्तीय अधिकार
# Page 2
शासन निर्णय क्रमांकः दुरुस्ती-०८२३/प्र.क्र.२९०/पोल-७.
प्रदान करण्यात आलेले नाहीत तसेच अधिकार प्रदान काही अटींच्या अधीन केले असतील व त्या अटी किंवा त्यातील एखादी अट पूर्ण होत नसेल तर त्या बाबतीत प्रशासकीय किंवा वित्तीय मंजूरी वित्त विभागाच्या (संबंधित व्यय शाखेच्या) पूर्व संमतीशिवाय देता येणार नाही, अशी तरतूद करण्यात आली आहे.
४. त्या अनुसार, सदर प्रकरणी उपरोक्त प्रस्तावातील रु.३२,८८,५०६/- (रूपये बत्तीस लाख अठ्ठयाऐंशी हजार पाचशे सहा फक्त) इतक्या रकमेच्या अंदाजपत्रकीय खर्चास प्रशासकीय मान्यता देण्यात येत आहे.
५. उक्त खर्च “बी–१, गृहविभाग, २०५५ पोलीस, १०८, राज्य मुख्यालय पोलीस, (०२) शहर पोलीस (०२) (०१) आस्थापना दत्तमत (२०५५००९७)२७-गौण बांधकामे" या लेखाशीर्षाखाली खर्ची घालून, त्यासाठी उपलब्ध केलेल्या अनुदानातून भागविण्यात यावा.
६ सदर ज्ञापन वित्त विभागाच्या अनौपचारिक संदर्भ क्र. ४६७/व्यय-७ दि. ११/०९/२०२३ रोजीच्या सहमतीनुसार निर्गमित करण्यात येत आहे.