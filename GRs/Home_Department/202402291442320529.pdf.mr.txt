# Page 1
वर्धा-यवतमाळ-नांदेड या रेल्वे मार्गाकरीता
राज्य हिश्श्याचा रु.१६२.४७ कोटी निधी
वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-०१२४/प्र.क्र.१६/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक:-२९/०२/२०२४
वाचा : १) गृह विभाग, शासन निर्णय क्र. आरएलवाय-०९०९/१०५८/प्र.क्र.२१३/परि.५,
दिनांक १९/०२/२०१०.
२) गृह विभाग, शासन निर्णय क्र. आरएलवाय-२०१५/प्र.क्र.१९/भाग-१/रेल्वे कक्ष,
दिनांक १४/०७/२०१५.
३)मुख्य प्रशासकीय अधिकारी (निर्माण), मध्य रेल्वे, मुंबई यांचे पत्र
क्र.EW/१६६/BA/EBR(P)/२०२३-२४, दिनांक १९/०१/२०२४.
प्रस्तावना:-
वर्धा-यवतमाळ-नांदेड या नवीन रेल्वेमार्गाकरीता रू.२५०१.०५ कोटी इतक्या सुधारित अंदाजपत्रकीय
खर्चापैकी ४० टक्के म्हणजेच रू.१०००.४२ कोटी इतक्या राज्य शासनाच्या आर्थिक सहभागास संदर्भाधीन क्र. २ वरील दि. १४/०७/२०१५ रोजीच्या शासन निर्णयान्वये मंजुरी दिलेली आहे. सदर प्रकल्पामधील ४०%
हिश्श्यानुसार या रेल्वे मार्गाकरिता राज्य शासनाने दिनांक ३१/०३/२०२३ अखेरपयंत एकुण रु.८३७.९५ कोटी
इतका निधी उपलब्ध करून दिला आहे. मध्य रेल्वेने सदर प्रकल्पासाठी झालेल्या प्रत्यक्ष खर्चास अनुसरुन
संदर्भाधीन क्र.३ वरील पत्रान्वये रेल्वे विभागास राज्य शासनाचा हिस्सा मिळण्याबाबत केलेल्या विनंतीस
अनुसरुन सदर प्रकल्पासाठी निधी वितरीत करण्याची बाब शासनाच्या विचाराधीन होती.
शासन निर्णय:-
वित्तीय सल्लागार व मुख्य लेखाधिकारी (Financial Adviser and Chief Accounts Officer
(Construction) Mumbai CSMT), मध्य रेल्वे, छत्रपती शिवाजी महाराज टर्मिनस, मुंबई-४०० ००१ यांना वर्धा- यवतमाळ-नांदेड या रेल्वेमार्गाकरीता राज्य हिश्श्याचा रु.१६२.४७ कोटी (रु.एकशे बासष्ट्ट कोटी सत्तेचाळीस
लाख फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
०२. शासनाने उप सचिव/सह सचिव (अर्थसंकल्प), गृह विभाग यांना नियंत्रण अधिकारी व अवर सचिव/
कार्यासन अधिकारी, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी
म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत
आहे.
०३. यासाठी येणारा खर्च सन २०२३-२४ या वर्षात मागणी क्र.बी-७, ३००१ भारतीय रेल्वे धोरण निश्चिती,
संचालन, संशोधन व इतर संकीर्ण संघटना, ००, ८००-इतर खर्च, (००), (००) (०२)-रेल्वे प्रकल्पामध्ये राज्य
शासनाचा सहभाग (३००१ ००५४), ३२-अंशदाने या लेखाशिर्षाखाली खर्ची टाकण्यात यावा व तो मंजूर
असलेल्या अनुदानातून भागविण्यात यावा.
०४. महाराष्ट्र शासन, वित्त विभाग, शासन निर्णय, वित्त विभाग क्र.अर्थसं-२०२३/प्र.क्र.४०/अर्थ-३, दिनांक
१२ एप्रिल, २०२३ सोबतच्या परिशिष्ट्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत
करण्यात येणा-या रक्कमेचे स्वरुप “अंशदाने” या तपशीलवार शीर्षाखाली येते. त्यानुसार तपासणी करावयाच्या
सुचीत नमूद केलेल्या सर्व अटी व शतींचे पालन करण्यात आले आहे.
# Page 2
शासन निर्णय क्रमांकः आरएलवाय-०१२४/प्र.क्र.१६/परिवहन-५
०५. प्रमाणित करण्यात येते की, शासन निर्णय, वित्त विभाग क्र.अर्थसं-२०२३/प्र.क्र.४०/अर्थ-३, दिनांक १२
एप्रिल, २०२३ मधील परिच्छेद क्र. ४ ते १८ वरील नमूद मार्गदर्शक सुचना तसेच अटी व शतींची पूर्तता होत आहे.
०६. सदर शासन निर्णय, नियोजन विभागाच्या अनौपचारिक संदर्भ क्र.३३/१४६१, दिनांक २५.०१.२०२४ व
वित्त विभागाच्या अनौपचारिक संदर्भ क्र.११३/२०२४/व्यय-८, दिनांक ०१.०२.२०२४ अन्वये देण्यात आलेल्या
मान्यतेनुसार निर्गमित करण्यात येत आहे.
०७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध