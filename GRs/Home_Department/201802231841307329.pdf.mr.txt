# Page 1
पोलीस आयुक्त, बृहन्मुंबई, मुंबई यांच्या अधिकारक्षेत्रातील निवासी व कार्यालयीन इमारतींच्या दुरुस्तीसाठी निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक पोप्रमा-१०१७/प्र.क्र.४९७/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई - ४०००३२.
दिनांक २३ फेब्रुवारी २०१८.
वाचा : १) शासन परिपत्रक, वित्त विभाग, क्रमांक-अर्थसं-२०१७/प्र.क्र.७५/अर्थ-३, दिनांक १८.०४.२०१७.
२) शासन परिपत्रक, वित्त विभाग, क्रमांक-अर्थसं-२०१७/प्र.क्र.९४/अर्थ-३, दिनांक ३०.०६.२०१७.
३) शासन निर्णय, गृह विभाग, क्रमांक बीजीटी-१०१७/ प्र.क्र.४७/१७/ अर्थसं-१, दिनांक २२.०२.२०१८.
शासन निर्णय.
सन २०१७-१८ या वित्तीय वर्षाकरिता “गृह विभाग-मागणी क्रमांक बी-१, २०५५, पोलीस, (००) १०९, जिल्हा पोलीस, (००) (१०) तंटामुक्त गांव (अनिवार्य) (२०५५ ०५३३)” याखाली “३१ सहायक अनुदाने (वेतनेतर)” या उद्दिष्टातून "गृह विभाग (००९७) मागणी क्रमांक बी-१, २०५५, पोलीस, (०२) शहर पोलीस, (०२)(०१) शहर पोलीस-आस्थापना (दत्तमत) (अनिवार्य) (२०५५ ००९७)” याखालील “२७ लहान बांधकामे” या उद्दिष्टाखाली रु.२०,००,००,०००/- (रुपये वीस कोटी फक्त) इतका निधी पुनर्विनियोजित करण्यास शासन निर्णय, गृह विभाग, क्रमांक बीजीटी-१०१७/प्र.क्र.४७/१७/अर्थसं-१, दिनांक २२.०२.२०१८, व्दारे मंजूरी देण्यात आली आहे.
२. त्या अनुसार, उक्त रु.२०,००,००,०००/- (रुपये वीस कोटी फक्त) हे पोलीस आयुक्त, बृहन्मुंबई, मुंबई यांच्या अधिकारक्षेत्रातील निवासी व कार्यालयीन इमारतींच्या दुरुस्तीसाठी वितरित व खर्च करणे यांकरिता, याव्दारे, मंजूरी देण्यात येत आहे.
३. उक्त खर्च हा, “गृह विभाग - मागणी क्रमांक बी-१, २०५५, पोलीस, (०२) शहर पोलीस, (०२)(०१) शहर पोलीस-आस्थापना (दत्तमत) (अनिवार्य) (२०५५ ००९७),२७, लहान बांधकामे” याखाली चालू (सन २०१७-१८) वित्तीय वर्षात उपलब्ध असलेल्या अनुदानातून भागविण्यात यावा.
# Page 2
शासन निर्णय क्रमांकः पोप्रमा-१०१७/प्र.क्र.४९७/पोल-७.
४. उक्त रक्कम अधिदान व लेखा कार्यालय, मुंबई, येथून काढण्याच्या प्रयोजनासाठी पोलीस आयुक्त, बृहन्मुंबई, मुंबई, यांना आहरण व संवितरण अधिकारी म्हणून घोषित करण्यात येत आहे.
५. पोलीस आयुक्त, बृहन्मुंबई, मुंबई, यांनी उक्त रक्कम पुढीलप्रमाणे खर्च करावी:
१) अपूर्ण असलेली कामे पूर्ण करण्यासाठी प्रशासकीय / सुधारित प्रशासकीय मान्यता आदेशांत नमूद केलेल्या रकमांच्या मर्यादेत खर्च करण्यात यावा.
२) कामाचे नियोजन व प्रगती विचारात घेऊनच निधी उपलब्ध करून द्यावा.
३) त्यानंतर शिल्लक (असल्यास) निधी नवीन कामांना, त्यांचे प्राथम्य ठरवून, उपलब्ध करुन द्यावा.
६. “लहान बांधकामे” ही नवीन योजना नाही. तसेच, या योजनेचे स्वरुप व व्याप्ती यांमध्ये बदल झालेला नाही.
७. "गृह विभाग–मागणी क्रमांक बी-१, २०५५, पोलीस, (०२) शहर पोलीस, (०२) (०१) शहर पोलीस-आस्थापना (दत्तमत) (अनिवार्य) (२०५५ ००९७), २७, लहान बांधकामे", याखाली प्रत्येक वित्तीय वर्षात निधी उपलब्ध करुन देण्यात येत असतो. या लेखाशीर्षाखाली करण्यात आलेल्या खर्चाचे एक वर्षाहून अधिक कालावधीचे संक्षिप्त बिल (Abstract Bill) प्रलंबित नाही. तसेच, “लहान बांधकामे" या प्रयोजनासाठी निधी काढण्यासाठी संक्षिप्त बिल सादर करण्यात येत नाही. उक्त लेखाशीर्षाखाली सन २०१६-१७ या वित्तीय वर्षात मंजूर अनुदानातील कोणत्याही खर्च न केलेल्या रकमा (unspent balances) नाहीत.
८. तसेच, याद्वारे, असे प्रमाणित करण्यात येते की,
१) वित्तीय अधिकार नियम पुस्तिका, १९७८, भाग पहिला, उपविभाग पाच, मधील अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४, च्या बाबतीत नमूद केलेल्या सर्व अटींची सर्वसाधारणपणे पूर्ती करण्यात आली आहे.
२) शासन परिपत्रक, नियोजन विभाग, क्रमांक समसा - २०१०/प्र.क्र.४८/ का.१४६१, दिनांक ०८.०१.२०१४ अनुसार पाच कोटी रुपये किंवा त्यापेक्षा जास्त रकमेचे खर्चाचे अंदाज असलेल्या बांधकाम प्रस्तावांना शासनाच्या सचिव समितीची मान्यता घेण्यात आली आहे.
पृष्ठ ३ पैकी २
# Page 3
शासन निर्णय क्रमांकः पोप्रमा-१०१७/प्र.क्र.४९७/पोल-७.
३) शासन परिपत्रक, वित्त विभाग, क्र. अर्थसं-२०१७/प्र.क्र.७५/अर्थ-३, दिनांक १८.०४.२०१७ याच्या परिशिष्टातील अ.क्र.८ मधील तपासणी सूचीतील प्रत्येक अटीची पूर्ती झाली आहे.
९. हा शासन निर्णय, शासन परिपत्रक, वित्त विभाग क्रमांक-अर्थसं २०१७/प्र.क्र.९४/ अर्थ-३, दिनांक ३०.०६.२०१७, अनुसार निर्गमित करण्यात येत आहे.