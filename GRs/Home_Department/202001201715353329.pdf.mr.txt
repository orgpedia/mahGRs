# Page 1
अहमदनगर-बीड-परळी वैजनाथ या नवीन रेल्वे मार्गाकरीता रु.६३.०० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. पुरमा-०५१९/प्र.क्र.८४/परिवहन-५
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक : :- २० जानेवारी, २०२०
वाचा : १) गृह विभाग शासन निर्णय क्र. आरएलवाय-०११३/७९८/प्र.क्र.२/२०१३/परि-५, दिनांक १० जून, २०१५.
२) गृह विभाग शासन निर्णय क्र. आरएलवाय-०९०९/प्र.क्र.२४४(भाग-२)/परिवहन-५, दिनांक ०१.०१.२०१०, ०८.११.२०१०, २७.०९.२०११, २८.०३.२०१२, २४.०९.२०१२, १८.०३.२०१३, ०६.०३.२०१४, ०२.१२.२०१४, ३१.०३.२०१५, ३१.०७.२०१५, ०८.०३.२०१६, १०.०६.२०१६, ०१.१०.२०१६, १४.०३.२०१७, १६.११.२०१७, २२.०३.२०१८, ३१.०३.२०१८, ०८.०२.२०१९ व ३०.०३.२०१९.
३) मुख्य प्रशासकीय अधिकारी (बांधकाम), मध्य रेल्वे मुंबई यांचे पत्र क्र.EW/१६६/ BA/EBR(P)/२०१९-२०, दिनांक २८.०५.२०१९
४) गृह विभाग शासन निर्णय क्र. आरएलवाय-०८१९/प्र.क्र.१४१/परिवहन-५, दिनांक ०७ ऑक्टोबर, २०१९.
५) वित्त विभाग शासन परिपत्रक क्र. अर्थसं-२०१९/प्र.क्र.९२/अर्थ-३,
दिनांक ८ जुलै, २०१९.
प्रस्तावना : अहमदनगर-बीड-परळी वैजनाथ या नवीन रेल्वेमार्गाकरीता रू.२८२६.०० कोटी एवढा खर्च अंदाजित असून उक्त खर्चापैकी रू.१४१३.०० कोटी एवढा ५० टक्के हिस्सा राज्य शासनाकडून केंद्रीय रेल्वे बोर्डास उपलब्ध करून देण्याचा निर्णय राज्य शासनाने मंत्रिमंडळाच्या स्तरावर घेतलेला आहे. त्यानुसार सदर रेल्वे मार्गाकरीता राज्य शासनाने दिनांक ३१.०३.२०१९ पर्यंत एकूण रू.९८६.८४ कोटी इतका निधी संदर्भ क्र.२ येथे नमूद केलेल्या शासन निर्णयांन्वये रेल्वेस उपलब्ध करून दिलेला असून संदर्भ क्र.४ येथील शासन निर्णयान्वये रेल्वेस सन २०१९-२० या आर्थिक वर्षात रु.१२०.०० कोटी निधी उपलब्ध करून दिलेला आहे. या रेल्वे प्रकल्पाकरीता रेल्वे विभागाने दिनांक ३१.०३.२०१९ पर्यंत एकूण रु.११६९.०० कोटी इतका निधी खर्च केला असून सन २०१९-२० साठी रु.२५०.०० कोटी इतकी तरतूद केली आहे. प्रकल्पाच्या खर्चात राज्य शासनाच्या हिश्याचे समप्रमाण राखण्यासाठी सन २०१९-२० करिता रेल्वेने संदर्भ क्र.३ येथील पत्रान्वये मागणी केलेल्या रक्कमेपैकी रू.६३.०० कोटी इतका निधी रेल्वेस वितरीत करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (Financial Adviser and Chief Accounts Officer (Construction) Mumbai CST), मध्य रेल्वे, छत्रपती शिवाजी टर्मिनस, मुंबई यांना प्रस्तावनेत नमूद प्रयोजनासाठी रु.६३.०० कोटी (रुपये त्रेसष्ट कोटी फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
# Page 2
शासन निर्णय क्रमांकः पुरमा-०५१९/प्र.क्र.८४/परिवहन-५
२. शासनाने सह सचिव (अर्थसंकल्प), गृह विभाग यांना नियंत्रण अधिकारी व कार्यासन अधिकारी, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०१९-२० या वर्षात मागणी क्र.बी-७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८००-इतर खर्च, (००), (००) (०२)-रेल्वे प्रकल्पामध्ये राज्य शासनाचा सहभाग (३००१ ००५४), ३२-अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. प्रमाणित करण्यात येते की, शासन परिपत्रक, वित्त विभाग क्र. अर्थसं-२०१९/प्र.क्र.९२ / अर्थ-३, दिनांक ८ जुलै, २०१९ सोबतच्या परिशिष्टातील अनुक्रमांक ९ मधील १ ते १० मधील अटींची पूर्तता होत आहे.
५. सदर शासन निर्णय, नियोजन विभाग अनौपचारिक संदर्भ क्र.५/१४६१ दिनांक ११.११.२०१९ आणि वित्त विभाग अनौपचारिक संदर्भ क्र.३६८/२०१९/व्यय-८, दिनांक २७.११.२०१९ अन्वये देण्यात आलेल्या मान्यतेनुसार निर्गमित करण्यात येत आहे.
# Page 3