# Page 1
महासंचालक (न्यायिक व तांत्रिक) यांचे अधिनस्त न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांच्या आस्थापनेवरील सहायक संचालक, गट-अ या पदासाठी कमाल वयोमर्यादा निश्चित करण्याबाबत.
महाराष्ट्र शासन
गृह विभाग
शासन निर्णय क्र. एफएसएल-०४१६/प्र.क्र.४७/पोल-४,
गृह विभाग, मंत्रालय, मुंबई ४०० ०३२.
दिनांक :-०५ जून, २०१८.
वाचा :- १. शासन निर्णय, सामान्य प्रशासन विभाग क्रमांक एसआरव्ही-२०१५/प्र.क्र.४०४/१२, दि.२५.४.२०१६.
२. शासन निर्णय, सामान्य प्रशासन विभाग क्रमांक एसआरव्ही-२००४/प्र.क्र.१९/१२, दि.१७.८.२००४.
३. शासन निर्णय, गृह विभाग क्रमांक एफएसएल-०४१५/प्र.क्र.३७९/पोल-४,
दि.२.२.२०१७.
प्रस्तावना:
महासंचालक (न्यायिक व तांत्रिक) यांचे अधिनस्त न्यायसहायक वैज्ञानिक प्रयोगशाळा संचालनालय,
महाराष्ट्र राज्य, मुंबई यांच्या आस्थापनेवरील सहायक संचालक, गट-अ या संवर्गातील पदासाठी शासन
अधिसूचना,गृह विभाग,दि.११.१२.१९९१ अन्वये सेवाप्रवेश नियम तयार करण्यात आले आहे. सदर सेवाप्रवेश
नियमामध्ये सरळसेवेसाठी कमाल वयोमर्यादा ३५ वर्षे अशी निश्चित करण्यात आली आहे. शासनाने सामान्य
प्रशासन विभागाच्या दि.२५.४.२०१६ च्या शासन निर्णयान्वये कमाल वयोमर्यादा ५ वर्षाने वाढवून ३८ वर्षे व
मागासवर्गीय उमेदवारांसाठी ४३ वर्षे अशी केली आहे. त्यानुषंगाने या पदाच्या कमाल वयोमर्यादेमध्ये वाढ
करण्याची बाब शासनाच्या विचाराधिन होती.
शासन निर्णय :
महासंचालक (न्यायिक व तांत्रिक) यांचे अधिनस्त न्यायसहायक वैज्ञानिक प्रयोगशाळा संचालनालय,
महाराष्ट्र राज्य, मुंबई यांच्या आस्थापनेवरील सहायक संचालक, गट-अ ही पदे महाराष्ट्र लोकसेवा आयोगामार्फत
सरळसेवेने भरण्याकरिता या पदासाठी खुल्या प्रवर्गातील उमेदवारांसाठी कमाल वयोमर्यादा ३८ वर्षे व
मागासवर्गीय उमेदवारांसाठी कमाल वयोमर्यादा ४३ वर्षे इतकी करण्यात येत आहे.
# Page 2
शासन निर्णय क्रमांकः एफएसएल-०४१६/प्र.क्र.४७/पोल-४
२. सहायक संचालक,गट-अ या पदासाठीच्या प्रचलित सेवाप्रवेश नियमात यथायोग्य बदल करण्यात येतील
व अशी कार्यवाही पूर्ण होईपर्यंत सद्या सुरु असलेल्या व पुढे होणाऱ्या नेमणुका देखील या वाढीव वयोमर्यादेनुसार
करण्यात येईल.
३. महाराष्ट्र लोकसेवा आयोग यांनी यथायोग्य पध्दतीने हा बदल सर्वसंबंधीतांच्या निदर्शनास आणून दयावा
व या निर्णयाच्या अनुषंगाने पुढील कार्यवाही करावी.