# Page 1
शासन निर्णय, गृह विभाग, क्र. पोप्रमा-०२१८/ प्र.क्र.९४/ पोल-७, दिनांक १७.०५.२०१८, हा रद्द करण्याबाबत.
महाराष्ट्र शासन
गृह विभाग
शासन निर्णय क्र. पोप्रमा-०२१८/प्र.क्र.९४/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक ८ जुलै २०१९.
वाचा १) शासन निर्णय, गृह विभाग, क्र सीआरपी-११०७/२३३५/ प्र.क्र.५५५/ पोल-७, दिनांक १३.०२.२००९.
२) शासन निर्णय, गृह विभाग, क्र. पोप्रमा-०२१८/प्र.क्र.९४/पोल-७,
दिनांक १७.०५.२०१८.
३) पोलीस महासंचालक, महाराष्ट्र राज्य, यांच्या कार्यालयाचे पत्र क्र. पोमसं/२७ बी/२८-बी/नागोठाणे-प्र.इमा./ रायगड / ३५२/२०१७, दिनांक १५.०६.२०१९.
प्रस्तावना.
पोलीस अधीक्षक, रायगड, यांच्या आस्थापनेवरील पोलीस ठाणे, नागोठाणे, तालुका रोहा, याच्याकरिता नवीन प्रशासकीय इमारतीचे बांधकाम करण्यासाठी शा.नि., गृह विभाग, क्र सीआरपी-११०७/ २३३५/ प्र.क्र.५५५/ पोल-७, दिनांक १३.०२.२००९, व्दारे रु.५०,७१,२२५/- इतक्या खर्चाच्या अंदाजास प्रशासकीय मान्यता प्रदान करण्यात आली होती. उक्त कामास प्रशासकीय मान्यता प्रदान करुन पाच वर्षांपेक्षा अधिक कालावधी झाला असल्याने (उक्त कामास अजून सुरुवात झाली नाही असे गृहीत धरुन) महाराष्ट्र सा.बां. नियम पुस्तिका यामधील परिच्छेद २६२ अनुसार, शा.नि., गृह विभाग, क्र. पोप्रमा-०२१८/ प्र.क्र.९४/ पोल-७, दिनांक १७.०५.२०१८, द्वारे उक्त प्रशासकीय मान्यता आदेश म्हणजे शा.नि., गृह विभाग, क्र सीआरपी-११०७/२३३५/ प्र.क्र.५५५/ पोल-७, दिनांक १३.०२.२००९, हा रद्द करण्यात आला होता.
२. तथापि, उक्त कामाकरिता एकूण रु.५०,७२,०००/- इतका निधी सा.बां. विभाग, महाड, यांच्याकडे वर्ग करण्यात आला असून डिसेंबर २०१७ पासून काम सुरू झाले आहे व ते ६० टक्के पूर्ण झाले आहे, असे पोलीस महासंचालक, म.रा., यांच्या कार्यालयाच्या दिनांक १५.०६.२०१९ रोजीच्या पत्राद्वारे कळविण्यात आले आहे आणि उक्त शा.नि., गृह विभाग, दिनांक १३.०२.२००९, यास पुनःस्थापित करण्याची विनंती करण्यात आली आहे. त्याप्रमाणे शासन पुढील निर्णय घेत आहे.
# Page 2
शासन निर्णय क्रमांकः पोप्रमा-०२१८/प्र.क्र.९४/ पोल-७.
शासन निर्णय.
शासन निर्णय, गृह विभाग, क्र. पोप्रमा-०२१८/ प्र.क्र.९४/ पोल-७, दिनांक १७.०५.२०१८, हा याद्वारे रद्द करण्यात येत असून शा.नि., गृह विभाग, क्र. सीआरपी-११०७/ २३३५/प्र.क्र.५५५/ पोल-७, दिनांक १३.०२.२००९, यास यथापूर्व करण्यात येत आहे.