# Page 1
कारागृहातील कैदी / बंदी यांना आपात्कालीन परिस्थितीमध्ये मंजूर करण्यात आलेल्या अभिवचन रजेच्या दरम्यान देण्यात येत असलेला पोलीस बंदोबस्त (Police Guard) व त्याकरिता आकारण्यात येणारे शुल्क याबाबत मार्गदर्शक सूचना.
महाराष्ट्र शासन
गृह विभाग
शासन निर्णय क्र.एसयुटी-०३१९/प्र.क्र.९१/विशा-४
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुख्य इमारत, मुंबई-४०० ०३२.
दिनांक:-०६ मे, २०१९
वाचा:- शासन निर्णय गृह विभाग क्र. एसयुटी-१०१४/प्र.क्र.२४९/विशा-४ दि.०४.०१.२०१८.
प्रस्तावना: मा.उच्च न्यायालय, मुंबई येथे दाखल रिट याचिका क्र.६०४/२०१९ मध्ये मा.न्यायालयाने दिलेल्या आदेशानुसार कारागृहातील कैदी / बंदी यांना आपात्कालीन परिस्थितीमध्ये मंजूर करण्यात आलेल्या अभिवचन रजेच्या दरम्यान देण्यात येत असलेला पोलीस बंदोबस्त (Police Guard) व त्याकरिता आकारण्यात येणारे शुल्क याबाबत मार्गदर्शक सूचना विहित करण्याचा प्रस्ताव शासनाच्या विचारधीन होता.
शासन निर्णय: कारागृहातील कैदी/बंदीच्या जवळच्या नातेवाईकांचा मृत्यू/ वैद्यकीय आणीबाणी इत्यादी आपात्कालीन परिस्थिती उद्भवल्यास मा. न्यायालय अथवा सक्षम प्राधिकारी यांच्या आदेशानुसार सदर कैदी/बंदी यांना त्या आपात्कालीन परिस्थितीच्या अनुषंगाने अभिवचन रजा मंजूर झाल्यास, त्यास /तिस देण्यात येत असलेल्या पोलीस बंदोबस्त (Police Guard) करिता शुल्क आकारण्यात यावे. सदर शुल्क दि.०४.०१.२०१८ च्या शासन निर्णयामध्ये विहित केल्यानुसार खालील सुत्राप्रमाणे आकारण्यात यावे.
ओ = एम + (५/६-एक्स/७ × डी) अ = सरासरी वेतन एम = वेतनश्रेणीतील कमीत कमी टप्पा एक्स = वेतनश्रेणीतील वेतनवाढीचा काळ डी = वेतन श्रेणीतील कमाल व किमान टप्प्यातील फरक
२. कारागृहातील कैदी / बंदी यांस ने-आण करण्याकरिता शासकीय वाहन पुरविण्यात आल्यास, त्याचे शुल्क सुध्दा पोलीस मोटार परिवहन विभागाच्या प्रचलित दरानुसार आकारण्यात यावे.
# Page 2
शासन निर्णय क्रमांक: एसयुटी-०३१९/प्र.क्र.९१ / विशा-४
३. सदर शुल्काची रक्कम संबंधित कैदी / बंदी यांस आपात्कालीन अभिवचन रजेवर सोडण्यापूर्वी लेखी कळविण्यात यावी व शक्यतो आगाऊ घेण्यात यावी. तथापि, आपात्कालीन परिस्थितीचा विचार करता, सदर शुल्क भरण्याकरिता सक्षम प्राधिकारी जास्तीत जास्त १५ दिवसाचा कालावधी वाढवू शकतात. १५ दिवसानंतर सदर शुल्क न भरल्यास सदर रक्कमेवर ९.५% या दराने व्याज आकारण्यात यावे. सदर शुल्क वसूल करण्याची जबाबदारी संबंधित कारागृह अधीक्षक यांची राहील.