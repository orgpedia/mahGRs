# Page 1
पुणे शहरातील शिवाजीनगर पोलीस वसाहत येथे ८४० नवीन सेवा निवासस्थाने बांधण्याच्या प्रकल्पातील एक इमारत संपूर्ण व आणखी एक इमारत जोत्यापर्यंत (plinth level), यांचे बांधकाम मे. रमा पुरुषोत्तम फाऊंडेशन, पुणे, यांनी स्वत:च्या खर्चाने करण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक संकीर्ण-१०१८/प्र.क्र.३८३/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक ०२ जानेवारी २०१९.
वाचा १) पोलीस महासंचालक, महाराष्ट्र राज्य, यांच्या कार्यालयाचे पत्र क्र. पोमसं/ २७-बी/ २८-बी-२/ शिवाजीनगर- बै. चा. निवा. इमा. बांध./ पुणे-शहर/२९९/ २०१३, दिनांक १०.१०.२०१८.
२) पोलीस आयुक्त, पुणे शहर, यांचे पत्र क्र. प्रलि/ पशा-४/ इमारत/ शिनगर/ बैठीचाळ-बांधकाम / रमा- फाऊंडेशन-परवानगी / २०१८ - पुणे,
दिनांक १६.१०.२०१८.
३) आयुक्त, राज्य गुप्तवार्ता विभाग, म.रा., मुंबई, यांच्या कार्यालयाचे पत्र क्र.
१/व्हेरी/२(३८)/२०१८-८११०, दिनांक २९.१०.२०१८.
४) म.रा. पोलीस गृहनिर्माण व कल्याण महामंडळ मर्या., मुंबई, यांचे पत्र क्र.
पोगृम/ तांशा/ को/ शिवाजीनगर-पुणे/ ३४९२/ २०१८, दिनांक २२.११.२०१८.
५) पोलीस महासंचालक, महाराष्ट्र राज्य, यांच्या कार्यालयाचे पत्र क्र. पोमसं/ २७-ब/ २८-ब-२/ शिवाजीनगर-बै.चा. निवा.इमा. बांध / पुणे- शहर / २९९/ २०१३, दिनांक १४.१२.२०१८.
६) पोलीस आयुक्त, पुणे शहर, यांचे पत्र क्र. प्रलि/ पशा-४/ इमारत/शिनगर/ बैठीचाळ बांधकाम / रमा- फाऊंडेशन-परवानगी / २०१८ - पुणे,
दिनांक १८.१२.२०१८.
प्रस्तावना.
पुणे शहरातील शिवाजीनगर पोलीस वसाहतीतील बैठ्या चाळी पाडून त्या ठिकाणी प्रकार-२ ची ६७२ (आठ इमारती, प्रकार - ३ ची ८४ (एक इमारत) व प्रकार-४ ची ८४ (एक इमारत) असे एकूण ८४० नवीन सेवा निवासस्थाने (१० इमारती अधिक “Amenities Block") यांचे बांधकाम करण्याचा प्रकल्प हा म.रा. पोलीस गृहनिर्माण व कल्याण महामंडळ मर्या.
# Page 2
शासन निर्णय क्रमांकः संकीर्ण-१०१८/प्र.क्र.३८३/पोल-७.
यांच्याकडून हाती घेण्यात आला आहे. या प्रकल्पाला पुणे महानगरपालिका, पुणे, यांच्याकडून दिनांक २७.०९.२०१७ रोजी बांधकाम परवानगी प्राप्त झाली आहे.
२. मे. रमा- पुरुषोत्तम फाऊंडेशन, पुणे, या व्यापार सेवा क्षेत्रातील भारतीय अशासकीय (Indian Non-Government) नोंदणीकृत कंपनीने (सी.आय.एन. क्र.
यु७४९९९पीएन२०१६एनपीएल१६५०९२), एक सामाजिक जबाबदारी म्हणून, या प्रकल्पातील पोलीस शिपाईदलासाठी बांधावयाची एक इमारत संपूर्ण आणि आणखी एक इमारत जोत्यापर्यंत (plinth level) स्वत:च्या खर्चाने बांधून देण्याबाबतचा प्रस्ताव स्वेच्छेने पोलीस आयुक्त, पुणे शहर, यांच्याकडे सादर केला आहे. उक्त एक इमारत संपूर्ण व आणखी एक इमारत जोत्यापर्यंत बांधण्यासाठी अदमासे रु.२७ ते ३० कोटी इतका खर्च अपेक्षित असून हे बांधकाम मार्च-२०२० पर्यत पूर्ण करुन देणेबाबत मे. रमा-पुरुषोत्तम फाऊंडेशन यांनी पोलीस आयुक्त, पुणे शहर, यांना कळविले आहे.
३. उक्त प्रस्तावाबाबत पोलीस महासंचालक, म.रा., आणि व्यवस्थापकीय संचालक, म.रा. पोलीस गृहनिर्माण व कल्याण महामंडळ मर्या., यांचे अभिप्राय घेऊन शासनाने पुढील निर्णय घेतला आहे.
शासन निर्णय.
पुणे शहरातील शिवाजीनगर पोलीस वसाहतीतील बैठ्या चाळी पाडून त्या ठिकाणी ८४० नवीन पोलीस सेवा निवासस्थाने बांधण्याच्या प्रकल्पातील प्रकार-२ च्या सेवा निवासस्थानांच्या आठ इमारतींपैकी एक इमारत संपूर्ण आणि आणखी एक इमारत जोत्यापर्यंत (plinth level) यांचे बांधकाम मे. रमा- पुरुषोत्तम फाऊंडेशन, पुणे, यांनी स्वत:च्या खर्चाने करण्यास, पुढील अटींवर, याद्वारे, मान्यता देण्यात येत आहे: अटी.
१) मे. रमा-पुरुषोत्तम फाऊंडेशन यांनी उक्त बांधकाम हे स्वत:च्या खर्चाने करावे.
त्याकरिता शासनाकडून निधी किंवा साधने देण्यात येणार नाही.
२) मे. रमा-पुरुषोत्तम फाऊंडेशन यांनी उक्त बांधकाम हे म. रा. पोलीस गृहनिर्माण व कल्याण महामंडळ मर्या. यांच्या नकाशानुसार करावे.
३) मे. रमा- पुरुषोत्तम फाऊंडेशन यांनी उक्त बांधकामासाठी म.रा. पोलीस गृहनिर्माण व कल्याण महामंडळ मर्या. विहित करतील त्या मानकाचे साहित्य व सामान वापरावे.
४) मे. रमा-पुरुषोत्तम फाऊंडेशन यांनी उक्त बांधकाम हे मार्च-२०२० पर्यंत पूर्ण करावे.
५) म. रा. पोलीस गृहनिर्माण व कल्याण महामंडळ मर्या. हे उक्त बांधकामावर देखरेख ठेवतील व त्यांना कामाच्या निरीक्षणाचे अधिकार राहतील.
६) उक्त बांधकाम करण्याच्या प्रयोजनासाठी तात्पुरत्या वापरासाठी मे. रमा- पुरुषोत्तम फाऊंडेशन यांना जी जागा लागेल ती पोलीस आयुक्त, पुणे शहर, यांनी सीमांकित करावी व तिचा तात्पुरता ताबा द्यावा.
पृष्ठ ३ पैकी २
# Page 3
शासन निर्णय क्रमांकः संकीर्ण-१०१८/प्र.क्र.३८३/पोल-७.
७) उक्त बांधकाम किंवा बांधण्यात आलेल्या इमारती किंवा उक्त इमारती जेथे बांधण्यात येणार आहेत ती जमीन यांच्यावर मे. रमा- पुरुषोत्तम फाऊंडेशन यांचा कोणताही अधिकार असणार नाही.
८) उक्त बांधकाम करण्याच्या ऐवजात मे. रमा पुरुषोत्तम फाऊंडेशन यांना शासनाकडून कोणतीही सोय, सवलत किंवा लाभ देय असणार नाही.
२. उक्त प्रयोजनासाठी मे. रमा पुरुषोत्तम फाऊंडेशन, पुणे, यांच्याशी करारनामा करण्यास पोलीस आयुक्त, पुणे शहर, यांना, याद्वारे, प्राधिकृत करण्यात येत आहे. पोलीस आयुक्त, पुणे शहर, यांनी प्रारूप करारनामा शासनाच्या मान्यतेसाठी तात्काळ, पोलीस महासंचालक, म.रा., यांच्यामार्फत, सादर करावा.