# Page 1
पोलीस उपनिरीक्षक मर्यादित विभागीय परीक्षा २०१६ मधील शिफारस यादी व्यतिरिक्त ६३६ उमेदवारांना पोलीस उपनिरीक्षक पदावर सामावून घेण्याबाबत.
महाराष्ट्र शासन
गृह विभाग
शासन निर्णय क्रमांकः पोलीस-१८१८/प्र.क्र.३५५/पोल-५अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २२ एप्रिल, २०१९
प्रस्तावना :
पोलीस उपनिरीक्षक मर्यादित विभागीय परीक्षा सन २०१६ च्या अंतिम
निकालाच्या आधारे महाराष्ट्र लोकसेवा आयोगाने केलेल्या ८२८ उमेदवारांच्या
शिफारस यादी व्यतिरिक्त अधिक उमेदवारांना पोलीस उपनिरीक्षक पदावर सामावून
घेण्याबाबतची मागणी शासनाकडे प्राप्त झाली होती. सदरहू उमेदवारांनी अशी मागणी
केली होती की, पोलीस उपनिरीक्षक मर्यादित विभागीय परीक्षा सन २०१६ च्या
परीक्षेमध्ये ८२८ उमेदवारांची शिफारस महाराष्ट्र लोकसेवा आयोगाने शासनाकडे केली
होती. सदरहू शिफारस यादीनुसार संबंधित ८२८ उमेदवारांना पोलीस उपनिरीक्षक
पदाच्या प्रशिक्षणासाठी पाठविताना, मा. उच्च न्यायालय, मुंबई यांनी शासन सेवेतील
पदोन्नतीतील आरक्षणासंदर्भात दि.०४/०८/२०१७ रोजी दिलेला निर्णय विचारात
घेऊन, मागासवर्ग प्रवर्गासाठी आरक्षित जागा या प्रवर्गनिहाय न भरता
गुणवत्ताक्रमानुसार भरणे आवश्यक होते. तथापि, या ८२८ उमेदवारांना पोलीस
उपनिरीक्षक पदाच्या प्रशिक्षणासाठी पाठविताना पोलीस महासंचालक कार्यालयाने या
८२८ उमेदवारांमधील १८६ मागासवर्ग प्रवर्गातील उमेदवारांनाही पोलीस उपनिरीक्षक
पदाच्या प्रशिक्षणासाठी पाठविल्याने मा. उच्च न्यायालय, मुंबई यांच्या आदेशांचा
# Page 2
शासन निर्णय क्रमांकः पोलीस-१८१८/प्र.क्र.३५५/पोल-५अ
अवमान झाला. या संदर्भात मा. महाराष्ट्र प्रशासकीय न्यायाधिकरण, मुंबई येथे दाखल
झालेल्या मूळ अर्ज क्र.१३/२०१८ (श्री. राजेंद्र चव्हाण) बाबत विधि विषयक सल्ला घेऊन,
८२८ उमेदवारांव्यतिरिक्त ( ज्या मध्ये ६४२ खुल्या प्रवर्गाच्या जागेवरील व १८६
मागासवर्ग प्रवर्गातील जागांवरील उमेदवारांचा समावेश होता) १८६ मागासप्रवर्गासाठी
राखीव जागांवर गुणवत्ता क्रमानुसार शिफारस यादीतील अनु. क्र. ६४३ पासून पुढील
आणखी १८६ उमेदवारांना पोलीस उपनिरीक्षक पदाच्या प्रशिक्षणासाठी पाठविण्याचा
शासनाने निर्णय घेतला व त्यानुसार गुणवत्ता क्रमानुसार १८६ उमेदवारांपैकी,
मागासवर्ग प्रवर्ग आणि गुणवत्ता या दोन्ही आधारे समावेश होऊ शकणाऱ्या आणि
प्रत्यक्षात मागासवर्ग प्रवर्गाच्या जागेवर अगोदरच प्रशिक्षणासाठी पाठविण्यात आलेल्या
३२ उमेदवारांना वगळून उर्वरित १५४ उमेदवारांना पोलीस उपनिरीक्षक पदाच्या
प्रशिक्षणासाठी पाठविण्याच्या सूचना पोलीस महासंचालक यांना शासनाने दिल्या.
सदर उमेदवारांचा समावेश हा मा. सर्वोच्च न्यायालय, नवी दिल्ली येथे दाखल
असलेल्या विशेष अनुमति याचिका क्र. २८३०६/२०१७ च्या अंतिम निर्णयाच्या अधिन
असेल असेही याबाबतच्या शासन पत्रात स्पष्ट करण्यात आले आहे.
वरीलप्रमाणे सन २०१६ च्या पोलीस उपनिरीक्षक मर्यादित विभागीय परीक्षेमध्ये
८२८ + १५४ = ९८२ उमेदवारांना प्रशिक्षणासाठी पाठविण्यात आले. या कार्यवाहीस
आक्षेप घेऊन ही सर्व ९८२ पदे गुणवत्ता क्रमानुसार भरण्याबाबत तसेच मागासवर्ग
प्रवर्गातील २३० गुण प्राप्त झालेला उमेदवार पोलीस उपनिरीक्षक पदाचे प्रशिक्षण घेत
असल्याने २३० व त्यापेक्षा जास्त गुण असलेल्या सर्व उमेदवारांना पोलीस
उपनिरीरक्षक पदाच्या प्रशिक्षणास पाठविण्याबाबत शासनाकडे विनंत्या प्राप्त झाल्या
होत्या. तसेच या संदर्भात मा.महाराष्ट्र प्रशासकीय न्यायाधिकरण, मुंबई येथे मूळ अर्ज
क्र.३९४/२०१८ (एस.बी. राठोड व इतर) दाखल झाला होता. सदरहू मूळ अर्जावर पृष्ठ ५ पैकी २
# Page 3
शासन निर्णय क्रमांकः पोलीस-१८१८/प्र.क्र.३५५/पोल-५अ
दि.०४/१०/२०१८ रोजी मा. न्यायाधिकरणाने दिलेले अंतरिम आदेश विचारात घेऊन
मागासवर्ग प्रवर्गासाठी राखीव जागेवर निवड होऊन ९ महिन्याचे प्रशिक्षण पूर्ण
झालेल्या १५४ मागासवर्ग प्रवर्गातील उमेदवारांना पोलीस महासंचालक यांनी पोलीस
उपनिरीरक्षक पदाच्या पुढील मुलभूत प्रशिक्षणासाठी न पाठविता त्यांना त्यांच्या मूळ
पदावर, मूळ घटकात हजर होण्याचे आदेश दिले. सदरहू कार्यवाहीमुळे विविध
लोकप्रतिनिधी, उमेदवार यांच्याकडून प्राप्त झालेली निवेदने आणि मा. महाराष्ट्र
प्रशासकीय न्यायाधिकरण, मुंबई यांचे मूळ अर्ज क्र.३९४/२०१८ वरील
दि.०६/११/२०१८ चे अंतिम आदेश विचारात घेऊन, सदरहू १५४ मागासप्रवर्गातील
उमेदवारांना पोलीस उपनिरीक्षक पदाच्या पुढील मुलभूत प्रशिक्षणासाठी पाठविण्याचा
शासनाने निर्णय घेतला व त्याप्रमाणे सदर निर्णयानुसार या उमेदवारांना पुढील
प्रशिक्षणासाठी पाठविण्याची कार्यवाही पोलीस महासंचालक यांनी केली.
उपरोक्तप्रमाणे पोलीस उपनिरीक्षक मर्यादित विभागीय परीक्षा २०१६ मध्ये मूळ
मागणी पत्राच्या ८२८ पदांऐवजी ९८२ उमेदवारांना पोलीस उपनिरीक्षक पदावर
नियुक्ती देण्यात आली असून व या ९८२ उमेदवारामध्ये मागासवर्ग प्रवर्गातील
अनु.क्र.१६१५ वरील उमेदवारास २३० गुण असल्याने त्यापेक्षा जास्त गुण असूनही
आपणास पोलीस उपनिरीक्षक पदावर नियुक्ती न दिल्याने आपल्यावर अन्याय
झाल्याची निवेदने संबंधित उमेदवार तसेच विविध लोकप्रतिनिधींकडून शासनास प्राप्त
झाली होती. या अनुषंगाने पोलीस उपनिरीक्षक मर्यादित विभागीय परीक्षा सन २०१६
मधील महाराष्ट्र लोकसेवा आयोगाच्या शिफारस यादी व्यतिरिक्त २३० व त्यापेक्षा
जास्त गुण प्राप्त झालेल्या ६३६ उमेदवारांना पोलीस उपनिरीक्षक पदावर सामावून
घेण्याबाबतचा निर्णय शासनाच्या विचाराधिन होता.
पृष्ठ ५ पैकी ३
# Page 4
शासन निर्णय क्रमांकः पोलीस-१८१८/प्र.क्र.३५५/पोल-५अ
वरील पार्श्वभूमीवर मंत्रिमंडळाने दि.२०/०२/२०१९ रोजीच्या मंत्रिमंडळ
बैठकीमध्ये खालीलप्रमाणे निर्णय घेतला :
"पोलीस उपनिरीक्षक मर्यादित विभागीय परीक्षा सन २०१६ मधील मूळ मागणी
पदांव्यतिरिक्त महाराष्ट्र लोकसेवा आयोगाने प्रसिध्द केलेल्या गुणवत्ता यादीतील
आणखी ६३६ उमेदवारांना, पोलीस उपनिरीक्षक मर्यादित विभागीय परीक्षेद्वारे भरण्यात
येणाऱ्या कोटयातील भविष्यात वेळोवेळी रिक्त होणाऱ्या पदावर टप्प्या-टप्प्याने
सामावून घेण्यास मान्यता देण्यात यावी. तथापि, सदरहू निर्णय मा.महाराष्ट्र
प्रशासकीय न्यायाधिकरण, मुंबई यांच्या निदर्शनास आणण्यात यावा व तद्नंतर पुढील
कार्यवाही करण्यात यावी."
शासन निर्णय :
पोलीस उपनिरीक्षक मर्यादित विभागीय परीक्षा सन २०१६ मधील मूळ मागणी
पत्रानुसार ८२८ उमेदवारांव्यतिरिक्त, महाराष्ट्र लोकसेवा आयोगाने प्रसिध्द केलेल्या
गुणवत्ता यादीतील २३० व त्यापेक्षा जास्त गुण प्राप्त झालेल्या ६३६ उमेदवारांना
(सोबतच्या परिशिष्ट-अ मधील यादीनुसार) पोलीस उपनिरीक्षक मर्यादित विभागीय
परीक्षेद्वारे भरण्यात येणाऱ्या कोटयातील भविष्यात वेळोवेळी रिक्त होणाऱ्या पदावर
टप्प्या-टप्प्याने सामावून घेण्यास शासन मान्यता देण्यात येत आहे.
२. पोलीस महासंचालक यांनी त्यानुसार याबाबत पुढील आवश्यक कार्यवाही
करावी. सदरहू कार्यवाही करताना या प्रकरणी मा. सर्वोच्च न्यायालय, नवी दिल्ली,
मा.उच्च न्यायालय, मुंबई / औरंगाबाद खंडपीठ / नागपूर खंडपीठ अथवा महाराष्ट्र
प्रशासकीय न्यायाधिकरणाने कोणतेही आदेश दिले असल्यास त्या आदेशाचा अवमान
होणार नाही याची दक्षता घेण्यात यावी.
पृष्ठ ५ पैकी ४
# Page 5
शासन निर्णय क्रमांकः पोलीस-१८१८/प्र.क्र.३५५/पोल-५अ
३. शासन निर्णयासोबतच्या परिशिष्ट-अ मधील उमेदवारांनी शासनाने विहित
केलेल्या नमुन्यातील साक्षांकन नमुने भरुन ते ३० दिवसात पोलीस महासंचालक,
महाराष्ट्र राज्य, मुंबई यांच्याकडे परस्पर सादर करावेत.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25