# Page 1
पोलीस महासंचालक, महाराष्ट्र राज्य व पोलीस आयुक्त, बृहन्मुंबई यांच्या अधिनस्त कार्यालयातील कंत्राटी पध्दतीने नियुक्त विधि सल्लागार, विधि अधिकारी व विधि निदेशक यांच्या मानधनात वाढ करण्याबाबत..
महाराष्ट्र शासन
गृह विभाग
शासन निर्णय क्रमांक :- डीपीपी-२०१४/प्र.क्र.०७/पोल-१०
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : २१ ऑगस्ट, २०१८
वाचा:- १) गृह विभाग, शासन निर्णय, क्र. एपीओ-३१०६/प्र.क्र.२२७/पोल-१०, दिनांक २१.०८.२००६ २) गृह विभाग, शासन निर्णय क्र. एसपीपी-२००५/प्र.क्र.२४७/पोल-१०, दिनांक १५.०९.२००६
प्रस्तावना : पोलीसांकडून दाखल होणारे खटले विधीवत दाखल व्हावेत, त्यांना वैधानिक सहाय्य मिळावे व गुन्हेगारांना शासन होऊन कायदा व सुव्यवस्था अधिक सक्षम व्हावी तसेच, पोलीस प्रशिक्षण संस्थांमध्ये पोलीसांना कायदेविषयक प्रशिक्षण देणे सुलभ व्हावे म्हणून महासंचालक व पोलीस महानिरीक्षक, महाराष्ट्र राज्य, मुंबई व पोलीस आयुक्त, बृहन्मुंबई यांच्या आस्थापनेवर संदर्भाधीन शासन निर्णयान्वये एकत्रित वेतनावर कंत्राटी पध्दतीने विधिविषयक अधिकाऱ्यांची ४७१ पदे निर्माण करण्यात आलेली आहे. सदर पदांचे एकत्रित अनुज्ञेय मासिक वेतन, दुरध्वनी व प्रवासखर्चाची रक्कम संदर्भाधीन दिनांक १५.०९.२००६ च्या शासन निर्णयान्वये विहित करण्यात आलेली होती. सध्याचे प्रचलित मानधन हे कमी असल्यामुळे कार्यक्षम / निष्णात विधि अधिकारी सदर पदावर येण्यास इच्छूक नसतात. त्यामुळे या पदांसाठी निश्चित करण्यात आलेले मानधन वाढ करण्याचा प्रस्ताव शासनाच्या विचाराधीन होता.
शासन निर्णय : महासंचालक व पोलीस महानिरीक्षक, महाराष्ट्र राज्य, मुंबई व पोलीस आयुक्त, बृहन्मुंबई यांच्या आस्थापनेवर कंत्राटी पध्दतीने नियुक्ती करण्यात आलेल्या विधि सल्लागार, विधि अधिकारी, गट -अ / विधि अधिकारी, गट - ब / विधि निर्देशक या पदांसाठी निश्चित करण्यात आलेले मानधन पुढीलप्रमाणे वाढविण्यास शासन मान्यता देण्यात येत आहे:
-------------------------------------------------------------------------------------------------------
| अ.क्र. | पदनाम | मंजूर पदे | विद्यमान मानधन + दुरध्वनी  |  व प्रवासखर्च | सुधारीत मानधन + दुरध्वनी व प्रवासखर्च |
| १. | विधि सल्लागार | ४ | रु.२५,०००/-+रु.३,०००/  |  | रु.३५,०००/-+रु.५,०००/ |
| २. | विधि अधिकारी, गट-अ | ३० | रु.२०,०००/-+ रु.५,०००/ | रु.३०,०००/-+ रु.५,०००/ |
| ३. | विधि अधिकारी, गट-ब | ५५ | रु.१५,०००/-+ रु.५,०००/ | रु.२५,०००/-+ रु.३,०००/ |
| ४. | विधि अधिकारी | २८३ | रु.१२,०००/-+ रु.३,०००/ | रु.२०,०००/-+ रु.३,०००/ |
| ५. | विधि निर्देशक | ९९ | रु.१२,०००/-+ रु.३,०००/ | रु.२०,०००/-+ रु.३,०००/ |
|  | एकूण पदे | ४७१ |  |  |
-------------------------------------------------------------------------------------------------------
# Page 2
शासन निर्णय क्रमांकः डीपीपी-२०१४/प्र.क्र.०७/पोल-१०
२. पोलीस महासंचालक, महाराष्ट्र राज्य, मुंबई व पोलीस आयुक्त, बृहन्मुंबई यांच्या कार्यालयातील अधिनस्त कंत्राटी अधिकाऱ्यांना अदा करावयाच्या मानधन, दूरध्वनी व प्रवासखर्चापोटी ठोक रक्कमेचा खर्च, त्या-त्या कार्यालयासाठी उक्त प्रयोजनासाठी संबंधित लेखाशिर्षाखाली मंजूर करण्यात आलेल्या व उपलब्ध अनुदानातून भागविण्यात यावा. मानधनात करण्यात आलेली ही वाढ शासन निर्णय निर्गमित झाल्याच्या दिनांकापासून अंमलात येईल.
३. सदर शासन निर्णय, वित्त विभाग, अनौपचारिक संदर्भ क्र.१४५/१८/व्यय-७, दिनांक ०३.०८.२०१८ अन्वये दिलेल्या सहमतीनुसार व मान्यतेनुसार निर्गमित करण्यात येत आहे.