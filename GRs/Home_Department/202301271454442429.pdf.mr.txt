# Page 1
मोटार वाहन (निष्कासन व नोंदणी) नियम, २०२१ ची अंमलबजावणी करणेबाबत.
महाराष्ट्र शासन
गृह (परिवहन) विभाग
शासन निर्णय क्रमांक- एमव्हीआर-०५२२/प्र.क्र.४१/भाग-१/परि-२ मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक - २७ जानेवारी, २०२३
वाचा :- १) केंद्र शासनाच्या दि.२३.०९.२०२१ व दि.१३.०९.२०२२ रोजी मोटार वाहन (निष्कासन व नोंदणी) नियम, २०२१.
२) केंद्र शासनाचे पत्र क्र.F.No.४४(१)/PF-S/२०२२-२३ (CAPEX), दि.१६.१२.२०२२.
३) केंद्र शासनाचे मा. सचिव (परिवहन) व मा. मुख्य सचिव, महाराष्ट्र राज्य यांना अग्रेषित केलेले पत्र क्र.RT-२३०१३/८/२०२२-T, दि. १७.१२.२०२२.
प्रस्तावना :
राज्यातील वाहनांचे प्रदूषण कमी करणे, रस्त्यावरील प्रवासी तसेच वाहनांच्या
सुरक्षिततेमध्ये वाढ करणे, वाहनांची इंधन कार्यक्षमता सुधारणे, वाहनांवरील देखभाल खर्च कमी
करणे तसेच जुन्या वाहनांच्या बदल्यात नवीन वाहने वापरात आणणे व त्यामुळे अर्थव्यवस्थेमध्ये
गुणात्मक सुधारणा होण्यासाठी केंद्र शासनाने मोटार वाहन (निष्कासन व नोंदणी) नियम, २०२१
प्रसिध्द केले असून तद्नुषंगाने धोरणाची अंमलबजावणी करण्यासाठी मार्गदर्शक तत्वे
(Operational guidelines for setting up of Registered Vehicle Scrapping Facility) निर्ममित
करण्यात आली आहेत. याबाबत राज्यातील शासकीय, निमशासकीय, स्थानिक स्वराज्य संस्था
व सार्वजनिक परिवहन उपक्रम यांचे अधिनस्त कार्यालयातील नोंदणी दिनांकापासून १५ वर्षांपेक्षा
जास्त वय असणारी राज्य शासनाच्या मालकीची वाहने निष्कासित (Scrap) करण्याची बाब
शासनाच्या विचाराधीन होती.
शासन निर्णय :
मोटार वाहन (निष्कासन व नोंदणी) नियम, २०२१ राज्यात राबविण्यात येत आहे. सदर
धोरणाच्या अनुषंगाने केंद्र शासनाच्या दि.१६.१२.२०२२ व दि.१७.१२.२०२२ च्या पत्रामध्ये दिलेल्या
निर्देशानुसार राज्यातील शासकीय, निमशासकीय, स्थानिक स्वराज्य संस्था व सार्वजनिक
परिवहन उपक्रम यांचे अधिनस्त कार्यालयातील नोंदणी दिनांकापासून सदर शासन निर्णयाच्या
# Page 2
शासन निर्णय क्रमांक: एमव्हीआर-०५२२/प्र.क्र.४१/भाग-१/परि-२
दिनांकापर्यंत १५ वर्षे किंवा १५ वर्षांपेक्षा जास्त वय असणारी राज्य शासनाच्या मालकीची वाहने
Registered Vehicle Scrapping Facility मार्फत निष्कासित (Scrap) करण्यात यावीत व सदरची
कार्यवाही केंद्र शासनाच्या दि.१७.१२.२०२२ रोजीच्या पत्राप्रमाणे करण्यात यावी.
२. जी शासकीय वाहने १५ वर्षापेक्षा जास्त वयाची आहेत व ज्यांचे निर्लेखन करण्यात आले
नाही, परंतु ती आज अखेर वापरात आहेत अशी वाहने निष्कासित केल्यानंतर त्या वाहनांच्या
बदल्यात संबंधित विभागास प्रचलित कार्यपध्दतीचा अवलंब करुन नवीन वाहने खरेदी / भाडे
तत्वावर घेता येतील.
३. मोटार वाहन विभागाच्या संगणकीय अभिलेखानुसार शासनाची एकूण ४६३१ इतकी वाहने
१५ वर्षे पेक्षा जास्त वयाची आहेत. सदर वाहने संबंधित विभागांनी दि. ३० जून, २०२४ पर्यंत
Registered Vehicle Scrapping Facility मार्फत निष्कासित (Scrap) करावीत.
४. सदर अंमलबजावणीच्या अनुषंगाने पुढील आवश्यक ती कार्यवाही परिवहन आयुक्त
कार्यालयाने तात्काळ करावी.
५. सदर शासन निर्णय वित्त विभागाच्या विनियम कार्यासनाचा अनौपचारिक संदर्भ
क्र. २७ / २०२३ / विनियम, दि.१८.०१.२०२३ व साधनसंपत्ती कार्यासनाचा अनौपचारिक संदर्भ
क्र.५/सासं, दि.२४.०१.२०२३ अन्वये निर्गमित करण्यात येत आहे.
# Page 3