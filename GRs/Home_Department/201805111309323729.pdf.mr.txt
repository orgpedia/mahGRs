# Page 1
राज्यातील खाजगी कंत्राटी प्रवाशी वाहनांचे कमाल भाडेदर निश्चित करण्याबाबत....
महाराष्ट्र शासन
गृह विभाग
शासन शुध्दीपत्रक क्रमांकः एमव्हीआर-०४१२/प्र.क्र.३७८(पु.बां.०७)/परि-२ मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ११ मे, २०१८.
वाचा :- गृह विभाग, शासन निर्णय क्रमांक एमव्हीआर-०४१२/प्र.क्र.३७८(पु.बां. ०७)/परि-२, दि. २७/०४/२०१८.
शासन शुध्दीपत्रक :
राज्यातील खाजगी कंत्राटी प्रवाशी वाहनांचे कमाल भाडेदर निश्चित करण्याबाबत संदर्भाधिन दि. २७/०४/२०१८ च्या शासन निर्णयान्वये आदेश निर्गमित करण्यात आलेले आहेत. या शासन निर्णयामध्ये खालीलप्रमाणे सुधारणा करण्यात येत आहे.
१) दिनांक २७/०४/२०१८ च्या शासन निर्णयातील परिच्छेद क्रमांक १ खालीलप्रमाणे वाचण्यात यावा :
“महाराष्ट्र राज्य मार्ग परिवहन महामंडळाचे टप्पा वाहतूकीचे भाडे राज्य परिवहन प्राधिकरणाकडून निश्चित करण्यात येते. सदर भाडेदर विचारात घेऊन खाजगी कंत्राटी परवाना वाहनाचे संपूर्ण बससाठी प्रति कि.मी. भाडेदर त्याच स्वरुपाच्या महाराष्ट्र राज्य मार्ग परिवहन महामंडळाच्या संपूर्ण बससाठी येणाऱ्या प्रति कि.मी. भाडे दराच्या ५० टक्के पेक्षा अधिक राहणार नाही असे कमाल भाडेदर मोटार वाहन अधिनियम, १९८८ चे कलम ६७(१) मधील तरतूदीनुसार निश्चित करण्यात येत आहे. उदाहरण स्वरुपाने महाराष्ट्र राज्य मार्ग परिवहन महामंडळाच्या विविध प्रकारच्या बसचे प्रति बस प्रति कि.मी. भाडे आणि त्या स्वरुपाच्या खाजगी कंत्राटी परवाना वाहनाचे बससाठी कमाल भाडे याचा तक्ता सोबतच्या परिशिष्टात नमूद केलेला आहे.”
२) दिनांक २७/०४/२०१८ च्या शासन निर्णयातील परिच्छेद क्रमांक ३ खालीलप्रमाणे वाचण्यात यावा :
“सदर निर्देशाची काटेकोरपणे अंमलबजावणी राज्य परिवहन प्राधिकरण आणि प्रादेशिक परिवहन प्राधिकरणाने करावी. तसेच वरील कमाल भाडेदरापेक्षा अधिक भाडे आकारण्यात आल्यास सदर परवानाधारकाविरुध्द परिवहन आयुक्त, महाराष्ट्र राज्य यांनी मोटार वाहन कायदा १९८८ च्या कलम ८६ व इतर अनुषंगीक तरतूदीस अनुसरुन कारवाई करावी.”
# Page 2
शासन शुध्दीपत्रक क्रमांकः एमव्हीआर-०४१२/प्र.क्र.३७८(पु.बां.०७)/परि-२
# Page 3