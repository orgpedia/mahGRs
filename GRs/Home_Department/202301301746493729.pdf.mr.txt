# Page 1
राज्य सागरमाला समितीची स्थापना
महाराष्ट्र शासन
गृह विभाग
शासन निर्णय क्रमांक : पीडीई १११४/प्र.क्र.१७० / बंदरे -१
दुसरा मजला, मंत्रालय, हुतात्मा राजगुरू चौक,
मादाम कामा मार्ग, मुंबई : ४०० ०३२.
दिनांक :- ३० जानेवारी, २०२३
प्रस्तावना :
केंद्रीय मंत्रिमंडळाने दिनांक २५.३.२०१५ रोजी सागरमाला कार्यक्रमाची संकल्पना व कार्यान्वयासाठी संस्थात्मक रचना याकरीता मंजुरी प्रदान केली आहे. सागरमाला प्रकल्पांतर्गत देशाच्या किनारपट्टीचा वापर आर्थिक विकासाकरीता करुन घेण्यासाठी बंदर - विषयक पायाभूत सुविधांचा विकार करण्यात येणार आहे. महाराष्ट्राला ७२० कि.मी. चा समुद्र किनारा असून त्याचा पूर्ण क्षमतेने विकास केल्यास राज्याच्या एकूण आर्थिक व सामाजिक विकासास मोठया प्रमाणात फायदा होणार आहे. त्यामुळे सागरमाला कार्यक्रम राबविणे राज्याच्या अत्यंत हिताचे आहे. त्या अनुषंगाने राज्य शासनाच्या स्तरावर सागरमाला कार्यक्रमाचे समन्वयन, धोरणात्मक मार्गदर्शन व प्रकल्पांचा प्राधान्यक्रम निश्चिती इत्यादीकरीता संबंधित सर्व विभागांच्या प्रतिनिधींचा समावेश असलेली “राज्य सागरमाला समिती" मा. मुख्यमंत्र्यांच्या अध्यक्षतेखाली स्थापन करावी असे सचिव, पोत परिवहन मंत्रालय, भारत सरकार यांनी सूचित केले होते. त्याअनुषंगाने शासन निर्णय क्रमांक पीडीई १११४/प्र.क्र.१७०/बंदरे-१, दिनांक १५.१०.२०१५ अन्वये मा. मुख्यमंत्री यांच्या अध्यक्षतेखाली राज्य सागरमाला समितीची स्थापना करण्यात आली होती.
२. आता नव्याने सदर समिती स्थापन करण्याची बाब विचाराधीन होती.
शासन निर्णय : आता दिनांक १५.१०.२०१५ च्या शासन निर्णयान्वये मा. मुख्यमंत्री यांच्या अध्यक्षतेखाली “राज्य सागरमाला समिती” नव्याने स्थापन करण्यास या शासन निर्णयान्वये मान्यता देण्यात येत आहे.
समितीची रचना
मा.मुख्यमंत्री अध्यक्ष मा.उपमुख्यमंत्री सह अध्यक्ष मा.मंत्री (बंदरे) उपाध्यक्ष मा.राज्यमंत्री (बंदरे) सदस्य अपर मुख्य सचिव/प्रधान सचिव/सचिव (बंदरे) सदस्य अपर मुख्य सचिव/प्रधान सचिव/सचिव (सा.बां.वि) सदस्य अपर मुख्य सचिव/प्रधान सचिव/सचिव (उद्योग) सदस्य अपर मुख्य सचिव/प्रधान सचिव/सचिव (महसूल) सदस्य अपर मुख्य सचिव/प्रधान सचिव/सचिव (पर्यटन) सदस्य मुख्य कार्यकारी अधिकारी, महाराष्ट्र मेरीटाईम बोर्ड सदस्य सचिव
सदर समिती हि पुढील समिती आदेशापर्यंत कार्यरत राहील.
# Page 2
शासन निर्णय क्रमांक: पीडीई १११४/प्र.क्र.१७०/बंदरे -१