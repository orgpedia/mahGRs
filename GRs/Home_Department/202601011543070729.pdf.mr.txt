# Page 1
पोस्ट खात्याच्या बटवडा सेवेपोटी(BNPL)
स्मार्टकार्ड नोंदणी प्रमाणपत्र व अनुज्ञप्ती
पाठविण्यासाठी निश्चित दर लागू करण्याबाबत.
महाराष्ट्र शासन
गृह विभाग
शासन निर्णय क्रमांक : एमव्हीडी-०५२३/प्र.क्र.१५६/परि-४,
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२.
दिनांक:- ०१ जानेवारी, २०२६
वाचा :-
१) शासन निर्णय क्र. एमव्हीडी-०५२३/प्र.क्र.१५६/परि-४, दि. २१.०७.२०२३.
२) भारतीय पोस्ट विभाग, अधिसूचना क्र.४३७५ (अ), दि.२५.०९.२०२५.
३) भारतीय पोस्ट विभाग यांचे पत्र क्र.BD/SP/RTO Corr/२०२४-२५ Vol VI, दि.३१.१०.२०२५.
४) परिवहन आयुक्त कार्यालयाचे पत्र क्र. TCO/D-११/POST/२०२५-२६/ON.१४३९७,
दि.२५.११.२०२५.
५) भारतीय पोस्ट विभाग यांचे पत्र क्र. BD/SP/RTO Corr/२०२४-२५ Vol VI, दि.१०.१२.२०२५.
६) परिवहन आयुक्त कार्यालयाचे पत्र क्र. पआका/का.११/ पोस्ट /२०२५, जा.क्र.१५१७९,
दि.१६.१२.२०२५.
प्रस्तावना :-
गृह (परिवहन) विभागामार्फत अनुज्ञप्ती प्रमाणपत्र व नोंदणी प्रामाणपत्र नागरिकांना पोस्ट
विभागामार्फत घरपोच पाठविण्यात येतात. याकरिता परिवहन आयुक्त कार्यालयामार्फत दरवर्षी
पोस्ट विभागासोबत सामंजस्य करार करण्यात येतो. उपरोक्त वाचा क्र.१ अन्वये अनुज्ञप्ती
प्रमाणपत्र व नोंदणी प्रमाणपत्र नागरिकांना पोस्ट विभागामार्फत घरपोच पाठविण्याकरिता येणाऱ्या
शुल्कावर १८% वस्तु व सेवा कर लागू करण्यात येऊन नागरिकांकडून एकूण शुल्क रु.५८/-
घेण्यास मान्यता देण्यात आली आहे.
उपरोक्त वाचा क्र.२ व ३ अन्वये पोस्ट विभागाने स्थानिक रु. ४४.६५ (१८% वस्तु व सेवा
करासह) व गैर स्थानिक रु. ८०.९९ (१८% वस्तु व सेवा करासह) असे स्वतंत्र दर लागू केले आहेत.
तथापि नागरिकांकडून अद्याप रु.५८/- (१८% वस्तु व सेवा करासह) इतके एकरकमी शुल्कच
आकारण्यात येते. स्थानिक व गैर स्थानिक अशा दोन स्वतंत्र दरांची अंमलबजावणी वाहन व
सारथी प्रणालीमध्ये तांत्रिकदृष्ट्ट्या करणे शक्य नाही. याकरिता वाहनाचे नोंदणी प्रमाणपत्र व वाहन
चालक अनुज्ञप्ती पोस्टाने पाठविण्यासाठी नागरिकांकडून एकसमान दर आकारण्यात यावा अशी
पोस्ट विभागास वाचा क्र. ४ अन्वये विनंती करण्यात आली होती. त्यास अनुसरून पोस्ट विभागाने
उपरोक्त वाचा क्र. ५ अन्वये स्थानिक व गैर स्थानिक असे दोन स्वतंत्र दर न आकारता रु.७०/-
इतकी एकसमान दर आकारणी निश्चित केली आहे व सदर दर आकारणी दि.०१.१०.२०२५ पासून
लागू करण्याबाबत कळविले आहे. त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-०५२३/प्र.क्र.१५६/परि-४,
शासन निर्णय :-
नागरिकांना पोस्ट विभागामार्फत अनुज्ञप्ती प्रमाणपत्र व नोंदणी प्रमाणपत्र घरपोच
पाठविण्याकरीता सध्या आकारण्यात येणारे शुल्क रु.५८/- ऐवजी खालीलप्रमाणे रु.७०/- (१८%
वस्तु व सेवा करासह ) आकारण्यास व पोस्ट विभागास दि.०१.१०.२०२५ पासून नवीन दरानुसार
देयक प्रदान करण्यास या शासन निर्णयान्वये मान्यता देण्यात येत आहे.
--------------------------------------------------------------------------------------------------------------------------
| अ. क्र. | तपशील | मुळ शुल्क रु. | पोस्ट विभागाचा नविन दर | सेवाकराचा दर | सेवाकर रक्कम रु. | उमेदवारांनी अदा करावयाचे एकूण शुल्क रु. |
| १. | नोंदणी प्रमाणपत्र व अनुज्ञप्ती प्रमाणपत्र यांचा बटवडा | ५८ | ५९ | १८% | १०.६२ | ७० |
--------------------------------------------------------------------------------------------------------------------------
२. अनुज्ञप्ती प्रमाणपत्र व नोंदणी प्रमाणपत्र नागरिकांना पोस्ट विभागामार्फत घरपोच
पाठविण्याकरिता आकारण्यात येणाऱ्या जमा रक्कमेतून शिल्लक रक्कम राहिल्यास सदर रक्कम
मार्च अखेर शासन जमा करण्यात यावी.
३. सदर शासन निर्णय महाराष्ट्र शासनाच्या www.maharashtra.gov.in संकेतस्थळावर
# Page 3