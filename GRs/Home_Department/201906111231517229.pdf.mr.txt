# Page 1
अतिरिक्त सरकारी अभियोक्ता, गट-अ यांच्या वार्षिक सर्वसाधारण बदल्या २०१९.
महाराष्ट्र शासन
गृह विभाग
शासन आदेश क्रमांक :- डीपीपी-०११९/प्र.क्र.५७/पोल-१०
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १० जून, २०१९
वाचा :- संचालक, अभियोग संचालनालय, महाराष्ट्र राज्य, मुंबई यांचे पत्र क्रमांक सअब/१०४/१२४/२०१९,
दिनांक २९.०३.२०१९.
शासन आदेश : संचालक, अभियोग संचालनालय, महाराष्ट्र राज्य, मुंबई यांनी उपरोक्त संदर्भाधीन पत्रान्वये सादर केलेल्या अतिरिक्त सरकारी अभियोक्ता, गट - अ यांच्या वार्षिक सर्वसाधारण बदल्यांच्या प्रस्तावाची शासन स्तरावर तपासणी करुन खाली नमूद केल्याप्रमाणे सक्षम प्राधिकाऱ्यांच्या मान्यतेने प्रशासकीय कारणास्तव बदल्या करण्यात येत आहेत.
अतिरिक्त सरकारी अभियोक्ता
-----------------------------------------------------------------------
| अ.क्र. | अभियोक्त्याचे नांव | सध्याचे नियुक्तीचा जिल्हा | बदलीनंतरचा जिल्हा |
|  | श्री. केशव यादव साळुंके | मुंबई | ठाणे |
| २ | श्री. दिलीप पोपटराव बहिरम | ठाणे | मुंबई |
| ३ | श्री. राजाभाऊ गणपतराव कातकडे | रत्नागिरी | ठाणे |
| ४ | श्री. बिपीन मोहनलाल शिंगाडा | नंदुरबार | नाशिक |
-----------------------------------------------------------------------
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ मधील तरतुदींनुसार सक्षम प्राधिकाऱ्यांच्या पुर्व मान्यतेने या बदल्या करण्यात येत आहेत.
३. हे आदेश तात्काळ अंमलात येतील. बदली झालेल्या अभियोक्त्यांनी बदली नंतरच्या पदस्थापनेचा कार्यभार तात्काळ स्वीकारावा. बदली आदेशाची अंमलबजावणी तात्काळ व कार्यक्षमरित्या होण्याकरिता संचालक, अभियोग संचालनालय यांनी खालील सुचनांचे काटेकोरपणे पालन करावे.
अ) अतिरिक्त सरकारी अभियोक्ता संवर्गातील बदलीसाठी जिल्हा प्रस्तावित करण्यात आला असुन जिल्ह्यात कोठेही पदस्थापना संचालक, अभियोग संचालनालय यांनी करावी.
ब) बदलीबाबतचे आदेश प्राप्त झाल्यानंतर बदली झालेले अभियोक्ता त्यांच्या सध्याच्या पदावरुन कार्यमुक्त होऊन रुजु होण्यासाठी आल्यानंतर त्यांना विनाविलंब रुजु करुन घ्यावे. सदर अभियोक्त्याला रुजु करुन न घेतल्यामुळे काम न देता सक्तीचा प्रतिक्षाकाळ ठरवून वेतन व भत्ते देण्याचा प्रसंग उद्भवल्यास संबंधीत अधिकाऱ्यांना जबाबदार धरण्यात येईल.
# Page 2
शासन आदेश क्रमांकः डीपीपी-०११९/प्र.क्र.५७/पोल-१०
क) संबंधित अभियोक्त्यांनी नवीन नियुक्तीच्या ठिकाणी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत शासनास त्वरित कळवावे.
४. बदलीच्या आदेशात बदल करुन घेण्यासाठी कोणत्याही अभियोक्त्याने प्रत्यक्ष वा अप्रत्यक्ष दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणुक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणुक समजून संबंधित अभियोक्त्याविरुध्द शिस्तभंगविषयक कारवाई करण्यात येईल.