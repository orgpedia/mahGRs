# Page 1
सन २०१९-२०२० करिता ताडी अनुज्ञप्ती वितरीत करणे - सन २०१८-१९ मधील ताडी अनुज्ञप्त्यांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांक: टीओडी-०८१८/प्र.क्र.१८२/राउशु-३.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ७ जानेवारी, २०२०.
संदर्भ :- १) शासन अधिसूचना, गृह विभाग, दि. ४ जून, २००१.
२) शासन अधिसूचना, गृह विभाग, दि. ९ ऑगस्ट, २०१०.
३) शासन निर्णय, क्र.टीओडी-०६१५/प्र.क्र.११६/राउशु-३, दि.२५.८.२०१५.
४) शासन निर्णय, क्र.टीओडी-०६१५/प्र.क्र.११६/राउशु-३, दि.२८.१०.२०१६.
५) शासन निर्णय, क्र.टीओडी-०६१५/प्र.क्र.११६/राउशु-३, दि.२.१२.२०१६.
६) शासन निर्णय, क्र.टीओडी-०७१७/प्र.क्र.२१९/राउशु-३, दि.२१.८.२०१७.
७) शासन निर्णय क्र.टीओडी-०८१८/प्र.क्र.१८२/राउशु-३, दि.३०.८.२०१८.
८) शासन निर्णय क्र.टीओडी-०८१८/प्र.क्र.१८२/राउशु-३, दि.३१.८.२०१९.
९) शासन शुध्दीपत्रक क्र.टीओडी-०८१८/प्र.क्र.१८२/राउशु-३, दि.३.९.२०१९.
१०) शासन निर्णय, क्र.टीओडी - ०८१८/प्र.क्र.१८२/राउशु-३, दि.३०.१०.२०१९.
प्रस्तावना : महाराष्ट्र ताडी दुकाने ( लिलाव-नि-निविदा पध्दतीव्दारे अनुज्ञप्ती देणे ) आदेश २००१ नुसार, संदर्भाधीन दि. ३० ऑगस्ट, २०१८ च्या शासन निर्णयान्वये, ताडी वर्ष २०१८-२०१९ करिता ताडी दुकाने लिलाव-नि-निविदा पध्दतीने वितरीत करण्याच्या विहित पध्दतीनुसार अटींच्या अधीन राहून टीडी-१ अनुज्ञप्त्यांचे वितरण बोलीधारकांना करण्यात आले आहे. उपरोक्त संदर्भ क्र. ८ येथील शासन निर्णयान्वये, सन २०१८-१९ मध्ये कार्यरत असलेल्या टीडी-१ अनुज्ञप्त्यांना मागील वर्षाच्या शुल्काच्या दोन महिन्यांच्या प्रमाणात रक्कम वसूल करुन, दोन महिन्यांपर्यंत म्हणजे दि.३१ ऑक्टोबर, २०१९ पर्यंत मुदतवाढ देण्यात आली आहे. तद्नंतर, संदर्भ क्र.१० येथील दि.३०.१०.२०१९ रोजीच्या शासन निर्णयान्वये, मागील वर्षाच्या शुल्काच्या मासिक प्रमाणात प्रत्येक महिन्याची रक्कम वसूल करुन दि.३१.१०.२०१९ च्या पुढे, शासनाकडून कार्यपध्दती निश्चित होईपर्यंत अथवा दोन महिन्यांपर्यंत (म्हणजे दि.३१.१२.२०१९ पर्यंत) यापैकी जे आधी घडेल त्या कालावधीपर्यंत मुदतवाढ देण्यात आली आहे. सदर मुदत संपुष्टात आली असून या मुदतीच्या पुढे मुदतवाढ देण्याची बाब शासनाच्या विचाराधीन होती.
शासन निर्णय : महाराष्ट्र ताडी दुकाने (लिलाव-नि-निविदा पध्दतीव्दारे अनुज्ञप्ती देणे) आदेश २००१ नुसार राज्यातील ताडी अनुज्ञप्त्यांबाबत सन २०१९-२०२० या वर्षाकरिता पुढीलप्रमाणे निर्णय घेण्यात येत आहे :
# Page 2
शासन निर्णय क्रमांकः टीओडी-०८१८/प्र.क्र.१८२/राउशु-३.
१. सन २०१८-१९ मध्ये कार्यरत असलेल्या टीडी-१ अनुज्ञप्त्यांना, सन २०१८-१९ या वर्षाच्या शुल्काच्या मासिक प्रमाणात रक्कम वसूल करुन, दि.३१.१२.२०१९ च्या पुढे आणखी एक महिन्याची म्हणजेच दि.३१ जानेवारी, २०२० पर्यंत मुदतवाढ देण्यात येत आहे.