# Page 1
नक्षलग्रस्त भागातील सुरक्षा विषयक योजनेसाठी निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक एनएएक्स-०५१९/प्र.क्र.१०१/विशा- १ ब,
दुसरा मजला, हुतात्मा राजगुरु चौक,
मादाम कामा मार्ग, मंत्रालय, मुंबई - ३२.
दिनांक : २८ ऑगस्ट, २०१९.
वाचा- पोलीस महासंचालक, महाराष्ट्र राज्य, मुंबई यांचे पत्र क्र.- पोमसं/२१-अ/१९५/SRE Scheme/ ६०/२०१९, दि. २३/५/२०१९.
प्रस्तावना नक्षलग्रस्त भागातील सुरक्षा विषयक खर्च या योजनेअंतर्गत नक्षलवादी हिंसाचारात शहीद होणारे
पोलीस अधिकारी/कर्मचारी आणि नागरिकांना सानुग्रह अनुदान, आत्मसमर्पित नक्षलवाद्यांना अर्थ सहाय्य,
पोलीस अधिकारी/कर्मचारी यांचा विमा, जनसंपर्क कार्यक्रम व प्रचार कामासाठी अर्थ सहाय्य देणे आवश्यक
असल्याने पोलीस महासंचालक, महाराष्ट्र राज्य, मुंबई/विशेष पोलीस महानिरीक्षक, नक्षल विरोधी अभियान,
नागपूर यांना निधी उपलब्ध करुन देण्याची बाब शासनाच्या विचाराधीन होती.
शासन निर्णयः नक्षलग्रस्त भागातील सुरक्षा विषयक खर्च (Security Related Expenditure) ही योजना सन २०१६-१७
पासून केंद्र व राज्य यामध्ये ६० : ४० या प्रमाणात रुपांतरीत झालेली आहे. सदहू योजनेअंतर्गत नक्षलग्रस्त
भागासाठी सन २०१९-२० या आर्थिक वर्षासाठी मंजूर केलेला कार्यक्रम राबविण्यासाठी केंद्र शासनाचा ६०%
हिस्सा म्हणून रु. ७.१८ कोटी व राज्य शासनाचा ४०% हिस्सा रु.४.७८ कोटी अशा एकूण रु. ११,९६,००,०००/
(अक्षरी रुपये अकरा कोटी शहाण्णव लक्ष मात्र) रकमेच्या खर्चास शासन मंजूरी देण्यात येत आहे.
२. सदर मंजूरी खालील अटींच्या अधीन राहून देण्यात येत आहे:
(अ) ज्या प्रयोजनासाठी निधी वितरीत केला आहे त्याच प्रयोजनासाठी खर्च करण्यात यावा.
(ब) सदर रक्कम संकीर्ण देयकांवर काढता येणार नाही. तसेच पुनर्विनियोजनही करता येणार नाही. त्यामुळे सदर निधी दि. ३१/३/२०२० पूर्वी खर्च करण्याची जबाबदारी
पोलीस महासंचालक, महाराष्ट्र राज्य, मुंबई/ विशेष पोलीस महानिरीक्षक नक्षल विरोधी अभियान, नागपूर यांची राहील.
३. यासाठीचा खर्च मागणी क्र.- बी-१, २०५५, पोलीस (००) १०९ जिल्हा पोलीस (००) (०८) नक्षलग्रस्त
भागातील सुरक्षा विषयक खर्च, योजनेतर (१०० टक्के केंद्र पुरस्कृत कार्यक्रम), ५० इतर खर्च (२०५५ ०४८२) या
लेखा शिर्षाखाली सन २०१९ च्या पावसाळी अधिवेशनात पुरवणी मागणीद्वारे बाब क्र. १० अन्वये मंजूर झालेल्या
निधीतून करण्यात यावा.
# Page 2
शासन निर्णय क्रमांकः एनएएक्स-०५१९/प्र.क्र.१०१/विशा- १ ब
४. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र.- २९१/१९/ व्यय-७,
दि.१६/८/२०१९ अन्वये दिलेल्या मान्यतेनुसार निर्गमित करण्यात येत आहे.