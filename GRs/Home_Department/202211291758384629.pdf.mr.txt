# Page 1
महासंचालक (न्यायिक व तांत्रिक), महाराष्ट्र राज्य यांच्या अधिनस्त न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील सहायक संचालक (संगणक गुन्हे, ध्वनी व ध्वनीफित विश्लेषण), गट-अ संवर्गातील अधिकाऱ्यांची दि. ०१.०१.२०१७, दि.०१.०१.२०१८, दि. ०१.०१.२०१९ व दि. ०१.०१.२०२० स्थित अंतिम ज्येष्ठता प्रसिध्द करण्याबाबत.
महाराष्ट्र शासन
गृह विभाग
शासन निर्णय क्र. एफएसएल-०४२०/प्र.क्र.२५६/पोल-४
दुसरा मजला, मुख्य इमारत,
मंत्रालय, मुंबई-४०० ०३२
दिनांक:२९ नोव्हेंबर, २०२२
वाचा :- १. शासन अधिसूचना, सामान्य प्रशासन विभाग क्र. एसआरव्ही-२०१६/प्र.क्र.२८१/बारा, दि. २१.०६.२०२१ २. समक्रमांकित दि. ०८ मार्च, २०२१ रोजीचे शासन परिपत्रक ३. संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांचे पत्र क्र.न्या.वै.प्र.सं/प्रशा/निवडनस्ती/प्र.क्र.२६४/मुं/का/५९३५-५९३६/२०२१, दि.०१.११.२०२१
परिपत्रक
सामान्य प्रशासन विभागाच्या संदर्भ क्र. १ येथील दिनांक २१.०६.२०२१ च्या शासन अधिसूचनेन्वये शासन सेवेतील अधिकारी / कर्मचारी यांची ज्येष्ठतासूची प्रत्येक वर्षी तयार करणे व प्रसिध्द करणे याबाबतचे सर्वंकष धोरण निश्चित करण्यात आले आहे. तसेच संदर्भ क्र. २ च्या शासन परिपत्रकान्वये महासंचालक (न्यायिक व तांत्रिक),महाराष्ट्र राज्य यांच्या अधिनस्त न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील सहायक संचालक (संगणक गुन्हे, ध्वनी व ध्वनीफित विश्लेषण), गट-अ संवर्गाची दि. ०१.०१.२०१७, दि.०१.०१.२०१८, दि. ०१.०१.२०१९ व दि. ०१.०१.२०२० स्थित तात्पुरती ज्येष्ठता यादी प्रसिध्द करण्यात आली आहे.
२. दि. २१.०६.२०२१ रोजीच्या अधिसूचनेतील तरतुदीनुसार तात्पुरती ज्येष्ठता यादी प्रसिध्द केल्याच्या दिनांकापासून १५ दिवसात संबंधित शासकीय कर्मचाऱ्यांकडून त्याबाबतच्या सूचना व हरकती मागविण्यात येतात. प्राप्त झालेल्या सूचना व हरकती विचारात घेऊन, त्यानंतर सदर तात्पुरती ज्येष्ठता यादी अंतिम करावयाची आहे. त्यानुसार सहायक संचालक (संगणक गुन्हे, ध्वनी व ध्वनीफित विश्लेषण), गट-अ संवर्गाच्या दि. ०१.०१.२०१७, दि.०१.०१.२०१८, दि. ०१.०१.२०१९ व दि. ०१.०१.२०२० स्थित तात्पुरत्या ज्येष्ठता यादीच्या अनुषंगाने एकही आक्षेप प्राप्त झालेला नाही, असे संचालनालयाने उपरोक्त दि. ०१.११.२०२१ रोजीच्या पत्रान्वये कळविले आहे.
३. तद्नुषंगाने सहायक संचालक (संगणक गुन्हे, ध्वनी व ध्वनीफित विश्लेषण), गट-अ या संवर्गाची दि. ०१.०१.२०१७, दि.०१.०१.२०१८, दि. ०१.०१.२०१९ व दि. ०१.०१.२०२० स्थित अंतिम ज्येष्ठता यादी सोबत जोडलेल्या परिशिष्टानुसार प्रसिध्द करण्यात येत आहे.
४. प्रस्तुत ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा फक्त सहायक संचालक (संगणक गुन्हे, ध्वनी व ध्वनीफित विश्लेषण), गट-अ संवर्गातील ज्येष्ठता निश्चित करण्याकरिता विचारात घेण्यात येईल.
५. संचालक, न्यायसहायक वैज्ञानिक प्रयोगशाळा संचालनालय, मुंबई यांनी सदर तात्पुरती ज्येष्ठतासूची सर्व संबंधीत सहायक संचालक (संगणक गुन्हे, ध्वनी व ध्वनीफित विश्लेषण), गट-अ संवर्गामधील अधिकाऱ्यांच्या (रजेवर/प्रतिनियुक्तीवर असलेल्या अधिकाऱ्यांसह) निदर्शनास आणावी.
# Page 2
शासन निर्णय क्रमांकः एफएसएल-०४२०/प्र.क्र.२५६/पोल-४
# Page 3
# Page 4
# Page 5
# Page 6