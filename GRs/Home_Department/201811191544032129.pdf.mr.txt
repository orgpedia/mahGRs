# Page 1
फौजदारी प्रक्रिया संहिता, १९७३ च्या
कलम २५(३) नुसार तात्पुरत्या स्वरुपात नियुक्त विशेष सहाय्यक सरकारी अभियोक्ता यांना ओळखपत्र देण्याबाबत.
महाराष्ट्र शासन
गृह विभाग
शासन परिपत्रक क्र. डीपीपी-०९१८/प्र.क्र.३४१/पोल-१०
२ रा मजला, मंत्रालय, मादाम कामा रोड,
हुतात्मा राजगुरु चौक, मुंबई-४०००३२.
दिनांक- १९ नोव्हेंबर, २०१८
शासन परिपत्रक
फौजदारी प्रक्रिया संहिता,१९७३ च्या कलम २५(३) नुसार मा. प्रथमवर्ग न्यायदंडाधिकारी न्यायालयात नियमित सहाय्यक सरकारी अभियोक्ता उपलब्ध नसेल, तेथे संबंधित जिल्हादंडाधिकाऱ्यांमार्फत विशेष सहाय्यक सरकारी अभियोक्ता यांची तात्पुरत्या स्वरुपात नियुक्ती करण्यात येते. त्यास अनुसरुन राज्यात विविध जिल्हयात तात्पुरत्या स्वरुपात विशेष सहाय्यक सरकारी अभियोक्ता नियुक्त केलेले आहेत. सदर विशेष सहाय्यक सरकारी अभियोक्ता यांना वेळोवेळी मा. न्यायालयात तसेच अन्य शासकीय कार्यालयात कामकाजानिमित्त उपस्थित रहावे लागते. त्यांना ओळखपत्र देण्यात आले
नसल्याने, काही ठिकाणी त्यांना त्यांची ओळख पटवून देणे जिकरीचे होते. विशेष सहाय्यक सरकारी अभियोक्ता हे शासनाच्या वतीने काम करीत असल्याने त्यांचेकडे तात्पुरत्या स्वरुपातील ओळखपत्र असणे कायदा व सुरक्षेच्या दृष्टीने आवश्यक आहे. यास्तव, विशेष सहाय्यक सरकारी अभियोक्ता यांना ओळखपत्र देण्यासाठी नमुना विहित करण्याची बाब शासनाच्या विचाराधीन होती.
२. सबब, फौजदारी प्रक्रिया संहिता, १९७३ च्या कलम २५(३) नुसार तात्पुरत्या स्वरुपात नियुक्त विशेष सहाय्यक सरकारी अभियोक्ता यांना खालील विहित केलेल्या नमुन्याप्रमाणे तात्पुरत्या स्वरुपात ओळखपत्र देण्याची कार्यवाही संबंधित जिल्हाधिकारी तथा जिल्हादंडाधिकारी यांनी करावी.
# Page 2
शासन परिपत्रक क्रमांकः डीपीपी-०९१८/प्र.क्र.३४१/पोल-१०
-------------------------------------------------------------------------------------------------------------------------------------------------------------------
| जिल्हाधिकारी तथा जिल्हादंडाधिकारी, फौजदारी प्रक्रिया संहिता, १९७३ च्या कलम २५ (३) नुसार तात्पुरत्या स्वरुपात नियुक्त विशेष सहाय्यक सरकारी अभियोक्ता यांचे ओळखपत्र |
| नांव पदनाम आधार क्रमांक छायाचित्र ओळखपत्र क्र. नियुक्तीचा कालावधी दि. पासुन दि. पर्यंत |
| ओळखपत्र धारकाची ओळखपत्र देणाऱ्या स्वाक्षरी अधिकाऱ्याचे नांव, पदनाम व स्वाक्षरी |
-------------------------------------------------------------------------------------------------------------------------------------------------------------------
रक्तगट -
विशेष आजार -
भ्रमणध्वनी/ दूरध्वनी क्रमांक
निवासी पत्ता -
इशारा
१. हे ओळखपत्र अहस्तांतरीण आहे.
२. हे ओळखपत्र सापडल्यास ओळखपत्र देणाऱ्या कार्यालयाकडे परत पाठवावे
३. सदर ओळखपत्राचा दुरुपयोग करण्यात येऊ नये, केल्यास शिस्तभंगाची कार्यवाही करण्यात येईल.
४. सदर ओळखपत्र या तारखेनंतर आपोआप संपुष्टात येईल.
पृष्ठ ३ पैकी २
# Page 3
शासन परिपत्रक क्रमांकः डीपीपी-०९१८/प्र.क्र.३४१/पोल-१०
तसेच, नमूद करण्यात येते की, तात्पुरत्या स्वरुपात नियुक्त विशेष सहाय्यक सरकारी अभियोक्ता यांचा नियुक्तीचा कालावधी संपुष्टात आल्यावर सदर ओळखपत्र संबंधित जिल्हाधिकारी तथा जिल्हादंडाधिकारी कार्यालयास जमा करण्यात यावे.