# Page 1
राज्य उत्पादन शुल्क विभागातील अधिकारी / कर्मचारी यांना उत्कृष्ठ / गुणवत्तापूर्ण कार्याबद्दल पदके/ सन्मानचिन्ह प्रदान करणेबाबत.
महाराष्ट्र शासन
गृह विभाग
शासन निर्णय क्र. एमआयएस-१२२२/प्र.क्र.०१/राउशु-१/शिकाना
मंत्रालय, मुंबई ४०० ०३२.
दिनांक : १० जानेवारी, २०२३.
संदर्भ :- आयुक्त, राज्य उत्पादन शुल्क, महाराष्ट्र राज्य, मुंबई यांचे पत्र क्र. डिईटी ११२०२२/पदक/२१६/नऊ, दि.१९.१२.२०२२.
प्रस्तावना : राज्य उत्पादन शुल्क विभाग हा राज्याला मोठया प्रमाणात महसूल मिळवून देणारा महत्वाचा विभाग आहे. राज्य उत्पादन शुल्क विभागातील अधिकारी/ कर्मचारी शासनाचा महसूल वाढविण्याच्या अनुषंगाने महाराष्ट्र दारुबंदी कायदा, १९४९ व एनडीपीएस कायदा, १९८५ अन्वये मोठया प्रमाणात कारवाया करीत असतात. सदर कारवायांच्या अनुषंगाने त्यांच्या कर्तृत्व, /साहस/धाडस/ योग्य तपास इत्यादी बाबी विचारात घेता, पोलीस विभागाप्रमाणे राज्य उत्पादन शुल्क विभागात पदके प्रदान करण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय :
राज्य उत्पादन शुल्क विभागातील अधिकारी / कर्मचारी हे शासनाचा महसूल वाढविण्याच्या अनुषंगाने महाराष्ट्र दारुबंदी कायदा, १९४९ व एनडीपीएस कायदा, १९८५ अन्वये करीत असलेल्या कारवाया विचारात घेऊन त्यांच्या गुणवत्तापूर्ण सेवा/ कर्तृत्व / साहस / धाडस / योग्य तपास इ. ला अनुसरून राज्य उत्पादन शुल्क विभागात कार्यरत अधिकारी / कर्मचारी यांना खालीलप्रमाणे पदके (Medal) व सन्मानचिन्ह (Insignia) देण्यास याद्वारे शासन मान्यता देण्यात येत आहे.
-----------------------------------------------------------------------------
| अ. क्र. | पदकाचे नाव | मंजुरी अधिकारी | पदक प्रदान करावयाचा दिनांक | पदकांची संख्या |
| १ | गुणवत्तापुर्ण सेवा पदक (Meritorious Service) | राज्य शासन | २६ जानेवारी | २ |
| २ | विशेष मोहिम पदक | राज्य शासन | २६ जानेवारी | १ |
| ३ | उत्कृष्ट तपास पदक | राज्य शासन | २६ जानेवारी | ४ |
| ४ | आयुक्त सन्मानचिन्ह  |  (Insignia) | आयुक्त,राज्य उत्पादन शुल्क | २६ जानेवारी | ५ |
| ५ | विशेष सेवा पदक | आयुक्त,राज्य उत्पादन शुल्क | २६ जानेवारी | ६ |
| एकूण | १८ |
-----------------------------------------------------------------------------
# Page 2
शासन निर्णय क्रमांकः एमआयएस-१२२२/प्र.क्र.०१/राउशु-१/शिकाना
२. शासनामार्फत/ आयुक्तामार्फत देण्यात येणाऱ्या पदके/ सन्मानचिन्हासाठी खालीलप्रमाणे शिफारस समिती गठीत करण्यात येत आहे.
(अ) शासनामार्फत देण्यात येणाऱ्या पदकांसाठी शिफारस समिती
--------------------------------------------------------------------------------
| अ.क्र. | पदनाम | पद |
| १ | अ.मु.स./प्र.स./सचिव, राज्य उत्पादन शुल्क, मंत्रालय, मुंबई | अध्यक्ष |
| २ | आयुक्त, राज्य उत्पादन शुल्क, महाराष्ट्र राज्य, मुंबई | सदस्य |
| ३ | सह/उप सचिव (राउशु), गृह विभाग, मंत्रालय, मुंबई | सदस्य |
| ४ | सह आयुक्त (प्रशासन), राज्य उत्पादन शुल्क, महाराष्ट्र राज्य, मुंबई | सदस्य सचिव |
--------------------------------------------------------------------------------
(ब) आयुक्तामार्फत देण्यात येणारी पदके / सन्मानचिन्हासाठी शिफारस समिती
-----------------------------------------------------------------------------------------------
| अ.क्र. | पदनाम | पद |
| १ | आयुक्त, राज्य उत्पादन शुल्क, महाराष्ट्र राज्य, मुंबई | अध्यक्ष |
| २ | सह आयुक्त (प्रशासन), राज्य उत्पादन शुल्क, महाराष्ट्र राज्य, मुंबई | सदस्य |
| ३ | उपायुक्त (वरिष्ठ श्रेणी) दर्जाचे २ अधिकारी (आयुक्त, राज्य उत्पादन शुल्क नामनिर्देशित) | सदस्य |
| ४ | संचालक (अंमलबजावणी व दक्षता), महाराष्ट्र राज्य, मुंबई | सदस्य सचिव |
-----------------------------------------------------------------------------------------------
३. उपरोक्तप्रमाणे प्रदान करावयाच्या पदके / सन्मानचिन्हांकरीता निवड करण्यात येणाऱ्या अधिकारी / कर्मचारी यांच्या निवडीकरताचे निकष, विचारात घ्यावयाच्या बाबी, सेवा कालावधी परिशिष्ट-अ मध्ये नमूद केल्याप्रमाणे असतील. सदर निकष विचारात घेऊन, शिफारस समिती दरवर्षी १५ जानेवारी पर्यंत संबंधित मंजूरी प्राधिकरणाकडे शिफारस करेल. मंजूरी प्राधिकरण दरवर्षी पदके / सन्मानचिन्ह प्रदान करावयाच्या दिनांकापूर्वी पदके / सन्मानचिन्हांसाठी पात्र अधिकारी/कर्मचारी यांची निवड जाहिर करतील.
४. आयुक्त, राज्य उत्पादन शुल्क विभाग यांनी ८ दिवसात पदके / सन्मानचिन्ह यांची दोन प्रारुपे तयार करून शासन मान्यतेसाठी सादर करावीत.
५. सदर प्रकरणी येणारा खर्च मागणी क्र. बी-२, मुख्य लेखाशीर्ष २०३९, राज्य उत्पादन शुल्क (००) (०१) संचालक, (०१) आयुक्तांचे कार्यालय (०१) (०१) आयुक्त कार्यालय आस्थापना २०३९००१४ (दत्तमत) (अनिवार्य) मधील ५०- इतर खर्च या उद्दिष्टाखाली त्या-त्या वर्षाखाली उपलब्ध असलेल्या अनुदानातून भागविण्यात येईल.
६. प्रस्तुत शासन निर्णय, वित्त विभाग, शासन निर्णय, क्र. विअप्र-२०१३/ प्र.क्र.३०/ २०१३/ विनियम, भाग-२, दि.१७.०४.२०१५ मधील वित्तीय अधिकार नियम पुस्तिका १९७८ मधील भाग पहिला, उपविभाग दोन, महाराष्ट्र आकस्मिक खर्च नियम, १९६५ मधील अ.क्र. १ येथील नियम
पृष्ठ ५ पैकी २
# Page 3
शासन निर्णय क्रमांकः एमआयएस-१२२२/प्र.क्र.०१/राउशु-१/शिकाना
क्र. २ व ७ अन्वये प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 4
# Page 5