# Page 1
“मोरा जेट्टी ता. उरण, जि. रायगड येथील जेट्टीचे मजबुतीकरण करणे” या कामाचे रक्कम रु.१९,२२,६५,०८७/- इतक्या रकमेच्या अंदाजपत्रकास प्रशासकीय मान्यता देण्याबाबत...
महाराष्ट्र शासन
गृह विभाग
शासन निर्णय क्रमांक: संकीर्ण-०५२२/प्र.क्र.६८/बंदरे-१
गृह विभाग, मंत्रालय,
मुंबई - ४०० ०३२
दिनांक :- ११ ऑक्टोबर, २०२३
वाचा :- मुख्य कार्यकारी अधिकारी, महाराष्ट्र सागरी मंडळ यांचे पत्र क्र.ममेबो/मुकाअ/अभि-३/मोरा जेट्टी मजबुतीकरण/२०२२-२३/२०४१, दिनांक ४ मे, २०२२.
प्रस्तावना: उरण हे तालक्याचे ठिकाण असून या ठिकाणचा विकास झपाट्याने होत आहे. उरण येथून मुंबईकडे तसेच मुंबईहून उरणला कामानिमित्त ये-जा करणारे असंख्य प्रवासी आहेत. उरण ते मुंबई रस्तामार्ग साधारणतः ७० कि.मी. चे अंतर आहे. त्यासाठी जवळजवळ दीड ते दोन तासांचा प्रवास करावा लागतो, तर भाऊचा धक्का (मुंबई) ते मोरा बंदर (उरण) जलमार्गाचे अंतर ५.३० नॉटिकल माईल्स म्हणजेच ९.७५ कि.मी. असून जलमार्ग प्रवास केल्यास त्यास साधारणतः ४५ मिनिटांचा अवधी लागतो. सद्यस्थितीत मोरा ते भाऊचा धक्का अशी बारमाही जलवाहतूक सेवा सुरु आहे. सदरची प्रवासी जेट्टी ही साधारणपणे सन १९३४ मध्ये बांधण्यात आलेली आहे. जेट्टीची लांबी ४५०.०० मी व रुंदी ५.०० मी. इतकी आहे. सदर जेट्टीचा वापर हा प्रवासी तसेच मच्छिमार बांधव करीत असतात. मोरा जेट्टी, ता. उरण, जि. रायगड चे मजबुतीकरण करण्याची बाब शासनाच्या विचाराधीन होती.
शासन निर्णय: “मोरा जेट्टी ता. उरण, जि. रायगड येथील जेट्टीचे मजबुतीकरण करणे” या कामाचे रक्कम रु.१९,२२,६५,०८७/- (रुपये एकोणवीस कोटी बावीस लक्ष पासष्ट हजार सत्याऐंशी फक्त) इतक्या रकमेच्या अंदाजपत्रकास खालील मुद्द्यांची पुर्तता करण्याच्या अधीन राहून प्रशासकीय मान्यता देण्यात येत आहे.
१. संबंधित क्षेत्रिय अधिकाऱ्यांनी अंदाजपत्रकातील बाबीचे परिणाम, दर व मोजमापे यांची आकडेमोड तपासून १००% Arithmetical Check केल्याचे प्रमाणित करण्यात यावे.
२. सदर अंदाजपत्रकातील दर राज्य दरसूची व्यतिरिक्त असल्यास त्यास सक्षम अधिकाऱ्यांची मान्यता घेण्यात यावी.
३. प्रस्तावित बांधकाम हे CRZ क्षेत्रात येत असल्यास केंद्र शासन तथा राज्य शासनाच्या प्रचलित नियमानुसार प्रस्तावास मान्यता घेण्यात यावी.
# Page 2
शासन निर्णय क्रमांकः संकीर्ण-०५२२/प्र.क्र.६८/बंदरे-१
४. बांधकामासाठी आवश्यक साहित्याच्या उपलब्धेकरीता स्थळ दर्शक Quarry Chart व उपलब्ध साहित्याचे प्रस्तावित कामाच्या क्षेत्रापासूनचे कमीत कमी अंतर संबंधित क्षेत्रिय अधिकाऱ्यानी प्रमाणित करुन घेण्यात यावे.
५. अंदाजपत्रकामधील बाबींची तरतूद ही VJTI या संस्थेने दिलेल्या स्ट्रक्चरल ऑडिट अहवालास अनुसरुन घेण्यात आल्याची खातरजमा सक्षम अधिकाऱ्याकडून करण्यात यावी.
६. अंदाजपत्रकामध्ये गृहीत धरलेले विमा चार्जेस, आकस्मिक खर्च, सल्लागाराची फी चार्जेस, GST चार्जेस इत्यादी बाबींची तरतूद शासनाच्या प्रचलित नियमानुसार घेण्यात आली आहेत, याची खातरजमा सक्षम अधिकाऱ्यांकडून करण्यात यावी.
७. त्या-त्या आर्थिक वर्षात उपलब्ध होणाऱ्या नियतव्ययातून प्रशासकीय मान्यता दिलेल्या जेट्टीच्या कामासाठी नियतव्यय उपलब्ध करण्याबाबत नियोजन करावे. याकरीता अतिरिक्त नियतव्यय उपलब्ध करणे शक्य होणार नाही.
२. सदर शासन निर्णय सार्वजनिक बांधकाम विभागाचे अनौ सं.क्र.११/ राम-२, दिनांक १०.०६.२०२२ नियोजन विभागाचे अनौ. सं.क्र.३१/१४६१, दिनांक १९.०२.२०२३ व ९४/१४६१, दिनांक २०.०४.२०२३ तसेच वित्त विभागाचे अनौ. सं.क्र.११०/२०२३/व्यय-८, दिनांक ०१.०३.२०२३ व ४०१/२०२३/व्यय-८, दिनांक १३.०९.२०२३ अन्वये दिलेल्या मान्यतेनुसार निर्गमित करण्यात येत आहे.