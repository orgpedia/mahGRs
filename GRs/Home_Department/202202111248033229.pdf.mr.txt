# Page 1
अॅड. अजय मिसर यांना व्यावसायिक फी प्रदान करण्याबाबत....
येलोगेट पो. स्टे. गु.र.क्र.२१/२०२१ अन्वये दाखल गुन्हयातून उद्भवलेल्या न्यायालयीन प्रकरणी मा.सत्र न्यायालय, मुंबई या न्यायालयातील न्यायालयीन कामकाजाकरीता.
महाराष्ट्र शासन
गृह विभाग
शासन निर्णय क्रमांक :-एसपीपी-०७२१/प्र.क्र.१७१/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२.
दिनांक :- ११ फेब्रुवारी, २०२२
संदर्भ :- शासन अधिसूचना, विधि व न्याय विभाग क्र. एसपीपी-२०२१/यू.ओ.आर.९१/डी-१४, दि.२१.१२.२०२१.
येलोगेट पो. स्टे. गु.र.क्र.२१/२०२१अन्वये दाखल गुन्हयातून उद्भवलेल्या न्याय प्रकरणी मा. सत्र न्यायालय, मुंबई या न्यायालयातील न्यायालयीन कामकाज शासनाच्या वतीने पाहण्यासाठी विशेष सरकारी अभियोक्ता म्हणून संदर्भान्वये नियुक्त अॅड. अजय मिसर यांना खालील प्रमाणे फी अदा करण्यास मान्यता देण्यात येत आहे.
मा. सत्र न्यायालय, मुंबई अ) प्रतिदिन परिणामकारक सुनावणी फी - रु. ५०,०००/-(रुपये पन्नास हजार फक्त) ब) विचारविनिमय फी (प्रति तास) - रु.१०,०००/- (रुपये दहा हजार फक्त) (कमाल मर्यादा प्रतिदिन रु.५०,०००/-)
सदर फी व्यतिरिक्त अन्य कोणतेही लाभ अॅड. अजय मिसर यांना अनुज्ञेय होणार नाहीत.
तसेच त्यांना कोणत्याही अपरिणामकारक सुनावणीकरीता फीचे प्रदान करण्यात येणार नाही.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकाकडून तपासून, प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता संबंधित पोलीस उपायुक्त/ पोलीस अधिक्षक यांनी घ्यावी.
३. यासाठी येणारा खर्च या विभागाच्या “मागणी क्र. बी-१, २०५५ पोलीस - (००) १०८, राज्य मुख्यालय पोलीस (०२) (०१) शहर पोलीस आस्थापना – (२०५५ ००९७) - २८-व्यावसायिक सेवा” या लेखाशीर्षाखालील त्या-त्या आर्थिक वर्षाच्या अर्थसंकल्पीय तरतुदीच्या उपलब्धतेच्या अधीन आणि मंजूर अनुदानातून व मासिक निधी विवरणपत्रानुसार भागविण्यात यावा.
४. हा शासन निर्णय वित्त विभागाच्या अनौ. सं. क्र. ४७७/२०२१/व्यय-७, दि. १२/०७/२०२१ अन्वये प्राप्त शासन मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एसपीपी-०७२१/प्र.क्र.१७१/पोल-१०