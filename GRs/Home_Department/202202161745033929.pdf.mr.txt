# Page 1
सीसीटीएनएस प्रकल्प सल्लागार म्हणून नियुक्त केलेल्या मे. पीडब्ल्युसी कंपनीस माहे एप्रिल, २०२१ ते ऑगस्ट, २०२१ या कालावधीकरीता केलेल्या कामाचे देयक अदा करणेबाबत.
महाराष्ट्र शासन
गृह विभाग
शासन निर्णय क्रमांकः सीसीटीएनएस-३६१५/प्र.क्र.९०/भाग-२/पोल-३
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई-४०००३२.
दिनांक : २३ फेब्रुवारी, २०२२
वाचा : १. राष्ट्रीय गुन्हे अन्वेषण केंद्र, केंद्रीय गृह मंत्रालयाचे पत्र क्र. SIB (103)/CCTNS/SPMU/60/ NCRB-2001, दि.१७.०९.२०१२.
२. राज्य गुन्हे अन्वेषण केंद्र, गुन्हे अन्वेषण विभाग, महाराष्ट्र राज्य, पुणे व मे. प्राईस वॉटर हाऊस कुपर्स प्रा. लि., यांच्यामध्ये झालेला करार दि. २९.०८.२०१२.
३. माहिती व तंत्रज्ञान विभाग, शासन निर्णय क्र. GAD-मातंस 080/4/2014-O/O Directorate of IT-DIT (MH), दि.०१.०७.२०१४ व दि.०९.०५.२०१९.
४. गृह विभाग, शासन निर्णय क्र. सीसीटीएनएस ३६१५/प्र.क्र.९०/भाग-१/पोल-३, दि.१३.०६.२०१६.
५. केंद्रीय गृह मंत्रालय, नवी दिल्ली यांचे पत्र क्र. F.No.22011/02/2010-SR/CCTNS P-1, दि.१८.०७.२०१६.
६. अपर पोलीस महासंचालक, राज्य गुन्हे अन्वेषण विभाग, महाराष्ट्र राज्य, पुणे यांचे पत्र क्र.CID/ SCRB/CCTNS/142/2017, दि.०१.०६.२०१७.
७. अपर पोलीस महासंचालक, राज्य गुन्हे अन्वेषण विभाग, महाराष्ट्र राज्य, पुणे यांचे पत्र क्र.CID/ CCTNS/SPMU Extn/6893/2018, दि.२०.११.२०१८.
८. गृह विभाग, शासन निर्णय क्र. सीसीटीएनएस-३६१५/प्र.क्र.९०/भाग-१/पोल-३, दि.१५.१०.२०१९.
९. मा. मुख्य सचिव यांच्या अध्यक्षतेखालील राज्य शिखर समितीच्या दि.२०.०७.२०२० व दि.१८.०५.२०२१ रोजीच्या बैठकीचे कार्यवृत्त.
१०. गृह विभाग, शासन निर्णय क्र. सीसीटीएनएस-३६१५/प्र.क्र.९०/भाग-१/पोल-३, दि.२६.०७.२०२१.
११. अपर पोलीस महासंचालक, राज्य गुन्हे अन्वेषण विभाग, महाराष्ट्र राज्य, पुणे यांचे पत्र क्र.गुअवि/रागुअकें/सीसीटीएनएस/देयके-पीडब्ल्युसी/९४३/२०२१, दि.२१.०९.२०२१.
१२. अपर पोलीस महासंचालक (नि. व स.), महाराष्ट्र राज्य, मुंबई यांचे पत्र क्र.पोमसं/ १७/६१६२/ सीसीटीएनएस प्रकल्प/१५/२०१०-२१, दि.०१.११.२०२१.
१३. शासन निर्णय, वित्त विभाग क्र. अर्थसं-२०२१/प्र.क्र.४८/अर्थ-३, दि.१४.१०.२०२१.
# Page 2
शासन निर्णय क्रमांकः सीसीटीएनएस-३६१५/प्र.क्र.९०/भाग-२/पोल-३
प्रस्तावना :
केंद्र शासनाच्या ई-गर्व्हनन्स योजनेंतर्गत गुन्हा व गुन्हेगारी माग काढण्यासाठी नेटवर्क यंत्रणा (Crime and Criminal Tracking Network System) हा प्रकल्प Mission Mode Project म्हणून संपूर्ण देशामध्ये राबविण्यात येत आहे. राज्य गुन्हे अन्वेषण केंद्र, गुन्हे अन्वेषण विभाग, महाराष्ट्र राज्य, पुणे व मे. प्राईस वॉटर हाऊस कुपर्स प्रा. लि., यांच्यामध्ये दि.२९.०८.२०१२ रोजी करार झाला. सदर प्रकल्प कार्यान्वित होईपर्यंतचा सर्व खर्च भागविण्यासाठी केंद्र शासनामार्फत निधी वितरीत करण्यात आला आहे. सदर प्रकल्पासाठी राष्ट्रीय गुन्हे अभिलेख केंद्र, केंद्रीय गृह मंत्रालय, नवी दिल्ली यांच्या दि.१७.०९.२०१२ रोजीच्या पत्रान्वये मे. प्राईस वॉटर हाऊस कुपर्स प्रा. लि. या कंपनीची राज्य प्रकल्प व्यवस्थापन युनीट (State Project Management Unit) म्हणून नियुक्ती करण्यात आली होती. गृह विभाग, शासन निर्णय दि.१५.१०.२०१९ अन्वये मे. पीडब्ल्युसी कंपनीच्या एका व्यवस्थापकीय सल्लागारास व दोन वरिष्ठ सल्लागारास पुर्णवेळ तत्वावर दि.०१.०६.२०१९ ते दि.३१.०५.२०२० पर्यंत मुदतवाढ देण्यात आली आहे. तसेच गृह विभाग, शासन निर्णय दि.२६.०७.२०२१ अन्वये मे. पीडब्ल्युसी कंपनीच्या एका व्यवस्थापकीय सल्लागारास व दोन वरिष्ठ सल्लागारास पुर्णवेळ तत्वावर दि.०१.०६.२०२० ते दि.३१.०५.२०२१ पर्यंत व मे. पीडब्ल्युसी कंपनीच्या एका व्यवस्थापकीय सल्लागारास व एका वरिष्ठ सल्लागारास पुर्णवेळ तत्वावर दि.०१.०६.२०२१ ते दि.३१.०५.२०२२ पर्यंत मुदतवाढ देण्यात आली आहे. अपर पोलीस महासंचालक, राज्य गुन्हे अन्वेषण विभाग, महाराष्ट्र राज्य, पुणे यांनी दि.२१.०९.२०२१ च्या पत्रान्वये सीसीटीएनएस प्रकल्पाचे प्रकल्प सल्लागार मे. पीडब्ल्यूसी कंपनीने माहे एप्रिल, २०२१ ते ऑगस्ट, २०२१ पर्यंत केलेल्या कामाचे देयक Out of Pocket Expense (OPE) वरील १८% GST व अतिरीक्त OPE आकारणीची वजावट करुन अदा करण्याबाबत विनंती केली आहे. माहिती व तंत्रज्ञान विभागाच्या दि.०९.०५.२०१९ च्या शासन निर्णयान्वये निश्चित केल्यानुसार त्यांना मानधन अनुज्ञेय करण्यात आला आहे. त्यानुसार सदर देयके अदा करण्याची बाब विचाराधीन होती.
त्यानुषंगाने खालीलप्रमाणे निर्णय घेतला आहे.
शासन निर्णय :
सीसीटीएनएस प्रकल्पासाठी मे. पीड्ब्ल्युसी कंपनीची प्रकल्प सल्लागार म्हणून नियुक्ती करण्यात आली आहे. माहिती व तंत्रज्ञान विभाग, शासन निर्णय दि.०९.०५.२०१९ अन्वये निश्चित केल्यानुसार त्यांना मानधन अनुज्ञेय करण्यात आले आहे. त्यानुसार सीसीटीएनएस प्रकल्पासाठी मे. पीड्ब्ल्युसी कंपनीच्या एका व्यवस्थापकीय सल्लागारास व दोन वरिष्ठ सल्लागारास पुर्णवेळ तत्वावर माहे एप्रिल, २०२१ व मे, २०२१ यासाठी रु.२०,४३,६३६/- तसेच एका व्यवस्थापकीय सल्लागारास व एका वरिष्ठ सल्लागारास पुर्णवेळ तत्वावर माहे जून, २०२१ ते ऑगस्ट, २०२१ पर्यंत रु.२०,९९,६०९/- असे पाच महिन्यांच्या कालावधीसाठी पाहिलेल्या सल्लागाराच्या कामासाठी Out of Pocket Expense (OPE) वरील १८% GST व अतिरीक्त OPE आकारणीची रु.११,५९०/- इतकी वजावट करुन रु.४१,४३,२४५/- (रुपये एकेचाळीस लाख त्रेचाळीस हजार दोनशे पंचेचाळीस फक्त) इतक्या रकमेची देयके मे. पीड्ब्ल्युसी कंपनीस अदा करण्यास मंजूरी देण्यात येत आहे.
२. अ) उपरोक्त रकमा संदर्भ क्र.३ मध्ये नमुद शासन निर्णयान्वये निश्चित केल्यानुसार सीसीटीएनएस प्रकल्पासाठी सल्लागारांना दरमहिना दरमाणुस (Man-Month) तत्वानुसार अदा करण्यात येत आहे.
पृष्ठ ४ पैकी २
# Page 3
शासन निर्णय क्रमांकः सीसीटीएनएस-३६१५/प्र.क्र.९०/भाग-२/पोल-३
ब) शासन निर्णय संदर्भ क्र.३ नुसार सल्लागारांना प्रकल्पावर होणा-या खर्चाच्या ५% च्या प्रमाणात प्रवास, भोजन व निवास इ. खर्च अनुज्ञेय करण्यात आला आहे.
क) मे. पीड्ब्ल्युसी कंपनीने सादर केलेल्या देयकानुसार सदर रक्कम देण्यात येत आहे. सदर रकमेमध्ये माहे एप्रिल, २०२१ ते ऑगस्ट, २०२१ या पाच महिन्यांसाठी १८% वस्तू आणि सेवा कर समाविष्ट करण्यात आला आहे.
ड) सीसीटीएनएस प्रकल्पासाठी संबंधित कंपनीला सल्लागारांच्या मानधनापोटी जादा रक्कम अदा केली आहे असे निदर्शनास आल्यास अशी जादा रक्कम संबंधित कंपनीकडून समायोजीत करण्याचा अधिकार शासनास राहील.
इ) सदर देयके आयकर व इतर प्रचलीत कर वजाती करून अदा करण्यात यावी.
३. यासाठी होणारा खर्च “मागणी क्र. बी-१, २०५५- पोलीस, (००) १०९ जिल्हा पोलीस, (००) १४ गुन्हा व गुन्हेगारी माग काढण्यासाठी नेटवर्क यंत्रणा (राज्य योजना), दत्तमत, (२०५५ ए०९७), “५०- इतर खर्च” या लेखाशिर्षाखाली सन २०२१-२२ साठी मंजूर अनुदानातून भागविण्यात यावा.
४. सदर निधी कोषागारातून आहरित करण्यासाठी अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांना “नियंत्रक अधिकारी” व त्यांच्या अधिनस्त आहरण व संवितरण अधिकाऱ्याला “आहरण व संवितरण अधिकारी” म्हणून घोषित करण्यात येत आहे.
५. सदर शासन निर्णय, वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.०४.२०१५ मधील वित्तीय अधिकार नियम पुस्तिका - १९७८, भाग- पहिला, उपविभाग-दोन, महाराष्ट्र आकस्मिक खर्च नियम, १९६५ अन्वये प्रदान करण्यात आलेल्या वित्तीय अधिकारानुसार व अ.क्र.२७अ, नियम क्र.७६ अन्वये प्रशासकीय विभागाला असलेल्या अधिकारानुसार तसेच वित्त विभाग, शासन निर्णय क्र.अर्थसं-२०२१/प्र.क्र.४८/अर्थ-३, दि.१४.१०.२०२१ अनुसार सन २०२१-२२ या आर्थिक वर्षाच्या पहिल्या ९ महिन्यांच्या कालावधीसाठी अनिवार्य खर्चाकरिता निधी वितरणास दिलेल्या मान्यतेस अनुसरुन निर्गमित करण्यात येत आहे.
# Page 4