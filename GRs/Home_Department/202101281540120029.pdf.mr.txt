# Page 1
काऊंटर इन्सर्जन्सी अॅन्ड टेररिस्ट (CIAT) स्कूल निधी उपलब्ध करण्याबाबत.
महाराष्ट्र शासन
गृह विभाग
शासन निर्णय क्रमांक- एनएएक्स- ०६१५/प्र.क्र.१७५(भाग-१)/विशा-१ ब,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक - २८ जानेवारी, २०२१.
वाचा- १) शासन निर्णय क्रमांक- एनएएक्स- ०६१५/प्र.क्र.१७५/विशा- १ ब, दि. ५/७/२०१६.
२) पोलीस अधीक्षक (विशेष कृती), पोलीस महासंचालक कार्यालय, महाराष्ट्र राज्य, मुंबई यांचे पत्र क्र.- पोमसं/२१-अ/१९५/CIAT School/५७/२०१४, दि. २५/११/२०१९.
प्रस्तावना केंद्र व राज्य शासनाच्या दि. २३/४/२०१४ रोजीच्या सामंजस्य करारानुसार महाराष्ट्र राज्यात काऊंटर
इन्सर्जन्सी ॲन्ड टेररिस्ट (CIAT) स्कूलची स्थापना संदर्भाधीन क्र. १ च्या शासन निर्णयान्वये झालेली आहे. सदर
योजनेकरिता केंद्र शासनाकडून मिळणारे अनुदान दि. ३१/३/२०१७ रोजी बंद झाले. त्यामुळे CIAT स्कूल पुढे चालू ठेवण्याची व त्यासाठी येणाऱ्या खर्चाची जबाबदारी राज्य शासनावर होती. सन २०१७-१८ व २०१८-१९ पर्यंत CIAT
स्कूलसाठी राज्य शासनाकडून अनुदान उपलब्ध करण्यात आले. वित्तीय वर्ष २०१९-२० पासून राज्य शासनाकडून अनुदान उपलब्ध न झाल्याने माहे एप्रिल, २०१९ पासून अधिकारी/ कर्मचाऱ्यांचे वेतन थकीत होते. दि. ३१/८/२०१९
पासून अधिकारी/कर्मचारी यांची सेवा खंडित करण्यात आली व तेव्हापासून स्कूल बंद आहे. माहे एप्रिल ते ऑगस्ट, २०१९ अखेरपर्यंत योजनेच्या अंमलबजावणी-साठी झालेल्या खर्चाकरिता वित्त विभागास प्रस्ताव सादर केला असता
सचिव (वित्त) यांच्या स्तरावर झालेल्या बैठकीमध्ये याच योजनेच्या धर्तीवर राज्य शासनाची अन्य योजना सुरु
असल्यामुळे सदर योजना बंद करुन योजनेच्या अंमलबजावणीसाठी ऑगस्ट २०१९ अखेरपर्यंत झालेल्या खर्चास मान्यता देण्यात आली.
२. काऊंटर इन्सर्जन्सी अॅन्ड टेररिस्ट (CIAT) स्कूल या योजनेच्या लेखाशीर्ष २०५५ A०४१ अंतर्गत “१० कंत्राटी सेवा” हे उद्दिष्ट शीर्ष उपलब्ध नसल्याने “०१ वेतन” या उद्दिष्टांतर्गत अर्थसंकल्पित करण्यात आलेली तरतूद
समर्पित करुन “१३ कार्यालयीन खर्च” या उद्दिष्टाखाली रु.२०.०० लाख पूरक मागणीद्वारे मंजूर व वितरीत
करण्याच्या प्रस्तावास मान्यता प्राप्त झाली आहे. सदरहू रक्कम अर्थसंकल्प वितरण प्रणालीवर उपलब्ध करुन
देण्याचा प्रस्ताव शासनाच्या विचाराधीन होता.
शासन निर्णय काऊंटर इन्सर्जन्सी अॅन्ड टेररिस्ट (CIAT) स्कूल या योजनेच्या लेखाशीर्ष २०५५ A ०४१ अंतर्गत १३
कार्यालयीन खर्च या उद्दिष्टाखाली पूरक मागणीद्वारे मंजूर झालेली रक्कम रु. २०.०० लाख वितरणास शासनाची
मान्यता देण्यात येत आहे.
३. हा शासन निर्णय वित्त विभाग, अनौ. संदर्भ क्र.४३/२०२१/व्यय-७, दि. २१/०१/२०२१ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः एनएएक्स- ०६१५/प्र.क्र.१७५(भाग-१)/विशा- १ ब