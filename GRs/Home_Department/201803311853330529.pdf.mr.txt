# Page 1
मे.पवन हंस हेलीकॉप्टर्स लिमिटेड, मुंबई यांच्याकडून हेलीकॉप्टर भाडे तत्वावर घेण्याबाबत.
महाराष्ट्र शासन
गृह विभाग
शासन निर्णय क्रमांक : एनएएक्स ०३१८/प्र.क्र.१३३/विशा १ ब.
दुसरा मजला, मुख्य इमारत, मादाम कामा मार्ग, मंत्रालय, मुंबई ४०० ०३२.
दिनांक : ३१ मार्च, २०१८
वाचा :- १. शासन निर्णय क्रमांक : एनएएक्स ०११६/प्र.क्र.२२/विशा १ ब, दि. ३०.१.२०१६ २. पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२१-अ/१९५/ हेलिकॉप्टर/५१/२०१६, दिनांक १६.२.२०१८.
प्रस्तावना : मे.पवन हंस हेलीकॉप्टर्स लिमिटेड, मुंबई व पोलीस महासंचालक, महाराष्ट्र राज्य, मुंबई यांच्यामध्ये दिनांक २२ मार्च, २०१६ ते २१ मार्च, २०१८ या दोन वर्षाकरीता हेलीकॉप्टर भाडे तत्वावर घेण्याकरीता करार करण्यात आला होता. नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती तसेच जवानांची ने-आण करणे, जखमी जवानांना त्वरीत वैद्यकीय
सहाय्य पुरविणे तसेच जवानांना खाद्यसामुग्री पुरविणे, संशयित भागाची पाहणी करणे इ. साठी दिनांक २२ मार्च, २०१८ ते दिनांक २१ मार्च, २०१९ या एक वर्षाच्या कालावधीसाठी सद्याच्या दराने हेलिकॉप्टर भाड्याने घेण्याबाबतची मुदतवाढ मिळण्याबाबत पोलीस महासंचालक, महाराष्ट्र राज्य, मुंबई यांच्या संदर्भाधीन क्रमांक २ अन्वये प्राप्त प्रस्तावास मान्यता देण्याची बाब शासनाच्या विचाराधीन होती.
शासन निर्णय :
नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती तसेच
जवानांची ने-आण करण्यासाठी सन २०१६ मध्ये झालेल्या दर करारानुसार मे पवन हंस कंपनी लिमिटेड, मुंबई यांच्याकडून दि.२२.०३.२०१८ ते ३१.०३.२०१९ या कालावधीकरीता अथवा नविन निविदा निश्चित होईल त्या दिनांकापर्यत सद्याच्या दरानेच हेलिकॉप्टर भाडेतत्वावर घेण्यास मान्यता देण्यात येत आहे. त्यानंतरच्या कालावधीसाठी हेलिकॉप्टर भाडयाने घेण्यासाठी “ खुली निविदा” पध्दत वापरून कार्यवाही करावी. सदरची कार्यवाही दिनांक ३१.१२.२०१८ पर्यंत पूर्ण करणे आवश्यक राहील. याबाबत वित्त विभागाने दिलेल्या निर्देशानुसार पोलीस महासंचालक, महाराष्ट्र राज्य, मुंबई यांनी कार्यवाही करण्याची दक्षता घ्यावी.
२. यासाठीचा खर्च मागणी क्र. “बी-१, २०५५ पोलीस (००) १०९ जिल्हा पोलीस (००) (०१) जिल्हा पोलीस बल (२०५५ ०१६८) ५१ मोटार वाहने” या लेखाशिर्षाखाली करण्यात यावा.
३. सदर शासन निर्णय वित्त विभागाच्या सहमतीने व अनौपचारीक संदर्भ क्र. १०२/१८/व्यय-७, दि. १९.०३.२०१८ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एनएएक्स ०३१८/प्र.क्र.१३३/विशा १ ब