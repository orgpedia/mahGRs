# Page 1
मोटार वाहन विभागातील नवनियुक्त सहायक मोटार वाहन निरीक्षक यांच्या महाराष्ट्र पोलीस अकादमी, नाशिक येथे होणा-या ५६ दिवसीय परेड प्रशिक्षणास व त्यापोटी येणा-या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-१०१९/प्र.क्र.२३९/परि-४,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ०४ नोव्हेंबर २०१९
वाचा : परिवहन आयुक्त कार्यालयाचे पत्र क्र.पआका/का-१३/प्रशिक्षण-१४/२०१९/ जा.क्र.१४२८५, दि.१४.१०.२०१९
प्रस्तावना : मोटार वाहन विभागातील नवनियुक्त ८३२ सहाय्यक मोटार वाहन निरीक्षक यांना
महराष्ट्रातील विविध प्रशिक्षण संस्थांमध्ये दोन वर्षाचे प्रशिक्षण आणि कार्यानुभव देण्याचे प्रस्तावित
आहे. त्यानुषंगाने महाराष्ट्र पोलीस अकादमी, नाशिक येथे प्रत्येकी २०० प्रशिक्षणार्थी, अशा एकूण चार
तुकड्यांमध्ये आठ आठवड्यांचे (५६ दिवस) परेड प्रशिक्षण व रिल्व्हर ट्रेनिंग देण्यात येणार आहे.
त्यापैकी पहिल्या तुकडीतील २०० सहाय्यक मोटार वाहन निरीक्षक यांच्या आठ आठवड्यांच्या (५६
दिवस) प्रशिक्षणास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : मोटार वाहन विभागातील नवनियुक्त ८३२ सहाय्यक मोटार वाहन निरीक्षकांपैकी पहिल्या
तुकडीतील २०० सहाय्यक मोटार वाहन निरीक्षक यांच्या दि.१४.११.२०१९ ते ०८.०१.२०२० या
कालावधीत महाराष्ट्र पोलीस अकादमी, नाशिक येथे घेण्यात येणा-या प्रशिक्षणास व त्यासाठी प्रति
प्रशिक्षणार्थी प्रति दिन रु.२०००/- या प्रमाणे २०० अधिका-यांचे ५६ दिवसांसाठी = रु. २००० प्रतिदिन
X २०० प्रशिक्षणार्थी X ५६ दिवस = रु.२,२४,००,०००/- (अक्षरी रुपये दोन कोटी चोवीस लक्ष फक्त)
इतक्या खर्चास प्रशासकीय व वित्तीय मान्यता देण्यात येत आहे.
२. यासाठी येणारा खर्च "मागणी क्र. बी-३, २०४१ वाहनांवरील कर, (०१) (०२) मोटार वाहन
विभागातील अधिकारी व कर्मचारी यांना प्रशिक्षण, (कार्यक्रम) (२०४१०३४१) १३ कार्यालयीन खर्च"
# Page 2
शासन निर्णय क्रमांकः एमव्हीडी-१०१९/प्र.क्र.२३९/परि-४
या लेखाशीर्षाखाली सन २०१९-२०२० या आर्थीक वर्षाकरीता केलेल्या तरतुदींमधून भागविण्यात
येईल.
३. सदर शासन निर्णय तसेच वित्तीय अधिकार नियम पुस्तिका, १९७८, भाग-पहिला उप विभाग
तीन मधील अनुक्रमांक ४ व महाराष्ट्र अर्थसंकल्प नियम पुस्तिका मधील परिच्छेद २७ (२) अ) नुसार
असलेल्या अधिकारान्वये निर्गमित करण्यात आहे.