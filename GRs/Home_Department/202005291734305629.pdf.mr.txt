# Page 1
उपप्रादेशिक परिवहन अधिकारी पदावर पदोन्नती देणेबाबत.
महाराष्ट्र शासन
गृह विभाग
शासन निर्णय क्रमांकः एमव्हिडी ०१२०/प्र.क्र.४(१)/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
तारीख: २९ मे २०२०
शासन निर्णय मोटार वाहन विभागातील सहाय्यक प्रादेशिक परिवहन अधिकारी या पदावरुन उपप्रादेशिक परिवहन अधिकारी या पदावर पदोन्नती देण्यासाठी विभागीय पदोन्नती समितीने शिफारस केलेल्या निवडसूचीतील (निवडसूची २०१९-२०) खालील अधिकाऱ्यांना उपप्रादेशिक परिवहन अधिकारी या पदावर खुल्या प्रवर्गातून तात्पुरत्या स्वरुपात पदोन्नती देण्यात येत आहे.
--------------------------------------------------------------------------------------------------
| अ. क्र. | अधिका-याचे नाव व प्रवर्ग | ज्येष्ठता क्र. | मंजूर महसूली संवर्ग | पदोन्नतीने पदस्थापनेचे ठिकाण |
| १. | श्री. राजेंद्र कचरु नवले | ३२ | कोकण-२ | मुंबई (पुर्व) |
--------------------------------------------------------------------------------------------------
२. उपरोक्त पदोन्नती ही तात्पुरत्या स्वरुपात व मा. सर्वोच्च न्यायालयातील विशेष अनुज्ञा याचिका क्रमांक २८३०६/२०१७ मध्ये मा. सर्वोच्च न्यायालयाच्या आदेशाच्या अधिन राहून भरण्याबाबत साप्रवि/१६-ब यांनी दि.२९.१२.२०१७ च्या पत्रान्वये दिलेल्या सुचनांनुसार देण्यात येत आहे. सदर आदेशाने पदोन्नतीचे आदेश बाधीत झाल्यास या आदेशान्वये पदोन्नत झालेल्या अधिकाऱ्यांना सेवाज्येष्ठता व तद्नुषंगीक आर्थीक लाभ मागण्याचा हक्क राहणार नाही.
३. सदर पदोन्नतीनंतरची पदस्थापना सामान्य प्रशासन विभाग अधिसूचना दि. २८.०४.२०१५, दि. १६.०७.२०१५, दि. १५.०६.२०१६ व दि. १९.७.२०१७ मधील संवर्ग वाटपाच्या तरतुदीनुसार करण्यात आली आहे.
४. संबंधित नियंत्रक अधिका-यांनी वरील अधिका-यांना तात्काळ कार्यमुक्त करावे. तसेच पदोन्नती मिळालेल्या अधिका-यांनी त्यांच्या पदाचा कार्यभार कार्यालय प्रमुखांचे सल्ल्याने अन्य अधिका-याकडे सोपवून, तात्काळ कार्यमुक्त व्हावे व पदोन्नतीच्या ठिकाणी तात्काळ कार्यभार स्विकारावा.
५. पदोन्नत अधिकाऱ्यांनी पदोन्नती नाकारल्यास शासन निर्णय, सामान्य प्रशासन विभाग, एसआरव्ही-२०१५/प्र. क्र. ३०३/कार्या–१२, दि.१२.९.२०१६ मधील तरतुदींनुसार कार्यवाही करण्यात येईल.
# Page 2
शासन निर्णय क्रमांक: एमव्हिडी ०१२०/प्र.क्र.४(१)/परि-४, दिनांक २९ मे २०२०
६. सदर आदेश प्राप्त होताच वरील अधिका-यांनी पदस्थापनेच्या पदावर तात्काळ रुजु व्हावे व रुजू झाल्याचा दिनांक परिवहन आयुक्त कार्यालय, मुंबई यांना कळवावा.