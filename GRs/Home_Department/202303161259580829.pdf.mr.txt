# Page 1
PFMS प्रणाली अंतर्गत सुरक्षाविषयक खर्च योजनेचा केंद्राकडून प्राप्त निधी सदर योजनेच्या SNA खात्यामध्ये जमा करण्याबाबत.
महाराष्ट्र शासन
गृह विभाग
शासन निर्णय क्र.- एनएएक्स-०५१९/प्र.क्र.१००(भाग-१)/विशा- १ ब
दुसरा मजला, हुतात्मा राजगुरु चौक,
मादाम कामा मार्ग, मंत्रालय, मुंबई-४०० ०३२.
दिनांक- १६ मार्च, २०२३.
वाचा १. केंद्र शासनाच्या वित्त मंत्रालयाचे पत्र क्र. १(१३)/PFMS/FCD/२०२०, दि. २३/३/२०२१.
२. वित्त विभाग, शासन परिपत्रक क्र. संकीर्ण-२०२१/प्र.क्र. ३५/कोषा प्रशा-४, दि. १/७/२०२१.
३. गृह विभाग, शासन निर्णय क्र. योजना २०२१/प्र.क्र.४५/अर्थ-१, दि. १/७/२०२२.
४. शासन निर्णय गृह विभाग क्र.- एनएएक्स-०५१९/प्र.क्र.१००(भाग-१)/विशा- १ ब, दि. ९/६/२०२२.
५. शासन शुध्दीपत्रक क्र. एनएएक्स-०५१९/प्र.क्र.१००(भाग-१)/विशा- १ ब, दि. १९/७/२०२२.
६. गृह मंत्रालय, भारत सरकार, नवी दिल्ली यांचे पत्र क्र.-॥-१८०१५/२६/२०२२-LWE-III, दि. २१/१२/२०२२.
प्रस्तावना केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भ क्र. १ वरील आदेशान्वये केंद्र पुरस्कृत योजनांचा निधी Public Finance Management system (PFMS) द्वारे वितरीत करण्यासाठी सुधारित कार्यपध्दतीचा अवलंब करण्याचे निर्देश दिलेले आहेत. त्यास अनुसरुन वित्त विभागाने संदर्भ क्र. २ वरील शासन परिपत्रकान्वये केंद्र पुरस्कृत योजनांच्या निधी वितरणासाठी PFMS चा वापर करण्याच्या अनुषंगाने सूचना दिलेल्या आहेत.
२. त्यानुसार गृह विभागाच्या केंद्र पुरस्कृत योजनांच्या अंमलबजावणीसाठी संदर्भ क्र. ३ वरील शासन निर्णयान्वये नोडल अधिकारी व प्रत्येक केंद्र पुरस्कृत योजनेकरिता Single Nodal Agency (SNA) ची नेमणूक करण्यात आली आहे. Special Central Assistance (SCA) योजनेसाठी उप सचिव (विशा-१ ब), गृह विभाग यांची नेमणूक करण्यात आली असून त्यांचे Single Nodal Agency (SNA) खाते स्टेट बँक ऑफ इंडियामध्ये उघडण्यात आले आहे.
३. यानुषंगाने नमूद करण्यात येते की, आतापर्यंत सदर योजनेंतर्गत BEAMS प्रणालीवर निधी वितरीत करण्यात येत होता व तद्नंतर संबंधित कार्यालयांच्या DDO यांना निधी वितरीत केला जात होता. त्यानंतर संबंधित DDO कडून संबंधितांना देयके अदा करण्यात येत होती.
४. आता, केंद्र शासनाच्या दि. २३/३/२०२१ च्या पत्रातील निर्देशानुसार चालू वित्तीय वर्ष २०२२-२३ मध्ये BEAMS प्रणालीवरील निधी PFMS अंतर्गत SNA खात्यावर जमा करणे आवश्यक आहे. वित्तीय वर्ष २०२२-२३ मध्ये विशेष केंद्रीय सहाय्य योजना अंतर्गत वित्त विभागाने बिम्स प्रणालीवर खर्चासाठी उपलब्ध करुन दिलेला निधी SNA खात्यामध्ये जमा करण्यास मान्यता देण्याची बाब शासनाच्या विचाराधीन होती.
शासन निर्णयः केंद्र पुरस्कृत योजनांसाठीचा निधी PFMS प्रणालीद्वारे वितरीत करण्याबाबत केंद्र शासनाच्या निदेशानुसार सन २०२२-२३ या आर्थिक वर्षातील मंजूर तरतूदीतून BEAMS प्रणालीवरील केंद्राचा रु. ५,६६,००,०००/- (रु. पाच कोटी सहासष्ट लक्ष फक्त) इतका निधी PFMS अंतर्गत या योजनेच्या SNA खात्यामध्ये जमा करण्याची मान्यता देण्यात येत आहे.
# Page 2
शासन निर्णय क्रमांकः एनएएक्स-०५१९/प्र.क्र.१००(भाग-१)/विशा- १ ब
२. सदरची मान्यता केंद्रीय गृह मंत्रालयाच्या मान्यतेच्या अधीन राहून देण्यात येत आहे. तसेच PFMS अंतर्गत या योजनेच्या SNA खात्यामध्ये जमा करण्यात येणाऱ्या निधीचा तपशील खालीलप्रमाणे असून सन २०२२-२३ या आर्थिक वर्षात उपलब्ध अनुदानातून भागविण्यात येईल.
------------------------------------------------------------------------------------------------------------------------------------------------------------------------------------------------
| लेखाशीर्ष | उद्दिष्ट | अर्थसंकल्पीत तरतूद | SNA खात्यावर जमा करावयाची रक्कम |
| मागणी क्र. बी-१०, ४०५५ पोलीसांवरील भांडवली खर्च (००) २०७ राज्य पोलीस (००)(१२) नक्षलग्रस्त गडचिरोली जिल्ह्यासाठी पायाभूत सेवा व सुविधा (४०५५ ०२७९) | ५३- मोठी बांधकामे | ३४,००,००,०००/ | ५,६६,००,०००/ |
------------------------------------------------------------------------------------------------------------------------------------------------------------------------------------------------
३. “विशेष केंद्रीय योजना” या योजनेसाठी SNA खात्याचा तपशील खालीलप्रमाणे:
-----------------------------------------------
| खात्याचे नाव | Special Central Assistance (SCA) |
| बँकेचे नाव | स्टेट बँक ऑफ इंडिया |
| शाखा | मंत्रालय |
| IFSC Code | SBIN००६१५२४ |
| बँक खाते क्रमांक | ४०५४६९०३५३७ |
-----------------------------------------------
४. सदर रक्कम आहरित करण्यासाठी आहरण व संवितरण अधिकारी म्हणून कक्ष अधिकारी/अवर सचिव (रोख शाखा), गृह विभाग तसेच नियंत्रक अधिकारी म्हणून उपसचिव / सह सचिव (रोख शाखा), गृह विभाग, मंत्रालय, मुंबई यांना प्राधिकृत करण्यात येत आहे.
५. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र.- ३२/२०२३/व्यय-७, दि. ८/३/२०२३ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 3