# Page 1
मा.उच्च न्यायालय मुंबई येथे दाखल सिव्हील याचिका क्रमांक ५०८/२०१७ व ११८१/२०१८चे प्रकरणी विशेष समुपदेशी म्हणून नियुक्त करण्यात आलेल्या अॅड. श्री. रफिक दादा यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी ०११९/प्र.क्र. ४८/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई-४०० ०३२,
दिनांक: १ जून, २०१९.
संदर्भ शासन पत्र, विधी व न्याय विभाग क्र. ९१४-२०१८/इ शाखा, दिनांक १६.१०.२०१८ शासन निर्णय: मा. उच्च न्यायालय मुंबई येथे दाखल सिव्हील याचिका क्रमांक ५०८/२०१७ व ११८१/२०१८चे प्रकरणी शासनाच्या वतीने कामकाज पहाण्यासाठी अॅड.श्री. रफिक दादा यांची विधी व न्याय विभागाच्या वरील संदर्भाधीन दिनांक १६.१०.२०१८ च्या पत्राद्वारे विशेष समुपदेशी म्हणून नियुक्ती करण्यात आली आहे.
२. प्रस्तुत प्रकरणी अॅड. श्री. रफिक दादा यांना वित्त विभाग, शासन निर्णय दिनांक १६.०६.२०१७ अन्वये मा. उच्च न्यायालय व मा. सर्वोच्च न्यायालयीन प्रकरणी नेमण्यात येणाऱ्या वकीलांच्या फी इत्यादी खर्चास मंजुरी देण्याबाबत प्रशासनिक विभागास प्रदान करण्यात आलेल्या अधिकारान्वये खालील नमुद व्यावसायिक फी चे दराप्रमाणे फी मंजूर करण्यास या शासन निर्णयान्वये मान्यता देण्यात येत आहे.
अ) रु.३,५०,०००/- प्रति न्यायालयीन उपस्थिती ब) रु.७५,०००/- विचारविनिमय, शपथपत्र तयार करणे व सादर करणे इत्यादी.
३. न्यायालयीन उपस्थितीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी.
४. यासाठी येणारा खर्च या विभागाच्या मागणी क्र. बी-१, २०५५ पोलीस - (००) (१०८), राज्य मुख्यालय पोलीस (०२) (०१) शहर पोलीस आस्थापना - (२०५५ ००९७) २८ व्यावसायिक सेवा या लेखाशीर्षाखालील त्या त्या आर्थिक वर्षाच्या मंजूर अनुदानातून मासिक निधी विवरणपत्रानुसार भागविण्यात यावा.
# Page 2
शासन निर्णय क्रमांक: एसपीपी ०११९/प्र.क्र. ४८/पोल-१०