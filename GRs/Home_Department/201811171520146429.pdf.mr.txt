# Page 1
बीड जिल्ह्यातील गेवराई येथे सीसीटीव्ही कॅमेरे बसविण्याच्या कामास मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः सीसीटी-१७१८/प्र.क्र.४८/पोल-३
मादाम कामा रोड, हुतात्मा राजगुरु चौक
दुसरा मजला, मंत्रालय, मुंबई-३२.
दिनांक : १७ नोव्हेंबर, २०१८
वाचा : १) गृह विभाग, शासन निर्णय क्र. सीसीटी-३६१५/ प्र.क्र.३६/ पोल-३, दि.०९.०१.२०१७.
२) पोलीस महासंचालक, महाराष्ट्र राज्य, मुंबई यांचा क्र. पोमसं/१७/६१६२/सीसीटीव्ही गेवराई बीड/१७/२०१८, दि.०६.०४.२०१८ चा प्रस्ताव.
३) गृह विभाग, शासनाचे समक्रमांकाचे क्र. सीसीटी-१७१८/प्र.क्र. ४८/ पोल-३, दि. १६.०८.२०१८ चे पत्र.
४) पोलीस अधीक्षक बीड यांचे जा. क्र. प्रबंधक / बीड जिल्हा / माहिती/२०१८/१०० दि.२२.०८.२०१८ चे पत्र.
५) गृह विभाग, शासनाचे समक्रमांकाचे क्र. सीसीटी-१७१८/प्र.क्र. ४८/ पोल-३, दि.०८.१०.२०१८ चे पत्र.
६) पोलीस अधीक्षक, बीड यांचे जा.क्र. प्रबंधक / बीड जिल्हा /माहिती/२०१८/१४३४४, दि.०९.१०.२०१८ चे पत्र.
प्रस्तावना: बीड जिल्ह्यातील गेवराई शहरात महत्त्वाची पर्यटन स्थळे, धार्मिक स्थळे, गर्दीची ठिकाणे, प्रमुख बाजारपेठ, महत्त्वाच्या बँक आस्थापना, शहरातील प्रवेश मार्ग व निर्गमन मार्ग व अन्य महत्त्वाच्या मर्म स्थळांच्या ठिकाणी कायदा व सुव्यवस्थेच्या दृष्टीने सीसीटीव्ही कॅमेरे बसविण्याकरीता जिल्हा नियोजन समिती, बीड मार्फत नाविन्यपुर्ण योजनेंतर्गत रु.८० लाख निधी उपलब्ध करुन देण्यात आला आहे. गृह विभाग शासन निर्णय दि.०९.०१.२०१७ नुसार प्रस्तावास प्रशासकीय मान्यता देण्याची बाब शासनाच्या विचाराधीन होती त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
बीड जिल्ह्यातील गेवराई शहरात महत्त्वाची पर्यटन स्थळे, धार्मिक स्थळे, गर्दीची ठिकाणे, प्रमुख बाजारपेठ, महत्त्वाच्या बँक आस्थापना, शहरातील प्रवेश मार्ग व निर्गमन मार्ग व अन्य महत्त्वाच्या मर्म स्थळांच्या ठिकाणी कायदा व सुव्यवस्थेच्या दृष्टीने रु.८० लाख निधीचे सीसीटीव्ही कॅमेरे बसविण्याच्या कामास प्रशासकीय मान्यता देण्यात येत आहे.
२) बीड जिल्ह्यातील गेवराई शहरात महत्त्वाच्या ठिकाणी सीसीटीव्ही कॅमेरे बसविण्यसाठी येणारा खर्च जिल्हा नियोजन समिती, बीड यांनी नाविन्यपुर्ण योजनेंतर्गत उपलब्ध करुन दिलेल्या रु.८० लाख इतक्या निधीतून करण्यात यावा.
# Page 2
शासन निर्णय क्रमांकः सीसीटी-१७१८/प्र.क्र.४८/पोल-३
३) सदरचा प्रकल्प राबविण्याबाबतची पुढील कार्यवाही गृह विभाग, शासन निर्णय दि.०९.०१.२०१७ मधील परिशिष्ट क्र. १, २ व ३ मध्ये नमूद मार्गदर्शक तत्त्वे व संदर्भधीन पत्र क्र.३ व ५ मध्ये माहिती व तंत्रज्ञान विभागाने कळविलेल्या सुचनांचा समावेश RFP मध्ये केल्यानंतरच पुढील कार्यवाही पोलीस अधीक्षक, बीड यांनी करावी.