# Page 1
बंदर विकास धोरण व जलवाहतूक प्रकल्पाची जलद व प्रभाविपणे अंमलबजावणी करण्याकरिता शक्ती प्रदान समिती गठीत करण्याबाबत.
शासन निर्णय
गृह विभाग
शासन निर्णय क्रमांक. संकिर्ण १२२०/प्र.क्र-४०/बंदरे-१,
२ रा मजला, हुतात्मा राजगुरु चौक,
मादाम कामा रोड, मंत्रालय, मुंबई - ४०००३२.
दिनांक : ०१.०३.२०२१
वाचा : (१) शासन निर्णय गृह विभाग क्रमांक जेईटी-०५/२००२/प्र.क्र.३२/बंदरे-२ दिनांक २४/०४/२००२ च्या शासन निर्णयाचे जोडपत्र परिशिष्ट ‘अ’.
(२) शासन निर्णय गृह विभाग क्रमांक संकीर्ण ०११५/प्र.क्र-१७/बंदरे-१, दिनांक ०५.०३.२०१५.
प्रस्तावना : बंदर विकास व जलप्रवासी वाहतूकीसाठी गुंतवणूक करण्याकरिता खाजगी उद्योजकांना आकर्षित करण्याच्या दृष्टीने राज्य शासनाने बंदर विकासाचे व जलप्रवासी वाहतूक प्रकल्पाचे धोरण जाहीर केले आहे. शासनाचे सुधारीत बंदर विकास धोरण व जलवाहतूक प्रकल्पांची जलद व प्रभाविपणे अंमलबजावणी करण्याकरिता स्थापन करण्यात आलेल्या शक्तीप्रदान समितीचा कार्यकाळ, शासन निर्णय गृह विभाग क्रमांक संकीर्ण ०११५ /प्र.क्र-१७/बंदरे-१, दिनांक ०५.०३.२०१५ अन्वये संपुष्टात आणण्यात आला होता. सदरच्या शक्तीप्रदान समितीचे (HPC) पुर्नगठन करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात आलेला आहे.
शासन निर्णय : बंदर प्रकल्प/जल प्रवासी वाहतूक प्रकल्पाची अंमलबजावणी करतांना काही अडचणी उद्भवल्यास शासनाच्या धोरणात आवश्यक अनुषंगिक बाबी / धोरणात बदल करून प्रकल्पाची उभारणी किंवा प्रकल्प सुरू ठेवण्याबाबत कार्यवाही करणेबाबत निर्णय घेण्याकरिता व शासनाचे बंदर विकास धोरण व जलवाहतूक प्रकल्पांची जलद व प्रभाविपणे अंमलबजावणी करण्याकरिता शासनाने शक्ती प्रदान समितीचे गठण करण्याचा निर्णय घेतला आहे.
२. सदर प्रकरणी मा. मुख्य सचिव यांच्या अध्यक्षतेखाली खालीलप्रमाणे शक्ती प्रदान समितीचे गठण करण्यास व समितीची कार्यकक्षा विहित करण्यास मान्यता देण्यात येत आहे.
शक्तीप्रदान समितीची रचना
------------------------------------------
| १ | मा.मुख्य सचिव | अध्यक्ष |
| २ | अपर मुख्य सचिव (नियोजन) | सदस्य |
| ३ | प्रधान सचिव (वित्त) | सदस्य |
| ४ | अपर मुख्य सचिव (परिवहन व बंदरे ) | सदस्य |
|  | अपर मुख्य सचिव (महसूल) | सदस्य |
------------------------------------------
# Page 2
शासन निर्णय क्रमांकः संकिर्ण १२२०/प्र.क्र-४०/बंदरे-१,
------------------------------------------------------------
| ६ | प्रधान सचिव (विधि व न्याय विभाग) | सदस्य |
| ७ | प्रधान सचिव (उद्योग) | सदस्य |
| ८ | मुख्य कार्यकारी अधिकारी, महाराष्ट्र मेरीटाईम बोर्ड | सदस्य |
| ९ | उपसचिव (बंदरे),गृह विभाग | सदस्य सचिव |
------------------------------------------------------------
३. समितीची कार्यकक्षा :
१) बंदर विकासाच्या प्रकल्पांना व प्रवासी जलवाहतूक प्रकल्पांना मान्यता देण्यासाठी प्राप्त झालेल्या प्रस्तावांची तपासणी करून शासनास शिफारस करणे.
२) बंदर विकासाचे व प्रवासी जलवाहतूकीचे प्रकल्प राबविण्यात येत असलेल्या अडचणी सोडविण्याकरिता करण्यात आलेल्या विविध करारांमध्ये योग्य त्या सुधारणा करण्यास मान्यता देणे.
३) बंदर प्रकल्प / जल प्रवासी वाहतूक प्रकल्पाची अंमलबजवणी करतांना काही अडचणी उध्दभवल्यास शासनाच्या धोरणात आवश्यक अनुषंगिक बाबी / धोरणात बदल करून प्रकल्पाची उभारणी किंवा प्रकल्प सुरू ठेवण्याकरिता कार्यवाही करणेबाबतचा निर्णय घेणे व शासनाचे बंदर विकास धोरण व जलवाहतूक प्रकल्पाची जलद व प्रभाविपणे अंमलबजावणी करणे.
४) बंदर विकास व प्रवासी जलवाहतूक या कामांकरिता पदांची निर्मिती करणे व अशी पदे भरण्याकरिता मंजूरी देणे.
५) शक्तीप्रदान समितीच्या निर्णयाप्रमाणे मंत्रीमंडळाच्या मान्यतेने आदेश निर्गमीत करणे.
# Page 3