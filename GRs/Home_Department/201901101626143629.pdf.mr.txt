# Page 1
भारतीय पोलीस सेवेतील अधिकाऱ्यां करीता घेण्यात येणाऱ्या विभागीय परीक्षेच्या कार्यपद्धतीत व अभ्यासक्रमा मध्ये सुधारणा करण्याबाबत.......
महाराष्ट्र शासन
गृह विभाग
शासन निर्णय क्रमांकः आयपीएस-३६१६/प्र.क्र.१०३/पोल-१
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा रोड, मुंबई-४०००३२.
दिनांक : १० जानेवारी, २०१९
वाचा :- १) गृह विभाग, शासन निर्णय क्र. ९५८०/५-IV, दिनांक ०९.०५.१९५५ २) पोलीस महासंचालक, महाराष्ट्र राज्य, मुंबई यांचे पत्र क्रमांक पोमंस/१/ विभागीय परीक्षा / २२८/२००७, दिनांक - ०१.०२.२०१७
३) महाराष्ट्र लोकसेवा आयोग, महाराष्ट्र राज्य, मुंबई यांचे पत्र क्र. पी. १ (२)/ (१७)/एक, दिनांक २६.०७.२०१८
प्रस्तावना : भारतीय पोलीस सेवेतील अधिकाऱ्यांची सेवाजेष्ठता ही केंद्रीय लोकसेवा आयोगाच्या घेण्यात आलेल्या परिक्षेमध्ये मिळविलेले गुण व राष्ट्रीय पोलीस अकादमीत प्राप्त झालेल्या गुणांचा विचार करुन ठरविली जाते. त्यामुळे विभागीय परीक्षा उत्तीर्ण होण्याचा त्यांच्या सेवाज्येष्ठतेवर कोणताही परिणाम होत नाही. तथापि, महाराष्ट्र राज्याचे प्रचलित कायदे व नियम यांचे ज्ञान महाराष्ट्र संवर्गातील भापोसे अधिकाऱ्यांना असणे आवश्यक असल्याने त्यांची विभागीय परीक्षा महाराष्ट्र लोकसेवा आयोगामार्फत घेण्यात येत आहे.
२. भारतीय पोलीस सेवेतील अधिकाऱ्यांसाठी आयोजित करण्यात येत असलेल्या विभागीय परीक्षेकरीता एकच सामाईक परीक्षा घेण्यासाठी प्रस्तुत पदांच्या विभागीय परीक्षेच्या परीक्षा नियम व अभ्यासक्रम यामध्ये आवश्यक त्या सुधारणा करण्याबाबत महाराष्ट्र लोकसेवा आयोगाने शिफारस केली होती. तसेच महाराष्ट्र लोकसेवा आयोगास भारतीय पोलीस सेवेतील अधिकाऱ्यांच्या विभागीय परीक्षा नियमीत घेण्यास अडचणी येत होत्या. तसेच त्यामुळे विहित केलेल्या कालावधीत विभागीय परीक्षा न झाल्याने भापोसे अधिकाऱ्यांचे आर्थिक
नुकसान होत होते. कालानुरुप विविध कायद्यामध्ये सुधारणा झालेल्या होत्या. यास्तव वाचा क्र. १ येथील शासन निर्णयान्वये विहीत करण्यात आलेल्या सदरच्या परीक्षेच्या कार्यपद्धतीत व अभ्यासक्रमात सुधारणा करण्याची बाब शासनाच्या विचाराधीन होती.
३. महाराष्ट्र संवर्गातील भारतीय पोलीस सेवा संवर्गातील अधिकाऱ्यांच्या सर्व प्रकारच्या प्रशिक्षणाबाबत अपर पोलीस महासंचालक, प्रशिक्षण व खास पथके, महाराष्ट्र राज्य, मुंबई
# Page 2
शासन निर्णय क्रमांकः आयपीएस-३६१६/प्र.क्र.१०३/पोल-१
यांच्याकडून कार्यवाही करण्यात येत असते. सबब, सदरच्या परीक्षा महाराष्ट्र लोकसेवा आयोगाऐवजी अपर पोलीस महासंचालक, प्रशिक्षण व खास पथके, म.रा. मुंबई व संचालक, महाराष्ट्र पोलीस अकादमी, नाशिक यांच्यामार्फत घेण्याची बाबही शासनाच्या विचाराधीन होती.
शासन निर्णय : ४. महाराष्ट्र संवर्गातील भारतीस पोलीस सेवेमधील अधिकारी यांची विभागीय परीक्षा ही यापुढे महाराष्ट्र लोकसेवा आयोगाऐवजी अपर पोलीस महासंचालक, प्रशिक्षण व खास पथके, महाराष्ट्र राज्य, मुंबई व संचालक, महाराष्ट्र पोलीस अकादमी, नाशिक यांच्यामार्फत घेण्यास शासन मान्यता देण्यात येत आहे. आतापर्यंत विविध तुकड्यांची महाराष्ट्र लोकसेवा आयोगाद्वारे प्रलंबित असलेली विभागीय परीक्षासुद्धा अपर पोलीस महासंचालक, प्रशिक्षण व खास पथके, महाराष्ट्र राज्य, मुंबई हे महाराष्ट्र पोलीस अकादमी, नाशिक येथे घेतील. तसेच सदर परीक्षेस खालील अटी व शर्ती लागू राहतील.
अटी व शर्ती :
१) अद्यापर्यंत महाराष्ट्र लोकसेवा आयोगाकडे प्रलंबित असलेली परीक्षा महाराष्ट्र पोलीस अकादमी, नाशिक ने ६ ६ महिन्यांच्या आत आयोजित करावी.
२) सदर विभागीय परीक्षा प्रत्येक वर्षी जानेवारी व जुलै महिन्यात अपर पोलीस महासंचालक, प्रशिक्षण व खास पथके, म.रा. मुंबई व संचालक, महाराष्ट्र पोलीस अकादमी, नाशिक यांच्यामार्फत संयुक्तरित्या तुकडी निहाय घेण्यात येईल.
३) सदर विभागीय परीक्षा, महाराष्ट्र संवर्गात हजर झाल्याच्या दिनांकापासून दोन वर्षाच्या आत, संबंधित अधिकारी यांनी उत्तीर्ण होणे आवश्यक आहे. विहित कालावधीत संबंधित अधिकारी विभागीय परीक्षा उत्तीर्ण झाले नाहीत तर त्यांची देय वेतनवाढ ते विभागीय परीक्षा उत्तीर्ण होई पर्यंत रोखून धरण्यात येईल.
४) गृह विभागाच्या दि. ०९.०५.१९५५ च्या शासन निर्णयान्वये विभागीय परीक्षेकरीता विहित करण्यात आलेल्या अभ्यासक्रमामध्ये सुधारणा करुन सोबत जोडलेल्या अभ्यासक्रमानुसार बदल करण्यास शासनाची मान्यता देण्यात येत आहे.
५) गृह विभाग शासन निर्णय क्र. ९५८०/५-IV दिनांक ०९.०५.१९५५ मधील इतर अटी व शर्ती लागू राहतील.
पृष्ठ ८ पैकी २
# Page 3
शासन निर्णय क्रमांकः आयपीएस-३६१६/प्र.क्र.१०३/पोल-१
# Page 4
# Page 5
# Page 6
# Page 7
# Page 8