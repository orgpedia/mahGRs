# Page 1
मा. उच्च न्यायालय, मुंबई येथे दाखल क्रिमिनल अपील क्र.९८/२०२१ मध्ये मा. उच्च न्यायालयाच्या दिनांक ०८/१२/२०२१ च्या आदेशानुसार वैद्यकीय अहवालाचा (Medical Report) नमुना विहीत करण्याबाबत.
महाराष्ट्र शासन
गृह विभाग
शासन परिपत्रक क्र. जेएलएम-१२२१/प्र.क्र.१६०/तुरुंग-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २१ फेब्रुवारी, २०२२.
संदर्भ :- मा.उच्च न्यायालय, मुंबई येथे दाखल क्रिमिनल अपील क्र.९८/२०२१मध्ये मा.उच्च न्यायालयाने दिलेले दिनांक ०८/१२/२०२१ रोजीचे आदेश.
प्रस्तावना :
वैद्यकीय कारणास्तव जामीन अर्ज नामंजूर झाल्याने अपीलकर्ता बंदी, नानासाहेब पिराजी डोके यांनी मा. मुंबई उच्च न्यायालय, मुंबई येथे क्रिमिनल अपील क्र.९८/२०२१ दाखल केले होते. सदर प्रकरणी मा.उच्च न्यायालयाने नोंदविलेल्या निरीक्षणानुसार मा. न्यायालयास सादर केलेले “वैद्यकीय अहवाल” हे सामान्यत:मा.न्यायालयाने उपस्थित केलेल्या प्रश्नांस (त्रुटींस) अनुसरुन नसतात. बऱ्याचदा हे अहवाल केवळ क्लिष्ट वैद्यकीय परिभाषेत रुग्णाच्या स्थितीचे वर्णन करतात. तथापि, विशिष्ट निष्कर्ष नोंदवित नाहीत. त्यामुळे मा.न्यायालयास समजण्यास सुलभ नमुन्यातील वैद्यकीय अहवाल एका विशिष्ट नमुन्यात विहीत करणे आवश्यक आहे.
मा.उच्च न्यायालयाने बंद्यांच्या वैद्यकीय स्थितीबाबत विचारणा केल्यास, सादर करण्यात येणारा “वैद्यकीय अहवाल” हा अचूक निष्कर्षासह (with definite conclusion) मा.उच्च न्यायालयाने ठरवून दिलेल्या विहीत नमुन्यात सादर करण्याविषयी सर्व कारागृहांना कळविण्याबाबत संदर्भाधिन आदेशान्वये सूचना दिल्या आहेत. त्यानुसार मा. उच्च न्यायालयाने ठरवून दिलेला बंद्यांच्या वैद्यकीय अहवालाचा (Medical Report) नमुना विहीत करण्याची बाब शासनाच्या विचाराधीन होती.
शासन परिपत्रक:
मा. मुंबई उच्च न्यायालय येथे क्रिमिनल अपील क्र.९८/२०२१ मध्ये दिनांक ०८/१२/२०२१ रोजी मा.उच्च न्यायालयाने दिलेल्या आदेशांनुसार बंद्यांच्या वैद्यकीय स्थितीबाबत मा.उच्च न्यायालयाने ठरवून दिलेला वैद्यकीय अहवालाचा नमुना (प्रपत्र-अ) या शासन परिपत्रकान्वये विहीत करण्यात येत आहे. मा. उच्च न्यायालयाने बंद्याच्या वैद्यकीय स्थितीबाबत विचारणा केल्यास त्याचा वैद्यकीय अहवाल (Medical Report) सोबत जोडलेल्या प्रपत्र-अ मध्येच अचूक निष्कर्षासह सादर करणे आवश्यक आहे.
# Page 2
शासन परिपत्रक क्रमांकः जेएलएम-१२२१/प्र.क्र.१६०/तुरुंग-२
# Page 3
# Page 4
# Page 5
# Page 6