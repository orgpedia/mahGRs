# Page 1
पोलीस आयुक्त, नाशिक शहर यांच्या
आस्थापनेवर नवीन एम.आय.डी.सी. पोलीस
ठाणे निर्माण करण्यास, त्याकरिता पदनिर्मिती
व त्यानुषंगाने येणा-या आवर्ती व अनावर्ती
खर्चास मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः पीओएस-०२१८/प्र.क्र.१२९/पोल-३
मंत्रालय, दुसरा मजला, मुख्य इमारत
मादाम कामा मार्ग, हुतात्मा राजगुरु चौक, मुंबई
दिनांक : ०८ जुलै, २०२५.
संदर्भ :-
१) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/सातपूर अंबड
पोठा/नाशिक शहर/३६८/२०१६, दि.०४.०९.२०२४.
२) उच्चस्तरीय सचिव समितीच्या दिनांक १३.०५.२०२५ रोजी झालेल्या बैठकीचे
दि.२२.०५.२०२५ रोजीचे कार्यवृत्त.
प्रस्तावना :-
नाशिक जिल्याचे क्षेत्रफळ १५,५३० चौ.कि.मी. असून सन २०११ च्या जनगणनेनुसार
लोकसंख्या सुमारे १४,८६,०५३ लाख इतकी होती. गेल्या काही वर्षात नाशिक जिल्यात
औद्योगिकरण व शहरीकरणामध्ये बरीच वाढ झाली असल्याने लोकसंख्या व गुन्हेगारी यामध्ये
सातत्याने वाढ होत आहे. परिणामी कायदा व सुव्यवस्था राखणेकामी जिल्हा पोलीस यंत्रणेवर
अधिकाधिक ताण पडत आहे. सन १९८२ मध्ये नाशिक, सातपूर व नाशिक रोड या नगरपालिकेचे
एकत्रीकरण करुन नाशिक महानगरपालिका स्थापन करण्यात आली आहे. महानगरपालिका क्षेत्रात
औद्योगिकरण, लोकसंख्येमध्ये झालेली वाढ व अनेक लहान- मोठे उद्योगधंदे, इंडिया सिक्युरिटी
प्रेस, आर्टिलरी सेंटर कार्यरत आहेत. नाशिक शहराचे झपाट्याने होणारे शहरीकरण, लोकवस्ती,
लोकसंख्या, औद्योगिकरण यामुळे गुन्यांच्या प्रमाणात मोठ्या प्रमाणात वाढ झाली आहे. उपरोक्त
कारणास्तव पोलीस महासंचालक (नि. व. स), महाराष्ट्र राज्य, मुंबई यांनी उपरोक्त संदर्भाधीन क्र.१
रोजींच्या पत्राद्वारे पोलीस आयुक्त, नाशिक शहर यांच्या आस्थापनेवर पोलीस ठाणे सातपूर व पोलीस
ठाणे अंबड या दोन पोलीस ठाणे मधील परिसराचे विभाजन करुन नवीन एम.आय.डी.सी. पोलीस
ठाणे निर्माण करण्याबाबत सादर केलेला प्रस्ताव शासनाच्या विचाराधीन होता.
शासन निर्णय:-
पोलीस आयुक्त, नाशिक शहर यांच्या आस्थापनेवरील सध्या कार्यरत सातपूर पोलीस ठाणे
व अंबड पोलीस ठाणे यांचे विभाजन करुन नवीन एम.आय.डी.सी. पोलीस ठाणे निर्माण करण्यास
शासन मान्यता देण्यात येत आहे.
# Page 2
शासन निर्णय क्रमांकः पीओएस-०२१८/प्र.क्र.१२९/पोल-३
२. तसेच उक्त नमूद पोलीस ठाण्यांकरिता या शासन निर्णयासोबतच्या "परिशिष्ट्ट-अ " मध्ये
नमूद केलेली विविध संवर्गातील एकूण १८१ पदे (नियमित) निर्माण करण्यास व ०२ सफाई कामगार
ही पदे बाययंत्रणेद्वारे घेण्यास, व त्याकरिता रु.१९,१६,८९,७०४/- (रुपये एकोणीस कोटी सोळा
लाख एकोणनव्वद हजार सातशे चार फक्त) इतक्या आवर्ती व रु.५५,४१,०००/- (रु. पंचावन्न लाख
एकेचाळीस हजार फक्त) इतक्या अनावर्ती खर्चास मान्यता देण्यात येत आहे.
३. उक्त पोलीस ठाण्याकरीता ०२ पदे "सफाई कामगार" या पदाच्या सेवा बाययंत्रणेद्वारे घेताना
वित्त विभागाच्या दि. २७/०४/२०२२ रोजीच्या शासन निर्णयातील तरतुदींचे पालन करण्यात यावे.
४. सदर एम.आय.डी.सी. पोलीस ठाण्यांकरिता येणारा आवर्ती व अनावर्ती खर्च उपलब्ध मंजूर
अनुदानातून भागविण्यात यावा.
५. उपरोक्त पोलीस ठाणेकरिता हद्दनिश्चितीचा प्रस्ताव पोलीस महासंचालक कार्यालयाने शासनास
सादर करावा.
६. उक्त शासन निर्णय हा संदर्भीय क्र.२ येथील मा. मुख्य सचिव यांच्या अध्यक्षतेखाली
दि.२२.०५.२०२५ रोजी झालेल्या उच्चस्तरीय सचिव समितीच्या बैठकीत दिलेल्या मान्यतेनुसार
निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3