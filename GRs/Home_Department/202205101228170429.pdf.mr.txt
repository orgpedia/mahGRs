# Page 1
अॅड. श्री. उज्ज्वल निकम यांना व्यावसायिक फी प्रदान करण्याबाबत....
डोंगरी पो.स्टे., मुंबई येथे गु.र.क्र.८२/२०२० या गुन्हयातून उद्भवलेल्या प्रकरणी मा. विशेष (पॉस्को) सत्र न्यायालय, मुंबई येथील विशेष खटला क्र. ६२७/२०२० या न्यायालयीन प्रकरणामधील कामकाजासाठी.
महाराष्ट्र शासन
गृह विभाग
शासन निर्णय क्रमांक :-एसपीपी-०१२१/प्र.क्र.०१/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२.
दिनांक :- १० मे, २०२२
संदर्भ:- शासन अधिसूचना, विधि व न्याय विभाग क्र.एसपीपी-२०२१/यू.ओ.आर.४३/डी-१४, दि.०५.०७.२०२१.
शासन निर्णय : डोंगरी पो.स्टे., मुंबई येथे गु.र.क्र.८२ / २०२० या गुन्हयातून उद्भवलेल्या प्रकरणी मा. विशेष (पॉस्को) सत्र न्यायालय, मुंबई येथील विशेष खटला क्र. ६२७/२०२० या न्यायालयीन प्रकरणामध्ये विशेष सरकारी अभियोक्ता म्हणून नियुक्त अॅड. श्री. उज्ज्वल निकम यांना प्रतिदिन परिणामकारक सुनावणीकरीता खालीलप्रमाणे व्यावसायिक फी अदा करण्यास या शासन निर्णयान्वये मान्याता देण्यात येत आहे.
मा. विशेष (पॉस्को) सत्र न्यायालय, मुंबई
i) प्रतिदिन परिणामकारक सुनावणी फी -रु. ५०,०००/ ii) विचारविनिमय फी (प्रतितास) - रु.१५,०००/ (कमाल मर्यादा प्रतिदिन रु.५०,०००/-)
iii) हॉटेलचा खर्च प्रतिदिन - रु.५,०००/ iv) प्रवास खर्च - प्रत्यक्ष प्रवास खर्च
सदर फी व्यतिरिक्त अन्य कोणतेही लाभ अॅड. श्री. उज्ज्वल निकम यांना अनुज्ञेय होणार नाहीत.
तसेच त्यांना कोणत्याही अपरिणामकारक सुनावणीकरीता फीचे प्रदान करण्यात येणार नाही.
२. परिणामकारक सुनावणीचे दिवस संबंधीत प्रकरणाच्या पर्यवेक्षीय तपास अधिकारी / पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकाकडून तपासून, प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी.
# Page 2
शासन निर्णय क्रमांकः एसपीपी-०१२१/प्र.क्र.०१/पोल-१०
३. यासाठी येणारा खर्च या विभागाच्या “मागणी क्र. बी-१, २०५५ पोलीस- (००) (१०८), राज्य मुख्यालय पोलीस (०२) (०१) शहर पोलीस अस्थापना-(२०५५ ००९७) -२८ व्यावसायिक व विशेष सेवा” या लेखाशीर्षाखालील त्या-त्या आर्थिक वर्षाच्या अर्थसंकल्पीय तरतुदीच्या उपलब्धतेच्या अधीन आणि मंजूर अनुदानातून व मासिक निधी विवरणपत्रानुसार भागविण्यात यावा.
४. हा शासन निर्णय वित्त विभागाच्या अनौ. सं. क्र. ४७७/२०२१/व्यय-७, दि. १२/०७/२०२१ अन्वये प्राप्त शासन मान्यतेनुसार निर्गमित करण्यात येत आहे.