# Page 1
अॅड. शिशिर हिरे यांना व्यावसायिक फी प्रदान करण्याबाबत....
चाकण पोलीस ठाणे, पिंपरी चिंचवड, पुणे येथे दाखल गु.र.क्र.१०८९/२०२०, अन्वये दाखल गुन्हयातून उद्भवणाऱ्या न्यायालयीन प्रकरणामध्ये मा. उच्च न्यायालय, मुंबई येथील न्यायालयीन कामकाजासाठी.
महाराष्ट्र शासन
गृह विभाग
शासन निर्णय क्रमांक :-एसपीपी-११२०/प्र.क्र.१५४/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२.
दिनांक :- १८ ऑक्टोबर, २०२३.
संदर्भ : (१) विधि व न्याय विभाग, शासन पत्र क्र. २४/९३५ / एसपीपी/२०२३, दि. १४.०६.२०२३.
(२) वित्त विभाग,शासन निर्णय क्र. विअप्र-२०१५/प्र.क्र.२१/२०१५/विनियम,दि. २९.०७.२०१५.
(३) वित्त विभाग, शासन निर्णय क्र. विअप्र-२०१५/प्र.क्र.२१/२०१५/विनियम, दि. १६.०६.२०१७.
शासन निर्णय: चाकण पोलीस ठाणे, पिंपरी चिंचवड, पुणे येथे गु.र.क्र.१०८९/२०२०, एन. डी. पी. एस.
अॅक्ट कलम ८(क), २१(क), २२(क), २९ प्रमाणे दाखल गुन्ह्याप्रकरणी या गुन्ह्यातून उद्भवणाऱ्या न्यायालयीन प्रकरणामध्ये मा. उच्च न्यायालय, मुंबई या न्यायालयातील न्यायालयीन कामकाज शासनाच्या वतीने पाहण्यासाठी विशेष सरकारी अभियोक्ता म्हणून अॅड. शिशिर हिरे यांची संदर्भ क्र.१ अन्वये नियुक्ती करण्यात आलेली आहे. सबब, प्रस्तुत प्रकरणी अॅड. शिशिर हिरे यांना खालीलप्रमाणे फी अदा करण्यास या शासन निर्णयान्वये मान्यता देण्यात येत आहे.
मा. उच्च न्यायालय, मुंबई
१. प्रतिदिन सुनावणी फी - रू.१,००,०००/- (अक्षरी रुपये एक लाख फक्त) २. विचारविनिमय फी ( प्रतितास )- रु.१५,०००/- (पंधरा हजार फक्त) (कमाल मर्यादा रु.४५,०००/- प्रतिदिन)
२. परिणामकारक सुनावणीचे दिवस संबंधित प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकाकडून तपासून, प्रमाणित करून घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता संबंधित पोलीस उपायुक्त यांनी घ्यावी.
३. यासाठी येणारा खर्च या विभागाच्या “मागणी क्रमांक बी-१, २०५५ पोलीस -(००)१०९, जिल्हा पोलीस ( ००) (०१) जिल्हा पोलीस दल (२०५५०१६८)- २८ व्यावसायिक सेवा” या लेखाशीर्षाखालील त्या त्या आर्थिक वर्षाच्या अर्थसंकल्पीय तरतुदीच्या उपलब्धतेच्या अधीन आणि मंजूर अनुदानातून व मासिक निधी विवरणपत्रानुसार भागविण्यात यावा.
# Page 2
शासन निर्णय क्रमांकः एसपीपी-११२०/प्र.क्र.१५४/पोल-१०
४. प्रस्तुत शासन निर्णय संदर्भ क्र. २ व ३ वरील वित्त विभाग शासन निर्णयानुसार मा. उच्च न्यायालय व मा. सर्वोच्च न्यायालयात न्यायालयीन प्रकरणी नेमण्यात आलेल्या विशेष सरकारी अभियोक्त्यांना फी अदा करण्यासंदर्भात प्रशासनिक विभागास प्रदान करण्यात आलेल्या अधिकारान्वये निर्गमित करण्यात येत आहेत.