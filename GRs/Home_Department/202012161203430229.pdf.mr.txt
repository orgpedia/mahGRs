# Page 1
राजकीय व सामाजिक आंदोलनातील प्रलंबित खटले मागे घेण्याच्या शासन निर्णयामध्ये अंशतः सुधारणा करणेबाबत
महाराष्ट्र शासन
गृह विभाग
शासन निर्णय क्र. पीआरओ-०११४/प्र.क्र.१२०/ विशा - २
मादाम कामा रोड, हुतात्मा चौक, मंत्रालय, मुंबई -४०० ०३२
दिनांक : १६ डिसेंबर, २०२०.
वाचा : १. शासन परिपत्रक, गृह विभाग क्र. एमआयएस-३३९८/खटले/सीआर ३७०/विशा-२, दि.२९.०९.१९९८
२. शासन परिपत्रक, गृह विभाग (विशेष) क्र.पीआरओ-१९०५/प्र.क्र.३९६/विशा-२, दि.१५.०९.२००६
३. शासन निर्णय, गृह विभाग क्र.पीआरओ-०११०/प्र.क्र.२१४/विशा-२, दि. ०७.०७.२०१० ४. शासन निर्णय, गृह विभाग क्र. पीआरओ-०११२/प्र.क्र.१४६/ विशा-२, दि.१९.०६.२०१२ ५. शासन निर्णय, गृह विभाग, क्र. पीआरओ-०११४/प्र.क्र.१२०/विशा-२, दि. १३.०१.२०१५ ६. शासन निर्णय, गृह विभाग क्र. बीयुडी-०४१५/प्र.क्र.३१/विशा-२, दि. २८.०९.२०१५ व शुध्दीपत्रक दि. १४.१०.२०१५.
७. शासन निर्णय, गृह विभाग, क्र.पीआरओ-०११४/प्र.क्र.१२०/विशा-२, दि.१४.०३.२०१६.
८. शासन निर्णय, गृह विभाग, क्र. पीआरओ-०५१६/प्र.क्र.१०६/विशा-२, दि. ३०.८.२०१६.
प्रस्तावना :
सार्वजनिक हिताच्या विविध समस्यांकडे शासनाचे लक्ष वेधण्यासाठी राजकीय पक्ष व सामाजिक संघटना यांच्यामार्फत बंद पुकारणे, घेराव घालणे, मोर्चा काढणे, निदर्शने करणे इत्यादी प्रकारचे आंदोलनाचे मार्ग अनुसरले जातात. त्यामुळे त्यांच्याविरुद्ध प्रतिबंधात्मक आदेशाचे उल्लंघन केल्याबद्दल गुन्हे दाखल करण्यात येतात व न्यायालयात दोषारोपपत्र दाखल करुन खटले भरण्यात येतात. सदर खटले वर्षानुवर्षे चालू राहतात. परिणामी विविध प्रकारच्या आंदोलनातील खटले मागे घेण्याबाबत शासनास विनंती अर्ज प्राप्त होत असल्याने राजकीय / सामाजिक व इतर जन आंदोलनातून उद्भवलेल्या सर्व प्रकरणातील विविध राजकीय/सामाजिक कार्यकर्त्यांविरुध्दचे दि.०१ नोव्हेंबर, २०१४ पुर्वी दाखल झालेले खटले शासन निर्णय, दि. १४ मार्च, २०१६ अन्वये मागे घेण्याचा निर्णय घेण्यात आला आहे.
तथापि, दि. ०१ नोव्हेंबर, २०१४ नंतर देखील सद्य:स्थितीत राज्यात विविध राजकीय, सामाजिक व इतर जन आंदोलनांची संख्या सतत वाढत आहे. त्यामुळे या प्रकारच्या गुन्हयातही वाढ होत आहे. सदर आंदोलनातील खटले मागे घेण्याबाबत लोकप्रतिनिधी तसेच विविध सामाजिक/राजकीय संघटनांकडून विनंती अर्ज प्राप्त होत असतात. त्यामुळे वाढत्या प्रकरणांची संख्या लक्षात घेता दि. १४ मार्च, २०१६ रोजीच्या शासन निर्णयात अंशत: सुधारणा करणे तसेच शासन निर्णय, गृह विभाग क्र. पीआरओ-०५१६/प्र.क्र. १०६ / विशा-२, दि. ३०.८.२०१६ अन्वये फौजदारी प्रक्रिया संहिता, १९७३ चे कलम ३२१ नुसार राजकीय व सामाजिक आंदोलनातील खटले मागे घेण्याकरीता
# Page 2
शासन निर्णय क्रमांकः पीआरओ-०११४/प्र.क्र.१२०/ विशा - २
तत्कालीन मा. मंत्री (वित्त व नियोजन) यांच्या अध्यक्षतेखाली गठीत करण्यात आलेली उपसमिती बरखास्त करण्याची बाब शासनाच्या विचाराधीन होती. याबाबत खालीलप्रमाणे निर्णय घेण्यात आला आहे.
शासन निर्णय :
१) शासन निर्णय, गृह विभाग, क्र. पीआरओ-०११४/प्र.क्र.१२०/विशा-२, दि.१४.०३.२०१६ मधील परिच्छेद २ मध्ये खटले मागे घेण्याच्या नमूद केलेल्या कालावधीत दि.१ नोव्हेंबर, २०१४ ऐवजी दि.३१ डिसेंबर, २०१९ अशी सुधारणा करण्यात येत आहे.
२) राजकीय व सामाजिक आंदोलनातील खटले मागे घेण्याबाबत शासन निर्णय, गृह विभाग, क्र.पीआरओ-०५१६/प्र.क्र.१०६/विशा-२, दि. ३०.८.२०१६ अन्वये तत्कालीन मा.मंत्री (वित्त व नियोजन) यांच्या अध्यक्षतेखाली गठीत करण्यात आलेली उपसमिती बरखास्त करण्यात येत आहे.
३) राजकीय व सामाजिक आंदोलनातील प्रलंबित खटले मागे घेण्याकरीता गृह विभाग शासन निर्णय दि.१४.०३.२०१६ अन्वये पोलीस आयुक्त आणि जिल्हादंडाधिकारी यांच्या अध्यक्षतेखाली समिती गठीत करण्यात आली आहे, त्या समितीच्या बैठका वेळोवेळी घेण्यात याव्यात.
त्याचप्रमाणे कालबध्द निर्णय घेण्याची कार्यवाही करावी. समितीच्या बैठकीत घेण्यात आलेल्या निर्णयाची माहिती दरमहा शासनास सादर करावी.
२) सदर शासन निर्णय विधी व न्याय विभागाच्या मान्यतेने व त्यांच्या अनौपचारिक संदर्भ क्र.१६९६/PS/२०२०/A, दिनांक २६.११.२०२० ने निर्गमित करण्यात येत आहे.
# Page 3