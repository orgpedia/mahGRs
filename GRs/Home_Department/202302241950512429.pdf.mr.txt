# Page 1
मोटार परिवहन विभागातील तांत्रिक पर्यवेक्षण आणि प्रशासकीय नियंत्रणासाठी निर्माण केलेल्या तांत्रिक अधिकाऱ्यांच्या ६२ अस्थायी पदांना दि.०१.०३.२०२३ ते दि.३१.०८.२०२३ पर्यंत मुदतवाढ देण्याबाबत.
महाराष्ट्रशासन
गृह विभाग
शासन निर्णय क्र. एमआयएस-१३२२/ प्र.क्र.३०८/ पोल-४
दुसरा मजला, मंत्रालय, मुंबई-४०० ०३२,
दिनांक: २४ फेब्रुवारी, २०२३.
संदर्भ:- १) गृहविभाग, शासन निर्णय क्र. एमआयएस-१३२२/प्र.क्र.३०८/पोल-४, दि.१६.०९.२०२२ २) अपर पोलीस महासंचालक (नि.व स.), यांचे पत्र क्र.पोमसं/२६-ब/तांत्रिक अधिकारी/ मु. प/६१/२०१२,दि.०९.०२.२०२३ चे पत्र.
३) वित्त विभाग, शासन निर्णयक्र. पदनि-२०१६/प्र.क्र.०८/१६/आ.पु.क., दि.०८.०२.२०२३.
शासन निर्णय :
पोलीस महासंचालक, महाराष्ट्र राज्य, मुंबई यांच्या अधिपत्याखालील मोटार परिवहन विभागातील तांत्रिक पर्यवेक्षण व प्रशासकीय नियंत्रणासाठी निर्माण केलेल्या तांत्रिक अधिकाऱ्यांच्या ६२ अस्थायी पदांना संदर्भ क्र. १ येथील शासन निर्णयान्वये दि.०१.०९.२०२२ ते दि. २८.०२.२०२३ पर्यंतच्या कालावधीसाठी वित्त विभागाच्या अटींच्या अधिन राहून मुदतवाढ देण्यात आलेली आहे. वित्त विभागाच्या उपरोक्त नमूद संदर्भ क्र.३ येथील शासन निर्णयान्वये अस्थायी पदांना दि.०१.०३.२०२३ ते दि.३१.०८.२०२३ पर्यंत मुदतवाढ देण्याचे अधिकार मंत्रालयीन प्रशासकीय विभागांना प्रदान करण्यात आलेले आहेत. संदर्भ क्र. २ येथील पत्रान्वये अपर पोलीस महानिरीक्षक (नि.व स.), महाराष्ट्र राज्य, मुंबई यांनी त्यांच्या अधिपत्याखालील मोटार परिवहन विभागातील तांत्रिक पर्यवेक्षण व प्रशासकीय नियंत्रणासाठी निर्माण केलेल्या तांत्रिक अधिकाऱ्यांच्या ६२ अस्थायी पदांना दि.०१.०३.२०२३ पासून पुढील कालावधीसाठी मुदतवाढ मिळणेबाबतचा प्रस्ताव शासन मान्यतेसाठी सादर केलेला आहे. त्यानुसार, सोबत जोडलेल्या विवरणपत्रात नमूद केलेल्या मोटार परिवहन विभागाच्या कार्यालयातील एकूण ६२ अस्थायी पदांना दि.०१.०३.२०२३ ते दि.३१.०८.२०२३ पर्यंत खालील अटींच्या अधीन राहून मुदतवाढ देण्यास शासन मंजूरी देण्यात येत आहे.
१) प्रस्तावित करण्यात आलेल्या पदांपैकी कोणतेही पद सहा महिन्यांपेक्षा जास्त काळ रिक्त नाही व अस्थायी पदे ज्या कारणासाठी, अटी व शर्तीच्या अधीन राहून मंजूर केलेली आहेत त्यांचे पालन करण्यात आले आहे.
२) वित्त विभाग, शासन निर्णय क्र.पदनि-२०१६/ प्र.क्र.८/१६/ आ.पु.क., दि. ०८.०२.२०२३ नुसार विहित केलेल्या अटींचे व शर्तींचे कटाक्षाने पालन करण्यात येईल व त्याप्रमाणे कार्यवाही करण्यात येईल.
# Page 2
शासन निर्णय क्रमांकः एमआयएस-१३२२/प्र.क्र.३०८/ पोल-४
३) दरम्यानच्या काळात अस्थायी पदांच्या सुधारीत आकृतीबंध निश्चिती करण्याकरीता कालावधी वाढवून देण्यात येणार नाही. तसेच, सुधारीत आकृतीबंधाचा प्रस्ताव तातडीने वित्त विभागास सादर करण्याचे नियोजन करुन त्वरीत कार्यवाही करण्याच्या सूचना संबंधितांना द्याव्यात. त्यामुळे अधिकारी / कर्मचारी यांच्या वेतन व भत्यांचा प्रश्न निर्माण झाल्यास ती जबाबदारी पोलीस आयुक्त, बृहन्मुंबई यांची राहील.
२. यासाठी होणारा खर्च गृह विभाग, मागणी क्रमांक : बी-१ "२०५५-पोलीस- १०८-राज्य पोलीस मुख्यालय (०२) शहर पोलीस (०२) (०१) आस्थापना" या लेखाशीर्षाखाली मंजूर अनुदानातून भागविण्यात यावा.
३. सदर शासन निर्णय वित्त विभाग क्र. पदनि-२०१६/ प्र.क्र.८ / १६/ आ.पु.क., दि.०८.०२.२०२३ अन्वये मंत्रालयीन प्रशासकीय विभागांना प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3