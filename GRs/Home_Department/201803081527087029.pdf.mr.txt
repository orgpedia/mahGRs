# Page 1
भारतीय पोलीस सेवा (संवर्ग) नियम, १९५४ च्या नियम ४(२) च्या परंतुकानुसार (Level 14 in the Pay Matrix) या संवर्गात तात्पुरत्या स्वरुपात पद निर्माण करण्याबाबत
महाराष्ट्र शासन
गृह विभाग
शासन निर्णय क्रमांकः आयपीएस-०३१८/प्र.क्र.९१/पोल-१
गृह विभाग, २ रा मजला, मंत्रालय,
हुतात्मा राजगुरु चौक, मादाम कामा रोड, मुंबई-४०००३२.
दिनांक: ८ मार्च, २०१८
वाचा:- गृह विभाग, शासन निर्णय क्र. आयपीएस-२११७/प्र.क्र.१०६/पोल-१, दिनांक ०३.०७.२०१७
प्रस्तावना :
मा. उच्च न्यायालय, खंडपीठ मुंबई येथे दाखल क्रिमीनल रिट क्र.१०५०/२०१७ श्रीमती छाया
कचरू माने विरूध्द महाराष्ट्र शासन मध्ये मा.उच्च न्यायालयाने दिनांक १९/१२/२०१७ रोजी दिलेल्या
निकालामध्ये आदेश दिले आहेत की, महिला अत्याचारासंदर्भात आवश्यक उपाय योजना करण्याकरीता
एक स्वतंत्र कक्ष पोलीस मुख्यालयामध्ये निर्माण करावा व सदर कक्षाचे प्रमुख हे विशेष पोलीस महानिरीक्षक
दर्जाचे अधिकारी असतील. सदर निकालास अनुसार विशेष पोलीस महानिरीक्षक (महिला अत्याचार
प्रतिबंध कक्ष), महाराष्ट्र राज्य, मुंबई हे पद निर्माण करण्याचा प्रस्ताव शासनाच्या विचाराधीन होता.
शासन निर्णय:
भारतीय पोलीस सेवा ( संवर्ग ) नियम, १९५४ च्या नियम ४( २ ) च्या दुसऱ्या परंतूकानुसार
(Level 14 in the Pay Matrix) या संवर्गात विशेष पोलीस महानिरीक्षक (महिला अत्याचार प्रतिबंध कक्ष),
महाराष्ट्र राज्य, मुंबई हे पद १ वर्षाच्या कालावधीकरीता निर्माण करण्यास मंजूरी देण्यात येत आहे. भारतीय
पोलीस सेवा (संवर्ग ) नियम, १९५४ मधील तरतूदीस अनुसरुन सदर पदास आवश्यकतेनुसार मुदतवाढ
देण्यात येईल.
२. सद्यस्थितीत, संदर्भाधीन शासन निर्णय, दिनांक ०३.०७.२०१७ नुसार महिला अत्याचार
प्रतिबंध कक्ष, नागरी हक्क सुरक्षा कक्षाशी संलग्न करण्यात आला असून त्याचे पदनाम विशेष पोलीस
# Page 2
शासन निर्णय क्रमांकः आयपीएस-०३१८/प्र.क्र.९१/पोल-१
महानिरीक्षक (नागरी हक्क सुरक्षा व महिला अत्याचार प्रतिबंध कक्ष ) असे करण्यात आले होते. आता, या
शासन निर्णयान्वये विशेष पोलीस महानिरीक्षक (महिला अत्याचार प्रतिबंधक कक्ष) हे पद नव्याने निर्माण
केल्याने, संदर्भाधीन शासन निर्णयान्वये संलग्न करण्यात आलेल्या महिला अत्याचार प्रतिबंधक कक्ष वेगळा
करण्यात येत असून त्याचे कामकाज विशेष पोलीस महानिरीक्षक (महिला अत्याचार प्रतिबंधक कक्ष) यांच्या
मार्फत पाहिले जाईल. तर नागरी हक्क संरक्षणाशी संबंधित कामकाज पाहण्यासाठी विशेष पोलीस
महानिरीक्षक ( नागरी हक्क संरक्षण ) असे नामाभिधान करण्यात येत असून त्यांचेकडून नागरी हक्क
संरक्षणाशी संबंधित कामकाज पाहिले जाईल.
३. या शासन निर्णयान्वये नव्याने निर्माण करण्यात आलेले विशेष पोलीस महानिरीक्षक (महिला
अत्याचार प्रतिबंधक कक्ष) हे पद पोलीस महासंचालक, महाराष्ट्र राज्य, मुंबई यांच्या कार्यालयात कार्यरत
राहिल. त्या कार्यालयासाठी आवश्यक कर्मचारीवृंद पोलीस महासंचालक, महाराष्ट्र राज्य, मुंबई यांनी
उपलब्ध करुन द्यावा. सदर पदावर कार्यरत अधिकारी पोलीस महासंचालक, महाराष्ट्र राज्य, मुंबई यांना
कामकाजासंदर्भातील वेळोवेळी व आवश्यकतेनुसार अहवाल सादर करेल.
# Page 3