# Page 1
महाराष्ट्र शासन
गृह विभाग
शासन ज्ञापन क्रमांक : दुरुस्ती-०१२१/प्र.क्र.०९/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक : २८ जानेवारी, २०२१.
विषय :- पोलीस आयुक्त, बृहन्मुंबई यांच्या कार्यालयाच्या मुख्य इमारतीमध्ये दोन उदवाहने बसविण्याकरिता करावयाच्या बांधकामास प्रशासकीय मान्यता मिळणेबाबत.
संदर्भ : १) शासन परिपत्रक, वित्त विभाग, क्र. विअप्र-२०१४/प्र.क्र.४९/१४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३० / १३/ विनियम, भाग - २, दिनांक १७.०४.२०१५.
३) शासन परिपत्रक, सा.बां.विभाग, क्र. संकीर्ण-२०१९/प्र.क्र.१०/ इमा-२, दिनांक २५.०९.२०१९.
४) पोलीस आयुक्त, बृहन्मुंबई यांच्या कार्यालयाचे पत्र क्रमांक पोआ/ कक्ष-८(०३)/ शा.१०/ २०२१, दिनांक १२.०१.२०२१.
ज्ञापन.
पोलीस आयुक्त, बृहन्मुंबई, यांनी त्यांच्या कार्यालयाच्या मुख्य इमारतीमध्ये दोन उदवाहने बसविण्याकरिता करावयाच्या बांधकामासाठी रु.१,१२,४५,६७५ /- इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उप विभागीय अभियंता, मध्य (सा.बां.) उप विभाग, मुंबई, यांनी सन २०२०-२१ च्या राज्य दरसूचीनुसार तयार केले असून ते कार्यकारी अभियंता,इलाखा शहर विभाग, मुंबई, आणि अधीक्षक अभियंता, सा.बां.मंडल, मुंबई, यांनी साक्षांकित केले आहेत.
३. तसेच, उक्त खर्चाचे अंदाजास मुख्य अभियंता, सा. बां. प्रदेश, मुंबई, यांनी तांत्रिक सहमती प्रदान केली आहे.
४. त्या अनुसार, पोलीस आयुक्त, बृहन्मुंबई यांच्या कार्यालयाच्या मुख्य इमारतीमध्ये दोन उदवाहने बसविण्याकरिता करावयाच्या बांधकामासाठी रु.१,१२,४५,६७५/- (रुपये एक कोटी, बारा लक्ष, पंचेचाळीस हजार, सहाशे पंच्याहत्तर फक्त) इतक्या खर्चाच्या अंदाजास, याद्वारे, प्रशासकीय मान्यता प्रदान करण्यात येत आहे.
५. उक्त कामासाठी येणारा खर्च पोलीस आयुक्त, बृहन्मुंबई यांच्याकडे उपलब्ध असलेल्या पारपत्र पडताळणी निधीमधून भागविण्यात यावा.
६. हे ज्ञापन, वित्तीय अधिकार नियमपुस्तिका, भाग पहिला, उपविभाग-पाच, अ.क्र. १ अन्वये प्रशासनिक विभाग या नात्याने गृह विभागास प्राप्त अधिकारांचा वापर करुन सक्षम प्राधिका-याच्या मान्यतेने निर्गमीत करण्यात येत आहे.
# Page 2
शासन ज्ञापन क्रमांकः दुरुस्ती-०१२१/प्र.क्र.०९/पोल-७