# Page 1
सेवेत पुन:स्थापित करण्याबाबतः श्री. बी. व्ही. पटारे, अधीक्षक (गट-अ ), राज्य उत्पादन शुल्क.
महाराष्ट्र शासन
गृह विभाग
शासन आदेश क्रमांक : इएसटी-०११९/प्र.क्र.०७/राऊशु-१,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : १५ जून, २०१९
वाचा : १) शासन आदेश, गृह विभाग क्रमांक : इएसटी-५०१५/प्र.क्र.५९/राउशु-१,दि.१४.०१.२०१९.
२) गृह विभाग, शासन ज्ञापन क्रमांक: इएसटी-५०१५/प्र.क्र.५९/राउशु-१, दि.०१.०६.२०१८.
३) शासन आदेश गृह विभाग क्रमांक: इएसटी-१२१८/प्र.क्र.१३३/राउशु-१,दि.१८.१२.२०१८.
शासन आदेश:
मा. न्यायालयाच्या आदेशान्वये, बाजारपेठ पोलीस स्टेशन, कल्याण येथे गुन्हा रजि नं. १२५/१२ भा.दं.वि.सं कलम ४२०, ४०६, ४१५, ४६७, ४७१ सह ३४ अन्वये नोंदविण्यात आला आहे. सदर गुन्ह्याच्या तपासामध्ये श्री. बी. व्ही. पटारे, तत्कालीन उप अधीक्षक (गट-ब), राज्य उत्पादन शुल्क हे आरोपी म्हणून निष्पन्न होत असून त्यांचेविरूद्ध मा.न्यायालयात दि.२९.०५.२०१५ रोजी दोषारोपपत्र दाखल करण्यात आलेले आहे. सदरचा गुन्हा न्यायप्रविष्ट आहे. सदर गुन्ह्यातील बाब प्रशासकीय दृष्ट्या गंभीर असल्यामुळे श्री. बी.व्ही.पटारे, अधीक्षक (गट-अ), राज्य उत्पादन शुल्क यांना संदर्भ क्रमांक १ येथील दि.१४.०१.२०१९ च्या आदेशान्वये निलंबित करण्यात आलेले होते. तसेच त्यांचेविरूद्ध संदर्भ क्रमांक २ येथील दि.०१.०६.२०१८ च्या ज्ञापनान्वये म.ना.से. (शिस्त व अपील) नियम, १९७८ नियम ८ अन्वये शिस्तभंगविषयक कारवाई सुरु करण्यात आलेली आहे. तत्पूर्वी मुदतपूर्व बदलीबाबत श्री. पटारे यांनी केलेल्या विनंतीस अनुसरुन संदर्भ क्र.३ येथील दि.१८.१२.२०१८ च्या आदेशान्वये त्यांची अधीक्षक, राउशु, परभणी येथून अधीक्षक, राउशु, अहमदनगर येथे बदली करण्यात आलेली होती. तथापि, सदर मुदतपूर्व बदली आदेशाविरुध्द मा. महाराष्ट्र प्रशासकीय न्यायाधिकरण, औरंगाबाद खंडपीठ, औरंगाबाद येथे मूळ अर्ज क्र.९७७/२०१८ दाखल आहे. त्यामुळे श्री.पटारे यांना त्यांच्या अधीक्षक, राउशु, परभणी या पदावरुन कार्यमुक्त केलेले नव्हते. सदर मूळ अर्ज न्यायप्रलंबित आहे.
२. राज्य उत्पादन शुल्क विभागातील अधीक्षक हे गट-अ दर्जाचे पद असून सदर पदाचे नियुक्ती प्राधिकारी शासन (मा. मंत्री) आहे. सबब, महाराष्ट्र नागरी सेवा (शिस्त व अपील) नियम, १९७९ च्या नियम ४ (५) (क) अन्वये प्रदान करण्यात आलेल्या शक्तींचा वापर करुन, सक्षम प्राधिकाऱ्यांच्या मान्यतेने, प्रस्तुत प्रकरणातील निलंबित श्री. बी. व्ही. पटारे, अधीक्षक (गट-अ ), राज्य उत्पादन शुल्क यांच्याविरुद्ध सुरु असलेल्या न्यायिक तसेच शिस्तभंगविषयक कारवाईच्या अधीन राहून त्यांचे निलंबन संपुष्टात आणण्यात येत आहे.
# Page 2
शासन आदेश क्रमांकः इएसटी-०११९/प्र.क्र.०७/राऊशु-१
३. मा. महाराष्ट्र प्रशासकीय न्यायाधिकरण, औरंगाबाद खंडपीठ, औरंगाबाद येथे दाखल मूळ अर्ज क्र.९७७/२०१८ मधील न्यायनिर्णयाच्या अधिन राहून त्यांची पदस्थापना अधीक्षक, राउशु, जि. बुलढाणा या रिक्त पदी करण्यात येत आहे.