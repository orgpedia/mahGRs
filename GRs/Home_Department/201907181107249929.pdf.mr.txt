# Page 1
संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांच्या अधिनस्त परिविक्षाधीन सहायक संचालक, ( सायबर गुन्हे, ध्वनी व ध्वनिफित विश्लेषण) या पदावर सरळसेवेने नियुक्ती करण्याबाबत
महाराष्ट्र शासन
गृह विभाग
शासन आदेश क्र. एफएसएल-०४१८/प्र.क्र.५१३ / पोल-४
मादाम कामा मार्ग,हुतात्मा राजगुरू चौक, गृह विभाग, २ रा मजला,
मंत्रालय, मुंबई
दिनांक :-१६ जुलै, २०१९
संदर्भ : १) कक्ष अधिकारी, महाराष्ट्र लोकसेवा आयोग, मुंबई यांचे पत्र क्रमांक-११९४ (C) ( १११ ) / ३०२९ / आठ, दिनांक २६.०९.२०१८ २) शासन अधिसुचना, सामान्य प्रशासन विभाग क्र. एस. आर. व्ही - २०१५/ प्र.क्र-१५६/कार्या.१२, दिनांक- २८.०४.२०१५ व दिनांक - १५.०६.२०१७ ३) गृह विभाग शासन निर्णय क्र. एम. आय.एस- १३१५/प्र.क्र-२३७/पोल-४, दिनांक- ३०.०५.२०१५ ४) सामान्य प्रशासन, शासन निर्णय क्रमांक एसआरव्ही-२०१८/ व्ही.आय.पी.६७/ प्र.क्र.२०७/कार्या.१२,दि.२८ मे,२०१८ प्रस्तावना : महासंचालक (न्यायिक व तांत्रिक), महाराष्ट्र राज्य यांच्या अधिनस्त संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांच्या आस्थापनेवर सहायक संचालक, (सायबर गुन्हे, ध्वनी व ध्वनिफित विश्लेषण), न्यायसहायक वैज्ञानिक प्रयोशाळा संचालनालय, गट-अ ही [६ व्या वेतन आयोगानुसार रु. १५६००-३९१०० + ग्रेड पे रु. ६६००/- ]व [सुधारीत मॅट्रीक्समधील वेतनस्तर S-२३ : ६७७००-२०८७०० या वेतनश्रेणीत ७व्या वेतन आयोगानुसार] या वेतनश्रेणीतील पदे निर्माण करण्यात आली आहेत. महाराष्ट्र लोकसेवा आयोगाच्या वरील संदर्भाधीन दि.२६.०९.२०१८ च्या पत्रान्वये एकूण ०५ उमेदवारांची त्यांच्या गुणवत्ताक्रमानुसार सहायक संचालक, (सायबर गुन्हे, ध्वनी व ध्वनिफित विश्लेषण) गट-अ या पदावर शासनास शिफारस करण्यात आलेली आहे. सदरहू ०५ उमेदवारांपैकी ०४ उमेदवारांनी आवश्यक असलेल्या सर्व प्रमाणपत्रे/कागदपत्रांची (मूळ प्रमाणपत्रे. त्यांचे वैद्यकीय तपासणी अहवाल आणि चारित्र्य व पूर्वआयुष्य पडताळणी अहवाल) पुर्तता केल्याने त्यांची परिविक्षाधीन सहायक संचालक, (सायबर गुन्हे, ध्वनी व ध्वनिफित विश्लेषण ) गट-अ या पदावर अटी व शर्तीनुसार सरळसेवेने स्थानापन्न नियुक्ती देण्याची बाब शासनाच्या विचाराधीन होती.
शासन आदेश : महाराष्ट्र लोकसेवा आयोगाने शासनास शिफारस केलेल्या या शासन आदेशासोबतच्या सहपत्र - अ मधील नमूद ०४ उमेदवारांची त्यांच्या नावापुढे दर्शविलेल्या ठिकाणी परिविक्षाधीन सहायक संचालक, (सायबर गुन्हे, ध्वनी व ध्वनिफित विश्लेषण) गट-अ [६ व्या वेतन आयोगानुसार रु. १५६००-३९१०० + ग्रेड पे रु. ६६००/- ]व [सुधारीत मॅट्रीक्समधील वेतनस्तर S-२३ : ६७७०० २०८७०० या वेतनश्रेणीत ७ व्या वेतन आयोगानुसार] या पदावर स्थानापन्न नियुक्ती खालील नमूद केलेल्या अटी व शर्तीनुसार करण्यात येत आहे.
# Page 2
शासन आदेश क्रमांकः एफएसएल-०४१८/प्र.क्र.५१३/ पोल-४
१) संबंधित उमेदवारास नियुक्तीचे आदेश प्राप्त झाल्याच्या दिनांकापासून ३० दिवसांच्या आत नियुक्तीच्या ठिकाणी हजर रहावे अन्यथा सेवाज्येष्ठता बाधित होईल.
२) सदर नियुक्तीच्या ठिकाणी रुजू होण्यासाठी उमेदवारांना प्रवास भत्ता अनुज्ञेय नाही.
३) सदरहू उमेदवारांना या आदेशान्वये नियुक्ती दिली असली तरी त्यांची सेवाज्येष्ठता ही महाराष्ट्र लोकसेवा आयोगाने निश्चित केलेल्या गुणवत्ता क्रमांकानुसार राहील.
४) सदरहू उमेदवारांना शासन निर्णय, वित्त विभाग, क्रमांक अंनियो १००५/१२६/सेवा-४, दिनांक ३१.१०.२००५ नुसार विहित केलेली परिभाषित अंशदायी निवृत्तीवेतन योजना लागू राहील.
५) सदर उमेदवारांचा परिविक्षाधीन कालावधी हा नियुक्तीच्या पदावर रुजू झाल्याच्या तारखेपासून २ वर्षाचा ( प्रशिक्षण कालावधी धरून) राहील.
६) सदर पदासाठी विहित केलेले प्रशिक्षण त्यांना पूर्ण करणे बंधनकारक राहील.
७) उमेदवाराने परिविक्षाधीन कालावधीत विहित विभागीय परीक्षा उत्तीर्ण होणे आवश्यक आहे.
८) शासन निर्णय, सामान्य प्रशासन विभाग, क्र. प्रशिक्षण - २०००/प्र.क्र.६१/२००१/३९, दिनांक १९ मार्च, २००३ अन्वये संगणक हाताळणी/वापराबाबतचे शासन मान्यताप्राप्त मूळ प्रमाणपत्र नियुक्तीच्या दिनांकापासून दोन वर्षाच्या आत विभागप्रमुखाकडे सादर करणे आवश्यक आहे.
९) शासन निर्णय सामान्य प्रशासन विभाग, क्र. चापअ-१००८/प्र.क्र. २१४/०८/१६-अ, दिनांक ९ जानेवारी, २००९ नुसार उमेदवारांची चारित्र्य व पूर्वचारित्र्य पडताळणी अहवाल नियुक्तीच्या दिनांकापासून ६ महिन्यांच्या कालावधीत संबंधित कार्यालयांकडून मूळ प्रमाणपत्राची प्रत प्राप्त होण्याच्या अधीन आहे. सदर अहवाल असमाधानकारक असल्याचे निदर्शनास आल्यास सदर नियुक्ती कोणतेही कारण न देता १ महिन्याची नोटीस देवून समाप्त करण्यात येईल.
१०) महाराष्ट्र नागरी सेवा (सेवेच्या सर्वसाधारण शर्ती) नियम १९८१ मधील नियम-१५ नुसार वैद्यकीय तपासणी अहवाल प्राप्त होणे जरूरीचे आहे. त्यानुसार उमेदवारांचे वैद्यकीय तपासणी अहवाल नियुक्तीच्या दिनांकापासून ६ महिन्यांच्या कालावधीत संबंधित कार्यालयांकडून मूळ प्रमाणपत्राची प्रत प्राप्त होण्याच्या अधीन आहे. उमेदवारांचा वैद्यकीय तपासणीचा अहवाल असमाधानकारक असल्याचे निदर्शनास आल्यास त्यांची नियुक्ती कोणतेही कारण न देता समाप्त करण्यात येईल.
११) सदर उमेदवाराने जात वैधता प्रमाणपत्र, अधिवास प्रमाणपत्र, संगणक प्रमाणपत्र व शैक्षणिक अर्हता प्रमाणपत्रे व उन्नत आणि प्रगत व्यक्ती/गटात मोडत नसल्याबाबतचे (नॉन क्रिमीलेअर) प्रमाणपत्र मूळ स्वरूपात ६ महिन्यांच्या कालावधीत व लहान कुटुंबाचे प्रमाणपत्र मूळ स्वरूपात तात्काळ सादर करणे बंधनकारक राहील.
१२) दोन वर्षाच्या परिविक्षाकाळ किंवा त्यानंतर शासनाने विहित नियमानुसार वाढविलेला परिविक्षाकाळ समाधानकारकरित्या पूर्ण केल्यानंतर त्यांची सहायक संचालक, (सायबर गुन्हे, ध्वनी व ध्वनिफित विश्लेषण ) या संवर्गात नियमित नेमणूक केली जाईल.
१३)परिविक्षा कालावधीमध्ये रू.१५६००-३९१०० + ग्रेड पे रु. ६६००/-(६ व्या वेतन आयोगानुसार) या वेतनश्रेणीत वेतन मिळेल. परिविक्षा कालावधीतील एक वर्ष पूर्ण झाल्यावर पहिली वार्षिक वेतनवाढ देण्यात येईल व त्यानंतरची वेतनवाढ परिविक्षा कालावधी समाधानकारकरित्या पूर्ण केल्यानंतर शासन परिपत्रक, सामान्य प्रशासन विभाग, क्र. एसआरव्ही-१३७०/डी,
पृष्ठ ४ पैकी २
# Page 3
शासन आदेश क्रमांकः एफएसएल-०४१८/प्र.क्र.५१३/ पोल-४
दिनांक १२.४.१९७२ अनुसार देण्यात येईल. त्यांना नियमाप्रमाणे महागाई भत्ता व इतर भत्ते अनुज्ञेय राहतील.
१४)जर दोन वर्षाच्या कालावधीच्या आत किंवा वाढविलेल्या परिविक्षा कालावधीमध्ये कामाचा अपेक्षित दर्जा प्राप्त करू शकले नाहीत आणि / किंवा विहित परीक्षा / चाचण्या उत्तीर्ण झाले नाहीत किंवा गैरवर्तणुकीबदद्ल दोषी आढळले किंवा शासकीय सेवेत अभियोग्य नसतील तर अशा उमेदवाराची सेवा सेमाप्त करण्यात येईल.
१५) नियमाप्रमाणे उमेदवारांना विहित मराठी व हिंदी भाषा परीक्षा उत्तीर्ण व्हावे लागेल व सदर परिक्षा उत्तीर्ण न झाल्यास त्यानुसार योग्य ती कार्यवाही करण्यात येईल.
१६)उपरोक्त वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिपत्याखालील गट-अ च्या अधिकाऱ्यांना लागू असलेले अन्य सेवाविषयक नियम त्यांना लागू होतील.
१७) उमेदवारांची पदस्थापना सदर शासन निर्णयात दर्शविण्यात आलेल्या ठिकाणीच करण्यात येईल, तसेच उमेदवारांची ओळख पटविण्यासाठी छायाचित्र असलेले आधार कार्ड, मोटार ड्रायव्हींग लायसन्स अथवा अन्य वैध प्रमाणपत्रे यापैकी एकाच्या आधारे रूजू करून घेण्याबाबतची दक्षता संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांनी घ्यावी.
# Page 4
# Page 5
# Page 6