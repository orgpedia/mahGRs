# Page 1
राज्य परिवहन महामंडळाची आर्थिक स्थिती सुधारण्याबाबत उपाययोजना सुचविण्यासाठी मंत्रिमंडळ उपसमिती गठीत करण्याबाबत....
महाराष्ट्र शासन
गृह विभाग
शासन निर्णय क्र. एसटीसी- १०२०/प्र.क्र.३७०/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १८ जून, २०२१.
प्रस्तावना : राज्य मंत्रिमंडळाच्या दि. २०.०४.२०२१ रोजी झालेल्या बैठकीतील निर्णयानुसार राज्य परिवहन महामंडळाची आर्थिक स्थिती सुधारण्याबाबत सर्वंकष विचारविनिमय करून उपाययोजना सुचविण्यासाठी खालीलप्रमाणे मंत्रिमंडळाची उपसमिती गठीत करण्याची बाब शासनाच्या विचाराधीन होती.
शासन निर्णय : राज्य परिवहन महामंडळाची आर्थिक स्थिती सुधारण्याबाबत सर्वंकष विचारविनिमय करून उपाययोजना सुचविण्यासाठी खालीलप्रमाणे मंत्रिमंडळ उपसमिती गठीत करण्यात येत आहे.
१) मा. उपमुख्यमंत्री -अध्यक्ष
२) मा. मंत्री (परिवहन) -सदस्य
३) मा. मंत्री (सार्वजनिक बांधकाम) -सदस्य
४) अपर मुख्य सचिव (परिवहन) - सदस्य सचिव
२. सदर समितीने राज्य परिवहन महामंडळाची आर्थिक स्थिती सुधारण्याबाबत सर्वंकष विचारविनिमय करून उपाययोजनांबाबत अहवाल सादर करावा.
३. प्रस्तुत उपसमितीच्या बैठकीच्यावेळी सदस्य सचिव यांना उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ यांनी सदरहू विषयाशी संबंधित कागदपत्रे उपलब्ध करून देणे, माहिती देणे आवश्यक राहील.
# Page 2