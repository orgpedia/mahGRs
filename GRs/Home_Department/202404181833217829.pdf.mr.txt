# Page 1
तुरुंगविषयक सर्व बाबींकरीता राज्यस्तरीय देखरेख समिती स्थापन करणेबाबत....
महाराष्ट्र शासन
गृह विभाग
शासन निर्णय क्रमांक :- जेएलएम-०१२४/प्र.क्र.२६/तुरुंग-२
दुसरा मजला, मुख्य इमारत, हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- १८ एप्रिल, २०२४.
संदर्भ:- अपर मुख्य सचिव (गृह) यांच्या अध्यक्षतेखाली दि.०१.०२.२०२४ रोजी महाराष्ट्र कारागृह
नियमावली, १९७९ संदर्भात व कारागृह विभागाशी संबंधित इतर मुद्यांबाबत संपन्न झालेल्या
बैठकीचे इतिवृत्त.
प्रस्तावना:-
महाराष्ट्र राज्यात ९ मध्यवर्ती कारागृहे, २८ जिल्हा कारागृहे, १ विशेष कारागृह, १ किशोर
सुधारालय (नाशिक), १ महिला कारागृह, १९ खुली कारागृहे आणि १ खुली वसाहत (आटपाडी) अशी एकूण ६० कारागृहे आहेत. सदर कारागृहांना त्यांचे दैनंदिन कामकाज पार पाडतांना प्रशासकीय व इतर
स्वरुपाच्या अडचणी येत असतात. सदर अडचणींचे निराकरण करण्याकरीता त्यावर चर्चा/ विचारविनिमय
करून उपाययोजना करण्यासाठी राज्यस्तरीय देखरेख समिती नेमण्यात येत आहे.
शासन निर्णय :
राज्यातील कारागृहांमध्ये दैनंदिन कामकाज करताना येणाऱ्या अडचणींचे निराकरण
करण्याकरीता त्यावर चर्चा/विचारविनिमय करुन उपाययोजना करण्यासाठी राज्यस्तरीय देखरेख समितीची स्थापना करण्यात येत आहे. सदर समितीची रचना खालीलप्रमाणे राहील.
-------------------------------------------------------------------------------------------------------------------
| अ.क्र. | अधिकाऱ्यांचे पदनाम | समितीचे पद |
| १. | अपर मुख्य सचिव/ प्रधान सचिव(अ. व सु.), गृह विभाग, मंत्रालय, मुंबई. | अध्यक्ष |
| २. | कारागृह उपमहानिरीक्षक पूर्व विभाग/ पश्चिम विभाग/दक्षिण विभाग/मध्य विभाग/ नाशिक विभाग. | सदस्य |
| ३. | सह सचिव/ उप सचिव (तुरुंग), गृह विभाग, मंत्रालय, मुंबई. | सदस्य |
| ४. | अवर सचिव/कार्यासन अधिकारी (तुरुंग-१), अवर सचिव/ कार्यासन अधिकारी (तुरुंग-३), गृह विभाग, मंत्रालय, मुंबई. | सदस्य |
| ५. | अवर सचिव/ कार्यासन अधिकारी (तुरुंग-२) गृह विभाग, मंत्रालय, मुंबई. | सदस्य सचिव |
-------------------------------------------------------------------------------------------------------------------
सदर समितीची कार्यकक्षा पुढीलप्रमाणे राहील:-
i)सदर समितीने आवश्यकतेनुसार व शक्यतो महिन्यातून एकदा राज्यातील तुरुंगासंबंधीच्या आस्थापना विषयक, अर्थ विषयक, बंद्यांविषयक व इतर बाबीविषयी आढावा घ्यावा.
ii) त्यानुषंगाने उपस्थित मुद्यांवर चर्चा/ विचारविनियम करून उपाययोजना सुचवाव्यात.
iii)सदर उपाययोजना अंमलबजावणीच्या अनुषंगाने समिती आवश्यक ती कार्यवाही करील.
# Page 2
शासन निर्णय क्रमांकः जेएलएम-०१२४/प्र.क्र.२६/तुरुंग-२
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध