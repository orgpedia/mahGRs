# Page 1
बृहन्मुंबई पोलीस कोठडीतील तसेच उर्वरित महाराष्ट्रातील पोलीस कोठडीतील कच्च्या कैद्यांच्या आहारभत्त्याच्या दरात वाढ करणेबाबत.
महाराष्ट्र शासन
गृह विभाग
शासन निर्णय क्रमांकः एमपीआय- २०१४/प्र.क्र. ७४/पोल-११
दुसरा मजला, मंत्रालय, हुतात्मा राजगुरु चौक
मादाम कामा मार्ग, मुंबई-४०० ०३२
तारीख: १२ ऑक्टोबर, २०१८
वाचा : गृह विभाग, शासन निर्णय क्रमांक: एमआयएस ०५०९/प्र.क्र. १०५/पोल-०८, दि. २६.०२.२०१०.
प्रस्तावना : संदर्भाधीन शासन निर्णयान्वये राज्यातील पोलीस कोठडीतील कच्च्या कैद्यांना (न्यायाधीन कैदी) (Undertrial prisoners) खालील प्रमाणे आहार भत्ता मंजूर आहे.
१. बृहन्मुंबई रेल्वे क्षेत्र व इतर महानगरपालिका क्षेत्र -- प्रतिदिन प्रतिडोई रु.५०/ २. उर्वरित महाराष्ट्रातील पोलीस कोठडीतील कच्च्या कैद्यासाठी -- प्रतिदिन प्रतिडोई रु. ४०/ सदर आहारभत्याचे दर हे सन २०१० मध्ये ठरविण्यात आले आहेत. मात्र, गेल्या ८ वर्षात वाढलेली महागाई लक्षात घेता पोलीस कोठडीतील कैद्यांना आहार भत्त्यांच्या दरात सुधारणा करण्याची बाब शासनाच्या विचाराधीन होती.
शासन निर्णय : पोलीस कोठडीतील कैद्यांना (Undertrial prisoners) आहार पुरविण्यासाठी आहारभत्त्यांचे दर खालील
प्रमाणे मंजूर करण्यास शासन मान्यता देत आहे :
१. बृहन्मुंबई पोलीस आयुक्तालय (मुंबई रेल्वे पोलीस आयुक्तालयासह) व इतर महानगरपालिका क्षेत्र -- प्रतिदिन प्रतिडोई रु.१००/ २. उर्वरित महाराष्ट्रातील पोलीस कोठडीतील कच्च्या कैद्यासाठी - प्रतिदिन प्रतिडोई रु. ८०/
२. यासाठी होणारा खर्च (१) मुख्य लेखाशिर्ष २०५५-पोलीस १०८- राज्य पोलीस मुख्यालय, (२)(०१) आस्थापना १९ आहार खर्च . (२) मुख्य लेखाशिर्ष २०५५-पोलीस (००)१०९, जिल्हा पोलीस, (००)(०१) जिल्हा पोलीस दल, १९-आहार खर्च, (२०५५०१६८) व (३) मुख्य लेखाशिर्ष २०५५-पोलीस (००) १११ रेल्वे पोलीस, (००)(०३) रेल्वे पोलीस १९- आहार खर्च (२०५५०४४४), या लेखाशिर्षाखाली खर्ची
टाकावा.
हा शासन निर्णय, वित्त विभागाच्या अनौपचारिक संदर्भ क्र. २२७/१८/ व्यय - ७, दिनांक ०४.०९.२०१८ अन्वये प्राप्त सहमतीने निर्गमित करण्यात येत आहे.
# Page 2
शासन निर्णय क्रमांकः,एमआयएस-२०१४/प्र.क्र. ७४/पोल-११