# Page 1
राज्य उत्पादन शुल्क विभागातील अधीक्षकास उप आयुक्त (व.श्रे.) (गट-अ ) या संवर्गात पदोन्नतीनंतर देण्यात येणाऱ्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक:- इएसटी- १७१९/प्र.क्र.५९/राउशु-१,
मंत्रालय, मुंबई-४०० ०३२.
दिनांक :- १६ सप्टेंबर, २०१९.
शासन आदेश
राज्य उत्पादन शुल्क विभागातील अधीक्षक (गट-अ) या संवर्गातून उप आयुक्त (व.श्रे.) (गट अ) या संवर्गात पदोन्नती देण्यासाठी तयार करण्यात आलेल्या सन २०१८-१९ च्या पदोन्नतीसूचीमधील खालील अधिकाऱ्यास उप आयुक्त (व.श्रे.) (गट-अ) या संवर्गात खुल्या प्रवर्गातून पदोन्नती देण्यात येत असून सदर पदोन्नतीनंतर, त्यांची त्यांच्या नावासमोर (स्तंभ ४ येथे) दर्शविण्यात आलेल्या महसूली विभागामध्ये (स्तंभ ५ येथे) दर्शविण्यात आलेल्या रिक्त ठिकाणी पदस्थापना करण्यात येत आहे.
----------------------------------------------------------------------------------------------------------
| अ.क्र. | अधिकाऱ्याचे नाव | मूळ प्रवर्ग | वाटप करण्यात आलेला महसूली विभाग | पदोन्नतीनंतर देण्यात येणारी पदस्थापना |
| १ | २ | ३ | ४ | ५ |
| १ | श्री. मोहन ससु. . वर्दे | भ.ज.- ब | नागपूर | विभागीय उप आयुक्त, राउशु, नागपूर |
----------------------------------------------------------------------------------------------------------
२. सदर पदोन्नती ही, खालील अटींच्या अधीन राहून देण्यात येत आहे.
१) सदर पदोन्नती निव्वळ तात्पुरत्या स्वरूपात, सेवाज्येष्ठतेनुसार, खुल्या प्रवर्गातील पदांवर मा.सर्वोच्च न्यायालयातील विशेष अनुज्ञा याचिका क्र.२८३०६/२०१७ मधील निर्णयाच्या अधीन राहून देण्यात येत आहे. सदर तात्पुरत्या स्वरूपातील पदोन्नतीमुळे संबंधित अधिकाऱ्यास नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
२) संबंधित अधिकाऱ्याच्या वयाच्या ५०/५५ व्या वर्षांनंतर, सेवा पुनर्विलोकनाच्या निर्णयाच्या अधीन राहून पदोन्नती देण्यात येत आहे.
३) संबंधित अधिकाऱ्याची संगणक अर्हता परीक्षा आणि मराठी, हिंदी भाषा परीक्षा सूट/उत्तीर्ण बाबतची प्रमाणपत्रे तपासून त्याबाबत आवश्यक त्या नोंदी घेतल्याची खात्री आयुक्त, राउशु कार्यालयाने करावी.
४) संबंधित अधिकाऱ्यास स्थायित्व लाभ प्रमाणपत्र प्राप्त झाल्याची खात्री आयुक्त, राउशु कार्यालयाने करावी.
५) संबंधित अधिकाऱ्याची मत्ता व दायित्वाची विवरणपत्रे प्राप्त करावी.
# Page 2
शासन आदेश क्रमांकः इएसटी-१७१९/प्र.क्र.५९/राउशु-१,
३. हे आदेश तात्काळ अंमलात येतील. सदर अधिकाऱ्यांना या आदेशाच्या दिनांकापासून कार्यमुक्त करण्यात येत असून, त्यांना देण्यात आलेल्या पदोन्नतीच्या पदस्थापनेच्या ठिकाणी तात्काळ हजर होउन पदाचा कार्यभार घ्यावा. प्रकरणी श्री. वर्दे यांच्या पदोन्नतीमुळे रिक्त होणाऱ्या अधीक्षक, राउशु, मुंबई उपनगरे या पदाचा अतिरिक्त कार्यभार श्रीमती स्नेहलता श्रीकर, अधीक्षक (गट-अ), राउशु यांना पुढील आदेशापर्यंत देण्यात येत आहे. श्रीमती श्रीकर यांनी तात्काळ कार्यभार स्वीकारावा.
४. सदर आदेशाच्या दिनांकापासून उक्त अधिकारी यांनी बदलीच्या ठिकाणी विहीत कालावधीमध्ये रूजू झाले नसल्याचे निदर्शनास आल्यास त्यांचेविरूद्ध शिस्तभंगविषयक कारवाई करण्यात येईल.
५. सदर आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.