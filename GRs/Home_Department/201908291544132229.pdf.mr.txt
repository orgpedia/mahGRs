# Page 1
सहाय्यक पोलीस अधीक्षकांची सात अधिसंख्य पदे निर्माण करणेबाबत.
परिविक्षाधीन भारतीय पोलीस सेवा अधिकारी-७० वी तुकडी
महाराष्ट्र शासन
गृह विभाग
शासन निर्णय क्रमांक : आयपीएस-०३१८/प्र.क्र.४७०/पोल-१,
२ रा मजला, मंत्रालय, मादाम कामा रोड, मुंबई-४०००३२.
दिनांक :- २९ ऑगस्ट, २०१९
वाचा: १) शासन निर्णय गृह विभाग क्र. आयपीएस-०३१८/प्र.क्र.४७०/पोल-१, दि.०९.०५.२०१९ २) अपर पोलीस महासंचालक (प्रशिक्षण व खास पथके), महाराष्ट्र राज्य, मुंबई यांचे पत्र क्र. अपोमसं/प्रशि-२/६९ आर. आर. बॅच/५८३/२०१८/५९५, दिनांक १३.०८.२०१९.
प्रस्तावना
भारतीय पोलीस सेवेच्या ७० व्या तुकडीतील ७ परिविक्षाधीन अधिकाऱ्यांना दि.२५.०५.२०१९ ते दि.३१.०८.२०१९ या प्रशिक्षण कालावधीतील वेतन व भत्त्याकरिता एकूण रु.१६,९८,३५४/- (रुपये सोळा लाख, अठ्यान्नव हजार, तीनशे चौपन फक्त) इतका खर्च मंजूर अनुदानातून भागविण्यास संदर्भ क्र.१ येथील शासन निर्णयान्वये मान्यता देण्यात आली आहे.
सदर ७ परिविक्षाधीन अधिकाऱ्यांपैकी ५ अधिकाऱ्यांची पदस्थापना करण्यात आलेली असून २ परिविक्षाधीन अधिकाऱ्यांना अद्याप पदस्थापना देण्यात आलेली नाही. पदस्थापना न देण्यात आलेल्या २ परिविक्षाधीन भापोसे अधिकाऱ्यांचे दि.०१.०९.२०१९ ते दि.३०.११.२०१९ पर्यंत वेतन व भत्ते अदा करणेसाठी एकूण रु.४,६१,३७६ /- (अक्षरी रु. चार लाख, एकसष्ठ हजार, तीनशे शहात्तर) इतका खर्च अपेक्षित असून या खर्चास मान्यता देण्याचा प्रस्ताव शासनाच्या विचाराधीन होता. त्यानुसार आता, शासन खालीलप्रमाणे निर्णय घेत आहे.
शासन निर्णय :
भारतीय पोलीस सेवेच्या ७० व्या तुकडीतील पदस्थापना न देण्यात आलेल्या खालील तक्त्यात नमूद २ परिविक्षाधीन भापोसे अधिकाऱ्यांचे दि.०१.०९.२०१९ ते दि.३०.११.२०१९ पर्यंत वेतन व भत्ते अदा करणेसाठी एकूण रु.४,६१,३७६/- (अक्षरी रु.चार लाख, एकसष्ठ हजार, तीनशे शहात्तर) इतका खर्च करण्यास शासन मान्यता देण्यात येत आहे.
---------------------------------------------------------------
| अ.क्र. | प्रशिक्षणार्थीचे नांव | प्रशिक्षणासाठी नियुक्तीचा जिल्हा |
| १ | श्री. श्रावन दत्त एस. | पालघर |
| २ | श्री. अनुज मिलींद तारे | ठाणे ग्रामीण |
---------------------------------------------------------------
२. सदर २ परिविक्षाधीन भापोसे अधिकाऱ्यांचे वेतन व भत्त्यासाठी होणारा खर्च "२०५५- पोलीस - १०९ (०१) जिल्हा पोलीस बल " या उपलेखाशिर्षाखाली मंजूर असलेल्या अनुदानातून वेतन व भत्ते या उद्दीष्टामधून सन २०१९-२० या वर्षीच्या मंजूर अनुदानातून खर्ची टाकण्यात यावा.
# Page 2
शासन निर्णय क्रमांकः आयपीएस-०३१८/प्र.क्र.४७०/पोल-१,
३. हा शासन निर्णय, वित्त विभाग शासन निर्णय, क्र. पदनि २०१२/प्र.क्र.६६/१२/ वित्तीय सुधारणा, दिनांक ११ जुलै, २०१२ अन्वये प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे.