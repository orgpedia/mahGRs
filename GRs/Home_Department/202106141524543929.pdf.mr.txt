# Page 1
आर्थिक गैरव्यवहारातील गुन्ह्यांच्या तपासकामी फॉरेन्सिक ऑडीटर संस्थांची सूची (Panel) मधील M/s. R. Seth & Associate या फॉरेन्सिक ऑडीटरचे नाव वगळणेबाबत.
महाराष्ट्र शासन
गृह विभाग
शासन निर्णय : एमपीआय-१११९/प्र.क्र.८६०/पोल-११
दुसरा मजला, मंत्रालय, हुतात्मा राजगुरु चौक,
मादाम कामा मार्ग, मुंबई- ४०० ०३२.
तारीख : ११ जून, २०२१.
वाचा : शासन निर्णय क्रमांक : एमपीआय-१११९/प्र.क्र.८६०/पोल-११, दिनांक ०८ एप्रिल, २०२०.
प्रस्तावना : आर्थिक गैरव्यवहारासंदर्भात दाखल गुन्ह्यांचा तपास आर्थिक गुन्हे शाखा, राज्य गुन्हे अन्वेषण विभाग व इतर घटकांखालील विविध पथकांकडून करण्यात येतो. या तपासाकरीता अनुभवी तसेच तज्ञ व्यक्ती / संस्था यांची असणारी गरज लक्षात घेता इच्छुक फॉरेन्सिक ऑडीट व डिजीटल फॉरेन्सिक ऑडीट करणाऱ्या पाच संस्थांची सूची (Panel) उपरोक्त नमूद वाचा येथील शासन निर्णयान्वये तयार करण्यात आली होती. आर्थिक गुन्हे विभाग गु.र. क्र. २०/१५ कलम ४०९, ४६०, ४७७ (अ), १२० (ब), या गुन्ह्यांच्या तपासाच्या अनुषंगाने विविध प्रक्रिया राबवून सह पोलीस आयुक्त, आर्थिक गुन्हे विभाग, मुंबई यांचे का.आ. क्रमांक १५/ सह पो.आ./ आ.गु.वि. / २०२०, दिनांक १३.०७.२०२० रोजीच्या आदेशान्वये M/s R. Seth & Associate यांची फॉरेन्सिक ऑडीटर म्हणून नियुक्ती करण्यात आली होती. त्यांनी सादर केलेल्या कोटोशन नुसार त्यांची नियुक्ती झाल्यापासून ३ महिन्यांमध्ये फॉरेन्सिक ऑडीट पुर्ण करणे आवश्यक होते. तथापि M/s R. Seth & Associate यांनी अद्याप पर्यंत फॉरेन्सिक ऑडीटरचे काम सुरु केलेले नाही. वरील नमूद गुन्ह्यामध्ये M/s R.
Seth & Associate यांना फॉरेन्सिक ऑडीटरचे काम सुरु करण्यासाठी अनेकदा संपर्क साधुनही ते काम सुरु करण्याचे टाळत असून त्यांना कामात स्वारस्य राहीले नसल्याचे दिसून आले आहे. त्यामुळे गुन्ह्याच्या तपासामध्ये विलंब होत असल्याने व त्यामुळे M/s R. Seth & Associate यांची कामगिरी असमाधानकारक असल्याने त्यांची दिनांक १३.०७.२०२० अन्वये करण्यात आलेली नियुक्ती रद्द करण्याबाबत शासन मान्यता देत असल्याचे शासनाच्या शासनपत्र समक्रमांक दिनांक ०७ जून, २०२१ अन्वये पोलीस उपायुक्त (२), आ. गु.शा., मुंबई यांना कळविण्यात आलेले आहे. तसेच M/s R. Seth & Associate यांनी त्यांना दिलेले काम पुर्ण केले नसल्याने तसेच त्यांची कामगिरी असमाधानकारक असल्याने सदर संस्थेचे नाव सूची (Panel) मधून वगळण्याची बाब शासनाच्या विचाराधीन होती.
शासन निर्णय : सदरहु शासन निर्णयान्वये वाचा येथील शासन निर्णयासोबतच्या तालिका (अ) येथील संस्थांच्या सूची (Panel) मधून खालील संस्थेचे नाव वगळण्यास याद्वारे शासन मान्यता देण्यात येत आहे.
# Page 2
शासन निर्णय क्रमांकः एमपीआय-१११९/प्र.क्र.८६०/पोल-११
तालिका (अ) फॉरेन्सिक ऑडीटर
-------------------------------------------------------------------------------------------------------------------------------------
| वर्गवारी | अ.क्र. | संस्थेचे नांव | संस्थेचा पत्ता | दुरध्वनी क्रमांक | ई-मेल आयडी |
| D | 37 | M/s R.  |  Seth &  |  Associate | 104, F-1, HDIL,  |  Residency Park, 2nd Virar (West), Thane | 9314660221 | rssethandassociate @gmail.com |
-------------------------------------------------------------------------------------------------------------------------------------