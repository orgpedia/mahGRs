# Page 1
सहायक पोलीस अधीक्षकांची सात अधिसंख्य पदे निर्माण करणेबाबत.
परिविक्षाधीन भारतीय पोलीस सेवा अधिकारी-७० वी तुकडी
महाराष्ट्र शासन
गृह विभाग
शासन निर्णय क्रमांक : आयपीएस-०३१८/प्र.क्र.४७०/पोल-१,
२ रा मजला, मंत्रालय, मादाम कामा रोड, मुंबई-४०००३२.
दिनांक :- १७ डिसेंबर, २०१८.
पहावे:- अपर पोलीस महासंचालक ( प्रशिक्षण व खास पथके), महाराष्ट्र राज्य, मुंबई, यांचे पत्र क्र.अपोमसं/प्रशि-२/६९ आर आर बॅच/५८३/२०१८/३२१६, दिनांक ०४.१२.२०१८.
प्रस्तावना :
भारतीय पोलीस सेवेच्या ७० व्या तुकडीतील सात परिविक्षाधीन अधिकाऱ्यांना ते महाराष्ट्र राज्यात परिविक्षाधीन म्हणून रुजू झाल्यापासून म्हणजेच दि.१२.११.२०१८ ते दि.२४.०५.२०१९ (६ महिने १२ दिवस) पर्यतच्या कालावधीत महाराष्ट्र राज्यात प्रशिक्षण घेण्याकरीता भारतीय पोलीस सेवेतील कनिष्ठ वेतन श्रेणीतील म्हणजेच पे मॅट्रिक्सच्या स्तर १० या वेतन श्रेणीतील 'सहायक पोलीस अधीक्षकाची' सात अधिसंख्य पदे निर्माण करण्याचा प्रस्ताव तसेच या सात परिविक्षाधीन अधिकाऱ्यांना दि.१२.११.२०१८ ते दि.२४.०५.२०१९ (६ महिने १२ दिवस) या कालावधीतील वेतन व भत्ते यासाठी रु.४३,१७,२२२/- (रुपये त्रेचाळीस लाख, सतरा हजार, दोनशे बावीस फक्त) इतका खर्च मंजूर अनुदानातून भागविण्याचा प्रस्ताव शासनाच्या विचाराधीन होता.
त्यानुसार शासन आता, खालीलप्रमाणे निर्णय घेत आहे.
शासन निर्णय : भारतीय पोलीस सेवेच्या ७० व्या तुकडीतील खालील सात परिविक्षाधीन अधिकाऱ्यांची ते महाराष्ट्र राज्यात परिविक्षाधीन म्हणून रुजू झाल्यापासून म्हणजेच दि.१२.११.२०१८ ते दि.२४.०५.२०१९ (६ महिने १२ दिवस) पर्यंतच्या कालावधीत महाराष्ट्र राज्यात प्रशिक्षण घेण्याकरीता 'सहायक पोलीस अधीक्षकांची' सात अधिसंख्य पदे निर्माण करण्यास शासन मंजूरी देण्यात येत आहे.
----------------------------------------------------------------
| अ.क्र. | प्रशिक्षणार्थींचे नांव | प्रशिक्षणासाठी नियुक्तीचा जिल्हा |
| १ | श्रीमती.एैश्वर्या शर्मा (एमएस.) | कोल्हापूर |
| २ | श्री. अनुराग जैन | अहमदनगर |
| ३ | श्री.बगते नितीन दत्तात्रय | सोलापूर ग्रामीण |
| ४ | श्री. गोरख सुरेश भामरे | अकोला |
| ५ | श्री. नवनित कुमार मनवते | चंद्रपूर |
| ६ | श्री.श्रावन दथ एस. | पालघर |
| ७. | श्री. तारे अनुज मिलींद | ठाणे ग्रामीण |
----------------------------------------------------------------
# Page 2
शासन निर्णय क्रमांकः आयपीएस-०३१८/प्र.क्र.४७०/पोल-१,
२. तसेच उपरोक्त नमूद सात परिविक्षाधीन अधिकाऱ्यांच्या, दि.१२.११.२०१८ ते दि.२४.०५.२०१९ (६ महिने १२ दिवस) पर्यंत महाराष्ट्र पोलीस अकादमी, नाशिक आणि त्यानंतर त्यांच्या नावासमोर दर्शविलेल्या जिल्ह्यातील प्रशिक्षण कालावधीकरीता वेतन व भत्ते यासाठी रु.४३,१७,२२२/- (रुपये त्रेचाळीस लाख, सतरा हजार, दोनशे बावीस फक्त) इतका खर्च करण्यास शासन मंजूरी देण्यात येत आहे.
३. उपरोक्त ७ परिविक्षाधीन अधिकाऱ्यांच्या वेतन व भत्यासाठी होणारा खर्च "२०५५ पोलीस - १०९ (०१) जिल्हा पोलीस बल " या उपलेखाशिर्षाखाली मंजूर असलेल्या अनुदानातून वेतन व भत्ते या उद्दीष्टामधून सन २०१८-१९ व सन २०१९-२० या वर्षीच्या मंजूर अनुदानातून खर्ची टाकण्यात यावा.
४. हा शासन निर्णय, वित्त विभाग शासन निर्णय, क्र. पदनि २०१२/प्र.क्र.६६/ १२/ वित्तीय सुधारणा, दिनांक ११ जुलै, २०१२ अन्वये प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे.