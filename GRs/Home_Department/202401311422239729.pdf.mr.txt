# Page 1
लोकसभा सार्वत्रिक निवडणूका-२०२४ च्या
अनुषंगाने विशेष बदलीने पदस्थापना -
अधीक्षक (गट-अ), राज्य उत्पादन शुल्क.
महाराष्ट्र शासन
गृह विभाग
शासन आदेश क्रमांक :- इएसटी-१२२३/प्र.क्र. ३३३(भाग-२)/राउशु-१
मंत्रालय, मुंबई-४०० ३२.
दिनांक :- ३१ जानेवारी, २०२४
संदर्भ:- १) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना
होणाऱ्या विलंबास प्रतिबंध अधिनियम,२००५
२) गृह विभाग शासन निर्णय क्र.इएसटी-१२१६/प्र.क्र.७८/राउशु-१, दि.१४.०६.२०१६
३) गृह विभाग शासन निर्णय क्र.इएसटी-१२१६/प्र.क्र.१३५/राउशु-१, दि.१६.०९.२०१६
४) भारत निवडणूक आयोगाचे पत्र क्र. ४३७/६/१/INST/ECI/FUNCT/MCC/२०२३/
दि.२१.१२.२०२३
शासन आदेश -
उपरोक्त संदर्भाधीन क्र.४ मधील भारत निवडणूक आयोगाच्या लोकसभा निवडणूक २०२४
च्या अनुषंगाने अधिकाऱ्यांच्या बदली/पदस्थापनेबाबतच्या मार्गदर्शक सूचनांस अनुसरुन व
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना
होणाऱ्या विलंबास प्रतिबंध अधिनियम, २००५ च्या नियम ४ (४) व ४ (५) मधील तरतुदीनुसार सक्षम
प्राधिकाऱ्याच्या पूर्व मान्यतेने अधीक्षक (गट-अ), राज्य उत्पादन शुल्क या संवर्गातील स्तंभ क्रमांक २
मधील अधिकाऱ्यांची विशेष बदली करण्यात येत असून त्यांची पदस्थापना खालील स्तंभ क्रमांक ४
मध्ये दर्शविलेल्या पदावर करण्यात येत आहे.
-----------------------------------------------------------------------------------------------------------------------
| अ.क्र. | अधिकाऱ्याचे नाव | कार्यरत पदस्थापना | बदलीनंतरची पदस्थापना |
| १ | २ | ३ | ४ |
| १ | श्री. मनोज दिनकर शेवरे | अधीक्षक, राउशु, धुळे | अधीक्षक, राउशु, सिंधुदुर्ग (रिक्त पदी) |
| २ | श्रीमती कीर्ती भाऊसाहेब शेडगे | अधीक्षक, राउशु, सातारा | अधीक्षक, राउशु, रत्नागिरी (रिक्त पदी) |
| ३ | श्रीमती स्वाती आनंद काकडे | अधीक्षक, राउशु, वर्धा | अधीक्षक, राउशु, धुळे (श्री.शेवरे यांच्या बदलीने रिक्त होणाऱ्या पदी) |
-----------------------------------------------------------------------------------------------------------------------
२. सदरील आदेश तात्काळ अंमलात येतील. भारत निवडणुक आयोगाच्या दि.२१.१२.२०२३
च्या पत्रात नमूद मार्गदर्शक सुचनांनुसार सर्व अधिकाऱ्यांनी तात्काळ त्यांचा पदभार अन्य
अधिकाऱ्याकडे सुपुर्द करून त्यांना बदलीने पदस्थापना दर्शविण्यात आलेल्या पदावर रुजू व्हावे.
तसेच सदर मार्गदर्शक सुचनानुसार अधिकाऱ्यांच्या बदल्या व पदस्थापनेच्या पदावर रुजु
# Page 2
शासन आदेश क्रमांकः इएसटी-१२२३/प्र.क्र. ३३३(भाग-२)/राउशु-१
होण्याबाबतच्या कार्यवाहीचा अनुपालन अहवाल दि.३१.०१.२०२४ रोजी सादर करावयाचा
असल्याने आयुक्त, राज्य उत्पादन शुल्क यांनी संबधीत अधिकारी पदस्थापित पदी तात्काळ हजर
होतील याची दक्षता घेऊन याबाबतचा अनुपालन अहवाल शासनास तात्काळ सादर करावा.
३. सदरहू आदेशानुसार तात्काळ पदस्थापनेच्या पदावर रूजू न झाल्यास वा कोणत्याही
प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा
(वर्तणूक) नियम, १९७९ मधील नियम २३ चे उल्लघंन करणारी असल्यामुळे, ती गैरवर्तणूक समजून
त्यांचे विरुध्द शिस्तभंग विषयक कारवाई करण्यात येईल, याची संबंधितांनी नोंद घ्यावी. तसेच
त्यांचेविरुद्ध लोकप्रतिनिधीत्व अधिनियम, १९५० मधील तरतूदींनुसार शिस्तभंगविषयक कारवाई
करण्यात येईल, याची संबंधितांनी नोंद घ्यावी.
४. संबंधित अधिकाऱ्यास शासनाच्या पूर्वपरवानगीशिवाय कोणत्याही कारणास्तव रजा मंजूर
करू नये. तसेच, महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ
कार्यालयाने बदली झालेल्या अधिकाऱ्यांचे कोणत्याही प्रकारचे रजेचे अर्ज स्विकारु नयेत. असे अर्ज
प्राप्त झाल्यास ते संबंधित अधिकाऱ्यांना मूळ पत्तयावर नोंदणी पोच देय डाकेने परत करावेत.
५. सदरहू बदल्या मुख्य निवडणुक अधिकारी,महाराष्ट्र राज्य यांच्या मान्यतेने निर्गमित
करण्यात येत आहेत. सदरचा शासन आदेश महाराष्ट्र शासनाच्या www.maharashtra.gov.in या
# Page 3