# Page 1
पोलीस आयुक्तालय, नवी मुंबई
यांच्या आस्थापनेवर नवी मुंबई
आंतरराष्ट्टीय विमानतळ पोलीस
ठाणे निर्मितीबाबत.
महाराष्ट्र शासन
गृह विभाग
शासन निर्णय क्रमांकः पीओएस-३५२५/प्र.क्र.३५/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : ०६ ऑक्टोबर, २०२५.
संदर्भ :-
१) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/४७/मनुष्ट्यबळ
नवी मुंबई विमानतळ/१२/२०२५, दि. ०५.०३.२०२५.
२) वित्त विभाग अनौ. सं. क्र. ४६३/२०२५, आ.पु.क्र. दि. ०३/१०/२०२५.
प्रस्तावना :-
पोलीस आयुक्त, नवी मुंबई यांचे कार्यक्षेत्रात आंतरराष्ट्रीय विमानतळाचा भुमीपूजनाचा
कार्यक्रम मा.श्री. नरेंद्र मोदी, पंतप्रधान, भारत सरकार यांच्या हस्ते दि.१८/०२/२०१८ रोजी
कोंबडभुजे येथे पार पडला आहे. सदर विमानतळाचे कामकाज हे ०५ फेज मध्ये पुर्ण होणार आहे.
संपूर्ण विमानतळ परिसरामध्ये ०४ प्रवासी टर्मिनल, ०२ रनवे, ०१ कागो रक टर्मिनल व इतर
महत्वाच्या संरक्षण व नागरी हवाई वाहतूक विभागाशी संबंधीत आस्थापना कार्यान्वित होणार आहेत.
विमानतळ पुर्ण क्षमतेने कार्यान्वित झाल्यानंतर ३६० कोटी मेरिक टन प्रती वर्ष मालाची व ०९ कोटी
प्रवासी प्रती वर्ष याप्रमाणे वाहतूक नियोजित आहे. परिणामी इतक्या मोठ्या प्रवासी व
मालवाहतूकीच्या सुरक्षितेकरिता तसेच कायदा व सुव्यवस्थेच्या अनुषंगाने स्वतंत्र पोलीस ठाणे
तात्काळ निर्माण करणे आवश्यक आहे. उपरोक्त कारणास्तव अपर पोलीस महासंचालक (नि. व. स),
महाराष्ट्र राज्य, मुंबई यांनी उपरोक्त संदर्भाधीन क्र.१ रोजींच्या पत्राद्वारे पोलीस आयुक्त, नवी मुंबई
यांच्या आस्थापनेवरील सध्या कार्यरत पनवेल शहर पोलीस ठाणे व उलवा पोलीस ठाणे या दोन
पोलीस ठाण्यांच्या कार्यक्षेत्राचे विभाजन करुन, नवीन नवी मुंबई आंतरराष्ट्रीय विमानतळ पोलीस
ठाणे निर्मिती करणेबाबतचा सादर केलेला प्रस्ताव शासनाच्या विचाराधीन होता.
शासन निर्णय:-
नवी मुंबई पोलीस आयुक्तालयाच्या आस्थापनेवरील पनवेल शहर पोलीस ठाणे, व उलवा
पोलीस ठाणे या पोलीस ठाण्यांचे विभाजन करुन, नवीन नवी मुंबई आंतरराष्ट्रीय विमानतळ पोलीस
ठाणे निर्माण करण्यास या शासन निर्णयान्वये मान्यता देण्यात येत आहे.
# Page 2
२. उक्त नमूद पोलीस ठाण्याकरिता या शासन निर्णयासोबतच्या "परिशिष्ट्ट-अ " मध्ये नमूद
केलेली विविध संवर्गातील एकूण १०८ नियमित पदे निर्माण करण्यास, व त्याकरिता
रु.३,३८,१४,८००/- (रुपये तीन कोटी अडतीस लाख चौदा हजार आठशे फक्त) इतक्या आवर्ती व
रु.१,७६,३९,८०८/- (रुपये एक कोटी शहात्तर लाख एकोणचाळीस हजार आठशे आठ फक्त) इतक्या
अनावर्ती खर्चास मान्यता देण्यात येत आहे.
३. सदर नवी मुंबई आंतरराष्ट्रीय विमानतळ पोलीस ठाण्याकरिता येणारा आवर्ती व अनावर्ती
खर्च त्या - त्या वर्षाच्या उपलब्ध मंजूर अनुदानातून भागविण्यात यावा.
४. नवी मुंबई आंतरराष्ट्रीय पोलीस ठाणे निर्माण केल्यामुळे पनवेल शहर पोलीस ठाणे, उलवा
पोलीस ठाणे व नवनिर्मित नवी मुंबई आंतरराष्ट्रीय पोलीस ठाणे या ०३ पोलीस ठाणेकरिता
हद्दनिश्चितीचा प्रस्ताव पोलीस महासंचालक कार्यालयाने शासनास सादर करावा.
५. सदर शासन निर्णय हा संदर्भीय क्र.२ वित्त विभाग अनौ. सं. क्र. ४६३/२०२५, आ.पु.क. दि.
०३/१०/२०२५ दिलेल्या मान्यतेनुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3