# Page 1
सहाय्यक सरकारी अभियोक्ता, गट "अ" या पदावर सरळसेवेने नियुक्ती करण्याबाबत.
महाराष्ट्र शासन
गृह विभाग,
शासन आदेश क्रमांक- डीपीपी-०९१६/प्र.क्र.२४३/पोल-१०,
दुसरा मजला, मंत्रालय, हुतात्मा राजगुरु चौक, मादाम कामा मार्ग,
मुंबई- ४०० ०३२.
दिनांक :- ०२ एप्रिल, २०१९
संदर्भ :- महाराष्ट्र लोकसेवा आयोगाचे पत्र क्रमांक - ९८६ (१०)/१५६७/आठ, दिनांक २२.०९.२०१६ व दिनांक २८.०९.२०१६.
शासन आदेश :
शासन निर्णय, गृह विभाग क्रमांक :- एसपीपी-२२९५/प्र.क्र.१४९/पोल-१०, दिनांक २० मे, १९९७ अन्वये संचालक, अभियोग संचालनालय, महाराष्ट्र राज्य, मुंबई यांच्या अधिनस्त विविध आस्थापनेवर "सहाय्यक सरकारी अभियोक्ता, गट "अ" ची पदे निर्माण करण्यात आली आहेत.
तसेच, शासन निर्णय, गृह विभाग क्रमांक डीपीपी-२०१२/प्र.क्र.११२/पोल-१०, दिनांक २८.०५.२०१३ अन्वये नव्याने २९९ पदे निर्माण करण्यात आली आहेत. सदर पदे ही सरळसेवेने महाराष्ट्र लोकसेवा आयोगामार्फत भरावयाची आहेत. त्यानुसार महाराष्ट्र लोकसेवा आयोगाने वरील संदर्भाधीन दिनांक २२.०९.२०१६ व दिनांक २८.०९.२०१६ च्या पत्रान्वये या पदांकरीता शिफारस केलेल्या १७४ उमेदवारांपैकी श्री. शेख कदीर उस्मान या उमेदवाराची "महाराष्ट्र शासकीय गट "अ" व गट "ब" (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसुली विभाग वाटप नियम २०१५" व दुसरी सुधारणा सन २०१७ तील तरतूदीनुसार "परिविक्षाधीन सहाय्यक सरकारी अभियोक्ता, गट - अ" या पदावर त्यांच्या नावापुढे दर्शविलेल्या ठिकाणी स्थानापन्न नियुक्ती करण्यात येत आहे.
-------------------------------------------------------------------------------------------
| अ.  |  क्र. | शिफारस यादी क्र. | नांव | प्रवर्ग | वाटप करण्यात आलेला महसूली विभाग | नियुक्तीचा जिल्हा |
| १ | १८ | शेख कदीर उस्मान | खुला | कोकण २ | मुंबई उपनगर |
-------------------------------------------------------------------------------------------
२. वरील उमेदवाराची नियुक्ती खालील अटी व शर्तीच्या अधीन राहून करण्यात यावी.
(9) संबंधित उमेदवारास नियुक्तीचे आदेश प्राप्त झाल्याच्या दिनांकापासून ३० दिवसांत नियुक्तीच्या ठिकाणी हजर व्हावे लागेल, अन्यथा त्यांना सेवाज्येष्ठता गमवावी लागेल.
(२) परिविक्षा कालावधी ते नियुक्तीच्या पदावर रुजू झाल्याच्या दिनांकापासून २ वर्षांचा (प्रशिक्षण कालावधी धरुन) असेल.
(३) या पदासाठी विहित केलेले प्रशिक्षण त्यांना पूर्ण करावे लागेल.
# Page 2
शासन निर्णय क्रमांकः डीपीपी-०९१६/प्र.क्र.२४३/पोल-१०,
(४) सदर परिविक्षाधीन सहाय्यक सरकारी अभियोक्ता यांना शासन निर्णय, सामान्य प्रशासन विभाग, क्रमांक- प्रशिक्षण २०००/प्र.क्र.६१/२००१/३९, दिनांक १९.०३.२००३ अन्वये संगणक हाताळणी / वापराबाबतचे शासन मान्यताप्राप्त आवश्यक ते प्रमाणपत्र नियुक्तीच्या
दिनांकापासून दोन वर्षांच्या आत विभाग प्रमुखाकडे सादर करणे अनिवार्य राहिल. अन्यथा प्रस्तुत पदावरील त्यांच्या सेवा समाप्त करण्यात येतील.
(4) सदर उमेदवाराला या आदेशान्वये नियुक्ती दिली असली तरी, त्यांची सेवाज्येष्ठता ही महाराष्ट्र लोकसेवा आयोगाने ठरविलेल्या गुणवत्ता क्रमांकानुसार राहिल.
(६) नियुक्तीवर रुजू होण्यासाठी कराव्या लागणाऱ्या प्रवासासाठी उमेदवाराला प्रवास भत्ता मिळणार नाही.
(७) उमेदवाराने दोन वर्षांचा परिविक्षा कालावधी किंवा त्यानंतर शासनाने विहित केलेल्या नियमांनुसार वाढविलेला परिविक्षा कालावधी समाधानकारकरित्या पूर्ण केल्यानंतर त्यांची "सहाय्यक सरकारी अभियोक्ता" या संवर्गात नियमित नियुक्ती केली जाईल.
(८) उमेदवाराला परिविक्षा कालावधीमध्ये रु. १५,६०० - ३९,१०० + ग्रेड पे रु.५,४००/- या वेतनश्रेणीत वेतन मिळेल. प्रस्तुत वेतनश्रेणी उच्च न्यायालयातील रिट याचिका क्रमांक ८४७४/२०१० मधील अंतिम निर्णयाच्या अधीन राहील. परिविक्षा कालावधीमध्ये पहिली वार्षिक वेतनवाढ देण्यात येईल व त्यानंतरची वेतनवाढ परिविक्षा कालावधी
समाधानकारकरित्या पूर्ण केल्यानंतर शासन परिपत्रक, सामान्य प्रशासन विभाग, क्रमांक एसआरव्ही-१३७०/डी, दिनांक १२.०४.१९७२ नुसार देण्यात येईल. तसेच, त्यास नियमाप्रमाणे महागाई भत्ता व इतर भत्ते अनुज्ञेय राहतील.
(९) शासनाने दाखल केलेल्या रिट याचिका क्रमांक ८४७४/२०१० वरील उच्च न्यायालयाचा निर्णय राज्य शासनाच्या बाजूने झाल्यास संबंधीत उमेदवारांकडुन अतिप्रदान झालेली रक्कम वसूल करण्यात येईल. त्यासाठी "शासनाच्या बाजूने उपरोक्त अपीलाचा निर्णय झाल्यास, थकबाकीची रक्कम शासनास परत करण्यात येईल." अशा आशयाचे क्षतिपूर्ती बंधपत्र (Indemnity Bond) संबंधीत उमेदवाराला भरुन द्यावा लागेल.
(१०) उमेदवार जर दोन वर्षांच्या कालावधीच्या आत किंवा वाढविलेल्या परिविक्षा कालावधीमध्ये कामाचा अपेक्षित दर्जा प्राप्त करु शकले नाहीत आणि / किंवा विहित परिक्षा / चाचण्या
उत्तीर्ण झाले नाहीत किंवा गैरवर्तणुकीबद्दल दोषी आढळले किंवा शासकीय सेवेत अभियोग्य नसतील तर त्यांची सेवा समाप्त करण्यात येईल.
(११) नियमाप्रमाणे उमेदवाराला विहित मराठी व हिंदी भाषा परीक्षा उत्तीर्ण व्हावे लागेल.
पृष्ठ ४ पैकी २
# Page 3
शासन निर्णय क्रमांकः डीपीपी-०९१६/प्र.क्र.२४३/पोल-१०,
(१२) उमेदवारांची पदस्थापना सदर शासन आदेशात दर्शविण्यात आलेल्या जिल्हयात कुठेही संचालक, अभियोग संचालनालय, महाराष्ट्र राज्य, मुंबई हे करतील.
(१३) उमेदवाराला शासन निर्णय, वित्त विभाग, क्रमांक अंनियो-१००५/१२६/सेवा-४, दिनांक ३१.१०.२००५ अनुसार विहित केलेली परिभाषित अंशदायी निवृत्ती योजना लागू राहील.
(१४) मागास प्रवर्गासाठी (अनुसूचित जाती, अनुसूचित जमाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग) आरक्षित पदावर नियुक्ती देण्यात येत असलेल्या उमेदवाराला सामान्य प्रशासन विभाग, शासन निर्णय क्रमांक - बीसीसी-२०११/प्र.क्र.
१०६४/२०११/१६-ब, दिनांक १२.१२.२०११ अन्वये त्यांच्या जात प्रमाणपत्राची वैधता तपासण्याच्या अधिन राहून, तात्पुरती नियुक्ती देण्यात यावी. त्याने नियुक्तीच्या आदेशाच्या दिनांकापासून ६ महिन्यांच्या आत जात प्रमाणपत्राची वैधता संबंधीत जात पडताळणी समितीकडुन करुन घेणे आवश्यक राहिल. उमेदवाराने सहा महिन्यांच्या आत जात वैधता प्रमाणपत्र सादर न केल्यास त्यांची नियुक्ती मा. सर्वोच्च न्यायालयाच्या निकाल दिनांक ०६.०७.२०१७ (सिव्हील अपील क्रमांक ८९२८/२०१५, चेअरमन अॅण्ड मॅनेजिंग डायरेक्टर एफ सी आय अॅण्ड अदर्स विरुध्द जगदीश बळीराम बारीया अॅण्ड अदर्स) नुसार कारवाई करण्यात येईल.
मागासवर्गीय उमेदवारांच्याबाबतीत त्यांनी जात वैधता प्रमाणपत्र सहा महिन्यांच्या आत सादर केल्याबाबतचा आढावा संचालक, अभियोग संचालनालय, महाराष्ट्र राज्य, मुंबई यांनी घेऊन शासनास विनाविलंब अहवाल सादर करावा.
उमेदवाराचे जात प्रमाणपत्र अवैध ठरल्यास महाराष्ट्र अनुसूचित जाती, अनुसूचित जमाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग व्यक्तींना जातीचे प्रमाणपत्र देणे व अशा प्रमाणपत्रांची पडताळणी करणे या बाबींचे विनियमन
करण्याकरिता आणि तत्संबंधीत किंवा तदानुषंगिक बाबींसाठी तरतूद करण्याकरीता अधिनियम, २००१ अन्वये कारवाई करण्यात येईल.
(१५) वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिपत्याखालील राज्य सेवा अधिकाऱ्यांना लागू असलेले अन्य सर्व सेवाविषयक नियम उक्त उमेदवाराला लागू होतील.
पृष्ठ ४ पैकी ३
# Page 4
शासन निर्णय क्रमांकः डीपीपी-०९१६/प्र.क्र.२४३/पोल-१०,