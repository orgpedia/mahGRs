# Page 1
राज्य उत्पादन शुल्क विभागातील गट अ व ब संवर्गातील अधिकाऱ्यांना अतिरिक्त कार्यभार सोपविण्याबाबत....
महाराष्ट्र शासन
गृह विभाग
शासन निर्णय क्रमांक- इएसटी-२७१९/प्र.क्र.१२४/राउशु-१
मंत्रालय, मुंबई - ४०० ०३२.
दिनांक :- २४ डिसेंबर, २०१९.
संदर्भ : १) गृह विभाग, शासन परिपत्रक क्र.पीईओ १०००/प्र.क्र.११७१/इएक्ससी-४, दि.०९.०८.२००१.
२) सामान्य प्रशासन विभाग, शासन परिपत्रक क्र. एसआरव्ही-२०१८/प्र.क्र.२०८/कार्या.१२, दि.०५.०९.२०१८
प्रस्तावना:
अतिरिक्त कार्यभार कोणत्या अधिकाऱ्यास देण्यात यावा याबाबत सामान्य प्रशासन विभागाने दि.०५.०९.२०१८ च्या परिपत्रकान्वये मार्गदर्शक सूचना दिलेल्या असून सदर परिपत्रकातील तरतूदींची अंमलबजावणी होईल याची सर्व प्रशासकीय विभागांनी दक्षता घ्यावी, असे कळविले आहे. राज्य उत्पादन शुल्क विभागाच्या आस्थापनेवरील बदली, रजा व सेवानिवृत्ती इत्यादी कारणांमुळे रिक्त होणाऱ्या गट'ब' व गट 'क' संवर्गातील पदांचा अतिरिक्त कार्यभार सोपविण्याचे अधिकार संदर्भाधीन दि.०९.०८.२००१ च्या परिपत्रकान्वये विभागीय उप आयुक्तांना प्रदान करण्यात आलेले आहेत. विभागातील गट-अ व गट-ब संवर्गाचे नियुक्ती प्राधिकारी शासन असल्याने सदर संवर्गातील रिक्त पदांचा अतिरिक्त कार्यभार सोपविण्यासंदर्भातील आदेश, त्याचप्रमाणे संदर्भाधीन दि.०९.०८.२००१ च्या परिपत्रकातील सुचना या सर्व बाबी विचारात घेऊन शासन निर्णय निर्गमित करण्याची बाब शासनाच्या विचाराधीन होती. त्याबाबत शासनाने पुढीलप्रमाणे निर्णय घेतला आहे.
शासन निर्णय:
राज्य उत्पादन शुल्क विभागाच्या आस्थापनेवरील गट 'ब' व गट 'क' संवर्गातील अधिकाऱ्यांची पदे बदली, रजा व सेवानिवृत्ती इत्यादी कारणांमुळे रिक्त झाल्यास, सदर पदांचा अतिरिक्त कार्यभार अन्य अधिकाऱ्यांकडे सोपविण्याबाबत संदर्भाधीन दि.०९.०८.२००१ च्या आदेशांमध्ये सुधारणा करून आता, विभागातील गट-अ व गट-ब संवर्गातील अधिकाऱ्यांच्या रजा, बदली, पदोन्नती अथवा सेवानिवृत्तीमुळे रिक्त झालेल्या पदांचे अतिरिक्त कार्यभार सोपविण्यास पुढीलप्रमाणे सक्षम प्राधिकारी निश्चित करण्यात येत आहेत:
# Page 2
शासन निर्णय क्रमांकः इएसटी-२७१९/प्र.क्र.१२४/राउशु-१
------------------------------------------------------------------------------------------------------------------------
| अ. क्र. | पद रिक्ततेचे कारण | संवर्ग | अतिरिक्त कार्यभार सोपविण्यास सक्षम प्राधिकारी |
| १ | रजा | गट-अ |  |  आयुक्त, राज्य उत्पादन शुल्क, मुंबई (अ.मु.स./प्रधान सचिव/सचिव, राज्य उत्पादन शुल्क यांच्या पूर्वमान्यतेने) |
| २ | गट-ब | आयुक्त, राज्य उत्पादन शुल्क, मुंबई |
| ३ | बदली / सेवानिवृत्ती | गट-अ व गट-ब | मा.मंत्री (राउशु) |
------------------------------------------------------------------------------------------------------------------------
२. वरील तालिकेत नमूद केलेल्या प्रकरणी अतिरिक्त कार्यभार सोपविण्याबाबतची कार्यवाही पुढीलप्रमाणे करण्यात येईल.
२.१ गट-अ संवर्गातील रजेमुळे रिक्त होणाऱ्या पदांबाबत अतिरिक्त कार्यभार सोपविण्याची कार्यवाही आयुक्त (राउश) यांनी अपर मुख्य सचिव / प्रधान सचिव/सचिव (राउशु) यांच्या पूर्व मान्यतेने करावी.
२.२ गट-ब संवर्गातील रजेमुळे रिक्त होणाऱ्या पदांबाबत अतिरिक्त कार्यभार सोपविण्याची कार्यवाही आयुक्त (राउशु) यांनी करावी.
२.३ गट-अ व गट-ब संवर्गातील पद सेवानिवृत्ती, बदली व अन्य कारणांमुळे (रजा वगळून) रिक्त होणाऱ्या पदांबाबत अतिरिक्त कार्यभाराचे आदेश शासन स्तरावरून, शासन मान्यतेने, निर्गमित करण्यात येतील. याबाबत रिक्त पदांबाबतची माहिती शासनास आयुक्त (राउश) यांनी वेळोवेळी सादर करावी.
३. गट-क संवर्गातील कर्मचाऱ्यांच्या अतिरिक्त कार्यभाराबाबत संदर्भ क्र. १ येथील परिपत्रकान्वये प्रदान करण्यात आलेले अधिकार विभागीय उप आयुक्त यांना राहतील.