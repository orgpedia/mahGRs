# Page 1
केंद्र शासनाच्या State Reform Action Plan २०२० and District Level Business Reforms Action Plan २०२० अंतर्गत पोलीस आयुक्त व जिल्हादंडाधिकारी यांच्यामार्फत देण्यात येणारे परवाने व त्याचे नुतनीकरण याकरीता महाआयटीच्या सहाय्याने ऑनलाईन पोर्टल तयार करण्यास प्रशासकीय मान्यता देणेबाबत......
महाराष्ट्र शासन
गृह विभाग
शासन निर्णय क्रमांक : संकीर्ण-०९२०/प्र.क्र.१०१/विशा-५
मुख्य इमारत, दुसरा मजला, मादाम कामा रोड,
हुतात्मा राजगुरु चौक,
मंत्रालय, मुंबई - ४०००३२
दिनांक - २९ एप्रिल, २०२१
संदर्भ- १. विकास आयुक्त, उद्योग संचालनालय, मुंबई यांचे क्र. डीआय/इओडीबी/इव्हॅल्युएशन /२०२०/सी-१३६७, दिनांक २१/१०/२०२०.
२. मुख्य कार्य अधिकारी, महाराष्ट्र माहिती तंत्रज्ञान महामंडळ यांचे क्र. एमएच-आयटी/ ओडब्ल्यु/०९२०/००५४०, १६/२/२०२१ चे पत्र.
३. अपर पोलीस महासंचालक (नि व स), महाराष्ट्र राज्य यांचे पत्र क्र. पोमसं/४४/धोरण / State Reform Action Plan/०५/२०२०/३९, दिनांक ०६/०४/२०२१.
प्रस्तावना : केंद्र शासनामार्फत Department for Promotion of Industry and Internal Trade, Ministry of Commerce & Industry, Government of India has released State Reform Action Plan २०२० and district level Business Reforms Action Plan २०२० अंतर्गत राज्यासाठी एकुण ३०१ सुधारणा (Reforms) देण्यात आल्या आहेत. याअनुषंगाने, गृह विभागाशी संबंधित इज ऑफ डुइंग बिजनेस अंतर्गत १८ सुधारणा संदर्भात ऑन-लाईन पोर्टल तयार करुन त्याची माहिती उद्योग संचालनालयाच्या मदतीने केंद्र शासनाच्या माहिती प्रणालीवर अपलोड करावयाची आहे. याद्वारे, संपूर्ण राज्यासाठी महाराष्ट्र चित्रपटगृहे (विनियमन) नियम, १९६६, सार्वजनिक मनोरंजन नियम, १९६० व सिनेमॉटोग्राफ अॅक्ट, १९५२ अंतर्गत परवाना प्राधिकारी यांच्याकडून देण्यात येणारे परवाने व सदर परवान्यांचे नुतनीकरण आदी बाबींकरीता ऑनलाईन पोर्टल विकसित करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-०९२०/प्र.क्र.१०१/विशा-५
शासन निर्णयः
महाराष्ट्र चित्रपटगृहे (विनियमन) नियम, १९६६, सार्वजनिक मनोरंजन नियम, १९६० व सिनेमॉटोग्राफ अॅक्ट, १९५२ अंतर्गत परवाना प्राधिकारी यांच्याकडून देण्यात येणारे परवाने व सदर परवान्यांचे नुतनीकरण याकरीता ऑनलाईन पोर्टल तयार करण्याच्या अनुषंगाने सामान्य प्रशासन विभाग (माहिती व तंत्रज्ञान) विभाग, शासन निर्णय, क्र. मातंसं-१७१६/प्रक्र २८६/३९, दिनांक ९ ऑगस्ट, २०१६ परिच्छेद-३.३ नुसार महाराष्ट्र माहिती तंत्रज्ञान महामंडळास पोलीस महासंचालक, महाराष्ट्र राज्य यांच्या सहाय्याने System Requirement Specifications (S.R.S.) करुन प्रकल्प अहवाल सादर करण्याबाबत विभागाकडून सुचित करण्यात आले होते.
२. सार्वजनिक मनोरंजन नियम, १९६० व महाराष्ट्र चित्रपटगृहे (विनियमन) नियम, १९६६ अंतर्गत देण्यात येणारे परवाने व परवान्यांचे नुतनीकरण करण्यासाठी ऑनलाईन पोर्टल तयार करण्याकरिता System Requirement Specifications ( एस.आर.एस.) तयार करुन प्रणाली तयार करण्याकरीता रुपये ३०,६४,०७४/- तर, प्रणाली राबविणे व त्याची देखभाल करणे याकरीता रुपये १२,७७,३९९/- असा एकुण रुपये ४३,४१,४७३/- (अक्षरी रुपये त्रेचाळीस लक्ष एक्केचाळीस हजार चारशे त्र्याहत्तर फक्त) इतक्या रकमेचा प्रस्ताव महाआयटी महामंडळ, मुंबई यांनी शासनास व पोलीस महासंचालक कार्यालयास सादर केला आहे.
३. वित्त विभाग, शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दिनांक १७/४/२०१५ अन्वये वित्तीय अधिकार नियम पुस्तिका - १९७८ भाग- पहिला, उपविभाग-एक ते पाच प्रदान करण्यात आलेले वित्तीय अधिकार अनु. क्र. २७-अ नियम, ७६ मध्ये नवीन संगणक यंत्रणा खरेदी करणे आणि/किंवा सध्या उपलब्ध असलेल्या संगणक यंत्रणेत वाढ/ई-गव्हर्नन्स यंत्रणा इ. त्याची श्रेणीवाढ करण्यास मंजूरी देणे तसेच, त्यासाठी आवश्यक असणारी वातानुकूलित यंत्रणेची मांडणी व देखभाल दुरुस्ती या वित्तीय शक्तीच्या अनुषंगाने खर्चाचे पुर्ण अधिकार प्रशासकीस विभागास प्रदान करण्यात आलेले आहेत.
४. सदर तरतुद विचारात घेऊन, पोलीस महासंचालक कार्यालय यांनी महाआयटी कॉर्पोरेशन महामंडळ, मुंबई मार्फत संपूर्ण राज्यासाठी महाराष्ट्र चित्रपटगृहे (विनियमन) नियम, १९६६, सार्वजनिक मनोरंजन नियम, १९६० व सिनेमॉटोग्राफ अॅक्ट, १९५२ अंतर्गत परवाना प्राधिकारी यांच्याकडून देण्यात येणारे परवाने व सदर परवान्यांचे नुतनीकरण याकरीता ऑन-लाईन पोर्टल विकसित करण्यासाठी सादर केलेल्या रुपये ४३,४१,४७३/- (पोर्टल तयार करण्याकरीता रुपये ३०,६४,०७४/- तर, प्रकल्प सुरु ठेवण्याकरीता दरवर्षी रुपये १२,७७,३९९/-) इतक्या रकमेच्या खर्चाच्या प्रस्तावास प्रशासकीय मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः संकीर्ण-०९२०/प्र.क्र.१०१/विशा-५
५. सदर प्रयोजनावरील होणारा खर्च गृह विभाग, मागणी क्र. बी-१, ए २०५५- पोलीस (००)१०९, जिल्हा पोलीस (००) १०९, जिल्हा पोलीस दल (कार्यक्रम) (२०५५ ०५१५) ५२- यंत्रसामुग्री-साधनसामुग्री या लेखाशिर्षांतर्गत सन २०२१-२२ या वित्तीय वर्षाकरीता मंजूर असलेल्या अनुदानातुन भागविण्यास मंजुरी देण्यात येत आहे.
६. सदर प्रयोजनासाठी या लेखाशिर्षांतर्गत प्राप्त होणारा निधी खर्च करण्यासाठी कार्यालय अधीक्षक, पोलीस महासंचालक कार्यालय, महाराष्ट्र राज्य, मुंबई यांना आहरण व संवितरण अधिकारी म्हणून घोषित करण्यात येत आहे.
७. सदर शासन निर्णय, वित्त विभागाचा अनौपचारिक संदर्भ क्र. क्र.३२२/२०२१/व्यय-७, दिनांक २८/०४/२०२१ अन्वये दिलेल्या मान्यतेनुसार निर्गमित करण्यात येत आहे.
# Page 4