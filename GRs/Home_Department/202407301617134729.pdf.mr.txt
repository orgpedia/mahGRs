# Page 1
रॉयल वेस्टर्न क्लब लि. मुंबई यांना मुंबई व पुणे येथे
अश्वशर्यती आयोजित करण्यासाठीच्या परवाना
शुल्काचे सुसूत्रीकरण करण्याबाबत.
महाराष्ट्र शासन
गृह विभाग
शासन निर्णय क्रमांक : आरएसी-०५२२/प्र.क्र.६१/विशा-९
मुख्य इमारत, २ रा मजला, मादाम कामा मार्ग,
हुतात्मा राजगुरु चौक, मुंबई-४०० ०३२
दिनांक : ३० जुलै, २०२४
वाचा:-
१)महाराष्ट्र शर्यतीच्या जागांबद्दल लायसन्स देण्याबाबत अधिनियम १९१२ २) महालक्ष्मी रेसकोर्स म्हणून ओळखल्या जाणाऱ्या भुखंड क्रं. १J महालक्ष्मी फ्लॉट्स इस्टेटच्या प्रस्तावाबाबत मा. मुख्यमंत्री,महाराष्ट्र राज्य,यांच्या अध्यक्षतेखाली
दि.०६/१२/२०२३ रोजी झालेल्या झालेल्या बैठकीचे इतिवृत.
३)सचिव, रॉयल वेस्टर्न क्लब इंडिया लि. मुंबई यांचे दि.३०/०४/२०२४ रोजीचे पत्र.
४)दि.०८/०७/२०२४ रोजीच्या या विषयासंदर्भातील मंत्रिमंडळ बैठकीचे इतिवृत.
प्रस्तावना :- The Maharashtra Race course Licensing Act, १९१२ नुसार रॉयल वेस्टर्न क्लब लि.
मुंबई यांना मुंबई व पुणे येथे दि १.जुलै ते ३० जून या कालावधीसाठी ७० दिवसाच्या अश्वशर्यती
आयोजित करण्याकरीता काही अटींच्या अधीन राहून शासनामार्फत परवाना दिला जातो. सदर ७०
अश्वशर्यती दिवसापैकी १५ अश्वशर्यती दिवसांचे आयोजन हे चॅरिटी रेसेसकरिता आयोजित करणे क्लबला बंधनकारक आहे.
रॉयल वेस्टर्न क्लब लि. मुंबई यांनी इतर राज्यांमध्ये प्रती दिन अश्वशर्यती परवाना शुल्क
कमी असल्याचे नमूद करून शासनास परवाना शुल्क कमी करण्याची विनंती केली आहे.
मा.मुख्यमंत्री यांच्या अध्यक्षतेखाली दि.०६/१२/२०२३ रोजी झालेल्या बैठकीमध्ये अश्वशर्यती परवाना
शुल्काचे सुसूत्रीकरण (Rationalization) करण्याचे निदेश दिले होते. त्याअनुषंगाने अश्वशर्यती
परवाना शुल्काचे सुसूत्रीकरण करण्याची बाब शासनाच्या विचाराधीन होती.
शासन निर्णय:- रॉयल वेस्टर्न इंडिया टर्फ क्लब लि.मुंबई या क्लबने महालक्ष्मी रेसकोर्स येथील २११ एकर
इतक्या भूखंडापैकी १२० एकर इतका भंूखड बृहन्मुंबई महानगरपालिकेला सेंरल पब्लिक पार्कसाठी
हस्तांतरीत केला आहे. १०० वर्षाच्या कालखंडानंतर हा भूखंड सार्वजनिक प्रयोजनासाठी सार्वजनिक
प्राधिकरणास मिळाला आहे. त्यामुळे रॉयल वेस्टर्न इंडिया टर्फ लि. मुंबई या क्लबला सन २०२३-२४ (१ जुलै ते ३० जून) या वर्षापासून अश्वशर्यती आयोजित करण्यासाठीच्या परवाना शुल्कामध्ये सुसूत्रता
आणण्याबाबत शासनाने निर्णय घेतला आहे.
१.अश्वशर्यती आयोजन करण्यासाठी इतर राज्यातील प्रती शर्यत परवाना शुल्क दर विचारात घेता, महाराष्ट्र रेसकोर्स लायसन्स कायदा १९१२ खालील कलम ४(२) नुसार मुंबई व पुणे
येथे अश्वशर्यती आयोजित करण्यासाठी रू. १ कोटी इतकी वार्षिक परवाना फी आकारण्यास
आणि परवाना शुल्कामध्ये दर तीन वर्षानंतर रुपये १० लाख इतकी वाढ करण्यास शासनाची मान्यता देण्यात येत आहे.
# Page 2
शासन निर्णय क्रमांकः आरएसी-०५२२/प्र.क्र.६१/विशा-९
२.उपरोक्त शुल्क आकारणीची अंमलबजावणी सन २०२३-२४ या वर्षापासून करण्यास शासन
मान्यता देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या