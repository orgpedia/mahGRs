# Page 1
पोलीस नियंत्रण कक्षाचे आधुनिकीकरण प्रकल्पाच्या संपर्क केंद्राकरिता महाराष्ट्र औदयोगिक विकास महामंडळाच्या अधिपत्याखालील मिलेनियम बिझनेस पार्क,एम.आय.डी.सी महापे, नवी मुंबई येथील बिल्डिंग क्र.७ (तिसरा व चौथा माळा) येथील जागा घेण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,
मादाम कामा रोड, हुतात्मा राजगुरु चौक
दुसरा मजला, मंत्रालय, मुंबई - ३२
दिनांक: ०३.१२.२०१९
वाचा : १) गृह विभाग,शासन निर्णय क्र.वितंप्र-३६१७/प्र.क्र.११/पोल-३, दि.०४.०९.२०१७.
२) महाराष्ट्र औदयोगिक विकास महामंडळाचा आदेश क्र. MIDC/RO-MHP/MBP/ Bldg No.७/Sector-III/३७७४,दि.२०.०९.२०१९.
३) उच्चस्तरीय शक्ती प्रदत्त समितीच्या दि. १३.११.२०१९ रोजीच्या बैठकीचे इतिवृत्त.
४) अपर पोलीस महासंचालक (नि.व स.) यांचे पत्र क्र.पोमसं/२७/डायल-११२ प्रकल्प/ जागा खरेदी १९७/२०१९ दि.२२.११.२०१९.
प्रस्तावनाः राज्यातील पोलीस नियंत्रण कक्षांचे आधुनिकीकरण प्रकल्पामुळे आपत्कालीन परिस्थितीच्या ठिकाणी ग्लोबल पोझीशनिंग सिस्टीम (GPS) किंवा तत्सम यंत्रणेच्या आधारे तात्काळ वाहन उपलब्ध करुन देणे शक्य होणार असून सुधारित आणि अद्ययावत तंत्रज्ञानाच्या वापरामुळे नागरिकांना आपत्कालीन सेवां उपलब्ध करून देण्यासाठी लागणारा वेळ कमी होणार आहे. तसेच आपत्कालीन यंत्रणेशी मोबाईल अॅप्लीकेशन, एस.एम.एस., ई मेल, चॅट इत्यादी माध्यमातून संपर्क साधण्याची सुविधा उपलब्ध असणार आहे. या बाबी विचारात घेवून राज्यातील पोलीस नियंत्रण कक्षांचे आधुनिकीकरण, बळकटीकरण करण्याबाबतच्या प्रस्तावास दिनांक ३ ऑगस्ट २०१७ रोजी झालेल्या राज्य मंत्रिमंडळाच्या बैठकीत मंत्रिमंडळाने मान्यता दिली आहे. त्यानुसार राज्यातील पोलीस नियंत्रण कक्षाचे आधुनिकीकरण प्रकल्पास व त्यानुषंगाने वरळी, मुंबई येथे संनियंत्रण, नियोजन व विश्लेषण केंद्र उभारण्यासाठी प्रशासकीय मान्यता गृह विभाग शासन निर्णय दि.०४.०९.२०१७ रोजी देण्यात आली आहे.
# Page 2
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,
राज्यातील पोलीस नियंत्रण कक्षांचे आधुनिकीकरण प्रकल्पाच्या प्रायमरी कॉन्टॅक्ट सेंटर साठी आवश्यक जागेकरिता संदर्भ क्र. २ येथील आदेशानुसार महाराष्ट्र औदयोगिक विकास महामंडळाने मिलेनियम बिझनेस पार्क, महापे, नवी मुंबई येथील इमारत क्र. ७ (तिसरा व चौथा मजला), सेक्टर-३, सेलेबल बिल्टअप क्षेत्र २७३६४ चौरस फूट या जागेचे वाटप केलेले आहे. सदर जागेकरीता इमारत बांधकाम खर्च रु.७,८६,०१,२२८/- व आवश्यक प्रशासकीय खर्च रु.१,१७,९०, १८४/- अशी एकुण रु.९,०३,९१,४१२/- एवढी रक्कम जमा करण्यात यावी असे महाराष्ट्र औदयोगिक विकास महामंडळ यांनी संदर्भधीन क्र. २ येथील आदेशान्वये कळविले आहे. या अनुषंगाने सदर जागा घेण्याकरिता व जागेसाठी येणा-या खर्चास प्रशासकीय मान्यता देण्याची बाब विचाराधीन होती, त्याअनुषंगाने खालीलप्रमाणे निर्णय घेण्यात आला आहे.
शासन निर्णय
राज्यातील पोलीस नियंत्रण कक्षांचे आधुनिकीकरण प्रकल्पाच्या संपर्क केंद्राकरिता मिलेनियम बिझनेस पार्क, महापे, नवी मुंबई येथील इमारत क्र. ७ (तिसरा व चौथा मजला), सेक्टर-३, सेलेबल बिल्टअप क्षेत्र २७३६४ चौरस फूट ही जागा महाराष्ट्र औदयोगिक विकास महामंडळ यांचेकडुन उपलब्ध करुन घेण्याकरिता तसेच यासाठी येणा-या आवश्यक रु.९,०३,९१,४१२/-(नऊ कोटी तीन लाख एक्यान्नव हजार चारशे बारा फक्त) एवढ्या खर्चास प्रशासकीय मान्यता देण्यात येत आहे.
२. वरील मान्यता उच्चस्तरीय शक्ती प्रदत्त समितीने संदर्भधीन क्र. ३ मध्ये दिलेल्या मान्यतेस अनुसरुन तसेच संदर्भधीन क्र.२ मध्ये दिलेल्या अटींच्या मान्यतेच्या अधीन राहून देण्यात येत आहे.
३. सदरहू जागा उपलब्ध करुन घेण्याच्या अनुषंगाने महाराष्ट्र औदयोगिक विकास महामंडळ यांचेशी शासनाच्या वतीने करार करण्यास अपर पोलीस महासंचालक (नि. व स.) यांना प्राधिकृत करण्यात येत आहे. तसेच ही जागा उपलब्ध करुन घेण्याबाबत पुढील कार्यवाही अपर पोलीस महासंचालक(नि. व स.) यांनी करावी.
४. सदरहू जागा घेण्यासाठी येणारा रु.९,०३,९१,४१२/-(नऊ कोटी तीन लाख एक्यान्नव हजार चारशे बारा फक्त) इतका खर्च मागणी क्र.बी-१०, ४०७०, ००, इतर प्रशासनिक सेवांवरील भांडवली खर्च, ८००, इतर खर्च, (००) (००) (०७) पोलिसांकरिता भुसंपादन आणि इमारतीचे बांधकाम व यावरील खर्च (४०७००१४२) (कार्यक्रम ), ५३ मोठी बांधकामे या लेखाशीर्षामधून सन २०१९-२० साठी मंजुर अनुदानातुन भागविण्यात यावा.
पृष्ठ ३ पैकी २
# Page 3
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,
५. सदरहु निधी आहरित करण्यासाठी पोलीस महासंचालक, महाराष्ट्र राज्य यांना नियंत्रण अधिकारी व त्यांच्या अधिनस्त आहरण व संवितरण अधिका-याला आहरण व संवितरण अधिकारी म्हणुन घोषीत करण्यात येत आहे.