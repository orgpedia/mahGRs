# Page 1
महाराष्ट्र पोलीस अकादमी, नाशिक यांच्या आस्थापनेवर पोलीस उप निरीक्षकांची ५४७ अधिसंख्य पदे निर्माण करणेबाबत..
महाराष्ट्र शासन
गृह विभाग
शासन निर्णय क्रमांक: पोलीस-१११८/प्र.क.२१६/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०४ ऑक्टोबर,२०२२
वाचा :
१) विशेष पोलीस महानिरीक्षक (आस्थापना) पोलीस महासंचालक कार्यालय, मुंबई यांचे पत्र क्र.
पोमसं/५/१०/ससे पोउनि (मुख्य) परीक्षा-२०१९/९९/२०२१, दि.०२.०९.२०२२ २) वित्त विभाग, शासन निर्णय क्रमांक-पदनि-२०१६/प्र.क्र.७/१६/वित्तीय सुधारणा-१, दि.२०.०२.२०१६ प्रस्तावना:
महाराष्ट्र लोकसेवा आयोगाच्या पोलीस उपनिरीक्षक (निःशस्त्र) सरळसेवा परीक्षा - २०१६ व २०१९ मधून शिफारस पात्र ठरलेले ५२७ उमेदवार, सत्र क्र.१२० मधून मूदतवाढ घेतलेले ०७ उमेदवार,इतर कारणांमुळे सत्र क्र. १२२ मध्ये हजर झालेले ०४ उमेदवार व मर्यादीत विभागीय परिक्षा २००६,२००७,२००८,व २०१६ मधील ०९ उमेदवार असे एकूण ५४७ (५२७+०७+०४+०९) उमेदवारांचे पोलीस उपनिरीक्षक पदाचे एक वर्ष कालावधीचे मुलभूत प्रशिक्षण सत्र क्र.१२२ मध्ये दि.०१.०८.२०२२ पासून महाराष्ट्र पोलीस अकादमी, नाशिक येथे सुरु करण्यात आले आहे. सदर प्रशिक्षणार्थीचे वेतन व भत्ते अदा करण्याकरीता महाराष्ट्र पोलीस अकादमी, नाशिक यांच्या आस्थापनेवर पोलीस उपनिरीक्षकांची ५४७ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
महाराष्ट्र लोकसेवा आयोगाच्या पोलीस उपनिरीक्षक (निःशस्त्र) सरळसेवा परीक्षा - २०१६ व २०१९ मधून शिफारस पात्र ठरलेले ५२७ उमेदवार, सत्र क्र. १२० मधून मूदतवाढ घेतलेले ०७ उमेदवार, इतर कारणांमुळे सत्र क्र. १२२ मध्ये हजर झालेले ०४ उमेदवार व मर्यादीत विभागीय परिक्षा २००६,२००७,२००८,व २०१६ मधील ०९ उमेदवार असे प्रशिक्षण सत्र क्र.१२२ मधील एकूण ५४७ (५२७+०७+०४+०९) प्रशिक्षणार्थी पोलीस उपनिरीक्षकांचे वेतन व भत्ते अदा करण्यासाठी महाराष्ट्र पोलीस अकादमी, नाशिक यांच्या आस्थापनेवर दि.०१.०८.२०२२ ते दि.३१.०७.२०२३ या कालावधीसाठी पोलीस उपनिरीक्षकांची ५४७ अधिसंख्य पदे निर्माण करण्यास मान्यता देण्यात येत आहे.
२. सदर अधिसंख्य पदे विविध पोलीस घटकांमध्ये पोलीस उपनिरीक्षकांच्या रिक्त असलेल्या पदांच्या अधिनतेने निर्माण करण्यात आली असल्याने ही पोलीस उप निरीक्षकांची रिक्त पदे ज्या आस्थापनेवर आहेत त्या आस्थापनेवर वेतन काढले जाणार नाही याची खात्री करण्यात यावी.
# Page 2
शासन निर्णय क्रमांकः पोलीस-१११८/प्र.क.२१६/पोल-५ अ, दिनांक ०४ ऑक्टोबर, २०२२
३. याकरीता होणारा खर्च वित्तीय वर्ष सन २०२२-२३ व सन २०२३-२४ साठी “ मागणी क्र. बी-१, २०५५ पोलीस, १०९ जिल्हा पोलीस दल, (००) (०१) जिल्हा पोलीस बल” या लेखाशिर्षाखाली संचालक, महाराष्ट्र पोलीस अकादमी, नाशिक यांना मंजूर असलेल्या अनुदानातून भागविण्यात यावा.
४. सदर शासन निर्णय संदर्भ क्र.२ येथील वित्त विभाग, शासन निर्णय क्रमांक.पदनि-२०१६/प्र.क्र.७/१६/वित्तीय सुधारणा-१, दिनांक २०.०२.२०१६ अन्वये प्रशासकीय विभागांना प्रदान करण्यात आलेल्या प्राधिकारानुसार निर्गमित करण्यात येत आहे.