# Page 1
दिवंगत साईनाथ दशरथ धुरी, पोलीस हवालदार,
पोलीस आयुक्त बृहन्मुंबई कार्यालय, यांच्याकरीता पोलीस हवालदार संवर्गात एक अधिसंख्य पद
निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक संकीर्ण-१२२३/१९१५/प्र.क्र.१११०/पोल-५ब,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक - २१ मार्च,२०२४.
वाचा :- १) पोलीस सह आयुक्त(प्रशासन),बृहन्मुंबई यांचा दिनांक ०६.०९.२०२३ रोजीचा प्रस्ताव.
२) दिव्यांग व्यक्ती हक्क अधिनियम २०१६ मधील कलम २०(४).
३) वैद्यकीय प्राधिकारी,मुंबइ महाराष्ट्र यांचे दिनांक ०२.०४.२०२२ रोजीचे दिव्यांग प्रमाणपत्र
४) अधिष्ट्ठाता,सर.जे.जे.समूह रुग्णालय, मुंबई यांचे दि.०८.०४.२०२२ रोजीचे प्रमाणपत्र.
५) उच्चस्तरीय सचिव समितीची चक्रीय पध्दतीने घेण्यात आलेली मान्यता.
प्रस्तावना :
श्री. साईनाथ दशरथ धुरी, पोलीस हवालदार/२९०५९, कार्यरत काळाचौकी पोलीस ठाणे,मुंबई हे
दिनांक २०.११.१९९१ पासून शासकीय सेवेत कार्यरत आहेत. श्री. धुरी , पोलीस हवालदार हे एस-८(२५५००-
८११००) या वेतनश्रेणीत वेतन घेत आहेत. श्री.धुरी, पोलीस हवालदार हे सन २०१९ मध्ये कर्तव्यावर जात
असताना चक्कर येऊन मोटार सायकलवरुन पडल्याने त्यांच्या डोक्याला मार लागून दुखापत झाली होती.
त्यावर जे.जे.रुग्णालयात उपचार घेत असताना ब्रेन टयुमरमुळे स्रोक ॲटक आल्याने त्यांची शरीराची डावी
बाजू पॅरालाईज्ड झाली व ते दि. १८.०६.२०१९ पासून पॅरालिसिस आजाराने आजारी होते. वैद्यकीय मंडळाने
त्यांच्या दिनांक ०८.०४.२०२२ रोजीच्या अहवालान्वये श्री. धुरी यांना कायमस्वरुपी शासकीय सेवेसाठी अपात्र
ठरविले असून ते पोलीस शिपाई पदाच्या कामासाठी पात्र नसल्याचे प्रमाणित केले आहे. वैद्यकीय प्राधिकारी
यांनी श्री. धुरी यांना ८६ टक्के कायमस्वरुपाचे अपंगत्वाचे प्रमाणपत्र दिले आहे. पोलीस हवालदार पदाला
समकक्ष पद पोलीस आयुक्त, बृहन्मुंबई कार्यालयात उपलब्ध नसल्याने श्री.धुरी यांचेसाठी अधिसंख्य पद
निर्माण करण्यासंदर्भातील प्रस्ताव शासनास सादर करण्यात आला आहे. श्री.धुरी यांचे दि.२६.०१.२०२३ रोजी
निधन झाले आहे.
दिव्यांग व्यक्ती हक्क अधिनियम २०१६ मधील कलम २०(४) अन्वये सेवेत कार्यरत असताना दिव्यांगत्व
आल्यास कर्मचा-यास त्याच्या दिव्यांगत्वानुरुप सुयोग्य पदावर पदस्थापना दिली जाईल व मूळ धारण करत
असलेल्या पदाचे वेतन संरक्षण दिले जाईल. सदर पद उपलब्ध नसल्यास कर्मचा-यास दुसरे सुयोग्य पद
उपलब्ध होईपयंत किंवा त्याच्या नियत वयोमानानुसार सेवानिवृत्तीच्या दिनांकापयंत यापैकी जे आधी घडेल
तोपयंत अधिसंख्य पदनिर्माण करुन त्यावर पदस्थापना दिली जाईल, अशी तरतूद करण्यात आली आहे. सदर
तरतूद विचारात घेऊन दिवंगत धुरी यांच्याकरीता सेवासंरक्षणासहीत सर्व लाभ देण्याकरीता पोलीस हवालदार
# Page 2
शासन निर्णय क्रमांकः संकीर्ण-१२२३/१९१५/प्र.क्र.१११०/पोल-५ब,
या संवर्गातील एक अधिसंख्य पद दि. १८.०६.२०१९ पासून ते त्यांच्या निधन दि.२६.०१.२०२३ पयंत निर्माण
करण्यास उच्चस्तरीय सचिव समितीने चक्रीय पध्दतीने मान्यता दिली आहे.
शासन निर्णय :-
दिवंगत साईनाथ दशरथ धुरी पोलीस हवालदार/२९०५९, कार्यरत काळाचौकी पोलीस ठाणे,मुंबई यांचे
एस-८ (२५५००-८११००) या वेतनश्रेणीतील वेतन काढण्यासाठी पोलीस हवालदार संवर्गातील एक अधिसंख्य
पद एक अधिसंख्य पद दि. १८.०६.२०१९ पासून ते त्यांच्या निधन दि.२६.०१.२०२३ पयंत निर्माण करण्यास या
शासन निर्णयान्वये मान्यता देण्यात येत आहे.
२. सदर अधिसंख्य पद पोलीस आयुक्त बृहन्मुंबई यांच्या आस्थापनेवर निर्माण करण्यात येत आहे.
३. सदर पद दिव्यांग व्यक्ती हक्क अधिनियम २०१६ मधील कलम २०(४) मधील तरतूदीनुसार, दिवंगत
धुरी यांना सेवा संरक्षणासहित सर्व लाभ देण्याकरिता, दि.१८.०६.२०१९ ते २६.०१.२०२३ या कालावधीपयंत
निर्माण करण्यात येत आहे.
४. सदर पदाच्या वेतन व भत्तयावरील खर्च हा “ मागणी क्रमांक-बी-१, मुख्यलेखाशीर्ष २०५५-
पोलीसउपलेखाशिर्ष-१०८, राज्य मुख्यालय पोलीस(०२) शहर पोलीस(०२)(०१)शहर पोलीस आस्थापना
२०५५००९७-०१(वेतन) ” या लेखाशिर्षाखाली खर्ची टाकण्यात यावा.
५. सदर शासन निर्णय वित्त विभागाच्या अनौपचारिक संदर्भ क्रमांक ६१/आपुक,दिनांक ०७.०३.२०२४
अनुसार, उच्च स्तरीय सचिव समितीच्या चक्रीय पध्दतीने घेतलेल्या मान्यतेनुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध