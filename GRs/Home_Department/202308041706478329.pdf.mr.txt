# Page 1
पोलीस आयुक्त, औरंगाबाद शहर यांच्या आस्थापनेवर पोलीस उप आयुक्त दर्जाची २ पदे स्थानांतरणाने उपलब्ध करून देणेबाबत.
महाराष्ट्र शासन
गृह विभाग
शासन निर्णय क्रमांक: ओपीओ-०६२२/प्र.क्र.५१/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : ०४ ऑगस्ट, २०२३.
वाचा : १) अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांचे पत्र क्र. पोमसं/२६-अ//४७/२-पोउआ पदे निर्माण-औरंगाबाद श./६६/२०२१, दि.९/५/२०२२ व दि.२२/०२/२०२३.
२) वित्त विभाग, शासन निर्णय क्र. संकीर्ण-२०१५/प्र.क्र.४१/अर्थ-१, दि.०२.०६.२०१५.
प्रस्तावना :
पोलीस अधीक्षक (प्रशासन), विशेष सुरक्षा, राज्य गुप्तवार्ता विभाग, मुंबई हे पद शा. नि.
दि.१५/०६/२०११ व पोलीस अधीक्षक, मोटार परिवहन विभाग (मुख्यालय), पुणे हे पद शा. नि.
दि.०१/०५/१९६० व्दारे निर्माण करण्यात आले असून, उपरोक्त पदे दि.२२/०८/२०१९ आणि दि.३१/१२/२०१५ रोजी पासून रिक्त आहेत. म्हणून, उक्त ०२ पदे अनुक्रमे आयुक्त, राज्य गुप्तवार्ता विभाग, महाराष्ट्र राज्य, मुंबई आणि संचालक व अपर पोलीस महासंचालक, दळणवळण विभाग, महाराष्ट्र राज्य, पुणे यांच्या आस्थापनेवरुन पोलीस आयुक्त, औरंगाबाद शहर यांच्या आस्थापनेवर वर्ग करणेबाबतची शिफारस पोलीस महासंचालक कार्यालयाने उपरोक्त क्र. १ च्या पत्राव्दारे शासनास केली आहे.
२. म्हणून, (अ) पोलीस अधीक्षक (प्रशासन), विशेष सुरक्षा, राज्य गुप्तवार्ता विभाग, मुंबई व (ब) पोलीस अधीक्षक, मोटार परिवहन विभाग (मुख्यालय), पुणे अशी ०२ पदे पोलीस आयुक्त, औरंगाबाद शहर यांच्या आस्थापनेवर स्थानांतरणाने उपलब्ध करून देण्याबाबतचा प्रस्ताव शासनाच्या विचाराधीन होता. त्यानुषंगाने शासनाने पुढीलप्रमाणे निर्णय घेतला आहे.
शासन निर्णयः- आयुक्त, राज्य गुप्तवार्ता विभाग, महाराष्ट्र राज्य, मुंबई यांच्या आस्थापनेवरुन पोलीस अधीक्षक (प्रशासन), विशेष सुरक्षा, राज्य गुप्तवार्ता विभाग, मुंबई हे पद आणि संचालक व अपर पोलीस महासंचालक, दळणवळण विभाग, महाराष्ट्र राज्य, पुणे यांच्या आस्थापनेवरुन पोलीस अधीक्षक, मोटार परिवहन विभाग (मुख्यालय), पुणे अशी ०२ पदे पोलीस आयुक्त, औरंगाबाद शहर यांच्या आस्थापनेवर वर्ग करण्यास शासन मान्यता देण्यात येत आहे. पोलीस आयुक्त, औरंगाबाद यांचे आस्थापनेवर या पदांचे नामाभिमान "पोलीस उप आयुक्त" असे राहील.
# Page 2
शासन निर्णय क्रमांक: ओपीओ-०६२२/प्र.क्र.५१/पोल-३
२. सदर शासन निर्णय वित्त विभाग शासन निर्णय क्र. संकीर्ण-२०१५/प्र.क्र.४१/अर्थ-१, दि.०२.०६.२०१५ व्दारे विभागास प्रदान करण्यात आलेल्या अधिकारानुसार निर्गमित करण्यात येत आहे.