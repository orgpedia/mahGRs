# Page 1
महाराष्ट्र राज्य मार्ग परिवहन महामंडळाच्या ताब्यातील अतिरिक्त जमिनींचा व्यापारी तत्वावर उपयोग
करण्यासाठी सुधारीत धोरणास मंजूरी मिळण्याबाबत.
महाराष्ट्र शासन
गृह विभाग
शासन निर्णय क्र.एसटीसी-०४२२/प्र.क्र.१५५/परि-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०७ ऑक्टोबर, २०२४
संदर्भ :-
१) शासन निर्णय क्र.एसटीसी-३४००/प्र.क्र.१४८/परि-१, दि. ०१/०२/२००१.
२) शासन निर्णय क्र.मुद्रांक -२०२०/ प्र.क्र. १३/ नवि-३२, दि. ०२/१२/२०२१.
३) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.
राप/स्थाअ/व्यासं/बीओटी/१२१३ दि.०६/०५/२०२२.
४) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.
राप/स्थाअ/व्यासं/बीओटी/१३६७ दि.२३/०५/२०२२.
५) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे यांचे पत्र क्र.
राप/स्थाअ/व्यासं/बीओटी/१४०२ दि.२६/०५/२०२२.
६) उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे यांचे पत्र क्र.
राप/स्थाअ/व्यासं/बीओटी/५४०० दि.०६/१२/२०२२.
प्रस्तावना:-
महाराष्ट्र राज्य मार्ग परिवहन महामंडळाची स्थापना राज्य शासनाकडून आर. टी. सी. ॲक्ट १९५० मधील
कलम ३ नूसार करण्यात आली. त्यानुसार संपूर्ण महाराष्ट्र राज्यातील क्षेत्रात म. रा. मा. प. महामंडळामार्फत
परिवहन सेवा पुरविणे सुरू आहे. महामंडळाचे मुख्य उद्दीष्ट्ट राज्यभरात मुख्यत्वे ग्रामिण भागाची शहरी भागासोबत
प्रवासी वाहतूकीद्वारे जोडणी करणे आहे. रा. प. महामंडळास त्यांचे उद्दीष्ट्ट साध्य करण्याच्या अनुषंगाने बसस्थानके,
बस आगार बांधण्याकरीता राज्य शासनाकडून राज्यभरात विविध ठिकाणी जागा देण्यात आलेल्या आहेत.
वाढते शहरीकरण, त्यानुसार होणारे अनधिकृत अतिक्रमण यामुळे सदर जागांचा पूर्ण क्षमतेने वापर होत
नाही, त्याचबरोबर वाढत असलेली खाजगी प्रवासी वाहतूक सेवा, स्थानिक प्रशासनाची वाहतूक सेवा, अपू-या
पायाभूत सुविधा असून सुद्धा सेवा पुरवणे क्रमप्राप्त आहे, यामुळे रा. प. महामंडळाचा नफा वर्षागणिक कमी होत
जाऊन सध्या महामंडळास आर्थिक तोटा सहन करावा लागत आहे. यात प्रामुख्याने कोरोना विषाणुच्या संसर्गामुळे
बंद असलेली व इतर कारणांमुळे विस्कळीत झालेली रा.प. महामंडळाची वाहतूक या गोष्ट्टींचा प्रामुख्याने
वाहतूकीवर व रा.प. महामंडळाच्या वित्तिय स्थितीवर परिणाम झाला आहे.
सन २००१ साली देखिल रा.प. महामंडळास बिकट आर्थिक परिस्थितीला सामोरे जावे लागले होते.
त्यावेळी शासनाने रा.प. महामंडळास त्यांच्या ताब्यातील शासकीय व भूसंपादन करुन ताब्यात घेतलेल्या
जमिनींच्या अतिरिक्त जागेचा काही अटी व शतींनुसार व्यापारी उपयोग करण्यास संदर्भ क्र. १ च्या शासन
निर्णयान्वये मंजूरी दिली होती. संदर्भीय पत्र क्र. ३,४,५ व ६ अन्वये उपाध्यक्ष व व्यवस्थापकीय संचालक, म. रा. मा.
प. महामंडळ यांनी महाराष्ट्र राज्य मार्ग परिवहन महामंडळाच्या ताब्यातील अतिरिक्त जमिनींचा व्यापारी तत्वावर
# Page 2
शासन निर्णय क्रमांकः एसटीसी-०४२२/प्र.क्र.१५५/परि-१
उपयोग करण्याच्या सुधारीत धोरणास मंजूरी मिळणेबाबत विनंती केली आहे. त्यानुसार सदर धोरणामधे सुधारणा
करण्याची बाब शासनाच्या विचाराधीन होती.
शासन निर्णय :-
महाराष्ट्र राज्य मार्ग परिवहन महामंडळाच्या ताब्यातील अतिरिक्त जमिनींचा व्यापारी तत्वावर उपयोग
करण्यासाठीच्या सुधारीत धोरणास खालील प्रमाणे मान्यता देण्यात येत आहे :-
(१) विषयांकित प्रकल्प व्यवहार्य होण्यासाठी भाडेपट्टा कराराचा कालावधी ३० वषांऐवजी ६० वर्ष करणे.
(२) डी.सी.पी.आर. २०३४ व यू.डी.सी.पी.आर.-२०२० मधील तरतुदीनुसार भूखंडावर सर्व प्रकारे उपलब्ध
होणारे चटईक्षेत्र (महामंडळाच्या बांधकामासाठीचे ०.५ वगळता) व्यापारी तत्वावर वापरणे.
(३) मुंबई शहरातील रा.प. महामंडळाच्या जागांचा विकास आर्थिकदृष्ट्टया फायदेशीर होण्यासाठी डीसीपीआर-
२०३४ मधील चटईक्षेत्र वापराच्या तरतुदी युडीसीपीआर-२०२० नुसार करणे. याबाबत नगर विकास
विभागाची अधिसुचना दि.०२ डिसेंबर, २०२१ मधील तक्त्यातील अनु.क्र.४४ मधील ७.१ मध्ये दिलेल्या
सुधारणेनुसार कार्यवाही करावी.
(४) रा.प. महामंडळास मालकी हक्काने प्राप्त झालेल्या शासकीय जमिनींचा व्यापारी तत्वावर उपयोग करतांना
प्राप्त फायद्यातील ५० % रक्कम महामंडळाने शासनास जमा केल्यानंतर त्याची प्रतिपुर्ती शासनाकडून
महामंडळास करण्यात येईल.
(५) बीओटी प्रकल्पाच्या निविदा रा.प. महामंडळाच्या स्तरावर अंतिम करण्यास रा.प. महामंडळास परवानगी
देण्यात येत आहे.
(६) सदरचे प्रस्तावित धोरण भाडेतत्तवावर घेतलेल्या खाजगी जमिनींना लागू करण्यासाठी मूळ जमिन
मालक/त्यांचे कायदेशिर वारसदार यांच्याशी चर्चा / वाटाघाटी करून त्यांच्या सहमतीनंतर हे धोरण लागू
होईल.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात
# Page 3