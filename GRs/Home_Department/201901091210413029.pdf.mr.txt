# Page 1
मोटार वाहन विभागांतर्गत परिवहन कार्यालयांच्या अखत्यारितील शिबीर कार्यालयाकरिता GeM पोर्टलवरुन टॅबलेट खरेदी करण्यास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०७१८/प्र.क्र.१४१/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०९ जानेवारी, २०१९
वाचा : १) उद्योग उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-II/उद्योग-४, दि.०१.१२.२०१६ २) उद्योग उर्जा व कामगार विभाग, शासन निर्णय क्र. संकीर्ण-२०१६/प्र.क्र.२१५/उद्योग-४, दि.२४.०८.२०१७ ३) परिवहन आयुक्त, महाराष्ट्र राज्य, मुंबई यांचे पत्र क्र.पआका /का.११ /संगणक /LLR Tab Purf/ Plan २०१८/ जा.क्र.८४६२, दि.०८.०६.२०१८, जा.क्र.१३००८, दि.०४.०९.२०१८ व जा.क्र.१४७३४, दि.१२.११.२०१८ ४) गृह विभाग, शासन निर्णय क्र. गृहआ-२०१५/प्र.क्र.२३०/आस्थापना-२, दि.२०.०५.२०१५ ५) प्रकल्प अंमलबजावणी समितीची दि. २७.०९.२०१८ रोजी झालेली बैठक
प्रस्तावना : मोटार वाहन विभागातील ५० परिवहन कार्यालयांपैकी ४४ कार्यालयांमध्ये शिबीर कार्यालयाचे काम केले जाते. शिबीर कार्यालयामध्ये शिकाऊ अनुज्ञप्ती व पक्की अनुज्ञप्तीचे काम केले जाते.
सद्यस्थितीत शिकाऊ अनुज्ञप्तीकरीता मानवी पद्धतीने चाचणी केली जाते. सदर पद्धत अधिक पारदर्शक व गतीमान करण्याकरीता ती संगणकीकृत करणे आवश्यक आहे. शिकाऊ अनुज्ञप्ती प्रक्रिया पूर्ण संगणकीकृत करण्याकरीता प्रत्यक्ष शिबीर कार्यालयास टॅबलेट उपलब्ध करुन दिल्यास शिकाऊ अनुज्ञप्तीची चाचणी राष्ट्रीय सूचना केंद्र यांनी विकसीत केलेल्या प्रणालीद्वारे या टॅबलेट च्या मार्फत घेणे शक्य होणार असल्याने परिवहन कार्यालयांच्या अखत्यारितील शिबीर कार्यालयाकरिता GeM पोर्टलवरुन टॅबलेट खरेदी करण्याबाबतचा प्रस्ताव शासनाच्या विचाराधीन होता.
शासन निर्णयः मोटार वाहन विभागांतर्गत ११ प्रादेशिक परिवहन कार्यालयाकरिता प्रत्येकी १५ टॅबलेट व ३२ उप प्रादेशिक परिवहन कार्यालयाकरिता प्रत्येकी १० टॅबलेट असे ४८५ व राखीव १५ असे एकुण ५०० टॅबलेट GeM पोर्टलवरुन खरेदी करण्यास प्रशासकीय व वित्तीय मान्यता देण्यात येत आहे.
२. सदरची खरेदी खरेदी करताना उद्योग, उर्जा व कामगार विभागाच्या दि.०१.१२.२०१६ व दि.२४.०८.२०१७ रोजीच्या शासन निर्णयामध्ये नमूद तरतुदींचे काटेकोरपणे पालन करण्यात यावे. तसेच
# Page 2
शासन निर्णय क्रमांकः एमव्हीडी-०७१८/प्र.क्र.१४१/परि-४
शासनाने वेळोवेळी विहित केलेल्या खरेदीबाबतच्या अटी व शर्तीनुसार व GeM पोर्टलवरील अटी व शर्ती नुसार खरेदी प्रक्रियेची कार्यपद्धती अवलंबवावी.
३. यासाठी येणारा खर्च हा “मागणी क्र. बी-३, लेखाशीर्ष २०४१, वाहनांवरील कर (०१) (०४ ) कार्यालयीन अभिलेखांचे संगणकीकरण (मोटार वाहन आणि मोटार अपघात दावा न्यायाधिकरण) (२०४१ ०२९७), १३ कार्यालयीन खर्च” या लेखाशीर्षाखाली सन २०१८-१९ या आर्थिक वर्षाकरिता उपलब्ध असलेल्या मंजूर अनुदानातून खर्ची टाकण्यात यावा.
४. सदरहू शासन निर्णय वित्तीय अधिकार नियम पुस्तिका, १९७८ मधील भाग - पहिला, उप विभाग दोन मधील अनुक्रमांक २७- अ, नियम ७६ अन्वये प्रशासकीय विभागास असलेल्या पूर्ण अधिकारानुसार व दि.२७.०९.२०१८ रोजी झालेल्या प्रकल्प अंमलबजावणी समितीच्या बैठकीत झालेल्या निर्णयानुसार निर्गमित करण्यात येत आहे.