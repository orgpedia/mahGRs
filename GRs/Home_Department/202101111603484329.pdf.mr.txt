# Page 1
मा.सर्वोच्च न्यायालयाचे विशेष अनुमती याचिका क्र. ३५४३/२०२० दिलेल्या आदेशानुसार राज्यस्तरीय व जिल्हास्तरीय पर्यवेक्षण समिती स्थापन करणेबाबत.
महाराष्ट्र शासन
गृह विभाग
शासन निर्णय क्रमांकः न्यायाप्र-३६२०/प्र.क्र.१०४/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : ०८.०१.२०२१.
वाचा : १. मा.सर्वोच्च न्यायालयाचे विशेष अनुमती याचिका क्र.३५४३/२० मधील आदेश, दि.०२.१२.२०२०
प्रस्तावना :
मा.सर्वोच्च न्यायालयाने विशेष अनुमती याचिका क्र.३५४३/२०२० मध्ये सर्व पोलीस ठाण्यामध्ये सीसीटीव्ही कॅमेरे बसविण्याबाबत तसेच राज्य व जिल्हास्तरावर पर्यवेक्षण समिती (Oversight Committee) स्थापन करण्याचे आदेश दिलेले आहेत, यानुषंगाने पोलीस ठाण्यामधील सीसीटीव्ही कॅमे-याबाबत राज्य व जिल्हास्तरावर पर्यवेक्षण समिती ( Oversight Committee) स्थापन करणेची बाब विचाराधीन होती.
शासन निर्णय:
मा.सर्वोच्च न्यायालयाच्या आदेशानुसार राज्यस्तरावरील पर्यवेक्षण समिती (State Oversight Committee )समिती स्थापन करण्यास मान्यता देण्यात येत आहे.सदर रचना खालीलप्रमाणे राहील
१. अपर मुख्य सचिव, गृह विभाग, महाराष्ट्र राज्य - अध्यक्ष २.अपर मुख्य सचिव,वित्त विभाग, महाराष्ट्र राज्य - सदस्य ३.पोलीस महासंचालक,महाराष्ट्र राज्य सदस्य ४. सदस्य सचिव, राज्य महिला आयोग, महाराष्ट्र राज्य सदस्य
२. राज्यस्तरावरील पर्यवेक्षण समिती (State Oversight Committee)ची कर्तव्य व जबाबदारी खालीलप्रमाणे असेल
१. सीसीटीव्ही कॅमेरे आणि त्याबाबतचे साहित्य खरेदी, साहित्याचे वाटप व स्थापना.
२. सीसीटीव्ही कॅमेरे व त्याअनुषंगाने आवश्यक अर्थसंकल्पीय तरतुद करणे.
३. सीसीटीव्ही कॅमे-यांच्या देखभालीबाबत वेळोवेळी आढावा घेणे.
४. जिल्हास्तरावरील पर्यवेक्षण समितीद्वारे प्राप्त प्रस्ताव / विनती यांची छाननी करणे तसेच याबाबत निर्णय घेणे.
# Page 2
शासन निर्णय क्रमांकः न्यायाप्र-३६२०/प्र.क्र.१०४/पोल-३
५. जिल्हास्तरावरील पर्यवेक्षण समितीमार्फत मासिक अहवाल प्राप्त करुन घेणे तसेच नादुरुस्त उपकरणांबाबत तात्काळ सुचना करणे.
३. मा. सर्वोच्च न्यायालयाच्या आदेशानुसार जिल्हास्तरावरील पर्यवेक्षण समिती (District Oversight Committee )समिती स्थापन करण्यास मान्यता देण्यात येत आहे. सदर रचना खालीलप्रमाणे राहील -
१. संबधित विभागाचे विभागीय आयुक्त. - अध्यक्ष २. जिल्हाधिकारी. सदस्य ३. शहरी क्षेत्रात महापौर तसेच ग्रामीण क्षेत्रात सभापती जिल्हा परिषद सदस्य ४. पोलीस अधिक्षक सदस्य
पोलीस महासंचालकांनी उपरोक्तप्रमाणे प्रत्येक जिल्ह्यासाठी स्वतंत्र समिती गठित
करणेबाबतचे आदेश निर्गमित करावेत.तसेच प्रत्येक पोलीस ठाण्यामधील सीसीटीव्ही कॅमेरे सुरळीत सुरु राहतील याची जबाबदारी पोलीस ठाण्याच्या प्रभारी अधिका-याची असेल. याबाबत पोलीस महासंचालक यांनी सविस्तर सुचना निर्गमित कराव्यात.
४. राज्यस्तरावरील पर्यवेक्षण समितीप्रमाणेच जिल्हास्तरावरील पर्यवेक्षण समिती ( ( District Oversight Committee) ची जबाबदारी खालीलप्रमाणे असेल -
१. सीसीटीव्ही कॅमेरे व त्यासोबतची उपकरणे यांच्या देखभालीबाबत वेळोवेळी पहाणी करणे.
२. पोलीस ठाण्याचा प्रभारी अधिकारी यांना सीसीटीव्ही कॅमेरे सुरळीत कार्यरत ठेवण्याबाबत व देखभालीबाबत सुचना देणे.
३. सीसीटीव्ही कॅमेरे व त्यासोबतच्या उपकरणे सुरु असल्याबाबत राज्यस्तरीय पर्यवेक्षण समितीला मासिक अहवाल सादर करणे.
४. मानवी हक्कांचे उल्लघंन झालेल्या तथापि नोंद न झालेल्या प्रकरणाबाबत सीसीटीव्ही फुटेजची तपासणी करणे.
# Page 3