# Page 1
मे. युबीएम इंडिया प्रा.लि. या घटकाने दि. ०५ सप्टेंबर, २०१८ ते ०७ सप्टेंबर, २०१८ या कालावधीत आयोजित केलेल्या “फुड ॲण्ड हॉटेल इंडिया-२०१८” या कार्यक्रमासाठी परदेशातुन आयात करण्यात येणाऱ्या वाईनवरील लेबल नोंदणी शुल्कातुन सुट मिळण्याबाबत.
महाराष्ट्र शासन
गृह विभाग
शासन निर्णय क्रमांक: एमआयएस ०७१८/प्र.क्र. ०५/शिकाना/राउशु-३ पाचवा मजला, विस्तार, मंत्रालय, मुंबई
तारीख: ०९ ऑगस्ट, २०१८
प्रस्तावना - मे. युबीएम इंडिया प्रा. लि. या घटकाने हॉटेल सहारा स्टार, मुंबई येथे दि. ०५ सप्टेंबर, २०१८ ते ०७ सप्टेंबर, २०१८ या कालावधीत “फुड ॲण्ड हॉटेल इंडिया - २०१८” हा कार्यक्रम आयोजित केला आहे.
सदर कार्यक्रमात वाईन उत्पादकांनी उत्पादीत केलेल्या वाईनची विक्री होणार नसून फक्त चव चाखण्याकरिता मोफत पिण्यास देण्यात येणार आहे.
उपरोक्त कार्यक्रमामध्ये प्रदर्शित होणारी वाईन परदेशातून आयात करण्यात येणार असून ती राज्यातील अधिकृत नोंदणी केलेल्या एफएल-१ अनुज्ञप्तीधारकाकडून उपलब्ध करून घेणार असल्याचे कळवून त्या ब्रॅण्डकरिता लेबल नोंदणी शुल्क व त्यावरील विशेष शुल्कातून सूट मिळण्याकरिता अर्जदाराने विनंती केली आहे. यानुषंगाने आयुक्त, राज्य उत्पादन शुल्क, महाराष्ट्र राज्य, मुंबई यांचे जा.
क्र. एफएलआर १११८/१४४३३/५-ब, दिनांक १५.०६.२०१८ रोजीच्या पत्रान्वये शासन मान्यतेस्तव प्रस्ताव सादर करण्यात आला होता. सदर बाब विचारात घेवून शासनाने पुढीलप्रमाणे निर्णय घेतला आहे.
शासन निर्णय मे. युबीएम इंडिया प्रा. लि. या घटकाने हॉटेल सहारा स्टार, मुंबई येथे दि. ०५ सप्टेंबर, २०१८ ते ०७ सप्टेंबर, २०१८ या कालावधीत आयोजित “फुड ॲण्ड हॉटेल इंडिया- २०१८” या कार्यक्रमात परदेशातून आयात करण्यात येणाऱ्या वाईनच्या लेबल्सवरील नोंदणीकरण शुल्कातुन महाराष्ट्र दारूबंदी अधिनियमाच्या कलम १३९ मधील उपकलम (१)(ड-१) च्या तरतूदीनुसार खालील अटींच्या अधीन राहून सूट देण्यास शासन मंजूरी देण्यात येत आहे.
१) पर्यवेक्षणासाठी विभागाचा प्रतिनिधी नेमल्यास त्याबाबतचे शुल्क घटकाला अदा करावे लागेल.
याबाबतच्या अनुज्ञप्तीसाठी लागणारे शुल्क भरणे घटकास बंधनकारक राहील.
२) सदर कार्यक्रमासाठी घटकाला एक दिवसाची व इतर आवश्यक अनुज्ञप्त्या घ्याव्या लागतील.
शासनाच्या प्रचलित नियमातील तरतूदीनुसार आवश्यक शुल्क भरावे लागेल.
# Page 2
शासन निर्णय क्रमांकः एमआयएस ०७१८/प्र.क्र. ०५/शिकाना/राउशु-३
३) वरील अनुज्ञप्ती मंजूरीबाबत तसेच मद्य वाहतूकीसाठी वाहतूक परवाने मंजूरीबाबतची कार्यवाही अधीक्षक, राज्य उत्पादन शुल्क, मुंबई उपनगरे यांचेमार्फत करण्यात येईल.
४) वाईनच्या ब्रॅण्डची यादी आयोजकांनी आयुक्त, राज्य उत्पादन शुल्क, महाराष्ट्र राज्य, मुंबई यांना तात्काळ द्यावी.
हा शासन निर्णय वित्त विभाग अनौ. संदर्भ क्र. २१६/२०१८/व्यय-८, दिनांक ०७.०८.२०१८ अन्वये वित्त विभागाच्या सहमतीने निर्गमित करण्यात येत आहे.