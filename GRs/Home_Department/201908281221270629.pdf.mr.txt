# Page 1
महाराष्ट्र शासन
गृह विभाग
शासन ज्ञापन क्र. दुरुस्ती-०११९/प्र.क्र.१८४/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक २८ ऑगस्ट २०१९.
विषय पोलीस आयुक्त, बृहन्मुंबई यांच्या आस्थापनेवरील पोलीस उप आयुक्त, परिमंडळ-८, यांचे स्वीय कक्ष व प्रसाधनगृह यांचे नूतनीकरण करण्यासाठी प्रशासकीय मान्यता मिळणेबाबत.
संदर्भ : १) शासन परिपत्रक, वित्त विभाग, क्र. विअप्र-२०१४/ प्र.क्र.४९/१४/ विनियम, दिनांक ०५.०१.२०१५.
२) शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७.०४.२०१५.
३) पोलीस आयुक्त, बृहन्मुंबई, यांच्या कार्यालयाचे पत्र क्र. पोआ/ कक्ष-८(११)/६०/ अनि./ १/शा.१८३/९, दिनांक १९.०८.२०१९.
ज्ञापन.
पोलीस आयुक्त, बृहन्मुंबई, यांनी पोलीस उप आयुक्त, परिमंडळ - ८, यांच्या कार्यालयातील पोलीस उप आयुक्त यांचे स्वीय कक्ष व प्रसाधनगृह यांचे नूतनीकरण करण्यासाठी रु.१९,९८,४८३/- इतक्या खर्चाच्या अंदाजास प्रशासकीय मान्यता मिळणेबाबतचा प्रस्ताव सादर केला आहे.
२. उक्त खर्चाचे अंदाज हे उपविभागीय अभियंता, वांद्रे (सा.बां.) उपविभाग क्र. १, यांनी सन २०१९-२० च्या दरसूचीनुसार तयार केले असून ते कार्यकारी अभियंता, उत्तर मुंबई (सा.बां.) विभाग, यांनी साक्षांकित केले आहेत.
३. त्या अनुसार, पोलीस उप आयुक्त, परिमंडळ - ८, बृहन्मुंबई, यांचे स्वीय कक्ष व प्रसाधनगृह यांचे नूतनीकरण करण्यासाठी रु. १९,९८,४८३/- (रुपये एकोणीस लक्ष, अठ्याण्णव हजार, चारशे त्र्याऐंशी फक्त) इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता प्रदान करण्यात येत आहे: १) उक्त कामास सा.बां. विभागाकडून तांत्रिक मंजुरी प्राप्त करणे आवश्यक आहे.
२) खर्चाचे अंदाज हे पोलीस सह आयुक्त (प्रशासन), बृहन्मुंबई, यांनी साक्षांकित करावे.
३) निधी उपलब्ध झाल्याशिवाय काम सुरु नये.
४. उक्त खर्च हा, गृह विभाग - मागणी क्र. बी-१, २०५५, ०० पोलीस, १०८, राज्य मुख्यालय पोलीस, (०२) शहर पोलीस, (०२)(०१) शहर पोलीस-आस्थापना (२०५५००९७), (दत्तमत)(अनिवार्य) २७ लहान बांधकामे, याखाली उपलब्ध असलेल्या अनुदानातून भागविण्यात यावा.
# Page 2
शासन ज्ञापन क्रमांकः दुरुस्ती-०११९/प्र.क्र.१८४/पोल-७.
हे ज्ञापन, वित्तीय अधिकार नियम पुस्तिका, १९७८, भाग पहिला, उपविभाग पाच, अ.क्र.१०, अन्वये प्रशासनिक विभाग या नात्याने गृह विभागास प्राप्त अधिकरांचा वापर करुन निर्गमित करण्यात येत आहे.