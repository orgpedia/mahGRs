# Page 1
"महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२" याच्या सुधारित परिशिष्टात निर्दिष्ट “पोलीस उप अधीक्षक/ सहायक पोलीस आयुक्त", गट अ, या अधिसंख्य पदांवर नियुक्ती देणेबाबत.
महाराष्ट्र शासन
गृह विभाग
शासन आदेश क्र. रापोसे-१७२२/प्र.क्र.१८७/पोल-१अ.
दुसरा मजला, मंत्रालय, मादाम कामा मार्ग, हुतात्मा राजगुरु चौक, मुंबई. पिन - ४०० ०३२.
दिनांक : ०६ जुलै, २०२३.
संदर्भ : १) शासन निर्णय, सा. प्र. विभाग, क्र. टीआरएन-२०१३/प्र.क्र.८४/१३/१२-अ, दि.२०.०१.२०१४.
२) शासन निर्णय, सा.प्र.विभाग, क्र. टीआरएन-०५१४/प्र.क्र.७/१४/१८-ब, दि. २४.०४.२०१५.
३) शासन निर्णय, सा.प्र.विभाग, क्र.बीसीसी-११२२/प्र.क्र.१२८/१६-ब, दि. २१.०९.२०२२.
४) शासन पत्र, सा.प्र. विभाग, क्र.टीआरएन-१०२२/प्र.क्र.१०१/सीपीटीपी, दि. २०.१०.२०२२.
५) शासन निर्णय, सा.प्र.विभाग, क्र.बीसीसी-११२२/प्र.क्र.१२८/१६-ब, दि. ३१.०१.२०२३.
शासन आदेश
"महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२" (२०२२ चा महा.अधि.क्र.४५) याच्या कलम ३ मधील तरतुदींनुसार, पोलीस महासंचालक, महाराष्ट्र राज्य, यांच्या आस्थापनेवर, याद्वारे, “पोलीस उप अधीक्षक/ सहायक पोलीस आयुक्त, गट अ” (एस-२०: ५६१००-१७७५००) यांची आठ अधिसंख्य पदे निर्माण करण्यात येत आहेत.
२. उक्त अधिनियमाच्या कलम ४ च्या पोटकलम (१) व (२) यांमधील तरतुदींनुसार, पुढील तक्त्यातील स्तंभ (२) मध्ये नमूद उमेदवारांना, स्तंभ (३) मध्ये निर्दिष्ट अधिसंख्य पदांवर, परिवीक्षाधीन म्हणून, पुढील अटी व शर्तीवर, याद्वारे, नियुक्ती देण्यात आहे:
------------------------------------------------------------------------------------------------------------------------------------------------------------------------------
| अ.क्र. (9) | उमेदवाराचे नाव (श्री./श्रीम.) (२) | "महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२" च्या सुधारित अनुसूचीत निर्दिष्ट पद (३) |
| १. | श्रीनिवास अरुण पवार | पोलीस उप अधीक्षक/ सहायक पोलीस आयुक्त, गट-अ |
| २. | संदीप गोविंदराव पाटील |
| ३. | शाम सुदाम पानेगावकर |
------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः रापोसे-१७२२/प्र.क्र.१८७/पोल-१अ
------------------------------
| ४. | अरविंद नारायण रायबोले |  |
| ५. | प्रतीक्षा नामदेव खेतमालीस |
| ६. | करिश्मा प्रताप चौधरी |
| ७. | वंदना अशोक कारखेले |
| ८. | आरती राजेंद्र पवार |
------------------------------
अटी व शर्ती
१) एकत्रित परिवीक्षाधीन प्रशिक्षण कार्यक्रमाचा दोन वर्षांचा कालावधी हा उक्त उमेदवारांचा परिवीक्षावधी राहील.
२) उक्त उमेदवारांनी शासनास सादर केलेल्या बंधपत्रातील अटी व शर्ती त्यांच्यावर बंधनकारक असतील.
३) उक्त उमेदवारांना महाराष्ट्र नागरी सेवा नियम, महाराष्ट्र पोलीस अधिनियम (१९५१ चा २२), तसेच महाराष्ट्र शासन आणि पोलीस महासंचालक, महाराष्ट्र राज्य, यांनी वेळोवेळी निर्गमित केलेले नियम/आदेश बंधनकारक राहतील.
४) शासन निर्णय, सामान्य प्रशासन विभाग, क्र. टीआरएन - ०५१७/प्र.क्र.३६/सीपीटीपी, दिनांक २१.०७.२०१७ अनुसार एकत्रित परिविक्षाधीन प्रशिक्षण कार्यक्रमांतर्गत दोन वर्षाचा पदव्युत्तर पदवी अभ्यासक्रम [Master of Arts in Development Administration M.A. (D. Adm) with Specialization) विहित अर्हता गुणांसह उत्तीर्ण करणे उक्त उमेदवारांना बंधनकारक राहील. तसेच उक्त अभ्यासक्रमाच्या संबंधात शासन, यशदा आणि संबंधित विद्यापीठ यांनी वेळोवेळी निर्गमित केलेले नियम / आदेश/अनुदेश/निर्णय उमेदवारांवर बंधनकारक राहतील.
५) उक्त उमेदवारांनी उक्त अभ्यासक्रम विहित संधीत / कालावधीत उत्तीर्ण होणे बंधनकारक राहील.
६) उक्त उमेदवारांनी एकत्रित परिवीक्षाधीन प्रशिक्षण कार्यक्रम यामधील सर्व टप्प्यांचे प्रशिक्षण परिवीक्षावधीत पूर्ण करणे बंधनकारक राहील.
७) उक्त उमेदवारांची परिवीक्षावधीतील वर्तणूक समाधानकारक नाही किंवा त्यांच्या पदाला अनुरूप नाही, असे निदर्शनास आल्यास त्यांची सेवा, कोणतीही पूर्वसूचना न देता, समाप्त करण्यात येतील.
८) शासन निर्णय, सामान्य प्रशासन विभाग (माहिती तंत्रज्ञान), क्र.मातंसं १७१९/ प्र.क्र.१८/से.५/३९, दि. ३०/०७/२०१९, यामधील तरतुदींनुसार एकत्रित परिविक्षाधीन प्रशिक्षण कार्यक्रमांतर्गत पदव्युत्तर पदवी अभ्यासक्रम उत्तीर्ण झालेल्या अधिकाऱ्यांना संगणक हाताळणी/वापराबाबतचे ज्ञान असल्याचे समजण्यात येईल व अशा अधिकाऱ्यांनी "महाराष्ट्र नागरी सेवा (संगणक हाताळणी/वापराबाबतचे ज्ञान आवश्यक ठरविण्याबाबत) नियम, १९९९" याद्वारे विहित करण्यात आलेले प्रमाणपत्र सादर करणे आवश्यक असणार नाही.
पृष्ठ ३ पैकी २
# Page 3
शासन आदेश क्रमांकः रापोसे-१७२२/प्र.क्र.१८७/पोल-१अ
९) उक्त उमेदवारांना एतदर्थ मंडळाच्या हिंदी भाषा परीक्षा व मराठी भाषा परीक्षा उत्तीर्ण होण्यापासून सूट मिळाली नसल्यास, उक्त परीक्षा विहित कालावधीत उत्तीर्ण होणे आवश्यक राहील.
१०)उक्त उमेदवारांना "राष्ट्रीय निवृत्तिवेतन योजना" लागू राहील.
११) उक्त उमेदवारांना परिवीक्षावधीत नैमित्तिक रजा खेरीज करुन इतर कोणत्याही रजा अनुज्ञेय राहणार नाहीत.
३. वर नमूद अटी व शर्ती यांच्या व्यतिरिक्त महाराष्ट्र शासनाच्या अधिकाऱ्यांना लागू असलेले इतर सर्व सेवाविषयक सर्वसाधारण नियम व आदेश उक्त उमेदवारांना लागू राहतील.
४. उक्त पदावर नियुक्त केलेल्या उमेदवारांनी सोमवार, १७ जुलै २०२३ (म.पू.) रोजी महाराष्ट्र पोलीस अकादमी, नाशिक येथे प्रशिक्षणासाठी रुजू व्हावे.
५. उक्त उमेदवारांना नियुक्तीच्या पदावर रुजू होण्यासाठी प्रवास भत्ता देय असणार नाही.