# Page 1
परिवहन आयुक्त कार्यालयात कार्यरत असलेल्या मे. के. पी. एम. जी. प्रा. लि. या संस्थेच्या तांत्रिक सल्लागारांना मानधन अदा करण्यासाठी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०५१८/प्र.क.१०९/परि-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १९जानेवारी २०१९
वाचा : १) शासन निर्णय क्रमांकः एमव्हीडी-१२१२/प्र.क्र.७४/परि-४, दि.०१.०१.२०१६ व दि.३०.१२.२०१६ २) परिवहन आयुक्त कार्यालयाचे पत्र क्र. पआका/पुरवणी मागणी/का-१५/२०१८-१९/ जा.क्र .१४८३६, दि.१७.१०.२०१८ ३) परिवहन आयुक्त कार्यालयाचे पत्र क्र. पआका/का११/संगणक/आयटी सल्लागार/२०१८ जा.क्र.१५११५, दि.१४.१०.२०१८ ४) वित्त विभाग, शासन परिपत्रक क्र. अर्थसं-२०१८/प्र.क्र.६९/अर्थ-३, दि.०२.०४.२०१८ ५) वित्त विभाग, शासन परिपत्रक क्र.पूरक-२०१८/प्र.क्र.१३५/अर्थ-३, दि.०५.१२.२०१८
प्रस्तावना : संगणकीकरणाच्या विविध योजनांच्या अंमलबजावणीकरिता मोटार वाहन विभागामध्ये मे. के. पी.
एम. जी. प्रा. लि. मुंबई या संस्थेच्या १ वरिष्ठ व २ कनिष्ठ तांत्रिक सल्लागारांची संदर्भ क्र.१ वरील दि. ०१.०१.२०१६ रोजीच्या शासन निर्णयान्वये नियुक्ती करण्यात आली आहे. तसेच या सल्लागारांव्यतिरीक्त १ वरिष्ठ व ३ कनिष्ठ तांत्रिक सल्लागार यांची संदर्भ क्र.१ वरील दि. ३०.१२.२०१६ रोजीच्या शासन निर्णयान्वये नियुक्ती करण्यात आली आहे. परिवहन आयुक्त कार्यालयातील सदर २ वरिष्ठ व ५ कनिष्ठ तांत्रिक सल्लागार यांना वेळोवेळी मुदवाढ देण्यात आली आहे. सदर तांत्रिक सल्लागारांना माहे ऑगस्ट २०१८ ते माहे फेब्रुवारी २०१९ या कालावधीतील मानधन अदा करण्यासाठी "मागणी क्र. बी - ४ विक्रेय वस्तु व सेवा यावरील इतर कर व शुल्क, (००) (०१) परिवहन आयुक्त यांचे कार्यालय (२०४५ ००१९) २८-व्यावसायीक सेवा" या लेखाशिर्षांतर्गत पुरवणी मागणी प्रस्ताव नोव्हेंबर २०१८ च्या हिवाळी अधिवेशनामध्ये सादर करण्यात आला होता. महाराष्ट्र (तृतीय पुरवणी) विनियोजन अधिनियम २०१८ (सन २०१८ चा महाराष्ट्र अधिनियम क्र-६३) म्हणून महाराष्ट्र शासन राजपत्र असाधारण, भाग-४, दि.०३.१२.२०१८ मध्ये प्रसिद्ध झाला असून त्यानुषंगाने निधी वितरणाबाबत आवश्यक कार्यवाही करण्याच्या सूचना वित्त विभागाच्या संदर्भाधीन क्र. ५वरील दि.०५.१२.२०१८च्या शासन परिपत्रकानुसार देण्यात आल्या आहेत. त्यानुसार पुरवणी मागणीद्वारे मंजूर झालेला निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-०५१८/प्र.क्र.१०९/परि-४, दि. १९जानेवारी २०१९
शासन निर्णय: परिवहन आयुक्त कार्यालयात कार्यरत असलेल्या मे. के. पी. एम. जी. प्रा. लि. मुंबई या संस्थेच्या २ वरिष्ठ व ५ कनिष्ठ तांत्रिक सल्लागारांचे माहे ऑगस्ट२०१८ ते माहे फेब्रुवारी २०१९ याकालावधीतील मानधन अदा करण्यासाठी रु.१,३५,२६०००/- (रुपये एक कोटी पस्तीस लाख सव्वीस हजार फक्त) इतका निधी वितरीत करण्यास मान्यता देण्यात येत आहे.
२. यासाठी येणारा खर्च "मागणी क्र. बी-४ विक्रेय वस्तु व सेवा यावरील इतर कर व शुल्क, (००) (०१) परिवहन आयुक्त यांचे कार्यालय (२०४५ ००१९) २८-व्यावसायीक सेवा" या लेखाशीर्षांतर्गत उपलब्ध अनुदानातून भागविण्यात यावा.
३. उपरोक्त मंजूर करण्यात आलेले अनुदान ते ज्या बाबींसाठी खर्च करण्यास मंजूरी देण्यात आली आहे, त्याच बाबींसाठी खर्च करावे व त्याचे उपयोगिता प्रमाणपत्र शासनास सादर करण्याची दक्षता घ्यावी.
४. सदर शासन निर्णय, वित्त विभागाच्या अनौपचारीक संदर्भ क्र.३/२०१९/व्यय-८, दि.०५.०१.२०१९ अन्वये प्राप्त झालेल्या सहमतीनुसार निर्गमित करण्यात येत आहे.