# Page 1
येरवडा मध्यवर्ती कारागृह व सोलापूर जिल्हा कारागृह येथे नविन शौचालयांच्या बांधकामांच्या अंदाजपत्रकांस प्रशासकीय मान्यता व निधी मंजूरीस मान्यता देणेबाबत..
महाराष्ट्र शासन
गृह विभाग
शासन निर्णय क्र. जेएलएम-०८१८/प्र.क्र.११८ / तुरुंग-२,
मंत्रालय, दुसरा मजला, मुख्य इमारत, हुतात्मा राजगुरु चौक,
मादाम कामा रोड, मुंबई-४०० ०३२.
दिनांक : ३० ऑगस्ट, २०१८.
वाचा:
अपर पोलीस महासंचालक, कारागृह महानिरीक्षक व सुधारसेवा, महाराष्ट्र राज्य, पुणे यांचे अ.शा. पत्र क्र. जा.क्र. बीएलडी/ज. याचिका/४६ व १६७/२०१५/क-६(३) ७/१८, दिनांक २० जानेवारी, २०१८.
प्रस्तावना:
राज्यातील कारागृहातील स्नानगृहे, शौचालये बांधणे/दुरुस्त करणे इ.
सोयीसुविधांसंदर्भात मा. उच्च न्यायालय, मुंबई येथे दाखल जनहित याचिका क्र.९/२०१७ मध्ये दिनांक १.३.२०१७ रोजी आदेश पारित केले आहेत. याबाबत मुख्य सचिव महोदय यांचेकडे दिनांक ६.१.२०१८ रोजी बैठक संपन्न झाली. सदर बैठकीमध्ये झालेल्या चर्चेस अनुसरुन सचिव बांधकामे यांनी न्यायालयीन निर्णयाच्या अनुषंगाने राज्यातील कारागृहामध्ये अतिरिक्त शौचालय/स्नानगृहे बांधणे या कामांचा आढावा घेतला. त्यास अनुसरुन संदर्भीय पत्रान्वये अपर पोलीस महानिरीक्षक, कारागृह व सुधारसेवा, महाराष्ट्र राज्य, पुणे यांनी येरवडा मध्यवर्ती कारागृह येथे १६ नविन शौचालयांचे बांधकाम करण्याकरिता रु.२१.२३ लक्ष व सोलापूर जिल्हा कारागृह येथे ३७ नविन शौचालयांचे बांधकाम करण्याकरिता रु.२३.०३ लक्ष इतक्या रक्कमेचे अंदाजपत्रक शासनाच्या प्रशासकीय मान्यतेसाठी सादर केली आहेत. सन २०१७-१८ च्या दरसूचीवर आधारीत सदर कामांची अंदाजपत्रके सार्वजनिक बांधकाम विभागाच्या संबंधित उप अभियंत्यांनी तयार केली असून, संबंधीत कार्यकारी अभियंत्यांनी साक्षांकित केली आहेत.
२. सार्वजनिक बांधकाम विभागाने छाननीअंती सदर खर्चात इतर अनुषंगिक बाबींचा समावेश करुन येरवडा मध्यवर्ती कारागृह येथे १६ नवीन शौचालय तसेच जिल्हा कारागृह सोलापूर येथे ३७ शौचालये बांधकामांच्या कामांना अनुक्रमे रु.२६,१९,०९५/- (रुपये सव्वीस लक्ष एकोणीस हजार पंच्याण्णव फक्त) व रु.२४,७२,९७०/- (रुपये चौवीस लक्ष बहात्तर हजार नऊशे सत्तर फक्त) इतक्या खर्चाच्या अंदाजपत्रकास प्रशासकीय मान्यता देण्यास सहमती दिली आहे. तथापि, सोलापूर जिल्हा कारागृह येथे फक्त १३ नविन शौचालये बांधण्याकरिता जागा उपलब्ध आहे.
त्यास अनुसरुन याद्वारे शासन खालील प्रमाणे निर्णय घेत आहे.
# Page 2
शासन निर्णय क्रमांकः जेएलएम-०८१८/प्र.क्र.११८/तुरुंग-२,
शासन निर्णय:
येरवडा मध्यवर्ती कारागृह येथील १६ नवीन शौचालयांच्या बांधकामाकरिता
रु. २६,१९,०९५/- (रुपये सव्वीस लक्ष एकोणीस हजार पंच्याण्णव फक्त) तसेच सोलापूर जिल्हा
कारागृह येथे १३ नवीन शौचालयांच्या बांधकामाकरिता रु.८,६७,९५६/- (रुपये आठ लक्ष सदुसष्ठ हजार नऊशे छप्पन्न फक्त) इतक्या रकमेच्या अंदाजत्रकांना उपभोक्ता विभागाच्या सक्षम
प्राधिका-यांकडून साक्षांकित करण्याच्या अटीच्या अधीन राहुन खालील Recapitulation sheet
नुसार या शासन निर्णयान्वये प्रशासकीय मान्यता देण्यात येत आहे.
Name of Work: Construction of Additional 16 Toilet block in Yerwada Central Prison Pune 6
Recapitulation sheet
-----------------------------------------------------------------------------------------------------------------------
|  | Rs. |
| Cost of work portion Add :15 % for external water supply Add: 11 % for electrification | 1717890.00 257684.00 188968.00 |
| G Total Rs : | 2164541.00 |
| Add: 5.00 % Centage charges : | 108227.00 |
| Add: 4.00 % contengences charges | 86582.00 |
| Add : 12% for GST | 259745.00 |
| Total | 2619095.00 |
-----------------------------------------------------------------------------------------------------------------------
Name of work: Construction of 13 Toilets for Prisoners at District Prison Solapur
Recapitulation Sheet
----------------------------------------------------------------------------------------------------------------------------------------------
|  | Rs. |
| Cost of work portion Add :15 % for external water supply and sanitary arrangements Add: 11 % for electrification | 569219.00 85486.00 62614.00 |
| G Total Rs | 717319.00 |
| Add: 5.00 % Centage charges | 35866.00 |
| Add: 4.00 % contengences charges | 28693.00 |
| Add : 12% for GST | 86078.00 |
| Total | 867956.00 |
----------------------------------------------------------------------------------------------------------------------------------------------
२. सदरची अंदाजपत्रके सन २०१७-१८ च्या दरसूचीवर आधारित असून सदर अंदाजपत्रकांमध्ये आकस्मिक खर्चासाठी- ४ टक्के, वस्तु व सेवा कर - १२ टक्के, सेंटेज चार्जेस -५ टक्के इ. साठी तरतूदी समाविष्ट करण्यात आल्या आहेत.
पृष्ठ ३ पैकी २
# Page 3
शासन निर्णय क्रमांकः जेएलएम-०८१८/प्र.क्र.११८/तुरुंग-२,
३. या साठी होणारा खर्च मागणी क्र. एच-८, ४०५९, सार्वजनिक बांधकामावरील भांडवली खर्च, (११) तुरुंग (११) (०१) मोठी बांधकामे (कार्यक्रम) (४०५९०९१२) ५३-मोठी बांधकामे या लेखाशिर्षाखाली उपलब्ध होणा-या मंजूर तरतुदीतून भागविण्यात यावा.
४. हा शासन निर्णय वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दिनांक १७.४.२०१५ अन्वये वित्तीय अधिकार नियम पुस्तिका १९७८, भाग- पहिला, उपविभाग-पाच, अनुक्रमांक -३, नियम १३४ अन्वये प्रशासनिक विभागांना प्रदान करण्यात आलेले अधिकार व सार्वजनिक बांधकाम विभागाने अनौपचारिक संदर्भ क्रमांक ३७४/ इमा-२, दिनांक १३.८.२०१८ व दिनांक २७.८.२०१८ द्वारे दिलेल्या सहमतीने निर्गमित करण्यात येत आहे.