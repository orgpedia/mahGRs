# Page 1
मोटार वाहन विभागातील ५१ परिवहन कार्यालयांच्या कार्यालयीन कामकाजाकरीता ३७५ संगणक संच GeM पोर्टलवरुन खरेदी करण्यास सुधारीत प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-१११९/प्र.क्र.२६१/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : १३ मार्च २०२०
वाचा : १) शासन निर्णय समक्रमांक दि.३१.०१.२०२० २) परिवहन आयुक्त कार्यालयाचे पत्र क्र.पआका / का. ११ / ICICI बँक / जा.क्र. २४७९, दि.२६.०२.२०२०, व पत्र क्र. पआका/ संगणक संच खरेदी / का११/२०२०/जा.क्र.२६९१, दि.०३.०३.२०२० ३) प्रकल्प अंमलबजावणी समितीची दि.१३.०३.२०२० रोजी झालेली बैठक
प्रस्तावना : मोटार वाहन विभागातील ५१ परिवहन कार्यालयांकरीता Intel i3 Processor युक्त बनावटीचे एकुण ३७५ संगणक संच व १२५ डुप्लेक्स लेझर प्रिंटर GeM पोर्टलद्वारे खरेदी करण्यास व ३७५ संगणक संचासाठी रु.१,५०,००,०००/- इतका व १२५ डुप्लेक्स लेझर प्रिंटरसाठी रु.१५,००,०००/- अशा एकुण रु.१,६५,००,०००/- इतक्या खर्चास संदर्भ क्र. १ येथील दि.३१.०१.२०२० रोजीच्या शासन निर्णयान्वये प्रशासकीय व वित्तीय मान्यता देण्यात आली आहे. त्यानुसार मोटार वाहन विभागाकरीता Intel i3 Processor युक्त बनावटीचे ३७५ संगणक संचाची GeM पोर्टल वरुन खरेदी करण्याबाबत परिवहन आयुक्त कार्यालयाकडून दि.३१.०१.२०२० रोजी निविदेसंदर्भातील कार्यवाही करण्यात आली परंतू १२५ डुप्लेक्स प्रिंटर खरेदीबाबतच्या निविदेसंदर्भातील कार्यवाही पूर्ण होऊ शकली नाही.
३७५ संगणक संच खरेदीच्या अनुषंगाने तांत्रिक दृष्ट्या पात्र ठरलेल्या एकुण ४ निविदाकारांपैकी L1 निविदाकाराने ३७५ संगणक संच खरेदीसाठी रु.१,६९,२५,६२५/- इतका दर नमूद केला आहे. तसेच विभागाने प्रशासकीय मान्यता दिलेल्या Intel i3 Processor 8 Generation specification युक्त बनावटीच्या संगणक संचाचा पुरवठा करण्यास Corona Virus मुळे ७५-९० दिवस लागणार आहेत त्याऐवजी Intel i3 Processor 9 Generation specification संगणक संच उपलब्ध असल्याचे ई-मेलद्वारे कळविले आहे.
त्यामुळे मोटार वाहन विभागातील ५१ परिवहन कार्यालयांकरीता फक्त Intel i3 Processor 9 Generation specification युक्त बनावटीचे एकुण ३७५ संगणक संच GeM पोर्टलद्वारे खरेदी करण्यास सुधारीत प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-१११९/प्र.क्र.२६१/परि-४, दि.१३ मार्च २०२०
शासन निर्णय: मोटार वाहन विभागातील ५१ परिवहन कार्यालयांच्या कार्यालयीन कामकाजाकरीता Intel i3 Processor 9 Generation specification युक्त बनावटीचे ३७५ संगणक संच GeM पोर्टलवरुन खरेदी करण्यास व त्यासाठी येणा-या रु. १,६९,२५,६२५/- (३७५ X ४५१३५ =१,६९,२५,६२५/-) (अक्षरी रुपये एक कोटी एकोणसत्तर लक्ष पंचवीस हजार सहाशे पंचवीस फक्त) इतक्या सुधारीत खर्चास प्रशासकीय व वित्तीय मान्यता देण्यात येत आहे.
२. सदरची खरेदी खरेदी करताना उद्योग, उर्जा व कामगार विभागाच्या दि.०१.१२.२०१६ व दि.२४.०८.२०१७ रोजीच्या शासन निर्णयामध्ये नमूद तरतुदींचे काटेकोरपणे पालन करण्यात यावे. तसेच शासनाने वेळोवेळी विहित केलेल्या खरेदीबाबतच्या अटी व शर्तीनुसार व GeM पोर्टलवरील अटी व शर्ती नुसार खरेदी प्रक्रियेची कार्यपद्धती अवलंबवावी.
३. यासाठी येणारा खर्च हा “मागणी क्र. बी-३, लेखाशीर्ष २०४१, वाहनांवरील कर (०१) (०४ ) कार्यालयीन अभिलेखांचे संगणकीकरण (मोटार वाहन आणि मोटार अपघात दावा न्यायाधिकरण) (२०४१ ०२९७), १३ कार्यालयीन खर्च” या लेखाशीर्षाखाली सन २०१९-२० या आर्थिक वर्षाकरिता उपलब्ध असलेल्या मंजूर अनुदानातून खर्ची टाकण्यात यावा.
४. सदरहू शासन निर्णय वित्तीय अधिकार नियम पुस्तिका, १९७८, मधील भाग- पहिला, उप विभाग दोन मधील अनुक्रमांक २७ - अ, नियम ७६ अन्वये प्रशासकीय विभागास असलेल्या पूर्ण अधिकारानुसार व दि.१३.०३.२०२० रोजी झालेल्या प्रकल्प अंमलबजावणी समितीच्या बैठकीत झालेल्या निर्णयानुसार निर्गमित करण्यात येत आहे.
# Page 3