# Page 1
पोलीस आयुक्त, बृहन्मुंबई पोलीस दलातील निकामी मोटार वाहने, सुटे भाग/साहित्य, टायर टयुब, बॅटरी तसेच जळके वंगण तेल व इतर साहित्य यांची ई-लिलावाद्वारे विक्री करण्यास केंद्र शासन अंगिकृत मे.एम.एस.टी.सी. लिमिटेड (MSTC LTD) महामंडळाला पाच वर्षाकरीता नियुक्ती करण्याबाबत तसेच, वाहनांची निकामीकरण प्रक्रिया पार पाडण्यासाठी लिलाव समिती गठित करण्याबाबत.
महाराष्ट्र शासन
गृह विभाग
शासन निर्णय क्रमांक एमआयएस-१३१६/प्र.क्र.२७७/पोल-४,
मंत्रालय, मुंबई - ४०००३२.
दिनांक :- १२ जुलै, २०२३.
संदर्भ : १) गृह (परिवहन) विभाग, शासन निर्णय क्रमांक एमव्हीआर-०५२२/प्र.क्र.४१/भाग-१/परि-२, दि.२७.०१.२०२३ २) पोलीस सह आयुक्त, बृहन्मुंबई यांचे पत्र जा.क्र. ३३/अपोआ/मोप/२०२३,दि.०९.०६.२०२३
प्रस्तावना : गृह (परिवहन) विभागाने मोटार वाहन (निष्कासन व नोंदणी) नियम २०२१ ची अंमलबजावणी करण्याबात दि.२७.०१.२०२३ रोजी शासन निर्णयान्वये सूचित केल्यानुसार मोटार वाहन (निष्कासन व नोंदणी) नियम २०२१ धोरणाच्या अनुषंगाने केंद्र शासनाच्या दि. १६.१२.२०२२ व दि.१७.१२.२०२२ च्या पत्रामध्ये दिलेल्या निर्देशानुसार राज्यातील शासकीय, निमशासकीय, स्थानिक स्वराज्य संस्था व सार्वजनिक परिवहन उपक्रम यांच्या अधिनस्त कार्यालयातील नोंदणी दिनांकापासून सदर शासन निर्णयाच्या दिनांकापर्यंत १५ वर्षापेक्षा जास्त वय असणारी राज्य शासनाच्या मालकीची वाहने Registered Vehicle Scrapping Facility मार्फत निष्कासित (Scrap) करण्यात यावीत व सदरची कार्यवाही केंद्र शासनाच्या दि.१७.१२.२०२२ रोजीच्या पत्राप्रमाणे करण्यात यावी, असे नमूद केले आहे.
त्यास अनुसरुन पोलीस आयुक्त, बृहन्मुंबई पोलीस दलातील विविध घटकांमध्ये १५ वर्ष व त्यापेक्षा जुनी व निकामीकरण करण्यात आलेली अशी विक्री अभावी पडून असलेल्या वाहनांचे निकामीकरण करण्यासाठी तसेच साहित्यांची लिलावाद्वारे विक्री करण्यासाठी केंद्र शासनाच्या मे मेटल स्क्रॅप ट्रेडिंग कॉर्पोरेशन (MSTC Ltd.) या महामंडळाच्या e-Auction सेवा प्रणालीचा वापर करण्याकरीता या महामंडळाची नामनिर्देशनाने नियुक्ती करण्याचा प्रस्ताव शासनाच्या विचाराधीन होता.
शासन निर्णय: पोलीस आयुक्त,बृहन्मुंबई पोलीस दलातील निकामी मोटार वाहने, सुटे भाग/साहित्य, टायर टयुब, बॅटरी तसेच जळके वंगण तेल व इतर साहित्य यांची ई-लिलावाद्वारे विक्री करण्यास केंद्र शासन अंगिकृत मे.मेटल स्क्रॅप ट्रेडिंग कॉर्पोरेशन (MSTC Ltd.) महामंडळाच्या ई-लिलाव आज्ञावलीचा वापर करण्याकरीता लिलावदार म्हणून या शासन निर्णयाच्या दिनांकापासून पुढील पाच वर्षाकरीता नामनिर्देशनाने नियुक्ती करण्यास या शासन निर्णयान्वये मान्यता देण्यात येत आहे. तसेच, पोलीस आयुक्त, बृहन्मुंबई कार्यालयाच्या संदर्भ क्र. २ येथील पत्रातील विनंतीनुसार वाहनांची सदर
# Page 2
शासन निर्णय क्रमांकः एमआयएस-१३१६/प्र.क्र.२७७/पोल-४
निकामीकरण प्रक्रिया पार पाडण्यासाठी व त्यावर नियंत्रण ठेवण्यासाठी खालीलप्रमाणे समिती गठित करण्यात येत आहे.
पोलीस आयुक्त, बृहन्मुंबईकरीता समिती:
२. सदरहू मान्यता खालील अटींच्या अधीन राहील.
१. सन २०१३-१४ ते सन २०१८-१९ या वित्तीय वर्षात निर्लेखित झालेली व NIC मार्फत विक्रीकरीता अपलोड करण्यात आलेली परंतु विक्री न झालेली तसेच, भविष्यात निकामीकरण करण्यात येणारी पोलीस वाहने प्रथम ई-लिलावामध्ये विक्री न झाल्यास नंतरच्या ई लिलावामध्ये स्क्रॅपच्या किंमतीत विक्री करण्यात यावी.
२. इंधन देखभाल व दुरुस्तीकरीता पोलीस आयुक्त, बृहन्मुंबई यांच्या आस्थापनेवरील सर्व निर्लेखित वाहनांचा ई-लिलाव त्याच आस्थापनेवरुन करण्याची कार्यवाही करण्यात यावी.
३. पोलीस आयुक्त, बृहन्मुंबई कार्यालयाने वाहने निष्कासित करताना गृह (परिवहन) विभाग यांच्या दि.२७.०१.२०२३ च्या शासन निर्णयामध्ये दिलेल्या निदेशानुसार कार्यवाही करावी.
४. तसेच, वाहनांची सदर निकामीकरण प्रक्रिया पार पाडण्यासाठी शासनाने वेळोवेळी निर्गमित केलेल्या इतर शासन आदेशान्वये विहित केलेल्या कार्यपध्दतीचा काटेकोरपणे अवलंब करण्यात यावा.
३. सदर शासन निर्णय महाराष्ट्र शासनाच्या w.w.w.maharashtra.gov.in या संकेतस्थळावर उपलब्ध करण्यात आला असून, त्याचा सांकेतांक २०२३०७१२१७२११६१०२९ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
SUDHAKAR 3e782c1e59acd749fc48c691d7a8c477d6ac39 SHAHAJI YADAV
a
(सुधाकर यादव ) अवर सचिव,महाराष्ट्र शासन प्रति, १. पोलीस आयुक्त, बृहन्मुंबई.
२. पोलीस सह आयुक्त (प्रशासन),बृहन्मुंबई.
३. अपर पोलीस आयुक्त, मोटार परिवहन विभाग, मुंबई.
४. सचिव माहिती (माहिती व तंत्रज्ञान),सामान्य प्रशासन विभाग,मंत्रालय,मुंबई.
५. महालेखापाल - १ (लेखा व अनुज्ञेयता/लेखापरिक्षा), महाराष्ट्र, मुंबई.
६.अधिदान व लेखा अधिकारी/निवासी लेखा परिक्षा अधिकारी, मुंबई.
७. निवड नस्ती, गृह विभाग/ पोल-४, मंत्रालय, मुंबई.
पृष्ठ २ पैकी २