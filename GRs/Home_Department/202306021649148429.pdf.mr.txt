# Page 1
राज्य गुन्हे अन्वेषण विभागातील अंगुली मुद्रा विभागातील भरती करण्यात येणाऱ्या तपासणीस/ पोलीस उप निरीक्षक (अंगुली मुद्रा) या पदाच्या शैक्षणिक अर्हतेमध्ये बदल करणेबाबत.
महाराष्ट्र शासन
गृह विभाग
शासन निर्णय क्रमांक : पीईक्यू -०२२२/प्र.क्र.२५६/पोल-४,
मंत्रालय, मुंबई - ४०० ०३२
दिनांक :- ०२ जून, २०२३.
संदर्भ :- १) गृह विभाग, शासन निर्णय क्र.एफपीबी-३४८०/३१९४४,पोल-४,दि.२८.०८.१९८५ २) Secretary CFPB, NCRB, MHA, New Delhi यांचे पत्र क्र.CFPB (१०५)/AIBE/०९/ २०१८ (२)-NCRB,दि.२७.११.२०१८ ३) अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांचे पत्र क्र. अपोमसं/ गुअवि/अंमुके/तपासणीस शैक्षणिक अर्हता / २०२३/८२ पुणे, दि.२०.०१.२०२३
प्रस्तावना : राज्य गुन्हे अन्वेषण विभागांतर्गत अंगुली मुद्रा विभागातील भरती करण्यात येणाऱ्या तपासणीस/ पोलीस उप-निरीक्षक (अं.मु.) या पदासाठीची शैक्षणिक पात्रता संदर्भ क्र. १ येथील शासन निर्णयान्वये “पदवी परिक्षा” ही निश्चित करण्यात आली होती. तथापि, केंद्र शासनांतर्गत येणा-या राष्ट्रीय अपराध अभिलेख केंद्र (NCRB) यांच्या अखत्यारीतील केंद्रीय अंगुली मुद्रा केंद्र (CFPB) या कार्यालयाने अंगुली मुद्रा तज्ञ परीक्षेस बसण्यासाठी शैक्षणिक पात्रता ही “विज्ञान शाखेतील पदवीधर (Science Graduate)/ न्यायवैदयकीय शाखेतील पदवीधर (Forensic Science Graduate)” अशी निश्चित करण्याबाबत संदर्भ क्र.२ अन्वये सर्व राज्यातील अंगुली मुद्रा केंद्राना निर्देश दिलेले आहेत. त्यास अनुसरुन, तपासणीस/ पोलीस उपनिरीक्षक (अंगुली मुद्रा) या पदासाठीची शैक्षणिक अर्हतेमध्ये सुधारणा करण्याची बाब शासनाच्या विचाराधीन होती.
शासन निर्णय: राज्य गुन्हे अन्वेषण विभागांतर्गत अंगुली मुद्रा विभागातील यापुढे भरती करण्यात येणाऱ्या तपासणीस/ पोलीस उप-निरीक्षक (अंगुली मुद्रा) या पदासाठी संदर्भ क्र. २ मध्ये निदेशित केल्याप्रमाणे शैक्षणिक पात्रतेमध्ये “पदवी परिक्षा” या ऐवजी " मान्यता प्राप्त विदयापीठातील विज्ञान शाखेतील पदवीधर (Science Graduate) किंवा न्यायवैदयकीय शाखेतील पदवीधर (Forensic Science Graduate ) ” अशी सुधारणा करण्यात येत आहे.