# Page 1
राज्यातील पोलीस दलातील अधिकारी/अंमलदार यांना घरबांधणीसाठी बँकांमार्फत कर्जव्यवस्था करण्याबाबत.
महाराष्ट्र शासन
गृह विभाग
शासन निर्णय क्रमांक : बियुडी-०९२२/प्र.क्र.१९६/आस्था-१
मंत्रालय, मुंबई-४०० ०३२.
दिनांक :- १४ ऑक्टोबर, २०२२.
वाचा :- १) शासन निर्णय गृह विभाग क्र. बियुडी-०११७/प्र.क्र.२/आस्था-१, दि.१०.०४.२०१७.
२) शासन निर्णय गृह विभाग क्र. बियुडी-०४२२/प्र.क्र.७४/आस्था-१, दि.०७.०६.२०२२.
प्रस्तावना: राज्यातील पोलीस दलातील अधिकारी / अंमलदार यांना घरबांधणी अग्रिमाकरीता बँकांकडून कर्ज घेऊन घरबांधणी अग्रिम योजना, महाराष्ट्र राज्य पोलीस गृहनिर्माण व कल्याण महामंडळ यांच्यामार्फत राबविण्याबाबत शासन निर्णय दि.१०.०४.२०१७ अन्वये मंजूर करण्यात आली आहे.
त्याप्रमाणे राज्यातील विविध पोलीस घटक कार्यालयातील ५०१७ पोलीस अधिकारी/अंमलदार यांना मे २०१९ पर्यंत घरबांधणी अग्रिम वितरीत करण्यात आलेले आहे. तद्नंतर सदर योजना खंडीत करुन आगामी काळात इतर शासकीय कर्मचाऱ्यांप्रमाणे पोलीसांना शासकीय नियमित घरबांधणी अग्रिम योजना दिनांक ०७.०६.२०२२ रोजीच्या शासन निर्णयान्वये लागू करण्यात आली.
तथापि, घरबांधणी अग्रिमासाठी सन २०२३-२४ पर्यंत अपेक्षित सुमारे ७९५० अर्जांसाठी किमान रु.२०१२ कोटींची गरज भासणार असून तेवढ्या मोठ्या प्रमाणात शासनाकडून एकरकमी किंवा दोन वर्षात तेवढी मोठी तरतूद होणे संभवत नाही. यास्तव दि. १०.४.२०१७ च्या शासन निर्णयानुसार पोलीस गृहनिर्माण व कल्याण महामंडळामार्फत बँक / वित्तीय संस्थांकडून कर्ज उभारणी करुन प्रलंबित अर्ज, नव्याने प्राप्त झालेले अर्ज व भविष्यात येणारे अर्ज विचारात घेता पोलीस अधिकारी / अंमलदार यांना घरबांधणी अग्रिम योजनेचा लाभ देणे योग्य होईल. ही बाब विचारात घेऊन बँक / वित्तीय संस्थामार्फत कर्जव्यवस्था करण्यासाठी दिनांक ०७.०६.२०२२ रोजीचा शासन निर्णयानुसार राज्यातील पोलिस दलातील अधिकारी/अंमलदार यांना पूर्वीप्रमाणे शासकीय घरबांधणी अग्रिम योजनेअंतर्गत शासनाकडून अग्रिम देण्यासंदर्भातील निर्णय मागे घेऊन राज्यातील पोलिस दलातील अधिकारी/अंमलदार यांना घरबांधणी अग्रिमाकरीता बँकांकडून कर्ज घेऊन, घरबांधणी अग्रिम योजना, महाराष्ट्र राज्य पोलिस गृहनिर्माण व कल्याण महामंडळ यांच्यामार्फत राबविण्याबाबतचा शासन निर्णय दि.१०.०४.२०१७ अन्वये लागू केलेली अग्रिम योजना पुन्हा सुरु करण्याची बाब शासनाच्या विचाराधीन होती.
शासन निर्णय : राज्यातील पोलिस दलातील अधिकारी / अंमलदार यांना घरबांधणी अग्रिमाकरीता बँकांकडून कर्ज घेऊन, कर्जव्यवस्था करण्याबाबत, महाराष्ट्र राज्य पोलिस गृहनिर्माण व कल्याण महामंडळ यांच्यामार्फत राबविण्याचा शासन निर्णय दि.१०.०४.२०१७ अन्वये मंजूर करण्यात आला आहे. तथापि, सदर योजना खंडीत करुन पूर्वीप्रमाणे (शासकीय नियमित घरबांधणी अग्रिम योजना (HBA)) मुख्य लेखाशिर्ष ७६१० अंतर्गत निधी उपलब्ध करुन देण्याच्या अनुषंगाने निर्गमित केलेला दिनांक ०७.०६.२०२२ रोजीचा शासन निर्णय मागे घेण्यास मान्यता देण्यात येत आहे.
तसेच राज्यातील पोलिस दलातील अधिकारी/अंमलदार यांना घरबांधणीसाठी बँकामार्फत कर्जव्यवस्था करण्याबाबत दि.१०.०४.२०१७ रोजीच्या शासन निर्णयान्वये सुरु केलेली योजना पुन्हा सुरु करण्यास मान्यता देण्यात येत आहे.
# Page 2
शासन निर्णय क्रमांकः बियुडी-०९२२/प्र.क्र.१९६/आस्था-१
सदर योजनेसाठी महाराष्ट्र राज्य पोलीस गृहनिर्माण व कल्याण महामंडळ यांना नोडल एजन्सी म्हणून नेमण्यास मान्यता देण्यात येत आहे.
सदर योजनेच्या अनुषंगाने शासनाकडून द्यावयाच्या व्याजाच्या फरकाच्या रकमेस मान्यता देण्यात येत आहे.
त्याचप्रमाणे सदर योजनेची योग्य रितीने अंमलबजावणी होण्यासाठी, अंमलबजावणीमध्ये सुसूत्रता आणण्यासाठी आणि कार्यप्रणाली ठरविण्यासाठी सर्व संबंधित Stake Holders (हितसंबंधी) यांच्या प्रतिनिधींची समिती गठीत करण्यास मान्यता देण्यात येत आहे. याबाबतचे आदेश स्वतंत्रपणे निर्गमित करण्यात येतील.
सदरचा शासन निर्णय दिनांक ४ ऑक्टोबर, २०२२ रोजी राज्य मंत्रिमंडळाच्या बैठकीत झालेल्या निर्णयाच्या अनुषंगाने निर्गमित करण्यात येत आहे.
# Page 3