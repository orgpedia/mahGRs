# Page 1
श्री. जयंतकुमार पाटील, उप प्रादेशिक परिवहन अधिकारी यांचा सक्तीचा प्रतिक्षा कालावधी कर्तव्य कालावधी म्हणून मंजूर करणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-१११९/प्र.क्र.२४८/परि-४
मादाम कामा रोड, हुतात्मा राजगुरु चौक,
२ रा मजला, मंत्रालय, मुंबई-४०० ०३२
दिनांक : १४ जानेवारी २०२०
वाचा - १) शासन आदेश क्रमांक: एमव्हिडी ०५१९/प्र.क्र.१०३/परि-४, दि. २९.०५.२०१९ २) शासन आदेश क्रमांक: एमव्हिडी ०५१९/प्र.क्र.१०३/परि-४, दि. १३.०८.२०१९ ३) प्रादेशिक परिवहन अधिकारी, ठाणे यांचे कार्यालयीन आदेश क्र. ९१४/ २०१९/प्रापका/ठाणे/आस्था/२०१९/जा.क्र.१००९०, दि. १४.०८.२०१९
प्रस्तावना - श्री. जयंतकुमार पाटील, उप प्रादेशिक परिवहन अधिकारी हे उप प्रादेशिक परिवहन कार्यालय, जळगांव येथे कार्यरत होते. शासनाच्या संदर्भ क्रमांक १ वरील दि. २९.०५.२०१९ रोजीच्या आदेशान्वये श्री. श्याम लोही, उप प्रादेशिक परिवहन अधिकारी, ठाणे याची उप
प्रादेशिक परिवहन अधिकारी, जळगाव या पदावर बदली करण्यात आल्याने श्री. जयंतकुमार पाटील यांनी दि. ०१.०६.२०१९ (म. पु.) रोजी श्री. श्याम लोही, उप प्रादेशिक परिवहन अधिकारी यांना कार्यभार हस्तांतरीत केला. तद्नंतर शासनाच्या संदर्भ क्र. २ वरील दि. १३.०८.२०१९ रोजीच्या आदेशान्वये श्री. जयंतकुमार पाटील, उप प्रादेशिक परिवहन अधिकारी यांना प्रादेशिक परिवहन कार्यालय, ठाणे येथे पदस्थापना देण्यात आली. श्री. पाटील हे प्रादेशिक परिवहन अधिकारी, ठाणे यांच्या संदर्भ क्र. ३ वरील कार्यालयीन आदेशान्वये प्रादेशिक परिवहन कार्यालय ठाणे येथे दि. १४.०८.२०१९ रोजी (मपु.) रुजु झाले आहेत. अशाप्रकारे श्री. जयंतकुमार पाटील, उप प्रादेशिक परिवहन अधिकारी यांना दि. ०१.०६.२०१९ ते दि. १३.०८.२०१९ या अशा एकुण ७४ दिवस पदस्थापनेकरीता प्रतिक्षाधीन रहावे लागले आहे. सदर कालावधी हा सक्तीचा प्रतिक्षा कालावधी म्हणून नियमित करुन सदर कालावधीतील वेतन अदा करणेबाबतचा प्रस्ताव शासनाच्या विचाराधीन होता.
# Page 2
शासन निर्णय क्रमांकः एमव्हिडी-१११९/प्र.क्र.२४८/परि-४
शासन निर्णय -
श्री. जयंतकुमार पाटील, उप प्रादेशिक परिवहन अधिकारी यांना दि. ०१.०६.२०१९ (म.
पु.) ते दि. १३.०८.२०१९ (म.उ.) हा सक्तीचा प्रतिक्षा कालावधी महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम ९ (१४) (फ) अन्वये " कर्तव्य कालावधी" म्हणून मंजूर करण्यात येत आहे.
२. श्री. जयंतकुमार पाटील, उप प्रादेशिक परिवहन अधिकारी यांना दि. ०१.०६.२०१९ (म.
पु.) ते दि. १३.०८.२०१९ या कालावधीत प्रशासकीय कारणास्तव पदस्थापनेकरीता सक्तीने प्रतिक्षेत रहावे लागले. याकरीता ते व्यक्तीश: जबाबदार नव्हते.
३. श्री. जयंतकुमार पाटील, उप प्रादेशिक परिवहन अधिकारी यांचे दि. ०१.०६.२०१९ ते दि.
१३.०८.२०१९ या कालावधीतील अनुज्ञेय वेतन व भत्ते अदा करण्यास प्रादेशिक परिवहन अधिकारी, ठाणे यांनी आवश्यक ती कार्यवाही करावी.
४. सदरहू शासन निर्णय हा वित्त विभाग क्र. सेनिवे १००१/१३०/सेवा-४, दि. ०२.०६.२००३ व शासन अधिसूचना, वित्त विभाग क्र. संकिर्ण-२०१५/प्र.क्र.२७/सेवा-६, दि. ०३.०३.२०१६ अन्वये प्रदान करण्यात आलेल्या अधिकारानुसार सक्षम प्राधिका-याचे मान्यतेने हे आदेश निर्गमित करण्यात येत आहे.
# Page 3