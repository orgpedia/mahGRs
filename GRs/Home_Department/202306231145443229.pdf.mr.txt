# Page 1
उप प्रादेशिक परिवहन कार्यालय, बारामती येथील वाहन निरीक्षण व परिक्षण केंद्र उभारणेसाठी बांधकाम नकाशे मंजूरीचे शुल्क अदा करण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-०६२३/प्र.क्र.१८६/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई - ३२
दिनांक : २३ जून, २०२३
वाचा : १) गृह विभाग, शासन निर्णय क्र. एमव्हीडी ०६२१/ प्र.क्र.१५१/ परि-४ दि. २४ जून, २०२१.
२) परिवहन आयुक्त, महाराष्ट्र राज्य, मुंबई यांचे पत्र क्र- पआका/ वाहन निरीवपरिकेंद्र / का-१०/२०२३/जा.क्र.६४२०, दि.२१.०६.२०२३.
३) कार्यकारी अभियंता, महाराष्ट्र औद्योगिक विकास महामंडळ, बारामती यांचे पत्र क्र.
जा.क्र.काअ/तांशा/बां/ DIS १००७/२०२३ दि.३०.०५.२०२३.
प्रस्तावना : उपनिर्दिष्ट क्र.२ व ३ येथील पत्रान्वये मागणी केल्यानुसार, उप प्रादेशिक परिवहन कार्यालय,
बारामती येथे वाहन निरीक्षण व परिक्षण केंद्र उभारण्याकरीता बांधकाम नकाशे मंजूरीसाठी लागणाऱ्या
शुल्कास मान्यता देण्याची बाब शासनाच्या विचाराधीन होती.
शासन निर्णय:
उपनिर्दिष्ट क्र.२ येथील परिवहन आयुक्त कार्यालयाचे प्रस्तावानुसार उप प्रादेशिक परिवहन
कार्यालय, बारामती येथे वाहन निरीक्षण व परिक्षण केंद्र उभारण्याकरीता बांधकाम नकाशे मंजूरीसाठी
येणारी एकूण रु.३१,८३,४३०/- (रुपये एकतीस लक्ष त्र्याऐंशी हजार चारशे तीस फक्त) इतकी रक्कम शुल्क
म्हणून महाराष्ट्र औद्योगिक विकास महामंडळ, बारामती यांना अदा करण्यास याद्वारे मान्यता देण्यात येत
आहे.
२. यासाठी येणारा खर्च “मागणी क्र.बी-३, मुख्य लेखाशिर्ष २०४१, वाहनांवरील कर - (०२) (०१),
प्रादेशिक कार्यालये (दत्तमत) (अनिवार्य) (२०४१००३६) १३ - कार्यालयीन खर्च” या लेखाशिर्षाखाली सन
२०२३-२४ या आर्थिक वर्षाकरिता मंजूर केलेल्या तरतूदीतून भागविण्यात यावा.
# Page 2
शासन निर्णय क्रमांकः एमव्हीडी-०६२३/प्र.क्र.१८६/परि-४
३. सदर शासन निर्णय वित्तीय अधिकार नियम पुस्तिका, १९७८ मधील भाग पहिला, उप विभाग- पाच
अनुक्रमांक १ अन्वये प्रशासकीय विभागास असलेल्या अधिकारान्वये निर्गमीत करण्यात येत आहे.