# Page 1
प्रादेशिक परिवहन कार्यालय, ठाणे या कार्यालयाच्या ब्रेक टेस्ट ट्रॅक वरील वाहन तपासणीचे रेकॉर्डिंग करण्यासाठी एकुण १६ कॅमेरांची सीसी टिव्ही यंत्रणा खरेदी करण्यास व त्यापोटी येणा-या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-०२१९/प्र.क्र.३६/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : २५ एप्रिल २०१९
वाचा : १) उद्योग उर्जा व कामगार विभाग, शासन निर्णय क्र. भांखस-२०१४/प्र.क्र.८२/भाग-III/ उद्योग ४, दि.०१.१२.२०१६ २) जनहित याचिका क्र.२८/२०१३ प्रकरणी मा. मुंबई उच्च न्यायालयाने दि.१८.०२.२०१६ रोजी दिलेले आदेश ३) अपर परिवहन आयुक्त, महाराष्ट्र राज्य, मुंबई यांचे पत्र क्र.PIL२८/२०१३-CCTV/ ०२१६/न.क्र.०४/का १०(१)/जा.क्र.८१८, दि.१८.०१.२०१९
प्रस्तावना : जनहित याचिका क्र.२८/२०१३ प्रकरणी मा. मुंबई उच्च न्यायालयाने दि.१८.०२.२०१६ रोजी योग्यता प्रमाणपत्र देण्यासाठी आणि त्याचे नूतनीकरणासाठी वाहतुकीच्या वाहनांशी संबंधित सर्व चाचण्यांचे रेकॉर्डिंग करण्यासाठी व्हिडिओ कॅमेरे बसविण्यात यावेत व प्रत्येक वाहनाच्या चाचणीचे व्हिडिओ फुटेज जतन करण्याची व्यवस्था करावी असे आदेश दिले आहेत. त्यानुसार मा. उच्च न्यायालयाच्या आदेशांची अंमलबजावणी करण्यासाठी प्रादेशिक परिवहन कार्यालय, ठाणे या कार्यालयाच्या वाहन तपासणीचे व्हिडिओ रेकॉर्डिंग करण्यासाठी सीसी टिव्ही यंत्रणा कार्यान्वीत करणे आवश्यक आहे. त्यानुषंगाने, प्रादेशिक परिवहन कार्यालय ठाणे या कार्यालयाच्या ब्रेक टेस्ट ट्रॅकवरील चाचण्यांचे रेकॉर्डिंग करण्यासाठी सीसीटीव्ही कॅमेरे खरेदी करण्याचा प्रस्ताव शासनाच्या विचाराधीन होता.
शासन निर्णयः प्रादेशिक परिवहन कार्यालय, ठाणे या कार्यालयाच्या ब्रेक टेस्ट ट्रॅक वरील वाहन तपासणीचे रेकॉर्डिंग करण्यासाठी एकुण १६ कॅमेरांची सीसी टिव्ही यंत्रणा खरेदी करण्यास व त्यापोटी येणा-या रु.२,९५,०००/- (अक्षरी रुपये दोन लाख पंच्यान्नव हजार फक्त) इतक्या खर्चास प्रशासकीय व वित्तीय मान्यता देण्यात येत आहे.
# Page 2
शासन निर्णय क्रमांकः एमव्हीडी-०२१९/प्र.क्र.३६/परि-४, दि. २५ एप्रिल २०१९
२. सदरची खरेदी करताना उद्योग, उर्जा व कामगार विभागाच्या दि.०१.१२.२०१६ रोजीच्या शासन निर्णयामध्ये नमूद तरतुदींचे काटेकोरपणे पालन करण्यात यावे. तसेच शासनाने वेळोवेळी विहित केलेल्या खरेदीबाबतच्या अटी व शर्तीनुसार खरेदी प्रक्रियेची कार्यपद्धती अवलंबवावी.
३. यासाठी येणारा खर्च हा “मागणी क्र. बी-३, लेखाशीर्ष २०४१, वाहनांवरील कर ( ०१ ) ( ०७) साधनसामग्रीची खरेदी (कार्यक्रम) (२०४१ ०३३२), ५२ यंत्रसामग्री व साधनसामग्री” या लेखाशीर्षाखाली सन २०१९-२०या आर्थिक वर्षाकरिता उपलब्ध असलेल्या मंजूर अनुदानातून खर्ची टाकण्यात यावा.
४. सदरहू शासन निर्णय वित्तीय अधिकार नियम पुस्तिका, १९७८, मधील भाग - पहिला, उप विभाग दोन मधील अनुक्रमांक४, नियम क्रमांक ७ अन्वये प्रशासकीय विभागास असलेल्या पूर्ण अधिकारानुसार निर्गमित करण्यात येत आहे.