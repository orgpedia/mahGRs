# Page 1
लोकनाट्य कलाकेंद्रामधील कलासंचाची by संख्या नऊ वरुन पंधरा पर्यंत वाढविण्याबाबत.
महाराष्ट्र शासन
गृह विभाग
शासन परिपत्रक क्रमांक : पीपीई-०८१७/प्र.क्र.१६९/विशा-५
मंत्रालय (मुख्य इमारत), दुसरा मजला
मादाम कामा रोड, हुतात्मा राजगुरु चौक, मुंबई-४०० ०३२
दिनांक : ०९ फेब्रुवारी, २०२३.
वाचा : शासन परिपत्रक क्र.पीपीई-०९/२००८/२७९/विशा-५, दिनांक १५/११/२००८
प्रस्तावना :
महाराष्ट्राची लोककला असलेल्या तमाशा या कलेद्वारे राज्यातील ग्रामीण भागात समाजप्रबोधन व जनजागृती करण्याचे काम होत आहे. राज्यातील ग्रामीण भागामध्ये लोककलेचे अस्तित्व टिकविणे व संवर्धन करण्याची जबाबदारी शासनाची असल्याने व महाराष्ट्र थिएटर मालक असोसिएशन व विश्व महाराष्ट्र संगीत पार्टी तमाशा कलावंत महासंघ यांच्या मागण्यांच्या अनुषंगाने शासनाने दिनांक १५/११/२००८ रोजीच्या परिपत्रकान्वये निर्णय घेऊन त्यासंदर्भातील सूचना सर्व पोलिस आयुक्त, सर्व जिल्हादंडाधिकारी व सर्व जिल्हा पोलिस अधीक्षक यांना कळविण्यात आल्या आहेत. सदर परिपत्रकान्वये लोकनाट्य कलाकेंद्राच्या परवान्याचे नुतनीकरण करताना अथवा नवीन परवाना प्रदान करताना सदर कलाकेंद्रामध्ये नऊ कलासंचापेक्षा अधिक कलासंच राहणार नाहीत याबाबत संबंधितांकडून बंधपत्र घेण्यात यावे अशी अट घालण्यात आली आहे. यासंदर्भात राज्यातील कलाकेंद्रात कलासंच वाढविण्याची मागणी अखिल महाराष्ट्र तमाशा थिएटर मालक असोसिएशन यांचेकडून मागणी करण्यात आली होती.
परिपत्रक :
अखिल महाराष्ट्र तमाशा थिएटर मालक असोसिएशन यांचेकडून करण्यात आलेल्या मागणीवर सहानुभूतीपूर्व विचार करुन शासनाने खालील प्रमाणे निर्णय घेतला आहे.
“शासन परिपत्रक दिनांक १५/११/२००८ मधील सर्व निर्णय अबाधित ठेवून केवळ क्र. ८ मध्ये खालील प्रमाणे सुधारणा करण्यात येत आहे.
# Page 2
शासन परिपत्रक क्रमांक: पीपीई-०८१७/प्र.क्र.१६९/विशा-५ ८) लोकनाट्य कलाकेंद्राच्या परवान्याचे नुतनीकरण करताना अथवा नवीन परवाना प्रदान करताना सदर कलाकेंद्रामध्ये पंधरा कलासंचापेक्षा अधिक कलासंच राहणार नाहीत याबाबत संबंधितांकडून बंधपत्र घेण्यात यावे.”
वरीलप्रमाणे सुधारित आदेश सर्व तहसीलदार तसेच पोलिस ठाण्याचे प्रभारी यांना त्वरीत कळविण्यात यावेत.