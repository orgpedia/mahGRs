# Page 1
मुंबई वाहतूक पोलीस विभागांतर्गत असलेल्या शिक्षण विभागामार्फत सन २०२२-२३ साठी राबविण्यात आलेल्या वार्षिक उपक्रमासाठी झालेल्या अतिरिक्त खर्चास कार्योत्तर मंजूरी तसेच निधी उपलब्ध करून देण्याबाबत.
महाराष्ट्र शासन
गृह विभाग
शासन निर्णय क्रमांक : टिआरए-१०१९/प्र.क्र.११३/पोल-८
दुसरा मजला, मुख्य इमारत, हुतात्मा राजगुरु चौक,
मादाम कामा मार्ग, मंत्रालय, मुंबई - ४०० ०३२
दिनांक :- ०८ ऑगस्ट, २०२३.
वाचा : १) शासन निर्णय, गृह विभाग क्र. टिआरए-१०१९/प्र.क्र.११३/पोल-८, दिनांक ०३.०२.२०२३.
२) पोलीस सह आयुक्त (प्रशासन), बृहन्मुंबई यांचे क्र.CP/D.१४/(PJS)/Budget/८९/२०२३,दि.१५.३.२०२३ ३) सह पोलीस आयुक्त (प्रशासन), बृहन्मुंबई यांचे क्र. CP/D.१४/(PJS)/ Budget/९१/२०२३,दि.१७.३.२०२३.
४) अपर पोलीस आयुक्त, वाहतूक, यांचे क्र.२१३८/अपोआ/वा/शैक्षणिक उपक्रम/२०२३, दि.३०.०५.२०२३.
५)लेखा अधिकारी, कक्ष- १४, पोलीस आयुक्त, बृहन्मुंबई यांचे क्र.पोआ/कक्ष-१४(अर्थसंकल्प शाखा)/प्रिजंशि/ कराम/२०८/२०२३, दि.२२.०६.२०२३.
प्रस्तावना : मुंबई वाहतूक पोलीस विभागामधील शिक्षण विभागामार्फत दरवर्षी मुंबई शहरातील वाहतूक नियमन व नियंत्रणाबरोबर अनेक रचनात्मक प्रबोधनात्मक उपक्रमांसाठी रु.४७,७१,०७८/- (रुपये सत्तेचाळीस लाख एकाहत्तर हजार अठ्ठयाहत्तर फक्त) इतक्या खर्चास संदर्भ क्र. १ च्या शासन निर्णयान्वये कार्योत्तर मंजूरी देण्यात आली आहे. संदर्भ क्र. २ व ३ नुसार, सदर उपक्रमासाठी एकूण रु.४९,३९,४४२/- (प्रथमत: रु.४५,५२,९६५/- व रु.३,८६,४७७/- इतका अतिरिक्त खर्च ) झालेला आहे.
संदर्भ क्र.१ अन्वये मंजूर केलेल्या अनुदानापेक्षा रु.१,६८,३६४/- इतका अतिरिक्त खर्च झाला असून त्यास कार्योत्तर मंजूरी देण्याबाबत तसेच सदर निधी उपलब्ध करून देण्याबाबत संदर्भ क्र. ३ अन्वये प्रस्ताव सादर करण्यात आला आहे. त्यानुसार, सदर अतिरिक्त खर्चास कार्योत्तर मंजूरी देण्याची बाब शासनाच्या विचाराधीन होती.
शासन निर्णय :
मुंबई वाहतूक पोलीस विभागामधील शिक्षण विभागामार्फत दरवर्षी मुंबई शहरातील वाहतूक नियमन व नियंत्रणाबरोबर अनेक रचनात्मक प्रबोधनात्मक उपक्रमांसाठी रु.४७,७१,०७८/- (रुपये सत्तेचाळीस लाख एकाहत्तर हजार अठ्ठयाहत्तर फक्त) इतक्या खर्चास संदर्भ क्र.१ च्या शासन निर्णयान्वये कार्योत्तर मंजूरी देण्यात आली आहे.
# Page 2
शासन निर्णय क्रमांकः टिआरए-१०१९/प्र.क्र.११३/पोल-८
२. सदर उपक्रम राबविताना विद्यार्थ्यांना ने-आण करण्याकरिता बसेसची व्यवस्था तसेच मैदानात शामियाना, मंडप व्यवस्था पुरविण्याकरिता एकूण रु.४९,३९,४४२ /- ( प्रथमतः रु.४५,५२,९६५/- व रु.३,८६,४७७/- इतका अतिरिक्त खर्च ) खर्च झालेला असून संदर्भ क्र.१ अन्वये मंजूर केलेल्या रकमेपेक्षा रु.१,६८,३६४/- (रुपये एक लाख अडुसष्ठ हजार तीनशे चौसष्ट फक्त) इतका अतिरिक्त खर्च झाला आहे. सदर अतिरिक्त झालेल्या खर्चास याद्वारे कार्योत्तर मंजूरी देण्यात येत आहे.
३. सदर खर्च मुख्यलेखाशिर्ष “बी-१, २०५५-पोलीस, १०८ राज्य पोलीस मुख्यालय, (०२) शहर पोलीस, (०२) (०१) शहर पोलीस आस्थापना, (२०५५००९७) - (१३ कार्यालयीन खर्च)” या लेखाशिर्षाखाली सन २०२३-२४ या वित्तीय वर्षाकरिता मंजूर असलेल्या अनुदानातून भागविण्यात यावा.
४. सदर शासन निर्णय, वित्त विभाग क्र. विअप्र-२०१३/ प्र.क्र.३०/१३/ विनियम, भाग-२, दि. १७.०४.२०१५ मधील वित्तीय अधिकार नियम पुस्तिका -१९७८ भाग- पहिला, उप विभाग-तीन, अ.क्र.४, परिच्छेद क्र. २७ (२) (अ) अन्वये प्रशासनिक विभागास प्रदान करण्यात आलेल्या वित्तीय शक्तींचा वापर करून निर्गमित करण्यात येत आहे.