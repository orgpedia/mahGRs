# Page 1
विभागीय उपआयुक्त, राउशु, अमरावती व विभागीय उपआयुक्त, राउशु, नांदेड या कार्यालयासाठी आहरण व संवितरण अधिकारी आणि नियंत्रक अधिकारी घोषित करणेबाबत.
महाराष्ट्र शासन
गृह विभाग
शासन निर्णय क्र. बीजीटी-१०२१/प्र.क्र.९६ / राउशु-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २५ ऑगस्ट, २०२२.
संदर्भ :- १) शासन निर्णय, गृह विभाग, क्र. इएसटी-१०२१/प्र.क्र.९६/राउशु-१, दि.०५.०१.२०२२.
२) आयुक्त, राज्य उत्पादन शुल्क कार्यालयाचे पत्र क्र. लेखाशाखा/का.क्र.१३/ डीडीओ कोड/२०२२-२३/२२, दि.२१.०७.२०२२.
प्रस्तावना: शासन निर्णय, दि.०५.०१.२०२२ अन्वये राज्य उत्पादन शुल्क विभागातील नागपूर व औरंगाबाद या प्रादेशिक विभागांचे विभाजन करुन अनुक्रमे अमरावती व नांदेड हे दोन नवीन प्रादेशिक विभाग निर्माण करण्यात आले असून, सदर विभागांसाठी प्रत्येकी १९ प्रमाणे ३८ नियमित पदे व बाह्ययंत्रणेद्वारे प्रत्येकी २ प्रमाणे ४ पदे अशी एकूण ४२ नवी पदे निर्माण करण्यात आली आहेत.
तसेच, विभागीय उपायुक्त, राज्य उत्पादन शुल्क, अमरावती विभाग, अमरावती व विभागीय उपायुक्त, राज्य उत्पादन शुल्क, नांदेड विभाग, नांदेड यांना “प्रादेशिक कार्यालय प्रमुख” म्हणून घोषित करण्यात आले आहे. आयुक्त, राज्य उत्पादन शुल्क कार्यालयाने नव्याने निर्माण केलेल्या विभागीय उपआयुक्त, राउशु, अमरावती व विभागीय उपआयुक्त, राउशु, नांदेड या दोन कार्यालयातील लेखा अधिकारी यांना “आहरण व संवितरण अधिकारी” म्हणून व विभागीय उपआयुक्त यांना "नियंत्रक अधिकारी म्हणून घोषित करण्याची विनंती केली आहे. त्यानुषंगाने, विभागीय उपआयुक्त, राउशु, अमरावती व विभागीय उपआयुक्त, राउशु, नांदेड या कार्यालयातील लेखा अधिकारी यांना “आहरण व संवितरण अधिकारी” म्हणून व संबंधित विभागीय उपआयुक्त, राज्य उत्पादन शुल्क यांना “नियंत्रक अधिकारी” म्हणून घोषित करण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय: महाराष्ट्र कोषागार नियम, १९६८ मधील नियम १५ (३) व १५६ मधील तरतुदीनुसार नव्याने निर्माण करण्यात आलेल्या विभागीय उपआयुक्त, राज्य उत्पादन शुल्क, अमरावती व विभागीय उपआयुक्त, राज्य उत्पादन शुल्क, नांदेड या कार्यालयांतील लेखा अधिकारी यांना “आहरण व संवितरण अधिकारी” म्हणून घोषित करण्यात येत आहे. तसेच, संबंधित विभागीय उपआयुक्त, राज्य उत्पादन शुल्क यांना “नियंत्रक अधिकारी” म्हणून घोषित करण्यात येत आहे. सदर अधिकार वित्तीय बाबींपुरतेच मर्यादित राहतील.
# Page 2
शासन निर्णय क्रमांकः बीजीटी-१०२१/प्र.क्र.९६/राउशु-१
२. सदर शासन निर्णय, वित्त विभाग अनौ.सं.क्र. १६७/२२/कोप्र-५, दि.११.०८.२०२२ अन्वये दिलेल्या सहमतीस अनुसरुन निर्गमित करण्यात येत आहे.