# Page 1
महाराष्ट्र शासन
गृह विभाग
शासन ज्ञापन क्रमांक दुरुस्ती-०११८/प्र.क्र.६०/दोन/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक १६ मार्च २०१८.
विषय :- पोलीस अधीक्षक, जालना, यांच्या अधिपत्याखालील पोलीस ठाणे, अंबड, येथे आवार भिंत (compound wall), “Parking Shed,” सामान खोली (store room), इत्यादी बांधकामे करण्यासाठी प्रशासकीय मान्यता मिळणेबाबत.
संदर्भ : १) शासन परिपत्रक, वित्त विभाग, क्र. विअप्र-२०१४/प्र.क्र.४९ / १४/ विनियम, दिनांक ०५.०१.२०१५.
२ ) शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७.०४.२०१५.
३) पोलीस महासंचालक, महाराष्ट्र राज्य, मुंबई, यांचे पत्र क्र. पोमसं/ २७ बी/ २८-बी-२/ पो.ठाणे-अंबड-निवा. दुरुस्ती-जालना/ १६/ २०१८, दिनांक १६.०१.२०१८.
ज्ञापन.
पोलीस महासंचालक, महाराष्ट्र राज्य, मुंबई, यांनी पोलीस अधीक्षक, जालना, यांच्या अधिपत्याखालील पोलीस ठाणे, अंबड, येथे आवार भिंत (compound wall), "Parking Shed, " सामान खोली ( store room), इत्यादी बांधकामे करण्यासाठी प्रशासकीय मान्यता मिळणेबाबतचा प्रस्ताव सादर केला आहे.
२. उक्त कामासाठी उपविभागीय अभियंता, सार्वजनिक बांधकाम उपविभाग, अंबड, यांनी सन २०१७-१८ च्या दरसूचीनुसार तयार केलेले रु.७२,६८, ४२२/- इतक्या खर्चाचे अंदाज सादर केले असून ते कार्यकारी अभियंता, सार्वजनिक बांधकाम विभाग, जालना व पोलीस अधीक्षक, जालना, यांनी साक्षांकित केले आहेत.
३. उक्त खर्चाचे अंदाज हे सार्वजनिक बांधकाम विभाग, मंत्रालय, यांनी तपासले आहेत व ते रु.७४,७०,८६४/- असे सुधारित केले आहेत व त्याप्रमाणे प्रशासकीय मान्यता देण्यास, विवक्षित अटींवर, सहमती दिली आहे: ४. त्या अनुसार, पोलीस अधीक्षक, जालना, यांच्या अधिपत्याखालील पोलीस ठाणे, अंबड, येथे आवार भिंत (compound wall), "Parking Shed, " सामान खोली (store room), इत्यादी बांधकामे करण्यासाठी रु.७४,७०,८६४/- इतक्या खर्चाच्या अंदाजास, पुढील अटींवर, याद्वारे, प्रशासकीय मान्यता देण्यात येत आहे: १) उक्त खर्चाचे अंदाज हे अधीक्षक अभियंता, सार्वजनिक बांधकाम मंडल, जालना, यांनी साक्षांकित करणे आवश्यक आहे; २) निधी उपलब्ध झाल्याशिवाय काम सुरु करु नये.
# Page 2
शासन ज्ञापन क्रमांकः दुरुस्ती-०११८/प्र.क्र.६०/दोन/पोल-७.
५. उक्त कामासाठी येणारा खर्च हा गृह विभाग--मागणी क्रमांक बी-१०, ४०७०, इतर प्रशासनिक सेवांवरील भांडवली खर्च, (००) ८००, इतर खर्च, (००) (११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतीचे बांधकाम करणे, (४०७० ०२११), ५३, मोठी बांधकामे, याखाली उपलब्ध असलेल्या अनुदानातून भागविण्यात यावा.
६. हे ज्ञापन सार्वजनिक बांधकाम विभागाच्या अनौपचारिक संदर्भ क्र.६५/इमा-२, दिनांक ३०.०१.२०१८ अन्वये मिळालेल्या सहमतीने निर्गमित करण्यात येत आहे.