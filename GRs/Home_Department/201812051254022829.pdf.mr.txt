# Page 1
नक्षलग्रस्त आदिवासी उपयोजना बाहय क्षेत्रातील गावांनी नक्षलवाद्यांना गावबंदी केली आहे अशा गावांना विकासात्मक कामासाठी प्रोत्साहनात्मक म्हणून देण्यात येणा-या अनुदानात वाढ करण्याबाबत.
महाराष्ट्र शासन
गृह विभाग,
शासन निर्णय क्रमांक एनएएक्स ०४१८/प्र.क्र.१६९/विशा-१ब,
दुसरा मजला, मंत्रालय, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक :- ०१ डिसेंबर, २०१८
वाचा : (१) आदिवासी विकास विभाग, शासन निर्णय क्र. ग्रापप्रो २००६/प्र.क्र.६१/का-१४, दि.२६.१२.२००६.
(२) गृह विभाग, शासन निर्णय क्र. एनएएक्स ११०९/प्र.क्र.६२९/विशा-१ब, दि.१८.०३.२०११
प्रस्तावना :
नक्षलवादी चळवळीस आळा घालण्याच्या दृष्टीने नक्षलग्रस्त भागासाठी आदिवासी क्षेत्रातील गावामध्ये नक्षलवाद्यांना गावबंदी ही योजना आदिवासी विकास विभागाच्या संदर्भ क्र.१ च्या शासन निर्णय दि. २६.१२.२००६ अन्वये लागू करण्यात आली होती. त्याच धर्तीवर बिगर आदिवासी क्षेत्रातील गावामध्ये नक्षलवाद्यांना गावबंदी योजना मंत्रीमंडळाच्या मान्यतेने संदर्भ क्र. २ शासन निर्णय, गृह विभाग, दि. १८.०३.२०११ अन्वये लागू करण्यात आली आहे.
२. या योजनेनुसार नक्षलग्रस्त भागातील बिगर आदिवासी क्षेत्रातील ज्या गावांनी पुढाकार घेवून नक्षलवाद्यांना गावबंदी केली आहे अशा गावांना प्रत्येकी रुपये ३ लक्ष एवढा निधी त्या गावाच्या विकासात्मक कामांसाठी प्रोत्साहानात्मक अनुदान म्हणून देण्यात येतो. मा. मुख्यमंत्री यांच्या अध्यक्षतेखाली डावी कडवी विचारसरणीबाबत राष्ट्रीय योजना व कृती आराखडा बाबत एकसूत्री कृती योजना (Unified command Mechanism ) संरचेनेनुसार राज्यस्तरावरील गठीत समितीची बैठक दि.०१.०२.२०१८ रोजी झाली. या बैठकीमध्ये आदिवासी क्षेत्रातील गावांमध्ये तसेच बिगर आदिवासी क्षेत्रातील गावांमध्ये नक्षलवाद्यांना गावबंदी योजनेबाबतच्या प्रोत्साहनात्मक अनुदानामध्ये दुप्पट वाढ करण्याबाबत चर्चा झाली. त्यानुसार नक्षलग्रस्त भागातील बिगर आदिवासी क्षेत्रातील गावांमध्ये नक्षलवाद्यांना गावबंदी योजनेबाबतच्या प्रोत्साहनात्मक अनुदानामध्ये वाढ करण्याची बाब शासनाच्या विचाराधीन होती.
शासन निर्णय :
नक्षलग्रस्त भागातील बिगर आदीवासी क्षेत्रातील ज्या गावांनी पुढाकार घेऊन नक्षलवाद्यांना गावबंदी केली आहे, अशा गावांना प्रत्येकी रुपये ३ लक्ष ऐवजी रुपये ६ लक्ष एवढा निधी त्या गावांच्या विकासात्मक कामासाठी प्रोत्साहनात्मक अनुदान म्हणून मंजूर करण्यात येत आहे. सदर वाढ या आदेशाद्वारे सन २०१८-१९ या वर्षापासून लागू करण्यात येत आहे.
# Page 2
शासन निर्णय क्रमांकः एनएएक्स ०४१८/प्र.क्र.१६९/विशा-१ब,
२. सदर निधी संबंधित गावाच्या ग्राम पंचायतीस संबंधित जिल्हा परिषदेचे मुख्य कार्यकारी अधिकारी यांच्यामार्फत वितरीत करण्यात येईल. सदर निधी संबंधित जिल्हाधिकारी यांच्या अधिनस्त राहील. जिल्हाधिका-यांनी सदर निधी संबंधित यंत्रणेला वितरीत करावयाचा आहे.
३. या योजनेनुसार नक्षलग्रस्त बिगर आदिवासी क्षेत्रातील ज्या गावांनी नक्षलवाद्यांना गावबंदी केली असेल ती गावे अनुदानास या योजनेंर्गत पात्र राहतील.
४. नक्षलग्रस्त आदिवासी उपयोजना बाहय क्षेत्रातील गावांनी नक्षलवाद्यांना गावबंदी केली असेल त्या गावास मंजूर होणारा निधी त्या गावाने कशा प्रकारे खर्च करावायाचा या बाबतची मार्गदर्शक तत्वे सोबतच्या (परिशिष्ट अ) मध्ये दिलेली आहेत. त्या मार्गदर्शक तत्वास अनुसरुनच सदर निधी खर्च करण्यात यावा.
५. या योजनेकरिता मंजूर करण्यात येणारा निधी विहीत मुदतीत संपूर्णत: खर्च होईल, याची दक्षता संबंधित जिल्हाधिकारी व मुख्य कार्यकारी अधिकारी, जिल्हा परिषद यांनी घ्यावी.
६. या योजनेसाठीचा आवश्यक खर्च नियोजन विभागाने जिल्हाधिकारी यांना ग्रामभेट योजनेसाठी उपलब्ध करुन दिलेल्या निधीतून करावा. तसेच निधीची मागणी आवश्यकतेनुसार जिल्हाधिकारी यांनी नियोजन विभागाकडे करावी.
७. या योजनेखाली मंजूर करण्यात येणारा निधी नियोजन विभागाच्या मागणी क्रमांक ओ-७,३४५१ सचिवालय-आर्थिक सेवा, ०९० सचिवालय (०४) नक्षलग्रस्त भागासाठी विशेष कृती दल (०४)(०१) नक्षलग्रस्त भागासाठी विशेष कृतिदल, ३१ सहायक अनुदाने (योजनाअंतर्गत) (वेतनेत्तर) संगणक सांकेतांक ३४५१०६५४ या लेखाशीर्षाखाली खर्ची दर्शविण्यात यावा.
८. हा शासन निर्णय वित्त विभागाच्या अनौपचारिक संदर्भ क्रमांक २५९/१८/ व्यय-७ दिनांक ११.०९.२०१८ अन्वये दिलेल्या मान्यतेने व नियोजन विभागाने दिलेल्या सहमतीस अनुसरुन निर्गमित करण्यात येत आहे.
# Page 3
# Page 4