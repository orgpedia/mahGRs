# Page 1
दिव्यांग व्यक्ती हक्क अधिनियम, २०१६ अनुसार गृह विभागाच्या अखत्यारितील संचालक, नागरी संरक्षण संचालनालयाच्या आस्थापनेवरील गट-अ ते गट-ड संवर्गातील पदे दिव्यांगासाठी पद सुनिश्चिती मधून वगळण्याबाबत....
महाराष्ट्र शासन
गृह विभाग
शासन निर्णय क्रमांक : संकीर्ण-२०२१/प्र.क्र.४०/नासं/विशा-८ हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : ०३ जानेवारी, २०२२
वाचा:-१) दिव्यांग व्यक्ती हक्क अधिनियम, २०१६.
२) गृह विभाग, शासन निर्णय क्र.एमआयएस २००६/प्र.क्र.८१/ विशा-८, दि. ०५.१०.२००६.
३) सामाजिक न्याय व विशेष सहाय्य विभाग शासन परिपत्रक क्र. दिव्यांग २०१९/प्र.क्र.२५१/ दि.क.२,दि.१२.११.२०२० ४) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना.
५) सामाजिक न्याय व विशेष सहाय्य विभाग शासन निर्णय क्र. दिव्यांग २०१९/प्र.क्र.२५१/दि.क.२,दि.०२.०२.२०२१.
६) गृह विभाग, शासन निर्णय क्र. संकीर्ण-२०२१/प्र.क्र.४०/नास/विशा-८ दि.२८.०६.२०२१
प्रस्तावना :
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चित करणे आवश्यक आहे. यासाठी केंद्र शासनाने संदर्भ क्र. ४ येथील दि.०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी प्रसिध्द केली आहे. सामाजिक न्याय व विशेष सहाय्य विभागाने संदर्भ क्र. ५ वरील दि.०२.०२.२०२१ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सूचना निर्गमित केल्या आहेत. सदर सुचनेस अनुसरुन गृह (विशा-८) विभागाच्या अखत्यारितील नागरी संरक्षण संचालनालयाच्या आस्थापनेवरील २० संवर्गातील पदे सुनिश्चित करण्याबाबतचे आदेश संदर्भ क्र.६ अन्वये निर्गमित करण्यात आले आहेत. तसेच उर्वरित २२ संवर्गातील पदाविषयीचा प्रस्ताव प्रधान सचिव (सामाजिक न्याय) यांच्या अध्यक्षतेखालील तज्ञ समितीसमोर सादर करण्यात आला. सदर तज्ञ समितीच्या दिनांक ११.१०.२०२१ रोजी झालेल्या बैठकीमध्ये दिव्यांगासाठी पदे सुनिश्चितीतुन पदे वगळण्याचा निर्णय घेण्यात आला. याअनुषंगाने तज्ञ समितीच्या दिनांक ११.१०.२०२१ रोजी झालेल्या बैठकीच्या इतिवृत्तातील मुद्दयाच्या अनुषंगाने गृह विभागाच्या अधिपत्याखालील संचालक, नागरी संरक्षण संचालनालय यांच्या आस्थापनेवरील २२ संवर्गातील गट-अ ते गट-ड संवर्गातील पदे दिव्यांगासाठी पद सुनिश्चितीमधुन वगळण्याची बाब शासनाच्या विचाराधीन होती.
शासन निर्णय :
गृह विभागाच्या अधिपत्याखालील संचालक, नागरी संरक्षण संचालनालय यांच्या आस्थापनेवरील २२ संवर्गातील गट-अ ते गट-ड संवर्गातील पदे सोबतच्या विवरण पत्र अ मध्ये दर्शविल्याप्रमाणे दिव्यांगासाठी पद सुनिश्चितीमधुन वगळण्यात येत आहेत.
# Page 2
शासन निर्णय क्रमांकः संकीर्ण-२०२१/प्र.क्र.४०/नासं/विशा-८
२. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना व सामाजिक न्याय व विशेष सहाय्य विभागाच्या दि.०२.०२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3
# Page 4