# Page 1
मोटार वाहन कायद्याची प्रभावी अंमलबजावणी करण्यासाठी रस्त्यावरील वाहनांची तपासणी करण्यासाठी Handheld उपकरणे खरेदी करण्यास मंजूरी देणेबाबत..
महाराष्ट्र शासन
गृह विभाग
शासन निर्णय क्रमांकः एमव्हीडी-०८१७/प्र. क्र. १८८/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई-३२
तारीख: ०५ जानेवारी, २०१८
वाचा १) अपर परिवहन आयुक्त यांचे क्र.पआका/का-२अ/Handheld device/२०१७/जा. क्र.
१०५५७ दि.१४.७.२०१७.
२) शासन निर्णय, उदयोग, ऊर्जा व कामगार विभाग क्रमांकः भांखस-२०१४/प्र. क्र. ८२/भाग III/उदयोग-४, दि.१.१२.२०१६.
३) शासन निर्णय, उदयोग, ऊर्जा व कामगार विभाग क्रमांकः संकीर्ण-२०१६/प्र. क्र. ८२/भाग III/उदयोग-४, दि.२४.८.२०१७.
प्रस्तावना राज्यात परिवहन विभागांतर्गत १३४१ कार्यकारी अधिकाऱ्यांमार्फत व ६४ वायुवेग पथकांच्या मदतीने मोटार वाहन कायद्याची अंमलबजावणी करण्यात येत आहे. रस्त्यावर वाहनांची तपासणी करण्यासाठी राष्ट्रीय सूचना केंद्र, दिल्ली यांनी यंत्रणा तयार केली असून ती इंटरनेट द्वारे केंद्रीय संगणकास जोडली जाते व त्याआधारे कोणत्याही नोंदणी वाहनांवर मोटार वाहन कायद्याखाली कार्यवाही करता येते. यासाठी इंटरनेट सक्षम हातात धरावयाचे उपकरण असणे आवश्यक आहे.
त्यासाठी Handheld हे उपकरण खरेदी करण्याची बाब शासनाच्या विचाराधीन होती.
शासन निर्णय मोटार वाहन विभागाकरीता एकूण १३४१ Handheld उपकरणे ई-मार्केटप्लेस (GeM) पोर्टलवर उपलब्ध असलेल्या वस्तु व सेवांची गुणवत्ता, विनिर्देश आणि पुरवठा कालावधी इ. आवश्यक बाबी तपासून स्पर्धात्मक ऑनलाईन निविदांद्वारे (Online bidding) किंवा रिव्हर्स ऑक्शन पध्दतीने खरेदीची सुधारीत नियमपुस्तिका उद्योग, ऊर्जा व कामगार विभागाचा संदर्भाधीन क्र. २ व ३ वरील अनुक्रमे दि.१.१२.२०१६ आणि दि.२४.८.२०१७ मधील तरतुदींनुसार आणि उद्योग सह संचालक (भांख) यांनी दि.८.१२.२०१७ रोजी दिलेल्या अभिप्रायांनुसार प्रति उपकरण अंदाजे रु.७५,०००/- प्रमाणे एकूण १३४१ Handheld उपकरणे खरेदी करण्याकरिता रु.१०,०५,७५,०००/- (रुपये दहा कोटी पाच लक्ष पंच्च्याहत्तर हजार फक्त) इतक्या खर्चास प्रशासकीय व वित्तीय मंजूरी देण्यात येत आहे.
# Page 2
शासन निर्णय क्रमांकः एमव्हीडी-०८१७/प्र.क्र.१८८/परि-४
२. प्रस्तुत बाबीसाठी येणारा खर्च हा सन २०१७-१८ या वर्षाकरीता “मागणी क्र. बी-३, २०४१, वाहनांवरील कर, ०१, (०१) (०७) साधनसामग्री खरेदी (२०४१ ०३३२)” या लेखाशीर्षाखाली उपलब्ध असलेल्या अनुदानातून भागविण्यात यावा.
३. सदरहू शासन निर्णय हा नियोजन विभाग व वित्त विभागाने दिलेल्या सहमतीने आणि दि.१७.४.२०१५ रोजीच्या शासन निर्णयातील अ. क्र.२७ - अ, नियम क्र. ७६ अन्वये प्रशासकीय विभागास असलेल्या अधिकारांतर्गत निर्गमीत करण्यात येत आहे.