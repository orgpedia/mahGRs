# Page 1
पोलीस दलातील निकामी मोटार वाहने, सुटे भाग/साहित्य, टायर टयुब, बॅटरी तसेच जळके वंगण तेल व इतर साहित्य यांची ई-लिलावाद्वारे विक्री करण्यास केंद्र शासन अंगिकृत मे. एम्एस्टीसी लिमिटेड (MSTC LTD) महामंडळाला पाच वर्षाकरिता नियुक्ती करण्याबाबत तसेच, वाहनांची निकामीकरण प्रक्रिया पार पाडण्यासाठी पोलीस घटकानिहाय विविध समित्या गठित करण्याबाबत.
महाराष्ट्र शासन
गृह विभाग
शासन निर्णय क्रमांक : एमआयएस-१३१६/प्र.क्र.२७७/पोल-४,
मंत्रालय, मुंबई - ४०० ०३२,
दिनांक :- २३ मार्च, २०२३
संदर्भ :- १) गृह (परिवहन विभाग, शासन निर्णय क्रमांक एमव्हीआर-०५२२/प्र.क्र.४१/भाग-१/परि-२, दिनांक २७.०१.२०२३, २) विशेष पोलीस महानिरीक्षक (प्रशासन), महाराष्ट्र राज्य, मुंबई यांचे पत्र क्र.पोमसं/१९-अ/ ७४६०/निकामी वाहने/लिलावदार/१५१/२००९, दि.०५.०९.२०२२.
प्रस्तावना : पोलीस दलातील निकामी मोटर वाहन, सुटे भाग / साहित्य, टायर ट्युब, बॅटरी तसेच जळके वंगण तेल व इतर साहित्य यांची ई-लिलावद्वारे विक्री करण्यासाठी नामनिर्देशनाने केंद्र शासन अंगिकृत एम.एस.टी.सी. लिमिटेड (M.S.T.C.) महामंडळाला दि.३१.०३.२०१७ पर्यंत मान्यता देण्यात आली होती. गृह (परिवहन) विभागाने मोटार वाहन (निष्कासन व नोंदणी) नियम २०२१ ची अंमलबजावणी करण्याबाबत दि.२७.०१.२०२३ रोजी शासन निर्णयान्वये सूचित केल्यानुसार मोटार वाहन (निष्कासन व नोंदणी) नियम २०२१ धोरणाच्या अनुषंगाने केंद्र शासनाच्या दि.१६.१२.२०२२ व दि.१७.१२.२०२२ च्या पत्रामध्ये दिलेल्या निर्देशानुसार राज्यातील शासकीय, निमशासकीय, स्थानिक स्वराज्य संस्था व सार्वजनिक परिवहन उपक्रम यांच्या अधिनस्त कार्यालयातील नोंदणी दिनांकापासून सदर शासन निर्णयाच्या दिनांकापर्यंत १५ वर्षापेक्षा जास्त वय असणारी राज्य शासनाच्या मालकीची वाहने Registered Vehicle Scrapping Facility मार्फत निष्कासित (Scrap) करण्यात यावीत व सदरची कार्यवाही केंद्र शासनाच्या दि.१७.१२.२०२२ रोजीच्या पत्राप्रमाणे करण्यात यावी, असे नमूद केले आहे. त्यास अनुसरुन राज्य पोलीस दलातील विविध घटकांमध्ये १५ वर्ष व त्यापेक्षा जुनी व निकामीकरण करण्यात आलेली अशी विक्री अभावी पडून असलेली एकुण ६३६२ पोलीस वाहनांचे निकामीकरण करण्यासाठी तसेच साहित्यांची लिलावाव्दारे विक्री करण्यासाठी केंद्र शासनाच्या अधिकृत मे. मेटल स्क्रॅप ट्रेडिंग कॉपोरेशन (MSTC Ltd.) या महामंडळाच्या e-Auction सेवा प्रणालीचा वापर करण्याकरीता या महामंडळाची नामनिर्देशनाने नियुक्ती करण्याचा प्रस्ताव शासनाच्या विचाराधीन होता.
शासन निर्णय : पोलीस दलातील निकामी मोटार वाहने, सुटे भाग/साहित्य, टायर टयुब, बॅटरी तसेच जळके वंगण तेल व इतर साहित्य यांची ई-लिलावाद्वारे विक्री करण्यास केंद्र शासन अंगिकृत मे. मेटल स्क्रॅप ट्रेडिंग कॉपोरेशन (MSTC Ltd.) महामंडळाच्या ई-लिलाव आज्ञावलीचा वापर करण्याकरीता लिलावदार म्हणून या शासन निर्णयाच्या दिनांकापासून पुढील पाच वर्षाकरीता नामनिर्देशनाने नियुक्ती करण्यास या शासन निर्णयान्वये मान्यता देण्यात येत आहे. तसेच, पोलीस महासंचालक कार्यालयाच्या संदर्भ क्र.२ येथील पत्रातील विनंतीनुसार वाहनांची सदर निकामीकरण प्रक्रिया पार पाडण्यासाठी व त्यावर नियंत्रण ठेवण्यासाठी पोलीस घटकानिहाय खालीलप्रमाणे विविध समित्या गठित करण्यात येत आहे.
# Page 2
शासन निर्णय क्रमांकः एमआयएस-१३१६/प्र.क्र.२७७/पोल-४
अ) पोलीस आयुक्तालयाकरीता समिती :
--------------------------------------------------------------------------------------------------------------------------------------------------------------------
| १ | पोलीस आयुक्त (पोलीस आयुक्तालय ठाणे शहर / पुणे शहर / नवी मुंबई / पिंपरी -चिंचवड / मिरा भाईंदर - वसई विरार / नागपूर यांचे कार्यालयाकरिता अपर पोलीस आयुक्त) | अध्यक्ष |
| २ | पोलीस अधीक्षक/अपर पोलीस अधीक्षक, मोटार परिवहन, महाराष्ट्र राज्य, पुणे | सदस्य |
| ३ | संबंधित घटकांचे पोलीस उप आयुक्त (मुख्यालय) | सदस्य |
| ४ | संबंधित घटकांचे मोटार परिवहन अधिकारी | सदस्य |
--------------------------------------------------------------------------------------------------------------------------------------------------------------------
ब) पोलीस अधीक्षक/समादेशक घटकांमधील समिती :
------------------------------------------------------------------
| १ | संबंधित पोलीस घटकांचे पोलीस अधीक्षक/समादेशक | अध्यक्ष |
| २ | पोलीस उप अधीक्षक, मोटार परिवहन, महाराष्ट्र राज्य, पुणे | सदस्य |
| ३ | संबंधित घटकांचे सहायक समादेशक/पोलीस उप अधीक्षक, मुख्यालय | सदस्य |
| ४ | संबंधित घटकांचे मोटार परिवहन अधिकारी | सदस्य |
------------------------------------------------------------------
क) अपर पोलीस महासंचालक व संचालक, दळणवळण व परिवहन, महाराष्ट्र राज्य, पुणे कार्यालयाच्या अधिनस्त असणाऱ्या पोलीस मध्यवर्ती मोटार परिवहन कर्मशाळा, पुणे, नागपूर, औरंगाबाद व कर्मशाळा नौका विभाग ठाणे, साटा बांधणी विभाग, पुणे व चालक प्रशिक्षण शाळा, पुणे यासाठी खालील प्रमाणे समिती गठीत करण्यात येईल :
--------------------------------------------------------------------------------
| १ | अपर पोलीस महासंचालक व संचालक दळणवळण व परिवहन, महाराष्ट्र राज्य, पुणे | अध्यक्ष |
| २ | पोलीस उप महानिरीक्षक, मोटार परिवहन, महाराष्ट्र राज्य, पुणे | सदस्य |
| ३ | पोलीस अधीक्षक (मुख्यालय) | सदस्य |
| ४ | संबंधित कर्मशाळेचे पोलीस उप अधीक्षक/पोलीस निरीक्षक | सदस्य |
--------------------------------------------------------------------------------
ड) इतर घटकांकरिता समिती (उदा. UOTC, NIA, SAG, PTS इ.)
------------------------------------------------------------------------------------------------------------------
| १ | संबंधित पोलीस घटकांचे घटक प्रमुख | अध्यक्ष |
| २ | संबंधित पोलीस घटकाचे पोलीस उप अधीक्षक (मुख्यालय)/पोलीस निरीक्षक | सदस्य |
| ३ | संबंधित घटकाचे मोटार परिवहन अधिकारी | सदस्य |
| ४ | विशेष पोलीस महानिरीक्षक मोटार परिवहन, पुणे या कार्यालयाकडून वेळोवेळी नेमण्यात आलेले मोटार परिवहन अधिकारी | सदस्य |
------------------------------------------------------------------------------------------------------------------
२. सदरहू प्रशासकीय मान्यता खालील अटींच्या अधीन राहील.
१. सन २०१३-१४ ते २०१८-१९ या वित्तीय वर्षात निर्लेखित झालेली व NIC मार्फत विक्रीकरिता अपलोड करण्यात आलेली परंतु विक्री न झालेली तसेच, भविष्यात निकामीकरण करण्यात येणारी पोलीस वाहने प्रथम ई-लिलावामध्ये विक्री न झाल्यास नंतरच्या ई-लिलावामध्ये स्क्रॅपच्या किंमतीत विक्री करण्यात यावी.
२. इंधन देखभाल व दुरुस्तीकरीता ज्या आस्थापनेवर वाहने वर्ग करण्यात आलेली आहेत त्याच आस्थापनेवरुन निर्लेखित वाहनांचा ई-लिलाव करण्याची कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांकः एमआयएस-१३१६/प्र.क्र.२७७/पोल-४
३. पोलीस महासंचालक कार्यालयाने वाहने निष्कासित करताना गृह (परिवहन) विभाग यांच्या दि.२७.०१.२०२३ च्या शासन निर्णयामध्ये दिलेल्या निदेशानुसार कार्यवाही करावी.
४. तसेच वाहनांची सदर निकामीकरण प्रक्रिया पार पाडण्यासाठी शासनाने वेळोवेळी निर्गमित केलेल्या इतर शासन आदेशान्वये विहित केलेल्या कार्यपध्दतीचा काटेकोरपणे अवलंब करण्यात यावा.