# Page 1
घाटकोपर, मुंबई येथील बेकायदेशीर
फलक कोसळून झालेल्या घटनेची
उच्चस्तरीय चौकशी करण्यासाठी
नेमलेल्या चौकशी समितीस मुदतवाढ
देण्याबाबत.
महाराष्ट्र शासन
गृह विभाग
शासन निर्णय क्र :- E-१०६८३९२/H.D.५९०१३/२/२०२५/विशा-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई ४०००३२.
दिनांक : २५/०४/२०२५
वाचा :- १) शासन निर्णय, गृह विभाग, क्र. कल्याण-०५२४/प्र.क्र.१३१/पोल-७,
दि.१०.०६.२०२४
२) गृह विभाग, शासन निर्णय, क्र : HD-३२०११/४/२०२४-O/o JT.SECY६-MHD
(PG)-Home Department, दि.२९.०७.२०२४.
३) गृह विभाग, शासन निर्णय, क्र : HD-३२०११/४/२०२४-O/o JT.SECY६- MHD
(PG)- Home Department, दि.११.०२.२०२५.
४) सदस्य सचिव, घाटकोपर, मुंबई फलक कोसळून झालेल्या घटनेच्या
चौकशीकरिता गठीत समिती यांचे दि.०७.०४.२०२५ रोजीचे पत्र.
प्रस्तावना :-
घाटकोपर, मुंबई येथील लोहमार्ग पोलीसांच्या जमिनीवर असलेले बेकायदेशीर फलक दिनांक
१३ मे, २०२४ रोजी नजिकच्या पेरोल पंपावर कोसळल्याने १६ निरपराध व्यक्तींचा दुर्दैवी मृत्यू झाला होता.
या घटनेमुळे शहरातील जाहिरात फलक, विशेषतः शासकीय, पोलीस किंवा रेल्वे मालमत्तांवरील जाहिरात
फलक यांची सुरक्षितता आणि कायदेशिरता याबाबत अनेक प्रश्न उपस्थित झाल्याने घाटकोपर, मुंबई येथील
जाहिरात फलक दुर्घटनेची समयबध्द चौकशी करण्यासाठी "श्री. दिलीप भोसले, माजी मुख्य न्यायाधीश,
मा. उच्च न्यायालय" यांच्या अध्यक्षतेखाली संदर्भाधीन क्रमांक ०१ येथील शासन निर्णयान्वये चौकशी
समिती गठीत करण्यात आली आहे.
घाटकोपर, मुंबई येथील पेरोल पंप आवारातील जाहिरात फलक पेरोल पंपावर कोसळणे, या
प्रकरणी घटनेस जबाबदार असलेल्या बाबींची चौकशी करणे आणि भविष्ट्यात अशा प्रकारच्या घटनांची
# Page 2
शासन निर्णय क्रमांकः E-१०६८३९२/H.D.५९०१३/२/२०२५/विशा-२
पुनरावृत्ती टाळणे या बाबींसाठी शिफारशी करण्यासाठी संदर्भाधीन क्रमांक ०२ येथील शासन निर्णयान्वये
श्री. दिलीप भोसले, माजी मुख्य न्यायमुर्ती यांच्या अध्यक्षतेखालील समितीची रचना व कार्यकक्षा निश्चित
करण्यात आली आहे.
तसेच श्री. दिलीप भोसले, माजी मुख्य न्यायमुर्ती यांच्या अध्यक्षतेखालील नेमण्यात आलेल्या
समितीस आपला अंतिम अहवाल सादर करण्यास संदर्भाधीन क्र.३ येथील शासन निर्णयान्वये
दि.३१.०३.२०२५ पयंत मुदतवाढ देण्यात आली आहे.
समितीचे अहवाल तयार करण्याचे कामकाज अंतिम टप्प्यात असून, समितीस आपला अहवाल
शासनास सादर करण्यासाठी आणखी १ महिन्याची मुदतवाढ देण्याची विनंती सदस्य सचिव घाटकोपर,
मुंबई फलक कोसळून झालेल्या घटनेच्या चौकशीकरिता गठीत समिती यांनी संदर्भाधीन क्र.४ येथील
पत्राद्वारे केली आहे. त्यानुषंगाने समितीस आपला अहवाल सादर करण्यासाठी मुदतवाढ देण्याची बाब
शासनाच्या विचाराधीन होती. याबाबत शासनाने पुढीलप्रमाणे निर्णय घेतला आहे.
शासन निर्णय :-
घाटकोपर, मुंबई येथे बेकायदेशीर फलक कोसळून झालेल्या घटनेची उच्चस्तरीय चौकशी
करण्याकरिता शासनाने मा. श्री. दिलीप भोसले, सेवानिवृत्त मुख्य न्यायाधीश, अलाहाबाद उच्च न्यायालय,
यांच्या अध्यक्षतेखाली समिती गठीत केली आहे. समितीस आपला अंतिम अहवाल शासनास सादर
करण्याकरिता या शासन निर्णयान्वये दि.३०/०४/२०२५ पयंत मुदतवाढ देण्यात येत आहे.
२. सदर समितीची कार्यकक्षा व इतर अटी, शर्ती संदर्भाधीन क्र.१ ते क्र.३ येथील शासन निर्णयांमध्ये
नमूद केल्याप्रमाणे कायम राहतील.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3