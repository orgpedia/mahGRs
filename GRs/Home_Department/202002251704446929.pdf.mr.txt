# Page 1
महाराष्ट्र राज्य मार्ग परिवहन महामंडळास बस खरेदीसाठी निधी वितरीत करणेबाबत.
महाराष्ट्र शासन
गृह विभाग
शासन निर्णय क्र. एसटीसी- ०९१८/प्र.क्र.४९४/परि-१
हुतात्मा राजगुरु चौक, मादाम कामा मार्ग, मंत्रालय, मुंबई - ४०० ०३२.
दिनांक : २५ फेब्रुवारी, २०२०.
वाचा : १) शासन निर्णय समक्रमांक दि.३०.०३.२०१९.
२) शासन निर्णय समक्रमांक दि.०१.११.२०१९.
३) शासन निर्णय समक्रमांक दि.३१.०१.२०२०.
४) महाव्यवस्थापक (यंअ), महराष्ट्र राज्य मार्ग परिवहन महामंडळ यांचे पत्र क्र. राप/यंअ/वाहन/४४३, दि.०५.०२.२०२०.
प्रस्तावना : राज्य शासनामार्फत महाराष्ट्र राज्य मार्ग परिवहन महामंडळास ७०० बसेस खरेदी करण्यासाठी निधी देण्याचा निर्णय घेण्यात आला होता. त्यानुसार पुरवणी मागणीद्वारे निधीची मागणी केली असता सन २०१८-१९ मध्ये हिवाळी अधिवेशन, २०१८ मध्ये रु.५०.०० कोटी पुरवणी मागणीद्वारे मंजूर केले असून, संदर्भाधिन क्रमांक १ च्या शासन निर्णयांन्वये रु.५०.०० कोटी महामंडळास वितरीत करण्यात आले आहेत.
तसेच, सन २०१९-२० मध्ये पावसाळी अधिवेशन, २०१९ मध्ये रु.५०.०० कोटी व हिवाळी अधिवेशन, २०१९ मध्ये रु. ५०.०० कोटी पुरवणी मागणीद्वारे मंजूर करण्यात आले आहेत. त्यानुषंगाने निधी वितरणासाठीचे प्रस्ताव वित्त विभागाकडे सादर केले असता, वित्त विभागाने मंजूर केलेल्या पुरवणी मागणीच्या ६० टक्केच्या मर्यादेत निधी वितरणास मान्यता दिली. यास्तव संदर्भाधिन क्रमांक २ च्या शासन निर्णयान्वये रु.३०.०० कोटी व संदर्भाधिन क्रमांक ३ च्या शासन निर्णयान्वये रु.३०.०० कोटी वितरीत करण्यात आले आहे, अशा प्रकारे आतापर्यंत नवीन साध्या ७०० बसेस खरेदी करण्यासाठी पुरवणी मागणीद्वारे रु.११०.०० कोटी राज्य परिवहन महामंडळास वितरीत केलेले आहेत.
त्यानुसार आता सन २०१९-२० अर्थसंकल्पीय वर्षात, पुरवणी मागणीद्वारे मंजूर केलेल्या रु.१००.०० कोटी निधीमधून अवितरीत असलेले रु.४०.०० कोटी वितरीत करण्याची बाब शासनाच्या विचाराधीन होती.
शासन निर्णयः
महाराष्ट्र राज्य मार्ग परिवहन महामंडळास नवीन बसेस खरेदी करण्यासाठी मंजूर असलेल्या पुरवणी मागणीपैकी अवितरित असलेले रु.४०,००,००,०००/- (अक्षरी रुपये चाळीस कोटी फक्त) एवढा निधी या शासन निर्णयाद्वारे पुढील अटींच्या अधीन राहून वितरीत करण्यात येत आहे.
# Page 2
शासन निर्णय क्रमांक: एसटीसी- ०९१८/प्र.क्र.४९४/परि-१
२. सदर रक्कम गृह विभाग, “मागणी क्र. बी-३, लेखाशिर्ष ३०५५, मार्ग व परिवहन, १९०, सार्वजनिक क्षेत्रातील इतर उपक्रमांना सहाय्य (००) (०१) महाराष्ट्र राज्य मार्ग परिवहन महामंडळाच्या बसस्थानकांच्या आधुनिकीकरणांर्तगत बांधकाम व इतर सोयी सुविधा (३०५५ ००५२)” ३५, भांडवली मत्तेच्या निर्मितीकरीता अनुदान अंतर्गत सन २०१९-२० या वर्षाच्या अर्थसंकल्पिय तरतुदीतून करण्यात यावे.
३. वरीलप्रमाणे कार्यवाही करण्यास परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी असलेले लेखाधिकारी यांनी सदर निधी आंहरित करुन महाराष्ट्र राज्य मार्ग परिवहन महामंडळास अदा करावी.
४. ज्या प्रयोजनासाठी निधी दिला आहे त्याच प्रयोजनासाठी निधी वापरण्यात यावा.
५. हा शासन निर्णय वित्त विभागाच्या अनौपचारीक संदर्भ क्र.६३/२०२० / व्यय८, दि. १७.०२.२०२० अन्वये प्राप्त झालेल्या सहमतीने निर्गमित करण्यात येत आहे.