# Page 1
अॅप बेस वाहनांसाठी Maharashtra Regulation of The Aggregators Rules, २०२२ तयार करण्यासाठी समिती गठित करणे.
महाराष्ट्र शासन
गृह (परिवहन) विभाग
शासन निर्णय क्र. याचिका-०२२१/प्र.क्र.११/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ०५ एप्रिल, २०२३
प्रस्तावना :
रस्ते वाहतूक व महामार्ग मंत्रालय, भारत सरकार यांनी दिनांक २७.११.२०२० रोजी Motor Vehicle Aggregator Guidelines २०२० अन्वये समुच्चयकांना (App & Web based Aggregator) प्रवासी वाहतुकीचा व्यवसाय करण्याकरिता मार्गदर्शक सूचना जारी केल्या आहेत. तसेच राज्य शासनाने दिनांक ०९.०३.२०२२ रोजीच्या अधिसूचनेअन्वये राज्यातील समुच्चयकांना (App & Web based Aggregator) प्रवासी वाहतुकीचा व्यवसाय करण्याकरिता सक्षम प्राधिकरणाकडून परवानगी घेणे अनिवार्य केले आहे. केंद्र शासनाने दि.२२.०८.२०२२ रोजीच्या पत्रान्वये जारी केलेल्या केंद्रीय
मोटार वाहन एग्रीगेटर मार्गदर्शक तत्वे २०२० हे राज्यात तात्काळ लागू करण्याबाबत सूचित केले आहे.
सदर प्रकरणी मा.सर्वोच्च न्यायालयात Special Leave Petition (Civil) No.५७०५/२०२२, Uber India Systems Private Limited and Anr V/s Union of India & Ors. प्रकरणी मा. सर्वोच्च न्यायालयाने दि.१३.०२.२०२३ रोजी दिलेल्या आदेशानुसार केंद्रीय मोटार वाहन एग्रीगेटर मार्गदर्शक तत्वे २०२० अनुषंगाने राज्यात अॅप बेस वाहनांसाठी Maharashtra Regulation of The Aggregators Rules, २०२२ तयार करण्यासाठी एक समिती गठीत करण्याचा प्रस्ताव शासनाच्या विचाराधीन होता.
त्यानुसार शासनाने आता पुढीलप्रमाणे निर्णय घेतला आहे.
शासन निर्णय :
केंद्रीय मोटार वाहन एग्रीगेटर मार्गदर्शक तत्वे २०२० अनुषंगाने राज्यात अॅप बेस वाहनांसाठी Maharashtra Regulation of The Aggregators Rules, २०२२ तयार करण्यासाठी पुढीलप्रमाणे समिती गठीत करण्यात येत आहे :
-------------------------------------------------------------------------------
| अ.क्र. | नाव | पदनाम |
| १ | श्री. सुधीरकुमार श्रीवास्तव (सेवानिवृत्त भा.प्र.से.) | अध्यक्ष |
| २ | अप्पर पोलीस महासंचालक (वाहतूक) महाराष्ट्र राज्य, मुंबई | सदस्य |
| ३ | उपाध्यक्ष व व्यवस्थापकीय संचालक महाराष्ट्र राज्य मार्ग परिवहन महामंडळ | सदस्य |
| ४ | परिवहन आयुक्त, महाराष्ट्र राज्य, मुंबई | सदस्य |
| ५ | अपर परिवहन आयुक्त, परिवहन आयुक्त कार्यालय,मुंबई | सदस्य |
| ६ | सहाय्यक परिवहन आयुक्त (अंमल-१) परिवहन आयुक्त कार्यालय, मुंबई | सदस्य सचिव |
-------------------------------------------------------------------------------
२. सदर समितीने मा.उच्च न्यायालय व मा.सर्वोच्च न्यायालयाने दिलेल्या आदेशांचा अभ्यास
करुन केंद्र शासनाच्या Motor Vehicle Aggregator Guidelines २०२० नुसार राज्यातील
# Page 2
शासन निर्णय क्रमांकः याचिका-०२२१/प्र.क्र.११/परि-२
समुच्चयकांबाबत (App & Web based Aggregator) शिफारशींसह आपला अहवाल तीन महिन्यात
शासनास सादर करावा.
३. समितीमधील अध्यक्ष व सदस्य यांच्या दैनिक भत्ता व प्रवास भत्त्याबाबतच्या तरतुदी स्वतंत्ररित्या निर्गमित करण्यात येतील.