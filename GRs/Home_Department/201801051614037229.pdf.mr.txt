# Page 1
पुणे शहर सीसीटीव्ही प्रकल्पाच्या प्रकल्प संचालक (SI) मे. एडीएसएल कंपनीस आकारलेल्या प्रकल्प कार्यान्वयनपूर्व दंडापैकी प्रकल्पाच्या आठव्या तिमाहीपर्यंत देय असलेली दंडाची रक्कम वितरीत करणेबाबत...
महाराष्ट्र शासन
गृह विभाग
शासन निर्णय क्रमांक: सीसीटी-०८१५/प्र.क्र.२७/भाग-३/पोल-३
मादाम कामा रोड, हुतात्मा राजगुरु चौक
दुसरा मजला, मंत्रालय, मुंबई - ३२
दिनांक: ५ जानेवारी, २०१८.
वाचा : १) शासनाचे क्रमांक आयएसएस-१०१२/प्र.क्र.७१/विशा-४,दि.१७.९.२०१३ चे इरादा पत्र (Letter of Intent) २) शासन निर्णय, गृह विभाग क्र. आयएसएस-१०१२/प्र.क्र.७१/विशा-४, दि. १४.१०.२०१३ ३) महाराष्ट्र शासन आणि मे. अलाईड डिजिटल सर्व्हिसेस लि. यांचे दरम्यान दि.२८.१०.२०१३ रोजी झालेला करारनामा.
४) शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.४.२०१५ ५) शासन परिपत्रक क्र.अर्थसं-२०१७/प्र.क्र.७५/अर्थ-३, दि.१८.४.२०१७ ६) उच्चस्तरीय शक्तीप्रदान समितीच्या दि.१७.०४.२०१७ व दि.१५.११.२०१७ रोजीच्या बैठकीचे इतिवृत्त.
७) संचालक, अलाईड डिजिटल यांचे दि.०७.१२.२०१७ रोजीचे पत्र.
८) मे. प्राईसवॉटरहाऊस कूपर्स कं. यांचा दि.०७.१२.२०१७ रोजीचा ई-मेल.
प्रस्तावना :
पोलीस आयुक्त, पुणे यांचे अधिनस्त पुणे व पिंपरी-चिंचवड शहरांमध्ये सीसीटीव्ही प्रकल्प राबविण्याबाबत मे.अलाईड डिजिटल सर्व्हिसेस लि. कंपनीला दि.१७.९.२०१३ रोजी Letter of Intent देण्यात आले होते. संदर्भाधीन क्र. २ येथे नमुद गृह विभाग, शासन निर्णय दि.१४.१०.२०१३ अन्वये सदर प्रकल्पास व त्यासाठी येणाऱ्या संभाव्य रु. २२५ कोटी (रुपये दोनशे पंचवीस कोटी फक्त) इतक्या रक्कमेच्या खर्चाच्या कामास प्रशासकीय मान्यता देण्यात आली आहे. संदर्भ क्र. ३ येथे नमुद करारनाम्यानुसार सदरहू कंपनीला देय असणारी रक्कम एकरकमी देय न करता, पुढील ६ वर्षाच्या कालावधीमध्ये (म्हणजेच प्रकल्प कार्यान्वित झाल्यावर २०% आणि उर्वरित ८०% रक्कम २० समान तिमाही हप्त्यामध्ये) अदा करणे बंधनकारक आहे.
पुणे व पिंपरी चिंचवड शहर सीसीटीव्ही प्रकल्पाचे काम पुर्ण झाले असुन सदर प्रकल्प दि.२७.१०.२०१५ रोजी कार्यान्वित (Go-Live) झाला आहे. पुणे शहर सीसीटीव्ही प्रकल्पाच्या विनंती प्रस्तावातील प्रकल्प कार्यान्वयनपूर्व दंड (Pre Implementation Penalty) बाबतच्या अटी व शर्तीनुसार सदर प्रकल्पातील प्रत्येक ठिकाण कार्यान्वित करण्यासाठी झालेला विलंब विचारात घेवून शासनाने एकुण रु.६,४६,४०,८२९/- (अक्षरी रुपये सहा कोटी शेहचाळीस लाख चाळीस हजार
# Page 2
शासन निर्णय क्रमांकः सीसीटी-०८१५/प्र.क्र.२७/भाग-३/पोल-३
आठशे एकोणतीस) एवढी रक्कम दंडापोटी रोखून ठेवली होती. या प्रकरणी मा. मुख्य सचिव यांच्या अध्यक्षतेखाली दि. १७ एप्रिल २०१७ रोजी आयोजीत करण्यात आलेल्या उच्चस्तरीय समितीच्या बैठकीतील निर्णयानूसार सदर दंडाची रक्कम परिगणना करण्यासाठी संचालक, लेखा व कोषागारे, महाराष्ट्र राज्य, मुंबई यांची नियुक्ती करण्यात आली. त्यानुषंगाने संचालक, लेखा व कोषागारे यांनी प्रकल्प कार्यान्वयनपूर्व दंडाबाबत (Pre Implementation Penalty) दि.१८.१०.२०१७ रोजी अहवाल सादर केला. पुणे शहर सीसीटीव्ही प्रकल्पाच्या प्रकल्प कार्यान्वयनपूर्व दंडाबाबत संचालक, लेखा व कोषागारे यांनी सादर केलेल्या सदर अहवालास उच्चस्तरीय समितीच्या दि. १५ नोव्हेंबर,२०१७ रोजीच्या बैठकीत मान्यता देण्यात आलेली आहे. सदर मान्यतेनुसार प्रकल्प सल्लागार मे. पीडब्ल्यूसी कंपनीने प्रकल्प संचालक मे. एडीएसएल कंपनीस देय असलेल्या रकमेबाबतचा अहवाल सादर केला आहे. त्यानुसार प्रकल्प संचालक मे. एडीएसएल कंपनीस आकारलेल्या एकुण प्रकल्प कार्यान्वयनपूर्व दंडापैकी (Pre Implementation Penalty) प्रकल्पाच्या आठव्या तिमाहीपर्यंत देय असलेली दंडाची रक्कम अदा करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय : पुणे शहर सीसीटीव्ही प्रकल्पाच्या प्रकल्प कार्यान्वयनपूर्व दंडाबाबत (Pre Implementation Penalty) संचालक, लेखा व कोषागारे यांनी एकुण रु.२,३६, १७,७०६/- (अक्षरी रुपये दोन कोटी छत्तीस लाख सतरा हजार सातशे सहा) एवढया दंडाच्या रकमेची परिगणना करून सादर केलेल्या अहवालास उच्चस्तरीय समितीच्या दि. १५ नोव्हेंबर, २०१७ रोजीच्या बैठकीत मान्यता देण्यात आली आहे. त्यानुषंगाने प्रकल्प सल्लागार मे.पीडब्ल्युसी कंपनीने सादर केलेल्या अहवालानुसार प्रकल्प संचालक मे.एडीएसएल कंपनीस आकारलेल्या एकुण प्रकल्प कार्यान्वयनपूर्व दंडापैकी प्रकल्पाच्या आठव्या तिमाहीपर्यंत देय असलेली रु.१,९७,७१,१७६/- (अक्षरी रुपये एक कोटी सत्त्यान्नव लाख एकाहत्तर हजार एकशे शहात्तर) एवढी रक्कम अदा करण्यास मंजुरी देण्यात येत आहे.
२. सदरहू, रक्कम आहरीत करण्यासाठी पोलीस आयुक्त, पुणे शहर यांना नियंत्रक अधिकारी तसेच आहरण व संवितरण अधिकारी म्हणून घोषित करण्यास येत आहे. त्यांनी रु.१,९७,७१,१७६/- (अक्षरी रुपये एक कोटी सत्त्यान्नव लाख एकाहत्तर हजार एकशे शहात्तर ) एवढया रकमेचा धनादेश अलाईड डिजीटल सर्विसेस लि. कंपनीच्या कोटक महिंद्रा बँक, नरीमन पॉईन्ट शाखा, मुंबई यांचेकडील ESCROW Account No. 02312436713 IFSC: KKBK0000958 या खात्यावर जमा करावा.
३. प्रस्तुत प्रकरणी होणारा खर्च हा "मागणी क्र. बी-१०, ४०५५- पोलीस यावरील भांडवली खर्च, ८०० इतर खर्च, (००) (०९) सीसीटीव्ही संनियंत्रण यंत्रणा बसविणे (४०५५ ०२२३) योजनेतर योजना –५२ यंत्रसामग्री व साधनसामग्री" या लेखाशिर्षाखाली खर्ची टाकण्यात यावा व तो सन २०१७-१८ या वित्तीय वर्षासाठी उपलब्ध असलेल्या अनुदानातून भागविण्यात यावा.
४. सदर शासन निर्णय वित्त विभागाच्या शासन परिपत्रक क्र. अर्थसं-२०१७/प्र.क्र.६८/अर्थ-३, दि. १.४.२०१७ ला अनुसरुन प्रशासकीय विभागाला असलेल्या अधिकारान्वये तसेच वित्त विभागाचा शासन निर्णय क्र. विअप्र-२०१३/प्र. क्र. ३०/२०१३/विनियम, भाग-२, दि.१७.४.२०१५ मधील वित्तीय अधिकार, नियम पुस्तिका, १९७८ भाग-पहिला, उपविभाग-दोन, महाराष्ट्र आकस्मिक खर्च नियम, १९६५ अन्वये प्रदान करण्यात आलेल्या वित्तीय अधिकारानुसार व अनु. क्र. २७ अ, नियम क्र.७६
पृष्ठ ३ पैकी २
# Page 3
शासन निर्णय क्रमांक: सीसीटी-०८१५/प्र.क्र.२७/भाग-३/पोल-३
अन्वये प्रशासकीय विभागाला असलेल्या अधिकारान्वये तसेच उच्चस्तरीय शक्ती प्रदान समितीच्या दि.१५.११.२०१७ रोजी झालेल्या बैठकीतील निर्णयानुसार निर्गमित करण्यात येत आहे.
५. सदर देयक पुणे सीसीटीव्ही प्रकल्पाच्या करारनाम्यात नमूद केल्यानुसार यासाठी लागू असलेल्या सर्व प्रचलीत कर व इतर वजाती वसूल करुन अदा करण्यात यावे.