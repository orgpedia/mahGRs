# Page 1
महाराष्ट्र शासन
गृह विभाग
शासन ज्ञापन क्रमांक दुरुस्ती-०५२०/प्र.क्र.१४६/पोल-७.
मंत्रालय, मुंबई - ४०० ०३२.
दिनांक १० डिसेंबर २०२०.
विषय :- पोलीस अधीक्षक, पुणे (ग्रामीण), यांच्या आस्थापनेवरील पोलीस उप मुख्यालय, ब-हाणपूर, तालुका-बारामती, येथे पाणी पुरवठा योजनेस प्रशासकीय मान्यता प्रदान करण्याबाबत.
संदर्भ १) शा.नि., वित्त विभाग, क्र. विअप्र-२०१३/प्र.क्र.३०/२०१३/विनियम, भाग - २, दिनांक १७.०४.२०१५.
२) शा.नि., गृह विभाग, क्र.पीओएस-०८२०/प्र.क्र.४१/पोल-३,
दिनांक २८.०८.२०२०.
३) पोलीस महासंचालक, म.रा., यांच्या कार्यालयाचे पत्र क्र.पोमसं/१९ अ/वि.पो.म.नि. कोल्हापूर परिक्षेत्र / दुरुस्तीचे प्रस्ताव/६१/२०१९, दिनांक १०.०९.२०२०.
४) शा.नि., वित्त विभाग, क्र.विअप्र-२०१३/प्र.क्र.३०/२०१३/विनियम (भाग-२), दिनांक २०.०९.२०१९.
ज्ञापन.
शासन निर्णय, गृह विभाग, क्र. पीओएस-०८२०/प्र.क्र.४१/पोल-३, दिनांक २८.०८.२०२०, द्वारे ब-हाणपूर गांव, तालुका - बारामती, जिल्हा - पुणे, येथे पोलीस उप मुख्यालय स्थापन करण्यास मान्यता देण्यात आली आहे. उक्त पोलीस उप मुख्यालयास पाणी पुरवठा करण्यासाठी पाणी पुरवठा योजनेस प्रशासकीय मान्यता मिळणेबाबतचा प्रस्ताव पोलीस महासंचालक, म.रा., यांच्या कार्यालयाने सादर केला आहे.
२. त्या अनुसार, पोलीस उप मुख्यालय, ब-हाणपूर, यास पाणी पुरवठा करण्यासाठी पाणी पुरवठा योजनेस, रु.१५ कोटी मर्यादेत, याद्वारे, पुढील अटींवर, प्रशासकीय मान्यता प्रदान करण्यात येत आहे:
१) उक्त पाणी पुरवठा योजना ही फक्त पोलीस दलासाठी (३,००० लोकसंख्या मर्यादेत) आहे.
२) उक्त योजना ही महाराष्ट्र जीवन प्राधिकरण यांच्यामार्फत पूर्ण करण्यात येईल.
३) उक्त योजना पूर्ण झाल्यावर ती सार्वजनिक बांधकाम विभागाकडे हस्तांतरित करण्यात यावी.
४) उक्त योजनेसाठी आवश्यक त्या सर्व परवानग्या / ना हरकती पाणी पुरवठा व स्वच्छता विभागाने प्राप्त करुन घ्याव्या.
५) उक्त योजनेकरिता निधी उपलब्ध झाल्याशिवाय काम सुरु करु नये.
# Page 2
शासन ज्ञापन क्रमांकः दुरुस्ती-०५२०/प्र.क्र.१४६/पोल-७.
३. उक्त कामाचा खर्च हा गृह विभाग - मागणी क्रमांक १०, ४०७०, इतर प्रशासनिक सेवांवरील भांडवली खर्च, ००, ८००, इतर खर्च, (००) (००) (११) महाराष्ट्र राज्य पोलीस गृहनिर्माण पोलीस विभागाच्या कार्यालयीन इमारतींचे बांधकाम करणे (४०७००२११)(कार्यक्रम), ५३ मोठी बांधकामे, या लेखाशीर्षाखाली उपलब्ध अनुदानातून भागविण्यात यावा.
४. हे शासन ज्ञापन पाणी पुरवठा व स्वच्छता विभागाशी विचारविनिमय करुन निर्गमित करण्यात येत आहे (पापु-२०२०/अनौसं-०५०१/पापु-१७, दिनांक १४.१०.२०२०).
५. हे शासन ज्ञापन, वित्तीय अधिकार नियम पुस्तिका, १९७८, भाग- पहिला, उप विभाग पाच, अ.क्र.१, अन्वये प्रशासनिक विभाग या नात्याने गृह विभागास प्राप्त अधिकाराचा वापर करुन सक्षम प्राधिका-याच्या मान्यतेने निर्गमित करण्यात येत आहे.
६. हे शासन ज्ञापन महाराष्ट्र शासनाच्या www.maharahstra.gov.in या वेबसाईटवर उपलब्ध करण्यात आले असून त्याचा संकेतांक २०२०१२१०१७५७२२८२२९ हा आहे. हे शासन ज्ञापन डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, Venkatesh Madhav
Bhat
(व्यंकटेश भट )
शासनाचे उप सचिव.
प्रति, १) पोलीस महासंचालक, म.रा., मुंबई.
२) विशेष पोलीस महानिरीक्षक, कोल्हापूर परिक्षेत्र, कोल्हापूर.
३) पोलीस अधीक्षक, पुणे (ग्रामीण).
प्रत १) अपर मुख्य सचिव, पाणी पुरवठा व स्वच्छता विभाग, मंत्रालय, मुंबई.
२) मुख्य अभियंता, महाराष्ट्र जीवन प्राधिकरण, पुणे प्रदेश, पुणे.
३) अधिदान व लेखा अधिकारी, मुंबई.
४) निवासी लेखा परीक्षा अधिकारी, अधिदान व लेखा कार्यालय, मुंबई.
५) जिल्हा कोषागार अधिकारी, पुणे.
६) प्रधान महा लेखापाल (लेखा व हकदारी/ लेखा परीक्षा), महाराष्ट्र - १, मुंबई.
७) महा लेखापाल (लेखा व हकदारी/ लेखा परीक्षा), महाराष्ट्र - २, नागपूर.
८) कार्यासन अधिकारी (अर्थसं-१), गृह विभाग, मंत्रालय, मुंबई.
९) कार्यासन अधिकारी (व्यय-७ / विनियम), वित्त विभाग, मंत्रालय, मुंबई.
१०) निवड फाईल (पोल-७).
पृष्ठ २ पैकी २