# Page 1
महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ अंतर्गत करावयाच्या कार्यवाहीबाबत.
महाराष्ट्र शासन
गृह विभाग,
शासन परिपत्रक क्रमांक- एमपीआय १११९/प्र.क्र.०९/पोल-११
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक: २५ फेब्रुवारी, २०१९
: परिपत्रक :
ठेवीदारांची फसवणूक झाल्याप्रकरणी तक्रार प्राप्त झाल्यास अथवा अन्यथा दाखल करण्यात आलेल्या प्रकरणी भारतीय दंड विधान संहितेमधील संबंधीत कलमांबरोबरच महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ प्रमाणे गुन्हा दाखल करण्यात येतो. अशा गुन्ह्यांमध्ये आरोपींचे फौजदारी दायित्व (Criminal Liability) निश्चित होण्यासाठी फौजदारी कार्यवाहीबरोबरच अशा गुन्ह्यांमध्ये बाधीत झालेल्या बळीतांना, उक्त कायद्यातील तरतूदीनुसार, त्यांच्या ठेवी परत करण्याच्या दृष्टिने कालबध्द कार्यवाही होणे क्रमप्राप्त आहे. तद्नुषंगाने, अशा प्रकरणांमध्ये करावयाच्या कार्यवाहीबाबत सुसुत्रता व निश्चित कार्यपध्दती असणे आवश्यक असल्याने याबाबत सविस्तर सूचना याद्वारे निर्गमित करण्यात येत आहेत.
१. ठेवीदारांच्या फसवणूक प्रकरणी दाखल होणाऱ्या गुन्ह्यांमध्ये तक्रारदारांची संख्या ही मोठ्या प्रमाणावर असते. बहूतांश वेळी, फसवणूक झालेले सर्वच ठेवीदार हे तक्रार देण्यास पुढे येत नाहीत, असे निदर्शनास येते. यामुळे सुरुवातीस गुन्ह्याची व्याप्ती स्पष्ट होत नाही.
म्हणून, सदर वित्तीय संस्थेने केलेल्या फसवणूकीबाबत करण्यात येत असलेल्या कार्यवाहीची माहिती ठेवीदारांना ज्ञात होण्यासाठी तसेच ठेवीदारांनी तक्रार देण्यास पुढे यावे याकरीता संबंधीत पोलीस घटक प्रमुख यांनी प्रमुख वर्तमानपत्रात जाहीर प्रकटन द्यावे.
अशा गुन्ह्यांमध्ये बाधीत झालेल्या ठेविदारांकडून त्यांच्या ठेवीबाबत व अनुषंगीक आवश्यक असलेला तपशील सोबत जोडलेल्या “परिशिष्ट-१” मध्ये भरुन घेण्यात यावा. याद्वारे, एकूण ठेवीदारांची व त्यांच्या नुकसानीबाबतचा तपशिल प्राप्त करण्यास मदत होईल.
२. ज्या गुन्ह्यांमध्ये महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ च्या तरतूदी लागू करण्यात येतात, अशा गुन्ह्यांमध्ये, बाधीत झालेल्या
# Page 2
शासन परिपत्रक क्रमांकः एमपीआय १११९/प्र.क्र.०९/पोल-११
बळीतांना त्यांच्या ठेवी परत करण्यासाठी संबंधीत वित्तीय संस्थेच्या मालमत्ता ह्या तातडीने जप्त करणे आवश्यक आहे. याकरीता, प्रथमतः संबंधीत वित्तीय संस्थेने गोळा केलेल्या ठेवीमधून स्वत:च्या नावाने किंवा कोणत्याही अन्य व्यक्तींच्या नावाने संपादन केला असल्याचा मानण्यात येणारा पैसा किंवा अन्य मालमत्ता जप्त करण्याची तरतूद आहे.
तथापि, मालमत्ता किंवा पैसा जप्तीसाठी उपलब्ध नाही किंवा ठेवीची परत फेड करण्यासाठी पुरेशी नाही, असे दिसून आल्यास उक्त वित्तीय संस्थेचे प्रवर्तक, संचालक, भागीदार, व्यवस्थापक किंवा सदस्य यांच्या मालमत्ता (जंगम व स्थावर) जप्त करण्याची तरतूद उक्त कायद्यामध्ये आहे.
३. कायद्यातील उक्त तरतूदीस अनुसरुन कलम ४(१) अन्वये शासन अधिसूचनेसाठी आवश्यक प्रस्ताव संबंधीत पोलीस घटक प्रमुख (बृहन्मुंबई वगळून) यांनी सोबत जोडलेल्या “परिशिष्ट २” प्रमाणे पुर्तता करुन संबंधीत जिल्हाधिकारी कार्यालयास सादर करावा व त्याची प्रत अपर पोलीस महासंचालक (आर्थिक गुन्हे), महाराष्ट्र राज्य, मुंबई यांना सादर करावी. अपर पोलीस महासंचालक ( आर्थिक गुन्हे) यांनी असे प्रस्ताव तपासुन त्यांचे अभिप्रायासह शासनास तातडीने सादर करावेत.
बृहन्मुंबई पोलीस आयुक्तालयाच्या कार्यक्षेत्रातील प्रस्ताव सोबत जोडलेल्या “परिशिष्ट २” प्रमाणे पुर्तता करुन प्रकरणपरत्वे, सह पोलीस आयुक्त (आर्थिक गुन्हे शाखा) व सह पोलीस आयुक्त ( कायदा व सुव्यवस्था) यांनी आवश्यक तपासणी करुन त्यांच्या शिफारशींसह जिल्हाधिकारी यांच्या मार्फतीने शासनास सादर करावेत.
४. संबंधीत जिल्हाधिकारी यांनी असा प्रस्ताव प्राप्त झाल्यानंतर, सदरहू प्रस्ताव तपासून तसेच नियुक्त करावयाच्या सक्षम प्राधिकारीच्या तपशीलासह तो शासनास समर्थनीय शिफारशींसह १५ दिवसात सादर करावा.
५. शासन स्तरावर प्राप्त होणाऱ्या प्रस्तावावर शासन मान्यतेनंतर राजपत्रात अधिसूचना निर्गमित करण्यात येते. तद्नंतर, कायद्यातील कलम ५(३) प्रमाणे सक्षम प्राधिकाऱ्याकडून आवश्यक शपथपत्रासह विशेषीत न्यायालयामध्ये ३० दिवसात अर्ज करणे बंधनकारक आहे.
ही कालमर्यादा लक्षात घेता तसेच, न्यायालयीन प्रक्रियेतील निकड लक्षात घेता सक्षम प्राधिकारी व आर्थिक गुन्हे शाखेच्या अधिकाऱ्यांनी योग्य तो समन्वय सतत ठेवावा. याबाबत, संबंधीत पर्यवेक्षीय अधिकारी यांनी विशेष लक्ष पुरवावे.
पृष्ठ ६ पैकी २
# Page 3
शासन परिपत्रक क्रमांकः एमपीआय १११९/प्र.क्र.०९/पोल-११
६. “परिशिष्ट १” प्रमाणे ठेवीदारांच्या देय रक्कमांबाबत प्राप्त झालेली माहिती तसेच गुन्ह्यांमध्ये फॉरेन्सीक ऑडीट करण्यात आले असल्यास यामध्ये प्राप्त झालेली माहिती याबाबतची पुर्ण खातरजमा करुन, ठेवीदारांच्या देय रकमा मा. विशेषीत न्यायालयाच्या आदेशानुसार अदा करण्याची कार्यवाही सक्षम प्राधिकारी यांनी करावी. सक्षम प्राधिकारी यांना आवश्यक सर्वतोपरी सहकार्य आर्थिक गुन्हे शाखेतील अधिकारी यांनी द्यावे.
# Page 4
# Page 5
# Page 6