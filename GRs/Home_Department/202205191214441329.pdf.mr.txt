# Page 1
एकत्रित परिविक्षाधीन प्रशिक्षण कार्यक्रम ७ मध्ये प्रशिक्षणार्थी परिविक्षाधीन अधिकारी म्हणून प्रशिक्षणासाठी नियुक्त करण्यात आलेल्या मोटार वाहन विभागातील उमेदवारांच्या परिविक्षाधीन प्रशिक्षण कालावधीकरीता अधिसंख्य पद निर्माण करण्याबाबत.
महाराष्ट्र शासन
गृह विभाग
शासन निर्णय क्रमांक : एमव्हीडी-०१२२/प्र.क्र.०५/परिवहन-४
मंत्रालय, मुंबई-४०० ०३२.
दिनांक : १९ मे, २०२२.
वाचा :- १) शासन निर्णय, सामान्य प्रशासन विभाग क्र. टिआरएन २०१३/प्र.क्र.८४/१३/१२-अ, दि.२०.०१.२०१४.
२) शासन निर्णय, वित्त विभाग क्र. पदनि २०१६/प्र.क्र.७/१६/ वित्तीय सुधारणा, दि.२०.०२.२०१६.
३) शासन परिपत्रक, सामान्य प्रशासन विभाग क्र. टिआरएन-०९२१/प्र.क्र.४३/सीपीटीपी, दि.२२.१०.२०२१.
४) शासन आदेश, गृह (परिवहन) विभाग क्र. एमव्हीडी १२१७/प्र.क्र.३०६/परि-४, दि. १८.११.२०२१.
५) कार्यालयीन आदेश, सामान्य प्रशासन विभाग क्र. टिआरएन-१०२१/प्र.क्र.३७/ सीपीटीपी-ब, दि.०८.०४.२०२२.
प्रस्तावना: पोलीस अधीक्षक, गडचिरोली यांचे आस्थापनेवरील पोलीस निरीक्षक कै. अशोक रामास्वामी अय्यर हे पोलीस स्टेशन, धानोरा येथे कार्यरत असताना दि. २१ मे, २००९ रोजी हत्तीगोटा आमपायली जंगल परिसरात नक्षल चकमकीत शहीद झाले आहेत. शहीद अशोक रामास्वामी अय्यर यांच्या पश्चात पोलीस अधीक्षक, गडचिरोली यांनी त्यांचे ज्येष्ठ चिरंजीव श्री. आशिषकुमार अशोक अय्यर यांच्या नावाची शिफारस केली आहे.
वारसदार श्री. आशिषकुमार अशोक अय्यर यांची शैक्षणिक पात्रता बी.ई. (मॅकेनिक) अशी असल्याने गृह विभाग, शासन निर्णय क्र. पीडब्ल्यूएफ-२००९/प्र.क्र.१०७/पोल-७, दि.०६.०२.२००९ या शासन निर्णयातील तरतूदीनुसार शैक्षणिक अर्हतेची अट पूर्ण करीत असल्याने श्री. आशिषकुमार अशोक अय्यर यांना मोटार वाहन विभागातील गट-अ किंवा गट-ब पदावर शासकीय सेवेत अनुकंपा तत्वावर सामावून घेण्याबाबत पोलीस अधीक्षक, गडचिरोली यांनी त्यांचे पत्र क्र. सिबी-५(अ)/अनुकंपा-नोकरी/शहिद/११, दि. ०६.०६.२०११ अन्वये विनंती केली होती. सदर विनंतीच्या अनुषंगाने गृह विभागाने श्री. आशिषकुमार अशोक अय्यर यांना सहायक प्रादेशिक परिवहन अधिकारी, गट-ब या सरळसेवेच्या उच्चतम पदावर उपर्निर्दिष्ट क्र. ४ येथील शासन आदेशान्वये नियुक्ती देण्यात आलेली आहे. उपर्निर्दिष्ट क्र. ५ येथील सामान्य प्रशासन विभागाच्या कार्यालयीन आदेशान्वये श्री. आशिषकुमार अशोक अय्यर या उमेदवारांस एकत्रित प्रशिक्षण कार्यक्रम - ७ साठी प्रशिक्षणार्थी परिविक्षाधीन अधिकारी म्हणून नियुक्ती देण्यात आलेली आहे. त्यानुषंगाने मोटार वाहन विभागातील सहायक प्रादेशिक परिवहन अधिकारी, गट-ब या संवर्गामध्ये एकत्रित प्रशिक्षण कार्यक्रम - ७ साठी प्रशिक्षणार्थी परिविक्षाधीन अधिकारी म्हणून नियुक्ती दिलेल्या उमेदवारासाठी प्रशिक्षण पूर्ण होईपर्यंतच्या कालावधीसाठी (दोन वर्ष) अधिसंख्य पद निर्माण करण्याची बाब शासनाच्या विचाराधीन होती.
शासन निर्णयः एकत्रित प्रशिक्षण कार्यक्रम -७ साठी प्रशिक्षणार्थी परिविक्षाधीन अधिकारी म्हणून शासकीय सेवेत अनुकंपा तत्वावर नियुक्ती दिलेल्या मोटार वाहन विभागातील सहायक प्रादेशिक परिवहन अधिकारी, गट-ब वेतनश्रेणी एस-१६ (४४,९००-१,४२,४००) या संवर्गातील १ अधिसंख्य पद श्री. आशिषकुमार अशोक अय्यर या उमेदवारांच्या प्रशिक्षण सुरु होण्याच्या दिनांकापासून दोन वर्षाच्या कालावधीकरीता निर्माण करण्यास शासन मंजूरी देण्यात येत आहे.
# Page 2
शासन निर्णय क्रमांकः एमव्हीडी-०१२२/प्र.क्र.०५/परिवहन-४
२. सदर अधिसंख्य पद परिवहन आयुक्त, महाराष्ट्र राज्य, मुंबई यांच्या आस्थापनेवर निर्माण करण्यात येत आहे.
३. उपरोक्त प्रशिक्षण संस्थांमध्ये प्रत्यक्ष उपस्थित उमेदवाराच्या संख्येनुसार वेतनापोटी अग्रिम निधी प्रशिक्षण संस्थेला उपलब्ध करुन देण्याची कार्यवाही परिवहन आयुक्त, महाराष्ट्र राज्य, मुंबई यांनी सामान्य प्रशासन विभागाने वेळोवेळी दिलेल्या निदेशानुसार करावी. तसेच व्यावसायिक खातेनिहाय प्रशिक्षण कालावधीत सदर निधी संबंधित उमेदवाराला अदा करण्याची अन्य व्यवस्था देखील त्यांनी करावी.
४. संबंधित अधिकाऱ्यांचे वेतन व भत्ते ज्या लेखाशिर्षाखाली खर्ची टाकण्यात येतात त्याच लेखाशिर्षाखाली प्रस्तुत प्रकरणी येणारा खर्च टाकून तो त्या-त्या वर्षाच्या मंजूर अनुदानातून भागविण्यात यावा.
५. वित्त विभागाने संदर्भाधीन दि. २०.०२.२०१६ च्या शासन निर्णयान्वये प्रशासकीय विभागाला प्रदान केलेल्या अधिकारानुसार हा शासन निर्णय निर्गमित करण्यात येत आहे.