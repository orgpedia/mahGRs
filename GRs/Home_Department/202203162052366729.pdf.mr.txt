# Page 1
भारतीय पोलीस सेवेतील महाराष्ट्र संवर्गाच्या पोलीस अधिकाऱ्यांच्या वार्षिक वैद्यकीय तपासण्या- सन २०२१-२२.
महाराष्ट्र शासन
गृह विभाग
शासन निर्णय क्र.आयपीएस-२०२२/प्र.क्र.८३/पोल-१.
दुसरा मजला, मंत्रालय, मादाम कामा मार्ग, हुतात्मा राजगुरु चौक, मुंबई. पिन-४०००३२.
दिनांक: १६ मार्च २०२२.
वाचा : शासन निर्णय, सामान्य प्रशासन विभाग, क्र. भाप्रसे-१५२१/प्र.क्र.२४७/२०२१/९, दिनांक २१.०१.२०२२.
शासन निर्णय.
“अखिल भारतीय सेवा (कार्य मूल्यांकन अहवाल) नियम, २००७” यामधील तरतुदी आणि भारत सरकार, गृह मंत्रालय, परिपत्रक क्र.१७०११/३/२००३- आयपीएस. दोन, दिनांक २१.११.२००८, यांच्या अनुसार, भारतीय पोलीस सेवेतील महाराष्ट्र संवर्गातील सर्व अधिकाऱ्यांनी सन २०२१-२२ करिता याच्या जोडपत्र-१ मध्ये महसूल विभाग निहाय निर्दिष्ट रुग्णालयांमधून जोडपत्र-२ मध्ये निर्दिष्ट वैद्यकीय तपासण्या, पुढील सूचनांनुसार, करुन घ्याव्या:
१) भा.पो.से. अधिकारी ज्या महसुली विभागात पदस्थापित असेल, त्या महसुली विभागासाठी जोडपत्र-१ मध्ये निर्दिष्ट केलेल्या रुग्णालयात दिनांक ३१.०३.२०२२ पूर्वी वैद्यकीय तपासण्या करुन घेण्यात याव्या.
२ ) अमरावती महसूल विभागात पदस्थापित भा.पो.से. अधिकारी यांनी जवळच्या इतर महसूल विभागासाठी जोडपत्र-१ मध्ये निर्दिष्ट केलेल्या रुग्णालयात वैद्यकीय तपासण्या करुन घ्याव्या.
३) भा.पो.से. अधिकारी ज्या महसुली विभागात पदस्थापित असेल तेथील शासकीय/ महानगरपालिका रुग्णालयात जर जोडपत्र-२ मध्ये निर्दिष्ट वैद्यकीय तपासण्यांची व्यवस्था असेल तर तेथेही उक्त वैद्यकीय तपासण्या करुन घेता येतील.
४) भा.पो.से. अधिका-यांनी वैद्यकीय तपासण्यांचा खर्च प्रथम स्वतः करावा आणि त्यानंतर उक्त खर्चाची प्रतिपूर्ती मिळवावी.
५) उक्त वैद्यकीय तपासण्यांच्या खर्चाची प्रतिपूर्ती घेणा-या अधिका-यांना शा.नि., सा.आ.
विभाग, क्र.एमएजी-१०९८/प्र.क्र.२२०/आरोग्य-३, दिनांक ३१.०८.२००६, अन्वये दर दोन वर्षातून एकदा वैद्यकीय तपासण्यांवरील खर्चाची प्रतिपूर्ती देय राहणार नाही.
६) भा.पो.से. अधिका-यांनी संबंधित रुग्णालयाशी संपर्क साधून वैद्यकीय तपासणीची तारीख निश्चित करुन घ्यावी. तसेच, त्यांनी रुग्णालयाच्या सल्ल्याने वैद्यकीय तपासण्यांसाठी आवश्यक पूर्वतयारी (preparation)/ खबरदारी (precaution) घ्यावी.
७) उक्त वैद्यकीय तपासण्या ह्या एकाच ठिकाणी व एकाच दिवशी करण्यात येतील. परंतु अपवादात्मक प्रकरणी काही कारणाने सर्व तपासण्या एका दिवसात करणे शक्य न झाल्यास, लगतच्या दुसऱ्या दिवशी करुन घेण्यात याव्या.
# Page 2
शासन निर्णय क्रमांकः आयपीएस-२०२२/प्र.क्र.८३/पोल-१.
८) संबंधित शासकीय / महानगरपालिका रुग्णालय / जोडपत्र-२ मध्ये निर्दिष्ट खाजगी रुग्णालय यांनी भा.पो.से. अधिका-यांच्या वैद्यकीय तपासण्यांचे विहित नमुन्यातील अहवाल हे वैद्यकीय तपासणीनंतर आठ दिवसांत पोलीस महासंचालक, महाराष्ट्र राज्य, यांच्याकडे सादर करावे. तसेच, रुग्णालयांनी वैद्यकीय तपासणी अहवालाची एक प्रत संबंधित भा.पो.से. अधिका-यासही द्यावी.
९) वैद्यकीय तपासणीचा दिवस ( एक दिवस) हा कर्तव्य काल समजण्यात येईल. उक्त वैद्यकीय तपासण्या शासकीय सुटीच्या दिवशी करण्यात आल्यास त्यासाठी बदली रजा अथवा इतर कोणतीही रजा अनुज्ञेय असणार नाही.
१०)वैद्यकीय तपासण्यांचा कालावधी हा “कर्तव्य” कालावधी समजल्यामुळे भारतीय पोलीस सेवेतील अधिकारी अन्यथा दौऱ्यावर असतांना, त्यांना ज्या दराने (लागू असल्यास) प्रवासभत्ता/ दैनंदिन भत्ता दिला जातो, त्याच दराने तो देय राहील. असा प्रवास भत्ता / दैनिक भत्ता यांचे दर, शासनाने (वित्त विभाग) वेळोवेळी निर्गमित केलेल्या आदेशानुसार देय राहील. याबाबतची परिगणना संबंधित वेतन प्रदान करणाऱ्या कार्यालयाने करुन त्यांचे प्रदान करावे.
११)वैद्यकीय तपासणीस जाण्यापूर्वी अधिकाऱ्यांनी त्यांच्या लगतच्या वरिष्ठांना त्याबाबत आगाऊ सूचना देणे आवश्यक राहील.
१२) उक्त वैद्यकीय तपासण्यांच्या खर्च (प्रतिपूर्ती) हा संबंधित अधिकाऱ्याच्या आस्थापनेवरील वेतन व भत्ते याकरिता वापरात असलेल्या लेखाशीर्षाखाली उपलब्ध अनुदानातून भागविण्यात यावा.
१३)भा.पो.से. अधिकारी ज्या महसुली विभागात पदस्थापित असेल त्या महसुली विभागाशिवाय अन्य महसुली विभागातील निर्दिष्ट रुग्णालयात वैद्यकीय तपासण्या करु इच्छित असेल तर त्यांना इच्छित महसूल विभागातील प्राधिकृत रुग्णालयात अनुज्ञेय दरानुसार वैद्यकीय तपासण्या करुन घेता येईल.
२. हा शासन निर्णय, अनौपचारिक संदर्भ, वित्त विभाग, क्र.-, दिनांक २०.०५.२०१५, अन्वये प्राप्त झालेल्या वित्त विभागाच्या स्थायी मान्यतेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9