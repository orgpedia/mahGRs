# Page 1
शिलाई निरा उत्पादक प्रक्रिया व विक्री सहकारी संस्था मर्यादित, मुलुंड (प.), मुंबई या संस्थेस निरा पॉलिथीन पँकिंग करुन विक्री करण्यास परवानगी देण्याबाबत.
महाराष्ट्र शासन
गृह विभाग
शासन निर्णय क्रमांक : एमआयएस-१०२०/प्र.क्र.१३८/राउशु-३
मंत्रालय (विस्तार), ५ वा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दि. ०५ जानेवारी, २०२१.
वाचा :- १) शासन निर्णय, क्र.NEE-१८६७/G.७९४१-II, दि.१६.८.१९६९.
२) शासन निर्णय, क्र.एमआयएस-०६१२/प्र.क्र.२११/राउशु-३, दि.६.९.२०१४.
३) शासन निर्णय, क्र.एमआयएस-०६१२/प्र.क्र.२११/राउशु-३, दि.२१.१०.२०२०.
४) मुख्य कार्यकारी अधिकारी, महाराष्ट्र राज्य खादी व ग्रामोद्योग मंडळ, मुंबई यांचे पत्र क्र.कार्यासन-५/प्रशा/१२८, दि.८.७.२०२०.
प्रस्तावना :
शासनाच्या प्रचलित नियम व धोरणानुसार निरा झाडे छेदणे व निरा विक्री केंद्र यासाठी नमूना एन ४ अनुज्ञप्ती प्रदान करण्याची तरतूद आहे. सध्याच्या अस्तित्वात असलेल्या नियम व धोरणानुसार निरा झाडे असलेल्या प्रत्येक जिल्हयात तालुकास्तरावर अथवा जिल्हास्तरावर झाडांच्या उपलब्धतेनुसार निरा उत्पादन व विक्री संस्था कार्यरत आहेत. शासन निर्णय, दि.६.९.२०१४ अन्वये, कल्पतरु निरा उत्पादक सहकारी संस्था मर्यादित, माळीनगर, ता.माळशिरस, जि. सोलापूर व त्या संस्थेशी संलग्न असलेले शेतकरी आणि कृषी विज्ञान केंद्र बारामती, जि. पुणे व त्या केंद्राशी संलग्न असलेले शेतकरी यांना निरा पॅकबंद करुन तिचे संबधित महसूल विभागाच्या कार्यक्षेत्रात प्रायोगिक तत्वावर विक्री करण्यासाठी विहित अटी व शर्तीच्या अधीन राहून परवानगी देण्यात आली असून, शासन निर्णय दि.२१.१०.२०२० अन्वये सदर संस्थांना, दि.३१.१२.२०२२ अखेरपर्यंत अथवा याबाबत कायमस्वरुपी धोरण निश्चित होईपर्यंत, यापैकी जे आधी घडेल ते, या कालावधीसाठी मुदतवाढ देण्यात आली आहे. याच धर्तीवर शिलाई निरा उत्पादक प्रक्रिया व विक्री सहकारी संस्था मर्यादित, मुलुंड (प.), मुंबई या संस्थेने, निरा पॉलिथीन पॅकिंग करुन विक्री करण्यास परवानगी देण्याची विनंती केली आहे. मुख्य कार्यकारी अधिकारी, महाराष्ट्र राज्य खादी व ग्रामोद्योग मंडळ, मुंबई यांनी दि.०८.०७.२०२० रोजीच्या पत्रान्वये काही अटींच्या अधीन राहून शिलाई निरा उत्पादक प्रक्रिया व विक्री सहकारी संस्था मर्यादित, मुलुंड (प.), मुंबई या संस्थेला निरा पॉलिथीन पँकिंग करुन विक्री करण्यास प्रायोगिक तत्वावर एक वर्षाची शिफारस केली आहे. याअनुषंगाने, शिलाई निरा उत्पादक प्रक्रिया व विक्री सहकारी संस्था मर्यादित, मुलुंड (प.), मुंबई या संस्थेला निरा पॉलिथीन पॅकिंग करुन विक्री करण्यास परवानगी देण्याबाबतची बाब शासनाच्या विचाराधीन होती.
शासन निर्णय : शिलाई निरा उत्पादक प्रक्रिया व विक्री सहकारी संस्था मर्यादित, मुलुंड (प.), मुंबई या संस्थेस, शासन निर्णय, दि.१६.८.१९६९ मधील पॅक बंद निरेची विक्री व निरा उत्पादनाचे ठिकाण यातील अंतर १० मैलापेक्षा जास्त असू नये या अटींपासून महाराष्ट्र दारुबंदी अधिनियमाच्या कलम १३९ (एन) अन्वये असलेल्या अधिकारानुसार सूट देण्यात येत असून, सदर संस्थेस निरा पॉलिथीन पँकिंग करुन विक्री
# Page 2
शासन निर्णय क्रमांकः एमआयएस-१०२०/प्र.क्र.१३८/राउशु-३
करण्यास खालील अटींच्या अधीन राहून प्रायोगिक तत्वावर एक वर्षाची अथवा याबाबत कायमस्वरुपी धोरण निश्चित होईपर्यंत, यापैकी जे आधी घडेल ते, या कालावधीसाठी परवानगी देण्यात येत आहे.
१) निरा उत्पादनानंतर किण्वन प्रक्रिया होवून तिचे ताडीमध्ये परिवर्तन होणार नाही, याची दक्षता घेण्यात यावी.
२) निरा उत्पादनानंतर, पॅकबंद करताना तसेच, निरा विक्री करताना अन्न सुरक्षा व मानके अधिनियमातील तरतुदींचे पालन करणे बंधनकारक राहील.
३) पॅक बंद निरेची विक्री करताना वैध मापन शास्त्र (आवेष्टक वस्तू) नियम २०११ च्या तरतुदींचे पालन करणे बंधनकारक राहील.
४) पॅकबंद निरेची योग्य साठवणूक, वितरण / वाहतूक व्यवस्था व आवश्यक असल्यास शीतकरण करणे.
५) उक्त संस्था ज्या जिल्हयात कार्यरत आहेत तो जिल्हा ज्या महसूल विभागात येतो त्या महसूल विभागातच निरेची विक्री करता येईल.
६) जेथे निरा विक्री करावयाची आहे त्या ठिकाणी निरा विक्रीकरीता नमुना - ४ ही अनुज्ञप्ती संबंधित जिल्हाधिकारी यांचेकडून प्राप्त करुन घ्यावी लागेल.