# Page 1
विशेष तपास पथक (SIT) स्थापन करणेबाबत.
राज्यातील लोकप्रतिनिधींना येणाऱ्या धमक्या व त्यांच्यावर होणारे हल्ले यासंदर्भात चौकशी करण्याकरीता.
महाराष्ट्र शासन
गृह विभाग
शासन निर्णय क्रमांक : विसआ-०१२२/प्र.क्र.०२/पोल-१३,
दुसरा मजला, मंत्रालय,
हुतात्मा राजगुरु चौक, मादाम कामा मार्ग,
मुंबई ४०० ०३२.
दिनांक : २४ फेब्रुवारी, २०२२
प्रस्तावना :
महाराष्ट्र विधानमंडळाच्या सन २०२१ च्या तिसऱ्या (हिवाळी अधिवेशनामध्ये सन्माननीय
विधीमंडळ सदस्यांनी उपस्थित केलेल्या मुद्यांच्या अनुषंगाने चर्चेच्या वेळी राज्यातील
लोकप्रतिनिधींना येणाऱ्या धमक्या व त्यांच्यावर होणारे हल्ले यासंदर्भात मुद्दा उपस्थित केला होता.
२. सदर मुद्यांच्या अनुषंगाने मा. मंत्री (गृह) यांनी “राज्यातील लोकप्रतिनिधींना येणाऱ्या धमक्या
व त्यांच्यावर होणारे हल्ले यासंदर्भात चौकशी करण्याकरीता विशेष तपास पथक ( SIT) स्थापन
करण्यात येईल”, असे आश्वासन विधानमंडळ सभागृहात दिले आहे.
शासन निर्णय : मा. मंत्री, गृह यांनी विधानसभेमध्ये दिलेल्या उपरोक्त आश्वासनाच्या अनुषंगाने राज्यातील
लोकप्रतिनिधींना येणाऱ्या धमक्या व त्यांच्यावर होणारे हल्ले यासंदर्भात सखोल चौकशी
करण्याकरीता “विशेष पोलीस महानिरीक्षक” दर्जाच्या अधिकाऱ्याच्या अध्यक्षतेखाली विशेष तपास
पथक (SIT) स्थापन करण्यात येत आहे.
विशेष तपास पथक (SIT)
१. सह पोलीस आयुक्त, बृहन्मुबई - श्री. मिलींद भारंबे (भा.पो.से.) विशेष तपास पथकाचे प्रमुख
सदर तपास पथकामध्ये निमंत्रीत सदस्य म्हणून तज्ञ व्यक्तींना बोलावण्याचे अधिकार विशेष
तपास पथकाचे प्रमुख यांना राहतील. तसेच सदर विशेष तपास पथकासाठी (SIT) आवश्यक
मनुष्यबळ शासनाच्या सहमतीने नियुक्त करण्याचे अधिकार विशेष तपास पथकाचे प्रमुख यांना
राहतील.
# Page 2
शासन निर्णय क्रमांक: विसआ-०१२२/प्र.क्र.०२/पोल-१३
२. सदर समितीची कार्यकक्षा खालीलप्रमाणे राहील, त्यात वाढ करण्याचे अधिकार शासनास
राहतील.
कार्यकक्षा
1. राज्यातील लोकप्रतिनिधींना आलेल्या धमक्या व त्यांच्यावर झालेले हल्ले याबाबतच्या सर्व
प्रकरणांचा आढावा घेणे.
II. सदर प्रकरणी दाखल करण्यात आलेल्या गुन्हयांचा आढावा घेऊन अहवाल सादर करणे.
III. उपरोक्त प्रकरणांच्या अनुषंगाने विहीत वेळेत कार्यवाही होण्यासाठी उपाययोजना सूचविणे व या
प्रकारच्या घटनांची पुनरावृत्ती भविष्यात होऊ नये या करीता तातडीने करावयाच्या उपाययोजना
व कार्यवाहीबाबत शिफारस करणे.
३. उपरोक्त विशेष तपास पथकाने चौकशीची कार्यवाही तीन महिन्यात पूर्ण करून त्याप्रमाणे अहवाल
सादर करावा.
# Page 3