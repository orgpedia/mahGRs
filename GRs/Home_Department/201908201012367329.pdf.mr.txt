# Page 1
मुंबई व राज्यातील इतर शहरांमध्ये पर्यटनास चालना देण्यासाठी विशेष इलेक्ट्रिक पर्यावरणपूरक कॅरेजस (घोडागाडी) योजनेबाबत.
महाराष्ट्र शासन
गृह विभाग
शासन निर्णय क्रमांक :- एमव्हीआर-०९१८/प्र.क्र.२७०/परि-२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- २० ऑगस्ट, २०१९.
वाचा:- १) शासन निर्णय, गृह विभाग क्र.न्यायप्र १०१५/प्र.क्र.३७९/पोल-८, दिनांक ०९ नोव्हेंबर २०१६.
२) अपर परिवहन आयुक्त, महाराष्ट्र राज्य यांचे पत्र क्र. एमव्हीआर-०४१८/सीआर ७२९/का.२(४)/जा.क्र.११९०३, दिनांक ०४ ऑगस्ट, २०१८.
३) रस्ते वाहतूक व महामार्ग मंत्रालय, भारत सरकार, नवी दिल्ली यांची अधिसूचना क्र.एस.ओ.५३३३(ई), दिनांक १८ ऑक्टोबर, २०१८.
४) अपर परिवहन आयुक्त, महाराष्ट्र राज्य यांचे पत्र क्र. एमव्हीआर-०४१८/सीआर-७२९/ का.२(४)/जा.क्र.८८९७, दिनांक २९ जून, २०१९.
प्रस्तावना : बृहन्मुंबईतील घोडागाडी व्यवसायावर अंवलंबून असणाऱ्या कुटुबांचे पुनर्वसन करण्याची बाब शासनाच्या विचाराधिन होती. तद्नुषंगाने मुंबई व राज्यातील इतर शहरांमध्ये पर्यटनास चालना देण्यासाठी विशेष इलेक्ट्रिक पर्यावरणपुरक कॅरेजेस (घोडागाडी) च्या योजनेस मान्यता मिळण्याचा प्रस्ताव मे. UBO RIDEZ या संस्थेने परिवहन आयुक्त कार्यालयास सादर केला होता.
त्यानुसार संदर्भाधिन क्र. २ येथील पत्रान्वये सदरचा प्रस्ताव शासनास सादर केला असून सदर बाब शासनाच्या विचाराधिन होती.
शासन निर्णय : १) या योजनेचे नांव “विद्यूत संचलीत पर्यावरणस्नेही व पर्यटनास चालना देण्यासाठी वाहनांबाबतची योजना" असे राहील.
२) सदर योजना ज्या ठिकाणी घोडागाडी चालनात आहेत त्या ठिकाणी त्या घोडागाडीच्या बदली त्याच संख्येच्या प्रमाणात विद्युत संचलीत वाहन चालविणे या मर्यादेत लागू राहील.
३) या योजनेअंतर्गत चालविण्यात येणारी वाहने ही चालकाव्यतिरिक्त ६ पेक्षा अधिक नसतील इतक्या आसनाची मोटार कॅब संवर्गातील विद्युत संचलीत वाहने असतील.
४) सदर वाहनांची नोंदणी परिवहन संवर्गात करावी लागेल. तसेच, सदर वाहनांना मोटार वाहन कायदयातील तरतुदींप्रमाणे योग्यता प्रमाणपत्र घेणे अनिवार्य असेल.
५) सदर वाहनांचे प्रारूप केंद्रीय मोटार वाहन नियम १९८९ च्या नियम १२६ मध्ये नमूद संस्थांपैकी कोणत्याही एका संस्थेने मान्यता दिल्याप्रमाणे असेल.
# Page 2
शासन निर्णय क्रमांकः एमव्हीआर-०९१८/प्र.क्र.२७०/परि-२
६) सदर विद्यूत संचलीत वाहने ही मुलत: पर्यटनासाठी वापरली जाणे अपेक्षित असल्याने त्यांच्या चालनाच्या वेळांचे व मार्गांचे नियोजन हे पोलीस (वाहतूक) विभागाने सुनिश्चित केल्याप्रमाणे राहील.
७) या योजनेतील वाहनांची रंगसंगती व वाहन चालकाचा गणवेश हे संबधित प्रादेशिक परिवहन प्राधिकरणाने दिलेल्या मान्यतेनुसार राहतील.
८) या वाहनांच्या चालकांना मोटार वाहन कायदा १९८८ व त्याअंतर्गत विहित केलेल्या नियमांप्रमाणे अनुज्ञप्ती घेणे व बॅज धारण करणे आवश्यक असेल.
९) या वाहनांना वेळोवेळी निर्देशीत करण्यात येईल त्याप्रमाणे प्रवाशांच्या सुरक्षिततेच्या दृष्टीकांनातुन VTS प्रणाली व/वा इतर तत्सम प्रणाली बसविणे बंधनकारक असेल.
१०) योजना सुरु झाल्यापासून पहील्या सहा महिन्यापर्यंत प्रत्येक फेरीसाठीचे भाडे हे परवानाधारकास त्याने निश्चित केलेला दराप्रमाणे घेता येईल. तथापि, त्याने निश्चित केलेल्या भाडयाची आगाऊ माहिती मुंबई महानगर प्रदेश परिवहन प्राधिकरणला देणे आवश्यक राहील. या कालावधीत सदर वाहनांच्या चालनाचा अपेक्षित खर्च अंदाजित करुन प्रादेशिक परिवहन प्राधिकरणातर्फे भाडे निश्चित करण्यात येईल.
११) या वाहनांना राज्य शासनाच्या उर्जा, उद्योग व कामगार विभागाने महाराष्ट्राचे इलेक्ट्रील व्हेईकल प्रोत्साहन धोरण २०१८, दि.१४.०२.२०१८ रोजी जारी केलेल्या धोरणाप्रमाणे सवलती अनुज्ञेय राहतील.
१२) जाहिरातीसंदर्भातील बाबी राज्य परिवहन प्राधिकरणाने विहित केलेल्या धोरणानुसार लागू राहतील.
# Page 3