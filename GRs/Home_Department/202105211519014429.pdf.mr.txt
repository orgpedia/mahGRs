# Page 1
देशी/विदेशी मद्यनिर्मितीसाठी बी-हेवीपासून तयार होणारे मद्यार्क वापरणे व विक्री करणेस परवानगीबाबत यासंदर्भातील पूरकपत्र.
महाराष्ट्र शासन
गृह विभाग
क्रमांक : एमआयएस १२२१/प्र.क्र.२१४/राउशु-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २० मे, २०२१.
वाचा : १. भारत सरकारच्या ग्राहक संरक्षण, अन्न व नागरी पुरवठा मंत्रालय यांचे दिनांक १९.११.२०१९ चे आदेश २. भारत सरकारच्या ग्राहक संरक्षण, अन्न व नागरी पुरवठा मंत्रालय यांचे कार्यालयीन आदेश क्र.४/१/२०१८(BP&E) (Part-I), दि.२२.०१.२०१९.
३. भारत सरकारच्या ग्राहक संरक्षण, अन्न व नागरी पुरवठा मंत्रालय यांचे पत्र क्र.
१ (११)/२०१९-SP-I दि.१३.०८.२०२०.
४. शासन निर्णय क्रमांक: डिवायएस ०१२०/प्र.क्र.०७/राउशु-२, दि.१४.१०.२०२० ५. आयुक्त, राउशु, यांचे पत्र क्रमांक डिवायएस ११२०२१/१८२७०/३५/चार, दि. २०.०५.२०२१
पूरकपत्र : केंद्र शासनाच्या, ग्राहक, अन्न आणि सार्वजनिक वितरण विभागाच्या संदर्भ १, २ व ३ मधील मार्गदर्शक सूचनांनूसार राज्यात साखर/साखरेचा पाक /उसाचा रस/बी-हेवी/सी-हेवीपासून इथेनॉल निर्मितीकरुन त्याची साठवणूक व विक्रीबाबत धोरण संदर्भ क्र. ४ नुसार निश्चित करण्यात आले आहे.
आता कोव्हिड–१९ विषाणूमुळे झालेल्या लॉकडाऊनमुळे बी - हेवी मळीपासून निर्मित जलरहित मर्द्याकाची (इथेनॉल) उचल होत नसल्याने बी - हेवी मळीपासून आर. एस. (शुध्द मद्यार्क) व इ.एन.ए.
(अतिशुध्द मद्यार्क) उत्पादन घेण्यास परवानगी मिळणेबाबत अनेक घटकांनी विनंती केली आहे.
संदर्भ क्र. ४ मधील अटी व शर्ती पाहता आसवनी घटकांना बी-हेवी मळीपासून इथेनॉल व्यतिरिक्त आर. एस. (शुध्द मद्यार्क) व इ.एन.ए. (अतिशुध्द मद्यार्क) उत्पादन व विक्री करिता कोणताही अडसर नाही. त्यामुळे उत्पादनाचे (इथेनॉल व्यतिरिक्त) स्वातंत्र्य संबंधीत घटकास आहे. मात्र, असे करताना संबंधित घटकाने, केंद्र शासनाच्या धोरणानुसार, तेल विपणन कंपन्यांशी इथेनॉल पुरवठ्याबाबत काही करार केले असल्यास व त्याची पुर्तता न झाल्यास अशा दायित्वाची सर्वस्वी जबाबदारी संबंधित घटकांची राहील व याबाबत राज्य शासनाचे कोणतेही दायित्व राहणार नाही.
# Page 2
शासन पूरकपत्र क्रमांकः एमआयएस १२२१/प्र.क्र.२१४/राउशु-२