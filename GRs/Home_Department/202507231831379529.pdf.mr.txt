# Page 1
पोलीस आयुक्त, नवी मुंबई यांच्या
आस्थापनेवर पोलीस उपआयुक्त
परिमंडळ-१, वाशी व पोलीस उपआयुक्त
परिमंडळ-२, पनवेल यांची पुनर्रचना करुन
नवीन पोलीस उपआयुक्त परिमंडळ-१,
वाशी, पोलीस उपआयुक्त परिमंडळ-२,
बेलापूर व पोलीस उपआयुक्त परिमंडळ-३,
पनवेल निर्माण करणे व उक्त नवीन
परिमंडळ क्र.०२ बेलापूरसाठी पोलीस
उपआयुक्त-०१ व सहायक पोलीस
आयुक्त-०२ पदे अशी एकूण ०३ नवीन पदे
निर्माण करण्यास, व त्यानुषंगाने येणाऱ्या
आवर्ती व अनावर्ती खर्चास मान्यता
देणेबाबत.
महाराष्ट्र शासन
गृह विभाग
शासन निर्णय क्रमांकः एपीओ-३५२५/प्र.क्र.५८/पोल-३
मंत्रालय, दुसरा मजला, मुख्य इमारत
मादाम कामा मार्ग, हुतात्मा राजगुरु चौक, मुंबई
दिनांक : २३ जुलै, २०२५.
संदर्भ :-
१.पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-अ/पोलीस
आयुक्तालय पुनर्रचना, नवी मुंबई/३५/२०२५, दि.२५.०३.२०२५.
२.उच्चस्तरीय सचिव समितीच्या दिनांक १४.०७.२०२५ रोजी झालेल्या बैठकीचे
दि.१७.०७.२०२५ रोजीचे कार्यवृत्त.
प्रस्तावना :-
पोलीस आयुक्त, ठाणे शहर कडील परिमंडळ-५ मधील तुभे, वाशी, नेरुळ, उरण, न्हावाशेवा,
पनवेल शहर, तळोजा व कळंबोली अशी एकूण ०८ पोलीस ठाणेचा समावेशासह नवी मुंबई पोलीस
आयुक्तालयाची स्थापना दि.१९/११/१९९४ मध्ये करण्यात आली आहे. पोलीस अधीक्षक, रायगड
आस्थापनेवरील पनवेल तालुका पोलीस ठाणे दि.१५/०६/२००६ च्या शासन अधिसूचना अन्वये नवी
मुंबई पोलीस आयुक्तालयात वर्ग करण्यात आले आहे. तत्कालीन परिस्थितीचा विचार करुन नवी
मुंबई पोलीस आयुक्तालयांतर्गत परिमंडळ-१ व परिमंडळ-२ आणि पनवेल, पोर्ट, तुभे, वाशी अशी ०४
सहाय्यक पोलीस आयुक्त कार्यालये त्यावेळी स्थापन करण्यात आलेली आहेत. नवी मुंबई पोलीस
आयुक्तालय कार्यक्षेत्रात सुमारे ६८८ चौ.कि.मी. पेक्षा जास्त क्षेत्र येत असून तेथील लोकसंख्या सुमारे
५८-६० लाख आहे.
# Page 2
नवी मुंबई व परिसराची वाढती लोकसंख्या, नागरीकरण, औद्योगिकीकरण, शैक्षणिक संस्था,
वाहतुक वाहनांची वाढती संख्या तसेच कायदा व सुव्यवस्थेचे दृष्ट्टीने परिमंडळ-१ व परिमंडळ-२ यांचे
सद्यःस्थितीत कामकाजाची वाढलेली व्याप्ती लक्षात घेता नवी मुंबई आयुक्तालयाची पुनर्रचना करुन
एका परिमंडळाची नव्याने निर्मिती करणे गरजेचे आहे, सबब पोलीस महासंचालक, महाराष्ट्र राज्य,
मुंबई कार्यालयाने संदर्भाधीन क्र.१ येथे नमूद पत्राद्वारे पोलीस आयुक्त, नवी मुंबई यांच्या आस्थापनेवर
सध्याच्या परिमंडळांची पुनर्रचना करुन एक नवीन परिमंडळ निर्माण करणे व नवीन परिमंडळासाठी
पोलीस उपआयुक्त-०१ व सहायक पोलीस आयुक्त-०२ पदे अशी एकूण ०३ नवीन पदे निर्मिती
करण्यास व त्यानुषंगाने येणा-या आवर्ती व अनावर्ती खर्चास मान्यतेचा प्रस्ताव शासनास सादर केला
होता. सदरहू प्रस्ताव शासनाच्या विचाराधीन होता.
शासन निर्णय:-
१. पोलीस उपआयुक्त परिमंडळ-१, वाशी व पोलीस उपआयुक्त परिमंडळ-२, पनवेल यांची
पुनर्रचना करुन नवीन पोलीस उपआयुक्त परिमंडळ-१ वाशी, पोलीस उपआयुक्त परिमंडळ-२,
बेलापूर व पोलीस उपआयुक्त परिमंडळ-३, पनवेल निर्माण करण्यास शासन मान्यता देण्यात येत
आहे. आता पोलीस आयुक्त, नवी मुंबई यांच्या आस्थापनेवर नवीन परिमंडळांची संरचना सोबतच्या
"परिशिष्ट्ट-अ" प्रमाणे असेल.
२. नवीन पोलीस उपआयुक्त परिमंडळ-०२, बेलापूरसाठी पोलीस उपआयुक्त-०१ व सहायक
पोलीस आयुक्त-०२ पदे अशी एकूण ०३ नवीन पदे निर्माण करण्यास व त्याकरिता येणाऱ्या
रू.३८,१८,५८०/- (रुपये अडतीस लाख अठरा हजार पाचशे ऐंशी फक्त) इतक्या आवर्ती खर्चास
मान्यता देण्यात येत आहे. सदरचा खर्च त्या-त्या वर्षाच्या मंजूर अनुदानातून भागविण्यात यावा.
३. उक्त शासन निर्णय हा संदर्भीय क्र.२ येथील मा. मुख्य सचिव यांच्या अध्यक्षतेखालील
उच्चस्तरीय सचिव समितीने दिलेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3