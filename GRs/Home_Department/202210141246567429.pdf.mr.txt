# Page 1
राष्ट्रीय लोकसंख्या नोंदवही (NPR) अद्यावतीकरण निधी वितरीत करण्याबाबत.
महाराष्ट्र शासन
गृह विभाग
शासन निर्णय क्रमांक- एनपीआर-०६१७/प्र.क्र.४६५ (भाग-२) / विदेशी-१ नवीन प्रशासन भवन, मंत्रालय, मुंबई- ४०० ०३२.
दिनांक- १४ ऑक्टोबर, २०२२
संदर्भ :- १) वित्त विभाग शासन परिपत्रक क्र.अर्थसं-२०२२/प्र.क्र.४३/अर्थ-३,दि.०४/०४/२०२२ २) गृह विभाग, शासन निर्णय समक्रमांक दि. ०७/०९/२०२२.
३) जिल्हाधिकारी कार्यालय, नाशिक यांचे पत्र क्र.साशा/कक्ष - ६/३/जनगणना/२४२/२०२१ दि. २४/१२/२०२१.
प्रस्तावना :
नागरिकत्त्व अधिनियम, १९५५ व नागरिकत्त्व नियम, २००३ च्या नियम ३ मधील उपनियम ४ अनुसार राष्ट्रीय लोकसंख्या नोंदवहयांमध्ये नोंदविण्यात आलेली माहिती संगणक प्रणालीमध्ये भरण्याचे काम (Data Entry) सन २०१६-१७ या आर्थिक वर्षात खाजगी संस्था/एजन्सी यांच्याकडून करुन घेण्यात आलेले आहे. तसेच सदर कामाच्या पर्यवेक्षणाकरिता नियुक्त केलेल्या पर्यवेक्षकांनी खाजगी एजन्सीजने केलेल्या कामाच्या छाननीचे काम पार पाडलेले आहे. सदर कामाचा मोबदला अदा करण्याकरिता मागणी क्र. बी - १, २०७०, इतर प्रशासनिक सेवा, ( ००) ११८ नागरिकत्व अधिनियमांची अंमलबजावणी (०० ) ( ०२ ) राष्ट्रीय लोकसंख्या नोंदवहीचे अद्यावतीकरण करणे (२०७००९०६) (योजनेत्तर) या लेखाशिर्षाखाली सन २०२२-२३ या वित्तीय वर्षात रु. १,३०,०, १००० /- इतक्या रक्कमेची अर्थसंकल्पीय तरतूद करण्यात आली आहे. आणि त्यास महाराष्ट्र विनियोजन विधेयक २०२२ (महाराष्ट्र विनियोजन अधिनियम,२०२२) च्या अनुसूचीतील स्तंभ ४ मध्ये विनिर्दिष्ट करण्यात आलेल्या रकमांस विधिमंडळाने मंजूरी दिलेली असून महाराष्ट्राचे राज्यपाल यांनी त्यास अधिसंमती दिलेली आहे आणि ते २०२२ चा महाराष्ट्र अधिनियम क्रमांक ३० म्हणुन महाराष्ट्र राजपत्र असाधारण भाग-४, दि.२८ मार्च, २०२२ यामध्ये प्रसिध्द करण्यात आले आहे. असे वित्त विभागाने संदर्भाधीन परिपत्रकान्वये कळविले आहे. वरील अर्थसंकल्पीय तरतूदीपैकी जिल्हाधिकारी,धुळे,जळगांव,गोंदिया, पुणे, सातारा, तसेच बृहन्मुंबई महानगरपालिका यांना संदर्भाधीन शासन निर्णयान्वये रु.१,०२,४८,१६५/- इतका निधी वितरीत करण्यात आलेला आहे. आता जिल्हाधिकारी नाशिक यांनी संदर्भाधीन पत्रान्वये मागणी केल्यानुसार रु.७,४०,१००/- इतकी रक्कम वितरीत करण्याची बाब शासनाच्या विचाराधीन होती.
शासन निर्णय : सन २०१६-१७ या आर्थिक वर्षांत जिल्हाधिकारी कार्यालय, नाशिक यांनी राष्ट्रीय लोकसंख्या नोंदवहयांमध्ये नोंदविण्यात आलेली माहिती संगणक प्रणालीमध्ये भरण्याचे काम (Data Entry) खाजगी एजन्सीज कडून करुन घेण्यात आले असून सदर कामाच्या पर्यवेक्षणाचे काम पर्यवेक्षकांनी पार
# Page 2
शासन निर्णय क्रमांकः एनपीआर-०६१७/प्र.क्र.४६५ (भाग-२)/विदेशी-१
पाडलेले आहे. सन २०१५-२०१६ पासून सदर कामाकरिता वेळोवेळी निधी उपलब्ध करुन देण्यात आलेला आहे. आता सन २०२२-२३ या आर्थिक वर्षांत अर्थसंकल्पीत करण्यात आलेल्या रक्कमेपैकी रु.७,४०,१००/-(रु. सात लक्ष चाळीस हजार शंभर मात्र ) इतका निधी जिल्हाधिकारी, नाशिक यांना खालीलप्रमाणे वितरीत करण्यास या आदेशान्वये मान्यता देण्यात येत आहे.
-----------------------------------------------------------------------------------------------------------------------------
| बाबा / मागणी क्र. | १०- कंत्राटी सेवा | १३- कार्यालयीन खर्च | एकूण |
| मागणी क्र.बी-१,२०७० इतर प्रशासकीय सेवा २०७००९०६ राष्ट्रीय लोकसंख्या नोंदवहीचे अद्यावतीकरण करणे. | ५९,५००/ | ६,८०,६००/ | ७,४०,१००/ |
-----------------------------------------------------------------------------------------------------------------------------
२. उपरोक्त खर्च “मागणी क्र.- बी-१, २०७०, इतर प्रशासनिक सेवा, (००) ११८ नागरिकत्त्व अधिनियमांची अंमलबजावणी (००) (०२) राष्ट्रीय लोकसंख्या नोंदवहीचे अद्यावतीकरण करणे (२०७० ०९०६) (योजनेत्तर)" या लेखाशिर्षाखाली सन २०२२-२३ या वित्तीय वर्षामध्ये मंजूर असलेल्या अनुदानातून भागविण्यात यावा.
३. हा निधी वितरीत करण्यासाठी जिल्हाधिकारी, नाशिक यांना नियंत्रक अधिकारी घोषित करण्यात येत असून त्यांच्या दुय्यम अधिकाऱ्यांना आहरण व संवितरण अधिकारी म्हणून प्राधिकृत करण्यात येत आहे.
४. डाटा एन्ट्रीचे काम परिपूर्ण झाल्याची नियंत्रक अधिकाऱ्यांनी खातरजमा करुन तद्नंतर काम केलेल्या संस्था/एजन्सीजना निधी वितरीत करण्यात यावा. सदर निधी खर्च झाल्यानंतर त्या रक्कमेचे उपयोगिता प्रमाणपत्र (विहित नमुन्यात) केंद्र शासनास पाठविण्यासाठी राज्य शासनास त्वरीत सादर करावे.
५. प्रस्तुत प्रकरणी खर्च करतांना महाराष्ट्र अर्थसंकल्पीय नियमपुस्तिका व वित्तीय अधिकार नियमपुस्तिकेमध्ये उल्लेख केलेल्या अटींचे व वेळोवेळी दिलेल्या सूचनांचे पालन करावे.
६. हा शासन निर्णय वित्त विभाग परिपत्रक क्र. अर्थसं - २०२२/प्र.क्र.४३/अर्थ-३, दि. ०४/०४/२०२२ तसेच वित्त विभाग अनौपचारिक संदर्भ क्र. ४१४/२०२२ / व्यय - ७, दि.२३/०९/२०२२ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एनपीआर-०६१७/प्र.क्र.४६५ (भाग-२) /विदेशी-१