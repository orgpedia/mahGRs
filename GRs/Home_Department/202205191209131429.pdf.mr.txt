# Page 1
एकत्रित परिविक्षाधीन प्रशिक्षण कार्यक्रम-७ मध्ये प्रशिक्षणार्थी परिविक्षाधीन परिविक्षाधीन अधिकारी म्हणून प्रशिक्षणासाठी नियुक्त करण्यात आलेल्या मोटार वाहन विभागातील उमेदवारांच्या खातेनिहाय जिल्हा संलग्नता प्रशिक्षणासाठी जिल्हा वाटप करण्याबाबत.
महाराष्ट्र शासन
गृह विभाग
शासन आदेश क्रमांक : एमव्हीडी-०१२२/प्र.क्र.०५/परिवहन-४
मंत्रालय, मुंबई-४०० ०३२.
दिनांक : १९ मे, २०२२.
वाचा :- १) शासन निर्णय, सामान्य प्रशासन विभाग क्र. टिआरएन २०१३/प्र.क्र.८४/१३/१२-अ, दि.२०.०१.२०१४.
२) शासन निर्णय, वित्त विभाग क्र. पदनि २०१६/प्र.क्र.७/१६/ वित्तीय सुधारणा, दि.२०.०२.२०१६.
३) शासन परिपत्रक, सामान्य प्रशासन विभाग क्र. टिआरएन-०९२१/प्र.क्र.४३/सीपीटीपी, दि.२२.१०.२०२१.
४) शासन आदेश, गृह (परिवहन विभाग क्र. एमव्हीडी १२१७/प्र.क्र.३०६/परि-४, दि. १८.११.२०२१.
५) कार्यालयीन आदेश, सामान्य प्रशासन विभाग क्र. टिआरएन-१०२१/प्र.क्र.३७/ सीपीटीपी-ब, दि.०८.०४.२०२२.
शासन आदेश : सामान्य प्रशासन विभागाने संदर्भ क्र.५ वरील आदेशान्वये अनुकंपा तत्वावर नियुक्त केलेल्या उमेदवारास एकत्रित प्रशिक्षण कार्यक्रम-७ साठी प्रशिक्षणार्थी परिविक्षाधीन अधिकारी म्हणून नियुक्ती दिलेली आहे. एकत्रित परिविक्षाधीन प्रशिक्षण कार्यक्रम - ७ (सीपीटीपी-७) या तुकडीतील परिविक्षाधीन अधिकाऱ्यास प्रशिक्षणाच्या खातेनिहाय जिल्हा संलग्नता या टप्प्यासाठी पाठवावयाचे आहे.
२. शासन निर्णय, सा.प्र.वि., दि.०३.११.२०१४ मधील मार्गदर्शक सूचना विचारात घेता, सीपीटीपी-७ या प्रशिक्षणातील खातेनिहाय जिल्हा संलग्नता या टप्प्यासाठी मोटार वाहन विभागातील परिविक्षाधीन सहायक प्रादेशिक परिवहन अधिकारी, गट-ब या संवर्गातील उमेदवारास खालीलप्रमाणे जिल्हा वाटप करण्याचे प्रस्तावित करण्यात येत आहे :
------------------------------------------------------------------------------------
| अ. क्र. | उमेदवाराचे नाव | शिफारस प्राप्त पद | स्व: महसूली विभाग | स्व: जिल्हा | वाटप जिल्हा |
| १ | श्री. आशिषकुमार अशोक अय्यर | सहायक प्रादेशिक परिवहन अधिकारी | अमरावती | यवतमाळ | वर्धा |
------------------------------------------------------------------------------------
३. सदर शिफारसप्राप्त उमेदवारांनी त्यांना वाटप करण्यात आलेल्या जिल्हयात, जिल्हा संलग्नता प्रशिक्षणासाठी संबंधित जिल्ह्याच्या उप प्रादेशिक परिवहन अधिकारी यांच्या कार्यालयात उपस्थित राहण्याची दक्षता घ्यावी.
# Page 2
शासन आदेश क्रमांकः एमव्हीडी-०१२२/प्र.क्र.०५/परिवहन-४
४. सदर उमेदवारांच्या खातेनिहाय जिल्हा संलग्नता या टप्प्यासाठीच्या प्रशिक्षणाबाबत पुढील आवश्यक कार्यवाही परिवहन आयुक्त, महाराष्ट्र राज्य, मुंबई यांनी करावी.