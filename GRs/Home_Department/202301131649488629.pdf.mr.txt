# Page 1
सीसीटीएनएस प्रकल्पासाठी पुरवठादार मे. विप्रो लि. या कंपनीला मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : सीसीटीएनएस-३६१५/प्र.क्र.२०२/भाग-५/पोल-३,
मंत्रालय, २ रा मजला, मुख्य इमारत, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक : १३ जानेवारी, २०२३
वाचा :- १) शासन निर्णय, गृह विभाग क्रमांक:- एमआयएस ०५०८/७४८/प्र.क्र.३२९/पोल-४, दि.२२.०५.२००९.
२) महाराष्ट्र शासन आणि मे. विप्रो लि. यांचे दरम्यान दि.२२.०३.२०१२ रोजी झालेला करारनामा.
३) शासन निर्णय, वित्त विभाग क्र. विअप्र-२०१३/प्र.क्र.३०/१३/विनियम, भाग-२, दि.१७.०४.२०१५.
४) पोलीस महासंचालक, महाराष्ट्र राज्य यांचे अध्यक्षतेखालील SEC (State Empowered Committee) समितीच्या दि.४.७.२०१६ रोजीच्या बैठकीचे इतिवृत्त.
५) अपर मुख्य सचिव (गृह) यांच्या अध्यक्षतेखालील दि.१२.०७.२०१६ व दि.२८.१२.२०१६ रोजीच्या बैठकीचे इतिवृत्त.
६) शासन निर्णय, गृह विभाग क्र. सीसीटीएनएस-३६१५/प्र.क्र.२०२/भाग-५/पोल-३, दि.०९.०५.२०२२ ७) मा. मुख्य सचिव यांच्या अध्यक्षतेखालील राज्य शिखर समितीच्या दि.१७.०१.२०१७, दि.२०.०७.२०२०, दि.१६.११.२०२१ व दि.०४.११.२०२२ रोजीच्या बैठकीचे इतिवृत्त.
८) अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांचे कार्यादेश क्र.CID/SCRB/CCTNS/७२४/२०२२, दि.०७.११.२०२२.
प्रस्तावना : केंद्र शासनाच्या ई-गव्हर्नन्स योजनेंतर्गत राज्यात सीसीटीएनएस प्रकल्प राबविण्यात येत आहे. सदर
प्रकल्पांतर्गत सन २०१५ मध्ये राज्यातील १०५४ पोलीस ठाणी व ६२९ वरिष्ठ पोलीस कार्यालय CAS (Core
Application Software) सॉफ्टवेअरव्दारे जोडण्यात आले असून सदर कार्यालयांमध्ये २ mbps नेटवर्क
कनेक्टिव्हीटी उपलब्ध करुन देण्यात आली आहे. सदर प्रकल्पाचे दि.१५.०९.२०१५ रोजी मा. मुख्यमंत्री
महोदयांच्या हस्ते लोकार्पण पार पडले आहे. सीसीटीएनएस प्रकल्पांतर्गत जोडण्यात आलेल्या १०५४ पोलीस
ठाणी व ६२९ वरीष्ठ कार्यालयामध्ये २ mbps नेटवर्क कनेक्टिव्हीटी उपलब्ध करुन देण्यात आली आहे. सदर
प्रकल्प हा केंद्र पुरस्कृत होता परंतु मार्च २०१८ नंतर या प्रकल्पास केंद्र शासनाकडून निधी प्राप्त होणार नाही,
असे केंद्र शासनाने कळविले आहे. सबब सदर प्रकल्पाच्या देखभाल व दुरुस्तीसाठी व इतर आवश्यक
बाबींकरीता येणारा खर्च राज्य शासनामार्फत करणे आवश्यक आहे.
# Page 2
शासन निर्णय क्रमांकः सीसीटीएनएस-३६१५/प्र.क्र.२०२/भाग-५/पोल-३
सीसीटीएनएस प्रकल्पाच्या सिस्टम इंटीग्रेटर मे. विप्रो लि. या कंपनी बरोबर दि.२२.०३.२०१२ रोजी पाच
वर्षांसाठी सेवा करार करण्यात आला व दि.१५.०९.२०१५ रोजी प्रकल्प प्रत्यक्ष कार्यान्वित झाला. सदर कराराची
मुदत दि.१४.०९.२०२० रोजी संपुष्टात आली होती. मा. मुख्य सचिव यांच्या अध्यक्षतेखालील राज्य शिखर
समितीच्या (SAC) दि.२०.०७.२०२० रोजीच्या बैठकीत सीसीटीएनएस प्रकल्पाचे सिस्टम इंटिग्रेटर मे. विप्रो लि.
यांना दि.१५.०९.२०२० ते दि.१४.०९.२०२१ पर्यंत मुदतवाढ देण्यात आली. तद्नंतर राज्य शिखर समितीच्या
(SAC) दि.१६.११.२०२१ रोजीच्या बैठकीतील निर्णयानुसार संदर्भ क्र.६ येथील शासन निर्णयान्वये
सीसीटीएनएस प्रकल्पाच्या देखभाल व सेवा करीता सिस्टम इंटिग्रेटर मे. विप्रो लि. यांना दि.१५.०९.२०२१ ते
दि.१४.०९.२०२२ पर्यंत रु.९,५१,४३,८५०/- इतक्या रकमेच्या खर्चासह मुदतवाढीस प्रशासकीय मंजूरी देण्यात
आली.
राज्य शिखर समितीच्या (SAC) दि.०४.११.२०२२ रोजीच्या बैठकीत सीसीटीएनएस प्रकल्पाचे सिस्टम
इंटिग्रेटर मे. विप्रो लि. यांना रु.९.९५ कोटी (जीएसटी करासहीत) इतक्या रकमेच्या खर्चासह दि.१५.०९.२०२२ ते
दि.१४.०९.२०२३ पर्यंत किंवा नवीन पुरवठादारास प्रकल्पाचे काम हस्तांतरीत करेपर्यंत, जे अगोदर घडेल
तोपर्यंत मुदतवाढ देण्यात आली आहे.
संदर्भ क्र.८ येथील पत्रान्वये सीसीटीएनएस प्रकल्पाचे सिस्टम इंटीग्रेटर मे. विप्रो लि. यांना प्रकल्पाच्या
देखभाल व सेवा करीता दि.१५.०९.२०२२ ते दि.१४.०९.२०२३ पर्यंतच्या कालावधीकरीता रु.९,९५,९२,०००/
(रु.८,४४,००,०००/- + रु.१,५१,९२,०००/- जीएसटी १८%) इतक्या रकमेचे कार्यादेश (Work Order) देण्यात
आले आहे. सदर प्रस्तावास प्रशासकीय मान्यता देण्याची बाब शासनाच्या विचाराधीन होती. त्यानुषंगाने
शासनाने खालीलप्रमाणे निर्णय घेतला आहे.
शासन निर्णय :
सीसीटीएनएस प्रकल्पाच्या देखभाल व सेवा करीता मा. मुख्य सचिव यांच्या अध्यक्षतेखालील राज्य
शिखर समितीने (SAC) दि.०४.११.२०२२ रोजीच्या बैठकीत दिलेल्या मान्यतेनुसार सीसीटीएनएस प्रकल्पाचे
सिस्टम इंटिग्रेटर मे विप्रो लि. यांना दि. १५.०९.२०२२ ते दि. १४.०९.२०२३ पर्यंत किंवा नवीन पुरवठादारास
प्रकल्पाचे काम हस्तांतरीत करेपर्यंत, जे अगोदर घडेल तोपर्यंत जीएसटी करासहीत रु.९,९५,९२,०००/
(रुपये नऊ कोटी पंचाण्णव लाख ब्याण्णव हजार फक्त) इतक्या रकमेच्या खर्चासह मुदतवाढीस प्रशासकीय
मंजूरी देण्यात येत आहे.
२. उपरोक्त खर्च “मागणी क्र.बी-१, २०५५-पोलीस, (००) १०९ जिल्हा पोलीस, (००) १४ गुन्हा व गुन्हेगारी
माग काढण्यासाठी नेटवर्क यंत्रणा (राज्य योजना), दत्तमत, (२०५५९०९७), ५०-इतर खर्च” या लेखाशीर्षाखाली
खर्ची टाकण्यात यावा व तो त्या-त्या वित्तीय वर्षात उपलब्ध असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः सीसीटीएनएस-३६१५/प्र.क्र.२०२/भाग-५/पोल-३
३. हा शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम, भाग-२,
दि.१७.०४.२०१५ या वित्तीय अधिकार नियम पुस्तिका १९७८, भाग- पहिला, उपविभाग-दोन, महाराष्ट्र
आकस्मिक खर्च नियम १९६५, अन्वये प्रदान करण्यात आलेल्या वित्तीय अधिकारानुसार व अनु क्र. २७- अ,
नियम क्र.७६ अन्वये प्रशासकीय विभागाला प्राप्त अधिकारान्वये निर्गमित करण्यात येत आहे.