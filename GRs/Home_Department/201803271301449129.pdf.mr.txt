# Page 1
गुप्तसेवा व इतर खर्च अंतर्गत पुरवणी मागणीची रक्कम वितरीत करण्याबाबत.
महाराष्ट्र शासन
गृह विभाग
शासन निर्णय क्र. जेएलएम-०११८/प्र.क्र.१८/ तुरुंग-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ मार्च, २०१८.
वाचा :- १. वित्त विभाग, शासन परिपत्रक क्र. पूरक-२०१८/प्र.क्र.५६/अर्थ-३, दि. १७.०३.२०१८ २. वित्त विभाग, शासन परिपत्रक क्र. अर्थसं-२०१७/प्र.क्र.७५/अर्थ-३, दि. १८.०४.२०१७ ३. अपर पोलीस महासंचालक व महानिरीक्षक, कारागृह व सुधारसेवा, पुणे यांच्या कार्यालयाचे क्र. अपोमसंवकामनि/पुणे/कक्ष-८/प्र.क्र.२३१७/१०२६, दि. २९.०१.२०१८ चे पत्र.
शासन निर्णय :
महाराष्ट्रातील कारागृहात मोठया प्रमाणावर अतिरेकी, नक्षलवादी, संघटित टोळीत गुन्हेगार तसेच गंभीर गुन्हा करणारे बंदी ठेवण्यात आलेले आहेत. त्यांच्याकडून कारागृहातून सामुहिक पलायन, कर्मचाऱ्यांवर हल्ले यासंबंधीचे कट आखून कारागृहांतर्गत सुरक्षेला धोका निर्माण करण्याचा प्रयत्न चालू असतो. अशा कारागृहामधील आतील बंद्याकडून माहिती काढण्याकरीता गुप्त सेवा निधीची आवश्यकता आहे. याकरीता रु.५.०० लक्ष इतका निधी मुख्यलेखाशिर्ष २०५६ तुरुंग ( योजनेतर योजना ) (००१) संचालन व प्रशासन (००) (०१) कारागृह निरीक्षणालय (२०५६००२६) दत्तमत ४१ गुप्तसेवा खर्च या लेखाशिर्षाखाली तसेच ५०-इतर खर्च अंतर्गत महाराष्ट्र राज्य परिवहन महामंडळास एस. टी वॉरंटची प्रलंबित रक्कम अदा करणेकामी रु.९१,३३,३२६ /- इतका निधी खर्च करण्यास या शासन निर्णयान्वये मंजूरी देण्यात येत आहे.
सदरचा खर्च हा सन २०१७-१८ च्या मंजूर तरतूदीतून भागविण्यात यावा.
सदरची रक्कम आहरण व संवितरण करण्यासाठी अपर पोलीस महासंचालक व महानिरिक्षक, कारागृह व सुधारसेवा, महाराष्ट्र राज्य, पुणे यांना प्राधिकृत करण्यात येत आहे.
शासन परिपत्रक, वित्त विभाग, क्र. अर्थसं-२०१७/प्र.क्र.७५/अर्थ-३, दिनांक १८.०४.२०१७ च्या परिशिष्टात नमूद केलेल्या अटीस अधीन राहून प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.
# Page 2
शासन निर्णय क्रमांकः जेएलएम-०११८/प्र.क्र.१८/तुरुंग-२