# Page 1
होमगार्डसाठी गणवेश संच खरेदी करण्यासाठी २०१७-१८ करीता मंजूर करण्यात आलेली रक्कम रु २३,४८,०९१/- संक्षिप्त देयकावर आहरित करण्यास मान्यता देणे.
महाराष्ट्र शासन
गृह विभाग
शासन निर्णय क्रमांक एचजीएस २०१८ / प्र.क्र.११ / विशा - ८
१२ वा मजला, मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३१ मार्च, २०१८
वाचा : गृह विभागाचा शासन निर्णय समक्रमांक दिनांक १२.३.२०१८
प्रस्तावना:
होमगार्ड कार्यालयात ५२५३ एवढया होमगार्डची भरती सन २०१७ मध्ये केली. त्यांना गणवेष पुरवठा करणे आवश्यक आहे. त्यामुळे होमगार्डकरीता तीन वर्षासाठी २ गणवेष संच देण्यासाठी १५७५९ मीटर कापड खरेदी करण्यास व त्यासाठी येणाऱ्या अंदाजे रु. २३,४८,०९१/- एवढया रकमेच्या खर्चास संदर्भीय शासन निर्णय दि. १२.३.२०१८ अन्वये शासनाने मान्यता दिलेली आहे.
यासंदर्भात खरेदीप्रक्रीया सुरु झाली असून पुरवठादारास त्याचे देयक लवकरच अदा करणे गरजेचे आहे. त्याअनुषंगाने या वित्तीय वर्षात उपलब्ध असलेली तरतूद रु. २३,४८,०९१/- एवढी रक्कम संक्षिप्त देयकावर आहरित करण्याची बाब शासनाच्या विचाराधीन होती.
शासन निर्णय: महासमादेशकाचे कार्यालय, होमगार्ड, महाराष्ट्र राज्य, मुंबई या कार्यालयाच्या क्र. मस/कार्या- ५/२०१८/१०२२, दि. १७.३.२०१८ च्या प्रस्तावानुसार होमगार्डसाठी गणवेष संच खरेदी करण्यासाठी रु. २३,४८,०९१/- एवढी रक्कम संक्षिप्त देयकावर आहरित करण्याची विनंती केली होती.
२. सदर रकमेचा खर्च बी-१, २०७० - इतर प्रशासनिक सेवा, (००) (१०७) हामगार्ड,०० (००) (०१) होमगार्ड (२०७० ०२८१)(दत्तमत) २१ - पुरवठा व सामग्री या लेखाशिर्षाखाली मंजूर करण्यात आलेल्या सन २०१७-१८ या तरतूदीतून भागविण्याकरीता रुपये २३,४८,०९१/- इतकी रक्कम संक्षीप्त देयकाव्दारे आहरीत करण्यास विशेष बाब म्हणून खालील अटीच्या अधीन राहून मान्यता देण्यात येत आहे : १) वित्त विभागाच्या शासन परिपत्रक क्र. मुंविनि २०१७/प्र.क्र. ३८/विनियम, दि. १८.१२.२०१७ मधील सूचनेनुसार (२०७० ०२८१) या लेखाशिर्षाखालील दि. ३०.९.२०१७ यापुर्वीची तपशिलवार देयके त्वरीत सादर करण्यात यावीत.
२) दि. ३०.९.२०१७ नंतरच्या तपशिलवार देयकांचा त्वरेने निपटारा करण्यात यावा.
३) या संक्षिप्त देयकाचे तपशिलवार देयक एक महिन्याच्या आत सादर करण्यात यावे.
# Page 2
शासन निर्णय क्रमांकः एचजीएस २०१८ / प्र.क्र.११ / विशा - ८
४) खर्च नियमित देयकाद्वारे करणे शक्य नसून त्यासाठी संक्षिप्त देयकावर रक्कम काढणे अनिवार्य आहे.
५) या संक्षिप्त देयकाचे तपशिलवार देयक विहित मुदतीत सादर करण्याची जबाबदारी सहाय्यक संचालक, होमगार्ड, महाराष्ट्र राज्य यांची राहील.
६) मासिक निधी विवरणपत्रानुसार याकरीता निधी उपलब्ध आहे.
३. सदर शासन निर्णय वित्त विभागाच्या अनौपचारिक संदर्भ अनौसं २२१/ विनियम, दिनांक ३१.३.२०१८ अन्वये प्राप्त झालेल्या सहमती नुसार निर्गमित करण्यात येत आहे.