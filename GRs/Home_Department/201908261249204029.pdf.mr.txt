# Page 1
निरीक्षक (गट-ब), राउशु या संवर्गामध्ये पदोन्नतीसाठी तयार केलेल्या सन २०१७-१८ च्या निवडसूचीमध्ये खुल्या ठेवण्यात आलेल्या पदावर पदोन्नती देण्याबाबत.
महाराष्ट्र शासन
गृह विभाग
शासन आदेश क्रमांक:- इएसटी-२७१९/ प्र.क्र.५३/राउशु-१,
मंत्रालय, मुंबई-४०० ०३२.
दिनांक :- २६ ऑगस्ट, २०१९.
वाचा:
१) शासन आदेश, गृह विभाग, क्र.इएसटी-१७१७/प्र.क्र.१२१/भाग-१/राउशु-१, दि.३०.०५.२०१९.
२) शासन आदेश, गृह विभाग, क्र. इएसटी-१२१५/प्र.क्र.१२१/राउशु-१, दि.३०.०५.२०१९.
शासन आदेश -
राज्य उत्पादन शुल्क विभागातील दुय्यम निरीक्षक (गट-क) या संवर्गातून निरीक्षक (गट-ब) या संवर्गात पदोन्नती देण्यासाठी तयार करण्यात आलेल्या सन २०१७-१८ च्या निवडसूचीच्या आधारे संदर्भाधीन आदेशांन्वये एकूण ४३ कर्मचाऱ्यांना पदोन्नती देण्यात आलेली होती. सन २०१७ १८ च्या निवडसूचीमध्ये खुल्या ठेवण्यात आलेल्या एका पदावर निव्वळ तात्पुरत्या स्वरूपात खालील कर्मचाऱ्यास पदोन्नती देण्यात येत असून सदर पदोन्नतीनंतर, त्यांची त्यांच्या नावासमोर स्तंभ ४ येथे दर्शविण्यात आलेल्या महसूली विभागामध्ये स्तंभ ५ येथे दर्शविण्यात आलेल्या ठिकाणी पदस्थापना करण्यात येत आहे.
---------------------------------------------------------------------------------------------------------------------------------
| अ. क्र. | अधिकाऱ्याचे नाव | पदोन्नती समावेशनाचा प्रवर्ग | वाटप करण्यात आलेला महसूली संवर्ग | पदोन्नतीनंतर देण्यात येणारी पदस्थापना | शेरा |
| १ | २ | ३ | ४ | ५ | ६ |
| १ | श्री. रावसाहेब शामराव कोरे (मूळ प्रवर्ग: विमाप्र ) | खुला | नागपूर | “ब” विभाग,नागपूर  |  | रिक्त पदी |
---------------------------------------------------------------------------------------------------------------------------------
सदर पदोन्नती ही, निव्वळ तात्पुरत्या स्वरूपात सेवाज्येष्ठतेनुसार मा. सर्वोच्च न्यायालयातील विशेष अनुज्ञा याचिका क्र. २८३०६/२०१७ मधील निर्णयाच्या अधीन राहून राहून देण्यात येत आहे. सदर तात्पुरत्या स्वरूपातील पदोन्नतीमुळे संबंधित अधिकाऱ्यास नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत. संबंधित अधिका-यांनी दि.२५.०१.१९९९ अन्वये विहीत केलेले महाराष्ट्र नागरी सेवा (संगणक हाताळणी/वापराबाबतचे ज्ञान आवश्यक ठरविण्याबाबत) नियम १९९९ व दि.२८.०५.२०१८ अन्वये विहीत केलेले (सुधारणा) नियम, २०१८ नुसार संगणक परीक्षा उत्तीर्ण केली आहे, याची खातरजमा करावी.
# Page 2
शासन आदेश क्रमांकः इएसटी-२७१९/प्र.क्र.५३/ राउशु-१,
सदर अधिकाऱ्यांनी पदोन्नतीचा स्वीकार करून, पदोन्नतीच्या पदावर तात्काळ रुजू व्हावे.
संबंधित अधिकाऱ्यास नवीन पदस्थापनेच्या ठिकाणी हजर होण्यासाठी तात्काळ कार्यमुक्त करावे.
पदभार घेतल्यावर शासनास तात्काळ कळविण्यात यावे.