# Page 1
राज्यातील ७०० पोलीस स्टेशनमध्ये महिला मदत कक्ष ( वुमेन हेल्प डेस्क) स्थापन करणे / बळकटीकरण करणे या योजनेकरिता निधी वितरित करण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: संकीर्ण-१०२०/प्र.क्र.२७२/विशा-६
मंत्रालय, मुंबई- ४०० ०३२.
दिनांक:- २४ मार्च, २०२२.
वाचा:- १) गृह मंत्रालय, भारत सरकार, नवी दिल्ली यांचे दिनांक १०.०१.२०२० रोजीचे, दिनांक १८.०३.२०२० रोजीचे आणि २०.०१.२०२२ रोजीचे पत्र.
प्रस्तावना:
पिडित महिलांच्या मदतीकरिता राज्यातील ७०० पोलीस स्टेशनमध्ये महिला मदत कक्ष (वुमेन हेल्प
डेस्क) स्थापन करणे / बळकटीकरण करण्यासाठी रु. ७००.०० लक्ष इतका निधी केंद्र शासनाकडून निर्भया निधी
अंतर्गत प्राप्त झाला आहे. सदर निधी वितरित करण्यास आणि खर्च करण्यास मान्यता देण्याबाबतचा प्रस्ताव
शासनाच्या विचाराधीन आहे.
शासन निर्णय : पिडित महिलांच्या मदतीकरिता राज्यातील ७०० पोलीस स्टेशनमध्ये महिला मदत कक्ष ( वुमेन हेल्प
डेस्क) स्थापन करणे / बळकटीकरण करण्यासाठी केंद्र शासनाकडून निर्भया निधी अंतर्गत प्राप्त रु. ७००.०० लक्ष
इतका निधी वितरित करण्यास आणि खर्च करण्यास मान्यता देण्यात येत आहे.
२. याबाबत गृह मंत्रालय, भारत सरकार, नवी दिल्ली यांनी वेळोवेळी दिलेल्या मार्गदर्शक सूचनांचे तसेच,
यंत्रसामग्री / साधनसामग्री खरेदी करण्याबाबत उद्योग, ऊर्जा व कामगार विभागाने वेळोवेळी निर्गमित केलेल्या
मार्गदर्शक सूचनांचे पालन करावे.
३. केंद्र शासनाच्या गृह विभागामार्फत वितरीत करण्यात आलेल्या निधीचा विनियोग / खर्च हा केंद्र / राज्य
शासनाच्या प्रचलित नियमानुसार विहीत पध्दतीने येणा-या किमतीनुसार व लेखाशिर्षनिहाय विहीत करण्यात
आलेल्या एकूण वित्तीय मर्यादेच्या अधीन राहून व यासंदर्भातील वित्तीय औपचारीकता पूर्ण करून करण्यात यावा.
४. कोणत्याही परिस्थितीत प्राप्त निधी संचित (parking) स्वरूपात ठेऊ नये. यानुषंगाने प्राप्त निधीचा विनियोग
झाल्यानंतर विहीत कालावधीत योग्य त्या विवरणपत्रात उपयोगिता प्रमाणपत्र ( utilization certificate) सादर
करावे. प्रस्तुत योजनेचे प्राधिकारी म्हणून केंद्रशासनाच्या आवश्यकतेनुसार अंतर्गत लेखापरीक्षणासाठी
यासंदर्भातील लेखे अद्ययावत ठेवण्यात यावे.
५. सदर खर्च हा, गृह विभाग, मागणी क्र. बी-१०, ४०५५-पोलीसांवरील भांडवली खर्च, निर्भया निधी योजने
अंतर्गत पोलीस स्थानकांत महिला मदत कक्ष स्थापन करणे (१०० केंद्र पुरस्कृत) (कार्यक्रम) ४०५५०३०३ या
लेखाशीर्षाखाली सन २०२१-२२ या चालू आर्थिक वर्षात उपलब्ध असलेल्या तरतूदींतून करण्यात यावा.
# Page 2
शासन निर्णय क्रमांक: संकीर्ण-१०२०/प्र.क्र.२७२/विशा-६
६. सदर प्रयोजनासाठी या लेखाशिर्षांतर्गत प्राप्त होणारा निधी खर्च करण्यासाठी अपर पोलीस महासंचालक
(नियोजन व समन्वय) यांना नियंत्रण अधिकारी म्हणून घोषित करण्यात येत आहे. संबंधित पोलीस स्टेशनच्या
प्रभारी पोलीस अधिकाऱ्यास या प्रयोजनार्थ आहरण व संवितरण अधिकारी म्हणून घोषित करण्यात येत आहे.
७. सदरहू शासन निर्णय हा वित्त विभागाने शासन निर्णय क्र. अर्थसं-२०२१/प्र.क्र.४८/अर्थ-३, दिनांक २४
जून, २०२१, दिनांक २९ जुलै, २०२१, दिनांक १४ आक्टोबर, २०२१ आणि दिनांक ०३ फेब्रुवारी, २०२२ अन्वये
दिलेल्या निदेशांस अनुसरून निर्गमित करण्यात येत आहे.