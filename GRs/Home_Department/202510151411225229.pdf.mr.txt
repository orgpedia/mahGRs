# Page 1
पोलीस आयुक्त, लोहमार्ग, मुंबई यांच्या
आस्थापनेवरील घाटकोपर पूर्व येथील रेल्वे
पोलीस वसाहतीमधील इमारतींच्या
दुरुस्तीच्या कामास प्रशासकीय मान्यता
देण्याबाबत....
महाराष्ट्र शासन
गृह विभाग
शासन निर्णय क्रमांकः पोप्रमा-१२१६/प्र.क्र. ३०८/पोल-७ (E-११६२३२३)
दुसरा मजला, मंत्रालय मुख्य इमारत, हुतात्मा राजगुरु चौक,
मादाम कामा मार्ग, मंत्रालय, मुंबई- ४०००३२
तारीख: १५ ऑक्टोबर, २०२५
वाचा :-
१)अपर पोलीस महासंचालक, लोहमार्ग, महाराष्ट्र राज्य यांचे पत्र क्रमांकः अपोमसं/ लोह/
सी-१/ लोह-मुंबई/ इमारत/ २०१६-१८९५, दिनांक १८/-६/२०१६
२)पोलीस महासंचालक, महाराष्ट्र राज्य, मुंबई यांच्या कार्यालयाचे पत्र क्रमांकः पोमसं/ २७ब/
२८-ब-२/ दुरुस्ती- कार्यक्रम- आढावा/ ३७१/२००९, दिनांक ०७/११/२०१६ व ९८/२०१९
ए, दिनांक १८/११/२०२१
३)महाराष्ट्र राज्य पोलीस गृहनिर्माण व कल्याण महामंडळाचे पत्र क्रमांकः पोगृम/ तांशा/
लोहमार्ग-मुंबई/४६६/२०१८, दिनांक ०६/०२/२०१८
४)महाराष्ट्र राज्य पोलीस गृहनिर्माण व कल्याण महामंडळाचे पत्र क्रमांकः पोगृम/ तांशा/
लोहमार्ग-मुंबई/११६४/२०१८, दिनांक ११/०४/२०१८
५)पोलीस महासंचालक, महाराष्ट्र राज्य, मुंबई यांच्या कार्यालयाचे पत्र क्रमांकः पोमसं/ २७ब/
२८-ब-२/घाटकोपर-रेल्वे-वसा/दुरुस्ती/३७१/२००९, दिनांक १३/०४/२०१८
प्रस्तावना :-
घाटकोपर पूर्व येथे प्रियदर्शनी नगरमध्ये पूर्व दृतगती मार्गाजवळ प्लॉट क्रमांक २३६ अ येथे
(इमारत क्रमांक १ ते २४) एकूण २४ इमारतींमध्ये १४४४ गाळे असलेली रेल्वे पोलीस वसाहत दोन
टप्यांत बांधून पूर्ण करण्यात आली. या इमारतींपैकी इमारत क्रमांक १ ते ७ चे बांधकाम (एकूण ४६४
गाळे) सन १९६९ साली सार्वजनिक बांधकाम विभागामार्फत बांधण्यात आल्या होत्या. उर्वरित इमारती
(इमारत क्रमांक ८ ते २४ एकूण ९८० गाळे) सन १९८१ साली महाराष्ट्र राज्य पोलीस गृहनिर्माण व
कल्याण महामंडळ कडून मे. बी.जी. शिके कन्स्रक्शन कंपनीमार्फत पूर्ण करण्यात आल्या होत्या.
# Page 2
शासन निर्णय क्रमांकः पोप्रम-१२१६/ प्र.क्र.८०३/ पोल-७ (E-११६२३२३)
या इमारती बांधून जवळपास ४० ते ४५ वषांचा कालावधी झाल्यानंतरही निधीच्या अभावी या
इमारतींची वेळोवेळी देखभाल-दुरुस्ती न झाल्यामुळे त्यांची दुरावस्ता झाली होती. या शासकीय
इमारतींचे स्रक्चरल ऑडीट करण्याच्या सूचना प्राप्त झाल्यानंतर सार्वजनिक बांधकाम विभागामार्फत
या इमारतींपैकी इमारत क्रमांक १ ते ७ चे स्रक्चरल ऑडीट करण्यात आले. महाराष्ट्र राज्य पोलीस
गृहनिर्माण व कल्याण महामंडळाच्या दिनांक ०२/०७/२०१३ रोजीच्या बैठकीमध्ये महाव्यवस्थापक यांनी
मे. बी.जी. शिके कन्स्रक्शन कंपनीस उर्वरित इमारती क्रमांक ८ ते २४ मधील निवासस्थानांची पाहणी
करुन जिथे स्रक्चरल दुरुस्तीची गरज आहे, तिथे आढावा घेऊन निवासस्थानांची दुरुस्ती करुन
घेण्याचे आदेश दिले.
त्यानुसार या इमारतींमधील (इमारत क्रमांक ८ ते २४) ९८० गाळ्यांची दुरुस्ती करुन त्यासाठी
झालेल्या खर्च रक्कम रु. ४.२० कोटींचे देयक मंजुरीसाठी पोलीस आयुक्त, लोहमार्ग यांनी शासनास
सादर केले आहे. त्यानंतर पोलीस महासंचालक, महाराष्ट्र राज्य, मुंबई कार्यालयाने दिनांक
०७/११/२०१६ च्या पत्रान्वये घाटकोपर येथील इमारतींच्या दुरुस्तीसाठी मे. बी.जी. शिके कन्स्रक्शन
कंपनीमार्फत करण्यात आलेल्या दुरुस्तीच्या खर्चाची रक्कम रु ४.२० कोटीस विशेष प्राधान्याने
प्रशासकीय मान्यता मिळण्याची व निधी उपलब्ध करुन देण्याची विनंती केली आहे.
उक्त दुरुस्तीबाबत महाराष्ट्र राज्य पोलीस गृहनिर्माण व कल्याण महामंडळाचे तत्कालीन
विशेष पोलीस महानिरिक्षक तथा सह व्यवस्थापकीय संचालक आणि अधीक्षक अभियंता, सहायक
पोलीस आयुक्त (प्रशासन), राखीव पोलीस निरिक्षक लोहमार्ग यांच्या समवेत दिनांक ०२/०४/२०१८
रोजी सविस्तर पाहणी केली असता, सदर काम समाधानकारकरित्या पूर्ण झाले असून इमारतींचे काम
गुणवत्तेस अनुसरुन असल्याने सदर प्रकरणी प्रशासकीय मान्यता देण्याबाबत व निधी उपलब्ध करुन
देण्याबाबत पोलीस गृहनिर्माण महामंडळाने ना-हरकत दर्शविली आहे.
उक्त वस्तुस्थितीस अनुसरुन वित्त विभागाने निदेशित केल्यानुसार सदर दुरुस्तीच्या कामातील
देखभाल दुरुस्तीच्या खर्चास कायोत्तर मंजुरी देण्याची विनंती सक्षम प्राधिकारी यांना करण्यात आली
होती. सक्षम प्राधिकारी यांनी घाटकोपर पूर्व येथील रेल्वे वसाहतीमधील इमारतींच्या दुरुस्तीच्या
कामास कायोत्तर मंजुरी दिली असून, त्यानुषंगाने प्रशासकीय मान्यता देण्याची बाब शासनाच्या
विचाराधीन होती.
शासन निर्णय :-
पोलीस आयुक्त, लोहमार्ग, मुंबई यांच्या आस्थापनेवरील घाटकोपर पूर्व येथे प्रियदर्शनी
नगरमधील पूर्व दृतगती मार्गाजवळील प्लॉट क्रमांक २३६ अ येथील इमारत क्रमांक ८ ते २४ च्या
दुरुस्तीकरिता झालेल्या रक्कम रुपये ४,२०,००,०००/- (अक्षरी रु. चार कोटी वीस लाख फक्त) एवढ्या
खर्चास कायोत्तर प्रशासकीय मान्यता प्रदान करण्यात येत आहे.
पृष्ठ ३ पैकी २
# Page 3
शासन निर्णय क्रमांकः पोप्रम-१२१६/ प्र.क्र.८०३/ पोल-७ (E-११६२३२३)
या प्रयोजनासाठी येणारा खर्च हा “गृह विभाग, मागणी क्रमांक बी-१, २०५५, पोलीस-१०९
जिल्हा पोलीस दल (००) (०१) जिल्हा पोलीस बल (अनिवार्य) २०५५०१६८- २७ लहान बांधकामे” या
लेखाशिर्षाखाली चालू आर्थिक वर्षामध्ये उपलब्ध असलेल्या अनुदानामधून भागविण्यात यावा.
सदर शासन निर्णय हा सक्षम प्राधिकारी म्हणून मा. मुख्यमंत्री महोदयांच्या मान्यतेने निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर