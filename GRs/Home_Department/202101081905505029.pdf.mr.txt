# Page 1
मा. सर्वोच्च न्यायालयातील विशेष अनुमती याचिका क्र. २३०२/२०१७ व ३५४३/२०२० यामध्ये दिलेल्या निर्देशनुसार पर्यवेक्षण यंत्रणा तयार करुन सी. सी. टि. व्ही. कॅमेरा फुटेजचा अभ्यास करणे आणि नियमितपणे निरीक्षण अहवाल प्रसिध्द करण्यासाठी समिती गठीत करण्याबाबत.
महाराष्ट्र शासन
गृह विभाग
शासन निर्णय क्रमांक: एसएलपी-१६२०/प्र.क्र.५१५/पोल-११
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०८ जानेवारी, २०२१.
वाचा :- १) गृह मंत्रालय, भारत सरकार यांचे पत्र क्र.।-१२०१७/६/२०१८-NCB-II, दि. १४.०६.२०१८.
२) मा. सर्वोच्च न्यायालय, नवी दिल्ली विशेष अनुमती याचिका क्र. ३५४३/२०२० मध्ये दि. ०२ डिसेंबर, २०२० रोजीचे आदेश.
प्रस्तावना : मा. सर्वोच्च न्यायालयाने विशेष अनुमती याचिका क्र. ३५४३/२०२० मध्ये दि. ०२ डिसेंबर, २०२० रोजी दिलेल्या आदेशाची तसेच एसएलपी क्र. २३०२/२०१७ मध्ये सी.सी.टी.व्ही. कॅमेरा फुटेजचा अभ्यास करण्यासाठी व त्याबाबतचा निरीक्षण अहवाल नियमितपणे प्रसिध्द करण्यासाठी राज्यामध्ये पर्यवेक्षण यंत्रणा (Oversight Mechanism) तयार करण्याबाबत आदेशीत केले आहे.
तसेच याबाबींची पुर्तता करण्याबाबत केंद्र शासनानेही राज्यास कळविले आहे. त्यानुसार समिती गठीत करण्याची बाब शासनाच्या विचाराधीन होती.
शासन निर्णय : महाराष्ट्र शासन मा. सर्वोच्च न्यायालयाच्या निदेशानुसार सी. सी. टि. व्ही. कॅमेरा फुटेजचा अभ्यास करणे आणि त्याबाबतचा निरीक्षण अहवाल नियमितपणे प्रसिध्द करण्यासाठी पर्यवेक्षण यंत्रणा (Oversight Mechanism) तयार करण्याच्या हेतुने खालीलप्रमाणे प्रत्येक पोलीस आयुक्तालय स्तरावर व पोलीस जिल्हा स्तरावर समिती गठीत करीत आहे : क) पोलीस आयुक्तालय.
१) पोलीस उपआयुक्त (गुन्हे) अध्यक्ष २) सहायक पोलीस आयुक्त (गुन्हे) सदस्य ३) सहायक पोलीस आयुक्त (मुख्यालय) सदस्य ४) पोलीस निरीक्षक (बिनतारी) सदस्य ५) पोलीस निरीक्षक (गुन्हे अन्वेषण विभाग) सदस्य
# Page 2
शासन निर्णय क्रमांकः एसएलपी-१६२०/प्र.क्र.५१५/पोल-११
ख) पोलीस जिल्हे / इतर घटक.
१) अपर पोलीस अधीक्षक अध्यक्ष
२) पोलीस उपअधीक्षक (गृह) सदस्य
३) पोलीस निरीक्षक (स्थानिक गुन्हे शाखा) सदस्य
४) पोलीस निरीक्षक (बिनतारी ) सदस्य
५) पोलीस निरीक्षक (गुन्हे अन्वेषण विभाग ) सदस्य
२. सदर समितीने त्यांच्या अखत्यारितील पोलीस स्टेशनमधील सीसीटीव्ही कॅमेरा फुटेजचा अभ्यास करुन त्याबाबतचा अहवाल संबंधित पोलीस आयुक्त / पोलीस अधीक्षक यांच्या मान्यतेने नियमितरित्या प्रसिध्द करावा.