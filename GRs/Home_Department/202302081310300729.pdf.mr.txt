# Page 1
प्रादेशिक परिवहन कार्यालय, धुळे या कार्यालयासाठी धुळे तालुका दूध उत्पादक कृषीपूरक उद्योग सहकारी संघ लिमिटेड यांचेकडून भाडेतत्वावर घेतलेल्या इमारतीचे भाडे फरकाची रक्कम अदा करणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०६१९/प्र.क्र.१२९/परि-४
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ०८ फेब्रुवारी, २०२३
वाचा : १) शासन निर्णय, गृह विभाग, क्र. एमव्हीडी - १२०७/प्र.क्र.९४/परि-४, दि. ०७/०७/२००७.
२) परिवहन आयुक्त कार्यालय, मुंबई यांचे पत्र क्र.पकाभा(१८)/०११५/न.क्र.०१/का.१०(१)/ जा.क्र.६७७३, दि.२०.०५.२०१९ व जा.क्र.१४७६, दि.३०.०१.२०१०.
३) प्रादेशिक परिवहन अधिकारी, धुळे या कार्यालयाचे पत्र जा. क्र. १६५६, दि. १०.०४.२०१९.
४) कार्यकारी अभियंता, सार्वजनिक बांधकाम विभाग, धुळे यांचे प्रमाणपत्र जा. क्र.
सी.बी./रेन्ट/ ९७६/२०१९, दि. ०८.०२.२०१९.
५) शासन निर्णय, गृह विभाग, क्र. एमव्हीडी-०६१९/प्र.क्र.१२९/परि-४, दि. २६ ऑक्टोबर, २०२१.
६) परिवहन उप आयुक्त (निरीक्षण), परिवहन आयुक्त कार्यालय, मुंबई यांचे क्र. पकामा (१८)/०११५/न.क्र.०१/२०१९/का.१०(१)/२०२२/जा.क्र./००६/दि. ०८.०९.२०२२ चे पत्र.
प्रस्तावना : प्रादेशिक परिवहन कार्यालय, धुळे या कार्यालयासाठी धुळे तालुका दूध उत्पादक कृषीपूरक उद्योग सहकारी संघ लिमिटेड यांची भाडेतत्वावर घेतलेल्या इमारतीचा करार दि.३०.०६.२०१८ रोजी समाप्त झाला आहे. प्रादेशिक परिवहन कार्यालय, धुळे या कार्यालयासाठी शासकीय इमारत उपलब्ध नसल्याने व कार्यकारी अभियंता, सार्वजनिक बांधकाम विभाग, धुळे यांनी धुळे तालुका दूध उत्पादक कृषीपूरक उद्योग सहकारी संघ लिमिटेड यांच्या इमारत व इमारतीच्या आजूबाजूस असणारी मोकळी जागा यासाठी दरमहा रु.७१,४२७/- (महापालीका कराशिवाय) इतके भाडे वाजवी असल्याचे प्रमाणित केल्यामुळे प्रादेशिक परिवहन कार्यालय, धुळे या कार्यालयासाठी सुधारीत भाडे रकमेस प्रशासकीय मान्यता उपनिर्दिष्ट क्र. ५ च्या शासननिर्णयान्वये देण्यात आली आहे.
आता प्रादेशिक परिवहन कार्यालय, धुळे या कार्यालयासाठी धुळे तालुका दुध उत्पादक कृषीपुरक उद्योग सहकारी संघ लिमिटेड यांच्या भाडेतत्वावर घेतलेल्या इमारतीचे जुलै २०१८ ते ऑगस्ट २०२१ पर्यंतच्या कालावधीच्या भाडे फरकाची रक्कम अदा करण्यास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमव्हीडी-०६१९/प्र.क्र. १२९/परि-४ शासन निर्णय: प्रादेशिक परिवहन कार्यालय, धुळे या कार्यालयासाठी धुळे तालुका दुध उत्पादक कृषीपुरक उद्योग सहकारी संघ लिमिटेड यांच्या भाडेतत्वावर घेतलेल्या इमारतीचे जुलै २०१८ ते ऑगस्ट २०२१ पर्यंतच्या कालावधीतील सुधारित प्रतिमाह भाडे दर रु. ७१,४२७/- व जुना भाडे दर रु.५०,३२० / यातील परिवहन कार्यालयामार्फत परिगणित केलेली फरकाची रक्कम रु.८,०२,०६६/ (रु.आठ लाख दोन हजार सहासष्ठ फक्त) अदा करण्यास प्रशासकीय मान्यता देण्यात येत आहे.
२. यासाठी येणारा खर्च " मागणी क्र. बी-३, २०४१ वाहनांवरील कर, (०२) प्रादेशिक कार्यालये, (०२) (०१) प्रादेशिक कार्यालये (दत्तमत) (अनिवार्य) (२०४१ ००३६) १४ भाडेपट्टी व कर" या लेखाशीर्षाखाली २०२२-२०२३ या आर्थिक वर्षाकरिता केलेल्या तरतूदीतून भागविण्यात यावा.
३. सदर शासन निर्णय, वित्तीय अधिकार नियम पुस्तिका, १९७८ मधील भाग पहिला, उप विभाग- एक,अनुक्रमांक १०, नियम क्र.११५ आणि महाराष्ट्र आकस्मिक खर्च नियम १९६५ मधील नियम १४७(क) खालील टीप - १ अन्वये तसेच, वित्तीय अधिकार नियम पुस्तिका, १९७८ मधील भाग पहिला, उप विभाग- दोन, अनुक्रमांक १, नियम २ व ७ अन्वये असलेल्या अधिकारान्वये निर्गमीत करण्यात येत आहे.