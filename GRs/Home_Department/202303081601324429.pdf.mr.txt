# Page 1
फलटण- पंढरपुर या नवीन ब्रॉडगेज रेल्वेमार्ग प्रकल्पाकरीता राज्य शासनाचा आर्थिक सहभाग देण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: आरएलवाय-१२२२/प्र.क्र.२६६/परि-५
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक : : ०६ मार्च, २०२३.
वाचा : १) गृह (परिवहन) विभागाचे समक्रमांकाचे दि.२०.०१.२०२३ चे पत्र.
२) महाराष्ट्र लोहमार्ग पायाभूत विकास कंपनी (महारेल) यांचे पत्र क्र.
एमआरआयडीसी/एडीएमएन/मंत्रालय, दि.२३.०१.२०२३.
३) मा मुख्य सचिवांच्या कार्यालयाचे दि. १४.०२.२०२३ चे पृष्ठांकन व त्यासोबतच्या
दि.३१.०१.२०२३ च्या मंत्रिमंडळ बैठकीच्या कार्यवृत्तातील परिवहन विभागाशी संबंधित निर्णयाचा उतारा.
प्रस्तावना :
राज्याच्या ग्रामीण विशेषत: अविकसीत भागातील रेल्वे प्रकल्पांना गती मिळावी व हे प्रकल्प जलद गतीने पुर्ण व्हावेत याकरीता अशा निवडक प्रकल्पांमध्ये ४०% ते ५०% आर्थिक सहभाग देण्याचे धोरण राज्य शासनाने स्विकारले आहे. महाराष्ट्र लोहमार्ग पायाभूत विकास कंपनीने (महारेल) फलटण-पंढरपूर या नवीन ब्रॉडगेज रेल्वेमार्ग प्रकल्पाचा विस्तृत व्यवहार्यता अहवाल (DFR) तयार केला असून त्यानुसार या प्रकल्पाची अंदाजित किंमत/ खर्च रू.१८४२ कोटी इतका आहे. या प्रकल्पात केंद्र सरकार (रेल्वे मंत्रालय) : राज्य शासन यांचा ५०:५० टक्के आर्थिक सहभाग असणार आहे. यानुषंगाने एकूण प्रकल्प किंमत रू.१८४२ कोटीचा ५०% खर्च म्हणजेच रू.९२१ एवढ्या खर्चासाठी राज्य शासनाचा आर्थिक सहभागास देण्यास मान्यता देण्याची बाब शासनाच्या विचाराधीन होती. त्यानुसार मंत्रिमंडळ स्तरावर पुढीलप्रमाणे निर्णय घेण्यात आले आहेत.
शासन निर्णय :
१) फलटण-पंढरपूर या नवीन ब्रॉडगेज रेल्वे मार्ग प्रकल्पाकरिता राज्य शासनाव्दारे एकूण प्रकल्प किंमतीच्या (रू. १८४२ कोटी) ५०% खर्च ( जमीन अधिग्रहणासह) म्हणजेच रू. ९२१ कोटीच्या आर्थिक सहभागास मान्यता देण्यात येत आहे.
२) हा प्रकल्प महाराष्ट्र लोहमार्ग पायाभूत विकास कंपनी (महारेल) व्दारा राबविण्यास मान्यता देण्यात येत आहे.
३) या प्रकल्पाची एकूण प्रकल्प किंमत ( जमीन अधिग्रहणासह) १८४२ कोटी रुपये एवढी आहे.
प्रकल्पाची किंमत ही महारेलव्दारे तयार करण्यात आलेल्या विस्तृत व्यवहार्यता अहवाल (DFR) नुसार असून विस्तृत प्रकल्प अहवाल (DPR) तयार केल्यानंतर प्रकल्प किंमतीत बदल झाल्यास त्या किंमतीच्या ५०% आर्थिक सहभाग राज्य शासनास द्यावा लागणार आहे. विस्तृत व्यवहार्यता अहवाल (DFR) नुसार राज्य शासनास एकूण प्रकल्प किंमतीच्या ५०% प्रमाणे रु.९२१ कोटी एवढा खर्च अपेक्षित आहे. सदर रु.९२१ कोटी खर्चास व सदर रक्कम निधीच्या उपलब्धतेनुसार टप्प्याटप्प्याने उपलब्ध करून देण्यास मान्यता देण्यात येत आहे.
४) यावरील येणारा खर्च मागणी क्र.बी-७, ३००१ - भारतीय रेल्वे-धोरण निश्चिती, संचालन, संशोधन व इतर संकीर्ण संघटना, ००, ८०० - इतर खर्च, (००), (००) (०२) - रेल्वे प्रकल्पामध्ये राज्य शासनाचा सहभाग (कार्यक्रम) (३००१००५४), ३२- अंशदाने या लेखाशिर्षाखाली खर्ची टाकण्यात यावा.
# Page 2
शासन निर्णय क्रमांकः आरएलवाय-१२२२/प्र.क्र.२६६/परि-५
५) हा शासन निर्णय नियोजन विभागाच्या अनौपचारिक संदर्भ क्र.१३/ का.१४६१, दि.३०.०१.२०२३ व वित्त विभागाच्या अनौपचारिक संदर्भ क्र.३९/२०२३/व्यय-८, दि.३०.०१.२०२३ अन्वये दिलेल्या सहमतीनुसार निर्गमित करण्यात येत आहे.