# Page 1
सोलापूर-उस्मानाबाद-तुळजापूर या नवीन ब्रॉडगेज रेल्वे मार्ग प्रकल्पाकरीता राज्य शासनाचा वित्तिय सहभाग देण्यास मान्यता देण्याबाबत...
महाराष्ट्र शासन
गृह विभाग
शासन निर्णय क्रमांक: आरएलवाय-१२१८/प्र.क्र.२८२/परि-५
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक : १० फेब्रुवारी, २०२३.
वाचा : १) रेल्वे मंत्रालय, भारत सरकार पत्र क्र.२०१२/W-I/CR/NL/Solapur-Osmanabad दि. १७.१२.२०१८.
२) मा मुख्य सचिवांच्या कार्यालयाचे दि. १३.१२.२०२२ चे पृष्ठांकन व त्यासोबतच्या
दि.२९.११.२०२२ च्या मंत्रिमंडळ बैठकीच्या कार्यवृत्तातील परिवहन विभागाशी संबंधित निर्णयाचा उतारा.
३) गृह (परिवहन) विभागाचे समक्रमांकाचे दि.०९.०१.२०२३ चे पत्र
प्रस्तावना : राज्याच्या ग्रामीण विशेषत: अविकसीत भागातील रेल्वे प्रकल्पांना गती मिळावी व हे प्रकल्प जलद गतीने पुर्ण व्हावेत याकरीता अशा निवडक प्रकल्पांमध्ये ४०% ते ५०% आर्थिक सहभाग देण्याचे धोरण राज्य शासनाने स्विकारले आहे. मध्य रेल्वेने सोलापूर- उस्मानाबाद तुळजापूर या नवीन ब्रॉडगेज रेल्वे प्रकल्पाचा सविस्तर प्रकल्प अहवाल तयार केला असून त्यानुसार या प्रकल्पाची अंदाजित किंमत / खर्च रू.९०४.९२ कोटी इतका आहे. या प्रकल्पात केंद्र सरकार (रेल्वे मंत्रालय) : राज्य शासन यांचा ५०:५० टक्के आर्थिक सहभाग असणार आहे. यानुषंगाने एकूण प्रकल्प किंमत रू.९०४.९२ कोटीचा ५०% खर्च म्हणजेच रू.४५२.४६ एवढ्या खर्चासाठी राज्य शासनाचा आर्थिक सहभागास देण्यास मान्यता देण्याची बाब शासनाच्या विचाराधीन होती.
त्यानुसार मंत्रिमंडळ स्तरावर पुढीलप्रमाणे निर्णय घेण्यात आले आहेत.
शासन निर्णय : १) सोलापूर-तुळजापूर- उस्मानाबाद या नवीन ब्रॉडगेज रेल्वे मार्ग प्रकल्पाकरिता राज्य शासनाव्दारे एकूण प्रकल्प किंमतीच्या (रू.९०४.९२ कोटी) ५०% खर्च म्हणजेच रू.४५२.४६ कोटीच्या आर्थिक सहभागास मान्यता देण्यात येत आहे. राज्य शासनाच्या हिश्श्यामध्ये जमिनीची किंमत (शासकीय जमीन अथवा इतर जमीन) अंतर्भुत असेल.
२) या प्रकल्पाची उभारणी महाराष्ट्र लोहमार्ग पायाभूत सुविधा महामंडळ (MRIDC) या विशेष उपयोगिता वाहनाव्दारे (SPV) करण्याबाबत मान्यता देण्यात येत आहे.
३) प्रकल्पाची उभारणी महाराष्ट्र लोहमार्ग पायाभूत सुविधा महामंडळाव्दारे (MRIDC) करण्यात येत असल्याचे दि.०९.०१.२०२३ च्या पत्राव्दारे केंद्र शासनाच्या रेल्वे मंत्रालयास कळविण्यात आले आहे. तसेच प्रकल्पाची अंमलबजावणी महाराष्ट्र लोहमार्ग पायाभूत सुविधा महामंडळ (MRIDC) व्दारे करण्यात येणार असल्याने, केंद्र शासनाच्या (रेल्वे मंत्रालय) हिश्याचा ५०% निधी महाराष्ट्र लोहमार्ग पायाभूत सुविधा महामंडळाकडे सुपूर्द करण्याची विनंती ही दि.०९.०१.२०२३ च्या पत्रान्वये केंद्र शासनास (रेल्वे मंत्रालय) विनंती करण्यात आली आहे. केंद्र शासनाच्या रेल्वे मंत्रालयाने सदर प्रकल्पाची अंमलबजावणी महाराष्ट्र लोहमार्ग पायाभूत सुविधा महामंडळ (MRIDC) व्दारे करण्यास मान्यता दिल्यानंतर व केंद्र शासनाच्या (रेल्वे मंत्रालय) हिश्श्याचा ५०% निधी टप्प्याटप्प्याने महाराष्ट्र लोहमार्ग पायाभूत सुविधा महामंडळ (MRIDC) कडे सुपूर्द केल्यानंतर, राज्य हिश्श्याची रू.४५२.४६ कोटी रक्कम, निधीच्या उपलब्धतेनुसार टप्प्याटप्प्याने MRIDC ला उपलब्ध करून देण्यास मान्यता देण्यात येत आहे.
# Page 2
शासन निर्णय क्रमांकः आरएलवाय-१२१८/प्र.क्र.२८२/परि-५
४) यावरील येणारा खर्च मागणी क्र.बी-७, ३००१ - भारतीय रेल्वे-धोरण निश्चिती, संचालन, संशोधन व इतर संकीर्ण संघटना, ००, ८०० इतर खर्च, (००), (००) (०२) - रेल्वे प्रकल्पामध्ये राज्य शासनाचा सहभाग (कार्यक्रम) (३००१००५४), ३२- अंशदाने या लेखाशिर्षाखाली खर्ची टाकण्यात यावा.
५) हा शासन निर्णय नियोजन विभागाच्या अनौपचारिक संदर्भ क्र.१७७/ १४६१, दि.१७.१०.२०२२ व वित्त विभागाच्या अनौपचारिक संदर्भ क्र.३६८/२०२२/व्यय-८, दि.२२.१०.२०२२ अन्वये दिलेल्या सहमतीनुसार निर्गमित करण्यात येत आहे.