# Page 1
दहशतवाद विरोधी पथक, काळाचौकी पोलीस ठाणे, मुंबई गु.नों.क्र. ०२/२०१८ च्या गुन्ह्याप्रकरणी विशेष सरकारी अभियोक्ता म्हणून नियुक्त करण्यात आलेल्या अॅड. श्री. वैभव बगाडे यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांकः एसपीपी ०२१८/प्र.क्र.७२/पोल-१०
२ रा मजला, मंत्रालय, हुतात्मा राजुगुरु चौक
मादाम कामा रोड, मुंबई-४०० ०३२.
दिनांक : २८ जून, २०१८
संदर्भ:- शासन अधिसुचना, विधी व न्याय विभाग क्र. एसपीपी २०१८/यु.ओ.आर.२८/डी-१४, दिनांक ०१.०३.२०१८.
शासन निर्णयः दहशतवाद विरोधी पथक, काळाचौकी पोलीस ठाणे, मुंबई गु.नों.क्र. ०२/२०१८ चे प्रकरणी शासनाच्या वतीने कामकाज पहाण्यासाठी अॅड. श्री.वैभव बगाडे यांची विधी व न्याय विभागाच्या वरील संदर्भाधीन ०१.०३.२०१८ च्या अधीसूचनेद्वारे विशेष सरकारी अभियोक्ता म्हणून नियुक्ती करण्यात आली आहे. सबब, प्रस्तुत प्रकरणी अॅड. श्री. वैभव बगाडे यांना प्रतिदिन खालीलप्रमाणे फी अदा करण्यास या शासन निर्णयान्वये मान्यता देण्यात येत आहे.
अ) प्रतीदिन परिणामकारक सुनावणी फी रु.१०,०००/ ब) प्रत्यक्षात केलेला प्रवास व निवास खर्च
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उपायुक्त दर्जाहून कमी नाही, अशा अधिका-याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी ॲड.श्री.वैभव बगाडे यांना उपरोक्त फी व्यतिरिक्त अपरिणामकारक सुनावणी फी किंवा अन्य कोणत्याही प्रकारची फी वा भत्ता अनुज्ञेय असणार नाही.
यासाठी येणारा खर्च दहशतवाद विरोधी पथकाचे लेखाशिर्ष बी-१, २०५५ पोलीस - (००)(१०१), गुन्हा अन्वेषण आणि दक्षता (००) (०५), दहशतवाद विरोधी पथक (२०५५०५७१) - २८ व्यवसायिक व विशेष सेवा, या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
३. हा शासन निर्णय वित्त विभागाच्या अनौपचारिक संदर्भ क्र.१६६/१८/व्यय-७, दिनांक २९.०५.२०१८ अन्वये मिळालेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः एसपीपी ०२१८/प्र.क्र.७२/पोल-१०