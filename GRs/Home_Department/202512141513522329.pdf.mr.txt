# Page 1
पोलीस आयुक्त, पिंपरी चिंचवड यांचे
आस्थापनेवर ०३ पोलीस उप आयुक्त व
०६ सहायक पोलीस आयुक्त अशी एकूण
०९ नवीन पदे निर्माण करण्यास , व
त्यानुषंगाने येणाऱ्या आवर्ती व अनावर्ती
खर्चास मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः एपीओ-०८२५/प्र.क्र.९३/पोल-३
मंत्रालय, दुसरा मजला, मुख्य इमारत
मादाम कामा मार्ग, हुतात्मा राजगुरु चौक, मुंबई
दिनांक : १४ डिसेंबर, २०२५.
संदर्भ :-
१.पोलीस महासंचालक, महाराष्ट्र राज्य, मुंबई यांचे पत्र क्र.पोमसं/२६-ब/पिंपरी चिंचवड-३
पोउपआ व ६ सपोआ/३५/२०२५, दि.०६.०५.२०२५.
२.उच्चस्तरीय सचिव समितीच्या दिनांक १३.१०.२०२५ रोजी झालेल्या बैठकीचे दि.
१२.११.२०२५ रोजीचे कार्यवृत्त.
प्रस्तावना :-
अपर पोलीस महासंचालक (नि. व. स), महाराष्ट्र राज्य, मुंबई यांनी उपरोक्त संदर्भाधीन
क्र.१ येथील पत्राद्वारे पोलीस आयुक्त, पिंपरी चिंचवड यांच्या आस्थापनेवर ३ पोलीस उपआयुक्त व
६ सहायक पोलीस आयुक्त यांची नवीन पदे निर्माण करण्यास, त्यानुषंगाने येणाऱ्या आवर्ती व
अनावर्ती खर्चास मान्यता देण्याबाबतचा प्रस्ताव शासन मान्यतेसाठी सादर केला आहे.
२. त्यानुषंगाने उक्त संदर्भ क्र.२ येथील दि.१३.१०.२०२५ रोजी मा.मुख्य सचिव, महाराष्ट्र
राज्य, मुंबई यांचे अध्यक्षतेखाली झालेल्या उच्च स्तरीय सचिव समितीने दिलेली मान्यता विचारात
घेऊन, शासनाने याप्रकरणी पुढीलप्रमाणे निर्णय घेतला आहे.
शासन निर्णय:-
१. पोलीस आयुक्त, पिंपरी चिंचवड यांच्या आस्थापनेवर "परिशिष्ट्ट-अ" मध्ये दर्शविल्याप्रमाणे
पोलीस उपआयुक्त-०३ पदे व सहायक पोलीस आयुक्त-०६ पदे अशी एकूण ०९ नवीन पदे निर्मिती
करण्यास या शासन निर्णयाद्वारे मान्यता देण्यात येत आहे.
२. उक्त पोलीस उपआयुक्त-०३ पदे व सहायक पोलीस आयुक्त-०६ पदे अशी एकूण ०९
नवीन पदे निर्माण करण्यास व त्याकरिता येणाऱ्या रु.१,९३,४६,७६०/- (अक्षरी रुपये एक कोटी
त्र्याण्णव लाख शेहेचाळीस हजार सातशे साठ फक्त) इतक्या आवर्ती खर्चास व रु.१,२८,६८,१५१/-
(अक्षरी रुपये एक कोटी अठ्ठावीस लाख अडुसष्ट्ठ हजार एकशे एक्कावन फक्त) इतक्या अनावर्ती
खर्चास मान्यता देण्यात येत आहे. सदरचा खर्च त्या-त्या वर्षाच्या मंजूर अनुदानातून भागविण्यात
यावा.
# Page 2
शासन निर्णय क्रमांकः एपीओ-०८२५/प्र.क्र.९३/पोल-३
३. उक्त शासन निर्णय हा संदर्भीय क्र.२ येथील मा. मुख्य सचिव यांच्या अध्यक्षतेखालील
उच्चस्तरीय सचिव समितीने दिलेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3