# Page 1
चंद्रपूर जिल्हयातील दारुबंदीचा सर्वंकष विचारविनिमय, अभ्यास करुन शासनास शिफारस करण्यासाठी स्थापन केलेल्या उच्चस्तरीय समितीस अहवाल सादर करण्यासाठी मुदतवाढ देणेबाबत.
महाराष्ट्र शासन
गृह विभाग
शासन निर्णय क्र. एमआयएस-०८२०/प्र.क्र.१०२/राउशु-३
मंत्रालय (विस्तार), ५ वा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दि. १२ फेब्रुवारी, २०२१.
वाचा :- शासन निर्णय, गृह विभाग, क्र.एमआयएस-०८२०/प्र.क्र.१०२/राउशु-३, दि.१२.०१.२०२१.
प्रस्तावना :
चंद्रपूर जिल्हयात दि.०१.०४.२०१५ पासून लागू करण्यात आलेल्या दारुबंदीचा सर्वंकष विचारविनिमय, अभ्यास करुन शासनास शिफारस करण्यासाठी वाचा येथील दि.१२.०१.२०२१ रोजीच्या शासन निर्णयान्वये उच्चस्तरीय समिती स्थापन करण्यात आली असून, समितीने आपला अहवाल एक महिन्यात शासनास सादर करण्याची कालमर्यादा निश्चित केली आहे. सदर उच्चस्तरीय समितीने, कामकाज पूर्ण करण्यासाठी व शासनास अहवाल सादर करण्यासाठी दि.०७.०३.२०२१ पर्यंत मुदतवाढ देण्याची विनंती केली आहे. याअनुषंगाने, सदर उच्चस्तरीय समितीला अहवाल सादर करण्यासाठी मुदतवाढ देण्याची बाब शासनाच्या विचाराधीन होती.
शासन निर्णय :
चंद्रपूर जिल्हयात दि.०१.०४.२०१५ पासून लागू करण्यात आलेल्या दारुबंदीचा सर्वंकष विचारविनिमय, अभ्यास करुन शासनास शिफारस करण्यासाठी स्थापन करण्यात आलेल्या उच्चस्तरीय समितीला आपला अहवाल शासनास सादर करण्यासाठी दि.०७.०३.२०२१ पर्यंत मुदतवाढ देण्यात येत आहे.
# Page 2