# Page 1
महाराष्ट्र पोलीस कुटुंब आरोग्य योजना राबविण्यासाठी पोलीस आयुक्त, बृहन्मुंबई यांना निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक पोकुआ-०५१७/प्र.क्र.३३६/पोल-७
मंत्रालय, मुंबई-४०० ०३२
दिनांक ३० जुलै २०१८.
वाचा १) शासन निर्णय, गृह विभाग, क्रमांक-पीडब्ल्युएफ-१२०४/१४३/प्र.क्र.२/भाग ३/ पोल-७, दिनांक २८ जुलै २००६.
२) पोलीस आयुक्त, बृहन्मुंबई यांचे पत्र क्र.पोआ/ कक्ष-१३/ कुआयो/ २१९८/१८, दिनांक २६ जुलै २०१८.
प्रस्तावना: महाराष्ट्र राज्याच्या पोलीस दलातील अधिकारी/ कर्मचारी व त्यांच्यावर अवलंबून असलेल्या कुटुंबातील व्यक्तीकरिता महाराष्ट्र पोलीस कुटुंब आरोग्य योजना राबविण्यात येते. पोलीस आयुक्त, बृहन्मुंबई यांनी संदर्भ क्र. २ मधील पत्रान्वये सन २०१८-१९ या आर्थिक वर्षासाठी या योजनेकरीता करण्यात आलेली तरतुद वितरीत करण्याची विनंती केली आहे. त्यांनी मागणी केल्यानुसार सदर योजनेचा खर्च भागविण्यासाठी निधी वितरीत करण्याची बाब शासनाच्या विचाराधीन होती.
शासन निर्णयः महाराष्ट्र पोलीस कुटुंब आरोग्य योजना राबविण्यासाठी संदर्भ क्र. १ येथील शासन निर्णयात विहित केलेल्या अटी व शर्तीच्या अधीन राहून सदर योजनेचा खर्च भागविण्याकरीता ₹ ३०,००,००,०००/- (अक्षरी रुपये तीस कोटी फक्त) इतकी तरतूद गृह विभाग, “मागणी क्रमांक बी १, २०५५,पोलीस, (००) १०८ राज्य मुख्यालय पोलीस- (०१) पोलीस आयुक्तांचे कार्यालय, बृहन्मुंबई (०१)(०१) आस्थापना (२०५५ ००७९), ०१, वेतन” या लेखाशीर्षाखाली, पोलीस आयुक्त, बृहन्मुंबई यांना सन २०१८-१९ या वित्तीय वर्षासाठी वितरित करण्यास याद्वारे मान्यता देण्यात येत आहे.
२. पोलीस आयुक्त, बृहन्मुंबई यांच्या कार्यालयातील वरिष्ठ प्रशासकीय अधिकारी, (कक्ष- ७ / वेतन व लेखा शाखा) यांना सदर रक्कम कोषागार कार्यालयातून काढण्याच्या प्रयोजनार्थ आहरण व संवितरण अधिकारी म्हणून घोषित करण्यात येत आहे.
# Page 2