# Page 1
मौजे गोजुबावी, ता. बारामती, जि. पुणे येथे सुसज्ज श्वान प्रशिक्षण केंद्राची निर्मिती करण्यास तत्वत: मान्यता देणेबाबत.
महाराष्ट्र शासन
गृह विभाग
शासन निर्णय क्रमांकः ओपीओ-०४२२/प्र.क्र.२६/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई.
दिनांक : २२ नोव्हेंबर, २०२३.
वाचा : १) पोलीस महासंचालक कार्यालयाचे पत्र क्र.पोमसं/२६-ब/ गु.अ.वि.,पुणे/श्वान प्रशिक्षण केंद्र निर्मिती /०६/२०२२, दि.१२/०४/२०२३.
२) शासन ज्ञापन, महसूल व वन विभाग क्रमांक :जमीन-३४२२/३३५/प्र.क्र.१३/ज-५, दि.२५.०८.२०२३.
प्रस्तावना :
अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांच्या अधिपत्याखाली असलेले राज्यस्तरावरील श्वान प्रशिक्षण केंद्र हे सध्या पुणे शहर पोलीस मुख्यालय, शिवाजीनगर, पुणे येथे कार्यरत आहे. या प्रशिक्षण केंद्राची स्थापना सन १९६४ मध्ये झालेली आहे. राज्य स्तरावरील श्वान प्रशिक्षण केंद्रात महाराष्ट्र राज्य पोलीस दलातील पोलीस आयुक्त/पोलीस अधीक्षक घटकांतील श्वानांना गुन्हे शोधक, बॉम्ब शोधक, अंमली पदार्थ शोधक अशा वेगवेगळ्या प्रकारच्या कामांसाठीचे तसेच श्वानामधील चतुराई व चपळता यांचा पोलीस तपास कामकाजामध्ये उपयोग कसा घ्यावा याबाबतचे प्रशिक्षण श्वान हस्तकांना (पोलीस अंमलदारांना) दिले जाते.
सध्याचे श्वान प्रशिक्षण केंद्र, पुणे हे ५ ते ६ गुंठे इतक्या कमी क्षेत्रफळ जागेत कार्यरत असून, तेथील बांधकाम मोडकळीस आलेले आहे. उक्त जागा ही श्वान, श्वान हस्तक, श्वान प्रशिक्षक यांचेसाठी प्रशिक्षण देणेकामी गैरसोयीची असून प्रशिक्षणासाठी जागा अपुरी पडत आहे. तसेच महाराष्ट्र राज्य पोलीस दलातील श्वान पथक व बीडीडीएस पथकातील श्वानांचा विचार करता, श्वान प्रशिक्षण केंद्र, गुन्हे अन्वेषण विभाग, पुणे येथील सध्या उपलब्ध जागा अपुरी पडत असल्याने, त्यांना बाहेरील राज्यातील श्वान प्रशिक्षण केंद्रामध्ये पाठवावे लागते.
सबब, राज्यात श्वान प्रशिक्षणाची वाढीव क्षमता निर्माण होण्याच्या अनुषंगाने ६५ केनलचे, ५० श्वान प्रशिक्षण क्षमतेचे सुसज्ज, सर्व सोयीनींयुक्त, अद्ययावत श्वान प्रशिक्षण केंद्राची निर्मिती मौजे. गोजुबावी, ता. बारामती, जि. पुणे येथे करण्यास, त्याकरिता पदनिर्मिती व त्याअनुषंगाने येणा-या खर्चास मान्यता देण्याची विनंती पोलीस महासंचालक कार्यालयाने संदर्भाधीन क्र.१ च्या पत्रान्वये शासनास केली होती.
त्यानुषंगाने दि.०८/११/२०२३ रोजीच्या मा. मंत्रिमंडळ बैठकीत उपरोक्त प्रस्तावास मान्यता प्राप्त झाली आहे. त्यानुसार पुढीलप्रमाणे निर्णय घेण्यात येत आहे:
# Page 2
शासन निर्णय क्रमांकः ओपीओ-०४२२/प्र.क्र.२६/पोल-३
शासन निर्णय:
अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांच्या अधिपत्याखालील मौजे. गोजुबावी, ता. बारामती, जि. पुणे येथे जमीन गट नं. १४० मधील ७ हे. १० आर जागेवर सुसज्ज, सर्व सोयींनीयुक्त, अद्ययावत श्वान प्रशिक्षण केंद्राची निर्मिती करण्याकरिता मान्यता देण्यात येत आहे.
२. पोलीस महासंचालक कार्यालयाने संदर्भाधीन क्र.१ च्या पत्रान्वये सादर केलेल्या प्रस्तावानुसार उपरोक्त प्रशिक्षण केंद्राकरिता नव्याने वर्ग-४ ची एकूण १८ पदे बाह्ययंत्रणेद्वारे भरण्यासाठी तसेच पशुवैद्यकीय अधिकारी-१ व पशुवैद्यकीय अधिकारी मदतनीस-१ अशी २ पदे नव्याने निर्माण करण्यास तत्वत: मान्यता देण्यात येत आहे. सदर २ पदे पशुसंवर्धन, दुग्धव्यवसाय विकास व मत्स्यव्यवसाय विभागाकडून प्रतिनियुक्तीने घेण्यास तत्वत: मान्यता देण्यात येत आहे.
सदर पदनिर्मितीबाबत प्रस्ताव विहित पद्धतीने वित्त विभागाच्या उप समिती व उच्च स्तरीय सचिव समितीसमोर सादर करण्यात येईल.
३. मौजे गोजुबावी, ता. बारामती, जि. पुणे येथील श्वान प्रशिक्षण केंद्राकरिता बांधकाम, साधनसामग्री, बाह्ययंत्रणेद्वारे पदे भरणे व इतर पदांसाठी एकूण रु.५६, ७६,१६,४४०/- (रुपये छपन्न कोटी शहात्तर लाख सोळा हजार चारशे चाळीस फक्त) इतक्या खर्चास तत्वत: मान्यता देण्यात येत आहे.
# Page 3