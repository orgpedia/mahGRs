# Page 1
गृह विभागाअंतर्गत क्षेत्रीय कार्यालयांकडून ई-ऑफीस प्रणाली अंमलबजावणी करणे व टपाल ई-ऑफीस प्रणाली व्दारे स्विकारणेबाबत.
महाराष्ट्र शासन
गृह विभाग
शासन परिपत्रक क्र. संकीर्ण-०६३३/प्र.क्र.४७/आस्था-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २६ जून, २०२३.
संदर्भ :- सामान्य प्रशासन विभाग शासन परिपत्रक क्र.कार्यप-२०२३/ प्र.क्र.०१/१८/(र.व.का.) दिनांक १५ जून, २०२३
परिपत्रक
शासकीय कामकाजात सुसूत्रता यावी, दस्तऐवज सुरक्षित राहावे आणि निर्णय प्रक्रिया गतिमान व सुलभ व्हावी याकरीता सर्व मंत्रालयीन प्रशासकीय विभागांत तसेच क्षेत्रीय कार्यालयांमध्ये शासकीय कामकाज ई-ऑफीस प्रणालीव्दारे करणे आवश्यक आहे. सामान्य प्रशासन विभागाने बदलत्या काळात कार्यालयीन कामकाज पध्दतीत झालेले बदल विचारात घेऊन महाराष्ट्र कार्यालयीन नियम पुस्तिका, २०२३ प्रसिध्द केली असून सदर महाराष्ट्र कार्यालयीन कामकाज पध्दती नियम पुस्तिकेच्या तरतूदीच्या अंमलबजावणीबाबत संदर्भाधिन परिपत्रकान्वये सूचना देण्यात आल्या आहेत. सदर मार्गदर्शक सूचनांची अंमलबजावणी गृह विभाग, तसेच अधिनस्त क्षेत्रीय कार्यालये यांनी करणे आवश्यक असून त्याबाबत खालीलप्रमाणे सूचना देण्यात येत आहेत : १. महाराष्ट्र कार्यालयीन कार्यपद्धती नियमपुस्तिका, २०२३ सामान्य प्रशासन विभागाच्या संकेतस्थळावर तसेच ई- ऑफीसच्या Dashboard वर उपलब्ध करण्यात आली आहे. यापुढे गृह विभाग तसेच अधिनस्त क्षेत्रीय कार्यालयांतील दैनंदिन कार्यालयीन कामकाज पार पाडताना महाराष्ट्र कार्यालयीन कार्यपद्धती नियमपुस्तिका, २०२३ मधील तरतुदींचे काटेकोरपणे पालन केले जाईल याची दक्षता घ्यावी.
२. मंत्रालयीन प्रशासकीय विभागांना क्षेत्रीय कार्यालयांकडून व नागरीकांकडून प्राप्त होणारे दैनंदिन टपाल मंत्रालय मध्यवर्ती टपाल केंद्र येथे स्विकारण्यात येत आहे. गृह विभागाचे टपाल खिडकी क्र.८ येथे स्विकारण्यात येत आहे. मध्यवर्ती टपाल केंद्रात प्राप्त होणारे टपाल स्कॅनींग करुन नोंदणी शाखेमार्फत संबंधित कार्यासनांना पाठविण्याची कार्यवाही करण्यात येत आहे.
सद्यस्थितीत गृह विभागाच्या अधिनस्त क्षेत्रीय कार्यालयाकडून टपाल डिजीटल स्वरुपात प्राप्त होत नसल्याने ई-ऑफीस प्रणालीव्दारे टपाल वितरण करताना ते स्कॅन करावे लागत आहे. यामुळे वेळेचा अपव्यय होत आहे. यास्तव गृह विभागाच्या अधिनस्त खालील सर्व क्षेत्रीय कार्यालयांनी गृह विभाग मंत्रालय येथे पाठवावयाचे गोपनीय पत्र वगळता इतर सर्व टपाल ई-ऑफीस प्रणालीच्या माध्यमातूनच पाठवावे.
१) पोलीस महासंचालक, महाराष्ट्र राज्य, मुंबई.
२) महासंचालक, लाचलुचपत प्रतिबंधक विभाग, मुंबई.
३) अपर पोलीस महासंचालक, दहशतवाद विरोधी पथक, महाराष्ट्र राज्य, मुंबई.
# Page 2
शासन परिपत्रक क्रमांक: संकीर्ण-०६३३/प्र.क्र.४७/आस्था-३
४) पोलीस आयुक्त, बृहन्मुंबई.
५) अपर पोलीस महासंचालक व कारागृह महानिरीक्षक, महाराष्ट्र राज्य, पुणे.
६) महासमादेशक, होमगार्ड, महाराष्ट्र राज्य, मुंबई.
७) संचालक, नागरी संरक्षण संचालनालय, महाराष्ट्र राज्य, मुंबई.
८) परिवहन आयुक्त, महाराष्ट्र राज्य, मुंबई.
९) आयुक्त, राज्य उत्पादन शुल्क, मुंबई.
१०) संचालक, न्याय सहाय्यक वैज्ञानिक प्रयोगशाळा, महाराष्ट्र राज्य, मुंबई.
११) संचालक,अभियोग संचालनालय, महाराष्ट्र राज्य, मुंबई.
१२) प्रबंधक, मोटार अपघात दावा न्यायाधिकरण, मुंबई.
१३) मुख्य कार्यकारी अधिकारी, महाराष्ट्र मेरीटाईम बोर्ड, मुंबई.
१४) सचिव, महाराष्ट्र राज्य मानवी हक्क आयोग, महाराष्ट्र राज्य, मुंबई.
१५) राज्य परिवहन अपिल न्यायाधिकरण, मुंबई.
३. गृह विभागाच्या अधिनस्त क्षेत्रीय कार्यालयाकडून येणारे गोपनीय पत्र वगळता इतर सर्व टपाल केवळ ई-ऑफीसच्या माध्यमातूनच स्विकारण्यात येईल याची सर्व क्षेत्रीय कार्यालयांनी नोंद घ्यावी व मंत्रालयात पाठवावयाचे टपाल ई-ऑफीसच्या माध्यमातून पाठविण्यासाठी नोडल अधिकाऱ्यांची नियुक्ती करावी. तसेच, आपापल्या कार्यालयात टपाल स्विकृतीसाठी मध्यवर्ती ई-टपाल केंद्राची निर्मिती करावी.
४. गृह विभागांतर्गत सर्व क्षेत्रीय कार्यालयांनी ई-ऑफीस प्रणालीची अंमलबजावणी तात्काळ करण्यासाठी काही अडचणी उदभवत असल्यास श्री. लक्ष्मीकांत गर्जे (संचालक - IT, NIC मुंबई ) यांचेशी संपर्क साधावा. त्यांचा दूरध्वनी क्रमांक ९९८७४९१४४२ असा असून lagarje@nic.in ई-मेल ID आहे.
# Page 3