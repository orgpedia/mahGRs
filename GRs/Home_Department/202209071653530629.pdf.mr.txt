# Page 1
अहमदनगर-बीड-परळी वैजनाथ या नवीन रेल्वे मार्गाकरीता रु.२४४.९३ कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-०६२२/प्र.क्र.१५८/परिवहन-५
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ०७ सप्टेंबर, २०२२
वाचा : १) गृह विभाग शासन निर्णय क्र. आरएलवाय-०९०९/१०५८/प्र.क्र.२१३/ परि-५, दिनांक २३ डिसेंबर २००९.
२) गृह विभाग शासन निर्णय क्र. आरएलवाय-०११३/७९८/प्र.क्र.२/२०१३/ परि-५, दिनांक १० जून, २०१५.
३) गृह विभाग शासन निर्णय क्र. आरएलवाय-०८२१/प्र.क्र.११५/परिवहन-५, दिनांक २० जुलै, २०२२.
प्रस्तावना : अहमदनगर-बीड-परळी वैजनाथ या नवीन रेल्वे मार्गाची एकूण लांबी २६१.२५ कि.मी. असून संदर्भ क्र.२ येथील शासन निर्णयान्वये दिलेल्या सुधारित प्रशासकीय मान्येतनुसार प्रकल्पाचा अंदाजित खर्च रु.२८२६ कोटी होता. प्रकल्पाच्या खर्चात केंद्र व राज्य हिस्सा ५०:५० या प्रमाणात असल्याने राज्य हिस्सा रु.१४१३ कोटी होता. आता संदर्भ क्र.३ येथील शासन निर्णयान्वये प्रकल्पाच्या रु.४८०५.१७ कोटी इतक्या अंदाजित खर्चास राज्य शासनाने दुसरी सुधारित प्रशासकीय मान्यता दिली आहे. प्रकल्पाच्या खर्चापैकी रु.२४०२.५९ कोटी एवढा ५० टक्के हिस्सा राज्य शासनाकडून मध्य रेल्वेस उपलब्ध करून देण्याचा निर्णय राज्य शासनाने घेतलेला आहे. या रेल्वे प्रकल्पाकरीता राज्य शासनाने आतापर्यंत एकूण रु. १५६३ कोटी इतका निधी वितरीत केला असून प्रकल्पाच्या खर्चात राज्य शासनाच्या हिश्याचे समप्रमाण राखण्यासाठी सन २०२२-२३ करिता रू.२४४.९३ कोटी इतका निधी रेल्वेस वितरीत करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (Financial Adviser and Chief Accounts Officer (Construction) Mumbai CST), मध्य रेल्वे, छत्रपती शिवाजी टर्मिनस, मुंबई यांना प्रस्तावनेत नमूद प्रयोजनासाठी रु.२४४.९३ कोटी (रुपये दोनशे चव्वेचाळीस कोटी त्र्यान्नव लाख फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने उप सचिव/सह सचिव (रोखशाखा), गृह विभाग यांना नियंत्रण अधिकारी व अवर सचिव/ कार्यासन अधिकारी, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२२-२३ या वर्षात मागणी क्र.बी-७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८०० - इतर खर्च, (००), (००) (०२)- रेल्वे
# Page 2
शासन निर्णय क्रमांकः आरएलवाय-०६२२/प्र.क्र.१५८/परिवहन-५
प्रकल्पामध्ये राज्य शासनाचा सहभाग (३००१००५४), ३२ अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२२/प्र.क्र.४३/ अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र. अर्थसं-२०२२/ प्र.क्र.४३/ अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१६०/१४६१, दिनांक ३०.०८.२०२२ व वित्त विभागाच्या अनौपचारिक संदर्भ क्र.३१२/२०२२ / व्यय-८, दिनांक ०५.०९.२०२२ अन्वये देण्यात आलेल्या मान्यतेनुसार निर्गमित करण्यात येत आहे.