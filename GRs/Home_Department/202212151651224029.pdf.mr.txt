# Page 1
गृह विभागाच्या अधिपत्याखालील महासंचालक (न्यायिक व तांत्रिक), महाराष्ट्र राज्य, मुंबई यांच्या अधिनस्त न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवर सहायक संचालक, गट-अ या पदावर सरळसेवेने नियुक्ती देणेबाबत..
महाराष्ट्र शासन
गृह विभाग
शासन आदेश क्र. एफएसएल-०४२२/प्र.क्र.२३१/पोल-४
दुसरा मजला, मुख्य इमारत,
मंत्रालय, मुंबई-४०० ०३२
दिनांक : १५ डिसेंबर, २०२२
संदर्भ :- १. सामान्य प्रशासन विभाग, शासन निर्णय क्र. एसआरव्ही २०१८/व्ही.उ े.आय.पी.६७/प्र.क्र.२०७/कार्या-१२/दि. २८.०५.२०१८.
२. सामान्य प्रशासन विभाग, शासन अधिसूचना क्र. एसआरव्ही-२०२०/प्र.क्र.४९/कार्या-१२, दि. १४.०७.२०२१.
३. उपसचिव, महाराष्ट्र लोकसेवा आयोग, मुंबई यांचे पत्र क्र.:११९४/२९४७/अठ्ठावीस, दि. १५.०६.२०२२ ४. संचालक, न्यायसहायक वैज्ञानिक प्रयोगशाळा संचालनालय, मुंबई यांचे पत्र क्र.
मुं.गो.६८४-८५/२०२२, दि. २३.०९.२०२२
प्रस्तावना : महासंचालक (न्यायिक व तांत्रिक), महाराष्ट्र राज्य, मुंबई यांच्या अधिनस्त संचालक, न्यायसहायक वैज्ञानिक प्रयोगशाळा संचालनालय, मुंबई यांच्या आस्थापनेवरील सहायक संचालक, गट-अ [६ व्या वेतन आयोगानुसार वेतन बँड रु. १५६००-३९१००, ग्रेड वेतन ६६००/-] व [सुधारित मॅट्रीक्समधील ७ व्या वेतन आयोगानुसार वेतनस्तर S-२३: ६७७००-२०८७००/-] या वेतनश्रेणीतील पदे निर्माण करण्यात आली आहेत.
महाराष्ट्र लोकसेवा आयोगाच्या उपरोक्त संदर्भ क्र. ३ येथील दि.१५.६.२०२२ च्या पत्रान्वये एकूण ०५ उमेदवारांची त्यांच्या गुणवत्ता क्रमांकानुसार सहायक संचालक, गट-अ या पदावर नियुक्तीसाठी शासनास शिफारस करण्यात आलेली आहे. त्याअनुषंगाने सदर ०५ उमेदवारांची न्यायसहायक वैज्ञानिक प्रयोगशाळा संचालनालयातील परिविक्षाधीन सहायक संचालक, गट-अ या पदावर सदर शासन निर्णयातील नमूद अटी व शर्तीनुसार सरळसेवेने स्थानापन्न नियुक्ती देण्याची बाब शासनाच्या विचाराधीन होती.
शासन आदेश: महाराष्ट्र लोकसेवा आयोगामार्फत शिफारस करण्यात आलेल्या ०५ उमेदवारांना सदर उमेदवारांच्या नावापुढे दर्शविण्यात आलेल्या ठिकाणी परिविक्षाधीन सहायक संचालक, गट-अ [६ व्या वेतन आयोगानुसार वेतन बँड रु. १५६००-३९१००, ग्रेड वेतन ६६००/-] व [सुधारित मॅट्रीक्समधील ७ व्या वेतन आयोगानुसार वेतनस्तर S-२३: ६७७००-२०८७००/-] या वेतनश्रेणीतील पदावर खालील नमूद केलेल्या अटी व शर्तीनुसार महसूल विभाग व प्रयोगशाळानिहाय नियुक्ती देण्यात येत आहे.
# Page 2
शासन आदेश क्रमांकः एफएसएल-०४२२/प्र.क्र.२३१/पोल-४
-----------------------------------------------------------------------------------------------------------------------------------------------------------------------------------
| अ. क्र. | म.लो. आ गुणवत्ता क्रमांक | उमेदवाराचे नाव | जात प्रवर्ग | आयोगाने नियुक्तीसाठी शिफारस केलेला प्रवर्ग | विभागीय महसूल संवर्ग | पदस्थापनेच्या न्यायसहायक वैज्ञानिक प्रयोगशाळेचे ठिकाण |
| १ | २ | ३  |  | ४ | ५ | ६ | ७ |
| १ | १ |  | श्रीमती |  |  | कृपाली जयप्रकाश जोशी | खुला | खुला | कोकण-२ | ठाणे |
|  |  | श्री (डॉ) | आनंदा शहाजी कुदळे | इ.मा.व. | इ.मा.व. | पुणे | सोलापूर |
|  | ३ |  | श्रीमती |  | सुनिता अर्जुन चौधरी | इ.मा.व. | खुला (महिला) | नागपूर | नागपूर |
| ४ | ४ | श्री | अभिजित सिताराम राशेराव | अनु. जाती | अनु.जाती | औरंगाबाद | औरंगाबाद |
|  | ५ |  | श्री |  | राजेंद्र रणछोड दुबळा | अनु. जमाती | अनु. जमाती | अमरावती | अमरावती |
-----------------------------------------------------------------------------------------------------------------------------------------------------------------------------------
१) उपरोक्त संदर्भ क्र. ४ येथील सामान्य प्रशासन विभागाच्या दि.२८.०५.२०१८ च्या शासन निर्णयातील सूचनेप्रमाणे संबंधित उमेदवारांनी सदर आदेश प्रसिध्द झाल्याच्या दिनांकापासून ३० दिवसांच्या आत संचालक, न्यायसहायक वैज्ञानिक प्रयोगशाळा संचालनालय, विद्यानगरी, हंस भुग्रा मार्ग, कलिना, सांताक्रुझ (पू), मुंबई-४०००९८ येथे आवश्यक त्या सर्व मूळ कागदपत्रांसह हजर रहावे. अन्यथा, सदर शासन निर्णयातील तरतूदीनुसार पुढील आवश्यक ती कार्यवाही करण्यात येईल.
२) सदर शासन निर्णयामध्ये नमूद केलेल्या नियुक्तीच्या ठिकाणी रुजू होण्यासाठी उमेदवारांना प्रवासभत्ता अनुज्ञेय असणार नाही.
३) सदरहू उमेदवारांना या आदेशान्वये नियुक्ती दिली असली तरी त्यांची सेवाज्येष्ठता ही महाराष्ट्र लोकसेवा आयोगाने निश्चित केलेल्या गुणवत्ता क्रमांकानुसार राहील.
४) सदर उमेदवारांना शासन निर्णय, वित्त विभाग, क्र. अंनियो-१००५/१२६/सेवा-४, दिनांक ३१.१०.२००५ नुसार विहीत केलेली परीभाषित अंशदायी निवृत्ती वेतन योजना लागू राहील.
५) सदर उमेदवारांचा परिविक्षाधीन कालावधी हा नियुक्तीच्या पदावर रुजू झाल्याच्या तारखेपासून २ वर्षाचा राहील. सदर कालावधीत परिवीक्षा धोरणानुसार शासकीय कामकाज करण्यास एखादा उमेदवार सक्षम नसल्याचे सिध्द झाल्यास अशा उमेदवाराची शासकीय सेवा कोणतीही पूर्वसूचना न देता समाप्त करण्यात येईल.
६) शासन निर्णय, सामान्य प्रशासन विभाग क्र. चापअ-१००८/प्र.क्र.२१४/०८/१६-अ, दि. ०९.०१.२००९ अन्वये सदर ०५ उमेदवारांची चारित्र्य पूर्व चारित्र्य पडताळणी अहवाल ०६ महिन्यांच्या आत सादर करण्याच्या अटींच्या अधिन राहून तात्पुरत्या स्वरुपात नियुक्ती करण्यात येत आहे. सबब, चारित्र्य व पूर्वचारित्र्य पडताळणीचा अहवाल असमाधानकारक असल्याचे निदर्शनास आल्यास सदर नियुक्ती कोणतेही कारण न देता १ महिन्याची नोटीस देवून ाप्त करण्यात येईल.
७) सदर ०५ उमेदवारांची नियुक्ती वैद्यकीय तपासणी अहवाल ०६ महिन्यांच्या आत सादर करण्याच्या अटींच्या अधीन राहून तात्पुरत्या स्वरुपात करण्यात येत आहे. त्यानुषंगाने वैद्यकीय तपासणीचा अहवाल असमाधानकारक असल्याचे निदर्शनास आल्यास सदर नियुक्ती कोणतेही कारण न देता समाप्त करण्यात येईल.
८) सामान्य प्रशासन विभाग, शासन निर्णय दि.२२.०६.२०२१ मध्ये परिवीक्षा धोरणाबाबत नमूद केलेल्या अटी व शर्ती सदर उमेदवारांना लागू राहतील.
९) शासन निर्णय सामान्य प्रशासन विभाग क्र. प्रशिक्षण-२०००/प्र.क्र.६१/२००१/३९, दिनांक १९.०३.२००३ अन्वये संगणक हाताळणी / वापराबाबतचे शासन मान्यताप्राप्त मूळ प्रमाणपत्र नियुक्तीच्या दिनांकापासून २ वर्षाच्या आत विभाग प्रमुखांकडे सादर करणे आवश्यक आहे.
पृष्ठ ३ पैकी २
# Page 3
शासन आदेश क्रमांक: एफएसएल-०४२२/प्र.क्र.२३१/पोल-४
१०) दोन वर्षाच्या परिविक्षाधीन कालावधीत किंवा त्यानंतर शासनाने विहीत नियमानुसार वाढविलेला परिविक्षाधीन कालावधी समाधानकारकरित्या पूर्ण केल्यानंतर त्यांची सहायक संचालक, गट-अ या संवर्गात नियमित नेमणूक केली जाईल.
११) सदर उमेदवार जर दोन वर्षाच्या कालावधीच्या आत किंवा वाढविलेल्या परिविक्षाधीन कालावधीमध्ये कामाचा अपेक्षित दर्जा प्राप्त करु शकले नाहीत आणि/किंवा विहीत परीक्षा/चाचण्या उत्तीर्ण झाले नाहीत किंवा गैरवर्तणूकीबद्दल दोषी आढळले किंवा शासकीय सेवेत अभियोग्य नसतील तर अशा उमेदवाराची सेवा समाप्त करण्यात येईल.
१२) नियमाप्रमाणे सदर उमेदवारांना विहीत मराठी व हिंदी भाषा परीक्षा उत्तीर्ण व्हावे लागेल व सदर परीक्षा उत्तीर्ण न झाल्यास शासन नियमानुसार योग्य ती कार्यवाही करण्यात येईल.
१३) उपरोक्त वर नमूद केलेल्या अटी व शर्ती व्यतिरिक्त महाराष्ट्र शासनाच्या अधिपत्याखालील गट-अ संवर्गातील अधिकाऱ्यांना लागू असलेले अन्य सेवाविषयक नियम सदर उमेदवारांना लागू होतील.
१४) सदर उमेदवारांची पदस्थापना या शासन निर्णयात दर्शविण्यात आलेल्या ठिकाणीच करण्यात येईल, उमेदवारांची ओळख पटविण्यासाठी छायाचित्र असलेले आधारकार्ड, मोटार ड्रायव्हिंग लायसन्स अथवा अन्य वैध प्रमाणपत्रे यापैकी एकाच्या आधारे रुजू करुन घेण्याबाबतची दक्षता संचालक, न्यायसहायक वैज्ञानिक प्रयोगशाळा संचालनालय, महाराष्ट्र राज्य, मुंबई यांनी घ्यावी.