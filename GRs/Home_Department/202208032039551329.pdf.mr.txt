# Page 1
श्री. पराग शाम मणेरे, (निलंबित), अपर पोलीस अधीक्षक यांना शासन सेवेत पुनःस्थापित करण्याबाबत.
महाराष्ट्र शासन
गृह विभाग
शासन आदेश क्रमांकः मपोसे-१०२२/प्र.क्र.९९/पोल-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई-४०००३२
तारीख: ०३ ऑगस्ट, २०२२
वाचा : १. शासन आदेश, गृह विभाग, क्रमांकः ईएनक्यु-२०२१/प्र.क्र.४७२/पोल-२, दि.०२ डिसेंबर, २०२२ २. शासन निर्णय, सामान्य प्रशासन विभाग, क्रमांकः निप्रआ-११११/प्र.क्र.८६/११-अ, दि.१४/१०/२०११ ३. शासन निर्णय, सामान्य प्रशासन विभाग, क्रमांकः अभियो-१३१४/प्र.क्र.८६/११-अ, दि.३१/०१/२०१५ ४. शासन निर्णय, सामान्य प्रशासन विभाग, क्रमांकः निप्रआ-१११८/प्र.क्र.११/११-अ, दि.०९/०७/२०१९
शासन आदेश :
ज्याअर्थी, श्री.पराग शाम मणेरे, अपर पोलीस अधीक्षक, उत्पादन शुल्क, नागपूर यांना त्यांच्याविरुद्ध दाखल गुन्हा नोंद क्रमांक १०५/२०२१ बाजारपेठ पोलीस ठाणे, कल्याण व गुन्हा नोंद क्रमांक १७६/२०२१ कोपरी पोलीस ठाणे, ठाणे येथे दाखल गुन्ह्याच्या अनुषंगाने संदर्भाधीन क्रमांक १ येथील शासन आदेशान्वये निलंबित करण्यात आले होते;
आणि ज्याअर्थी, श्री. पराग शाम मणेरे, निलंबित अपर पोलीस अधीक्षक यांच्या निलंबनाचा आढावा सामान्य प्रशासन विभागाच्या संदर्भाधीन क्रमांक २, ३ व ४ येथील शासन निर्णयातील तरतूदीनुसार अपर मुख्य सचिव, गृह विभाग यांच्या अध्यक्षतेखालील समितीने दि.१४/०७/२०२२ रोजी झालेल्या बैठकीत घेतला असून, आढाव्याअंती श्री. पराग शाम मणेरे, निलंबित अपर पोलीस अधीक्षक
# Page 2
शासन आदेश क्रमांकः मपोसे-१०२२/प्र.क्र.९९/पोल-२
यांना शासन सेवेत पुन:स्थापित करण्याची शिफारस सक्षम प्राधिकारी यांना करण्यात आली होती.
त्यास सक्षम प्राधिकारी यांनी मान्यता दिली आहे;
त्याअर्थी, श्री.पराग शाम मणेरे, निलंबित अपर पोलीस अधीक्षक यांना त्यांच्याविरुद्धच्या दाखल गुन्ह्यांच्या प्रकरणी मा. न्यायालयाच्या निर्णयाच्या अधीन राहून तसेच त्यांच्याविरुद्धच्या प्रलंबित विभागीय चौकशीच्या निर्णयाच्या अधीन राहून या आदेशान्वये या आदेशाच्या दिनांकापासून शासन सेवेत पुन:स्थापित करण्यात येत आहे.