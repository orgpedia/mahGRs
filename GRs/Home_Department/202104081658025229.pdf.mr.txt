# Page 1
नागपूर-नागभीड या नवीन रेल्वे मार्गाकरीता राज्य हिश्श्याचा रु.१२.५३ कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र.पुरमा-१०२०/प्र.क्र.१०३(३)/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- २६ मार्च, २०२१
वाचा : १) गृह विभाग, शासन निर्णय क्र.आरएलवाय-०६१२/प्र.क्र.७८/१२/पुनर्बांधणी-२/परि-५, दिनांक ३० जुलै, २०२०.
२) व्यवस्थापकीय संचालक, महाराष्ट्र लोहमार्ग पायाभूत विकास कंपनी (MRIDC), मुंबई यांचे दिनांक ०५.०८.२०२० रोजीचे पत्र.
प्रस्तावना : नागपूर - नागभीड या ११६.१५ किं.मी. अंतराच्या नॅरोगेज रेल्वे मार्गाचे ब्रॉडगेजमध्ये रुपांतर करण्याच्या प्रकल्पात ५०% आर्थिक सहभाग देण्याचा निर्णय राज्य शासनाने दिनांक २३.०१.२०१३ रोजी घेतला होता. त्यानंतर दिनांक ३० जुलै, २०२० रोजीच्या शासन निर्णयान्वये सदर रेल्वे प्रकल्प महाराष्ट्र लोहमार्ग पायाभूत विकास कंपनीमार्फत (MRIDC) मार्फत ६०% कर्ज आणि ४०% समभाग याप्रमाणे राबविण्यास आणि प्रकल्पाच्या रु.१४०० कोटी सुधारीत अंदाजपत्रकास मान्यता देण्यात आली आहे.
प्रकल्पाचे ४०% समभाग मुल्यातील अर्धा हिस्सा रु.२८०.०० कोटी राज्य शासनामार्फत आणि उर्वरीत अर्धा हिस्सा रु.२८०.०० कोटी केंद्र शासनाने अदा करण्यास मान्यता देण्यात आली आहे. या समभागमुल्यातील राज्य हिश्श्याच्या रु.२८०.०० कोटीपैकी रु.५०.०० कोटी रक्कमेची मागणी महाराष्ट्र लोहमार्ग पायाभूत विकास कंपनीने (MRIDC) दिनांक ०५.०८.२०२० रोजीच्या पत्रान्वये केली आहे.
त्यानुसार महाराष्ट्र लोहमार्ग पायाभूत विकास कंपनीस निधी वितरीत करण्याची बाब शासनाच्या विचाराधीन होती.
शासन निर्णय : महाराष्ट्र लोहमार्ग पायाभूत विकास कंपनी (MRIDC), मुंबई यांना प्रस्तावनेत नमूद प्रयोजनासाठी रु.१२.५३ कोटी (रुपये बारा कोटी त्रेपन्न लक्ष फक्त) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
२. शासनाने सह सचिव/उप सचिव (अर्थसंकल्प), गृह विभाग यांना नियंत्रण अधिकारी व अवर सचिव / कार्यासन अधिकारी, रोख शाखा, गृह विभाग, मंत्रालय, मुंबई - ४०० ०३२ यांना आहरण व
# Page 2
शासन निर्णय क्रमांकः पुरमा-१०२०/प्र.क्र.१०३(३)/परिवहन-५
संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२०-२१ या वर्षात मागणी क्र. बी - ७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८०० - इतर खर्च, (००), (००) (०२)-रेल्वे प्रकल्पामध्ये राज्य शासनाचा सहभाग (३००१००५४), ३२- अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन परिपत्रक क्र. अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे तसेच उक्त परिपत्रकाच्या परिच्छेद ४ ते १३ मधील अटी व शर्तींचे पालन करण्यात आले आहे.
५. प्रमाणित करण्यात येते की, शासन परिपत्रक, वित्त विभाग क्र.अर्थसं-२०२०/प्र.क्र.६४/अर्थ-३, दिनांक १६ एप्रिल,२०२० सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१३/का-१४६१, दिनांक ०५.०२.२०२१ व वित्त विभागाच्या अनौपचारिक संदर्भ क्र.४५/२०२१/व्यय-८, दिनांक १७.०३.२०२१ अन्वये देण्यात आलेल्या मान्यतेनुसार निर्गमित करण्यात येत आहे.
# Page 3