# Page 1
रेल्वे कार्यक्षेत्रामध्ये दैनंदिन बंदोबस्ताकरिता बाहययंत्रणेव्दारे
(महाराष्ट्र राज्य सुरक्षा महामंडळाकडून) पुरविण्यात आलेल्या
१५० सुरक्षाकर्मीना दि.०१/०१/२०२५ ते दि.३१/१२/२०२५ या
कालावधीकरिता मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक: मरासू-११२१/प्र.क्र. २७६/विशा-४
मंत्रालय मुख्य इमारत, दुसरा मजला, मादाम कामा मार्ग,
हुतात्मा राजगुरु चौक, मंत्रालय, मुंबई -४०००३२.
तारीख: - २० मार्च, २०२५
वाचा:-
१. शासन पत्र क्र.एसएसए-०३१७/प्र.क्र.९०/विशा-४,दिनांक १५.०३.२०१७.
२. शासन निर्णय क्र.मरासु-११२१/प्र.क्र.२७६/विशा-४,दिनांक १०.०७.२०२३.
३. पोलीस आयुक्त,लोहमार्ग,मुंबई यांचे दिनांक १९/१२/२०२३ व दिनांक२५/०१/२०२४ रोजीचे पत्र.
४. शासन निर्णय क्र.मरासु-११२१/प्र.क्र.२७६/विशा-४,दिनांक १२/०३/२०२४.
५.पोलीस आयुक्त, लोहमार्ग,मुंबई यांचे दिनांक २२/११/२०२४ रोजीचे पत्र.
प्रस्तावाना:-
रेल्वे कार्यक्षेत्रातील दैनंदिन बदोबस्तकरिता लोहमार्ग पोलीस आयुक्तालय,मुंबई यांना बाययंत्रणेव्दारे
( महाराष्ट्र राज्य सुरक्षा महामंडळाकडून )सुरक्षा कर्मी घेण्यास शासन पत्र दिनांक १५.०७.२०१७ अन्वये मान्यता
प्रदान करण्यात आली होती. तथापि, लोहमार्ग पोलीस आयुक्तालय यांची सदर पदांबाबतची कारणर्मिमासा
लक्षात घेता सदर सुरक्षा कर्मीच्या पदांना वेळावेळी मुदतवाढ देण्यात आलेली आहे. सदर पदांची मुदतवाढ
दि.३१/१२/२०२४ रोजी संपूष्ट्ठात आली आहे. तथापि, पोलीस आयुक्त लोहमार्ग, कार्यालयाने उपलब्ध
मनुष्ट्यबळाची कमतरता लक्षात घेता सदर पदांची त्यांना आवश्यकता असल्याने त्यांच्या कार्यालयाकडून
दि.२२/११/२०२४ रोजीच्या पत्रान्वये मुदतवाढ देण्याची विनंती करण्यात आलेली आहे. शासन निर्णय दिनांक
१२/०३/२०२४ अन्वये सदर १५० सुरक्षा कर्मी यांना दिनांक ०१/०१/२०२३ ते दिनांक ३१.१२.२०२४ या
कालावधीसाठी मुदतवाढ देण्यात आलेली आहे. रेल्वे कार्यक्षेत्रातील दैनंदिन बंदोबस्ताकरिता पुरविण्यात
आलेल्या महाराष्ट्र राज्य सुरक्षा महामंडळाचे सुरक्षा १५० रक्षकांच्या सेवा दि.०१/०१/२०२५ ते दि.
३१/१२/२०२५ या कालावधीकरिता मुदतवाढ देण्याबाबत पोलीस आयुक्त, लोहमार्ग, यांनी केलेल्या विनंतीस
अनुसरुन सदर पदांना मुदतवाढ देण्याची बाब शासनाच्या विचाराधीन होती. याबाबत पुढील निर्णय घेण्यात
आला आहे.
# Page 2
शासन निर्णय:-
रेल्वे कार्यक्षेत्रातील दैनंदिन बंदोबस्ताकरिता लोहमार्ग पोलीस आयुक्तालय, मुंबई यांच्याकडील
बाहययंत्रणेव्दारे महाराष्ट्र राज्य सुरक्षा महामंडळाकडून घेण्यात उपलब्ध १५० सुरक्षा कर्मीना दिनांक ०१
जानेवारी, २०२५ ते दिनांक ३१ डिसेंबर, २०२५ या कालावधीकरिता अंतिम मुदतवाढ देण्यात येत आहे. पोलीस
आयुक्त,लोहमार्ग,मुंबई यांनी त्यांच्या आस्थापनेवरील मंजुर मनुष्ट्यबळाची रिक्त पदे भरती करण्यासंदर्भात
आवश्यक कार्यवाही करावी.
यासाठी होणारा खर्च लेखाशीर्ष बी-१, २०५५ पोलीस (१११) (००) (०३)- रेल्वे पालीस, संगणक
सांकेतांक २०५५०४४४, १०-कंत्राटी सेवा या लेखाशीषातंर्गत सन २०२५-२०२६ मंजुर अनुदानातून भागविण्यात
यावा. याकरिता पोलीस आयुक्त, लोहमार्ग, मुंबई यांना नियंत्रण अधिकारी तसेच त्यांच्या अधिनस्त कार्यालय
अधिक्षक यांना आहरण व संवितरण अधिकारी म्हणून घोषित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध