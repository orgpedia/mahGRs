# Page 1
मे. पवनहंस लि., मुंबई यांच्याकडून भाडे तत्वावर घेण्यात आलेल्या हेलीकॉप्टरच्या भाड्याची रक्कम अदा करण्याबाबत.
महाराष्ट्र शासन
गृह विभाग
शासन निर्णय क्रमांक- एनएएक्स- ०७२०/प्र.क्र.१०४/विशा १ ब,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक - २९ सप्टेंबर, २०२२.
वाचा : पोलीस अधीक्षक (विशेष कृती), पोलीस महासंचालक कार्यालय, महाराष्ट्र राज्य, मुंबई यांचे पत्र क्र. पोमसं/२१-अ/१९५/ हेलिकॉप्टर/१४४/२०१७, दि. ११/८/२०२२.
प्रस्तावना : नक्षलग्रस्त भागात पोलीस दलाचे बळकटीकरण करण्यासाठी तसेच जखमी व्यक्ती व जवानांची ने-आण करणे, त्यांना त्वरीत वैद्यकीय सहाय्य तसेच खाद्यसामुग्री पुरविणे, संशयित भागाची पाहणी करणे इत्यादी कामांकरिता मे. पवनहंस लिमि., मुंबई यांच्याकडून हेलीकॉप्टर भाडेतत्त्वावर घेण्याबाबत करार करण्यात आला आहे. सदर हेलीकॉप्टरचे माहे मे, २०२२ चे देयक पोलीस महासंचालक, महाराष्ट्र राज्य, मुंबई/पोलीस अधीक्षक, गडचिरोली यांना उपलब्ध करुन देण्याची बाब शासनाच्या विचाराधीन होती.
शासन निर्णय : नक्षलविरोधी अभियानाकरीता गडचिरोली येथे मे. पवनहंस लिमि., मुंबई यांच्याकडून भाडेतत्वावर घेण्यात आलेल्या हेलीकॉप्टरचे माहे मे, २०२२ चे देयकात माहे जून ते ऑगस्ट-२१ पर्यंत कमी उड्डाण वजाती करुन तसेच माहे सप्टेंबर-२०२१ ते मे-२०२२ पर्यंत वाढीव उड्डाण समाविष्ट करुन Fixed Monthly Charges रु. १,२७,४४,०००/-, ATF Charges रु.३,११,८९८/- Flying Hours Charges रु.२२,६५,६००/- आणि Hourly Charges (Extra) रु.४६,५३,९२०/- अशी एकूण रक्कम रु. १,९९,७५,४१८/- (अक्षरी रुपये एक कोटी नव्व्याण्णव लक्ष पंच्याहत्तर हजार चारशे अठरा फक्त) एवढी रक्कम अदा करण्यास या शासन निर्णयाद्वारे मान्यता देण्यात येत आहे. सदर निधी दि. ३१/३/२०२३ पूर्वी खर्च करण्याची जबाबदारी पोलीस महासंचालक, महाराष्ट्र राज्य, मुंबई/पोलीस अधीक्षक, गडचिरोली यांची राहील.
२. यासाठीचा खर्च मागणी क्र. बी-१, २०५५ पोलीस (००) १०९ जिल्हा पोलीस (००) (०१) जिल्हा पोलीस दल (२०५५ ०१६८) ५१ मोटार वाहने” या लेखाशिर्षाखाली सन २०२२-२३ या आर्थिक वर्षासाठी उपलब्ध असलेल्या निधीतून भागविण्यात यावा. सदर रक्कम वित्त विभागाने, निर्गमित केलेल्या शासन परिपत्रक दि. ४/४/२०२२ अन्वये विभागास प्रदान करण्यात आलेल्या शक्तीनुसार खर्च करण्यास परवानगी देण्यात येत आहे.
# Page 2
शासन निर्णय क्रमांकः एनएएक्स- ०७२०/प्र.क्र.१०४/विशा १ ब,