# Page 1
दिनांक २६ जानेवारी २०१९ प्रजासत्ताक वर्धापन दिन समारंभात चित्ररथ संचलनासाठी येणारा खर्च रुपये १४,१६०००/- इतक्या रक्कमेस मंजुरी मिळण्याबाबत
महाराष्ट्र शासन
गृह विभाग
शासन निर्णय क्रमांक: टिआरए-१२१८/प्र.क्र.१३२/पोल-८
मंत्रालय, मुंबई - ४०० ०३२,
दिनांक:- २० डिसेंबर, २०१८
वाचा : १) सामान्य प्रशासन विभागाचे पत्र क्र.सीईआर-२०१८/प्र.क्र.२४६/३०, दि. ०.११.२०१८
२) सहआयुक्त पोलीस आयुक्त (वाहतुक) वरळी, मुंबई यांचे पत्र क्र. ४८०८/ अपोआ/वा/ प्रजा. दिन/२०१८, दि. १५.१२.२०१८
शासन निर्णय : भारतीय प्रजासत्ताक ६९ वा वर्धापन दिन दिनांक - २६ जानेवारी २०१९ रोजी शिवाजी पार्क दादर, मुंबई येथे संपन्न होणार आहे. सदर कार्यक्रमामध्ये मुंबई वाहतुक पोलीस यांच्यामार्फत 'मुंबई पोलीसांची आधुनिक प्रगती' या जनजागृतीपर विषयांचे चित्ररथाचे संचलन होणार आहे. तरी सदर चित्ररथाच्या संचलनासाठी येणारा खर्च रुपये १४,१६०००/- (चौदा लाख सोळा हजार फक्त ) इतक्या रक्कमेस शासन मंजुरी देण्यात येत आहे.
२. सह पोलीस आयुक्त (वाहतूक), वरळी, मुंबई हे नियंत्रक अधिकारी म्हणून एकूण रुपये १४,१६,०००/- (चौदा लाख सोळा हजार फक्त) इतक्या रक्कमेच्या तरतूदीचे वितरण करतील.
३. प्रस्तुत प्रकरणी होणारा खर्च गृह विभाग मागणी क्र.बी- ०१, “ २०५५ पोलीस, १०८ राज्य मुख्यालय पोलीस, (०२) शहर पोलीस, (०२) (०१), आस्थापना, -(२०५५००९७), २१ सामुग्री व पुरवठा ” या लेखाशीर्षाखाली सन २०१८-१९ च्या मंजूर अनुदानातून भागविण्यात यावा.
४. सदर चित्ररथ संचलनासाठी आवश्यक असलेल्या वस्तु व सेवा विकत वा भाडयाने घेतांना, शासनाने विहीत केलेल्या कार्यपध्दतीच्या अवलंब करावा. तसेच चित्ररथ संचलनासाठी केलेल्या खर्चाचा संपूर्ण तपशील शासनास त्वरीत सादर करावा.
५. सदर शासन निर्णय वित्तीय अधिकार नियमपुस्तिका, १९७८, भाग- पहिला, उपविभाग ३, अनुक्रमांक ४, परिच्छेद क्रमांक २७ (२) (अ) अन्वये प्रशासनिक विभागास प्रदान करण्यात आलेल्या वित्तीय शक्तीचा वापर करुन निर्गमित करण्यात येत आहे.
# Page 2
शासन निर्णय क्रमांकः टिआरए-१२१८/प्र.क्र.१३२/पोल-८