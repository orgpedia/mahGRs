# Page 1
पोलीस रुग्णालय, नागपाडा, मुंबई येथील सीसीटीव्ही कॅमेरे खरेदी व इन्स्टॉलेशनसाठी झालेल्या खर्चास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: सीसीटी-३१२०/प्र.क्र.४०/पोल-३
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई-४०० ०३२.
दिनांक : ०७ जून, २०२१
वाचा : १) पोलीस शल्य चिकित्सक, पोलीस रुग्णालय, नागपाडा, मुंबई यांचे क्र . पोरुना / आस्था/ CCTV कॅमेरा/२१०९-१०/१८, दि.०७.०५.२०१८ चे पत्र.
२) सह पोलीस आयुक्त (प्रशासन), पोलीस शल्य चिकित्सक यांचे कार्यालय,नागपाडा, मुंबई यांचे कार्यालयीन आदेश क्र. पोरुना/सा.व पु./३६७२/२०१९, दि.३०.१०.२०१९.
३) सह पोलीस आयुक्त (प्रशासन), पोलीस आयुक्त कार्यालय, बृहन्मुंबई यांचे क्र. पोआ/ कक्ष-६/सा.सा./४८/२०१९, दि.२४.१२.२०१९ चे पत्र.
४) सह पोलीस आयुक्त (प्रशासन), पोलीस आयुक्त कार्यालय, बृहन्मुंबई यांचे क्र. पोआ/ कक्ष-६/सा.सा./०२/२०२१, दि.११.०२.२०२१ चे पत्र.
प्रस्तावना :
पोलीस रुग्णालय, नागपाडा, मुंबई येथील रुग्णालयीन अत्यावश्यक सेवेकरिता दि.२८.०१.२०१९ रोजी Brainframe Technologies या कंपनीकडून खरेदी केलेले सीसीटीव्ही कॅमेरे, डीव्हीआर सिस्टिम व सीसीटीव्ही व्हिडियो एचडी तसेच इन्स्टॉलेशनसाठी झालेल्या रु.२,७३,७६०/- एवढ्या खर्चास कार्योत्तर मंजुरी देण्याची बाब शासनाच्या विचाराधीन होती त्यानुषंगाने खालीलप्रमाणे निर्णय घेण्यात आला आहे.
शासन निर्णय :
पोलीस रुग्णालय, नागपाडा, मुंबई येथील सीसीटीव्ही कॅमेरे खरेदी व इन्स्टॉलेशन करण्याकरिता झालेल्या रु.२,७३, ७६० /- (रुपये दोन लाख त्र्याहत्तर हजार सातशे साठ फक्त) एवढ्या खर्चास प्रशासकीय मान्यता देण्यात येत आहे.
२. उपरोक्त रक्कम अदा करताना सदर देयकाची नियमानुसार काटेकोरपणे तपासणी करुन सदर देयक यापुर्वी अदा केले गेले नाही, याची खातरजमा करुन अदा करण्यात यावे. तसेच सदर देयकाची रक्कम आयकर व इतर प्रचलीत कर वजाती करुन अदा करण्यात यावी.
३. संबंधित कंपनीला जादा रक्कम अदा केली आहे, असे निदर्शनास आल्यास अशी जादा रक्कम संबंधित कंपनीकडून समायोजीत करण्याचा अधिकार शासनास राहील.
# Page 2
शासन निर्णय क्रमांक: सीसीटी-३१२०/प्र.क्र.४०/पोल-३
४. यासाठी होणारा खर्च “मागणी क्र. बी - १, २०५५- पोलीस, १०८ (०५) (०१) राज्य मुख्यालय रुग्णालयीन खर्च, पोलीस रुग्णालय, बृहन्मुंबई, कार्यालयीन खर्च (१३) या लेखाशिर्षाखाली सन २०२१-२२ या वित्तीय वर्षासाठी मंजूर अनुदानातून भागविण्यात यावा.
५. सदर निधी कोषागारातून आहरित करण्यासाठी पोलीस आयुक्त, बृहन्मुंबई, यांना “नियंत्रक अधिकारी” व त्यांच्या अधिनस्त आहरण व संवितरण अधिकाऱ्याला “आहरण व संवितरण अधिकारी " म्हणून घोषित करण्यात येत आहे.
६. हा शासन निर्णय अनौपचारीक संदर्भ क्र.३१५/२०२१/व्यय-७, दि.०८.०४.२०२१ अन्वये दिलेल्या मान्यतेनुसार निर्गमित करण्यात येत आहे.