# Page 1
एकत्रित परिवीक्षाधीन प्रशिक्षण कार्यक्रम-१०
(सीपीटीपी-१०) अंतर्गत राज्यसेवा परीक्षा-२०२२
द्वारे शिफारसप्राप्त ठरलेल्या उमेदवारांना
प्रशिक्षणासाठी जिल्हा वाटप करणेबाबत.
परीवीक्षाधीन सहायक प्रादेशिक परिवहन
अधिकारी (गट-अ)
महाराष्ट्र शासन
गृह विभाग
शासन आदेश क्रमांक एमव्हीडी-०३२५/प्र.क. ८४/परि-४
हुतात्मा राजगुरु चौक, मादाम कामा मार्ग,
मंत्रालय, मुंबई- ४००० ०३२.
दिनांकः ०१ एप्रिल, २०२५.
संदर्भ :-
१) सामान्य प्रशासन विभाग, शासन निर्णय क्र. टिआरएन-२०१३/प्र.क्र.८४/१३/१२-अ.
दि.२०.०१.२०१४.
२) सामान्य प्रशासन विभाग, शासन निर्णय क्र. टिआरएन-०५१७/प्र.क्र.३६/सीपीटीपी,
दि.२१.०७.२०१७ व दि. २५.०९.२०१९
३) सामान्य प्रशासन विभाग, शासन निर्णय क्र. टिआरएन-०८२२/प्र.क्र. ५८/सीपीटीपी,
दि.१३.०९.२०२२
४) महाराष्ट्र लोकसेवा आयोगाचे क्र. १४७७(२)/२०२२/वीस, दि.२५.१०.२०२४ चे पत्र.
६) सामान्य प्रशासन विभाग, कार्यालयीन आदेश क्र. टिआरएन-११२४/प्र.क्र.८४/प्रशि-२
दि.२१.०२.२०२५
७) यशवंतराव चव्हाण विकास प्रशासन प्रबोधिनी (यशदा), पुणे यांचे पत्र क्र. सीपीटीपी
प्रशासन/वेळापत्रक / सीपीटीपी तुकडी-१०, दि.०३.०३.२०२५
८) वसंतराव नाईक राज्य कृषी विस्तार व्यवस्थापन प्रशिक्षण संस्था, नागपूर यांचे कार्यालयीन
आदेश क्र. आस्था-०३२५/सीपीटीपी १०/उन्नतीकरण/७५५/२०२५ दि.१३.०३.२०२५.
शासन आदेश :-
सामान्य प्रशासन विभागांच्या संदर्भ क्र. १ येथील शासन निर्णयान्वये महाराष्ट्र लोकसेवा
आयोगामार्फत राज्यसेवा परीक्षेद्वारे प्रतिवर्षी सरळसेवेने पदावर नियुक्त होणाऱ्या अधिकाऱ्यांचा
एकत्रित परिवीक्षाधीन प्रशिक्षण कार्यक्रम विहीत करण्यात आला आहे. सामान्य प्रशासन विभागाच्या
संदर्भ क्र. ६ येथे नमूद कार्यालयीन आदेशान्वये एकत्रित परिवीक्षाधीन प्रशिक्षण कार्यक्रम-१० अंतर्गत
सहायक प्रादेशिक परिवहन अधिकारी (गट-अ) या पदावर ३ उमेदवारांना परिवीक्षाधीन प्रशिक्षणार्थी
अधिकारी म्हणून नियुक्ती दिली आहे.
२. यशदा, पुणे यांच्या संदर्भ क्र. ७ येथील पत्रान्वये सीपीटीपी-१० च्या प्रशिक्षणासंदर्भात
वेळापत्रक निश्चित करण्यात आले आहे. तसेच वसंतराव नाईक राज्य कृषी विस्तार व्यवस्थापन
प्रशिक्षण संस्था, नागपूर यांनी संदर्भ क्रमांक ८ येथील पत्रान्वये यापूर्वी सीपीटीपी अंतर्गत प्रशिक्षण
# Page 2
शासन आदेश क्रमांकः एमव्हीडी-०३२५/प्र.क. ८४/परि-४
पुर्ण केलेल्या परिविक्षाधीन अधिकाऱ्यांना संवर्ग उन्नतीकरण होऊन सीपीटीपी-१० मध्ये नियुक्त
होणाऱ्या प्रशिक्षणार्थी अधिकाऱ्यांना दि.०२.०४.२०२५ पासून सुरु होणाऱ्या पायाभूत प्रशिक्षण,
अनिवार्य संलग्नता आणि दिल्ली व महाराष्ट्र अभ्यास दौरा (सत्र-१ व सत्र-३ मधील काही भाग)
यामधून सूट देण्यात आली असल्याचे कळविले आहे. ज्या परिवीक्षाधीन अधिकाऱ्यांना सूट मिळाली
आहे अशा अधिकाऱ्यांनी जिल्हा संलग्नतेच्या कार्यालयात रुजू होण्याच्या अनुषंगाने आपल्या मुळ
प्रशासकीय विभागाकडून आदेश प्राप्त करून घेण्याबाबत परिविक्षाधीन अधिकाऱ्यांना आदेशित केले
आहे. प्रशिक्षणाच्या उपरोक्त टप्प्यातून सूट देण्यात आलेल्या उमेदवारांमध्ये गृह (परिवहन)
विभागाच्या विभागाच्या अधिपत्याखालील परिवहन आयुक्त, महाराष्ट्र राज्य, मुंबई यांच्या
आस्थापनेवरील "सहायक प्रादेशिक परिवहन अधिकारी (गट-अ)" संवर्गातील श्री. दिपक विठ्ठल
भराट यांचा समावेश आहे. सदर अधिकाऱ्यास जिल्हा संलग्नता अंतर्गत महसूल विभाग व जिल्हा
वाटप करणे आवश्यक आहे.
३. उपरोक्त पार्श्वभूमीवर एकत्रित परिवीक्षाधीन प्रशिक्षण कार्यक्रम-१० अंतर्गत खाली नमूद
तक्यातील स्तंभ क्रमांक २ येथील परिवीक्षाधीन अधिकाऱ्यांस स्तंभ क्र. ४ व ५ मध्ये नमूद केल्याप्रमाणे
परिवीक्षाधीन "सहायक प्रादेशिक परिवहन अधिकारी (गट-अ)" म्हणून महसूल विभाग व जिल्हा
वाटप करण्यात येत आहे.
------------------------------------------------------------------------------------
| अ. क्र. | परिवीक्षाधीन अधिकाऱ्याचे नाव | मूळ जिल्हा | प्रशिक्षणासाठी वाटप विभाग व जिल्हा |
| महसूल विभाग | जिल्हा |
| १ | २ | ३ | ४ | ५ |
| १ | श्री. दिपक विठ्ठल भराट | औरंगाबाद | छत्रपती संभाजीनगर | लातूर |
------------------------------------------------------------------------------------
४. उपरोक्त उमेदवारांनी प्रशिक्षणाचे पायाभूत प्रशिक्षण, अनिवार्य संलग्नता आणि दिल्ली व
महाराष्ट्र अभ्यास दौरा इ. टप्पे यापुर्वीच पुर्ण केलेले आहेत. त्यामुळे सदर अधिकाऱ्यांना सीपीटीपी-
१० साठी यशवंतराव चव्हाण विकास प्रशासन प्रबोधिनी (यशदा), पुणे यांनी निश्चित केलेल्या
तपशिलवार वेळापत्रकानुसार पायाभुत प्रशिक्षण दि.०२.०४.२०२५ ते २७.०५.२०२५ (८ आठवडे),
अनिवार्य संलग्नता दि.२८.०५.२०२५ ते ०१.०७.२०२५ (५ आठवडे), महाराष्ट्र व दिल्ली अभ्यास दौरा
दि.०२.०७.२०२५ ते दि.१५.०७.२०२५ (२ आठवडे) असे एकूण १५ आठवडे जिल्हा संलग्नता या
प्रशिक्षणाच्या टप्प्याअंतर्गत जिल्हा वाटप करण्यात आला आहे. सदर जिल्हा संलग्नता ही यशदा,
पुणे यांनी सीपीटीपी-१० साठी निश्चित केलेल्या तपशिलवार वेळापत्रकात दर्शविण्यात आलेल्या
खातेनिहाय जिल्हा संलग्नता दि.२४.०७.२०२५ ते ०१.०२.२०२६ (२७ आठवडे), दि.०६.०४.२०२६ ते
दि.३१.०१.२०२७ (४३ आठवडे) व दि. १५.०२.२०२७ ते दि. ०१.०४.२०२७ (७ आठवडे) असे एकूण ७७
आठवडे व्यत्तिरिक्त आहे. सबब, परिवहन आयुक्त, महाराष्ट्र राज्य मुंबई यांनी उपरोक्त तक्त्यात
नमूद परिवीक्षाधीन अधिकारी यांना त्यांना नियुक्ती देण्यात आलेल्या पदाची कर्तव्ये व जबाबदाऱ्या
विचारात घेऊन प्रशिक्षणाचे नियोजन करावे.
पृष्ट्ठ ४ पैकी २
# Page 3
शासन आदेश क्रमांकः एमव्हीडी-०३२५/प्र.क. ८४/परि-४
५. परिवीक्षाधीन अधिकारी यांचे प्रशिक्षण कालावधीतील मुल्यमापन करण्यासाठी शासन निर्णय
सामान्य प्रशासन विभाग क्र. टिआरएन-२०१६/प्र.क्र.५८/सीपीटीपी, दि.०४.०१.२०१७ मधील
निदेशानुसार आवश्यक ती कार्यवाही करण्याची जबाबदारी परिवहन आयुक्त, महाराष्ट्र राज्य, मुंबई
यांची राहील. त्यासाठी ज्या जिल्यात प्रशिक्षणार्थी अधिकारी प्रशिक्षण घेत असतील त्या प्रादेशिक
परिवहन कार्यालयाने संबंधित परिवीक्षाधीन अधिकाऱ्यांच्या प्रशिक्षण कालावधीतील मुल्यमापन
अहवाल समन्वय अधिकारी म्हणून तयार करुन परिवहन आयुक्त, महाराष्ट्र राज्य, मुंबई यांना
पुढील कार्यवाहीस्तव सादर करावा.
६. सदर जिल्हा संलग्नता ही सामान्य प्रशासन विभागाच्या दि. २१.०२.२०२५ रोजीच्या संदर्भ
क्रमांक ६ येथे नमुद शासन आदेशामधील परिच्छेद ३ येथे नमूद केलेल्या अटी व शर्तीच्या अधिन
राहील. तसेच, सदर उमेदवारांना संचालक (सीपीटीपी), वसंतराव नाईक राज्य कृषी विस्तार
व्यवस्थापन प्रशिक्षण संस्था, नागपूर यांच्या दि. ०३.०३.२०२५ च्या कार्यालयीन आदेशासोबत
जोडलेल्या विवरणपत्रात नमूद केलेल्या परीक्षा उत्तीर्ण होणे आवश्यक आहे. तसेच, खाली नमूद
अटी व शर्तीच्या अधीन राहून प्रशिक्षण कालावधीमधील खातेनिहाय जिल्हा संलग्नता प्रशिक्षण पूर्ण
करणे अनिवार्य आहे.
१) सर्वसाधारणपणे राज्यसेवा गट-अ व गट-ब च्या अधिकाऱ्यांसाठी महाराष्ट्र शासनाने विहीत
केलेले इतरही नियम या परिवीक्षाधीन अधिकाऱ्यांना लागू असतील व त्या नियमांचे पालन करणे
त्यांना बंधनकारक राहील.
२) प्रशिक्षण कालावधीत परिवीक्षाधीन अधिकारी यांनी त्यांची दैनंदिन रोजनिशी ठेवावी व ती
अद्ययावत ठेवावी.
३) ज्या कार्यालयात परिवीक्षाधीन अधिकारी कार्यरत आहे, त्या कार्यालयाने परिवीक्षाधीन
अधिकाऱ्यांवर प्रत्यक्ष नियंत्रण ठेवावे तसेच त्यांनी केलेल्या कामकाजाचे मुल्यमापन करावे. तसेच
संबंधित प्रशिक्षणार्थी उमेदवाराचा प्रत्येक महिन्याचा प्रशिक्षण अहवाल प्रमाणित करुन परिवहन
आयुक्त, महाराष्ट्र राज्य, मुंबई यांना पुढील कार्यवाहीस्तव सादर करावा.
४) प्रशिक्षण कालावधीत परिवीक्षाधीन अधिकाऱ्यांनी गैरवर्तन केल्याचे अथवा विहित प्रशिक्षण पुरेशा
गांभीर्याने घेत नसल्याचे निदर्शनास आल्यास, त्याबाबतचा अहवाल त्वरीत सबंधित प्रादेशिक
परिवहन कार्यालयाने परिवहन आयुक्त, महाराष्ट्र राज्य, मुंबई यांचेकडे विनाविलंब पाठवावा.
तसेच गैरवर्तनाची नोंद संबंधितांच्या वैयक्तीक सेवा अभिलेखात नोंदवाव्यात.
५) परिवीक्षाधीन अधिकाऱ्यांनी प्रशिक्षणासाठी निश्चित करुन दिलेल्या जिल्यात रुजू झाल्यानंतर
त्याबाबतचा अनुपालन अहवाल संबंधित प्रादेशिक परिवहन कार्यालयामार्फत परिवहन आयुक्त,
महाराष्ट्र राज्य, मुंबई यांच्याकडे सादर करावा,
पृष्ट्ठ ४ पैकी ३
# Page 4
शासन आदेश क्रमांकः एमव्हीडी-०३२५/प्र.क. ८४/परि-४
७. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर