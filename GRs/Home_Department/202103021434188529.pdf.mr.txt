# Page 1
कारागृहास होमगार्डच्या सेवा उपलब्ध करून देण्याबाबत. --
महाराष्ट्र शासन
गृह विभाग
शासन पुरकपत्र क्र. एचजीएस-२०१४/प्र.क्र.१५५/विशा-८,
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२,
दिनांक :- २ मार्च, २०२१.
वाचावेः-१) शासन निर्णय, गृह विभाग, क्र.आरसीटी-२००४/प्र.क्र.१९३/पीआरएस-१, दि. १४.२.२००५ २) ) शासन निर्णय, गृह विभाग, एचजीएस-२०११/प्र.क्र.४७/विशा-८, दिनांक १४.२.२०१४.
३) शासन निर्णय, गृह विभाग क्र. एचजीएस-२०१४/प्र.क्र.१५५/विशा-८, दि.२७.०६.२०१४ ४) शासन निर्णय, गृह विभाग, एचजीएस-२०१९/प्र.क्र.३८/अ/विशा-८, दि.८.०३.२०१९.
५) महासमादेशक, होमगार्ड, महाराष्ट्र राज्य कार्यालयाचे पत्र क्र मस/कार्या-३/२०२० / १०९, दि.२१.०१.२०२१ प्रस्तावनाः
कारागृह शिपाई यांच्या रिक्त जागामुळे बंद्यांची देखभाल व कैद्यांवर सुयोग्य नियंत्रण ठेवण्यात प्रशासकीय अडचण निर्माण होत असुन त्यांचा परिणाम संपुर्ण प्रशासनावर व बंदी सुधारणा प्रक्रीयेवर होत आहे. त्यामुळे संदर्भाधीन क्र. १) शासन निर्णय दिनांक १४.०२.२००५ अन्वये कारागृहातील रक्षकांच्या रिक्त पदी ३०० होमगार्डच्या सेवा उपल्बध करून घेण्यास पुर्वी मंजुरी दिली होती. तसेच संदर्भ क्र. ३ शा.नि. दि. २७.६.२०१४ अन्वये कारागृह रक्षक, शिपाई पदावर उमेदवार उपलब्ध होईपर्यत ३०० होमगार्ड, महासमादेशक, होमगार्ड, महाराष्ट्र राज्य, मुंबई यांच्याकडुन ज्या-ज्या वेळी कारागृह महानिरिक्षक, महाराष्ट्र राज्य, पुणे यांच्याकडील आवश्यकता व त्यांच्या मागणीनुसार उपलब्ध करून देण्यास शासन मंजुरी देण्यात आली आहे. या होमगार्डना संदर्भ क्र २ येथील शा.नि. दि. १४.२.२०१४ अन्वये लागू असलेले मानधन व भत्ते देण्यास मंजूरी देण्यात आली आहे. संदर्भ क्र ४ येथील शा. नि. दि. ८.३.२०१९ अन्वये होमगार्डच्या मानधनामध्ये (कर्तव्य भत्त्यामध्ये) वाढ करण्यात आली आहे. त्यास अनुसरुन होमगार्डसाठी लागू असलेले मानधन व भत्ते दरामध्ये कालांतराने बदल / वाढ होत असल्याने सदर मानधन / भत्त्याचे सुधारित दर या होमगार्डना लागू करण्याचा प्रस्ताव महासमादेशक, होमगार्ड, महाराष्ट्र राज्य कार्यालयाने दि.
२१.०१.२०२१ च्या पत्रान्वये शासनास सादर केला आहे. त्यानुसार या शासन निर्णयात खालीलप्रमाणे सुधारणा करण्यात येत आहे.
पूरकपत्र : उपरोक्त संदर्भ क्र ३ येथील दि. २७.०६.२०१४ च्या शासन निर्णयातील परिच्छेद २ नंतर पुढील परिच्छेद समाविष्ठ करण्यात येत आहे :
# Page 2
शासन पुरकपत्र क्रमांकः एचजीएस-२०१४/प्र.क्र.१५५/विशा-८,
“ तसेच यानंतर शासनाकडून वेळोवेळी लागु करण्यात आलेले होमगार्डसाठीचे सुधारित भत्ते ( कर्तव्य भत्ता, उपहारभत्ता व धुलाई भत्ता ) कारागृहास उपलब्ध करुन देण्यात येणाऱ्या सर्व होमगार्डना आपोआप लागू पडतील. हे सुधारित भत्ते होमगार्डला प्रदान करणे कारागृह विभागाला बंधनकारक राहील."