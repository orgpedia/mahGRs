# Page 1
Inter-Operable Criminal Justice System (ICJS) Project Central Sector Scheme च्या अंमलबजावणीसाठी सह सचिव, गृह विभाग या पदनामाने बँक खाते उघडण्याबाबत.
महाराष्ट्र शासन
गृह विभाग
शासन निर्णय क्रमांकः संकीर्ण-३१२३/प्र.क्र.७८/पोल-३
मादाम कामा मार्ग,हुतात्मा राजगुरू चौक,
मंत्रालय,मुंबई-४०००३२
तारीख: १७ ऑगस्ट, २०२३
संदर्भ :
१) संचालक, एनसीआरबी, गृह मंत्रालय, भारत सरकार, नवी दिल्ली, यांचे पत्र, दि.२०.१०.२०२२, दि. ३०.१.२०२३. दि. २४.७.२०२३ चे पत्र.
२) गृह मंत्रालय, (महिला सुरक्षा प्रभाग), भारत सरकार, नवी दिल्ली, यांचे पत्र, दि.७.१०.२०२२.
३) वित्त विभाग, व्यय प्रभाग, भारत सरकार, नवी दिल्ली, यांचे कार्यालयीन आदेश दिनांक ९.३.२०२२, दिनांक २४.३.२०२२ व दिनांक १८.४.२०२२.
४) मा. मुख्य सचिव यांच्या अध्यक्षतेखाली राज्य शिखर समिती (SAC) च्या दि.१२.७.२०२३ रोजीच्या बैठकीचे इतिवृत्त पत्र दि.२०.७.२०२३
प्रस्तावना :
गृह मंत्रालय, भारत सरकार, नवी दिल्लीच्या National Crime Records Bureau मार्फत राज्यात Inter-Operable Criminal Justice System (ICJS) प्रकल्पाच्या अंमलबजावणीसाठी गृह मंत्रालय, भारत सरकारच्या उक्त संदर्भाधिन पत्रान्वये, कार्यालयीन आदेशान्वये मार्गदर्शक सूचना देण्यात आलेल्या आहेत.
राज्यात Inter-Operable Criminal Justice System (ICJS) प्रकल्प हा CCTNS अंतर्गत राबविण्यात येत असून Inter-Operable Criminal Justice System (ICJS) या Central Sector Scheme च्या अंमलबजावणीसाठी राज्यात जबाबदार अधिकारी यांच्या नावे बँक खाते उघडण्याची बाब विचाराधिन होती.
शासन निर्णय: विषयांकीत प्रकरणी केंद्र शासनाच्या संदर्भाधिन मार्गदर्शक सूचनांचा अवलंब करुन Inter Operable Criminal Justice System (ICJS) प्रकल्पाच्या अंमलबजावणीसाठी गृह मंत्रालय, भारत सरकार, नवी दिल्ली यांच्या संदर्भाधिन पत्रान्वये विषद करण्यात आलेल्या कार्यपध्दतीनुसार सह सचिव, गृह विभाग या पदनामाने प्राधिकृत केलेल्या कॅनरा बँकेमध्ये झिरो बॅलन्स Bank Account उघडण्यात यावे.
Inter-Operable Criminal Justice System (ICJS) प्रकल्पास केंद्र शासनाकडून प्राप्त निधीचा हिशोब अपर पोलीस महासंचालक, गुन्हे अन्वेषण विभाग, महाराष्ट्र राज्य, पुणे यांच्या कार्यालयामार्फत ठेवण्यात यावा असा शासनाने निर्णय घेतला आहे.
# Page 2
शासन निर्णय क्रमांकः संकीर्ण-३१२३/प्र.क्र.७८/पोल-३