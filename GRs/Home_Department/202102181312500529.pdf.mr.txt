# Page 1
सहायक पोलीस अधीक्षकांचे एक अधिसंख्य पद निर्माण करणेबाबत.
परिविक्षाधीन भारतीय पोलीस सेवा अधिकारी - ७१ वी तुकडी
महाराष्ट्र शासन
गृह विभाग
शासन निर्णय क्रमांक :- आयपीएस - ०३१९ /प्र.क्र.३८४/पोल-१,
२ रा मजला, मंत्रालय, मादाम कामा रोड, मुंबई - ४०० ०३२.
दिनांक :- १८ फेब्रुवारी, २०२१.
वाचा :- १) शासन निर्णय समक्रमांक दि.१ .१३.१२.२०१९ व दि.०८.०१.२०२० २) अपर पोलीस महासंचालक (प्रशिक्षण व खास पथके), महाराष्ट्र राज्य, मुंबई यांचे पत्र क्र.प्रशि-२/ परि.भापोसे ७१ RR. Batch - २०१८/४९५/२०१९/३९२, दि.०५.०२.२०२१
शासन निर्णय :
भारतीय पोलीस सेवेच्या ७१ व्या तुकडीतील श्री. अर्चित विरेंद्र चांडक या परिविक्षाधीन भापोसे अधिकाऱ्यांसाठी दि.११.११.२०१९ ते दि.३१.१२.२०१९ या कालावधीकरीता “सहाय्यक पोलीस अधिक्षकांचे” एक अधिसंख्य पद निर्माण करण्यास व यानुषंगाने वेतन व भत्ते यासाठी येणाऱ्या खर्चास संदर्भीत वाचा क्र.१ येथे नमूद शासन निर्णय दि.०८.०१.२०२० अन्वये मान्यता देण्यात आली आहे.
२. श्री. अर्चित विरेंद्र चांडक, परिविक्षाधीन भापोसे हे असाधारण रजेवर असल्याने त्यांना त्यांचे उर्वरित १८ आठवड्याचे जिल्हा प्रात्यक्षिक प्रशिक्षण व फेज-२ चे प्रशिक्षण पूर्ण करता आलेले नाही. आता, अपर पोलीस महासंचालक (प्रशिक्षण व खास पथके), महाराष्ट्र राज्य, मुंबई यांच्या दिनांक २१.०१.२०२१ रोजीच्या पत्रान्वये श्री. अर्चित विरेंद्र चांडक, परिविक्षाधीन भापोसे यांना जळगाव येथे जिल्हा प्रात्यक्षिक प्रशिक्षणासाठी संलग्न करण्यात आले आहे. श्री. अर्चित विरेंद्र चांडक,भापोसे यांना जिल्हा प्रात्यक्षिक प्रशिक्षण व फेज-२ चे प्रशिक्षणासाठी दि.२१.०१.२०२१ ते दि.२६.०९.२०२१ इतका कालावधी लागणार आहे. यानुषंगाने दि.२१.०१.२०२१ ते दि.२६.०९.२०२१ या कालावधीकरीता“सहाय्यक पोलीस अधिक्षकांचे” एक अधिसंख्य पदे निर्माण करण्यास व यानुषंगाने वेतन व भत्ते यासाठी येणाऱ्या रु. ६,०२,५९१ /-(रुपये सहा लाख, दोन हजार, पाचशे एक्यान्नव फक्त) इतक्या खर्चास मान्यता देत आहे.
३. उपरोक्त परि. २ मध्ये नमूद वेतन व भत्त्यासाठी होणारा खर्च “२०५५ पोलीस - १०९ (१) जिल्हा पोलीस बल” या उपलेखाशिर्षाखाली मंजूर असलेल्या अनुदानातून वेतन व भत्ते या उद्दीष्टामधून संबंधित वर्षीच्या मंजूर अनुदानातून खर्ची टाकण्यात यावा.
४. हा शासन निर्णय, वित्त विभाग, शासन निर्णय क्र. पदनि २०१२/प्र.क्र.६६/१२/वित्तिय सुधारणा, दिनांक ११ जुलै, २०१२ अन्वये प्रशासकीय विभागांना प्रदान केलेल्या प्राधिकारानुसार निर्गमित करण्यात येत आहे.
# Page 2
शासन निर्णय क्रमांकः आयपीएस - ०३१९/प्र.क्र.३८४/पोल-१