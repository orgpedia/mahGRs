# Page 1
राज्य उत्पादन शुल्क विभागातील निरीक्षक, गट-ब संवर्गातील अधिकाऱ्यांच्या बदल्यांचे अधिकाराबाबत.
महाराष्ट्र शासन
गृह विभाग
शासन निर्णय क्रमांक- इएसटी-१२२२/प्र.क्र.७६/राउशु-१
मंत्रालय, मुंबई- ४०० ०३२.
दिनांक :- ११ एप्रिल, २०२२.
वाचा :- १) शासन निर्णय, गृह विभाग, क्र. इएसटी-१२१६/प्र.क्र.७८/राउशु-१, दि.१४.०६.२०१६.
२) शासन निर्णय, गृह विभाग, क्र.इएसटी-१२१६/प्र.क्र.१३५/राउशु-१, दि.१६.०९.२०१६.
३) शासन निर्णय, गृह विभाग, क्र.इएसटी-१२१५/प्र.क्र.२८/राउशु-१, दि.१९.०५.२०१७.
प्रस्तावना: राज्य उत्पादन शुल्क विभागातील गट-अ व गट-ब या संवर्गातील अधिकाऱ्यांचे नियमित व विशेष बदल्यांचे अधिकार उक्त वाचा येथील दि.१६.०९.२०१६ व दि.१९.०५.२०१७ च्या शासन निर्णयान्वये प्रत्यार्पित करण्यात आले आहेत. तसेच सक्षम प्राधिकाऱ्यांना शिफारशींसह प्रकरणे सादर करण्यासाठी दि.१४.०६.२०१६ च्या शासन निर्णयान्वये नागरी सेवा मंडळ गठित करण्यात आलेले आहे. राज्य उत्पादन शुल्क विभागातील, निरीक्षक, गट-ब संवर्गातील बदल्यांमध्ये अधिक पारदर्शकता व सुसुत्रता आणण्यासाठी प्रत्यार्पित करण्यात आलेल्या बदल्यांच्या अधिकारामध्ये सुधारणा करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय: उक्त वाचा येथील दि.१९.०५.२०१७ रोजीचा शासन निर्णय अधिक्रमित करण्यात येत असून, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्य पार पाडताना होणाऱ्या विलंबास प्रतिबंध अधिनियम, २००५ च्या कलम ६ मधील परंतुक २ व कलम ७ यामधील तरतुदीनुसार राज्य उत्पादन शुल्क विभागातील निरीक्षक, गट-ब या संवर्गातील अधिकाऱ्यांच्या बदल्यांचे अधिकार पुढीलप्रमाणे असतील.
--------------------------------------------------------------------
| अ. क्र. | अधिकारी/कर्मचाऱ्यांचा संवर्ग | बदली करण्यास सक्षम प्राधिकारी |
| नियमित बदली | विशेष बदली |
| १. | निरीक्षक (गट-ब) | मा.मंत्री | मा. मंत्री |
--------------------------------------------------------------------
२. तसेच, संदर्भाधीन दि.१४.०६.२०१६ च्या शासन निर्णयान्वये अपर मुख्य सचिव / प्रधान सचिव/सचिव, राउशु यांच्या अध्यक्षतेखाली गठित नागरी सेवा मंडळाने निरीक्षक, गट-ब, राज्य उत्पादन शुल्क, संवर्गातील नियमित व विशेष बदली यांची प्रकरणे शिफारशींसह शासनास सादर करावी.
# Page 2
शासन निर्णय क्रमांकः इएसटी-१२२२/प्र.क्र.७६/राउशु-१
३. संदर्भाधीन दि. १६.०९.२०१६ च्या शासन निर्णयान्वये प्रत्यार्पित करण्यात आलेल्या इतर अधिकारांमध्ये कोणताही बदल करण्यात आलेला नाही.