# Page 1
महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणारे पोलीस, कारागृह कर्मचारी व कैदी यांच्या प्रवासखर्चापोटी महामंडळास अनुदान उपलब्ध करून देणेबाबत..
महाराष्ट्र शासन
गृह विभाग
शासन निर्णय क्रमांक- संकीर्ण ०२२१/३३२/प्र.क्र. ११३/पोल-५ब
२ रा मजला, गृह विभाग, हुतात्मा राजगुरु चौक,
मादाम कामा रोड, मंत्रालय, मुंबई - ३२.
दिनांक : ११ मे, २०२१.
वाचा : १) शासन निर्णय, गृह विभाग, क्र. एसटीसी १९७८/३६०-पोल-५, दि. २७.०९.१९७९ २) शासन निर्णय, गृह विभाग क्र. सीव्हीए ०१८७/७१४/पोल-५ब, दि.०४/०३/१९९१ ३) शासन निर्णय, गृह विभाग क्र. एमआयएस ०२११/प्र.क्र.१७०/पोल ५ब, दि.३१.०३.२०१५ व दि.१५.०३.२०१६ ४) पोलीस महासंचालक, महाराष्ट्र राज्य, मुंबई यांचे क्र.पोमसं/३०/पोलीस व कारागृहवारंट /रापम/७१/२०२०, दि. २९.०१.२०२१ व दि. ०९.०३.२०२१
प्रस्तावना :
उपरोक्त संदर्भ क्र.१ येथील शासन निर्णयानुसार महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणारे पोलीस, कारागृह कर्मचारी व कैदी यांच्या प्रवासखर्चापोटी म.रा.परिवहन महामंडळास अनुदान उपलब्ध करण्याची कार्यवाही करण्यात येते. उपरोक्त संदर्भ क्र. ३ च्या शासन निर्णयान्वये महाराष्ट्र राज्य मार्ग परिवहन महामंडळास सन २०१५-१६ मध्ये ३० कोटी व सन २०१६-१७ मध्ये १५ कोटी ६० लाख ९७ हजार ६८९ इतकी रक्कम अदा करण्यात आली आहे. महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणारे पोलीस, कारागृह कर्मचारी व कैदी यांच्या प्रवासखर्चापोटी सन २०१२-१३ ते सन २०१९-२०२० या कालावधीतील एकूण रक्कम रुपये ६६,०६,०४,४९४/- एवढी थकीत रक्कम महाराष्ट्र राज्य मार्ग परिवहन महामंडळ यांना मंजूर करण्याकरिताची विनंती पोलीस महासंचालक, म.रा. मुंबई यांनी केली आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणारे पोलीस, कारागृह कर्मचारी व कैदी यांच्या प्रवासखर्चापोटी सन २०१२-१३ ते सन २०१९-२०२० या कालावधीतील खालील कोष्टकात नमूद केल्यानुसार एकूण रक्कम रुपये ६६,०६,०४,४९४/- (अक्षरी रुपये सहासष्ट कोटी सहा लाख चार हजार चारशे चौऱ्यान्नव फक्त) एवढी रक्कम विहीत कार्यपध्दती व नियम यांच्या अधिन वितरीत करण्यास मान्यता देण्यात येत आहे.
# Page 2
शासन निर्णय क्रमांकः संकीर्ण ०२२१/३३२/प्र.क्र. ११३/पोल-५ब
------------------------------------------
| अ.क्र. | वित्तीय वर्ष | पोलीस विभागाची रक्कम |
| १. | सन २०१२-२०१३ | १०,७७२/ |
| २. | सन २०१३-२०१४ | ९,७०,३४,९७९/ |
| ३. | सन २०१४-२०१५ | १०,४०,६०,९१७/ |
| ४. | सन २०१५-२०१६ | ९,९१,८१,१३१/ |
| ५. | सन २०१६-२०१७ | ९,१५,०५,८००/ |
| ६. | सन २०१७-२०१८ | ८,५१,५०,४०७/ |
| ७. | सन २०१८-२०१९ | ९,२०,८७,६९१/ |
| ८. | सन २०१९-२०२० | ९,१५,७२,७९७/ |
|  | थकीत एकूण रक्कम रुपये | ६६,०६,०४,४९४/ |
------------------------------------------
२. सदर खर्च मागणी क्र.बी-१ २०५५ पोलीस, (००) १०९, जिल्हा पोलीस (००)(००)(०१) जिल्हा पोलीस दल (२०५५ ०१६८) या उपलेखाशिर्षाखाली “११ देशातंर्गत प्रवास खर्च” या उद्दीष्टाखाली सन २०२१-२२ या वित्तीय वर्षात उपलब्ध असलेल्या अनुदानातून भागविण्यात यावा.
३. सदर शासन निर्णय, वित्त विभाग अनौ. संदर्भ क्र. ३४३ / २०२१/व्यय - ७/दि. ३०.०४.२०२१ अन्वये प्राप्त मान्यतेनुसार निर्गमित करण्यात येत आहे.