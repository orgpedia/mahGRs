# Page 1
वित्तीय वर्ष सन २०२०-२१ मधील तुरुंगातील सुरक्षा व्यवस्थेचे आधुनिकीकरण करणे, या योजनेंतर्गत सुरक्षा उपकरणांच्या खरेदीस प्रशासकीय मंजूरी व खर्चास मान्यता देण्याबाबत...
महाराष्ट्र शासन
गृह विभाग
शासन निर्णय क्रमांक: जेएलएम-०२२१/प्र.क्र.२३/तुरुंग-२,
दुसरा मजला, मुख्य इमारत,
हुतात्मा राजगुरु चौक, मादाम कामा मार्ग, मंत्रालय, मुंबई - ३२,
दिनांक : १५ मार्च, २०२१.
वाचा
१. वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दिनांक ४.५.२०२०.
२. उद्योग, उर्जा व कामगार विभाग, शासन निर्णय क्र. संकीर्ण २०१६/प्र.क्र.२१५/उद्योग-४, दिनांक २४.८.२०१७.
३. उद्योग, उर्जा व कामगार विभाग, शासन निर्णय क्र. भांखस २०१७/प्र.क्र.२०४/उद्योग-४, दिनांक ८.१२.२०१७.
४. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. इप्रवि/मेंन्टेंनंन्स/सुरक्षा उपकरणे/२०२०-२१/क-६/१५४, पुणे, दिनांक ११.१.२०२१.
प्रस्तावना:
महाराष्ट्रातील कारागृहाच्या आतील परिसर तथा शेती परिसर मोठा असून सर्व परिसरावंर देखरेख करण्याकरिता आवश्यक सी.सी.टी.व्ही. यंत्रणा उभारण्यास काही कालावधी लागण्याची शक्यता आहे. त्यामुळे, कारागृहातील अंतर्गत सुरक्षेकरीता सर्व कर्तव्यावरील सर्व अधिकारी/कर्मचाऱ्यांचा एकमेकांशी तात्काळ संपर्क होणे गरजेचे आहे. सदर संपर्क स्थापन करण्याकरिता कारागृह विभागास वॉकीटॉकी संचाची आवश्यकता असून वॉकीटॉकी असल्यास कर्तव्यावर असलेल्या सर्व अधिकारी कर्मचाऱ्यांना आपातकालीन परिस्थितीत एकमेकांशी संपर्क साधून बंद्यांवर नियंत्रण मिळविणे शक्य होईल. तसेच, कोणतीही अनर्थकारी घटना टाळण्यास मदत होईल व सुरक्षा व्यवस्था चोख राहील. याकरिता सुरक्षा उपकरणे खरेदी करणे आवश्यक आहे. या दृष्टीने अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी संदर्भ क्र.४ वरील पत्रान्वये प्रस्ताव सादर केला आहे.
२. तथापि, कोविड-१९ च्या संसर्गजन्य रोगामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याबाबत संदर्भीय क्र. १ येथील वित्त
# Page 2
शासन निर्णय क्रमांकः जेएलएम-०२२१/प्र.क्र.२३/तुरुंग-२,
विभाग, शासन निर्णय क्र. अर्थसं - २०२० / प्र.क्र.६५/अर्थ-३, दिनांक ४५.२०२० अन्वये खरेदी संदर्भात निर्बंध घातले आहेत. सदर शासन निर्णयातील खरेदी संदर्भातील निर्बंध व अटी/शर्ती शिथिल करुन “मागणी क्र. बी ५, मुख्य लेखाशिर्ष (२०५६) तुरुंग (००) (१०१) तुरुंग (००) (१८) तुरुंगातील सुरक्षा व्यवस्थेचे आधुनिकीकरण करणे (२०५६ ०२२२) योजनांतर्गत योजना ५२ (यंत्र सामुगी व साधन सामुग्री)” या लेखाशिर्षाखाली अर्थसंकल्पित निधी रु.६,०५,००,०००/- पैकी ५% च्या मर्यादेत बिम्स प्रणालीवर वितरित निधी रु.३०,२५,०००/- पैकी रु.२८,७९,३६०/ इतक्या रकमेची सुरक्षा उपकरण खरेदी करण्याच्या प्रस्तावास मंजूरी देण्याची बाब शासनाच्या विचाराधीन होती.
शासन निर्णय:
राज्यातील कारागृहांतील सुरक्षा व्यवस्थेचे आधुनिकीकरण करणे, या योजनेतंर्गत रु.२८,७९,३६०/- (अक्षरी रुपये अठ्ठावीस लक्ष एकोणऐंशी हजार तीनशे साठ फक्त) इतक्या रकमेची खालील नमूद तक्यातील सुरक्षा उपकरणे खरेदी करण्यास या शासन निर्णयान्वये प्रशासकीय मंजूरी देण्यात येत आहे. (रक्कम रुपये)
--------------------------------------------------------------------------------------------------------------------------------------
| Digital Handheld Transceiver Set (HANDHELD RADIO) | Digital Base/Mobile Transceiver Set  |  (MOBILE RADIO) | एकूण अंदाजित किंमत (१+२) |
| १ | २ |
| आवश्यक वॉकीटॉकी संख्या | प्रति नग रु.२१,५२०/- प्रमाणे एकूण अंदाजित किंमत | आवश्यक संख्या | प्रति नग रु.३७,१२०/- प्रमाणे एकूण अंदाजित किंमत |
| १२० | २५,८२,४००/ | ८ | २,९६,९६०/ | २८,७९,३६०/ |
| (अक्षरी रुपये अठ्ठावीस लक्ष एकोणऐंशी हजार तीनशे साठ फक्त) |
--------------------------------------------------------------------------------------------------------------------------------------
२. सदर खरेदी उद्योग, उर्जा व कामगार विभाग, शासन निर्णय क्र. संकीर्ण २०१६/ प्र.क्र.२१५/उद्योग-४, दिनांक २४.८.२०१७ व उद्योग उर्जा व कामगार विभाग, शासन निर्णय क्रमांक-भांखस २०१७/प्र.क्र.२०४/उद्योग-४, दिनांक ०८.१२.२०१७ मधील नमूद तरतुदींच्या अनुषंगाने विहित पध्दतीचा अवलंब करुन केली जाईल, याची काटेकोरपणाने खात्री करावी.
३. वित्त विभाग, शासन निर्णय क्र. विअप्र-२०१३/प्र.क्र.३०/२०१३ विनियम भाग - २, दिनांक १७.४.२०१५ व वित्तीय अधिकार नियम पुस्तिका, १९७८ भाग पहिला, उपविभाग दोन मधील अ.क्र.४, नियम क्र.७ मध्ये नमूद करण्यात आलेल्या अटीस अधीन राहून प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.
४. यावरील होणारा खर्च “मागणी क्र. बी ५, मुख्य लेखाशिर्ष (२०५६) तुरुंग (००) (१०१) तुरुंग (००) (१८) तुरुंगातील सुरक्षा व्यवस्थेचे आधुनिकीकरण करणे (२०५६ ०२२२) योजनांतर्गत योजना ५२ (यंत्र सामुगी व साधन सामुग्री)” या लेखाशिर्षाखाली सन २०२०-२१ या आर्थिक वर्षात अर्थसंकल्पीत निधी पैकी ५% च्या मर्यादेत बिम्स प्रणालीवर वितरित केलेल्या निधीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः जेएलएम-०२२१/प्र.क्र.२३/तुरुंग-२,
५. सदर शासन निर्णय वित्त विभाग, अनौ. संदर्भ क्र.१००/२०२१/व्यय-८, दिनांक १७.२.२०२१ अन्वये प्राप्त झालेल्या सहमतीने निर्गमित करण्यात येत आहे.