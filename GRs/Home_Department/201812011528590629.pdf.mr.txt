# Page 1
B-Hy, C-Hy मळी व ऊसाचा रस या तीन स्वतंत्र स्त्रोतांपासून उत्पादीत होणाऱ्या जलरहीत मद्यार्काचा उतारा निश्चित करणे व यानुषंगाने केंद्र शासनाच्या परिपत्रकीय सुचनांबाबत क्षेत्रीय अधिका-यांना द्यावयाच्या मार्गदर्शक सुचनांचे प्रारुप तयार करण्याकरिता समिती गठीत करण्याबाबत.
महाराष्ट्र शासन
गृह विभाग,
शासन निर्णय,क्रमांक:एमपीएल-१११८/प्र.क्र.३४७/राउशु-३
५ वा मजला (विस्तार),
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १ डिसेंबर, २०१८.
प्रस्तावना : केंद्र शासनाच्या, अन्न, नागरी पुरवठा व ग्राहक संरक्षण विभागाने दि.१६.७.२०१८ व दि.१७.७.२०१८ रोजीच्या पत्रान्वये B-Hy, C-Hy मळी व ऊसाचा रस या तीन स्वतंत्र स्त्रोतांपासून उत्पादीत होणाऱ्या जलरहीत मद्यार्काचे प्रमाण कच्चा माल निहाय स्वतंत्ररित्या निश्चित करण्याच्या दृष्टीने अभ्यास व पडताळणी करण्याकरिता समिती स्थापित करण्यात आली होती. सदर समितीने केलेल्या शिफारशींच्या आधारे ग्राहक अन्न आणि सार्वजनिक वितरण मंत्रालय, नवी दिल्ली यांनी त्यांचे परिपत्रक क्रमांक ४०/१/२०१८-(BP&E) दिनांक १८.९.२०१८ अन्वये बी- हेवी व सी-हेवी मळीपासून उत्पादित करावयाच्या इथेनॉल निर्मितीसाठी साखर कारखान्यांनी आणि डिस्टीलरीजनी अंमलात आणावयाच्या मार्गदर्शक सुचना निर्गमित केलेल्या आहेत.
त्यानुषंगाने, राज्यातील आसवन्या व साखर कारखान्यांशी संलग्न असलेल्या आसवनींकडून B-Hy, C-Hy मळी व ऊसाच्या रसापासून उत्पादीत होणारा मद्यार्काचा उतारा नेमका किती असावा तसेच उपरोल्लेखित केंद्र शासनाच्या परिपत्रकीय सूचनांच्या आधारे राज्य शासनाचे धोरण निश्चित करण्यासाठी समिती गठीत करण्याची बाब शासनाच्या विचाराधीन होती.
शासन निर्णय : राज्यातील आसवन्या व साखर कारखान्यांशी संलग्न असलेल्या आसवनींकडून B Hy, C-Hy मळी व ऊसाच्या रसापासून उत्पादीत होणारा मद्यार्काचा उतारा नेमका किती असावा तसेच उपरोल्लेखित केंद्र शासनाच्या परिपत्रकीय सूचनांच्या आधारे राज्य शासनाचे धोरण निश्चित करण्यासाठी पुढीलप्रमाणे समिती गठीत करण्यात येत आहे.
# Page 2
शासन निर्णय क्रमांकः एमपीएल-१११८/प्र.क्र.३४७/राउशु-३
-----------------------------------------------------------------------------
| अ.क्र. | समितीवर नियुक्त अधिकारी | पदनाम |
| १ | आयुक्त, राज्य उत्पादन शुल्क, महाराष्ट्र राज्य, मुंबई | अध्यक्ष |
| २ | साखर आयुक्त, महाराष्ट्र राज्य, पुणे | सदस्य |
| ३ | संचालक ( अंमलबजावणी व दक्षता), राज्य उत्पादन शुल्क, म.रा., मुंबई | सदस्य |
| ४ | श्री. प्रसाद सुर्वे, उपआयुक्त, राज्य उत्पादन शुल्क, नाशिक विभाग | सदस्य |
| ५ | श्री. मोहन वर्दे, अधीक्षक, राज्य उत्पादन शुल्क, नंदुरबार | सदस्य |
| ६ | वसंतदादा शुगर इन्स्टीट्युट, मांजरी, पुणे यांचे प्रतिनिधी | सदस्य |
| ७ | रसायन तंत्रज्ञान संस्था, माटुंगा, मुंबई यांचे प्रतिनिधी | सदस्य |
| ८ | सह आयुक्त (मळी व मद्यार्क), राज्य उत्पादन शुल्क, म.रा., मुंबई. | सदस्य सचिव |
-----------------------------------------------------------------------------
समितीची कार्यकक्षा व कालमर्यादा पुढील प्रमाणे राहील.
१) उसाच्या रसापासून / बी हेवी मळीपासून उत्पादीत होणा-या जलरहीत मद्यार्काचा नेमका उतारा किती असावा तसेच केंद्र शासनाच्या दि.१८.९.२०१८ रोजीच्या
परिपत्रकीय सूचनांमधील तांत्रिक बाबींवर विश्लेषणात्मक टिप्पणी सादर करणे.
२) राज्य उत्पादन शुल्क विभागाचे आणि केंद्र शासनाचे प्रचलित कायदे व नियम या आधारे विभागाचे व राज्य शासनाचे हित विचारात घेऊन, केंद्र शासनाच्या
दि.१८.९.२०१८ रोजीच्या परिपत्रकीय सुचनांच्या अनुषंगाने विभागाच्या क्षेत्रीय अधिका-यांना निर्गमित करावयाच्या सुचनांचे प्रारुप सादर करणे.
सदर समितीने आपला अहवाल ७ दिवसांच्या आत शासनास सादर करावा.
# Page 3