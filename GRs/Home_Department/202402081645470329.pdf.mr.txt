# Page 1
श्री. तानाजी दिलीप बरडे, उप-विभागीय
पोलीस अधिकारी, भोर उप-विभाग, पुणे
(ग्रामीण) यांना शासन सेवेतून निलंबित
करण्याबाबत.
महाराष्ट्र शासन
गृह विभाग
शासन आदेश क्रमांकः H.D.-१२०१२/८/२०२४-ACS-MHD-Home Department (E ७३२४७२)
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई ४०० ०३२
तारीख: ०८ फेब्रुवारी, २०२४
वाचा :-
सचिव, केंद्रीय निवडणूक आयोग यांचे पत्र क्रमांकः जाक्र. ४६४/MH/२०२४ (EVM)/
WS-II, दिनांक ०६ फेब्रुवारी, २०२४
शासन आदेश :-
ज्याअर्थी सासवड, जिल्हा-पुणे येथील तहसील कार्यालयाचे कुलुप तोडून ईव्हीएम यंत्र
दिनांक ०४/०२/२०२४ च्या पहाटे चोरीस गेल्याची घटना निदर्शनास आली आहे.
ज्याअर्थी श्री. तानाजी दिलीप बरडे, उप-विभागीय पोलीस अधिकारी, भोर उप-विभाग,
पुणे ग्रामीण यांच्याकडून हाताखालील यंत्रणेला योग्य ते मार्गदर्शन करण्यास अपयश आले
आहे, त्यामुळे परिणामी सासवड तहसील कार्यालयाच्या सुरक्षा व्यवस्थेमध्ये उणीवा राहिल्याचे
प्रथमदर्शनी निदर्शनास येत आहे.
ज्याअर्थी श्री. तानाजी दिलीप बरडे, उप-विभागीय पोलीस अधिकारी, भोर उप-विभाग,
पुणे ग्रामीण यांनी लोकसेवकाच्या वर्तणूकीला अशोभनीय असे कृत्य केल्याने महाराष्ट्र नागरी
सेवा (वर्तणूक) नियम, १९७९ मधील नियम क्र. ३ चा भंग केल्याचे प्रथमदर्शनी निदर्शनास येत
आहे.
# Page 2
शासन आदेश क्रमांकः H.D.-१२०१२/८/२०२४-ACS-MHD-Home Department (E ७३२४७२)
ज्याअर्थी श्री. तानाजी दिलीप बरडे, उप-विभागीय पोलीस अधिकारी हे शासकीय वर्ग-
१ चे अधिकारी असून त्यांना कायद्याचे ज्ञान असूनही त्यांनी निवडणूकीसारख्या महत्वाच्या
कर्तव्यात कसुर केल्याचे प्रथमदर्शनी निदर्शनास आले आहे.
आणि ज्याअर्थी श्री. तानाजी दिलीप बरडे, उप-विभागीय पोलीस अधिकारी, भोर उप-
विभाग, पुणे ग्रामीण यांच्याविरुध्द उक्त बाबींच्या अनुषंगाने महाराष्ट्र नागरी सेवा (शिस्त व
अपील) नियम, १९७९ च्या नियम ८ खाली सविस्तर शिस्तभंगविषयक कार्यवाही सुरु करण्याचे
प्रस्तावित करण्यात आले आहे.
त्याअर्थी आता महाराष्ट्र नागरी सेवा (शिस्त व अपील) नियम १९७९ मधील नियम ४ च्या
पोटनियम १ (एक) अन्वये प्रदान केलेल्या शक्तींचा वापर करून याद्वारे उक्त श्री. तानाजी
दिलीप बरडे, उप-विभागीय पोलीस अधिकारी, भोर उप-विभाग, पुणे ग्रामीण यांना या शासन
आदेशाच्या दिनांकापासून शासन सेवेतून निलंबित करण्यात येत आहे.
त्यानुसार असेही आदेश देण्यात येत आहेत की, निलंबनाच्या कालावधीत श्री. तानाजी
दिलीप बरडे यांना महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन,
बडतर्फी, सेवेतून काढून टाकलेल्या काळातील वेतन) नियम १९८१ मधील नियम ६८ (एक) (अ)
नुसार निर्वाह भत्ता व त्यावरील अनुज्ञेय महागाई भत्ता देय राहील.
शासन आणखी असेही आदेश देत आहेत की, जोपयंत निलंबनाचे आदेश अस्तित्वात
असतील तोपयंत श्री. तानाजी दिलीप बरडे, उप-विभागीय पोलीस अधिकारी यांचे मुख्यालय
पोलीस अधीक्षक, पुणे ग्रामीण यांचे कार्यालय हे राहील. त्यांना पोलीस अधीक्षक, पुणे ग्रामीण
यांच्या पूर्वपरवानगीशिवाय मुख्यालय सोडता येणार नाही. पोलीस अधीक्षक, पुणे ग्रामीण यांच्या
पूर्वपरवानगीशिवाय त्यांनी मुख्यालय सोडल्यास ती त्यांची गैरवर्तणूक ठरेल व त्या
कारणासाठी वेगळ्या शिस्तभंगाच्या कारवाईस ते पात्र ठरतील.
सदर शासन आदेश महाराष्ट्र शासनाच्या www.maharashtra.gov.in या
# Page 3