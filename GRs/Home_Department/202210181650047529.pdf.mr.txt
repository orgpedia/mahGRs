# Page 1
महाराष्ट्र राज्य मार्ग परिवहन महामंडळाच्या कर्मचारी/अधिकारी यांना “दिवाळी भेट" म्हणून रु.४५.०० कोटी इतका निधी वितरित करण्याबाबत...
महाराष्ट्र शासन
गृह विभाग
शासन निर्णय क्र. एसटीसी-१०२२/प्र.क्र.२७०/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १८ ऑक्टोबर, २०२२.
संदर्भ :
उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांचे पत्र क्र.राप/लेखा/सामान्य/२०६२, दि.०७.१०.२०२२.
प्रस्तावना:
महाराष्ट्र राज्य मार्ग परिवहन महामंडळातील कर्मचारी/अधिकारी यांना “दिवाळी भेट” म्हणून रू.४५.०० कोटी इतका निधी उपलब्ध करून देण्याबाबत उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई यांनी संदर्भाधिन पत्रान्वये शासनास विनंती केली आहे.
सदर निधी वितरित करण्यास वित्त विभागाने मान्यता दिली आहे. त्यानुसार हा निधी महाराष्ट्र राज्य मार्ग परिवहन महामंडळास वितरित करण्याची बाब शासनाच्या विचाराधिन होती.
शासन निर्णय:
महाराष्ट्र राज्य मार्ग परिवहन महामंडळातील कर्मचारी/अधिकारी यांना “दिवाळी भेट” म्हणून सन २०२२-२३ मध्ये गृह (परिवहन विभागाच्या २०४१ ००१८- ३३, अर्थसहाय्य लेखाशिर्षाखाली सन २०२२-२३ च्या अर्थसंकल्पात मंजूर केलेल्या तरतूदीमधून रू.४५.०० कोटी (अक्षरी रूपये पंचेचाळीस कोटी फक्त) एवढी रक्कम रोखीने प्रदान करण्यास मान्यता देण्यात येत आहे.
३. सदर खर्च सन २०२२-२३ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि तो “मागणी क्रमांक बी-३, लेखाशिर्ष २०४१, वाहनांवरील कर (००) ००१, संचालन व प्रशासन (०१) परिवहन आयुक्त (०१) (०१) आस्थापना परिवहन आयुक्त, (दत्तमत्त) (अनिवार्य) (२०४१ ००१८) ३३, अर्थसहाय्य" या लेखाशिर्षाखाली खर्ची टाकण्यात यावा.
४. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
५. हा शासन निर्णय वित्त विभागाच्या अनौपचारीक संदर्भ क्र.३६३/२०२२/व्यय-८, दि.१२.१०.२०२२ अन्वये प्राप्त झालेल्या सहमतीने निर्गमित करण्यात येत आहे.
# Page 2
शासन निर्णय क्रमांकः एसटीसी-१०२२/प्र.क्र.२७०/परि-१