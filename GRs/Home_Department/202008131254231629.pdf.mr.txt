# Page 1
महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणाऱ्या कारागृह कर्मचारी व कैदी यांच्या प्रवासखर्चापोटी प्रवासभाड्याची रक्कम महाराष्ट्र राज्य मार्ग परिवहन महामंडळास अदा करणेबाबात.
महाराष्ट्र शासन
गृह विभाग
शासन निर्णय क्रमांकः जेएलएम-०९१८/प्र.क्र.१५५/तुरुंग-२
२ रा मजला, (मुख्य इमारत), मंत्रालय, हुतात्मा राजगुरु चौक,
मादाम कामा मार्ग, मुंबई-४०० ०३२.
दिनांक : १३ ऑगस्ट, २०२०
वाचा १) अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे, क्र.
इ प्र./शस्त्र/प्र.मान्यता/ ३६९१/२०२० / कक्ष-६, पुणे - १, दिनांक ३०.०७.२०२०.
प्रस्तावना - महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणाऱ्या कर्मचारी व कैदी यांच्या प्रवासखर्चाची रक्कम कारागृह विभागाकडून महाराष्ट्र राज्य मार्ग परिवहन महामंडळास अदा करण्यात येते. सदर प्रयोजनार्थ सन २०१६-१७ ते २०१८-१९ करीता प्रलंबित रक्क्म ८.५ टक्के प्रमाणे रुपये १,६९,६७,७४१ तसेच सदर प्रलंबित रकमेवरील व्याज रु.५०,५७,६४०/- अशी एकूण अंदाजे रुपये २,२०,२५,३८१/- ( रुपये दोन कोटी वीस लाख पंचवीस हजार तीनशे एक्यांशीव फक्त) इतकी रक्कम कारागृह विभागाने महाराष्ट्र राज्य मार्ग परिवहन महामंडळास अद्याप देय असल्याचे अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी कळविले आहे. सदर रक्कमेपैकी काही रक्कम महाराष्ट्र राज्य मार्ग परिवहन महामंडळास अदा करण्याची बाब शासनाच्या विचाराधीन होती.
शासन निर्णय - अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांच्या अहवालानुसार महाराष्ट्र राज्य मार्ग परिवहन महामंडळाच्या बसेसमधून कर्तव्यार्थ प्रवास करणाऱ्या कर्मचारी व कैदी यांच्या प्रवास खर्चाची सन २०१६-१७ ते २०१८-१९ या कालावधीतील प्रवास भाड्याची थकीत रक्कम रुपये १,६९,६७,७४१/- (रुपये एक कोटी एकोणसत्तर लाख सदुसष्ट हजार सातशे एक्केचाळीस फक्त ) इतकी रक्कम महाराष्ट्र राज्य मार्ग परिवहन महामंडळास अदा करण्यास या शासन निर्णयानुसार शासन मंजुरी देत आहे.
सदर खर्च मागणी क्र. बी-५, २०५६ - तुरुंग ( योजनेत्तर योजना ) ००१ संचालक व प्रशासन ( ००) (०१) कारागृह महानिरीक्षणालय, ५० इतर खर्च दत्तमत (२०५६ ००२६) या लेखाशीर्षाखाली खर्ची टाकण्यात यावा. सदर रक्कम फक्त प्रवास भाड्यापोटी अदा करावयाची असून, त्यात थकीत रकमेवरील व्याजाचा समावेश असणार नाही. थकीत रकमेवरील व्याजाबाबत यथावकाश शासन स्तरावरुन निर्णय
# Page 2
शासन निर्णय क्रमांकः जेएलएम-०९१८/प्र.क्र.१५५/तुरुंग-२
घेण्यात येईल. सदरची रक्कम आहरण व संवितरण करण्यासाठी अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांना प्राधिकृत करण्यात येत आहे. मुंबई वित्तीय नियम, १९५९ मधील नियम-१४९, परिशिष्ट २२ मधील तरतूदींचे काटेकोरपणे पालन करण्यात यावेत.
वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२, दि.१७.०४.२०१५ व वित्तीय अधिकार नियम पुस्तिका, १९७८ मधील भाग पहिला, उप विभाग-एक, अनुक्रमांक - २७, नियम क्रमांक १४९ तसेच शासन परिपत्रक, वित्त विभाग, क्र. अर्थसं - २०१७/प्र.क्र.७५/ अर्थ-३, दिनांक १८.०४.२०१७ च्या परिशिष्टात नमूद केलेल्या अटीस अधीन राहून प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.