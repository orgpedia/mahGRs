# Page 1
न्यायसहायक वैज्ञानिक प्रयोगशाळा संचालनालयाच्या आस्थापनेवरील “वैज्ञानिक अधिकारी (संगणक गुन्हे, ध्वनी व ध्वनीफित विश्लेषण), गट-ब या पदासाठीच्या शैक्षणिक अर्हतेस समकक्ष अर्हता घोषित करणेबाबत.
महाराष्ट्र शासन
गृह विभाग
शासन शुध्दीपत्रक क्र. एफएसएल-०४२१/प्र.क्र.२३४/पोल-४
दुसरा मजला, मुख्य इमारत,
मंत्रालय, मुंबई-४०० ०३२
दिनांक: ३० मे, २०२३
संदर्भ:-१) गृह विभाग,शासन निर्णय क्रमांक एफएसएल-०४२१/प्र.क्र.२३४/पोल-४,दि.१८.०४.२०२३
प्रस्तावना: वैज्ञानिक अधिकारी (संगणक गुन्हे, ध्वनी व ध्वनीफीत विश्लेषण), गट-ब पदाच्या अर्हतेच्या समकक्षतेबाबत मा. महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र. २२/२०२३ च्या अनुषंगाने मा. महाराष्ट्र प्रशासकीय न्यायाधिकरणाने दि.०१.०२.२०२३ रोजी आदेश पारित केले होते. सदर आदेशाच्या अनुषंगाने शासनाने दि. १८.०४.२०२३ रोजीच्या शासन निर्णयान्वये उच्च व तंत्र शिक्षण विभागाच्या अभिप्रायानुसार वैज्ञानिक अधिकारी (संगणक गुन्हे, ध्वनी व ध्वनीफीत विश्लेषण), गट-ब या पदासाठी आवश्यक असणा-या अर्हतेसंबंधी समकक्षता घोषित केली आहे. मा.महाराष्ट्र प्रशासकीय न्यायाधिकरणाने दि.२५.०४.२०२३ रोजी पारित केलेल्या आदेशामध्ये सदर समकक्षता पूर्वलक्षी प्रभावाने, महाराष्ट्र लोकसेवा आयोगाने प्रसिध्द केलेल्या जाहिरात क्र.०३७ / २०२२, दि.१४.०४.२०२२ पासून लागू करणेबाबत निदेश देण्यात आले आहेत. त्यानुषंगाने न्यायसहायक वैज्ञानिक प्रयोगशाळा संचालनालयाच्या आस्थापनेवरील “वैज्ञानिक अधिकारी (संगणक गुन्हे, ध्वनी व ध्वनीफित विश्लेषण), गट-ब या पदाच्या सेवाप्रवेश नियमातील तरतुदीनुसार समकक्ष शैक्षणिक अर्हता पूर्वलक्षी दिनांकापासून लागू करण्याची बाब शासनाच्या विचाराधीन होती.
शासन शुध्दीपत्रक : संदर्भाधीन शासन निर्णय दि.१८.०४.२०२३ च्या परिच्छेद क्र.२ मध्ये “प्रस्तुत शासन निर्णय उच्च व तंत्रशिक्षण विभागाच्या मान्यतेने त्यांच्या अनौपचारिक संदर्भ क्र.०९/२०२२-तांशि-२, दि.१६.०१.२०२३ अन्वये निर्गमित करण्यात येत आहे" नंतर पुढीलप्रमाणे वाक्य अंतर्भूत करण्यात येत आहे.
सदर शासन निर्णयामधील शैक्षणिक अर्हतेची समकक्षतेची तरतूद, महाराष्ट्र लोकसेवा आयोगाने प्रसिध्द केलेल्या (जाहिरात क्र.०३७/२०२२) या वैज्ञानिक अधिकारी (सायबर गुन्हे, ध्वनी व ध्वनीफित विश्लेषण), गट-ब या पदाच्या दि. १४.०४.२०२२ रोजी जाहिरात प्रसिध्द केलेल्या दिनांकापासून लागू राहतील.”
# Page 2