# Page 1
रिट याचिका क्र. १३२२७/२०१८ प्रकरणी मा.
उच्च न्यायालयाने दि.२५.०९.२०२३ रोजी दिलेल्या अंतरिम आदेशानुसार पोलीस उपनिरीक्षक मर्यादित विभागीय परीक्षा-२०१६ मध्ये २४९ ते २४५ गुण असलेल्या उमेदवारांना पोलीस उपनिरीक्षक पदाच्या प्रशिक्षणास पाठविण्याबाबत..
महाराष्ट्र शासन
गृह विभाग
शासन निर्णय क्रमांकः न्यायप्र-१०२१/प्र.क.१५६/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २० ऑक्टोबर, २०२३
वाचा : रिट याचिका क्र. १३२२७ / २०१८ प्रकरणी दि.२५.०९.२०२३ रोजी मा. उच्च न्यायालयाने दिलेले अंतरीम आदेश.
प्रस्तावना: पोलीस उपनिरीक्षक संवर्गाची ८२८ (६४२ खुला + १८६ मागासवर्ग)पदे भरण्यासाठी पोलीस उपनिरीक्षक मर्यादीत विभागीय परीक्षा सन २०१६ घेण्यात आली. त्यानुषंगाने महाराष्ट्र लोकसेवा आयोगाने ८२८ उमेदवारांची शिफारस यादी शासनास सादर केली. सदर शिफारस यादी नुसार ६४२ खुला व १८६ मागासप्रवर्गामधील उमेदवारांना पोलीस महासंचालक कार्यालयाकडून पोलीस उपनिरीक्षक पदाच्या प्रशिक्षणासाठी पाठविण्यात आले. सदर प्रशिक्षणासाठी पाठविण्यात आलेल्या उमेदवारांमध्ये मागासप्रवर्गातील उमेदवारांचा समावेश असल्याने पदोन्नतीमधील आरक्षणासंदर्भात मा. उच्च न्यायालय, मुंबई यांनी रिट याचिका क्र.२७९७/२०१५ या प्रकरणी दि.०४.०८.२०१७ रोजी दिलेल्या आदेशानुसार कार्यवाही करण्यात आली नसल्याबाबत मा. महाराष्ट्र प्रशासकीय न्यायाधिकरण,मुंबई येथे मुळ अर्ज क्र.१३/२०१८ दाखल करण्यात आला.
सदर न्यायालयीन प्रकरणाच्या अनुषंगाने विधि विषयक सल्ला घेऊन ८२८ उमेदवारांव्यतिरीक्त मागासप्रवर्गाच्या १८६ राखीव जागांवर गुणवत्ता यादीतील अनुक्रमांक ६४३ पासून पुढील १८६ उमेदवारांना पोलीस उपनिरीक्षक पदाच्या प्रशिक्षणासाठी पाठविण्याचा शासनाने निर्णय घेतला. गुणवत्ता क्रमानुसार पुढील १८६ उमेदवारांपैकी, ३२ उमेदवार पूर्वीच्या १८६ मागासवर्ग उमेदवारांच्या यादीमध्ये समाविष्ट आहेत. म्हणून उर्वरीत १५४ गुणवत्ताधारक उमेदवारांना प्रशिक्षणासाठी पाठविण्यात आले. सदर १५४ उमेदवारांचा समावेश हा मा. सर्वोच्च न्यायालय, नवी दिल्ली येथे दाखल असलेल्या विशेष अनुमति याचिका क्र.२८३०६/२०१७ च्या
# Page 2
शासन निर्णय क्रमांकः न्यायप्र-१०२१/प्र.क.१५६/पोल-५ अ, दिनांक २० ऑक्टोबर, २०२३
अंतिम निर्णयाच्या अधिन असेल असेही याबाबतच्या शासन पत्रात स्पष्ट करण्यात आले आहे.वरीलप्रमाणे सन २०१६ च्या पोलीस उपनिरीक्षक मर्यादित विभागीय परीक्षेमध्ये ८२८ + १५४ = ९८२ उमेदवारांना प्रशिक्षणासाठी पाठविण्यात आले.
उपरोक्त कार्यवाहीस आक्षेप घेऊन ही सर्व ९८२ पदे गुणवत्ता क्रमानुसार भरण्याबाबत शासनाकडे विनंत्या प्राप्त झाल्या होत्या. तसेच या संदर्भात मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र.३९४/२०१८ (एस. बी. राठोड व इतर) दाखल झाला होता.
मा. न्यायाधिकरणाने दि.०६/११/२०१८ रोजीच्या अंतिम आदेशान्वये सदरचा मुळ अर्ज खारीज केला. मा. न्यायाधिकरणाच्या सदर आदेशाविरुद्ध एस. बी. राठोड व इतर यांनी मा उच्च न्यायालय,मुंबई येथे रिट याचिका क्र. १३२२७/२०१८ दाखल केली. सदर रिट याचिका क्र.१३२२७/२०१८ या प्रकरणी मा. उच्च न्यायालयाने दि.२५.०९.२०२३ रोजी पोलीस उपनिरीक्षक मर्यादीत विभागीय परीक्षा सन २०१६ च्या गुणवत्ता यादीमधील २४९ ते २४५ गुण असलेल्या उमेदवारांना पोलीस उपनिरीक्षक पदाच्या प्रशिक्षणासाठी पाठविण्याबाबत अंतरीम आदेश दिले आहेत. मा. उच्च न्यायालयाच्या सदरहू आदेशानुसार संबंधित उमेदवारांना पोलीस उपनिरीक्षक पदाच्या प्रशिक्षणास पाठविण्याची बाब शासनाच्या विचाराधिन आहे.
शासन निर्णय : रिट याचिका क्र.१३२२७/२०१८ मध्ये मा. उच्च न्यायालयाचे दि.२५.०९.२०२३ रोजीचे अंतरीम आदेश व याच याचिकेचे अंतिम आदेश, तसेच विशेष अनुमती याचिका क्र.२८३०६/२०१७ मधील मा.
सर्वोच्च न्यायालयाच्या अंतिम निकालाच्या अधिन राहून पोलीस उपनिरीक्षक मर्यादीत विभागीय परीक्षा सन २०१६ च्या गुणवत्ता यादीमधील २४९ ते २४५ गुण असलेल्या सोबतच्या "परिशिष्ट-अ” मध्ये नमूद उमेदवारांना महाराष्ट्र पोलीस अकादमी, नाशिक येथे पोलीस उपनिरीक्षक पदाच्या प्रशिक्षणास पाठविण्याबाबत याद्वारे शासन मान्यता देण्यात येत आहे.
२. संचालक, महाराष्ट्र पोलीस अकादमी, नाशिक यांनी सदर उमेदवारांच्या प्रशिक्षणासाठी विशेष प्रशिक्षण सत्राचे आयोजन करण्याबाबतची कार्यवाही करावी.
३. “परिशिष्ट-अ” मध्ये नमूद १३१ उमेदवारांना प्रशिक्षणास पाठविण्यापूर्वी, अन्य मर्यादीत विभागीय परीक्षेद्वारे पोलीस उपनिरीक्षक पदाचे प्रशिक्षण घेतलेल्या किंवा घेत असलेल्या उमेदवारांची नावे वगळून उर्वरीत उमेदवारांचा समावेश प्रशिक्षणासाठी करण्यात यावा. सदरहू उमेदवारांना रिट याचिका क्र.१३२२७/२०१८ मध्ये मा. उच्च न्यायालयाचे दि. २५.०९.२०२३ रोजीचे अंतरीम आदेश व याच याचिकेचे अंतिम आदेश, तसेच विशेष अनुमती याचिका क्र.२८३०६/२०१७ मधील मा. सर्वोच्च न्यायालयाच्या अंतिम निकालाच्या अधिन राहून प्रशिक्षणास पाठविण्यात येत आहे. अशा आशयाचे पृष्ठ ७ पैकी २
# Page 3
शासन निर्णय क्रमांकः न्यायप्र-१०२१/प्र.क.१५६/पोल-५ अ, दिनांक २० ऑक्टोबर, २०२३
बंधपत्र उमेदवारांकडून प्रशिक्षणास पाठविण्यापूर्वी घेण्यात यावे.
# Page 4
# Page 5
# Page 6
# Page 7