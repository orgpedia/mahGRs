# Page 1
अनुसूचित जमाती प्रवर्गातून नियुक्त झालेल्या, तथापि जात वैधता प्रमाणपत्र सादर करू न शकलेल्या/अन्य जात वैधता प्रमाणपत्र सादर केलेल्या अभियोग संचालनालयाच्या आस्थापनेवरील कर्मचारी यांच्याकरिता अधिसंख्य पदे निर्माण करणेबाबत.
महाराष्ट्र शासन
गृह विभाग
शासन निर्णय क्रमांकः डीपीपी-०७१९/प्र.क्र.२४६/पोल-१०
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २५ जून, २०२१
संदर्भ :- १) सामान्य प्रशासन विभागाचा शासन निर्णय क्र. बीसीसी-२०१८/प्र.क्र.३०८/१६-ब, दिनांक - २१.१२.२०१९.
२) सामान्य प्रशासन विभागाचा शासन निर्णय क्र. बीसीसी-२०२०/प्र.क्र.१८७/१६-ब, दिनांक - ३०.०६.२०२०.
३) सामान्य प्रशासन विभागाचा शासन निर्णय क्र. बीसीसी-२०२०/प्र.क्र.१८७/१६-ब, दिनांक - २८.०९.२०२०.
४) अभियोग संचालनालयाचे पत्र क्र.आस्था-०१/३३५/२०२०, दि. १८.०३.२०२० रोजीचे पत्र.
५) अभियोग संचालनालयाचे पत्र क्र.आस्था-०१/३६६/२०२०, दि.२०.०३.२०२० रोजीचे पत्र.
६) अभियोग संचालनालयाचे पत्र क्र.आस्था-०१/८४७/२०२०, दि.०८.१०.२०२० रोजीचे पत्र.
प्रस्तावना :
माननीय सर्वोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये
दि.०६.०७.२०१७ रोजी दिलेल्या निर्णयाची राज्यात अंमलबजावणी करण्याच्या अनुषंगाने, सामान्य प्रशासन विभागाने संदर्भीय क्र. १ दिनांक २१.१२.२०१९ रोजीच्या शासन निर्णयान्वये अनुसूचित
जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करणे, तसेच उक्त अनुसूचित जमातीच्या पदावर नियुक्त झालेल्या अधिकारी / कर्मचाऱ्यांची रिक्त होणारी पदे भरण्यासाठी महाराष्ट्र लोकसेवा आयोगास मागणीपत्र पाठविणे याबाबत सूचना दिलेल्या आहेत.
त्यानुषंगाने अभियोग संचालनालयातील लिपिक-टंकलेखक या संवर्गात ०२ अधिसंख्य पदे सदर संचालनालयाच्या आस्थापनेवर निर्माण करण्याची बाब शासनाच्या विचाराधीन होती.
शासन निर्णय:
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या, अथवा अन्य मागासवर्ग जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी / कर्मचारी यांच्यासाठी अभियोग
संचालनालयातील लिपिक-टंकलेखक या संवर्गात या शासन निर्णयान्वये ०२ अधिसंख्य पदे निर्माण करण्यात येत आहेत.
२. उपरोक्त नमूद केल्यानुसार जात वैधता प्रमाणपत्र सादर करु न शकलेल्या, अन्य मागासवर्ग जात वैधता प्रमाणपत्र सादर केलेल्या, तसेच जातवैधता प्रमाणपत्राबाबत न्यायालयीन प्रकरणे
प्रलंबित असलेले एकूण ०२ कर्मचारी यांची माहिती विवरणपत्र - १ मध्ये नमूद करण्यात आली आहे.
# Page 2
शासन निर्णय क्रमांकः डीपीपी-०७१९/प्र.क्र.२४६/पोल-१०
३. उपरोक्त नमूद केल्यानुसार संवर्गनिहाय व कार्यालयनिहाय निर्माण करण्यात येत असलेल्या अधिसंख्य पदांची संख्या विवरणपत्र-२ मध्ये नमूद करण्यात आली आहे.
४. वरीलप्रमाणे एकूण ०२ अधिसंख्य पदे अभियोग संचालनालयाच्या आस्थापनेवर सामान्य प्रशासन विभागाच्या संदर्भीय क्र.२ च्या दि.३०.०६.२०२० च्या शासन निर्णयान्वये प्रशासकीय विभागास असलेल्या अधिकारान्वये निर्माण करण्यात येत आहेत. तसेच सदर अधिसंख्य पदांबाबत सामान्य
प्रशासन विभागाच्या संदर्भीय क्र.३ च्या दि.२८.०९.२०२० च्या शासन निर्णयामध्ये नमूद केल्यानुसार वित्त विभागाची कार्योत्तर मान्यता घेण्याची कार्यवाही स्वतंत्रपणे करण्यात येईल.
५. ज्या कर्मचारी यांचे अनुसूचित जमातीचे जात प्रमाणपत्र अवैध ठरविण्याच्या जात पडताळणी समितीच्या निर्णयाच्या विरोधात मा. न्यायालयामध्ये याचिका प्रलंबित असतील अशा प्रकरणी सामान्य प्रशासन विभाग / कार्यासन १६ ब, शासन निर्णय, दिनांक २१.१२.२०१९ मधील ३ ( क ) येथील सूचनेनुसार गृह विभागाच्या अधिनस्त असलेल्या अभियोग संचालनालयाने मा. सर्वोच्च न्यायालयाचे दिनांक ०६.०७.२०१७ चे आदेश संबंधित न्यायालयाच्या निदर्शनास आणून, अशी प्रकरणे तात्काळ निकाली काढण्यासाठी आवश्यक ती कार्यवाही करावी. तद्नंतर सदर अधिकारी / कर्मचारी यांच्या सेवा अधिसंख्य पदावर वर्ग करण्याबाबतची न्यायोचित कार्यवाही करावी. तसेच या विवरणपत्र अ मधील ज्या कर्मचाऱ्यांची सेवा अधिसंख्य पदावर वर्ग करण्याबाबत न करण्याबाबत मा. न्यायाधिकरण अथवा मा. न्यायालयाने विवक्षीत असे काही आदेश असतील अशा प्रकरणी प्रकरणनिहाय वस्तुस्थिती तपासून मा. न्यायाधिकरण अथवा मा. न्यायालयाच्या आदेशानुसार पुढील कार्यवाही करण्याची जबाबदारी संबंधीत कार्यालयाची राहील. अशा प्रकरणी हे आदेश लागू नसतील.
६. सामान्य प्रशासन विभाग, शासन निर्णय क्र.बीसीसी-२०२०/प्र.क्र.१८७ ओ/१६ ब, दि.३०.०६.२०२० अन्वये मा. सर्वोच्च न्यायालयाचे सिव्हील अपील क्र.८९२८/२०१५ व इतर याचिका यामध्ये दि.०६.०७.२०१७ रोजी दिलेल्या निर्णयाची व मा. उच्च न्यायालय, मुंबई खंडपीठ नागपूर यांनी रिट याचिका क्र.३१४०/२०१८ मध्ये दि. २८.०९.२०१८ च्या निर्णयाची अंमलबजावणी करण्याकरिता "अधिसंख्य पदे" निर्माण करण्याचे अधिकार प्रशासकिय विभागांना देण्यात आले आहेत. अधिसंख्य पदावर सेवा वर्ग करण्यात येणारे कर्मचारी सध्या ज्या पदावर कार्यरत आहेत त्या
पदाचे अधिसंख्य पद निर्माण करुन, तात्पुरत्या स्वरुपात ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत सदर कर्मचारी यांच्याकरीता सदर अधिसंख्य पद अस्तित्वात राहील. त्यानुसार विवरणपत्र १ मधील नमूद कर्मचारी यांच्याकरीता अधिसंख्य पदे निर्माण करण्यास शासन मान्यता देण्यात येत आहे.
त्यानुसार, अभियोग संचालनालयाने विवरणपत्र - १ मधील संवर्ग-क च्या कर्मचारी यांच्या सेवा अधिसंख्य पदावर या शासन निर्णयाच्या दिनांकापासून तात्काळ वर्ग कराव्यात.
पृष्ठ ५ पैकी २
# Page 3
शासन निर्णय क्रमांकः डीपीपी-०७१९/प्र.क्र.२४६/पोल-१०
७. अधिसंख्य पदांच्या वेतनावर येणारा खर्च हा संबंधित अधिकारी / कर्मचारी सध्या ज्या कार्यालयात कार्यरत आहेत, त्या कार्यालयाच्या वेतनासंबंधिच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा .
८. हा शासन निर्णय सामान्य प्रशासन विभागाच्या क्र.बीसीसी-२०१८/प्र.क्र.३०८/१६-ब,दिनांक २१.१२.२०१९ मधील तरतूदीनुसार व सामान्य प्रशासन विभाग, शासन निर्णय क्र. बीसीसी-२०२०/ प्र.क्र.१८७ ओ/१६ ब, दि.३०.०६.२०२० अन्वये विभागास प्रदान करण्यात आलेल्या प्राधिकारान्वये हा शासन निर्णय निर्गमित करण्यात येत आहे.
# Page 4
# Page 5