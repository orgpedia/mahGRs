# Page 1
फलटण-पंढरपूर या नवीन ब्रॉडगेज रेल्वेमार्ग प्रकल्पाच्या अंमलबजावणी यंत्रणेत बदल करण्याबाबत.
महाराष्ट्र शासन
गृह विभाग
शासन निर्णय क्रमांक: आरएलवाय-१२२२/प्र.क्र.२६६/परि-५
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक : २५ ऑक्टोबर, २०२३.
वाचा : १) अतिरिक्त मेंबर (वर्क्स) याचे पत्र क्र. No. २०१८/W-I/CR/DPR/Phaltan-Pandharpur, दि.२४.०७.२०१८ व दिनांक २१.०९.२०२३ रोजीची पत्रे.
२) शासन निर्णय समक्रमांक दिनांक ०६.०३.२०२३.
प्रस्तावना :- महाराष्ट्र लोहमार्ग पायाभूत विकास कंपनीने (महारेल) फलटण-पंढरपूर या नवीन ब्रॉडगेज रेल्वेमार्ग प्रकल्पाचा विस्तृत व्यवहार्यता अहवाल (DFR) तयार केला असून त्यानुसार या प्रकल्पाची अंदाजित किंमत / खर्च रू. १८४२ कोटी इतका आहे. यानुषंगाने एकूण प्रकल्प किंमतीच्या ५०% खर्च म्हणजेच रू. १८४२ कोटीच्या ५०% प्रमाणे रू.९२१ एवढ्या खर्चासाठी राज्य शासनाचा आर्थिक सहभागास देण्यास तसेच सदर प्रकल्पाची अंमलबजावणी महारेलमार्फत करण्यास दिनांक ३१.०१.२०२३ रोजी मंत्रिमंडळाने घेतलेल्या मान्यतेस अनुसरून दिनांक ०६.०३.२०२३ रोजी शासन निर्णय निर्गमित करण्यात आलेला आहे.
तथापि सदरचा प्रकल्प महारेल मार्फत राबविण्यास रेल्वे विभागाने अद्यापही सहमती दर्शविली नाही. सदर रेल्वे प्रकल्पाच्या मंजूरी मधील विलंबामुळे प्रकल्पाच्या किंमतीमध्ये वाढ होण्याची शक्यता आहे. दरम्यान सदरचा प्रकल्प तातडीने मार्गी लावण्यासाठी संबंधित लोकप्रतिनिधी राज्य शासनाकडे तसेच रेल्वे विभागाकडे पाठपुरावा करीत आहेत. त्यामुळे सदर प्रकल्पाच्या अंमलबजावणी यंत्रणेत बदल करण्याची बाब शासनाच्या विचाराधीन होती. त्यानुसार दिनांक १०.१०.२०२३ रोजीच्या मंत्रिमंडळ बैठकीमध्ये खालीलप्रमाणे निर्णय घेण्यात आला.
शासन निर्णय :-फलटण-पंढरपूर या नवीन रेल्वे मार्ग प्रकल्पाबाबत दिनांक ३१.०१.२०२३ रोजीच्या मंत्रिमंडळ बैठकीमध्ये प्रकल्पाच्या अंमलबजावणी यंत्रणेबाबत घेण्यात आलेल्या निर्णयास अनुसरून निर्गमित करण्यात आलेल्या दिनांक ०६.०३.२०२३ रोजीच्या शासन निर्णयामधील अ.क्र.२ मधील मान्यतेमध्ये अंशत: बदल करून आता सदरचा रेल्वे मार्ग प्रकल्प रेल्वे विभागामार्फत राबविण्यास मान्यता देण्यात येत आहे.
# Page 2