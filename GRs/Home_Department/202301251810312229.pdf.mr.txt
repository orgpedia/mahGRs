# Page 1
महाराष्ट्र राज्य मार्ग परिवहन महामंडळास मार्च, २०२२ देय एप्रिल, २०२२ ते जुलै, २०२२ देय ऑगस्ट, २०२२ या कालावधीतील प्रवासी कराची रु.१६४,८४,२७,०२७/- एवढी रक्कम भांडवली अंशदान म्हणून पुस्तकी समायोजित करणेबाबत.
महाराष्ट्र शासन
गृह विभाग
शासन निर्णय क्र. एसटीसी- ११२२/प्र.क्र.३०३ / परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २५ जानेवारी, २०२३
वाचा : १) शासन निर्णय क्रमांकः एसटीसी ३४००/६३१/सीआर-३१/परि १, दिनांक २० जुन, २०००.
२) शासन निर्णय क्रमांक : एसटीसी-०८१४/प्र.क्र.४७८/परि-१, दिनांक ४ जुलै, २०१५.
व शुध्दीपत्रक दि.०८ सप्टेंबर, २०१५.
३) शासन निर्णय क्रमांक : एसटीसी-०४२१/१४७/परि-१, दिनांक ३१ मार्च, २०२२.
४) शासन निर्णय क्रमांक : एसटीसी-०४२१/प्र.क्र.१४७/परि-१, दिनांक २३ जून, २०२२.
५) शासन पत्र क्रमांक : एसटीसी-०४२१/प्र.क्र.१४७/परि-१, दि.१८ ऑक्टोबर, २०२२.
६) उपाध्यक्ष व व्यवस्थापकीय संचालक, म.रा.मा.प. महामंडळ यांचे पत्र क्र.राप/ लेखा/ अंववि/२०२/२३०७, दि. ११ नोव्हेंबर, २०२२.
प्रस्तावना : महाराष्ट्र राज्य मार्ग परिवहन महामंडळावर १७.५ टक्के या दराने प्रवासी कर आकारण्यात येतो. संदर्भाधिन क्र.१ येथील दि.२०.६.२००० च्या शासन निर्णयान्वये सदर प्रवासी करातील १२ टक्के प्रमाणे येणारी रक्कम शासनास अदा करावी व उर्वरित ५.५ टक्के दराने येणारी रक्कम भांडवली अंशदानाच्या स्वरुपात महाराष्ट्र राज्य मार्ग परिवहन महामंडळास उपलब्ध करुन देण्यात यावी, असा धोरणात्मक निर्णय घेण्यात आला होता. तद्नंतर संदर्भाधिन क्र. २ येथील दि.०४.०७.२०१५ च्या शासन निर्णयान्वये महाराष्ट्र राज्य मार्ग परिवहन महामंडळास देण्यात येणारे भांडवली अंशदान ५.५ टक्के यावरुन १० टक्के एवढे वाढविण्याबाबत धोरणात्मक निर्णय घेण्यात आला आहे.
२. मागणी क्र.बी-१० ५०५५ महाराष्ट्र राज्य मार्ग परिवहन महामंडळ भांडवली अंशदान (५०५५ ००१) या लेखाशिर्षाखाली सन २०२१-२२ च्या अर्थसंकल्पात रू.५३१,००,००,०००/- तरतूद केलेली आहे. त्यापैकी, शासन निर्णय क्र. एसटिसी-११२१/प्र.क्र.३४३/परि-१, दिनांक ०७ नोव्हेंबर,२०२१ शुध्दीपत्रक क्र.एसटिसी-११२१/प्र.क्र.३४३/परि-१, दिनांक ०८ डिसेंबर, २०२१ अन्वये रू.१५०.०० कोटी अर्थसंकल्पीत तरतूदीमधून शासन स्तरावर झालेल्या बैठकीनुसार नोव्हेंबर, २०२१ चे वेतन अदा करण्यासाठी देण्यात आले होते. तसेच सन २०१९-२०२० व एप्रिल, २०२० ते सप्टेंबर, २०२० या कालावधीतील प्रवासी कराची रु.३७९,६०,६०,८५९/- एवढी रक्कम संदर्भाधिन क्र.३ येथील शासन निर्णयान्वये तसेच ऑक्टोबर २०२० ते मार्च, २०२२ या कालावधीतील उर्वरित शिल्ल्क राहीलेली प्रवासी कराची रु.३५३,०९,७२,३५७/- एवढी रक्कम संदर्भाधिन क्र.४ येथील शासन निर्णयान्वये पुस्तकी समायोजनाव्दारे महामंडळास अदा करण्यात आली. मार्च, २०२२
# Page 2
शासन निर्णय क्रमांक: एसटीसी- ११२२/प्र.क्र.३०३/परि-१
देय एप्रिल, २०२२ ते जुलै, २०२२ देय ऑगस्ट, २०२२ या कालावधीतील प्रवासी कराची रु.१६४,८४,२७,०२७/- एवढी रक्कम भांडवली अंशदान म्हणून पुस्तकी समायोजित करणेबाबतचा प्रस्ताव संदर्भाधिन क्र.५ येथील पत्रान्वये महाराष्ट्र राज्य मार्ग परिवहन महामंडळाने शासनास सादर केला आहे. त्यामुळे, त्यानुसार सदर पुस्तकी समायोजन करण्याची बाब शासनाच्या विचाराधीन होती.
शासन निर्णयः मार्च, २०२२ देय एप्रिल, २०२२ ते जुलै, २०२२ देय ऑगस्ट, २०२२ या कालावधीतील प्रवासी कराची रक्कम रु.१६४,८४,२७,०२७/- (अक्षरी रु. एकशे चौसष्ट कोटी, चौऱ्यांशी लाख सत्ताविस हजार सत्ताविस फक्त) एवढी प्रवासी कराची रक्कम शासनाचे भांडवली अंशदान म्हणून महाराष्ट्र राज्य मार्ग परिवहन महामंडळास पुस्तकी समायोजनाद्वारे उपलब्ध करुन देण्यास या शासन निर्णयाद्वारे मान्यता देण्यात येत आहे. तसेच संदर्भ क्र. ५ येथील शासन पत्रान्वये पुस्तकी समायोजनाच्या प्रस्तावाच्या अनुषंगाने, वित्त विभागाने दिलेल्या अभिप्रायान्वये मार्गदर्शक सुचनांनुसार कार्यवाही करावी.
२. सदर रक्कम गृह विभाग, “मागणी क्र. बी-१०, ५०५५- मार्ग परिवहन यावरील भांडवली खर्च (००) १९०, सार्वजनिक क्षेत्रातील व इतर उपक्रमातील गुंतवणूका (००) (००) (०१) महाराष्ट्र राज्य मार्ग परिवहन महामंडळाला भागभांडवली अंशदान (अनिवार्य) (५०५५ ००११) " ( योजनेत्तर) ३२ अंशदाने या लेखाशिर्षाखाली पुस्तकी समायोजनाने खर्च दाखविण्यात यावी व लेखाशिर्ष “००४२ मालावरील व उतारुवरील कर -१०६- कर वसुली (००४२ ००६२) (०१) (०२) उतारुवरील करापासून मिळालेल्या जमा रक्कमा” या खाली पुस्तकी समायोजनाने प्रवासी कराची रक्कम जमा दाखविण्यात यावी. सदर पुस्तकी समायोजन सन २०२२-२०२३ या वर्षाच्या अर्थसंकल्पिय तरतुदीतून करण्यात यावे.
३. वरीलप्रमाणे कार्यवाही करण्यास परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी असलेले लेखाधिकारी यांनी सदर रक्कमेचे पुस्तकी समायोजन करण्याची कार्यवाही करावी.
४. हा शासन निर्णय वित्त विभागाच्या अनौपचारीक संदर्भ क्र. ४५०/२०२२ / व्यय-८, दि.१३.१२.२०२२ अन्वये प्राप्त झालेल्या सहमतीने निर्गमित करण्यात येत आहे.
# Page 3