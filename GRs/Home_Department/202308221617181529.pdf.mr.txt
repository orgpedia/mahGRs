# Page 1
कारागृहातील बंद्यांच्या औषधोपचार व शस्त्रक्रियेचा खर्च भागविण्याकरिता नविन उद्दिष्टाबाबत...
महाराष्ट्र शासन
गृह विभाग
शासन निर्णय क्र. जेएलएम०४२२/प्र.क्र.५०/ तुरुंग-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २२ ऑगस्ट, २०२३.
वाचा: १. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. अपोमसंवकामनि पुणे- १/कक्ष क्र.८/नविन लेखाशिर्ष/१३५८/२०२२, दिनांक १८.२.२०२२.
२. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. अपोमसंवकामनि पुणे/कक्ष क्र.८/पुवसाशानि/८४९६/२०२३, दिनांक ४.८.२०२३.
प्रस्तावना:
राज्यातील कारागृहांतील आजारी बंद्यांवर कारागृहामधील हॉस्पीटलमध्ये उपचार केले जातात व आजारी बंद्यांना वैद्यकीय अधिकारी यांच्या सल्ल्याने तपासणी करुन औषधोपचार करावे लागतात. सदरचा खर्च हा ५०- इतर खर्च या तपशिलवार शिर्षातून भागविला जातो. तसेच, इतर कोणतेही खर्च जे कोणत्याही उद्दिष्टांतर्गत वर्गीकृत केले जाऊ शकत नाहीत ते ५०-इतर खर्च या उद्दिष्टामधून खर्च केले जातात. यास्तव बंद्यांवर केलेला औषोधोपचार व वैद्यकीय खर्चाची अचूक आकडेवारी प्रशासनास प्राप्त होत नाही. या कारणांमुळे अनुदानाची मागणी करताना बंद्यांच्या औषधोपचारावरील खर्च व इतर बाबींवरील खर्च यामध्ये संभ्रम निर्माण होतो. सबब, बंद्यांवरील औषधोपचार व वैद्यकीय उपचारासाठी मागणीप्रमाणे अनुदान प्राप्त होत नाही. ही बाब पहाता वाचा क्र.१ येथील पत्रान्वये बंद्यांवरील औषधोपचार व शस्त्रक्रियेचा खर्च भागविण्याकरिता २१ - पुरवठा व सामग्री, हे नविन उद्दिष्ट तयार करण्याकरिताचा प्रस्ताव अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचेकडून शासनास प्राप्त झाला असून, वित्त विभागाने २१ पुरवठा व सामग्री, हे उद्दिष्ट तयार करण्यास मान्यता दिली आहे. वाचा क्र.२ येथील पत्रान्वये अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांच्या प्रस्तावाच्या अनुषंगाने मध्यवर्ती कारागृह व जिल्हा कारागृहातील बंद्यांच्या औषधोपचार व शस्त्रक्रियेचा खर्च “२१- पुरवठा व सामग्री”, या उद्दिष्टातून भागविण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: जेएलएम०४२२/प्र.क्र.५०/तुरुंग-२
शासन निर्णयः
राज्यातील मध्यवर्ती कारागृह व जिल्हा कारागृहांतील बंद्यांच्या औषधोपचाराचा व शस्त्रक्रियेचा खर्च अनुक्रमे मागणी क्र. बी-५ मुख्यलेखाशिर्ष २०५६ तुरुंग ( योजनेतर योजना ) (१०१) तुरुंग (००) (००) (०१) मध्यवर्ती तुरुंग (२०५६००३५) (दत्तमत) (अनिवार्य) २१- पुरवठा व सामग्री व मागणी क्र. बी-५, मुख्यलेखाशिर्ष २०५६ तुरुंग (योजनेतर योजना) (१०१) तुरुंग (००) (००) (०२) जिल्हा तुरुंग (२०५६००४४) (दत्तमत) (अनिवार्य ) २१ - पुरवठा व सामग्री, या लेखाशिर्षांखालील मंजूर अनुदानातून भागविण्यास या शासन निर्णयान्वये मान्यता देण्यात येत आहे.
२. सदर शासन निर्णय वित्त विभागाच्या अ.नौ.सं. क्र. ३३८/२०२२/व्यय-८, दिनांक १९.९.२०२२ अन्वये प्राप्त मान्यतेनुसार निर्गमित करण्यात येत आहे.