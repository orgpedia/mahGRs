# Page 1
भारतीय नागरिक सुरक्षा संहिता, २०२३ च्या
कलम ३०२ च्या अंमलबजावणीतून काही
व्यक्तींना वगळण्याकरीता, कलम ३०३(१) च्या
अनुषंगाने राज्य सरकार किंवा केंद्र सरकार
यांचेकडून आदेश/विशेष आदेश प्राप्त
करणेकरीता अवलंबावयाची प्रक्रिया.
महाराष्ट्र शासन
गृह विभाग
शासन निर्णय क्रमांक - जेएलएम-०२२५/प्र.क्र. २७/तुरुंग-२,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांकः ०३/०७/२०२५.
प्रस्तावना:
१. केंद्र शासनाने नव्याने तयार केलेल्या तीन नविन फौजदारी कायद्यांची दिनांक
०१.०७.२०२४ पासून देशात अंमलबजावणी करण्यात आली आहे. सदर कायद्यांच्या प्रभावी
अंमलबजावणीच्या अनुषंगाने केंद्रीय गृह मंत्रालय, भारत सरकार, नवी दिल्ली यांच्याकडून वेळोवेळी आढावा घेऊन उपाययोजना करण्यात येत आहे.
२. सदर संहितेच्या कलम ३०२ नुसार, फौजदारी न्यायालयास, एखाद्या व्यक्तीला किंवा
व्यक्तीच्या समुहाला न्यायालयात दोषारोपास उत्तर देण्यासाठी, चौकशी किंवा साक्ष
देण्यासाठी तुरुंगातून न्यायालयात हजर करण्याचे आदेश संबंधीत तुरुंग अधिकाऱ्यास
देण्याचा अधिकार आहे.
३. सदर संहितेच्या कलम ३०३(१) अन्वये ज्या व्यक्तीला किंवा व्यक्तीच्या समुहाला
कारागृहाबाहेर काढणे सुरक्षेच्या दृष्ट्टीकोनातून धोक्याचे आहे, अशा व्यक्तीला किंवा
व्यक्तीच्या समुहाला कारागृहाबाहेर न आणता, व्हीडीओ कॉन्फरन्सींगद्वारे
मा.न्यायालयासमोर उपस्थित करण्याबाबत आदेश / अधिसूचना / शासन निर्णय निर्गमित करण्याचा अधिकार शासनास दिला आहे.
४. कोणत्याही व्यक्तीला किंवा व्यक्तीच्या समुहाला ज्या तुरुंगात बंदिस्त किंवा ताब्यात
ठेवले आहे, त्या तुरुंगातून बाहेर काढले जाऊ नये, तसेच कलम ३०३ च्या उपकलम (१)
अंतर्गत आदेश/विशेष आदेश देण्यापूर्वी, राज्य सरकार किंवा केंद्र सरकार ,कलम ३०३ च्या उपकलम (२) नुसार खालील बाबीचा विचार करेल: -
(अ) ज्या गुन्यासाठी किंवा ज्या कारणास्तव, व्यक्तीला किंवा व्यक्तीच्या समुहाला, तुरुंगात बंदिस्त किंवा ताब्यात ठेवण्यात आला त्या गुन्याचे स्वरूप,
(ब) अशा व्यक्तीला किंवा व्यक्तीच्या समुहाला तुरुंगातून बाहेर काढण्याची परवानगी दिली गेली तर सार्वजनिक सुव्यवस्थेचा भंग होण्याची शक्यता,
(क) सार्वजनिक हित.
# Page 2
शासन निर्णय क्रमांकः जेएलएम-०२२५/प्र.क्र. २७/तुरुंग-२,
शासन निर्णय :-
१. भारतीय नागरिक सुरक्षा संहिता, २०२३ च्या कलम ३०३(१) अन्वये, कलम ३०२ च्या
अंमलबजावणीतून काही व्यक्तीला किंवा व्यक्तीच्या समुहाला वगळण्याकरीता, कलम
३०३(१) च्या तरतूदीनुसार, राज्य सरकार किंवा केंद्र सरकार यांचेकडून आदेश / विशेष
आदेश प्राप्त करण्याकरीता, कारागृहनिहाय स्थानिक पातळीवरील वरीष्ट्ठ अधिकारी यांची
समिती खालीलप्रमाणे गठीत करण्यात येत आहे.
 संबंधित जिल्हयाचे पोलीस अधिक्षक/ पोलीस आयुक्त - अध्यक्ष
 संबंधित जिल्हयाचे मा. मुख्य न्यायदंडाधिकारी - उपाध्यक्ष
 संबंधित कारागृह अधिक्षक - सदस्य सचिव
२. उपरोक्त समितीची आवश्यकतेनुसार संबंधित जिल्हयाचे पोलीस अधिक्षक /पोलीस
आयुक्त यांनी बैठक आयोजीत करावी. सदर बैठकीत ज्या व्यक्तीला किंवा व्यक्तीच्या
समुहाला कारागृहाच्या बाहेर काढणे धोकादायक आहे, अशा व्यक्तीची किंवा व्यक्तीच्या
समुहाची सर्व प्रकरणांची यादी समितीच्या विचारार्थ ठेवून, त्यावर समितीने प्रकरणपरत्वे,
कारणासहीत निर्णय घेण्यात यावा.
३. सदर समितीने प्रकरणपरत्वे कलम ३०३ (१) च्या अनुषंगाने निर्णय घेतांना, कलम ३०२
व कलम ३०३(२) मधील कायदेशीर तरतुदी लक्षात घेऊन, कलम ३०२ च्या अंमलबजावणीतून
काही व्यक्तींना किंवा व्यक्तींच्या समुहाला वगळण्याकरीता, शासनास आदेश / विशेष आदेश
काढण्याची शिफारस कारणांसह करावी. समितीची शिफारस, अपर पोलीस महासंचालक,
कारागृहे व सुधारसेवा यांच्या कार्यालयामार्फत त्यांच्या योग्य त्या शिफारशीसह पोलीस
महासंचालक कार्यालयास सादर करण्यात यावी. पोलीस महासंचालक, महाराष्ट्र राज्य यांनी
ती तपासून, संबंधित व्यक्ती किंवा व्यक्तीच्या समुहाने केलेल्या गुन्याचे स्वरूप, सदर
व्यक्तीला किंवा व्यक्तीच्या समुहाला तुरुंगाच्या बाहेर आणल्यास सार्वजनिक कायदा व
सुव्यवस्था बिघडण्याची शक्यता आणि सार्वजनिक हित लक्षात घेऊन, त्यावर त्यांच्या
स्वयंस्पष्ट्ट अभिप्रायासह शासनास तात्काळ सादर करावी. सदर प्रस्तावाच्या अनुषंगाने प्राप्त
झालेल्या शिफारशींवर शासन अंतिम निर्णय घेईल व शासनाच्या अंतिम निर्णयाच्या अनुषंगाने
पुढील योग्य ते आदेश / विशेष आदेश शासन स्तरावरून निर्गमित केले जातील.
पृष्ट्ठ ३ पैकी २
# Page 3
शासन निर्णय क्रमांकः जेएलएम-०२२५/प्र.क्र. २७/तुरुंग-२,
४. सदर शासन निर्णय, महाराष्ट्र शासनाच्या www.maharashtra.gov.in या