# Page 1
राज्यातील कारागृहांतील सुरक्षा व्यवस्थेचे आधुनिकीकरण, या योजनेंतर्गत डिझेल जनित्र संच (Diesel Generator Set ) ( 30 KVA) खरेदी करण्यास प्रशासकीय मान्यता देण्याबाबत...
महाराष्ट्र शासन
गृह विभाग
शासन निर्णय क्र. जेएलएम १२२२/प्र.क्र.१८४/तुरुंग-२,
दुसरा मजला, मुख्य इमारत, हुतात्मा राजगुरु चौक,
मादाम कामा मार्ग, मंत्रालय, मुंबई-४०० ०३२.
दिनांक: ०३ फेब्रुवारी, २०२३.
वाचा: १. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. इप्रवि/मेंन्टेनन्स / सुरक्षा उपकरणे/१०६७१/२०२२-२३/क-६/०१, पुणे, दिनांक ६.१२.२०२२.
२. उद्योग, उर्जा व कामगार विभाग, शासन निर्णय क्र. भांखस-२०१४/प्र.क्र.८२/भाग-III/ उद्योग-४, दिनांक १.१२.२०१६.
३. उद्योग, उर्जा व कामगार विभाग, शासन निर्णय क्र. संकीर्ण २०१६/प्र.क्र.२१५/ उद्योग-४, दिनांक २४.८.२०१७.
४. वित्त विभाग, शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दिनांक १७.४.२०१५.
प्रस्तावना राज्यातील सर्व कारागृहांमध्ये सुर्यास्तापूर्वी सर्व बंद्यांना आपापल्या बॅरेकमध्ये बंद करण्यात येते व सुर्योदयानंतर त्यांना बॅरेक मधुन बाहेर काढण्यात येते. या दरम्यानच्या कालावधीत बॅरेक मध्ये पुरेसा प्रकाश असणे अत्यावश्यक असते. परंतु, कधी कधी काही तांत्रिक अडचणींमुळे विद्युत पुरवठा खंडीत होत राहतो. त्यावेळी अंधाराचा फायदा घेऊन काही बंदी मारामाऱ्या, भांडणे, अनैसर्गिक संबंध, कारागृहातून पलायनाचा प्रयत्न करणे इत्यादी अनुचित घटना घडू शकतात. त्यामुळे कारागृहांची सुरक्षा व्यवस्था धोक्यात येऊन बंदयाच्या जिविताला धोका होऊ शकतो.
त्याकरिता, विद्युत पुरवठा खंडीत झाल्याबरोबर डिझेल जनरेटरद्वारे कारागृहातील बॅरेकमधील विद्युत पुरवठा पूर्ववत करता यावा यासाठी कारागृहांकरीता स्वतंत्रपणे डिझेल जनरेटर यंत्रणा कार्यान्वीत असणे आवश्यक असल्याने राज्यातील कारागृहातील सुरक्षा व्यवस्थेचे आधुनिकीकरण, या योजनेंतर्गत रु.४,२३,६०,६००/- (अक्षरी रुपये चार कोटी तेवीस लक्ष साठ हजार सहाशे फक्त) इतक्या रकमेचे ३४ डिझेल जनित्र संच (Diesel Generator Set) (30 KVA) खरेदी करण्याचा वाचा क्र.१ अन्वये शासनास प्राप्त प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय: राज्यातील कारागृहांतील सुरक्षा व्यवस्थेचे आधुनिकीकरण करणे, या योजनेंतर्गत रु.४,२३,६०,६००/- (अक्षरी रुपये चार कोटी तेवीस लक्ष साठ हजार सहाशे फक्त) इतक्या
# Page 2
शासन निर्णय क्रमांकः जेएलएम १२२२/प्र.क्र.१८४/तुरुंग-२
रकमेची खालील नमूद तक्यानुसार डिझेल जनित्र संच (Diesel Generator Set -30 Kva) खरेदी करण्यास या शासन निर्णयान्वये प्रशासकीय मान्यता देण्यात येत आहे.
---------------------------------------------------------------------------------------
| अ.क्र. | उपकरणाचे नाव | नग संख्या | प्रति नग अंदाजित किंमत रु. | एकुण अंदाजित खरेदी किंमत रु. |
| 1 | Diesel Generator Set (30 KVA) | ३४ | रु.१२,४५,९००/ | रु.४,२३,६०,६००/ |
---------------------------------------------------------------------------------------
२. सदर खरेदी उद्योग, उर्जा व कामगार विभाग, क्र. भांखस-२०१४/प्र.क्र.८२/भाग-II/ उद्योग-४, दिनांक १.१२.२०१६ व क्र. संकीर्ण २०१६/प्र.क्र.२१५/उद्योग-४, दिनांक २४.८.२०१७ मधील नमूद तरतूदींच्या अनुषंगाने विहीत पध्दतीचा अवलंब करुन केली जाईल याची काटेकोरपणे खात्री करावी.
३. वित्त विभाग, शासन निर्णय क्र. विअप्र-२०१३/प्र.क्र.३०/विनियम, भाग-२, दिनांक १७.४.२०१५ भाग पहिला, उप विभाग दोन मधील अ.क्र. ४ नियम ७ मधील अटीस अधीन राहून प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.
४. यावरील होणारा खर्च हा मागणी क्र. बी-५, मुख्य लेखाशिर्ष २०५६ तुरुंग (००) (१०१) तुरुंग (००) (१८) तुरुंगातील सुरक्षा व्यवस्थेचे आधुनिकीकरण करणे २०५६०२२२ (योजनांतर्गत योजना) ५२- यंत्र सामग्री व साधन सामग्री, या लेखाशिर्षाखाली सन २०२२-२३ या आर्थिक वर्षाकरिता मंजूर अनुदानातून भागविण्यात यावा व सदर अनुदान खर्चाबाबतचे मासिक विवरणपत्र व उपयोगिता प्रमाणपत्र शासनास सादर करण्यात यावेत.
# Page 3