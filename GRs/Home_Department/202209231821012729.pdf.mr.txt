# Page 1
राज्यात ई-चलान प्रकल्प राबविण्यासाठी येणाऱ्या रु.९० कोटी इतक्या निधीच्या खर्चास तसेच या अनुषंगाने ई-चलान प्रकल्पाच्या वाढीव वाढीव खर्चास खर्चास सुधारीत प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः सीसीटी- ३६१७/प्र.क्र.२/भाग-२/पोल-३
गृह विभाग, २ रा मजला,
मंत्रालय, मुंबई - ४०० ०३२.
दिनांक : २३ सप्टेंबर, २०२२
वाचा - १. शासन निर्णय, सामान्य प्रशासन विभाग क्र. सीओएम-१०९८/प्र.क्र.२१२/९८/३९, दि.०५.१०.२००१, दि.०५.१०.२००२, दि.०५.११.२००२ व दि.०५.०८.२००५.
२. शासन निर्णय, गृह विभाग क्र. गृहआ-२०१५/प्र.क्र.२३०/आस्थापना-२, दि.२०.०५.२०१५.
३. शासन निर्णय, गृह विभाग क्र. संकीर्ण-२०१५/प्र.क्र.६४/विशा-३(अ), दि.०२.०६.२०१६, दि.२२.०३.२०१७ व दि.२०.०७.२०१७.
४. मा. मुख्य सचिव यांच्या अध्यक्षतेखालील उच्च स्तरीय शक्ती प्रदत्त समितीच्या दिनांक १०.११.२०१६ रोजीच्या बैठकीचे इतिवृत्त.
५. शासन निर्णय, गृह विभाग क्र. सीसीटी- ३६१७/प्र.क्र.२/पोल-३, दि.०५.०६.२०१७, दि.०३.०२.२०१८ व दि.१२.११.२०१८.
६. महाराष्ट्र शासनाच्या वतीने अपर पोलीस महासंचालक (वाहतुक) आणि मे. टेलिकम्युनिकेशन्स कन्सल्टंट्स इंडिया लिमिटेड यांचे दरम्यान दि.११.१२.२०१८ रोजी झालेला करार.
७. अपर पोलीस महासंचालक (वाहतूक) क्र.३२८४/२०१८, दि.११.१२.२०१८ चे कार्यादेश.
८. अपर पोलीस महासंचालक (वाहतुक), महाराष्ट्र राज्य, मुंबई यांचे पत्र क्र.२०५१/२०२२, दि.१०.०६.२०२२.
९. अपर मुख्य सचिव (गृह) यांच्या अध्यक्षतेखालील उच्च स्तरीय शक्ती प्रदत्त समितीच्या दिनांक १५.११.२०१७, दि.१३.०५.२०१९, दि.१४.०८.२०१९ व दि.१३.०७.२०२२ रोजीच्या बैठकीचे इतिवृत्त.
प्रस्तावना - शासन निर्णय, गृह विभाग दि.०२.०६.२०१६ अन्वये अपर मुख्य सचिव (गृह) यांच्या अध्यक्षतेखाली गठीत करण्यात आलेल्या उच्च स्तरीय शक्ती प्रदत्त समितीची पुनर्रचना करण्यात आली. तसेच शासन निर्णय, गृह विभाग दि.२२.०३.२०१७ अन्वये उच्च
# Page 2
शासन निर्णय क्रमांकः सीसीटी- ३६१७/प्र.क्र.२/भाग-२/पोल-३
स्तरीय शक्ती प्रदत्त समितीच्या कार्यकक्षामध्ये गृह विभागातील सर्व तंत्रज्ञान विषयक प्रकल्पांचा समावेश करण्यात आला आहे.
राज्यातील वाहनांची संख्या दिवसेंदिवस वाढत असुन त्यामुळे वाहतुक कोंडी व इतर समस्या निर्माण होत आहेत. वाहतुक नियमांचे उल्लंघन करणा-यांकडुन दंड वसुलीदरम्यान वाहतुक पोलीस कर्मचारी / अधिकारी यांना अडचणींना सामोरे जावे लागत आहे. त्यामुळे वाहतुक समस्यांवर अंकुश ठेवणे व कसुरदार व्यक्तींवर प्रभावी तथा पारदर्शकपणे कारवाई करण्यासाठी राज्यात ई-चलान प्रकल्प राबविण्यास व त्यासाठी येणा-या रु.५९,१२,३१,५०७/- (रुपये एकोणसाठ कोटी बारा लाख एकतीस हजार पाचशे सात फक्त) इतक्या निधीच्या खर्चास प्रशासकीय मान्यता गृह विभाग, शासन निर्णय दि.०३.०२.२०१८ नुसार देण्यात आली आहे. तसेच शासन निर्णय, गृह विभाग दि.०३.०२.२०१८ अन्वये ई-चलान प्रकल्पासाठी अपर पोलीस महासंचालक (वाहतुक), महाराष्ट्र राज्य, मुंबई यांचे अध्यक्षतेखाली प्रकल्प अंमलबजावणी समिती (PIC) गठीत करण्यात आली आहे. सदर समितीमार्फत प्रकल्पाची अंमलबजावणी व देखरेख करण्यात येत आहे.
ई-चलान प्रकल्पाच्या निविदा प्रक्रीयेतुन पात्र ठरलेल्या पुरवठादाराच्या निवडीस उच्चस्तरीय शक्ती प्रदत्त समितीने दि.०७.०९.२०१८ च्या बैठकीत मान्यता दिलेली आहे.
त्यानुसार महाराष्ट्र शासनाच्या वतीने अपर पोलीस महासंचालक (वाहतुक) आणि मे.टेलिकम्युनिकेशन्स कन्सल्टंट्स इंडिया लिमिटेड यांचे दरम्यान दि.११.१२.२०१८ रोजी पाच वर्षांचा करार करण्यात आलेला आहे. तसेच संदर्भ क्र.७ येथील पत्राद्वारे मे.टेलिकम्युनिकेशन्स कन्सल्टंट्स इंडिया लिमिटेड यांना कार्यादेश देण्यात आले आहे.
ई-चलान प्रकल्प कराराच्या तरतुदीप्रमाणे पुरवठादार मे. टेलिकम्युनिकेशन्स कन्सल्टंट्स इंडिया लिमिटेड यांना प्रत्येक ई-चलान व्यवहाराकरिता याप्रमाणे प्रत्येक तिमाहीकरिता रक्कम देय आहे.
अपर पोलीस महासंचालक (वाहतुक), महाराष्ट्र राज्य, मुंबई यांनी संदर्भ क्र.८ येथील पत्रान्वये वन स्टेट वन ई चलान प्रकल्प अंमलबजावणी समितीच्या बैठकीचे (PIC) इतिवृत्त सादर केले होते. त्यानुसार अपर मुख्य सचिव (गृह) यांच्या अध्यक्षतेखालील उच्च स्तरीय शक्ती प्रदत्त समितीच्या (HPC) दि.१३.०७.२०२२ रोजीच्या बैठकीत ई-चलान प्रकल्पासाठी येणाऱ्या रु.९० कोटी इतक्या अतिरिक्त निधीच्या कार्यान्वयन तसेच देखभाल व दुरुस्तीच्या (Operation & maintenance) प्रस्तावास मान्यता देण्यात आली व त्यानुसार एकूण रु.१४९ कोटी इतक्या निधीच्या खर्चास मान्यता देण्यात आली आहे. त्यानुसार ई-चलान प्रकल्पाच्या सुधारीत खर्चास प्रशासकीय मान्यता देण्याची बाब शासनाच्या विचाराधिन होती. त्यानुषंगाने शासनाने खालीलप्रमाणे निर्णय घेतला आहे.
पृष्ठ ४ पैकी २
# Page 3
शासन निर्णय क्रमांकः सीसीटी- ३६१७/प्र.क्र.२/भाग-२/पोल-३
शासन निर्णय -
शासन निर्णय, गृह विभाग दि.०२.०६.२०१६ अन्वये अपर मुख्य सचिव (गृह) यांच्या अध्यक्षतेखाली गठीत करण्यात आलेल्या उच्च स्तरीय शक्ती प्रदत्त समितीने दि.१३.०७.२०२२ रोजीच्या बैठकीत दिलेल्या मान्यतेनुसार राज्यात ई-चलान प्रकल्पाच्या कार्यान्वयन तसेच देखभाल व दुरुस्तीसाठी (Operation & maintenance) येणाऱ्या रु.९० कोटी इतक्या अतिरिक्त निधीच्या खर्चास मान्यता देण्यात येत आहे. तसेच ई-चलान प्रकल्पाच्या एकूण रु.१४९ कोटी इतक्या खर्चास सुधारीत प्रशासकीय मान्यता देण्यात येत आहे.
२. सदर प्रकल्प हा व्यवहार आधारित पध्दतीनुसार (Transaction based model) राबविण्यात येणार आहे. सदर प्रकल्पाचे कार्यान्वयन तसेच देखभाल व दुरुस्ती प्रकल्प संचालकाकडून (SI) करण्यात येत आहे. तसेच सदर प्रकल्पाचे GRAS प्रणालीसोबत एकात्मीकरण करण्यात येणार असून वाहतुक नियमांचे उल्लंघन करणाऱ्यांकडून वसूल करण्यात आलेल्या ई-चलान/दंडाची रक्कम GRAS प्रणालीमार्फत शासकीय कोषागारात जमा करण्यात येत आहे.
३. सदर प्रकल्पाची अंमलबजावणी व देखरेख करण्याची कार्यवाही अपर पोलीस महासंचालक (वाहतुक), महाराष्ट्र राज्य, मुंबई यांच्या अध्यक्षतेखालील समितीमार्फत करण्यात येत आहे. सदर समितीने प्रकल्पाच्या कामकाजाचा वेळोवेळी आढावा घ्यावा.
४. सदर प्रकल्पासाठी येणारा खर्च हा “मागणी क्र.१, २०५५- पोलीस (००) ११५, पोलीस दलाचे आधुनिकीकरण (०१) विविध तंत्रज्ञान विकास प्रकल्प (०१) (०१) तंत्रज्ञान विकास प्रकल्प (२०५५ ए०३२), ५२ यंत्रसामुग्री व साधनसामुग्री,” या लेखाशीर्षाखाली खर्ची टाकण्यात यावा व मंजूर अनुदानातून भागविण्यात यावा.
# Page 4