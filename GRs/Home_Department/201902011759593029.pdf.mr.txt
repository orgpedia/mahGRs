# Page 1
म.रा., पोलीस गृहनिर्माण व कल्याण महामंडळ मर्या. यांच्याकडील अखर्चित निधीच्या दीडपट किंमतीच्या मर्यादेत बांधकाम प्रस्तावांना प्रशासकीय मान्यता प्रदान करण्यास मंजुरी देणेबाबत.
महाराष्ट्र शासन
गृह विभाग
शासन निर्णय क्रमांक बैठक-१०१८/प्र.क्र.३६९/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक ०१ फेब्रुवारी २०१९.
वाचा : १) शासन निर्णय, वित्त विभाग, क्र. विअप्र-२०१३/ प्र.क्र.३०/ १३/ विनियम, भाग-२, दिनांक १७.०४.२०१५.
२) शासन परिपत्रक, नियोजन विभाग, क्र.ससमा-२०१०/ प्र.क्र.४८(भाग १)/का.-१४६१, दिनांक ११.०६.२०१८
३) शासन पत्र, गृह विभाग, क्र. बैठक-१०१८/प्र.क्र.३६९/पोल-७, दिनांक १२.११.२०१८.
४) व्यवस्थापकीय संचालक, म.रा., पोलीस गृहनिर्माण व कल्याण महामंडळ मर्या., यांचे पत्र क्र. पोग्रम / लेखा शाखा / शासन निर्णयातून सूट / १८१/ २०१९, दिनांक १६.०१.२०१९.
५) म.रा., पोलीस गृहनिर्माण व कल्याण महामंडळ मर्या., यांचे पत्र क्र. पोगृम /लेखा-शाखा/ न.क्र.४४(१)/१९७/२०१९, दिनांक १८.०१.२०१९.
प्रस्तावना.
“Thin spreading of financial resources " टाळण्यासाठी प्रशासनिक विभागांनी निवासी/ कार्यालयीन व इतर इमारतींच्या बांधकाम प्रस्तावांना विशिष्ट वित्तीय वर्षात प्रशासकीय मान्यता प्रदान करताना एकूण किंमतीची मर्यादा कशी परिगणित करावी, याबाबत दिनांक ११.०६.२०१८ रोजीच्या शासन परिपत्रकात तरतूद (सूत्र) करण्यात आली आहे.
२. तथापि, उक्त सूत्रामुळे म.रा. पोलीस गृहनिर्माण व कल्याण महामंडळ मर्या. यांना नवीन बांधकाम प्रस्ताव हाती घेण्यास अडचण होत आहे. म्हणून उक्त शासन परिपत्रकातील तरतुदींमधून सूट मिळण्यासंबंधीचा प्रस्ताव हा शासनास (गृह विभाग) सादर करणेबाबत उक्त महामंडळाच्या संचालक मंडळाच्या दिनांक ०६.१२.२०१८ रोजीच्या बैठकीत ठराव करण्यात आला ( ठराव क्र. १५१०) व त्यासंबंधी पुढील कार्यवाही करण्यासाठी व्यवस्थापकीय संचालक यांना प्राधिकृत करण्यात आले. त्या अनुसार, उक्त महामंडळास उक्त शासन परिपत्रकातील तरतुदींमधून सूट मिळावी म्हणून आवश्यक ते आदेश निर्गमित करण्याची विनंती व्यवस्थापकीय संचालक यांनी शासनास केली आहे.
# Page 2
शासन निर्णय क्रमांकः बैठक-१०१८/प्र.क्र.३६९/पोल-७
३. दिनांक ११.०६.२०१८ रोजीचे उक्त शासन परिपत्रक हे फक्त प्रशासनिक विभागांना लागू असून म.रा. पोलीस गृहनिर्माण व कल्याण महामंडळ मर्या. यांना लागू होत नाही.
तथापि, वित्तीय अधिकार नियम पुस्तिका, भाग पहिला, उपविभाग-५, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४, “इमारतीच्या बांधकामाच्या नकाशास व अंदाजित खर्चास (वित्तीय मान्यता धरुन) प्रशासकीय मान्यता देणे,” या वित्तीय शक्तीच्या बाबतीत विहित करण्यात आलेल्या अट क्र.१० अनुसार “गेल्या तीन वर्षात उपलब्ध झालेल्या सरासरी निधीच्या १.२५ पट रकमेपेक्षा जास्त किंमतीच्या प्रशासकीय मान्यता एका वर्षी देता येणार नाहीत." म्हणून, उक्त अटीला म. रा. पोलीस गृहनिर्माण व कल्याण महामंडळ मर्या. यांच्या बाबतीत अपवाद करण्याची बाब शासनाच्या विचाराधीन होती.
शासन निर्णय.
शासन निर्णय, वित्त विभाग, क्र. विअप्र- २०१३/ प्र.क्र.३० / १३/ विनियम, भाग - २, दिनांक १७.०४.२०१५, वित्तीय अधिकार नियम पुस्तिका, भाग पहिला, उपविभाग-५, अनुक्रमांक 9, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४, “इमारतीच्या बांधकामाच्या नकाशास व अंदाजित खर्चास (वित्तीय मान्यता धरुन) प्रशासकीय मान्यता देणे,” या वित्तीय शक्तीच्या बाबतीत विहित करण्यात आलेल्या अट क्र.१० यास, एक खास बाब म्हणून अपवाद करुन, म.रा. पोलीस गृहनिर्माण व कल्याण महामंडळ मर्या. यांना त्यांच्याकडील अखर्चित निधीच्या दीडपट किंमतीच्या मर्यादेत बांधकाम प्रस्तावांना प्रशासकीय मान्यता प्रदान करण्यास, याद्वारे, मंजुरी देण्यात येत आहे.
२. उक्त मंजुरी ही सन २०१८-१९ व २०१९-२० या वित्तीय वर्षांसाठी लागू राहील.
३. उक्त शासन निर्णय हा अनौपचारिक संदर्भ क्र. २७९/ १४६१, दिनांक २४.०१.२०१९ आणि अनौपचारिक संदर्भ क्र. ४०/१९/व्यय - ७, दिनांक २९.०१.२०१९, यांच्या अन्वये मिळालेल्या अनुक्रमे नियोजन विभाग व वित्त विभाग यांच्या सहमतीने निर्गमित करण्यात येत आहे.
# Page 3