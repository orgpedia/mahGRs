# Page 1
कोल्हापूर जिल्हयातील राजारामपुरी पो.स्टे., येथे दाखल गु.र.क्र.१३६/२०१९ या गुन्हयातून उद्भवणा-या मा. विशेष मोक्का न्यायालय, पुणे येथील न्याय प्रकरणात मा. न्यायालयात शासनाची बाजू प्रभावीपणे मांडण्यासाठी विशेष सरकारी अभियोक्ता म्हणून नियुक्त करण्यात आलेल्या अॅड. श्री. अवधूत चिमलकर यांना व्यावसायिक फी मंजूर करण्याबाबत.
महाराष्ट्र शासन
गृह विभाग
शासन निर्णय क्रमांक: एसपीपी १०१९/प्र.क्र. ३२०/पोल-१०
हुतात्मा राजगुरु चौक, मादाम कामा मार्ग,
२ रा मजला, मंत्रालय, मुंबई - ४०० ०३२,
दिनांक : १५ डिसेंबर, २०२०
संदर्भ :- विधी व न्याय विभाग, शासन अधिसूचना क्र. एसपीपी-२०१९/यु.ओ.आर.५५/का-१४, दि.२०/०८/२०१९
प्रस्तावनाः कोल्हापूर जिल्हयातील राजारामपुरी पो.स्टे., येथे दाखल गु.र.क्र.१३६/२०१९ या गुन्हयातून उद्भवणा-या मा. विशेष मोक्का न्यायालय, पुणे येथील न्याय प्रकरणामध्ये शासनाची बाजू प्रभावीपणे मांडण्याकरीता विशेष सरकारी अभियोक्ता म्हणून अॅड. श्री. अवधूत चिमलकर यांची संदर्भाधीन अधिसूचनेन्वये नियुक्ती करण्यात आली आहे. मा. विशेष मोक्का न्यायालय, पुणे येथे शासनाच्यावतीने न्यायालयीन कामकाज हाताळणा-या अॅड. श्री. अवधूत चिमलकर यांना व्यावसायिक फी मंजूर करण्याची बाब शासनाच्या विचाराधीन होती.
शासन निर्णय: मा. विशेष मोक्का न्यायालय, पुणे येथे शासनाच्यावतीने न्यायालयीन कामकाज हाताळणा-या अॅड. श्री. अवधूत चिमलकर यांना खालीलप्रमाणे व्यावसायिक फी अदा करण्यास मान्यता देण्यात येत आहे :
मा. विशेष मोक्का न्यायालय, पुणे अ) प्रतिदिन न्यायालयीन परिणामकारक सुनावणी फी - ३०,०००/- (रुपये तीस हजार फक्त) ब) विचारविनिमय फी (प्रति तास) (कमाल मर्यादेची अटीशिवाय)- ३,०००/- (रुपये तीन हजार फक्त) क) प्रवास खर्च- ३,०००/- (रुपये तीन हजार फक्त)
२. अॅड. श्री. अवधूत चिमलकर यांना अनुज्ञेय असलेल्या व्यावसायिक फीचे प्रदान दर दोन महिन्याच्या न्यायालयीन कामकाजानंतर करण्यात यावे. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उप अधिक्षक दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकांकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान अॅड. श्री. अवधूत चिमलकर यांना होणार नाही, याची दक्षता संबंधित पोलिस उप अधिक्षक यांनी घ्यावी.
# Page 2
शासन निर्णय क्रमांकः एसपीपी १०१९/प्र.क्र. ३२०/पोल-१०
३. यासाठी येणारा खर्च या विभागाच्या “ मागणी क्रमांक बी-१, २०५५ पोलीस - (००) १०९, जिल्हा पोलीस (००) (०१) जिल्हा पोलीस दल - (२०५५०१६८) - २८ व्यावसायिक सेवा " या लेखाशिर्षाखालील त्या-त्या आर्थिक वर्षाच्या मंजूर अनुदानातून मासिक निधी विवरणपत्रानुसार भागविण्यात यावा.
४. हा शासन निर्णय वित्त विभागाच्या अनौ.सं.क्र.४८६/२०/व्यय-७, दि. २५/११/२०२० अन्वये मिळालेल्या शासन मान्यतेनुसार निर्गमित करण्यात येत आहे.