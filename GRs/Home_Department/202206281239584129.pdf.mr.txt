# Page 1
वडसा-देसाईगंज-गडचिरोली या नवीन रेल्वे मार्गाकरीता राज्य हिश्श्याचा रु.३० कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-०५२२/प्र.क्र.१४२/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- २८ जून, २०२२
वाचा : १) गृह विभाग, शासन निर्णय क्र. आरएलवाय-११०९/प्र.क्र.२४५/परिवहन-५, दिनांक ११ फेब्रुवारी, २०१०.
२) गृह विभाग, शासन निर्णय क्र. आरएलवाय-२०१४/प्र.क्र.८५/परिवहन-१, दिनांक ५ फेब्रुवारी, २०१५
३) गृह विभाग, शासन निर्णय क्र. आरएलवाय-११०९/प्र.क्र.२४५/२००९/परि-५, दिनांक २५ जून, २०१५.
४) गृह विभाग, शासन निर्णय क्र. आरएलवाय-११०९/प्र.क्र.२४५/२००९/परि-५, दिनांक २७ जानेवारी, २०२२.
५) उप मुख्य अभियंता (बांधकाम), दक्षिण पूर्व मध्य रेल्वे, नागपूर यांचे पत्र क्र.DCE/C/१/NGP/WSA-GADR/S-५४, दिनांक २८.०५.२०२२.
प्रस्तावना : राज्यातील ग्रामीण विशेषत: अविकसित भागातील रेल्वे प्रकल्पांना गती मिळावी व लवकरात लवकर हे प्रकल्प पूर्ण व्हावेत, हा दृष्टिकोन समोर ठेऊन अशा प्रकल्पांमध्ये राज्य शासनाने काही प्रमाणात आर्थिक सहभाग देण्याचे धोरण स्विकारले आहे. त्यानुसार संदर्भाधीन क्र. १ येथील शासन निर्णयाद्वारे वडसा-देसाईगंज-गडचिरोली या नवीन रेल्वे प्रकल्पास ५०% आर्थिक सहभाग देण्याचा निर्णय घेण्यात आला होता. दरम्यानच्या काळात विविध कारणास्तव प्रकल्पाच्या खर्चात वाढ झाल्याने रेल्वे मंत्रालयाच्या विनंतीनुसार सदर रेल्वे प्रकल्पाच्या रु.४६९.२७ कोटी (राज्य हिस्सा रु.२३४.६४ कोटी) खर्चाच्या सुधारित अंदाजपत्रकास संदर्भाधीन क्र.३ येथील शासन निर्णयाद्वारे राज्य शासनाची मान्यता देण्यात आली आहे. सदर प्रकल्पास रु.४६.४१ कोटी इतकी रक्कम अदा करण्याबाबत रेल्वेने दिनांक २८.०५.२०२२ रोजीच्या पत्रान्वये कळविले आहे. त्यानुसार वडसा- देसाईगंज-गडचिरोली या नवीन रेल्वेमार्गाकरीता भूसंपादनासाठी रु.३० कोटी निधी वितरीत करण्याची बाब शासनाच्या विचाराधीन होती.
शासन निर्णय : वित्तीय सल्लागार व मुख्य लेखाधिकारी (निर्माण), दक्षिण पूर्व मध्य रेल्वे, विलासपूर (Financial Adviser and Chief Accounts Officer (Construction), South East Central Railway, Bilaspur) यांना प्रस्तावनेत नमूद प्रयोजनासाठी भूसंपादनासाठी रु.३० कोटी (तीस कोटी रुपये) इतकी रक्कम वितरीत करण्यास राज्य शासन या निर्णयाव्दारे मंजूरी देत आहे.
# Page 2
शासन निर्णय क्रमांकः आरएलवाय-०५२२/प्र.क्र.१४२/परिवहन-५
२. शासनाने उप सचिव/सह सचिव (अर्थसंकल्प), गृह विभाग यांना नियंत्रण अधिकारी व अवर सचिव, रोख शाखा, गृह विभाग, मंत्रालय, मुंबई-४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च मागणी क्र. बी - ७, ३००१ भारतीय रेल्वे धोरण निश्चिती, संचालन, संशोधन व इतर संकीर्ण संघटना, ००, ८००-इतर खर्च, (००), (००) (०२)-रेल्वे प्रकल्पामध्ये राज्य शासनाचा सहभाग (३००१ ००५४), ३२-अंशदाने या लेखाशिर्षाखाली खर्ची टाकण्यात यावा व तो सन २०२२-२३ या वर्षासाठी मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते.
त्यानुसार तपासणी करावयाच्या सुचीत नमूद केलेल्या सर्व अटी व शर्तींचे पालन करण्यात आले आहे.
५. प्रमाणित करण्यात येते की, शासन निर्णय, वित्त विभाग क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ सोबतच्या परिशिष्टातील अनुक्रमांक ९ मधील क्रमांक १ ते १० मधील अटींची पूर्तता होत आहे.
६. सदर शासन निर्णय, नियोजन विभागाच्या अनौपचारिक संदर्भ क्र.१०९/१४६१, दिनांक ०८.०६.२०२२ व वित्त विभागाच्या अनौपचारिक संदर्भ क्र.२१६/२०२२/व्यय-८, दिनांक २१.०६.२०२२ अन्वये देण्यात आलेल्या मान्यतेनुसार निर्गमित करण्यात येत आहे.
# Page 3