# Page 1
सहाय्यक सरकारी अभियोक्ता, गट-"अ" या पदावर सरळसेवेने नियुक्ती करण्याबाबत.
महाराष्ट्र शासन
गृह विभाग
शासन आदेश क्र. डीपीपी-१०२२/प्र.क्र.१९९/पोल-१०
दुसरा मजला, मादाम कामा मार्ग,
हुतात्मा राजगुरु चौक, मंत्रालय,
मुंबई-४०० ०३२.
दिनांक :- १३ मार्च,२०२३
संदर्भ :- १) शासन मागणीपत्र पत्र क्र. डीपीपी-२०१३/प्र.क्र.२०६/पोल-१०,दि.११.०५.२०१५ २)महाराष्ट्र लोकसेवा आयोगाचे पत्र क्रमांक:- ९८६(१०)/१५६७/आठ/एकोणतीस, दि. २६.०८.२०२२ शासन आदेश : महाराष्ट्र लोकसेवा आयोगाने वरील संदर्भ २ च्या पत्रान्वये खालील दोन उमेदवारांची सहाय्यक सरकारी अभियोक्ता या पदाकरिता शिफारस केली होती.
खालील दोन उमेदवारांची "महाराष्ट्र शासकीय गट अ व गट ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियम, २०२१" मधील तरतूदीनुसार "परिविक्षाधीन सहाय्यक सरकारी अभियोक्ता,गट-अ" या पदावर त्यांच्या नावापुढे दर्शविलेल्या ठिकणी स्थानापन्न नियुक्ती करण्यात येत आहे.
--------------------------------------------------------------------------------------------------
| अ.क्र. | शिफारस क्र. | नांव | प्रवर्ग | वाटप करण्यात आलेला महसूली विभाग | नियुक्तीचा जिल्हा |
| १. | १९५ | श्रीमती व्रंदा प्रल्हादराव सदगुरु (इ.मा.व) | अराखीव (महिला) वर्गवारीकरिता | औरंगाबाद | औरंगाबाद |
| २. | २५१ | श्रीमती सोनेलबेन दादाभाई पवार (अ.जा) | अराखीव (महिला) वर्गवारीकरिता | पुणे | सोलापूर |
--------------------------------------------------------------------------------------------------
२. वरील उमेदवारांची नियुक्ती खालील अटी व शर्तींच्या अधीन राहून करण्यात येत आहे : १) संबंधित उमेदवारास नियुक्तीचे आदेश प्राप्त झाल्याच्या दिनांकापासून ३० दिवसांत नियुक्तीच्या ठिकाणी हजर व्हावे लागेल. अन्यथा त्यांना सेवाज्येष्ठता गमवावी लागेल.
२) परिविक्षा कालावधी ते नियुक्तीच्या पदावर रुजू झाल्याच्या दिनांकापासून २ वर्षाचा (प्रशिक्षण कालावधी धरुन) असेल.
३) या पदासाठी विहित केलेले प्रशिक्षण त्यांना पूर्ण करावे लागेल.
४) सदर परिविक्षाधीन सहाय्यक सरकारी अभियोक्ता यांना शासन निर्णय, सामान्य प्रशासन विभाग, क्रमांक प्रशिक्षण-२०००/प्र.क्र.६१/२००१/३९, दिनांक १९ मार्च, २००३ अन्वये संगणक हाताळणी / वापराबाबतचे शासन मान्यताप्राप्त आवश्यक ते प्रमाणपत्र नियुक्तीच्या दिनांकापासून दोन वर्षाच्या आत विभाग प्रमुखाकडे सादर करणे अनिवार्य राहिल. अन्यथा प्रस्तुत पदावरील त्यांच्या सेवा समाप्त करण्यात येतील.
# Page 2
शासन आदेश क्रमांकः डीपीपी-1022/प्र.क्र.199/पोल-10
५) सदर उमेदवारांची सेवाज्येष्ठता ही महाराष्ट्र लोकसेवा आयोगाने ठरविलेल्या गुणवत्ता क्रमांकानुसार राहिल.
नियुक्तीवर रुजू होण्यासाठी कराव्या लागणाऱ्या प्रवासासाठी उमेदवारांना प्रवास भत्ता मिळणार नाही.
७) उमेदवारांनी दोन वर्षाच्या परिविक्षा कालावधी किंवा त्यानंतर शासनाने विहित नियमानुसार वाढविलेला परिविक्षा कालावधी समाधानकारकरित्या पूर्ण केल्यानंतर त्यांची "सहाय्यक सरकारी अभियोक्ता" या संवर्गात नियमित नियुक्ती केली जाईल.
८) उमेदवार जर दोन वर्षांच्या कालावधीच्या आत किंवा वाढविलेल्या परिविक्षा कालावधीमध्ये कामाचा अपेक्षित दर्जा प्राप्त करुन शकले नाहीत आणि / किंवा विहित परिक्षा / चाचण्या उत्तीर्ण झाले नाहीत किंवा गैरवर्तणुकीबद्दली दोषी आढळले किंवा शासकीय सेवेत अभियोग्य नसतील तर त्यांची सेवा समाप्त करण्यात येईल.
९) नियमाप्रमाणे उमेदवारांना विहित मराठी व हिंदी भाषा परीक्षा उत्तीर्ण व्हावे लागेल.
१०) उमेदवारांना शासन निर्णय, वित्त विभाग, क्रमांक अंनिया-१००५/१२६/सेवा-४, दि.३१.१०.२००५ नुसार विहित केलेली परिभाषित अंशदायी निवृत्ती योजना लागू राहील.