# Page 1
रस्ता सुरक्षा अभियान २०२३ राबविण्याबाबत...
महाराष्ट्र शासन
गृह विभाग,
शासन परिपत्रक क्रमांक: एमव्हीआर-०१२३/प्र.क्र.०१/परि-२
गृह ( परिवहन विभाग, दुसरा मजला, हुतात्मा राजगुरू चौक,
मादाम कामा मार्ग, मंत्रालय, मुंबई ४०० ०३२.
दिनांक : १० जानेवारी, २०२३.
शासन परिपत्रक :
मोटार वाहन अपघातांस परिणामकारकरीत्या आळा बसावा व नागरिकांमध्ये वाहतूकीच्या नियमांचा प्रचार व प्रसार होण्याकरीता दरवर्षी संपूर्ण देशभरात " रस्ता सुरक्षा अभियान" आयोजीत करण्यात येते. केंद्र शासनाच्या रस्ता सुरक्षा अभियानासोबतच दि. ११ जानेवारी, २०२३ ते दि. १७ जानेवारी, २०२३ या कालावधीत रस्ता सुरक्षा अभियान २०२३ साजरा करण्यात येत आहे.
२. रस्ता सुरक्षा अभियानातंर्गत परिवहन विभाग, वाहतूक पोलीस विभाग, सार्वजनिक आरोग्य विभाग, सार्वजनिक बांधकाम विभाग, शालेय शिक्षण विभाग व इतर सर्वसंबंधित संस्था / संघटनांच्या सहकार्याने रस्ता सुरक्षिततेसाठी प्रचार, जनजागृती व जनप्रबोधनाकरिता विविध कार्यक्रम आयोजित करण्यात येतात.
३. वरीलप्रमाणे रस्ता सुरक्षेविषयी जनजागृती करण्यासाठी “रस्ता सुरक्षा अभियान” या अंतर्गत सर्व संबधित विभागाव्दारा करावयाच्या उपक्रमांची माहिती सोबत जोडलेल्या विवरणपत्रामध्ये नमूद केलेली आहे.
४. सदर कृती कार्यक्रमाची/मार्गदर्शक सूचनांची काटेकोरपणे अंमलबजावणी ही संबंधित विभागांच्या प्रमुखांनी सुनिश्चीत करावी.
५. राज्यातील प्रत्येक जिल्हयासाठी जिल्हा रस्ते सुरक्षा समिती गठीत करण्यात आली आहे. या समितीने रस्ता सुरक्षा अभियान २०२३ करीता जिल्ह्यातील अंमलबजावणी/नियोजनाबाबत समितीची बैठक घेऊन संबंधितांना निर्देश देण्यात यावेत व सदरचे अभियान यशस्वी करण्याकरीता सर्वतोपरी प्रयत्न करण्यात यावेत.
६. या कार्यक्रमाच्या अंमलबजावणीसाठी परिवहन आयुक्त, महाराष्ट्र राज्य, मुंबई व अपर पोलीस महासंचालक (वाहतूक), महाराष्ट्र राज्य, मुंबई यांनी समन्वयक म्हणून कार्यवाही करावयाची असून याबाबत केलेल्या कार्यवाहीचा कार्यपालन अहवाल त्यांनी शासनास सादर करावा.
# Page 2
शासन परिपत्रक क्रमांकः एमव्हीआर-०१२३/प्र.क्र.०१/परि-२
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13