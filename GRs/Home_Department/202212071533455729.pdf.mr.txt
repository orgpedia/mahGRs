# Page 1
स्वातंत्र्याच्या अमृत महोत्सवी वर्ष स्मरणार्थ पोलीस दलातील अधिकारी / कर्मचारी यांना “स्वातंत्र्य दिन अमृत महोत्सवी पदक” प्रदान करण्यास शासन मंजुरी देणेबाबत.
महाराष्ट्र शासन
गृह विभाग
शासन निर्णय क्रमांक : पीएमडी-०५२२/प्र.क्र. ३९६/पोल-१,
२ रा मजला, मंत्रालय, मादाम कामा मार्ग,
हुतात्मा राजगुरु चौक, मुंबई- ४०००३२.
दिनांक :- ०२ डिसेंबर २०२२.
संदर्भ :- कार्यालयीन ज्ञापन, भारत सरकार, रक्षा मंत्रालय, क्र.३(१७)/२०२१, डी (सेरेमोनियल्स), दि. १२.०८.२०२२.
प्रस्तावना : कार्यालयीन ज्ञापन, भारत सरकार, रक्षा मंत्रालय, क्र.३(१७)/२०२१/ डी (सेरेमोनियल्स), दि. १२.८.२०२२ द्वारे, स्वातंत्र्याच्या अमृत महोत्सवी वर्ष स्मरणार्थ “स्वातंत्र्य दिन अमृत महोत्सवी पदक” प्रदान करण्याबाबत सूचित केले आहे.
२. “स्वातंत्र्य दिन अमृत महोत्सवी पदक” हे पदक दिनांक १५ ऑगस्ट २०२२ रोजी, भूदल, नौदल, सेनादल, सशस्त्र बल, रेल्वे सुरक्षा बल, पोलीस दल, अग्निशमन दल, इ. सेवेत कार्यरत असलेल्या पोलीस अधिकारी/ कर्मचारी यांना प्रदान केले जाईल, असे सूचित केले आहे. उक्त पदक राज्य पोलीस दलातील अधिकारी/ कर्मचारी यांना प्रदान करणे व त्यासाठी निधी उपलब्ध करुन देण्याची बाब शासनाच्या विचाराधीन होती.
शासन निर्णय :
स्वातंत्र्याच्या अमृत महोत्सवी वर्ष स्मरणार्थ, दिनांक १५.८.२०२२ रोजी कार्यरत राज्य पोलीस दलातील अधिकारी/कर्मचारी यांना “स्वातंत्र्य दिन अमृत महोत्सवी पदक” प्रदान करण्यास, याद्वारे, शासन मंजुरी देण्यात येत आहे.
२. “स्वातंत्र्य दिन अमृत महोत्सवी पदक” यासाठी येणारा खर्च प्रत्येकी रु. ९६/- इतका आहे. राज्य पोलीस दलातील एकूण संख्याबळ अदमासे २ लक्ष, २५ हजार इतके असून, त्यासाठी येणारा अंदाजित खर्च रु.२.२५ कोटी इतका आहे. उक्त खर्च रुपये पाच कोटी पेक्षा कमी असल्याने, शासकीय विहित नियम व कार्यपद्धतीस अनुसरुन, तो गृह विभाग, मागणी क्र. बी-१, २०५५ पोलीस, ००, १०९, जिल्हा पोलीस (००) (००) (०१) जिल्हा पोलीस बल (दत्तमत) (अनिवार्य) (२०५५०१६८), २१- पुरवठा व सामग्री” या लेखाशीर्षाखाली चालू वित्तीय वर्षात (२०२२-२३) उपलब्ध अनुदानातून भागविण्यात यावा.
# Page 2
शासन निर्णय क्रमांकः पीएमडी-०५२२/प्र.क्र. ३९६/पोल-१