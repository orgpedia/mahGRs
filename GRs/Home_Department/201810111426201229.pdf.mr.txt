# Page 1
श्री. रावसाहेब कोरे, दुय्यम निरीक्षक (गट-क), राउशु यांच्या पदस्थापनेबाबत.
महाराष्ट्र शासन
गृह विभाग
शासन आदेश क्रमांक- इएसटी- १२१५/प्र.क्र.१८२/राउशु-१
मंत्रालय, मुंबई- ४०० ०३२.
दिनांक :- ११ ऑक्टोबर, २०१८.
वाचा: १) शासन निर्णय, गृह विभाग, क्र. इएसटी-१२१५/प्र.क्र.१८२/राउशु-१, दि.१३.०८.२०१८.
२) आयुक्त, राज्य उत्पादन शुल्क, यांचे पत्र क्र. इएसटी ११२०१७/२८/२-अ-२, दि.२९.०९.२०१८.
आदेश
श्री. रावसाहेब कोरे, दुय्यम निरीक्षक (गट- क), राज्य उत्पादन शुल्क यांना संदर्भाधीन दि.१३.०८.२०१८ च्या आदेशान्वये दुय्यम निरीक्षक, विभागीय भरारी पथक, कोल्हापूर विभाग, कोल्हापूर या रिक्त पदावर पदस्थापना देण्यात आली आहे. तथापि, आयुक्त, राज्य उत्पादन शुल्क यांनी दि.२९.०९.२०१८ च्या पत्रान्वये सादर केलेल्या प्रस्तावानुसार प्रशासकीय बाबी विचारात घेता श्री. कोरे यांचे पदस्थापनेमध्ये अंशतः बदल करून त्यांना दुय्यम निरीक्षक, सी-१ विभाग, नागपूर येथे रिक्त पदी पदस्थापना देण्यात येत आहे.
२. बदलीचे हे आदेश तात्काळ अंमलात येतील. बदली झालेल्या अधिकाऱ्याने बदली नंतरच्या पदस्थापनेचा कार्यभार तात्काळ स्वीकारावा. बदली आदेशाची अंमलबजावणी तात्काळ व कार्यक्षमरित्या होण्याकरिता आयुक्त, राउशु यांचे मार्फत खालीलप्रमाणे कार्यवाही करण्यात यावी.
अ) बदलीबाबतचे आदेश प्राप्त झाल्यानंतर बदली झालेल्या अधिकाऱ्याला तात्काळ कार्यमुक्त करावे. बदली झालेले अधिकारी त्यांच्या सध्याच्या पदावरून कार्यमुक्त होऊन रुजू होण्यासाठी आल्यानंतर त्यांना विनाविलंब रुजू करून घ्यावे. सदर अधिकाऱ्याला रुजू करुन न घेतल्यामुळे काम न देता सक्तीचा प्रतिक्षाकाळ ठरवून वेतन व भत्ते देण्याचा प्रसंग उद्भवल्यास संबंधीत अधिकाऱ्यांना जबाबदार धरण्यात येईल.
ब) संबंधित अधिकाऱ्याला नवीन नियुक्तीच्या जागी हजर होण्यासाठी कोणत्या दिनांकास कार्यमुक्त केले आणि ते नवीन नियुक्तीच्या जागी कोणत्या दिनांकास हजर झाले याबाबत शासनास त्वरीत कळवावे.
३. बदलीच्या आदेशात बदल करून घेण्यासाठी कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.
# Page 2
शासन आदेश क्रमांकः इएसटी-१२१५/प्र.क्र.१८२/राउशु-१