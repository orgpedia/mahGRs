# Page 1
मोटार वाहन विभागात (परिवहन कार्यालयात) सुरु केलेल्या कॉलसेंटरला व त्यामधील कार्यरत कर्मचा-यांच्या सेवेस मुदतवाढ देणे व त्यासाठीच्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०११७/प्र.क्र.१२/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक : २५ जानेवारी २०१८
वाचा :- १) शासनाचे समक्रमांकाचे दि.२७/४/२०१७ चे ज्ञापन.
२) शासनाचे समक्रमांकाचे दि. ७/८/२०१७ चे ज्ञापन.
३) शासनाचे समक्रमांकाचे दि.१२/९/२०१७ चे ज्ञापन.
४) परिवहन आयुक्त कार्यालय यांचे क्र. पआका/का.११/संगणक/Veenus/ २०१७/जा.क्र.१५५५९, दि.१०/११/२०१७.
५) अवर सचिव (आयटी), माहिती व तंत्रज्ञान संचालनालय, म. शा. यांचे क्र.डीआयटी- २०१३/प्र.क्र.७२/३९, दि.७/८/२०१७ रोजीचे पत्र.
प्रस्तावना - राज्यातील परिवहन कार्यालयाकडे प्राप्त होणारे अर्ज परिपूर्ण असण्याकरिता नागरिकांना/ ऑनलाईन अर्ज भरताना येणाऱ्या अडचणींचे निरसन होण्याकरिता व योग्यवेळी सर्व माहिती अर्जदारास मिळण्याकरिता परिवहन कार्यालयात कॉलसेंटरची स्थापना करणे, कॉलसेंटर वर अनुज्ञप्ती नोंदणी / परवाना शुल्क इत्यादी सर्व माहिती देण्याकरिता संदर्भाधीन क्र. १ वरील दि.२७/४/२०१७ च्या ज्ञापनान्वये प्रशासकीय मंजूरी देण्यात आली होती. तसेच सदर कॉल सेंटर साठी संदर्भाधीन क्र. १ वरील दि.२७.४.२०१७ व क्र. २ वरील दि. ७.८.२०१७ च्या ज्ञापनान्वये एकूण ६ कर्मचाऱ्यांची नियुक्ती मे.
व्हीनस कन्सल्टन्सी यांचेमार्फत करण्यास प्रशासकीय व वित्तीय मंजूरी दिली होती. संदर्भाधीन क्र. ३ वरील दि.१२.९.२०१७ चे ज्ञापनान्वये कॉल सेंटरकरीता आवश्यक कर्मचारी नियुक्त करण्याचे अधिकार परिवहन आयुक्त, महाराष्ट्र राज्य यांना प्रदान केले होते. सदर कॉल सेंटरची ६ महिन्यांची मुदत दि.११/११/२०१७ रोजी संपलेली असून सदर कॉलसेंटरला पुढे मुदतवाढ देण्याबाबतचा प्रस्ताव शासनाच्या विचाराधीन होता.
शासन निर्णय माहिती व तंत्रज्ञान विभागाने मान्यता दिल्यानुसार, संदर्भाधीन क्र. १ वरील दि.२७.४.२०१७ चे ज्ञापनान्वये स्थापित केलेल्या कॉलसेंटरला दि.१२.११.२०१७ ते दि.३१.३.२०१८ पर्यंत मुदतवाढ देण्यास आणि कॉलसेंटरसाठी कार्यरत असलेल्या ६ कर्मचाऱ्यांच्या सेवेस मुदतवाढ देण्यात येत आहे.
तसेच, सदर कर्मचाऱ्यांस प्रती व्यक्ती प्रती माह रु. २९५००/-+१८% जीएसटी याप्रमाणे ६
# Page 2
शासन निर्णय क्रमांकः एमव्हीडी-०११७/प्र.क्र.१२/परि-४
कर्मचाऱ्यांकरीता रु. ६,२६,५८०/- इतक्या खर्चास प्रशासकीय व वित्तीय मंजूरी देण्यात येत आहे.
प्रस्तुत मुदतवाढ दि. ३१.३.२०१८ नंतर आपोआप संपुष्टात येईल.
२. यासाठी येणारा खर्च हा "मागणी क्र. बी-३, लेखाशीर्ष २०४१, वाहनांवरील कर-००१, संचालन व प्रशासन (०१) परिवहन आयुक्त आस्थापना योजनेत्तर दत्तमत (२०४१ ००१८), १३ कार्यालयीन खर्च" या लेखाशीर्षाखाली सन २०१७-१८ या आर्थिक वर्षाकरीता उपलब्ध असलेल्या मंजूर अनुदानातून खर्ची टाकण्यात यावा.
३. सदरहू शासन निर्णय माहिती व तंत्रज्ञान विभागाने दि.१५.१.२०१८ रोजीच्या टिप्पणीन्वये दिलेल्या मान्यतेस अनुसरुन तसेच वित्त विभाग, शासन परिपत्रक क्र. अर्थसं-२०१७/प्र. क्र. ७५/अर्थ-३, दि.१८.४.२०१७ मधील परिच्छेद (अ) नुसार प्रशासकीय विभागास असलेल्या पुर्ण अधिकारानुसार निर्गमीत करण्यात येत आहे.