# Page 1
मा. सर्वोच्च न्यायालयाने सिव्हिल अपील क्र.३१२३ / २०२० वर दि.०९/०९/२०२० रोजी एसईबीसी आरक्षणास दिलेल्या अंतरिम स्थगितीच्या आदेशास अनुसरून सन २०१९ मधील पोलीस भरती संदर्भातील करावयाची कार्यवाही.
महाराष्ट्र शासन
गृह विभाग
शासन निर्णय क्रमांक- पोलीस १८१८/प्र.क्र.३६३/पोल-५अ
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक - १३ जानेवारी, २०२१
वाचा :- (१) शासन निर्णय, सामान्य प्रशासन विभाग क्र. राआधो-४०१९/प्र.क्र.३१/१६-अ, दि.२३/१२/२०२०.
(२) शासन निर्णय, गृह विभाग क्र. पोलीस १८१८/प्र.क्र.३६३/पोल-५अ, दि.०४/०१/२०२१.
प्रस्तावना :
महाराष्ट्र राज्य सामाजिक आणि शैक्षणिक मागास (एसईबीसी) वर्गाकरीता (राज्यातील शैक्षणिक संस्थांमधील जागांच्या प्रवेशाची आणि राज्यातील नियंत्रणाखालील लोकसेवांमधील नियुक्त्यांचे किंवा पदांचे) आरक्षण अधिनियम, २०१८ च्या अनुषंगाने मा. उच्च न्यायालयामध्ये दाखल करण्यात आलेल्या याचिकेवर मा. उच्च न्यायालयाने दि.२७/०६/२०१९ रोजी दिलेल्या निर्णयाविरुध्द मा. सर्वोच्च न्यायालयात सिव्हिल अपील क्र. ३१२३/२०२० व इतर याचिका दाखल करण्यात आल्या आहेत. सदरील याचिकांवर मा. सर्वोच्च न्यायालयाने दि.०९/०९/२०२० रोजीच्या आदेशान्वये अंतरीम स्थगिती दिलेली आहे.
मा. सर्वोच्च न्यायालयाने एसईबीसी आरक्षणास दिलेल्या उपरोक्त अंतरिम स्थगिती आदेशास अनुसरून सन २०१९ या वर्षामध्ये पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई या संवर्गातील रिक्त पदे भरण्यासंदर्भात प्रसिध्द केलेल्या जाहिरातीच्या अनुषंगाने कार्यवाही करण्याची बाब विचाराधीन होती.
शासन निर्णय :
पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई भरती-२०१९ च्या प्रक्रियेबाबत निर्गमित करण्यात आलेला संदर्भाधिन क्र. २ वरील दि.०४/०१/२०२१ चा शासन निर्णय या शासन निर्णयाद्वारे अधिक्रमित करण्यात येत असून याबाबत पुढीलप्रमाणे सुधारित आदेश देण्यात येत आहेत : मा. सर्वोच्च न्यायालयाने दि. ०९/०९/२०२० रोजी सिव्हिल अपील क्र. ३१२३ / २०२० व इतर याचिका यामध्ये दिलेल्या अंतरिम स्थगिती आदेशास अनुसरून, सन २०१९ या वर्षातील पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई या संवर्गातील रिक्त पदे भरण्यासंदर्भात प्रसिध्द केलेल्या जाहिराती संदर्भात सामाजिक व शैक्षणिक
# Page 2
शासन निर्णय क्रमांकः पोलीस १८१८/प्र.क्र.३६३/पोल-५अ
मागास प्रवर्गाकरीता (एसईबीसी) आरक्षण न ठेवता भरती प्रक्रिया पार पाडावी. सदरहू भरती प्रक्रिया पार पाडताना पुढीलप्रमाणे कार्यवाही करण्यात यावी : (9) मा. सर्वोच्च न्यायालयाने दि.०९/०९/२०२० रोजी सिव्हिल अपील क्र.३१२३/२०२० व इतर याचिका यामध्ये दिलेल्या अंतरिम स्थगिती आदेशास अनुसरून सन २०१९ या वर्षातील पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई या संवर्गातील रिक्त पदे भरण्यासंदर्भात प्रसिध्द केलेल्या जाहिरातीमधील सामाजिक व शैक्षणिक मागास प्रवर्गाकरीता (एसईबीसी) आरक्षित ठेवण्यात आलेली पदे खुल्या वर्गात वर्ग करण्यात यावीत.
(२) सामाजिक व शैक्षणिक मागास प्रवर्गातून पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई भरती-२०१९ साठी अर्ज सादर केलेल्या उमेदवारांना सामान्य प्रशासन विभाग, शासन निर्णय क्र. राआधो ४०१९ / प्र.क्र.३१/१६-अ, दि.२३/१२/२०२० मधील तरतुदी लागु राहतील. त्यानुसार संबंधित उमेदवारांना आर्थिकदृष्ट्या दुर्बल घटकांचे (EWS) प्रमाणपत्र प्राप्त करून त्यांच्या इच्छेनुसार या भरतीसाठी आर्थिकदृष्ट्या दुर्बल घटकांसाठीचा लाभ घेऊन या भरतीप्रक्रियेत सहभागी होता येईल.
(३) सामाजिक व शैक्षणिक मागास प्रवर्गातून पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई भरती-२०१९ साठी अर्ज सादर केलेल्या तथापि आर्थिकदृष्ट्या दुर्बल घटकांसाठीचा (EWS) लाभ न घेऊ इच्छिणाऱ्या मात्र खुल्या प्रवर्गासाठी असलेल्या अटी व शर्तींची पुर्तता करत आहेत अशा उमेदवारांचे अर्ज खुल्या प्रवर्गातून विचारात घेण्यात यावेत.
(8) पोलीस शिपाई, पोलीस शिपाई चालक, कारागृह शिपाई व रा. रा. पोलीस बल शिपाई भरती-२०१९ मधील प्रक्रियेच्या वरीलप्रमाणे सुधारित कार्यपध्दतीबाबत संबंधित घटक प्रमुखांकडून शुध्दीपत्रक निर्गमित करुन वरीलप्रमाणे सुचना सर्वसंबंधितांना देण्यात याव्यात.
तसेच आर्थिकदृष्ट्या दुर्बल घटकांचे (EWS) लाभ घेऊ इच्छिणाऱ्या सामाजिक व शैक्षणिक मागास प्रवर्गातील उमेदवारांना याबाबतचे प्रमाणपत्र प्राप्त विहीत प्राधिकरणाकडून प्राप्त करुन सादर करण्यासाठी त्याचप्रमाणे खुल्या प्रवर्गातून भरतीप्रक्रियेत समाविष्ट होऊ शकणाऱ्या सामाजिक व शैक्षणिक मागास प्रवर्गातील उमेदवारांना, खुल्या प्रवर्गासाठी असलेल्या परीक्षा शुल्काची रक्कम अदा करण्यासाठी, आवश्यक फरकाची रक्कम / फी शुल्क भरण्यासाठी शुध्दीपत्रकाच्या दिनांकापासून ४५ दिवसांची मुदत देण्यात यावी.
२. वरील सूचना या मा. सर्वोच्च न्यायालयात दाखल करण्यात आलेली सिव्हिल अपील क्र. ३१२३ / २०२० व इतर याचिकांमधील निर्णयाच्या तसेच राज्य शासनाने या कामी देण्यात आलेली अंतरीम स्थगिती उठविण्याकरीता दाखल केलेल्या अर्जाच्या निर्णयाच्या अधीन राहतील.
३. हा शासन निर्णय मा. सर्वोच्च न्यायालयातील सिव्हिल अपील क्र.३१२३ / २०२० व इतर याचिकांमधील अंतिम / अंतरिम निर्णयाच्या व / किंवा अंतरिम स्थगिती उठविण्याच्या अर्जाच्या अंतिम निकालापर्यंत लागू राहील.
४. वरील निर्णयाची अंमलबजावणी पोलीस महासंचालक यांनी तात्काळ करावी व केलेल्या कार्यवाहीचा अहवाल शासनाकडे सादर करावा.
पृष्ठ ३ पैकी २
# Page 3
शासन निर्णय क्रमांकः पोलीस १८१८/प्र.क्र.३६३/पोल-५अ