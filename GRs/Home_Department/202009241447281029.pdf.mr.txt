# Page 1
महासमादेशकांचे कार्यालय, होमगार्ड, महाराष्ट्र राज्य, मुंबई यांच्या आस्थापनेवरील उपमहासमादेशक या अस्थायी पदास मुदतवाढ मिळणेबाबत
महाराष्ट्र शासन
गृह विभाग
शासन निर्णय क्रमांक : एचजीएस-२०२०/प्र.क्र.६२/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२,
दिनांक : २४ सप्टेंबर, २०२०
वाचा: १) गृह विभाग, शासन निर्णय क्र. एचजीएस २०२०/प्र.क्र.६२/विशा-८ दि.२३.०६.२०२० २) वित्त विभाग, शासन निर्णय क्रमांक : पदनि-२०१६/प्र.क्र.८/१६ आ.पु.क.
दि.३१.०८.२०२०
३) होमगार्ड, महाराष्ट्र राज्य, मुंबई यांचे पत्र मस/कार्या-२/२०२०/११६०
दि.२६.०८.२०२०
प्रस्तावना :
महासमादेशक होमगार्ड, महाराष्ट्र राज्य, मुंबई या कार्यालयाच्या आस्थापनेवरील उपमहासमादेशक, या अस्थायी पदास दि.०१.०३.२०२० ते दि.३१.०८.२०२० पर्यंत संदर्भ क्रमांक १ येथील शासन निर्णय दि. २३.०६.२० अन्वये मुदतवाढ देण्यात आली होती. सदर मुदतवाढ दि.३१.०८.२०२० रोजी संपली आहे. वित्त विभाग शासन निर्णय दि.३१.०८.२०२० अन्वये आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१/०९/२०२० ते दि. २८/०२/२०२१ पर्यंत मुदतवाढ देण्याचे अधिकार प्रशासकीय विभागांना देण्यात आले आहेत. यास्तव महासमादेशक होमगार्ड
महाराष्ट्र राज्य, मुंबई या कार्यालयाच्या आस्थापनेवरील उपमहासमादेशक या अस्थायी पदास दिनांक ०१/०९/२०२० ते दि. २८/०२/२०२१ पर्यंत पर्यंत मुदतवाढ देण्याची बाब शासनाच्या विचाराधीन होती. याबाबत शासन खालीलप्रमाणे निर्णय घेत आहे.
शासन निर्णय -:
महासमादेशक होमगार्ड, महाराष्ट्र राज्य, मुंबई या कार्यालयाच्या आस्थापनेवरील उपमहासमादेशक (वेतनश्रेणी रुपये ६७,०००-७९,००० + HAG) Pay Matrix level १५ (७th Pay commission) या अस्थायी पदास दिनांक ०१.०९.२०२० ते दि. २८.०२.२०२१ पर्यंत मुदतवाढ देण्यात येत आहे.
# Page 2
शासन निर्णय क्रमांकः एचजीएस-२०२०/प्र.क्र.६२/विशा-८
२. या पदांवर होणारा खर्च मागणी क्र.१ मुख्य लेखा शिर्ष “२०७०-इतर प्रशासनिक सेवा १०७ होमगार्ड, ०१ वेतन” या लेखाशिर्षाखाली चालू वित्तीय वर्षासाठी मंजूर अर्थसंकल्पिय तरतूदीमधून भागवावा.
३. हा शासन निर्णय वित्त विभाग क्रमांक पदनि-२०१६/प्र.क्र.८/१६ आ.पु.क., दिनांक ३१.०८.२०२० अन्वये अस्थायी पदांना मुदतवाढ देण्याबाबत प्रशासकीय विभागास प्रदान केलेल्या अधिकारास अनुसरुन निर्गमित करण्यात येत आहे.