# Page 1
राज्य राखीव पोलीस बल, गट क्र.१७ (भाराब-४), चंद्रपूर येथील समादेशक यांना वित्तीय बाबीकरीता “ विभाग प्रमुख” व त्यांच्या आस्थापनेवरील सहायक समादेशक/पोलीस उप अधीक्षक यांना “आहरण व संवितरण अधिकारी” म्हणून घोषित करण्याबाबत.
महाराष्ट्र शासन
गृह विभाग
शासन निर्णय क्रमांकः संकीर्ण-१२२२/प्र.क्र.१३२/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : २८ मार्च, २०२३.
संदर्भ : १) पोलीस महासंचालक, महाराष्ट्र राज्य,मुंबई यांचे पत्र क्र. पोमसं/ ३६ / र.व का.(८३००)/आहरण व संवितरण/गट-१७/२०१/२०२२,दि.१२/१२/२०२२.
२) वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम, भाग - २, दि.१७/४/२०१५.
प्रस्तावना :
पोलीस महासंचालक, महाराष्ट्र राज्य मुंबई यांनी उपरोक्त संदर्भ क्र. १ येथील दिनांक १२/१२/२०२२ रोजीचे पत्राव्दारे राज्य राखीव पोलीस बल, गट क्र.१७ (भाराब-४),चंद्रपूर येथील “समादेशक” यांना वित्तीय बाबीकरीता “विभागप्रमुख” व त्यांच्या आस्थापनेवरील “सहायक समादेशक/पोलीस उप अधीक्षक” यांना “आहरण व संवितरण अधिकारी” म्हणून घोषित करण्याबाबतचा प्रस्ताव सादर केला आहे. त्यानुषंगाने या संदर्भात शासनाने खालीलप्रमाणे निर्णय घेतला आहे.
शासन निर्णय:
१. राज्य राखीव पोलीस बल गट क्र.१७ (भाराब-४), चंद्रपूर येथील “समादेशक” यांना वित्तीय अधिकार नियम पुस्तिका, १९७८ भाग-पहिला, उप विभाग एक मधील अ.क्र.१,नियम क्र.२ मधील तरतुदीनुसार केवळ वित्तीय बाबी करीता “विभाग प्रमुख” म्हणून घोषित करण्यास शासन मान्यता देण्यात येत आहे.
# Page 2
शासन निर्णय क्रमांक: संकीर्ण-१२२२/प्र.क्र.१३२/पोल-३
२. तसेच, राज्य राखीव पोलीस बल गट क्र. १७ (भाराब - ४), चंद्रपूर येथील “सहायक समादेशक/पोलीस उप अधीक्षक” यांना महाराष्ट्र कोषागार नियम, १९६८ खंड एक, नियम १५(३)१५६ व १७८ मधील तरतूदीनुसार वित्तीय बाबी करीता “आहरण व संवितरण अधिकारी म्हणून घोषित करण्यास शासन मान्यता देण्यात येत आहे.
३. प्रस्तुत शासन निर्णय हा वित्त विभाग, क्र. विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ मधील तरतूदीनुसार प्रशासकीय विभागास असलेल्या प्राधिकारानुसार तसेच, वित्त विभाग अनौसं क्र.२५/२०२३/को.क्र.५,दि.७/०२/२०२३ व्दारे दिलेल्या मान्यतेस अनुलक्षून निर्गमित करण्यात येत आहे.