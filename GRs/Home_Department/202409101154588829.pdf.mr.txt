# Page 1
धर्मवीर आनंद दिघे साहेब महाराष्ट्र ऑटो-रिक्षा
आणि मिटर्ड टॅक्सी चालक कल्याणकारी
मंडळाकरिता निधी वितरण करणे.
महाराष्ट्र शासन
गृह विभाग
शासन निर्णय क्रमांक : एमव्हीआर-०६२४/प्र.क्र.१८१/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १० सप्टेंबर, २०२४.
संदर्भ :- १) शासन निर्णय क्र.एमव्हीआर-०७१९/प्र.क्र.१७०/परि-२, दिनांक १६.०३.२०१६.
प्रस्तावना :-
मा.मंत्रिमंडळाने दिनांक १६.०३.२०२४ रोजीच्या बैठकीमध्ये दिलेल्या मान्यतेच्या
अनुषंगाने शासन निर्णय क्र. एमव्हीआर-०७१९/प्र.क्र.१७०/परि-२, दिनांक १६.०३.२०२४ अन्वये
महाराष्ट्र ऑटो-रिक्षा आणि मिटर्ड टॅक्सी चालक कल्याणकारी मंडळ स्थापन करण्यात आले
आहे. सदर मंडळाकडून ऑटो-रिक्षा आणि मिटर्ड टॅक्सी चालकांना विविध कल्याणकारी
योजनांचा लाभ उपलब्ध करुन देण्यात येणार आहे. महाराष्ट्र ऑटो-रिक्षा आणि मिटर्ड टॅक्सी
चालक कल्याणकारी मंडळ स्वायत्त व स्वयंपूर्ण व्हावे यासाठी शासनाकडून एकवेळचे अनुदान
रुपये ५० कोटी उपलब्ध करुन करुन देण्यास मा. मंत्रिमंडळाने मान्यता दिली आहे. त्यानुषंगाने
धर्मवीर आनंद दिघे साहेब महाराष्ट्र ऑटो-रिक्षा आणि मिटर्ड टॅक्सी चालक कल्याणकारी
मंडळास निधी उपलब्ध करुन देण्याची बाब शासनाच्या विचाराधीन होती.
शासन निर्णय : -
धर्मवीर आनंद दिघे साहेब महाराष्ट्र ऑटो-रिक्षा आणि मिटर्ड टॅक्सी चालक
कल्याणकारी मंडळ सत्वर कार्यान्वित होण्याच्या दृष्ट्िटने परिवहन विभागांतर्गत सध्या उपलब्ध
असलेल्या मागणी क्र.बी-३, २०४१, वाहनावरील कर, (००) ००१, संचालन व प्रशासन, (०१)
परिवहन आयुक्त, (०१) (०३) रस्ता सुरक्षितता-प्रसिध्दी व जनजागृती (कार्यक्रम) १३, कार्यालयीन
खर्च (२०४१०२८८) या लेखाशिर्षाखाली सन २०२४-२५ या आर्थिक वर्षामध्ये मंजूर अनुदानामधून
धर्मवीर आनंद दिघे साहेब महाराष्ट्र ऑटो-रिक्षा आणि मिटर्ड टॅक्सी चालक कल्याणकारी
मंडळाकरिता रु. ५० कोटी इतका निधी खालील बाबीसाठी वितरीत करण्यास या शासन
निर्णयान्वये मान्यता देण्यात येत आहे.
-------------------------------------------------------------------------------------------------------------------------
| अ. क्र. | विभाग / कार्यालय | प्रस्ताव/खर्च करावयाची बाब | रक्कम (रुपये कोटीत) |
| १ | परिवहन विभाग | धर्मवीर आनंद दिघे साहेब महाराष्ट्र ऑटो-रिक्षा आणि मिटर्ड टॅक्सी चालक कल्याणकारी मंडळाकरिता अनुदान. | ५०.०० |
| एकूण | ५०.०० |
-------------------------------------------------------------------------------------------------------------------------
# Page 2
शासन निर्णय क्रमांकः एमव्हीआर-०६२४/प्र.क्र.१८१/परि-२
२. सदर निधी धर्मवीर आनंद दिघे साहेब महाराष्ट्र ऑटो-रिक्षा आणि मिटर्ड टॅक्सी चालक
कल्याणकारी मंडळाच्या खात्यामध्ये जमा करण्याकरिता परिवहन आयुक्त, महाराष्ट्र राज्य,
मुंबई यांना नियंत्रण अधिकारी आणि मुख्य वित्त व लेखा अधिकारी, परिवहन आयुक्त,मुंबई यांना
आहरण आणि संवितरण अधिकारी म्हणून घोषित करण्यात येत आहे.
३. सदर शासन निर्णय वित्त विभागाने अनौपचारिक संदर्भ क्र.४९१/२०२४/व्यय-८,
दिनांक २९.०८.२०२४ अन्वये दिलेल्या मान्यतेस अनुसरुन निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेत