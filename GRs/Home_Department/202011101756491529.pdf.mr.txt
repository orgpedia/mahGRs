# Page 1
महाराष्ट्र राज्य मार्ग परिवहन महामंडळाच्या कर्मचा-यांचे वेतन अदा करण्यासाठी आकस्मिकता निधी मधून रु. १२० कोटी रक्कम वितरीत करण्याबाबत....
महाराष्ट्र शासन
गृह विभाग
शासन निर्णय क्र.एसटीसी ११२०/प्र.क्र.३८४/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १० नोव्हेंबर, २०२०.
वाचा :- शासन ज्ञापन, वित्त विभाग क्रमांक आकनि २०२०/प्र.क्र.८/अर्थ-११, दि. १०.११.२०२०.
प्रस्तावना -:
कोविड –१९ आजाराच्या पार्श्वभूमीवर घोषित केलेल्या टाळेबंदीमुळे महाराष्ट्र राज्य परिवहन महामंडळाची अत्यावश्यक वाहतूक सेवा वगळता बहुतांशी वाहतुक बंद असल्याने रा.प.
महामंडळाचे उत्पन्न घटल्यामुळे महामंडळाच्या कर्मचाऱ्यांचे वेतन थकलेले आहे. त्यामुळे रा.प.
महामंडळास कर्मचा-यांचे वेतन अदा करण्यासाठी निधी मंजूर करण्याची बाब शासनाच्या विचाराधीन होती.
शासन निर्णय:
महाराष्ट्र राज्य मार्ग परिवहन महामंडळास कर्मचाऱ्यांचे प्रलंबीत वेतन अदा करण्यासाठी
उपरोक्त संदर्भाधिन ज्ञापनाव्दारे आकस्मिकता निधीमधून रु. १२० कोटी (अक्षरी रुपये एकशेवीस कोटी फक्त) एवढी रक्कम मंजूर करण्यात आली आहे. सदर मंजूर निधी रा.प. महामंडळास अदा करण्यास या शासन निर्णयाव्दारे मान्यता देण्यात येत आहे.
२. सदर खर्च खालील लेखाशिर्षांतर्गत भागविण्यात यावा: मागणी क्रमांक बी-३,
२०४१, वाहनांवरील कर
००, ००१, संचालन व प्रशासन
(०१) परिवहन आयुक्त
(०१) (०१) आस्थापना - परिवहन आयुक्त, (दत्तमत्त) (अनिवार्य)
(२०४१ ००१८) ३३, अर्थसहाय्य"
आकस्मिकता निधी संकेतांक (८००० ७७०७)
# Page 2
शासन निर्णय क्रमांक: एसटीसी ११२०/प्र.क्र.३८४/परि-१
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आंहरित करुन महाराष्ट्र राज्य मार्ग परिवहन महामंडळास अदा करावी.
४. परिवहन आयुक्त, महाराष्ट्र राज्य यांनी आकस्मिकता निधीमधून खर्च करण्यासाठी आंहरण व संवितरण अधिका-याकडे रक्कम सुपुर्द करण्यासंबधीच्या आदेशात आगावू रक्कमेतून खर्च करताना कोषागारात सादर करण्यात येणा-या देयकांवर आकस्मिकता निधी अग्रीम शासन ज्ञापन, वित्त विभाग क्रमांक आकनि २०२०/प्र.क्र. ८ / अर्थ ११, दि. १०.११.२०२० अन्वये मंजूर असे लाल शाईने लिहावे, अशा स्पष्ट सुचना नमूद करुन ही सुचना लाल शाईने अधोरेखीत करावी. सदर निधी आंहरित करुन हा खर्च वेळेत होईल हे परिवहन आयुक्त, महाराष्ट्र राज्य यांनी पहावे. तसेच याबाबतचा खर्चाचा अहवाल शासनास त्वरीत सादर करावा.
५. हा शासन निर्णय वित्त विभागाच्या अनौपचारिक संदर्भ क्र. २४०/२०२०/व्यय-८, दि.१०.११.२०२० व शासन ज्ञापन, वित्त विभाग क्रमांक आकनि २०२०/प्र.क्र.८/ अर्थ ११, दिनांक १०.११.२०२० अन्वये प्राप्त झालेल्या सहमतीने निर्गमित करण्यात येत आहे.
# Page 3