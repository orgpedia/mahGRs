# Page 1
प्रादेशिक परिवहन प्राधिकरणाच्या बैठकीसाठी विहित कार्यपध्दतीचा अवलंब करण्याबाबत....
महाराष्ट्र शासन
गृह विभाग
शासन परिपत्रक क्रमांकः एमव्हीआर-०५१९/प्र.क्र.७६/परि-२
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : २४.०५.२०१९.
वाचा – मा. उच्च न्यायालयाचे रिट याचिका क्र. रिट याचिका क्र.४२७८/२०१९ मधील आदेश.
शासन परिपत्रक - मोटार वाहन अधिनियम १९८८ मधील तरतूदीनुसार राज्य शासनाने महाराष्ट्र मोटार वाहन नियम, १९८९ अधिसूचित केलेले आहेत. मोटार वाहन अधिनियम, १९८८ च्या कलम ६८ मध्ये प्रादेशिक परिवहन प्राधिकरण स्थापन करण्याबाबतची तरतूद विहित करण्यात आलेली आहे. त्याचप्रमाणे महाराष्ट्र मोटार वाहन नियम, १९८९ च्या नियम ६१ नुसार प्रादेशिक परिवहन प्राधिकरणाच्या बैठकीसंदर्भातील कार्यपध्दती (कोरमसह) विहित केलेली आहे. तथापि, प्रादेशिक परिवहन प्राधिकरणाच्या बैठकीचे वरील नमूद नियमानुसार कामकाज होत नसल्याचे निदर्शनास आलेले आहे. सबब, खालीलप्रमाणे परिपत्रकीय सूचना देण्यात येत आहे.
अ) प्रादेशिक परिवहन प्राधिकरणाच्या बैठकीचे कामकाज मोटार वाहन अधिनियम १९८८ मधील तरतूदीनुसार तसेच महाराष्ट्र मोटार वाहन नियम, १९८९ मध्ये केलेल्या कार्यपध्दतीनुसारच करण्यात यावे.
ब) वरीलप्रमाणे विहित कार्यपध्दतीनुसार प्राधिकरणाच्या बैठकीचे कामकाज होत नसल्याचे निदर्शनास आल्यास संबंधित अधिकारी शिस्तभंगविषयक कार्यवाहीस पात्र राहतील, यांची नोंद घेण्यात यावी.