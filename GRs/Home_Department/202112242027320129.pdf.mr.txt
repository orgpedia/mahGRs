# Page 1
निवडसूची सन २०१७-१८ अनुसार “ पोलीस उप अधीक्षक/ सहा. पोलीस आयुक्त (निःशस्त्र ) ” पदावर पदोन्नतीने सुधारित पदस्थापना करणेबाबत.
महाराष्ट्र शासन
गृह विभाग
शासन आदेश क्र. रापोसे-१७२१/प्र.क्र.२५२/पोल-१अ.
मंत्रालय, मुंबई ४०० ०३२.
दिनांक : २४ डिसेंबर, २०२१.
संदर्भ :- शासन आदेश, गृह विभाग, क्र. रापोसे-०११७/प्र.क्र.२५८/पोल-१अ, दिनांक ०८.०६.२०१८.
शासन आदेश.
“पोलीस निरीक्षक (नि:शस्त्र)” या पदावरुन “पोलीस उप अधीक्षक / सहा. पोलीस आयुक्त (नि:शस्त्र)” या पदावर पदोन्नती देण्याकरिता तयार करण्यात आलेल्या निवडसूची सन २०१७-१८ मध्ये समाविष्ट असलेले श्री. नितीन सुदामराव जगताप, पोलीस निरीक्षक (नि:शस्त्र), यांना, संदर्भाधीन शासन आदेशाद्वारे, उप विभागीय पोलीस अधिकारी, वर्धा उप विभाग, जिल्हा- वर्धा, या पदावर पदोन्नतीने पदस्थापना देण्यात आली होती.
२. तथापि, श्री. नितीन सुदामराव जगताप हे उप विभागीय पोलीस अधिकारी, वर्धा उप विभाग, या पदावर रुजू झाले नाहीत. ते दिनांक २९.०३.२०२१ रोजी उक्त पदावर रुजू होण्याकरिता पोलीस अधीक्षक, वर्धा, यांच्या कार्यालयात हजर होते, पण तेव्हा उक्त पद रिक्त नसल्याने त्यांना रुजू होता आले नाही.
३. आता, पोलीस आस्थापना मंडळ क्र.१ यांची शिफारस विचारात घेऊन, महाराष्ट्र पोलीस अधिनियम (सन १९५१ चा २२) याच्या कलम २२न मधील तरतुदींनुसार श्री. नितीन सुदामराव जगताप यांना “सहायक पोलीस आयुक्त, नागपूर शहर” या पदावर, याद्वारे, सुधारित पदस्थापना देण्यात येत आहे.
४. त्या अनुसार, पोलीस महासंचालक, म.रा., यांनी मा. महाराष्ट्र प्रशासकीय न्यायाधिकरण/ न्यायालय यांचे आदेश, निवडणुकीची आदर्श आचारसंहिता, कायदा व सुव्यवस्था, इत्यादी लक्षात घेऊन पुढील उचित कार्यवाही करावी.
५. हा शासन आदेश, महाराष्ट्र पोलीस अधिनियम याच्या कलम २२न मध्ये निर्दिष्ट आणि शा.नि., गृह विभाग, क्र. आयपीएस-२०२१/प्र.क्र.१८६/पोल-१, दिनांक १३.०८.२०२१, यामध्ये नमूद सक्षम प्राधिका-यांच्या मान्यतेने निर्गमित करण्यात येत आहे.
# Page 2
शासन आदेश क्रमांकः रापोसे-१७२१/प्र.क्र.२५२/पोल-१अ.