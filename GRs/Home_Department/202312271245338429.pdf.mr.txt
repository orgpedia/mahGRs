# Page 1
सीमा तपासणी नाका, पेठ, मरवडे, वरुड, मुक्ताईनगर, सावनेर, उमरगा, हाडाखेड व मंद्रुप येथे मोबाईल चेक पॉईंट कार्यान्वित करणेबाबत.
महाराष्ट्र शासन
गृह ( परिवहन) विभाग
शासन निर्णय क्र. एमव्हीडी-०६१८/प्र.क्र.१३२/परि-४
मादाम कामा मार्ग, हुतात्मा राजगुरु चौक
मंत्रालय, मुंबई.
दिनांक: २७ डिसेंबर, २०२३.
वाचा १) शासन निर्णय गृह विभाग क्र. एमव्हीडी १२०८/प्रक. १६/परि-४, दि. २५.०३.२००८.
२) शासन पुरक पत्र क्र. एमव्हीडी- १२०८/प्र.क्र. १६/परि-४. दि. २५.०६.२००८.
३) सीमा तपासणी नाके आधुनिकीकरण व संगणकीकरण प्रकल्पाबाबत मे. महाराष्ट्र बॉर्डर चेक पोस्ट नेटवर्क लि. यांच्याशी दिनांक ३०.०३.२००९ रोजी झालेला सवलत करार (Concession Agreement ) ४) शासन अधिसूचना क्र. एमव्हीआर-१२०७/प्रक्र. ४५४/ पुनर्बाधणी-१४/परि-२, दि.०९.०८.२०१२.
५) शासन निर्णय गृह विभाग क्र. सीतना-१०१३/प्र.क्र. ३६६/परि-४, दि. १३.११.२०१३.
६) शासन अधिसूचना क्र. सीतना - ०२१३/प्र.क्र.४३/परि-४, दि.०८.०४.२०१३.
७) शासन निर्णय क्र. सीतना-१०१३/प्रक्र. ३६६/परि-४, दि.२१.११.२०१४.
८) शासन अधिसूचना क्र. सीतना ०७१५/प्र.क्र.२०५/परि-४, दि. १८.१०.२०१६.
९) शासन पत्र, गृह विभाग क्र. एमव्हीडी - ०३१७/प्र.क्र.८६ / परि-४, दिनांक २५.०४.२०२२.
१०) परिवहन आयुक्त कार्यालयाचे पत्र क्र.पआका/का-२अ (५)/सीतना-आधु /Security Deposit/२०२२/जा.क्र. ७२१७, दिनांक २४.०६.२०२२. जा.क्र.२५०/२०२३ दि.०५ जानेवारी, २०२३, व जा.क्र.८८९/२०२३ दि. १८ जानेवारी, २०२३ ११)परिवहन आयुक्त कार्यालयाचे पत्र क्र.पआका/अंमल-२/का-२अ (५) / सीतना-आधु / अभ्यास गट/२०२३/जा.क्र.२८५३, दिनांक २७.०२.२०२३.
१२) परिवहन आयुक्त कार्यालयाचे पत्र क्र.पआका/का-२अ (५) / सीतना - आधु / Mobile Check Point/२०१७/जा.क्र. १७५७६, दि.१३.१२.२०१७. जा.क्र.५७०६ दि.१३.०५.२०१९, जा.क्र.३११० दि.०४.०३.२०२१, जा.क्र.४२२०, दि.०८.०४.२०२२, जा.क्र. २६६०, दि.२२.०२.२०२३ व जा.क्र.१३४५९, दि.२५.१०.२०२३.
प्रस्तावना -
उपर्निर्दिष्ट अनुक्रमांक १, २ व ४ येथील शासन निर्णय, पुरकपत्र आणि शासन अधिसूचनेन्वये परिवहन विभागाच्या २२ सीमा तपासणी नाक्यांचे बांधा, वापरा व हस्तांतरण या तत्वावर आधुनिकीकरण व संगणकीकरण करण्याचा निर्णय घेण्यात आला आहे. या प्रकल्पाच्या अंमलबजावणीसाठी महाराष्ट्र राज्य रस्ते विकास महामंडळाची प्रकल्प अंमलबजावणी संस्था (Project Implementation Agency) म्हणून नियुक्ती करण्यात आली आहे. उपर्निर्दिष्ट क्र. ३ अन्वये सदर प्रकल्पासाठी मे. महाराष्ट्र बॉर्डर चेक पोस्ट नेटवर्क लि. यांच्याशी सवलत करार
# Page 2
शासन निर्णय क्रमांकः एमव्हीडी-०६१८/प्र.क्र.१३२/परि-४
(Concession Agreement) दिनांक ३०.०३.२००९ रोजी करार करण्यात आला आहे. या कराराच्या भाग-२ च्या खंड (जी) नुसार मे. महाराष्ट्र बॉर्डर चेक पोस्ट नेटवर्क लि. यांच्याबरोबर २४ वर्षे ६ महिने हा सवलत कराराचा कालावधी म्हणून निश्चित करण्यात आला आहे. तसेच महाराष्ट्र राज्य रस्ते विकास महामंडळाने सदर प्रकल्पांचे कार्यान्वयन आदेश (वर्क ऑर्डर) दिनांक ५ मे, २००९ रोजी जारी केले आहेत.
राज्यात प्रवेश करणारी व राज्याच्या बाहेर जाणारी व्यावसायीक वाहने सीमा तपासणी नाक्यावरील तपासणी टाळण्याच्या हेतूने तपासणी नाक्याला वळसा घालून इतर मार्गाने वाहतूक करीत असतात, त्यामुळे शासनाचा महसूलाची हानी होते तसेच रस्ता सुरक्षा धोक्यात येण्याची शक्यता निर्माण होते. याकरीता उपर्निर्दिष्ट क्र. ३, ४, ६ व ८ येथील नमूद तरतूदी विचारात घेता तसेच उपर्निर्दिष्ट क्र. १२ येथील परिवहन आयुक्तालयाच्या प्रस्तावानुसार, सीमा तपासणी नाका, पेठ, मरवडे, वरुड, मुक्ताईनगर, सावनेर, उमरगा, हाडाखेड व मंद्रुप येथे Mobile Check Point कार्यन्वित करणे व त्यासाठी मंजूर दराने सेवाशुल्क आकारण्यास परवानगी देण्याची बाब शासनाच्या विचाराधीन होती.
शासन निर्णय : राज्यातील सीमा तपासणी नाके आधुनिकीकरण व संगणकीकरण प्रकल्पाबाबत मे.
महाराष्ट्र बॉर्डर चेक पोस्ट नेटवर्क लि. यांच्याशी दिनांक ३०.०३.२००९ रोजी झालेल्या सवलत (Concession Agreement) करारातील तरतूदी विचारात घेता, परिवहन आयुक्त कार्यालयाकडून प्राप्त झालेल्या प्रस्तावानुसार, सीमा तपासणी नाका, पेठ, मरवडे, वरुड, मुक्ताईनगर, सावनेर, उमरगा, हाडाखेड व मंद्रुप येथे Mobile Check Point कार्यन्वित करण्यास तसेच महाराष्ट्र मोटार वाहन नियम १९८९ च्या नियम २२३ (६) (अ) अंतर्गत प्रदान शक्तीचा वापर करून राज्यात वरील नमूद आधुनिक सीमा तपासणी नाक्यांच्या Mobile Check Point ठिकाणी वाहन मालकाकडून/वाहन चालकाकडून उपर्निर्दिष्ट क्र. ६ व ८ येथील गृह विभाग, शासन अधिसूचने अन्वये विहित केलेल्या तरतूदींनुसार सेवा प्रक्रिया शुल्क आणि त्यावरील सेवा कर आणि उपकर मे.
महाराष्ट्र बॉर्डर चेक पोस्ट नेटवर्क यांना वसूल करण्यास, या शासन निर्णयान्वये मान्यता देण्यात येत आहे.
२. उपरोक्त आदेशाची अंमलबजावणी हा शासन निर्णय निर्गमित झाल्याच्या दिनांकापासून करण्यात येईल.
३. उपर्निर्दिष्ट क्र. १, २ व ४ येथील शासन निर्णयातील, शासन अधिसूचनेतील तसेच उपर्निर्दिष्ट क्र. ३ येथील विषयांकीत सवलत करारातील अटी व शर्तीचे तंतोतंत पालन करण्यात यावे.
४. विषयांकित निविदा सेवांकरीता स्विकारलेल्या प्रक्रिया शुल्काच्या तपशीलवार पावत्या मे.
महाराष्ट्र बॉर्डर चेक पोस्ट नेटवर्क लि. हे जारी करतील. तसेच सेवापुरवठादार याबाबतचे अभिलेख परिवहन आयुक्त, महाराष्ट्र राज्य, मुंबई यांना दरमहा सादर करतील.
पृष्ठ ३ पैकी २
# Page 3
शासन निर्णय क्रमांकः एमव्हीडी-०६१८/प्र.क्र.१३२/परि-४
५. केंद्र शासनाच्या निर्देशानुसार, महाराष्ट्र राज्यातील सीमा तपासणी नाके बंद करणे, सदर सीमा तपासणी नाके बंद करावयाचे झाल्यास नियमानुसार काय प्रक्रिया अवलंबावी लागेल व राज्य शासनावर त्याचा किती भार पडेल याचा व इतर अनुषंगिक परिणाम व उपाययोजनांच्या अभ्यासासाठी उपर्निर्दिष्ट क्र.९ येथील पत्रान्वये परिवहन आयुक्त यांच्या अध्यक्षतेखाली नेमलेल्या अभ्यासगटाचा अंतिम अहवाल शासनास प्राप्त झाल्यानंतर, त्यावर शासनाचा अंतिम निर्णय होईपर्यंतच्या कालावधीकरीता सदर मान्यता देण्यात येत आहे.