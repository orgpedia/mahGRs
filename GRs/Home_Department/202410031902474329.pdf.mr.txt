# Page 1
पालघर जिल्यात मुरबे येथे समुद्रकिनारी बारमाही व बहुद्देशिय बंदर प्रकल्प निर्माण करण्यास मान्यता देण्याबाबत.....
महाराष्ट्र शासन
गृह विभाग
शासन निर्णय क्रमांक : संकीर्ण -०८२४/प्र.क्र.१०९/बंदरे-१
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२
दिनांक: ०३ ऑक्टोबर, २०२४.
वाचा :-
१) गृह विभाग, शासन निर्णय क्रमांक: धोरण -१२२१/प्र.क्र.५८/बंदरे-१, दि. १८.०८.२०२३.
२) मुख्य कार्यकारी अधिकारी, महाराष्ट्र सागरी मंडळ यांचे पत्र मसामं/नियोजन-१/ जेएसडब्ल्यू
इम्फ्रा/मुरबे/२०२४/३२२६,दिनांक १९.०७.२०२४.
३) मुख्य कार्यकारी अधिकारी, महाराष्ट्र सागरी मंडळ यांचे पत्र मसामं/नियोजन-१/ जेएसडब्ल्यू
इम्फ्रा/मुरबे/२०२४/३७५१, दिनांक १९.०८.२०२४.
प्रस्तावना :-
महाराष्ट्र राज्याला ७२० कि.मी. लांबीची किनारपट्टी लाभली असून, त्यावर २ मोठी बंदरे (Major Ports) आणि ४८ लहान बंदरे (Non-major ports) आहेत. राज्याचा आर्थिक व औद्योगिक विकास साधण्याकरिता सागरी क्षेत्राच्या (Maritime sector) विकासाला अनन्यसाधारण महत्तव असून,
जलवाहतूकीच्या माध्यमातून मालाच्या आयात व निर्यातीकरिता आधुनिक पायाभूत सुविधांसह बंदर प्रकल्प निर्माण करणे ही काळाची गरज आहे. गेल्या दोन दशकांपासून राज्याच्या सागरी क्षेत्राला चालना देण्यासाठी आणि नियमन करण्यासाठी शासनाने वेळावेळी बंदर विकासाची धोरणे जाहीर केली आहेत.
राज्यातील बंदरे विकासाच्या दृष्ट्टीकोनातून सद्यस्थितीत महाराष्ट्र सागरी विकास धोरण-२०२३ कार्यरत आहे.
देशाच्या अर्थव्यवस्थेमध्ये सागरी क्षेत्राचे असलेले महत्तवपूर्ण योगदान विचारात घेऊन केंद्र शासनाने Maritime India Vision-२०३० (MIV-२०३०) व नील अर्थव्यवस्था (Blue Economy) अधोरेखित करणारे मेरीटाईम अमृत काल व्हीजन-२०४७ (Maritime Amrit Kal Vision-२०४७) निश्चित केले आहे. त्याद्वारे बंदरांमधून Transshipment व्दारे मालहाताळणीच्या प्रमाणात वाढ करणे, बंदर क्षेत्रात गुंतवणुकीचे प्रमाण वाढविणे व तसेच रोजगाराच्या संधी निर्माण करण्याचे लक्ष्य ठरविण्यात आले आहे.
केंद्र शासनाच्या MIV-२०२३ आणि MAKV-२०४७ या धोरणांच्या माध्यमातून निश्चित करण्यात आलेल्या सागरी क्षेत्राच्या विकासाचे लक्ष्य प्राप्त करण्याच्या दृष्ट्टीने तसेच महाराष्ट्र सागरी विकास धोरण- २०२३ च्या तरतूदीनुसार महाराष्ट्र सागरी मंडळामार्फत उपनिर्दिष्ट्ट क्र.२ व ३ येथील पत्रान्वये शासनास प्राप्त झालेल्या प्रस्तावानुसार, पालघर जिल्यात मुरबे येथे समुद्रकिनारी बारमाही व बहुउद्देशिय बंदर प्रकल्प हा “बंदर क्षेत्रातील मेगा प्रोजेक्ट ” म्हणून विकसित करणे व सदरील प्रकल्पासाठी बंदर विकासक
म्हणून मे. जेएसडब्ल्यू इन्फ्रास्रक्चर लि. यांची निवड करणे यास मान्यता देण्याची बाब शासनाच्या
विचाराधीन आहे.
# Page 2
शासन निर्णय क्रमांकः संकीर्ण -०८२४/प्र.क्र.१०९/बंदरे-१
शासन निर्णय :-
उपरोक्त विषयाबाबत मा. मंत्रिमंडळाच्या दि. ३०.०९.२०२४ रोजी झालेल्या बैठकीतील
निर्णयानुसार खालीलप्रमाणे शासन मान्यता देण्यात येत आहे :-
१)महाराष्ट्र सागरी विकास धोरण-२०२३ च्या तरतूदीनुसार, पालघर जिल्यात मुरबे येथे समुद्रकिनारी बारमाही व बहुउद्देशिय बंदर प्रकल्प हा “बंदर क्षेत्रातील मेगा प्रोजेक्ट” म्हणून विकसित करण्यासाठी बंदर विकासक म्हणून मे. जेएसडब्ल्यू इन्फ्रास्रक्चर लि. यांची निवड करण्यास मान्यता देण्यात येत आहे.
२)प्रकल्प प्रवर्तक मे. जेएसडब्ल्यू इन्फ्रास्रक्चर लि. यांना सदर बंदर प्रकल्प विकासासाठी लागणात्या आवश्यक असलेल्या केंद्र व राज्य शासनाच्या परवानग्या घेण्याबाबतच्या विहीत अटी व शर्ती नमूद करुन इरादापत्र देण्यास मंजूरी देण्यात येत आहे.
३)सदर प्रकल्पासाठी आवश्यक असलेले सर्व तांत्रिक अभ्यास, पर्यावरण , बाधित मच्छिमारांचे पुनर्वसन इत्यादींचा सखोल अभ्यास CWPRS, CMFRI यासारख्या तज्ञ संस्थांमार्फत करुन घेऊन सविस्तर प्रकल्प अहवाल तयार करण्यात यावा, अशी अट इरादापत्रामध्ये सामाविष्ट्ट करावी.
४)विषयांकित इरादापत्रातील अटींच्या समाधानकारक पूर्ततेअंती, गृह (बंदरे) विभाग यांच्या पूर्व मान्यतेने महाराष्ट्र सागरी मंडळ आणि जेएसडब्ल्यू इन्फ्रास्रक्चर लि. यांच्यामध्ये ७० वषांचा सवलत करारनामा स्वाक्षांकित करण्याची कार्यवाही मुख्य कार्यकारी अधिकारी, महाराष्ट्र सागरी मंडळ, मुंबई यांनी करावी.
२. हा शासन निर्णय, नियोजन विभाग अनौ.सं.२७६/का.१४६१, दि.१९.०९.२०२४, वित्त विभाग
टिप्पणी दि.२५.०९.२०२४, सार्वजनिक बांधकाम विभाग अनौ. सं.५६ /रा.म.-१, दि.२०.०९.२०२४,
महसूल विभाग अनौ.सं.७७/ज.१, दि.२४.०९.२०२४, उद्योग विभाग, टिप्प्णी दि.२०.०९.२०२४, ऊर्जा
विभाग, टिप्पणी दि.१९.०९.२०२४, मत्स्य विभाग, टिप्पणी दि. २७.०९.२०२४ व पर्यावरण विभाग,
टिप्पणी दि.२६.०९.२०२४ अन्वये देण्यात आलेल्या मान्यतेनुसार निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3