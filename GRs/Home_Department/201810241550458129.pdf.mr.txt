# Page 1
श्री. सिध्दार्थ केशवराव साबळे यांना सहाय्यक सरकारी अभियोक्ता, गट "अ" या धारणाधिकार असलेल्या पदावर परत येण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक:- डीपीपी-०९१७/प्र.क्र.२०६/पोल-१०,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २४ ऑक्टोबर, २०१८
वाचा :- संचालक, अभियोग संचालनालय, महाराष्ट्र राज्य, मुंबई यांचे पत्र क्रमांक सअ. प्रति / १३२/११०७/२०१७, दिनांक १९.०६.२०१७.
प्रस्तावना :
श्री. सिध्दार्थ केशवराव साबळे यांची महाराष्ट्र लोकसेवा आयोगाने केलेल्या शिफारशीनुसार शासन आदेश क्रमांक डीपीपी-२०११/ प्र.क्र.६०/पोल-१०, दिनांक २८.०६.२०११ अन्वये सहाय्यक सरकारी अभियोक्ता, गट "अ" या पदावर परिविक्षाधीन कालावधीसाठी नेमणूक करण्यात आली होती. त्यानुसार श्री. सिध्दार्थ केशवराव साबळे हे दिनांक ०६.०७.२०११ रोजी हजर झाले. श्री. सिध्दार्थ केशवराव साबळे यांनी दोन वर्षांचा परिविक्षाधीन कालावधी समाधानकारकरित्या पूर्ण केल्यामुळे, शासन निर्णय, गृह विभाग, क्रमांक डीपीपी-२०१५/प्र.क्र.३३/पोल-१०, दिनांक २४.०६.२०१५ अन्वये त्यांचा परिविक्षाधीन कालावधी समाप्त करण्यात आला होता.
शासन सेवेत कार्यरत असतांना श्री. सिध्दार्थ केशवराव साबळे, सहाय्यक सरकारी अभियोक्ता, गट "अ" यांनी दिवाणी न्यायाधीश, कनिष्ठ स्तर व न्यायदंडाधिकारी प्रथम वर्ग परीक्षा उत्तीर्ण झाल्यामुळे त्यांनी सदरच्या पदावर रुजू होण्याकरिता दिनांक २०.११.२०१५ रोजी संचालक, अभियोग संचालनालय, महाराष्ट्र राज्य, मुंबई यांचेकडे धारणाधिकार कायम ठेवून कार्यमुक्त करण्याबाबत अर्ज सादर केला होता. संचालक, अभियोग संचालनालय यांचेकडुन दिनांक २७.११.२०१५ च्या पत्रान्वये श्री. सिध्दार्थ केशवराव साबळे यांना दिवाणी न्यायाधीश, कनिष्ठ स्तर व न्यायदंडाधिकारी प्रथम वर्ग पदावर रुजू होण्याकरिता कार्यमुक्त करण्यातचा प्रस्ताव शासनास सादर करण्यात आला होता. त्यानुसार शासन मान्यतेनुसार शासन ज्ञापन क्रमांक डीपीपी-२०१५/प्र.क्र.३८३/पोल-१०, दिनांक ११.१२.२०१५ अन्वये श्री.
सिध्दार्थ केशवराव साबळे, सहाय्यक सरकारी अभियोक्ता, गट "अ" यांना दिवाणी न्यायाधीश, कनिष्ठ स्तर व न्यायदंडाधिकारी प्रथम वर्ग पदावर रुजू होण्याकरीता दिनांक ११.१२.२०१५ (म.नं.) पासून कार्यमुक्त करण्यात येत असल्याबाबतचे आदेश निर्गमित करण्यात आले.
# Page 2
शासन निर्णय क्रमांकः डीपीपी-०९१७/प्र.क्र.२०६/पोल-१०, तद्नंतर श्री. सिध्दार्थ केशवराव साबळे यांनी प्रमुख जिल्हा व सत्र न्यायाधीश, भंडारा यांचे मार्फत त्यांचा दिनांक ०९.०६.२०१७ अन्वये सहाय्यक सरकारी अभियोक्ता, गट "अ" या पदावर पुन्हा रुजू होण्याकरिता परवानगी मिळण्याबाबत विनंती अर्ज सादर केला होता. श्री.
सिध्दार्थ केशवराव साबळे यांची नियुक्ती दिवाणी न्यायाधीश, कनिष्ठ स्तर व न्यायदंडाधिकारी प्रथम वर्ग पदावर परिविक्षाधीन असल्याने त्यांनी या पदावर स्थायी कर्मचारी म्हणून धारणाधिकार संपादित केला नाही. तसेच सदर पदाचा परिविक्षाधीन कालावधी पूर्ण झालेला नाही. त्यामुळे त्यांचा गृह विभागाच्या अधिपत्याखालील अभियोग संचालनालयाच्या अधिनस्त सहाय्यक सरकारी अभियोक्ता, गट "अ" या पदावरील धारणाधिकार कायम असल्याने महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम २०, २२ व २५ (१)(२) मधील तरतुदीनुसार या विभागातंर्गत सहाय्यक सरकारी अभियोक्ता,गट "अ" या पदावर रुजू करण्याचा निर्णय घेण्यात आला आहे.
शासन निर्णय :
श्री. सिध्दार्थ केशवराव साबळे यांनी गृह विभागांतर्गत सहाय्यक सरकारी अभियोक्ता, गट "अ" या मूळ पदावर रुजू करुन घेण्याबाबत विनंती केली होती. श्री. सिध्दार्थ केशवराव साबळे यांचा सहाय्यक सरकारी अभियोक्ता, गट "अ" या पदावरील धारणाधिकार कायम असल्याने त्यांना सदर पदावर रुजू करुन घेण्याचा शासनाने निर्णय घेतला आहे. श्री.
सिध्दार्थ केशवराव साबळे यांनी सध्या कार्यरत असलेल्या पदावरुन कार्यमुक्त झाल्यानंतर तात्काळ संचालक, अभियोग संचालनालय, महाराष्ट्र राज्य, मुंबई यांचेकडे रुजू व्हावे. श्री.
सिध्दार्थ केशवराव साबळे यांच्या सहाय्यक सरकारी अभियोक्ता, गट "अ" पदावरील पदस्थापनेचे आदेश स्वतंत्रपणे निर्गमित करण्यात येतील.
२. सदर शासन निर्णय वित्त विभागाच्या अनौपचारिक संदर्भ क्रमांक २७/१८/सेवा-६, दिनांक ०८.०३.२०१८ अन्वये दिलेल्या सहमतीनुसार निर्गमित करण्यात येत आहे.
# Page 3