# Page 1
“वसोली, ता.अलिबाग, जि.रायगड येथे रो-रो जेट्टी,
पोच रस्ता, गाळ काढणे, दगडी बंधाऱ्याची दुरूस्ती
करणे या रक्कम रू.१०९,२२,६५,५१९/- इतक्या
रकमेच्या अंदाजपत्रकास प्रशासकीय मान्यता
देणेबाबत.”
महाराष्ट्र शासन
गृह विभाग
शासन निर्णय क्रमांकः संकिर्ण-०८२३/प्र.क्र.१२६/बंदरे-१
गृह विभाग, मंत्रालय
मुंबई ४०० ०३२
दिनांक :- २१ फेब्रुवारी, २०२४
वाचा :- मुख्य कार्यकारी अधिकारी, महाराष्ट्र मेरीटाईम बोर्ड, मुंबई यांचे पत्र क्र. ममेबो/मुकाअ/
अभि-३/वसोली बंधारा/२०२३-२४/३६९०, दि.०९.०८.२०२३.
प्रस्तावना:-
रायगड जिल्यातील ता.अलिबाग येथील वसोली हे एक लहान गाव असून येथील स्थानिकांचा
प्रमुख्य व्यवसाय मासेमारी आहे. गेल्या काही वर्षापासून खाडीचा संपूर्ण भागात गाळ भरलेला असून
खाडीचे मुख अरूंद होत आहे. त्यामुळे मासेमारी करणाऱ्या बोटींना नौकानयन मार्गातून जाणे कठीण
होत आहे. त्यामुळे मच्छिमारांना उच्चतम भरतीची वाट पहावी लागते. परिणामी मच्छिमारांच्या
उत्पन्नावर परिणाम होत आहे. त्यानुषंगाने स्थानिक प्रतिनिधींनी सदर ठिकाणी जेट्टी, पोचरस्ता, गाळ
काढणे व बंधारा दुरूस्ती करणेबाबत महाराष्ट्र सागरी मंडळास निवेदन दिले आहे. त्यानुसार
रू.१०९,२२,६५,५१९/- (अक्षरी किंमत रूपये एकशे नऊ कोटी बावीस लाख पासष्ट्ट हजार पाचशे
एकोणवीस मात्र) इतक्या रकमेच्या अंदाजपत्रकास प्रशासकीय मान्यता देण्याबाबतचा प्रस्ताव महाराष्ट्र
मेरीटाईम बोर्डाने सादर केला असून सदर प्रस्ताव शासनाच्या विचाराधीन होता.
शासन निर्णय :-
“वसोली, ता.अलिबाग, जि.रायगड येथे रो-रो जेट्टी, पोच रस्ता, गाळ काढणे, दगडी बंधाऱ्याची
दुरूस्ती करणे या रक्कम रू.१०९,२२,६५,५१९/- (अक्षरी किंमत रूपये एकशे नऊ कोटी बावीस लाख
पासष्ट्ट हजार पाचशे एकोणवीस मात्र) इतक्या रकमेच्या अंदाजपत्रकास प्रशासकीय मान्यता देण्यात
येत आहे.
२. सदर कामास आवश्यकतेनुसार केंद्र शासनाच्या व राज्य शासनाच्या सर्व आवश्यक परवानग्या
प्राप्त करून घेण्यात याव्यात
३. सदर कामास, प्रत्यक्ष काम CWPRS यांचे काटछेदाप्रमाणे करून घेण्याच्या अटीवर मान्यता
देण्यात येत आहे.
४. त्या-त्या आर्थिक वर्षात उपलब्ध होणाऱ्या नियतव्ययातून प्रशासकीय मान्यता दिलेल्या
कामांसाठी नियतव्यय उपलब्ध करण्याबाबत महाराष्ट्र सागरी मंडळाने नियोजन करावे.
# Page 2
शासन निर्णय क्रमांकः संकिर्ण-०८२३/प्र.क्र.१२६/बंदरे-१
५. वरील कामावरील खर्च मागणी क्र.बी-७, ३०५१-बंदरे व दिपगृहे, ८०- सर्व साधारण, १९०-
सार्वजनिक क्षेत्रातील व इतर उपक्रमांना सहाय्य, (००) (०२) महाराष्ट्र मेरीटाईम बोर्डास सहाय्य अनुदान
तरंगती जेट्टी व तत्सम सुविधा पुरविणे (कार्यक्रम) (३०५११८३५) या लेखाशिर्षाखाली ३५, -भांडवली
मत्तेच्या निर्मितीकरीता अनुदान या उद्दिष्ट्टाखालील मंजूर तरतुदींतून भागविण्यात यावा.
६. सदर शासन निर्णय सार्वजनिक बांधकाम विभाग अनौपचारिक संदर्भ क्र.३१/रा.मं१,
दि.२३.१०.२०२३, नियोजन विभागाच्या अनौपचारिक संदर्भ क्र.१३/का.१४६१, दि.१२.०१.२०२४ व वित्त
विभागाच्या अनौपचारिक संदर्भ क्र ६०/२०२४/व्यय-८, दि. २९.०१.२०२४ अन्वये निर्गमित करण्यात येत
आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेस्थळावर