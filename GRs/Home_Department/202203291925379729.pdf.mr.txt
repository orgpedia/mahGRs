# Page 1
नक्षलग्रस्त भागातील सुरक्षाविषयक योजना निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक एनएएक्स-०२२१/प्र.क्र.८०/विशा-१ब,
दुसरा मजला, हुतात्मा राजगुरु चौक,
मादाम कामा मार्ग, मंत्रालय, मुंबई- ४०० ०३२.
दिनांक- २९ मार्च, २०२२.
वाचा १. शासन निर्णय गृह विभाग समक्रमांक दि. २४/१२/२०२१.
२. पोलीस महासंचालक, महाराष्ट्र राज्य, मुंबई यांचे पत्र क्र.- पोमसं/२१-अ/१९५/SRE Scheme/६०/ २०१९, दि. २१/३/२०२२.
प्रस्तावना नक्षलग्रस्त भागातील सुरक्षा विषयक खर्च (Security Related Expenditure) योजनेअंतर्गत सन २०२१-२२ या आर्थिक वर्षाकरिता ६०% केंद्र हिस्सा रु. ३१७४.८८ लक्ष आणि ४०% राज्य हिस्सा रु. १३१६.५९ लक्ष अशा एकूण रु. ४४९१.४७ लक्ष रक्कमेच्या वार्षिक आराखड्यास केंद्र शासनाने मान्यता दिलेली आहे. त्यापैकी ६०% केंद्र हिस्सा रु. १९०४.९२ लक्ष आणि ४०% राज्य हिस्सा रु. ७८९.९५ लक्ष असा एकूण रु. २६९४.८७ लक्ष इतका निधी संदर्भाधीन शासन निर्णयान्वये मंजूर करुन वितरीत करण्यात आला आहे. उर्वरित निधी पोलीस महासंचालक, महाराष्ट्र राज्य, मुंबई/विशेष पोलीस महानिरीक्षक, नक्षलविरोधी अभियान, नागपूर यांना उपलब्ध करुन देण्याची बाब शासनाच्या विचाराधीन होती.
शासन निर्णयः नक्षलग्रस्त भागातील सुरक्षा विषयक खर्च (Security Related Expenditure) योजनेअंतर्गत सन २०२१-२२ या आर्थिक वर्षाकरिता खालील नमूद लेखाशीर्षाखाली रु. १७९६.६० लक्ष इतक्या निधीच्या वितरणास मंजूरी देण्यात येत आहे.
२. सदर मंजूरी खालील अटींच्या अधीन राहून देण्यात येत आहे: (अ) ज्या प्रयोजनासाठी निधी वितरीत केला आहे त्याच प्रयोजनासाठी खर्च करण्यात यावा.
(ब) सदर रक्कम संकीर्ण देयकांवर काढता येणार नाही. तसेच पुनर्विनियोजनही करता येणार नाही. त्यामुळे सदर निधी दि. ३१/३/२०२२ पूर्वी खर्च करण्याची जबाबदारी पोलीस महासंचालक, महाराष्ट्र राज्य, मुंबई/ विशेष पोलीस महानिरीक्षक नक्षल विरोधी अभियान, नागपूर यांची राहील.
३. सदर खर्च खालील नमूद लेखाशीर्षाखाली मंजूर झालेल्या निधीतून करण्यात यावा.
रक्कम रु. लक्ष
------------------------------------------------------------------------------------------------------------------------------------------------------------------------
| मागणी क्र.- बी-१, २०५५, पोलीस (००) १०९ जिल्हा पोलीस (००) (०८) नक्षलग्रस्त भागातील सुरक्षा विषयक खर्च (६०% केंद्र पुरस्कृत) (कार्यक्रम), ५० इतर खर्च (२०५५०४८२) | १२६९.९६ |
| मागणी क्र.- बी-१, २०५५, पोलीस (००) १०९ जिल्हा पोलीस (००) (१६) नक्षलग्रस्त भागातील सुरक्षा विषयक खर्च (४०% राज्य हिस्सा) (कार्यक्रम), ५० इतर खर्च (२०५५ A१८६) | ५२६.६४ |
| एकूण | १७९६.६० |
------------------------------------------------------------------------------------------------------------------------------------------------------------------------
४. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र.- १२८/२०२२/व्यय-७, दि. २८/३/२०२२ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एनएएक्स-०२२१/प्र.क्र.८०/विशा- १ ब