# Page 1
महाराष्ट्र राज्य मार्ग परिवहन महामंडळाच्या बस खरेदी व बसस्थानकांचे आधुनिकीकरणांर्तगत बांधकाम व इतर सोयी सुविधा यासाठी अर्थसंकल्पिय तरतूदीतून निधी वितरीत करणेबाबत.
महाराष्ट्र शासन
गृह विभाग
शासन निर्णय क्र. एसटीसी-०२२१/प्र.क्र.३३(२) परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २७ मार्च, २०२१.
वाचा :- महाराष्ट्र राज्य मार्ग परिवहन महामंडळाचे पत्र क्र.राप/स्थाअ/कामे/९०४, दि.१६.०३.२०२१.
प्रस्तावना : महाराष्ट्र राज्य मार्ग परिवहन महामंडळाच्या बस खरेदी व बसस्थानकांचे बांधकाम /दर्जावाढ व आधुनिकीकरणाकरीता शासनाद्वारे महाराष्ट्र राज्य मार्ग परिवहन महामंडळास भांडवली मत्तेच्या निर्मितीकरीता अनुदान देण्यात येते. मा. उप मुख्यमंत्री महोदयांनी सन २०२०-२१ च्या अर्थसंकल्पीय भाषणात घोषित केल्यानुसार महामंडळाच्या बस ताफ्यातील जुन्या बस बदलून नवीन बस घेण्यासाठी तसेच बसस्थानकांचे आधुनिकीकरण व बांधकामासाठी अर्थसंकल्पात तरतूद केलेला निधी वितरीत करण्याची बाब शासनाच्या विचाराधीन होती.
शासन निर्णय :
प्रस्तावनेत नमूद कामासाठी सन २०२०-२१ या आर्थिक वर्षाकरिता रु.७३२.१५ लक्ष (रुपये सात कोटी बत्तीस लक्ष पंधरा हजार फक्त) एवढा निधी “मागणी क्र. बी-३, लेखाशिर्ष ३०५५, मार्ग व परिवहन, १९०, सार्वजनिक क्षेत्रातील इतर उपक्रमांना सहाय्य (००) (०१) महाराष्ट्र राज्य मार्ग परिवहन महामंडळाच्या बसस्थानकांच्या आधुनिकीकरणातंर्गत बांधकाम व इतर सोयी सुविधा (३०५५००५२) ३५, भांडवली मत्तेच्या निर्मितीकरीता अनुदान या लेखाशिर्षाखाली पुढील अटींच्या अधीन राहून वितरीत करण्यात येत आहे.
२. सदर निधी वितरीत करण्यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण आधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करण्याची कार्यवाही करावी.
३. सदर शासन निर्णय वित्त विभागाच्या अनौपचारिक संदर्भ क्र.१७७/२०२१/व्यय-८, दि.२७.०३.२०२१ अन्वये दिलेल्या सहमतीने निर्गमित करण्यात येत आहे.
# Page 2
शासन निर्णय क्रमांकः एसटीसी-०२२१/प्र.क्र.३३(२) परि-१