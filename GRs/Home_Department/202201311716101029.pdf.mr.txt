# Page 1
अनैतिक मानवी वाहतूक प्रतिबंध कक्ष (AHTU) स्थापन करणे / कक्षाचे बळकटीकरण करणे या १००% केंद्र पुरस्कृत योजनेच्या अंमलबजावणी करिता रु.५०७.०० लक्ष निधी वितरित व खर्च करण्यास मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: पीएडब्ल्यू-११२०/प्र.क्र.२८०/विशा-६
मंत्रालय, मुंबई- ४०० ०३२.
दिनांक :- ३१ जानेवारी, २०२२.
वाचा: १) गृह मंत्रालय, भारत सरकार, नवी दिल्ली यांचे दिनांक २९.०५.२०१९ रोजीचे पत्र.
२) गृह मंत्रालय, भारत सरकार, नवी दिल्ली यांचे दिनांक ०२.०६.२०२० रोजीचे पत्र.
३) गृह विभाग, शासन निर्णय क्र. पीएडब्ल्यू-११२०/प्र.क्र. २८०/विशा-६,
दिनांक २५.०८.२०२१.
प्रस्तावना:
‘अनैतिक मानवी वाहतूक प्रतिबंध कक्ष (AHTU) स्थापन करणे/कक्षाचे बळकटीकरण करणे, या १००% केंद्र पुरस्कृत योजनेच्या अंमलबजावणी करिता गृह मंत्रालय, भारत सरकार यांच्याकडून दिनांक २९.०५.२०१९ रोजीच्या पत्रान्वये रु. ४५.४८ लक्ष आणि दिनांक ०२.०६.२०२० रोजीच्या पत्रान्वये रु. ४६२.०० लक्ष असा एकूण रु. ५०७.४८ लक्ष निधी राज्यास प्राप्त झाला आहे. दिनांक २५.०८.२०२१ रोजीच्या शासन निर्णयान्वये राज्यात ४५ पोलीस घटकांमध्ये अनैतिक मानवी वाहतूक प्रतिबंध कक्षाची स्थापना करण्यात आली आहे.
‘अनैतिक मानवी वाहतूक प्रतिबंध कक्ष (AHTU) स्थापन करणे/कक्षाचे बळकटीकरण करणे,’ या १००% केंद्र पुरस्कृत योजनेच्या अंमलबजावणी करिता रु. ५०७.०० लक्ष निधी वित्त विभागाने उपलब्ध करून दिला असून सदरील रु.५०७.०० लक्ष इतका निधी वितरित आणि खर्च करण्यास मान्यता देण्याबाबतचा प्रस्ताव शासनाच्या विचाराधीन होता.
शासन निर्णय : अनैतिक मानवी वाहतूक प्रतिबंध कक्ष (AHTU) स्थापन करणे/कक्षाचे बळकटीकरण करणे,’ या १००% केंद्र पुरस्कृत योजनेच्या अंमलबजावणी करिता रु.५०७.०० लक्ष निधी वित्त विभागाने उपलब्ध करून दिला असून सदरील रु. ५०७.०० लक्ष इतका निधी वितरित आणि खर्च करण्यास याद्वारे मान्यता देण्यात येत आहे.
२. उपरोक्त संदर्भीय क्र. १ व २ येथील पत्रान्वये तसेच वेळोवेळी गृह मंत्रालय, भारत सरकार यांनी दिलेल्या सूचनांच्या अनुषंगाने सदरचा निधी खर्च करण्यात यावा. सदर निधी खर्च करताना शासकीय नियमानुसार विहित कार्यपध्दतीचे काटेकोर पालन करण्यात यावे.
३. कोणत्याही परिस्थितीत प्राप्त निधी संचित (parking) स्वरूपात ठेऊ नये. यानुषंगाने प्राप्त निधीचा विनियोग झाल्यानंतर विहीत कालावधीत योग्य त्या विवरणपत्रात उपयोगिता प्रमाणपत्र (utilization certificate) सादर करावे. प्रस्तुत योजनेचे प्राधिकारी म्हणून केंद्रशासनाच्या आवश्यकतेनुसार अंतर्गत लेखापरीक्षणासाठी यासंदर्भातील लेखे अद्ययावत ठेवण्यात यावे.
# Page 2
शासन निर्णय क्रमांकः पीएडब्ल्यू-११२०/प्र.क्र.२८०/विशा-६
४. केंद्र शासनाच्या गृह विभागामार्फत वितरीत करण्यात आलेला निधीचा विनियोग / खर्च हा केंद्र / राज्य शासनाच्या प्रचलित नियमानुसार विहीत पध्दतीने येणा-या किमतीनुसार व लेखाशिर्षनिहाय विहीत करण्यात आलेल्या एकूण वित्तीय मर्यादेच्या अधीन राहून व यासंदर्भातील वित्तीय औपचारीकता पूर्ण करून करण्यात यावी.
५. सदर खर्च हा, गृह विभाग, मागणी क्र. बी-१०. ४०५५-पोलीसांवरील भांडवली खर्च, निर्भया निधी योजने अंतर्गत अनैतिक मानवी वाहतूक प्रतिबंध कक्ष स्थापन करणे (१००% केंद्र पुरस्कृत ) ( कार्यक्रम) ४०५५०३१२, या लेखाशीर्षाखाली सन २०२१-२२ या चालू आर्थिक वर्षात उपलब्ध असलेल्या तरतूदींतून करण्यात यावा.
६. सदरहू शासन निर्णय हा वित्त विभागाने शासन निर्णय क्र. अर्थसं २०२१/प्र.क्र.४८ / अर्थ-३, दिनांक २४ जून, २०२१, दिनांक २९ जुलै, २०२१ आणि दिनांक १४ आक्टोबर, २०२१ रोजीच्या शासन निर्णयान्वये दिलेल्या निदेशांस अनुसरून आणि वित्त विभागाने अनौपचारीक संदर्भ क्र. ७७१/२०२१/ व्यय-७, दिनांक १०.१२.२०२१ अन्वये दिलेल्या मान्यतेस अनुसरून निर्गमित करण्यात येत आहे.