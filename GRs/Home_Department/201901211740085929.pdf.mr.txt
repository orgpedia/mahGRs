# Page 1
केंद्रीय गृहमंत्रालयाने कळविल्यानुसार डावी कडवी विचारसरणीने बाधित क्षेत्रामध्ये (LWE affected areas) मोबाईल टॉवर प्रकल्पाच्या अंमलबजावणीसाठी मा.मुख्य सचिव यांच्या अध्यक्षतेखाली समिती स्थापन करण्याबाबत.
महाराष्ट्र शासन
गृह विभाग
शासन निर्णय क्रमांक :- एनएएक्स ०११९/प्र.क्र.१६/विशा-१ब,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक:२१ जानेवारी, २०१९
वाचा:- संजय सिंह, अतिरिक्त सचिव व प्रशासक, केंद्रीय दूरसंचार मंत्रालय, नवी दिल्ली यांचे क्र.D.O.No.३०-१५६/२०१६/LWE Phase -II, दिनांक नोव्हेंबर, २०१८ चे अर्धशासकीय पत्र
प्रस्तावना: डावी कडवी विचारसरणीने बाधित क्षेत्रामध्ये (LWE affected areas) केंद्रीय गृहमंत्रालयाने निश्चित केलेल्या ठिकाणी मोबाईल सेवा उपलब्ध करुन देण्याबाबतच्या योजनेला केंद्रीय मंत्रीमंडळाने मान्यता दिली असून केंद्रीय गृहमंत्रालयाच्या चर्चेमध्ये ठरल्यानुसार मोबाईल जोडणीकरिता (मोबाईल टॉवर) पायाभूत सेवा उपलब्ध करुन देण्यापूर्वी जागा अंतिम करणे व मोबाईल टॉवरच्या उभारणीकरिता ठिकाणे निश्चित करणे याकरिता मा.मुख्य सचिव यांच्या अध्यक्षतेखाली समिती गठीत करण्याची बाब शासनाच्या विचाराधीन होती.
शासन निर्णयः
डावी कडवी विचारसरणीने बाधित क्षेत्रामध्ये (LWE affected areas) केंद्रीय गृहमंत्रालयाने निश्चित केलेल्या ठिकाणी मोबाईल सेवा उपलब्ध करणे व मोबाईल जोडणीकरिता (मोबाईल टॉवर) पायाभूत सेवा उपलब्ध करुन देण्यापूर्वी जागा अंतिम करणे तसेच मोबाईल टॉवरच्या उभारणीकरिता ठिकाणे निश्चित करुन त्याबाबतचे काम नियोजित वेळेत पूर्ण करणे याकरिता मा. मुख्य सचिव यांच्या अध्यक्षतेखाली खालीलप्रमाणे समिती गठीत करण्यात येत आहे:
१) मा.मुख्य सचिव : अध्यक्ष २) DDGR (Deputy Director General of Telecom), Nagpur (Rural) : निमंत्रक ३) LSA (Licensed Service Area), DoT, Pune निमंत्रक ४) CCA (Controller of Communication Account, Maharashtra), DoT, Mumbai : सदस्य ५) अपर पोलीस महासंचालक (विशेष कृती), महाराष्ट्र राज्य, मुंबई - ४०० ०३२ : सदस्य ६) विशेष पोलीस महानिरिक्षक (नक्षलविरोधी अभियान), नागपूर : सदस्य ७) केंद्रीय गृह मंत्रालयाचा प्रतिनिधी (सुरक्षा एजन्सीज इ.) : सदस्य ८) पोलीस अधिक्षक, गडचिरोली/गोंदिया/चंद्रपूर : सदस्य ९) मा.मुख्य सचिव यांच्या निर्देशानुसार नियुक्त करावयाचा प्रतिनिधी : सदस्य
# Page 2
शासन निर्णय क्रमांकः एनएएक्स ०११९/प्र.क्र.१६ /विशा-१ब