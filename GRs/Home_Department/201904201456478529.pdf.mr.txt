# Page 1
उप प्रादेशिक परिवहन कार्यालय, अकोला या कार्यालयासाठी खडकी बु. जि. अकोला येथील श्री.
जानकीलाल बन्सीलाल सोमाणी यांच्या मालकीची इमारत ( तळ मजला व पहिला मजला ) भाडेतत्वावर घेण्यास व त्यापोटी प्रतिमाहे रु.७०,६४२/ (करविरहीत) इतक्या भाडे रक्कमेस प्रशासकीय व वित्तीय मान्यता देण्याबाबत..
महाराष्ट्र शासन
गृह विभाग
शासन निर्णय क्रमांकः एमव्हीडी-०४१९/प्र.क्र.८१/परि-४
मादाम कामा रोड, हुतात्मा राजगुरु चौक
मंत्रालय, मुंबई- ४०० ०३२
दिनांक : २० एप्रिल २०१९
वाचा : १) जनहित याचिका क्र.१०२/२०१७ या न्यायालयीन प्रकरणी मा. मुंबई उच्च न्यायालय, नागपूर खंडपीठ यांचे दि.२३.०१.२०१९ व दि.०६.०२.२०१९ रोजीचे आदेश २) कार्यकारी अभियंता, सार्वजनिक बांधकाम विभाग यांचे पत्र जा. क्र. १६६२/चिशा/२०१९, दि.२६.०२.२०१९ ३) परिवहन आयुक्त कार्यालय, मुंबई यांचे पत्र क्र.पकाभा(३०)/०६१५/न.क्र.०६/का.१०(१)/ जा.क्र.३९५५, दि.२७.०३.२०१९
प्रस्तावना : उप प्रादेशिक परिवहन कार्यालय, अकोला हे कार्यालय अकोला महानगर पालिका, अकोला यांच्या मालकीच्या मराठी मुलींची शाळा क्र.२१, रेल्वे स्टेशन जवळ, अकोला येथे दि.
१९.११.२०१५ पासून भाडेतत्वावर कार्यरत आहे. उप प्रादेशिक परिवहन कार्यालय, अकोला यांच्या उपरोक्त भाडेकराराच्या अनुषंगाने श्री. गिरधर लक्ष्मणदास हरवाणी यांनी मा. मुंबई उच्च न्यायालय, नागपूर खंडपीठ येथे जनहित याचिका क्र.१०२/२०१७ दाखल केली होती. सदर जनहित याचिका प्रकरणी मा. उच्च न्यायालयाने उप प्रादेशिक परिवहन कार्यालय दि.१५.०५.२०१९ रोजी किंवा त्यापूर्वी अन्य ठिकाणी स्थानांतरीत करण्याबाबत व सदर भाडेकराराचे नुतनीकरण न करण्याचे आदेश दिले आहेत.
मा. उच्च न्यायालयाच्या आदेशाच्या अनुषंगाने उप प्रादेशिक परिवहन कार्यालय, अकोला स्थलांतरीत करण्यासाठी खाजगी इमारतीचा शोध घेण्यात आला, त्यानुसार तीन इमारतींचे प्रस्ताव प्राप्त झाले. सदर इमारतींचे भाडेदर कार्यकारी अभियंता सार्वजनिक बांधकाम विभाग, अकोला यांचे कडून निश्चित करुन घेण्यात आले. त्यापैकी श्री. जानकीलाल बन्सीलाल सोमाणी यांनी त्यांच्या मालकीच्या इमारतीचे (तळ मजला व पहिला मजला) सार्वजनिक बांधकाम विभागाने निश्चित केलेले भाड्यास संमती दिली आहे. त्यानुषंगाने उप प्रादेशिक परिवहन कार्यालय, अकोला या कार्यालयासाठी सदर जागा भाडेतत्वावर घेण्यास, त्याच्या मासिक भाडे रकमेस तसेच सदर कार्यालय प्रस्तावित इमारतीमध्ये
# Page 2
शासन निर्णय क्रमांकः एमव्हीडी-०४१९/प्र.क्र.८१/परि-४, दि. २०एप्रिल २०१९
स्थलांतरीत करण्यासाठीच्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय: उप प्रादेशिक परिवहन कार्यालय, अकोला या कार्यालयासाठी खडकी बु. जि. अकोला येथील श्री. जानकीलाल बन्सीलाल सोमाणी यांच्या मालकीची इमारत ( तळ मजला व पहिला मजला ) भाडेतत्वावर घेण्यास व त्यापोटी प्रतिमाह रु.७०,६४२/- ( अक्षरी रुपये सत्तर हजार सहाशे बेचाळीस फक्त) (करविरहीत) इतक्या भाडे रक्कमेस तसेच सदर कार्यालय प्रस्तावित इमारतीमध्ये स्थलांतरीत करण्यासाठी करावयाच्या अनुषंगीक कामासाठी रु. ३,००,०००/- (अक्षरी रुपये तीन लक्ष फक्त) इतक्या रकमेस प्रशासकीय व वित्तीय मान्यता देण्यात येत आहे.
२. उप प्रादेशिक परिवहन कार्यालय, अकोला या कार्यालयासाठी श्री. जानकीलाल बन्सीलाल सोमाणी यांच्यासोबत करावयाच्या भाडेपट्टा करारनाम्यावर शासनाच्या वतीने स्वाक्षरी करण्यास उप प्रादेशिक परिवहन अधिकारी, अकोला यांना प्राधिकृत करण्यात येत आहे.
३. उप प्रादेशिक परिवहन कार्यालय, अकोला या कार्यालयाच्या भाडेपोटी येणारा खर्च " मागणी क्र.
बी-३, २०४१ वाहनांवरील कर, (०२) प्रादेशिक कार्यालये, (०२) (०१) प्रादेशिक कार्यालये (दत्तमत) (अनिवार्य) (२०४१ ००३६) १४ भाडेपट्टी व कर " या लेखाशीर्षाखाली व सदर कार्यालय प्रस्तावित इमारतीमध्ये स्थलांतरीत करण्यासाठीचा खर्च " मागणी क्र. बी-३, २०४१ वाहनांवरील कर, ( ०२ ) प्रादेशिक कार्यालये, (०२) (०१) प्रादेशिक कार्यालये (दत्तमत) (अनिवार्य) (२०४१ ००३६) १३ कार्यालयीन खर्च " या लेखाशीर्षाखालील सन २०१९-२० या आर्थिक वर्षाकरिता केलेल्या तरतूदीतून भागविण्यात यावा.
४. सदर शासन निर्णय वित्तीय अधिकार नियम पुस्तिका, १९७८ मधील भाग पहिला, उप विभाग एक,अनुक्रमांक १०, नियम क्र.११५ आणि महाराष्ट्र आकस्मिक खर्च नियम १९६५ मधील नियम १४७(क) खालील टीप-१ अन्वये तसेच, वित्तीय अधिकार नियम पुस्तिका, १९७८ मधील भाग पहिला, उप विभाग दोन,अनुक्रमांक १, नियम २ व ७ अन्वये असलेल्या अधिकारान्वये निर्गमीत करण्यात येत आहे.
# Page 3