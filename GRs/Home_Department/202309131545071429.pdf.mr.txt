# Page 1
" COVID - १९" च्या सार्वत्रिक साथीचा प्रादुर्भाव रोखण्याकरिता राज्यात "Lockdown" अंमलात असेपर्यंत पोलीस महासंचालक, म. रा. व पोलीस आयुक्त, बृहन्मुंबई यांच्या आस्थापनेवरील पोलीस अधिकारी/ कर्मचारी यांना पोलीस सेवा निवासस्थाने ताब्यात ठेवण्यास मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : शानिवा-०१२०/प्र.क्र.१०९/पोल-७
मंत्रालय, मादाम कामा मार्ग, हुतात्मा राजगुरु चौक,
मुंबई- ४०० ०३२.
दिनांक : ८ सप्टेंबर, २०२३
संदर्भ :- १) शा.नि., गृह विभाग, क्र. आरएसए-०५११/प्र.क्र.२४२/पोल-७, दिनांक १७/०६/२०११.
२) शा.नि., गृह विभाग, क्र. आरएसए-०७९७/१४५/प्र.क्र.१०/पोल-७, दिनांक १८/११/२००५.
३) शा.नि., गृह विभाग, क्र. शानिवा-०१२०/प्र.क्र.१०९/पोल-७, व दिनांक ३०/०७/२०२० व दिनांक २६/१०/२०२०.
४) शा.नि., गृह विभाग, क्र. शानिवा-०१२०/प्र.क्र.१०९/पोल-७, दिनांक ०२/०२/२०२१ ५) शा.नि., गृह विभाग, क्र. आरएसए-०४१६/प्र.क्र.२९१/पोल-७, दिनांक २४/०६/२०१६ ६) शासन परिपत्रक,सामान्य प्रशासन विभाग, क्र.शानिवा-१५२०/प्र.क्र.११३/२०/२३-अ, दिनांक २२/०४/२०२२.
प्रस्तावना : “COVID-१९” या रोगाच्या सार्वत्रिक साथीचा (Pandemic) प्रादुर्भाव रोखण्याकरिता राज्यात दिनांक २३/०३/२०२० पासून "Lockdown " अंमलात आहे, अशा परिस्थितीत पोलीस सेवा निवासस्थानांच्या बाबतीत अनुज्ञेय भाडेमाफ सवलत अथवा मुदतवाढ संपली असेल किंवा संपणार असेल तर परिस्थिती सुरळीत होईपर्यंत अनुज्ञाप्ती शुल्क भरण्याच्या अटीवर पोलीस महासंचालक, म.रा. व पोलीस आयुक्त, बृहन्मुंबई यांच्या अधिपत्याखालील पोलीस सेवा निवासस्थान ताब्यात ठेवण्यास अर्जदार पोलीस अधिकारी / कर्मचारी किंवा, यथास्थिती, त्यांचे कुटुंबीय, यांना संदर्भाधीन क्र.३ व ४ येथील शासन निर्णयांद्वारे दि.३१/०३/२०२१ रोजीपर्यंत मुदतवाढ देण्यात आली आहे.
२. तथापि, सामान्य प्रशासन विभागाने “कोराना (COVID-१९)” या संसर्गजन्य आजाराच्या पार्श्वभूमीवर राज्यात दिनांक २३.०३.२०२० पासून “Lockdown” अंमलात आला असल्याने क्र.शानिवा-१५२०/प्र.क्र.११३/२३-अ, दि.१४/०८/२०२० रोजीच्या शासन परिपत्रकान्वये शासकीय निवासस्थानात राहात असलेल्या अधिकारी/कर्मचारी यांच्याबाबत दि.३१ जुलै, २०२० पर्यंत दंडनीय दर न आकरण्याचा निर्णय घेण्यात आलेला होता. त्यानंतर दुसऱ्या व तिसऱ्या लाटेच्या पार्श्वभूमीवर राज्यात संचारबंदी तसेच वाहतूक व्यवस्था व अन्य बाबींवरही निर्बंध घालण्यात आले आहे. अशा सर्व परिस्थितीमुळे शासकीय निवासस्थानातील अधिकारी / कर्मचारी यांना विहित कालावधीत निवासस्थान रिक्त करणे शक्य झाले नाही. त्यामुळे संदर्भ क्र.६ येथील दि.२२. एप्रिल, २०२२
# Page 2
शासन निर्णय क्रमांकः शानिवा-०१२०/प्र.क्र.१०९/पोल-७
रोजीच्या शासन परिपत्रकान्वये, सामान्य प्रशासन विभागाच्या अखत्यारीतील फक्त बृहन्मुंबईतील, शासकीय निवासस्थाने विहित कालावधीत रिक्त न केलेल्या अधिकारी/कर्मचारी यांच्याबाबतीत दि.०१/०८/२०२० ते दि.३०/०४/२०२२ पर्यंत शासकीय निवासस्थानाच्या भाडयाची दंडनीय दराने आकारणी करण्यात येऊ नये. तसेच, सदर कालावधीसाठी नियमित दराने शुल्क आकारणी करण्यात यावी, असा निर्णय घेतला आहे.
३. शासकीय सेवा निवासस्थानासाठी सामान्य प्रशासन विभागाने वेळोवेळी काढलेले आदेश गृह विभागाकडून ग्राहय धरण्याचे धोरण स्विकारले असल्याने बृहन्मुंबईतील पोलिस सेवा निवासस्थानाच्या अतिरिक्त कालावधीसाठी वापराबाबत आकारण्यात येणाऱ्या अनुज्ञप्ती / दंडनीय शुल्काच्या दरात वाढ करणेबाबत गृह विभाग शासन निर्णय दि.२४/०६/२०१६ रोजीच्या शासन निर्णयातील परिच्छेद २ मध्ये सामान्य प्रशासन विभागाने याबाबत वेळोवेळी काढलेले आदेश यापुढे बृहन्मुंबईतील पोलीस विभागातील सेवा निवासस्थानासाठी लागू राहतील, बृहन्मुंबई वगळता राज्यातील इतर पोलीस सेवा निवासस्थानांच्या बाबतीत वित्त विभागाच्या प्रचलित धोरणानुसार कार्यवाही करण्यात यावी असे नमूद केले आहे. त्यामुळे संदर्भ क्र.६ येथील दि.२२. एप्रिल, २०२२ रोजीच्या शासन परिपत्रकान्वये, सामान्य प्रशासन विभागाने कोरोना (कोविड) या संसर्गजन्य आजाराच्या पार्श्वभूमीवर शासकीय निवासस्थाने विहित कालावधीत रिक्त न केलेल्या, अधिकारी/कर्मचारी यांच्याबाबतीत दि.३०/०४/२०२२ पर्यंत शासकीय निवासस्थानाच्या भाडयाची दंडनीय दराने आकारणी न करता नियमित दराने शुल्क आकारणी करण्याबाबत घेतलेला निर्णय पोलीस विभागाच्या अखत्यारीत असलेल्या शासकीय निवासस्थानातील अनुज्ञेय कालावधीपेक्षा अधिकच्या वास्तव्यासाठी लागू करण्याची बाब शासनाच्या विचाराधीन होती. त्याबाबत शासनाने खालीलप्रमाणे निर्णय घेतला आहे.
शासन निर्णय : “कोराना (COVID–१९)" या संसर्गजन्य आजाराच्या पार्श्वभूमीवर राज्यात दिनांक २३.०३.२०२० पासून लावण्यात आलेले सर्व निर्बंध दि. ३१/०३/२०२२ पासून हटविण्यात आले असल्याने पोलीस महासंचालक, म.रा. व पोलीस आयुक्त, बृहन्मुंबई यांच्या अखत्यारीतील तसेच इतर पोलीस आस्थापनांवरील पोलीस विभागाच्या सेवा निवासस्थानातील विहित कालावधीपेक्षा अधिकच्या वास्तव्य कालावधीसाठी सामान्य प्रशासन विभागाच्या संदर्भाधीन क्र. ६ येथील दि. २२ एप्रिल, २०२२ रोजीच्या शासन परिपत्रकाप्रमाणेच दि.३०/०४/२०२२ पर्यंत पोलीस विभागाच्या शासकीय निवासस्थानाच्या भाडयाची दंडनीय दराने आकारणी न करता अनुज्ञाप्ती शुल्क भरण्याच्या अटीवर, सेवा निवासस्थान ताब्यात ठेवण्यास वाटपदार पोलीस अधिकारी / कर्मचारी किंवा, यथास्थिती, त्यांचे कुटुंबीय, यांना याद्वारे मुदतवाढ देण्यात येत आहे.
पृष्ठ ३ पैकी २
# Page 3
शासन निर्णय क्रमांकः शानिवा-०१२०/प्र.क्र.१०९/पोल-७