# Page 1
महाराष्ट्र राज्यातील पोलीस दलातील मुंबई महानगरपालिका व इतर महानगर पालिका हद्दीतील पोलीस अधिकारी व कर्मचारी यांना मोफत प्रवासाऐवजी वाहतूक भत्ता अनुज्ञेय करण्याबाबत.
महाराष्ट्र शासन
गृह विभाग
शासन निर्णय क्र. संकीर्ण ०७२२/१४९३/प्र.क्र.३९७/पोल- ५ब
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- २१ ऑक्टोबर, २०२२.
वाचा :- १. शासन निर्णय,गृह विभाग क्रमांक सीव्हीए ०१८७/७१४/पोल-५ब, दिनांक ४ मार्च,१९९१.
२. शासन निर्णय, वित्त विभाग क्रमांक वाहभ-२०२०/प्र.क्र.०३/२०२०/सेवा-५,
दिनांक २० एप्रिल, २०२२.
३. पोलीस सह आयुक्त (प्रशासन) बृहन्मुंबई यांचे परिपत्रक क्रमांक CP/D-७ Br./५२२/ २०२२, दिनांक १०/५/२०२२.
प्रस्तावना : संदर्भाधीन क्रमांक १ येथील शासन निर्णय, गृह विभाग दि. ०४ मार्च, १९९१ अन्वये मुंबई महापालिकेच्या बी. ई. एस. टी. व पुणे, कोल्हापूर, सोलापूर व इतर महानगरपालिकेच्या परिवहन उपक्रमाच्या बसेसमधून कर्तव्यार्थ विनातिकीट पोलीस कर्मचाऱ्यांच्या प्रवास खर्चापोटी त्या-त्या परिवहन उपक्रमास अनुदान उपलब्ध करुन देण्यात येते. सदर शासन निर्णयातील तरतूदीनुसार ज्या महानगरपालिकांच्या परिवहन उपक्रमाच्या बसेसमधून कर्तव्यार्थ विनातिकिट प्रवास करणा-या पोलीस अधिकारी / कर्मचा-यांना वाहतूक भत्ता देय नव्हता.
सदरहू योजना केवळ मुंबई, पुणे, कोल्हापूर, सोलापूर व इतर महानगरपालिका क्षेत्रातील अधिकारी/कर्मचा यांना लागू होती व याच अधिकारी / कर्मचारी यांना वाहतूक भत्ता देय नव्हता.
संदर्भाधीन क्रमांक २ येथील शासन निर्णय वित्त विभाग, क्रमांक वाहभ-२०२०/प्र.क्र.०३/२०२०/सेवा-५, दिनांक २० एप्रिल,२०२२ अन्वये राज्य शासकीय व इतर पात्र कर्मचा-यांच्या वाहतूक भत्त्याच्या ( Transport Allowance) दरांत काही अटींच्या अधिन राहून सुधारणा करण्यात आली आहे.
कालानुरुप वाहतूक व्यवस्थेमध्ये आमुलाग्र बदल झाल्याने, बृहन्मुंबई पोलीस दलातील कार्यरत पोलीस अधिकारी/कर्मचा-यांपैकी बरेच पोलीस कर्मचारी हे रेल्वेने व स्वत:च्या खाजगी वाहनाने प्रवास करीत असल्याने व खूप कमी अधिकारी / कर्मचारी बेस्ट बसेसचा उपयोग करत असल्याचे निदर्शनास आल्याने, त्यांना वाहतूक भत्ता मिळणे आवश्यक असल्याने पोलीस अधिकारी/कर्मचारी यांना त्यांचे दरमहा वेतनात वाहतूक भत्ता देणेबाबत व बेस्ट प्रशासनास परस्पर रक्कम न देणेबाबतचा निर्णय पोलीस आयुक्त, (तत्कालीन) बृहन्मुंबई यांनी घेतला आहे. याबाबत पोलीस सह आयुक्त ( प्रशासन) बृहन्मुंबई यांच्या क्रमांक CP/D-७ Br./५२२/२०२२, दिनांक १०/५/२०२२ रोजीच्या परिपत्रकान्वये सर्व प्रादेशिक विभाग/घटक कार्यालय/परिमंडळ कार्यालयांना शासन निर्णय, वित्त विभाग, दिनांक २० एप्रिल,२०२२ अन्वये पात्र कर्मचा-यांना अनुज्ञेय असलेला वाहतूक भत्ता हा माहे जून,२०२२ पासूनच्या वेतनातून अदा करण्याबाबतची कार्यवाही करण्याबाबत कळविण्यात आले आहे.
त्यानुसार बृहन्मुंबई पोलीस दलातील सर्व कार्यरत अधिकारी / अंमलदार यांना बेस्ट ( BEST) बसमधून निःशुल्क प्रवास करण्याची सुविधा दिनांक १ जून,२०२२ पासून बंद करण्यात आली आहे. सद्य:स्थितीत कालानुरुप बदलामुळे मोफत प्रवास सवलतीची आवश्यकता राहीली नसून, सदरहू सवलत बंद करुन नियमाप्रमाणे पोलीस कर्मचाऱ्यांना वाहतुक भत्ता देय करणे योग्य राहील, अशी पोलीस महासंचालक, महाराष्ट्र राज्य, मुंबई यांनी शिफारस केली आहे.
पोलीस दलातील कार्यरत पोलीस अधिकारी / कर्मचा-यांपैकी बरेच पोलीस कर्मचारी हे रेल्वेने व स्वत:च्या खाजगी वाहनाने प्रवास करीत असल्याने व खूप कमी अधिकारी/कर्मचारी बेस्ट बसेसचा उपयोग करत
# Page 2
शासन निर्णय क्रमांकः संकीर्ण ०७२२/१४९३/प्र.क्र.३९७/पोल ५ब
असल्याचे निदर्शनास आल्याने दिनांक ४/३/१९९१ चा शासन निर्णय रदबातल करण्याची तसेच महानगर पालिका परिवहन उपक्रमास अनुदान न देता त्याऐवजी संबंधित अधिकारी / कर्मचारी यांना वेतनातून दरमहा वाहतूक भत्ता अदा करण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात आला आहे.
शासन निर्णय : मुंबई महानगरपालिकेच्या बी.इ.एस.टी व पुणे, कोल्हापूर, सोलापूर इ. महानगरपालिकांच्या परिवहन उपक्रमांच्या बसेस मधून कर्तव्यार्थ विनातिकीट प्रवास करणा-या पोलीस कर्मचा-यांच्या प्रवास खर्चापोटी त्या त्या परिवहन उमक्रमास शासन निर्णय, गृह विभाग सीव्हीए ०१८७/७१४/पोल-५ब, दिनांक ४ मार्च,१९९१ अन्वये अनुदान उपलब्ध करुन देण्यात येत होते. सदर शासन निर्णय याव्दारे रद्द करण्यात येत आहे.
शासन निर्णय,गृह विभाग दिनांक ४ मार्च,१९९१ अन्वये राज्यातील पोलीस दलातील बृहन्मुंबई व तसेच इतर ज्या महानगरपालिकेच्या हद्दीत कार्यरत असलेल्या अधिकारी / कर्मचारी यांना वाहतूक भत्ता देय नव्हता त्यांना शासन निर्णय, वित्त विभाग क्रमांक वाहभ-२०२०/प्र.क्र.०३/२०२० /सेवा-५, दिनांक २० एप्रिल, २०२२ नुसार वाहतूक भत्ता अनुज्ञेय करण्यात येत आहे.
२. या आदेशातील वाहतूक भत्त्याचे प्रदान खाली नमूद केलेल्या अटींच्या अधीन व त्यानुसार विनियमित करण्यात येईल अ) यापुढे कोणत्याही महानगरपालिकेच्या परिवहन उपक्रमाने पोलीस अधिकारी / कर्मचारी यांचेसाठी मोफत प्रवास अनुज्ञेय राहणार नाही.
ब) कर्तव्य स्थानापासून एक किलोमीटर अंतराच्या आत किंवा कर्तव्यस्थान आणि निवासस्थान यांच्या एकत्र परिसरात शासकीय निवासस्थान पुरविण्यात आलेल्या कर्मचा-यांना हा भत्ता अनुज्ञेय असणार नाही.
क) ज्या कर्मचा-यांना शासकीय वाहतूक सुविधा पुरविण्यात आली आहे, त्यांना हा भत्ता अनुज्ञेय असणार नाही.
तसेच वाहतूक भत्त्याचे प्रदान करण्यांसदर्भात इतर विद्यमान तरतुदी व कार्यपध्दती आहे त्याचप्रकारे यापुढे लागू राहील.
३. रजा,प्रशिक्षण,दौरा इत्यादी कारणांमुळे संपूर्ण कॅलेंडर महिन्यात अनुपस्थित असल्यास त्या महिन्यात हा भत्ता अनुज्ञेय असणार नाही.
४. पोलीस अधिकारी/कर्मचारी यांच्या वाहतूक भत्त्यावरील खर्च त्यांचे वेतन व भत्ते ज्या लेखाशीर्षाखाली खर्ची टाकण्यात येतात, त्या लेखाशीर्षाखाली खर्ची टाकून त्याखालील मंजूर अनुदानातून भागविण्यात यावा.
५. सदरचा शासन निर्णय वित्त विभागाने त्यांच्या अनौ. सं.क्र. ४७४/२०२२/व्यय-७ दिनांक २०/१०/२०२२ अन्वये दिलेल्या सहमतीने निर्गमित करण्यात येत आहे.
# Page 3