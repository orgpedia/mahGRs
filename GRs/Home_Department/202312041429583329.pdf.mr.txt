# Page 1
मौजे गोकुळ तर्फ हेळवाक (कोयनानगर) ता. पाटण जि. सातारा येथे राज्य आपत्ती प्रतिसाद दल व पोलीस प्रशिक्षण केंद्र स्थापन करण्यास मान्यता देणेबाबत..
महाराष्ट्र शासन
गृह विभाग
शासन निर्णय क्रमांक: पोलीस-१८२१/प्र.क.०८/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ०४ डिसेंबर, २०२३
वाचा : १) अपर पोलीस महासंचालक (नि. व स.) यांचे पत्र क्रमांक पोमसं/ २६ब/ कोयनानगर/पो.प्र.उप केंद्र/४४/२०२०, दि.२९.११.२०२१ २) महसूल व वन विभाग, शासन ज्ञापन क्र. जमिन ३५२१/प्र.क्र.२३३/ज-५अ, दि.२३.०५.२०२३
प्रस्तावना : महाराष्ट्र राज्यातील सातारा, सांगली कोल्हापूर या पश्चिम भागातील प्रदेशात अतिवृष्टी व अवकाळी पाऊस यामुळे महापूर परिस्थिती निर्माण होत असल्याने तसेच पाटण तालुका भुकंप प्रवण क्षेत्र असल्याने आणि कोकण विभागातील रायगड, रत्नागिरी व सिंधुदुर्ग जिल्ह्यातील समुद्रकिनार पट्टीच्या भागात चक्रिवादळाने आपत्तीजनक परिस्थिती उद्भवत असल्याने या भागात तातडीने मदतीसाठी राज्य आपत्ती प्रतिसाद दल व सद्यस्थितीत पोलीस प्रशिक्षण केंद्राची प्रशिक्षणार्थींची क्षमता कमी असल्याने नवीन पोलीस प्रशिक्षण केंद्र स्थापन करण्याचे नियोजीत आहे.
महसूल व वन विभागाच्या दि.२३.०५.२०२३ रोजीच्या संदर्भ क्र.२ येथील शासन ज्ञापनान्वये राज्य आपत्ती प्रतिसाद दल व पोलीस प्रशिक्षण केंद्र स्थापन करण्यासाठी मौजे गोकुळ तर्फ हेळवाक (कोयनानगर) ता. पाटण जि. सातारा येथील जमीन गट नंबर २५,२६,२७,२९ पै.३१,३२,३३,३४ व ३५ मधील एकूण ३८.९३ हेक्टर आर क्षेत्र गृह विभागास प्रदान करण्यास तत्वतः मान्यता देण्यात आली आहे. त्यानुषंगाने कोयनानगर ता. पाटण जि. सातारा येथे राज्य आपत्ती प्रतिसाद दल व पोलीस प्रशिक्षण केंद्र स्थापन करण्यास मान्यता देण्याची बाब शासनाच्या विचाराधीन होती.
शासन निर्णय :
मौजे गोकुळ तर्फ हेळवाक (कोयनानगर) ता. पाटण जि. सातारा येथे राज्य आपत्ती प्रतिसाद दल व पोलीस प्रशिक्षण केंद्र स्थापन करण्यास शासन मान्यता देण्यात येत आहे. सदर राज्य आपत्ती प्रतिसाद दल व पोलीस प्रशिक्षण केंद्रासाठी आवश्यक पदनिर्मीती, साधनसामुग्री व वाहन खरेदी आणि इमारत बांधकामाबाबतची कार्यवाही स्वतंत्रपणे करण्यात येईल.
# Page 2
शासन निर्णय क्रमांकः पोलीस-१८२१/प्र.क.०८/पोल-५ अ, दिनांक ०४ डिसेंबर, २०२३