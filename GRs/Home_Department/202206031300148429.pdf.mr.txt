# Page 1
महाराष्ट्र पोलीस अकादमी, नाशिक यांच्या आस्थापनेवरील पोलीस उप निरीक्षकांच्या ३२३ अधिसंख्य पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांकः पोलीस-१११६/प्र.क.३४१/पोल-५अ
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :-०३ जून २०२२
वाचा : १) गृह विभाग, शासन निर्णय समक्रमांक, दि.०१.०९.२०२१ व दि.११.०३.२०२२ २) अपर पोलीस महासंचालक (आस्थापना) पोलीस महासंचालक कार्यालय,मुंबई यांचे पत्र क्र.
पोमसं/५/१०/पोउपनि-मविस्पप-२०१७/११३/२०१७, दि.१९.०५.२०२२ ३) वित्त विभाग, शासन निर्णय क्रमांक-पदनि-२०१६/प्र.क्र.७/१६/वित्तीय सुधारणा-६, दि.२०.०२.२०१६
प्रस्तावना: महाराष्ट्र लोकसेवा आयोगाच्या पोलीस उपनिरीक्षक मर्यादित विभागीय परीक्षा-२०१७ मधून शिफारसपात्र ठरलेले ३२२ व सत्र क्र.११५ मध्ये प्रशिक्षणास मुदतवाढ दिलेला १ उमेदवार असे एकूण ३२३ (३२२+१) उमेदवारांचे पोलीस उपनिरीक्षक पदाचे प्रशिक्षण दि.२१/०६/२०२१ पासून महाराष्ट्र पोलीस अकादमी, नाशिक येथे सूरू करण्यात आले होते. सदर प्रशिक्षाणार्थींचे वेतन व भत्ते अदा करण्याकरीता संदर्भाधिन क्र. १ येथील दि.०१/०९/२०२१ रोजीच्या शासन निर्णयान्वये दि.२१/०६/२०२१ ते दि.२०/०३/२०२२ या कालावधीकरीता संचालक, महाराष्ट्र पोलीस अकादमी, नाशिक यांच्या आस्थपानेवर पोलीस उपनिरीक्षकांची ३२३ अधिसंख्य पदे निर्माण करण्यात आली होती. कोविड-१९ च्या प्रादुर्भावामुळे बरेच प्रशिक्षणार्थी पोलीस उपनिरीक्षक कोविड-१९ ने बाधीत झाल्यामुळे त्यांच्या औषधोपचार व क्वारंटाईन कालावधीमुळे त्यांचे बाह्य वर्गाचे उर्वरित प्रशिक्षण आपेक्षीत वेळेत पूर्ण न झाल्याने सदर ३२३ अधिसंख्य पदांना संदर्भ क्र. १ येथील दि.११/०३/२०२२ रोजीच्या शासन निर्णयान्वये दि.२१/०३/२०२२ ते
दि.१७/०४/२०२२ या कालावधीकरीता मुदतवाढ देण्यात आली आहे.
प्रशिक्षण सत्र क्र.११९ मधील प्रशिक्षणार्थी पोलीस उपनिरीक्षकांचे दिक्षांत संचलन दि.२४/०४/२०२२ रोजी संपन्न झाले आहे. त्यामुळे प्रशिक्षण सत्र क्र.११९ मधील प्रशिक्षणार्थीकरीता निर्माण करण्यात आलेल्या पोलीस उपनिरीक्षकांच्या ३२३ अधिसंख्य पदांना मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांकः पोलीस-१११६/प्र.क.३४१/पोल-५ अ, दिनांक ०३ जून २०२२
शासन निर्णय : महाराष्ट्र लोकसेवा आयोगाच्या पोलीस उपनिरीक्षक मर्यादित विभागीय परीक्षा-२०१७ मधून शिफारसपात्र ठरलेले ३२२ व सत्र क्र.११५ मध्ये प्रशिक्षणास मुदतवाढ दिलेला १ उमेदवार असे एकूण ३२३ (३२२+१) प्रशिक्षणार्थींचे वेतन व भत्ते अदा करण्यासाठी महाराष्ट्र पोलीस अकादमी, नाशिक येथे संदर्भ क्र.१ येथील दि.०१/०९/२०२१ रोजीच्या शासन निर्णयान्वये निर्माण करण्यात आलेल्या पोलीस उपनिरीक्षकांच्या ३२३ अधिसंख्य पदांना दि.१८/०४/२०२२ ते दि.२४/०४/२०२२ या कालावधीकरीता मुदतवाढ देण्यात येत आहे.
२. सदर अधिसंख्य पदे विविध पोलीस घटकांमध्ये पोलीस उपनिरीक्षकांच्या रिक्त असलेल्या पदांच्या अधिनतेने निर्माण करण्यात आली असल्याने ही पोलीस उप निरीक्षकांची रिक्त पदे ज्या आस्थापनेवर आहेत त्या आस्थापनेवर वेतन काढले जाणार नाही याची खात्री करण्यात यावी.
३. याकरीता होणारा खर्च वित्तीय वर्ष सन २०२२-२३ साठी “ मागणी क्र. बी-१, २०५५ पोलीस, १०९ जिल्हा पोलीस दल, (००) (०१) जिल्हा पोलीस बल” या लेखाशिर्षाखाली संचालक, महाराष्ट्र पोलीस अकादमी, नाशिक यांना मंजूर असलेल्या अनुदानातून भागविण्यात यावा.
४. सदर शासन निर्णय संदर्भ क्र.३ येथील वित्त विभाग, शासन निर्णय क्रमांक.पदनि २०१६/प्र.क्र.७/१६/वित्तीय सुधारणा-६, दिनांक २०/०२/२०१६ अन्वये प्रशासकीय विभागांना प्रदान करण्यात आलेल्या प्राधिकारानुसार निर्गमित करण्यात येत आहे.
# Page 3