# Page 1
निवडसूची २०२२-२३:
“पोलीस उप अधीक्षक/ सहा.
पोलीस आयुक्त (नि:शस्त्र)” या संवर्गातील पदावर पदोन्नतीने पदस्थापना करणेबाबत.
महाराष्ट्र शासन
गृह विभाग
शासन आदेश क्र. रापोसे-४८२२/प्र.क्र.२३४/पोल-१अ.
मंत्रालय, मादाम कामा मार्ग, हुतात्मा राजगुरु चौक, मुंबई. पिन-४०००३२.
दिनांक : ३० जानेवारी २०२३.
संदर्भ : १) शा.नि., सा.प्र. विभाग, क्र. एसआरव्ही-२०१८/ प्र.क्र.१५९/ कार्या.-१२, दिनांक ०१.०८.२०१९.
२) शा.नि., सा.प्र. विभाग, क्र. बीसीसी - २०१८/ प्र.क्र.३६६/१६-ब, दिनांक ०७.०५.२०२१.
३) पोलीस महासंचालक, महाराष्ट्र राज्य, यांच्या कार्यालयाचे पत्र क्र.पोमसं/२/निनिसु-२०२१-२२/२०/ २०२२, दिनांक २३.१२.२०२२.
४) पोलीस महासंचालक, महाराष्ट्र राज्य, यांच्या कार्यालयाचे पत्र क्र.
पोमसं/२/१०२०/मूळ-अर्ज/२१०-२२/पो.नि.- संभाजी-पाटील/१९५/ २०२२, दिनांक २६.१२.२०२२, ०३.०१.२०२३ व ०९.०१.२०२३.
५) पोलीस महासंचालक, महाराष्ट्र राज्य, यांच्या कार्यालयाचे पत्र क्र.
पोमसं/आस्थापना-स्टेनो/का.क्र.२/पदोन्नती-पाटील/२०२३/१, दिनांक ११.०१.२०२३.
६) शासन पत्र, गृह विभाग, क्र. रापोसे-४८२२/प्र.क्र.२३४/पोल-१अ, दिनांक ०६.०१.२०२३ व १०.०१.२०२३.
७) अनौपचारिक संदर्भ, सा.प्र. विभाग, क्र.२३/का.-३३, दिनांक २३.०१.२०२३.
शासन आदेश.
"पोलीस निरीक्षक (नि:शस्त्र)" या संवर्गातील पुढील तक्त्यातील स्तंभ (२) मध्ये नमूद पोलीस अधिकाऱ्यास, सन २०२२-२३ या निवडसूची वर्षात, "पोलीस उप अधीक्षक/ सहा.
पोलीस आयुक्त (नि:शस्त्र)" या संवर्गातील पदावर, सेवाज्येष्ठतेनुसार तात्पुरत्या स्वरुपात, पुढील अटींवर, पदोन्नती देण्यात येत असून, त्यांची स्तंभ (३) मध्ये निर्दिष्ट पदावर, याद्वारे, पदोन्नतीने पदस्थापना करण्यात येत आहे
----------------------------------------------------------------
| अ.क्र. (१) | पोलीस अधिकाऱ्याचे नाव (२) | पदोन्नतीने पदस्थापना (३) |
| १. | श्री. संभाजी रामराव पाटील | पोलीस उप अधीक्षक (मुख्यालय), धुळे |
----------------------------------------------------------------
# Page 2
शासन आदेश क्रमांकः रापोसे-४८२२/प्र.क्र.२३४/पोल-१अ.
अटी:
१) उक्त पदोन्नती ही विशेष अनुमती याचिका क्र.२८३०६/२०१७ या प्रकरणात मा. सर्वोच्च न्यायालयाच्या न्यायनिर्णय व आदेश यांच्या अधीन राहून देण्यात येत आहे.
२) उक्त पदोन्नती ही शा.नि., सा.प्र. विभाग, क्र. बीसीसी - २०१८/प्र.क्र.३६६/१६-ब, दिनांक ०७.०५.२०२१, यास आव्हान देण्यात आलेल्या प्रकरणात मा. मुंबई उच्च न्यायालयाच्या न्यायनिर्णयाच्या अधीन राहून देण्यात येत आहे.
३) उक्त पदोन्नती ही निव्वळ तात्पुरत्या स्वरुपाची असल्याने या तात्पुरत्या पदोन्नतीमुळे संबंधित अधिकारी यांना नियमाधीनतेचा (regularization ) व सेवाज्येष्ठतेचा (seniority) कोणताही हक्क असणार नाही.
२. त्या अनुसार, पोलीस महासंचालक, महाराष्ट्र राज्य, यांनी मा. महाराष्ट्र प्रशासकीय न्यायाधिकरण / न्यायालय यांचे आदेश, कायदा व सुव्यवस्था, इत्यादी लक्षात घेऊन पुढील उचित कार्यवाही करावी.
३. हा शासन आदेश, सामान्य प्रशासन विभागाच्या मान्यतेने [अनौपचारिक संदर्भ क्र.०३/२०२३/का.-१२, दिनांक ०३.०१.२०२३] आणि पोलीस आस्थापना मंडळ क्र.१ यांच्या शिफारशीचा यथायोग्य विचार करुन, महाराष्ट्र पोलीस अधिनियम (१९५१ चा २२) याच्या कलम २२न यामध्ये निर्दिष्ट सक्षम प्राधिकारी यांच्या मान्यतेने निर्गमित करण्यात येत आहे.
४. हा शासन आदेश भारत निवडणूक आयोगाची ना-हरकत प्राप्त करुन निर्गमित करण्यात येत आहे.
# Page 3