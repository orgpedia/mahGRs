# Page 1
आधुनिक सीमा तपासणी नाके कार्यान्वित करुन विविध सेवांकरिता सेवा शुल्क आकारण्यास मान्यता देण्याबाबत.
(१) चोरवड, जि. जळगाव २) मरवडे, जि. सोलापूर ३) कागल, जि. कोल्हापूर ४) देगलूर, जि. नांदेड ५) इन्सुली, जि. सिंधुदुर्ग
महाराष्ट्र शासन
गृह (परिवहन) विभाग
शासन निर्णय क्र. एमव्हीडी-१०१८/प्र.क्र.२०८/परि-४
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक: २७ मार्च, २०२३.
वाचा १) शासन निर्णय गृह विभाग क्र. एमव्हीडी १२०८/प्रक. १६/परि-४, दि. २५.०३.२००८.
२) शासन पुरक पत्र क्र. एमव्हीडी- १२०८/प्र.क्र. १६/परि-४. दि. २५.०६.२००८.
३) शासन अधिसूचना क्र. एमव्हीआर-१२०७/प्रक्र. ४५४/ पुनर्बाधणी-१४/ परि-२, दि.०९.०८.२०१२.
४) शासन निर्णय गृह विभाग क्र. सीतना-१०१३/प्र.क्र. ३६६/परि-४, दि. १३.११.२०१३.
५) शासन अधिसूचना क्र. सीतना- ०२१३/प्र.क्र.४३/परि-४, दि.०८.०४.२०१३.
६) शासन निर्णय क्र. सीतना-१०१३/प्रक्र. ३६६/परि-४, दि.२१.११.२०१४.
७) शासन अधिसूचना क्र. सीतना ०७१५/प्र.क्र.२०५/परि-४, दि. १८.१०.२०१६.
८) शासन पत्र, गृह विभाग क्र. एमव्हीडी-०३१७/प्र.क्र.८६ /परि-४, दिनांक २५.०४.२०२२.
९) परिवहन आयुक्त कार्यालयाचे पत्र क्र.पआका/का-२अ (५)/सीतना - आधु / Security Deposit/ २०२२ / जा.क्र. ७२१७, दिनांक २४.०६.२०२२. जा.क्र.२५० / २०२३ दि. ०५ जानेवारी, २०२३, व जा.क्र.८८९/२०२३ दि. १८ जानेवारी, २०२३ १०)परिवहन आयुक्त कार्यालयाचे पत्र क्र.पआका/अंमल-२ /का-२अ (५)/सीतना-आधु / अभ्यास गट/ २०२३/जा.क्र. २८५३, दिनांक २७.०२.२०२३.
प्रस्तावना - उपर्निर्दिष्ट अनुक्रमांक १, २ व ३ येथील शासन निर्णय, पुरकपत्र आणि शासन अधिसूचनेन्वये परिवहन विभागाच्या २२ सीमा तपासणी नाक्यांचे बांधा, वापरा व हस्तांतरण या तत्वावर आधुनिकीकरण करण्याचा निर्णय घेण्यात आला आहे. या प्रकल्पाच्या अंमलबजावणीसाठी महाराष्ट्र राज्य रस्ते विकास महामंडळाची प्रकल्प अंमलबजावणी संस्था (Project Implementation Agency) म्हणून नियुक्ती करण्यात आली आहे. सदर प्रकल्पासाठी मे. महाराष्ट्र बॉर्डर चेक पोस्ट नेटवर्क लि. यांच्याशी सवलत करार (Concession Agreement) दिनांक ३०.०३.२००९ रोजी करार करण्यात आला आहे. या कराराच्या भाग-२ च्या खंड (जी) नुसार मे. महाराष्ट्र बॉर्डर चेक पोस्ट नेटवर्क लि. यांच्याबरोबर २४ वर्षे ६ महिने हा सवलत कराराचा कालावधी म्हणून निश्चित करण्यात आला आहे. तसेच महाराष्ट्र राज्य रस्ते
# Page 2
शासन निर्णय क्रमांकः एमव्हीडी-१०१८/प्र.क्र.२०८/परि-४
विकास महामंडळाने सदर प्रकल्पांचे कार्यान्वयन आदेश (वर्क ऑर्डर) दिनांक ५ मे, २००९ रोजी जारी केले आहेत.
उपर्निर्दिष्ट क्र.३ च्या दि. ०९.०८.२०१२ च्या अधिसूचनेन्वये महाराष्ट्र मोटार वाहन नियम १९८९ च्या नियम २२३ (६) मध्ये सुधारणा करण्यात आली असून नियम २२३ (६) (अ) चा करण्यात आला आहे.
सदर नियमानुसार सीमेवरील तपासणी नाक्यावर किंवा इतर नाक्यावर वाहन मालकाकडून किंवा वाहन चालकाकडून घ्यावयाचे प्रक्रिया शुल्क हे उक्त अधिसूचनेत विनिर्दिष्ट केल्याप्रमाणे मालाचे वजन करणे, आधार सामग्री ( डाटा एंट्री), स्कॅनींग, माल चढविणे व उतरविणे, वाहनतळ इ. सेवांसाठी आणि अशा तपासणी नाक्यावर देण्यात येणा-या अनुक्रमे इतर संबद्ध सेवांसाठी वेळोवेळी विनिर्दिष्ट करील, अशी तरतूद करण्यात आली आहे. त्याचप्रमाणे उपर्निर्दिष्ट क्र. ५ च्या दि. ०८.०४.२०१३ च्या शासन अधिसूचनेनुसार प्रक्रिया शुल्क त्याचा कालावधी इ. तपशिल प्रसिध्द केला आहे. तसेच, उपर्निर्दिष्ट क्र.७ च्या दि. १८.१०.२०१६ च्या अधिसुचनेनुसार विहित केलेल्या सेवांवरील प्रक्रिया शुल्कावर वेळोवेळी लागू असलेल्या दराप्रमाणे सेवाकर आणि उपकर वसूल करण्यात येईल आणि वसूल करण्याची तरतूद लागू करण्यात आली आहे. त्यानुसार उपर्निर्दिष्ट क्र. ८ व ९ येथील परिवहन आयुक्तालयाच्या प्रस्तावानुसार संबंधित सेवा पुरवठादाराने तयार केलेल्या १) चोरवड, जि. जळगाव २) मरवडे, जि. सोलापूर ३) कागल, जि.कोल्हापूर व ४) देगलूर, जि. नांदेड ५) इन्सुली, जि. सिंधुदूर्ग या सीमा तपासणी नाक्यावर सेवा शुल्क आकारण्यास मान्यता देण्याची बाब शासनाच्या विचाराधीन होती.
शासन निर्णय महाराष्ट्र मोटार वाहन नियम १९८९ च्या नियम २२३ (६) (अ) अंतर्गत प्रदान शक्तीचा वापर करून राज्यात पुढील नमूद आधुनिक सीमा तपासणी नाक्यांवर वाहन मालकाकडून/वाहन चालकाकडून गृह विभाग, शासन अधिसूचना क्रमांक सीतना- ०२१३/प्रक्र. ४३/परि-४, दिनांक २८.०४.२०१३ अन्वये तसेच गृह विभाग, शासन अधिसूचना क्रमांक सीतना ०७१५/प्र.२०५/परि-४, दि. १८/१०/२०१६ अन्वये विहित केलेल्या तरतूदींनुसार सेवा प्रक्रिया शुल्क आणि त्यावरील सेवा कर आणि उपकर मे. महाराष्ट्र बॉर्डर चेक पोस्ट नेटवर्क यांना वसूल करण्यास या शासन निर्णयान्वये मान्यता देण्यात येत आहे.
-------------------------------------------------------------------
| अ.क्र. | जिल्हा | तालुका | महामार्ग क्र. व नाव | सीमा तपासणी नाक्याचे नाव |
| १ | जळगाव | रावेर | राज्य मार्ग क्र.४ | चोरवड |
| २ | सोलापूर | मंगळवेढा | राष्ट्रीय महामार्ग क्र.९ | मरवडे |
-------------------------------------------------------------------
पृष्ठ ४ पैकी २
# Page 3
शासन निर्णय क्रमांकः एमव्हीडी-१०१८/प्र.क्र.२०८/परि-४
----------------------------------------------------------
| ३ | कोल्हापूर | कागल | राष्ट्रीय महामार्ग क्र. ४ | कागल |
| OC ४ | नांदेड | देगलूर | राज्य मार्ग क्र.६ | देगलूर |
| ५ | सिंधुदूर्ग | सावंतवाडी | राष्ट्रीय महामार्ग क्र.१७ | इन्सुली |
----------------------------------------------------------
२. उपरोक्त आदेशाची अंमलबजावणी हा शासन निर्णय निर्गमित झाल्याच्या दिनांकापासून करण्यात येईल.
३. उपर्निर्दिष्ट क्र. १, २ व ३ येथील शासन निर्णयातील, शासन अधिसूचनेतील तसेच विषयांकीत सवलत करारातील अटी व शर्तीचे पालन करण्यात यावे.
४. विषयांकित निविदा सेवांकरीता स्विकारलेल्या प्रक्रिया शुल्काच्या तपशीलवार पावत्या मे.
महाराष्ट्र बॉर्डर चेक पोस्ट नेटवर्क लि. हे जारी करतील. तसेच सेवापुरवठादार याबाबतचे अभिलेख परिवहन आयुक्त, महाराष्ट्र राज्य, मुंबई यांना दरमहा सादर करतील.
५. केंद्र शासनाच्या निर्देशानुसार, महाराष्ट्र राज्यातील सीमा तपासणी नाके बंद करणे, सदर सीमा तपासणी नाके बंद करावयाचे झाल्यास नियमानुसार काय प्रक्रिया अवलंबावी लागेल व राज्य शासनावर त्याचा किती भार पडेल याचा व इतर अनुषंगिक परिणाम व उपाययोजनांच्या अभ्यासासाठी उपर्निर्दिष्ट क्र.८ येथील पत्रान्वये परिवहन आयुक्त यांच्या अध्यक्षतेखाली नेमलेल्या अभ्यासगटाचा अंतिम अहवाल शासनास प्राप्त झाल्यानंतर, त्यावर शासनाचा अंतिम निर्णय होईपर्यंतच्या कालावधीकरीता सदर मान्यता देण्यात येत आहे.
# Page 4