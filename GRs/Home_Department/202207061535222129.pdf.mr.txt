# Page 1
राज्य राखीव पोलीस बल, गट क्र.१८ (भाराब-५), काटोल,जि.नागपूर व राज्य राखीव पोलीस बल, गट गट क्र. १९ अहमदनगर येथील समादेशक यांना वित्तीय बाबीकरीता “ विभागप्रमुख” व त्यांच्या आस्थापनेवरील सहायक समादेशक/पोलीस उप अधीक्षक यांना “आहरण व संवितरण अधिकारी” म्हणून घोषित करण्याबाबत.
महाराष्ट्र शासन
गृह विभाग
शासन निर्णय क्रमांकः एमआएस-०४२२/प्र.क्र.२०/पोल-३
मंत्रालय, दुसरा मजला, मुख्य इमारत
मादाम कामा रोड, हुतात्मा राजगुरु चौक, मुंबई
दिनांक : ६ जुलै,२०२२.
संदर्भ : १) पोलीस महासंचालक, महाराष्ट्र राज्य, मुंबई यांचे पत्र क्र.पोमसं/३६/र.व का. (८३००)/विभाग प्रमुख/७०/२०२२,दि.२७/५/२०२२.
२) वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम,भाग-२, दि.१७/४/२०१५.
प्रस्तावना :
पोलीस महासंचालक, महाराष्ट्र राज्य मुंबई यांनी उपरोक्त संदर्भ क्र.१ येथील दिनांक २७/५/२०२२ रोजीचे पत्राव्दारे राज्य राखीव पोलीस बल, गट क्र.१८ (भाराब-५), काटोल, जि. नागपूर व राज्य राखीव पोलीस बल, गट क्र. १९ अहमदनगर येथील “समादेशक” यांना वित्तीय बाबीकरीता “विभागप्रमुख” व त्यांच्या आस्थापनेवरील “सहायक समादेशक/पोलीस उप अधीक्षक” यांना “आहरण व संवितरण अधिकारी” म्हणून घोषित करण्याबाबतचा प्रस्ताव सादर केला आहे. त्यानुषंगाने या संदर्भात शासनाने खालीलप्रमाणे निर्णय घेतला आहे.
शासन निर्णय:
१. राज्य राखीव पोलीस बल गट क्र.१८ (भाराब-५), काटोल, जि. नागपूर व राज्य राखीव पोलीस बल गट क्र.१९ अहमदनगर येथील “समादेशक” यांना वित्तीय अधिकार नियम पुस्तिका,१९७८ भाग-पहिला, उप विभाग एक मधील अ. क्र. १, नियम क्र.२ मधील तरतुदीनुसार केवळ वित्तीय बाबी करीता “विभागप्रमुख" म्हणून घोषित करण्यास शासन मान्यता देण्यात येत आहे.
# Page 2
शासन निर्णय क्रमांकः एमआएस-०४२२/प्र.क्र.२०/पोल-३
२. तसेच, राज्य राखीव पोलीस बल गट क्र.१८ (भाराब-५), काटोल, जि. नागपूर व राज्य राखीव पोलीस बल गट क्र.१९ अहमदनगर येथील “सहायक समादेशक/पोलीस उप अधीक्षक” यांना महाराष्ट्र कोषागार नियम, १९६८ खंड एक, नियम-१५(३)१५६ व १७८ मधील तरतूदीनुसार वित्तीय बाबी करीता “आहरण व संवितरण अधिकारी” म्हणून घोषित करण्यास शासन मान्यता देण्यात येत आहे.
३. प्रस्तुत शासन निर्णय हा वित्त विभाग, क्र.विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ मधील तरतूदीनुसार प्रशासकीय विभागास असलेल्या प्राधिकारानुसार व वित्त विभागाच्या अनौपचारीक संदर्भ क्र.१३२/ २०२२/ को.प्र.५, दि.१७/०६/२०२२ व्दारे दिलेल्या मान्यतेनुसार निर्गमित करण्यात येत आहे.