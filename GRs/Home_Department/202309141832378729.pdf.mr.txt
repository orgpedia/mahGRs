# Page 1
राजकीय व सामाजिक आंदोलनातील प्रलंबित खटले मागे घेण्याच्या शासन निर्णयामध्ये सुधारणा करण्याबाबत...
महाराष्ट्र शासन
गृह विभाग
शासन निर्णय क्रमांकः पीआरओ-०९२१/प्र.क्र.२८२/विशा-२
दुसरा मजला, मंत्रालय मुख्य इमारत
मादाम कामा मार्ग, हुतात्मा राजगुरु चौक, मुंबई ४०० ०३२
तारीख: १४ सप्टेंबर, २०२३
वाचा : १) शासन निर्णय क्रमांक: पीआरओ-९२१/प्र.क्र.२८२/विशा-२, दिनांक २०/०९/२०२२ २) शासन निर्णय क्रमांकः पीआरओ-९२१/प्र.क्र.२८२/विशा-२, दिनांक १०/११/२०२२
प्रस्तावना :
राजकीय पक्ष व सामाजिक संघटना यांच्याकडून सार्वजनिक हिताच्या व वेगवेगळ्या समस्यांकडे लक्ष वेधण्यासाठी घेराव घालणे, मोर्चे काढणे, निदर्शने करणे इ. स्वरुपाचे आंदोलनाचे मार्ग अनुसरले जातात. त्यामुळे त्यांच्याविरुद्ध कायद्याचे उल्लंघन केल्याप्रकरणी गुन्हे दाखल होऊन तपासानंतर मा. न्यायालयात दोषारोपपत्रे दाखल केली जातात. राजकीय व सामाजिक आंदोलनामुळे उद्भवलेल्या ज्या गुन्ह्यांमध्ये दिनांक ३० जून, २०२२ पर्यंत दोषारोपपत्रे दाखल झालेली आहेत, ते खटले मागे घेण्याबाबत शासनाने यापुर्वी धोरणात्मक निर्णय घेतला असून संदर्भाधीन क्रमांक २ येथील शासन निर्णयान्वये आदेश निर्गमित केले आहेत. तथापि, सद्य:स्थितीत खटले काढून घेण्याकरीता असलेली दिनांक ३० जून, २०२२ पर्यंतची मुदत संपली असून त्यानंतरच्या कालावधीत देखील काही गुन्ह्यांमध्ये दोषारोपपत्रे दाखल झालेली आहेत. त्यानुषंगाने राजकीय व सामाजिक आंदोलनातील दोषारोपपत्रे दाखल झालेले खटले मागे घेण्याच्या कालावधीमध्ये वाढ करण्याची बाब शासनाच्या विचाराधीन होती.
शासन निर्णय :
राजकीय व सामाजिक आंदोलनातील ज्या गुन्ह्यांमध्ये दिनांक ३१ ऑगस्ट, २०२३ पर्यंत दोषारोपपत्रे दाखल झालेली आहेत, असे खटले संदर्भाधीन शासन निर्णय क्रमांक १ मधील
# Page 2
शासन निर्णय क्रमांकः पीआरओ-०९२१/प्र.क्र.२८२/विशा-२
तरतुदींनुसार मागे घेण्यास या शासन निर्णयानुसार मान्यता देण्यात येत आहे. शासन निर्णय, गृह विभाग, क्रमांक पीआरओ-०९२१/प्र.क्र.२८२ / विशा-२, दिनांक २० सप्टेंबर, २०२२ मधील इतर अटी, शर्थी व तरतुदी कायम राहतील.
# Page 3