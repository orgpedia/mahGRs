# Page 1
मुंबई शहर व इतर मोठया संवेदनशील शहरांमध्ये निर्माण करण्यात आलेल्या जलद प्रतिसाद पथकात कार्यरत पोलीस अधिकारी/ अंमलदार यांना ७ व्या वेतन आयोगानुसार प्रोत्साहन भत्ता मंजूर करणेबाबत.
महाराष्ट्र शासन
गृह विभाग
शासन निर्णय क्रमांक: एसएसए-०४१९/प्र.क्र.१२१/विशा-४,
दुसरा मजला,मादाम कामा मार्ग, हुतात्मा राजगुरु चौक,
मंत्रालय, मुख्य इमारत, मुंबई ४०० ०३२.
दिनांक :- १९ ऑगस्ट, २०२०.
वाचा:-१. पोलीस आयुक्त, मुंबई यांचे दिनांक ०८.०४.२०१९ चे पत्र सहपत्रांसह.
२.गृह विभाग, शासन निर्णय क्र.एसएसए-१००९/प्र.क्र.३७७/विशा-४, दिनांक ३१.०८.२००९ ३. गृह विभाग, शासन निर्णय क्र.ओपीओ-३११०/प्र.क्र.४२८/पोल-३ दिनांक १५.०६.२०११ ४. गृह विभाग, शासन निर्णय क्र. ओपीओ-३११०/प्र.क्र.१०७(ब)/पु.बां.२/पोल-३
दिनांक २५.०७.२०११
५. वित्त विभाग, शासन अधिसूचना असाधारण क्र.३८, दिनांक ३०.०१.२०१९.
प्रस्तावना: जलद प्रतिसाद पथकातील अधिकारी/अमंलदार यांना मुंबई शहरावर होणारे दहशतवादी हल्ल्यांना प्रथमतः सामोरे जावुन दहशतवादी हल्ले निपटणे, अपहरण परिस्थिती हाताळणे व ओलीसांची सुटका करणे असे जबाबदारीचे व अत्यंत जोखिमेची कामकाज करावे लागते. मुंबई शहरावर झालेल्या दहशतवादी हल्ला २६/११/२००८ नंतर अशा दहशतवादी हल्ल्याचा सामना करण्यासाठी राम प्रधान समितीच्या शिफारशीनुसार उपरोक्त संदर्भ क्र. १, २ व ४ येथील शासन निर्णयांन्वये जलद प्रतिसाद पथकांची स्थापना करण्यात आली. सदर शासन निर्णयामध्ये सदर पथकातील अधिकारी/अंमलदार यांना त्यांच्या मूळ आस्थापनेवर मिळणारे एकूण वेतन (Gross Salary) अधिक मूळ वेतनाच्या ५०% अतिरिक्त वेतन प्रोत्साहन भत्ता म्हणून देण्यात यावे, असे नमूद करण्यात आले आहे. तथापि सदर पथकाची स्थापना २००९ मध्ये करण्यात आलेली असल्याने व ६ वा वेतन आयोग राज्यात २००८ साली लागू झाला असल्याने ६ व्या वेतन आयोगामध्ये सदर शासन निर्णयातील तरतूदी लागू करण्यात आल्या आहेत व त्यानुसार जलद प्रतिसाद पथकातील अधिकारी/कर्मचारी यांना प्रोत्साहनात्मक भत्ता देण्यात येत आहे.
सदर पथकामध्ये अत्यंत जोखिमेचे कामकाज असल्यामुळे पोलीस दलातील अधिकारी / अंमलदार हे जलद प्रतिसाद पथकामध्ये येण्यास इच्छुक होण्याच्या अनुषंगाने त्यांना प्रोत्साहन भत्ता देणे क्रमप्राप्त आहे.
६ व्या वेतन आयोगामध्ये Basic + Grade Pay बेरजेवर प्रोत्साहन भत्ता देण्यात येत होता. तथापि, ७ व्या वेतन आयोगामध्ये Grade pay ही संकल्पना संपुष्टात आलेली आहे. त्यामुळे जलद प्रतिसाद पथकातील पोलीस अधिकारी / अंमलदार यांना ७ व्या वेतन आयोगाच्या शिफारशीनुसार प्रोत्साहन भत्ता मंजूर करण्याची बाब शासनाच्या विचाराधीन होती. याबाबत पुढीलप्रमाणे निर्णय घेण्यात येत आहे.
शासन निर्णय: जलद प्रतिसाद पथकातील अधिकारी/अंमलदार यांना ७ व्या वेतन आयोगाच्या मूळ वेतनाच्या २५% इतका प्रोत्साहन भत्ता मंजूर करण्यास मान्यता देण्यात येत आहे. जलद प्रतिसाद पथकातील अधिकारी/अंमलदार यांची माहिती सोबतच्या विवरणपत्रात नमूद करण्यात आली आहे. (सहपत्र अ व ब)
# Page 2
शासन निर्णय क्रमांकः एसएसए-०४१९/प्र.क्र.१२१/विशा-४,
२. सदर प्रोत्साहन भत्ता हा ७ वा वेतन आयोग लागू झाल्याच्या दिनांकापासून पूर्वलक्षी प्रभावाने लागू होईल.
३. सदर प्रोत्साहन भत्त्यावर इतर कोणतेही भत्ते अनुज्ञेय राहणार नाहीत. जलद प्रतिसाद पथकातील पोलीस अधिकारी/अंमलदार हे मुळ घटकात परत गेल्यास त्यांना हा प्रोत्साहन भत्ता देय होणार नाही.
४. सदर भत्त्यापोटी येणारा खर्च संबंधित पदाचे वेतन व भत्ते ज्या लेखाशिर्षाखाली टाकण्यात येतात त्याच लेखाशिर्षाखाली खर्ची टाकून मंजूर तरतूदीतून भागविण्यात यावा.
५. हा शासन निर्णय वित्त विभागाच्या अनौपचारिक संदर्भ क्र.२७०/२०२०/व्यय-७, दिनांक १९ ऑगस्ट, २०२० अन्वये मिळालेल्या सहमतीने निर्गमित करण्यात येत आहे.
# Page 3