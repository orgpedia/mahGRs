# Page 1
कासा पो. स्टे., जि. पालघर येथील गु.र.क्र. ७६ / २०२०, ७७/२०२० व ७८/२०२० प्रकरणी या गुन्हयातून उद्भवणा-या न्यायालयीन प्रकरणामध्ये मा. सत्र न्यायालय, पालघर, जि. पालघर येथे विशेष सरकारी अभियोक्ता म्हणून नियुक्ती करण्यात आलेल्या अॅड.
श्री. सतीश एल. मानेशिंदे यांना व्यावसायिक फी प्रदान करण्याबाबत.
महाराष्ट्र शासन
गृह विभाग,
शासन निर्णय क्रमांक:- एसपीपी-०५२०/प्र.क्र.७२/पोल-१०,
गृह विभाग, २ रा मजला, मंत्रालय,
हुतात्मा राजगुरु चौक, मादम कामा मार्ग,
मुंबई- ४०० ०३२.
दिनांक :- १५ डिसेंबर, २०२०
संदर्भ:-१) शासन अधिसूचना, विधि व न्याय विभाग क्र. एसपीपी-२०२०/यु.ओ.आर.२०/का-१४, दिनांक २६/०६/२०२०
प्रस्तावना: कासा पो. स्टे., जि. पालघर येथील गु.र.क्र.७६/२०२०, ७७/२०२० व ७८/२०२० प्रकरणी या गुन्हयातून उद्भवणा-या न्यायालयीन प्रकरणामध्ये मा. सत्र न्यायालय, पालघर, जि. पालघर या न्यायालयातील न्यायालयीन कामकाज शासनाच्या वतीने पाहण्यासाठी संदर्भाधीन अधिसूचने अन्वये विशेष सरकारी अभियोक्ता म्हणून नियुक्त करण्यात आलेल्या अॅड. श्री. सतीश एल.
मानेशिंदे यांना व्यावसायिक फी अदा करण्याची बाब शासनाच्या विचाराधीन होती.
शासन निर्णय: कासा पो. स्टे., जि. पालघर येथील गु.र.क्र. ७६/२०२०, ७७/२०२० व ७८/२०२० प्रकरणी या गुन्हयातून उद्भवणा-या न्यायालयीन प्रकरणामध्ये मा. सत्र न्यायालय, पालघर, जि. पालघर या न्यायालयातील न्यायालयीन कामकाज शासनाच्या वतीने पाहण्यासाठी विशेष सरकारी अभियोक्ता म्हणून नियुक्त करण्यात आलेल्या अॅड. श्री. सतीश एल. मानेशिंदे यांना, सदरहू न्याय प्रकरण निकाली निघेपर्यंत, प्रतिदिन परिणामकारक सुनावणीकरीता खालीलप्रमाणे व्यावसायिक फी अदा करण्यास या शासन निर्णयान्वये मान्यता देण्यात येत आहे : मा. सत्र न्यायालय, पालघर, जि. पालघर १) प्रतिदिन परिणामकारक सुनावणी फी - ५०,०००/- (रुपये पन्नास हजार फक्त) २) विचारविनीमय फी (प्रति तास) १०,०००/- (रुपये दहा हजार फक्त)
तसेच सदर व्यावसायिक फी व्यतिरिक्त अन्य कोणतेही लाभ अॅड. श्री. सतीश एल.
मानेशिंदे यांना अनुज्ञेय होणार नाहीत. तसेच त्यांना कोणत्याही अपरिणामकारक सुनावणीकरीता व्यावसायिक फीचे प्रदान करण्यात येणार नाही.
# Page 2
शासन निर्णय क्रमांकः एसपीपी-०५२०/प्र.क्र.७२/पोल-१०,
२. अॅड. श्री. सतीश एल. मानेशिंदे यांना अनुज्ञेय असलेल्या व्यावसायिक फीचे प्रदान दर दोन महिन्याच्या न्यायालयीन कामकाजानंतर करण्यात यावे. न्यायालयीन कामकाजाचे परिणामकारक सुनावणीचे दिवस संबंधीत प्रकरणाच्या पर्यवेक्षीय तपास अधिकारी/पोलीस उप अधीक्षक दर्जाहून कमी नाही, अशा अधिकाऱ्याकडून तसेच संबंधित मा. न्यायालयाच्या प्रबंधकांकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान ॲड. श्री. सतीश एल. मानेशिंदे यांना होणार नाही, याची दक्षता संबंधित पोलिस उप अधीक्षक यांनी घ्यावी.
३. यासाठी येणारा खर्च या विभागाच्या मागणी क्रमांक “ मागणी क्र. बी-१, २०५५ पोलीस- (००) १०९, जिल्हा पोलीस (००) (०१) जिल्हा पोलीस दल - (२०५५ ०१६८) - २८ व्यावसायिक सेवा ” या लेखाशिर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
४. हा शासन निर्णय वित्त विभागाच्या अनौ. सं. क्र. ४२०५/२०/व्यय-७, दिनांक २५.११.२०२० अन्वये प्राप्त शासन मान्यतेनुसार निर्गमित करण्यात येत आहे.