# Page 1
उप प्रादेशिक परिवहन कार्यालय, पेण या कार्यालयाचे भाडे अदा करण्यासाठी येणा-या खर्चास प्रशासकीय मान्यता देण्याबाबत...
महाराष्ट्र शासन
गृह विभाग
शासन निर्णय क्रमांकः एमव्हीडी-०१२२/प्र.क्र.२१/परि-४
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक :- ३० मार्च, २०२२
वाचा :- परिवहन आयुक्त कार्यालय, मुंबई यांचे पत्र क्र.पकाबां(०६)/०४१७/न.क्र.०५/का१०(१)/जा.क्र.२०८, दि.०६.०१.२०२२ व जा.क्र.३५६७, दि. २५.०३.२०२२.
प्रस्तावना :
उप प्रादेशिक परिवहन कार्यालय, पेण कार्यालयाच्या मे, २०१५ ते फेब्रुवारी, २०२० पर्यंतचे सुधारीत भाडे फरक तसेच सुधारीत थकीत भाडे रक्कमेच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
उप प्रादेशिक परिवहन कार्यालय, पेण कार्यालयाच्या मे, २०१५ ते फेब्रुवारी, २०२० पर्यंतचे सुधारीत भाडे फरक एकूण रक्कम रुपये ६,८३,७५४/- (अक्षरी रुपये सहा लक्ष त्र्याऐंशी हजार सातशे चौपन्न फक्त) तसेच सुधारीत भाडे रक्कम रुपये ४,१२,७००/- (अक्षरी रुपये चार लक्ष बारा हजार सातशे फक्त) अशाप्रकारे एकूण रक्कम रुपये १०,९६,४५४/- (अक्षरी रुपये दहा लक्ष शहान्नव हजार चारशे चौपन्न फक्त) इतक्या खर्चास प्रशासकीय मान्यता देण्यात येत आहे.
२. उप प्रादेशिक परिवहन कार्यालय, पेण या कार्यालयाच्या भाडेपोटी येणारा खर्च " मागणी क्र. बी-३, २०४१ वाहनांवरील कर, (०२) प्रादेशिक कार्यालये, (०२) (०१) प्रादेशिक कार्यालये (दत्तमत) (अनिवार्य) (२०४१ ००३६) १४– भाडेपट्टी व कर" या लेखाशीर्षाखाली २०२१-२०२२ या आर्थिक वर्षाकरिता केलेल्या तरतूदीतून भागविण्यात यावा.
३. सदर शासन निर्णय वित्तीय अधिकार नियम पुस्तिका १९७८ भाग-१, उपविभाग-१, अ.क्र.६ नियम क्र. ४० अन्वये प्रशासनिक विभागास असलेल्या अधिकारान्वये निर्गमित करण्यात येत आहे.
# Page 2