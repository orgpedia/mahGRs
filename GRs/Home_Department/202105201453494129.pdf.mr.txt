# Page 1
राज्य परिवहन महामंडळामार्फत अन्न, नागरी पुरवठा विभागाच्या मालवाहतूकी संदर्भात समिती नियुक्त करण्याबाबत....
महाराष्ट्र शासन
गृह विभाग
शासन निर्णय क्र.एसटीसी- १०२०/प्र.क्र.३७०(१)/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : २० मे, २०२१.
संदर्भ : शासन निर्णय क्र. एसटीसी- १२०/प्र.क्र.३७०/परि-१, दिनांक २० मे, २०२१.
शासन निर्णय : राज्य परिवहन महामंडळाकडे उपलब्ध असलेली माल वाहतुकीची वाहने विचारात घेता अन्न, नागरी पुरवठा व ग्राहक संरक्षण विभाग वगळता इतर विभागामार्फत निविदा प्रक्रिया करून खाजगी माल वाहतूकदार यांच्यामार्फत जी वाहतूक करण्यात येते, त्यामध्ये राज्य परिवहन महामंडळास २५ टक्के माल वाहतूकीचे काम निविदा प्रकियाव्दारे निवड करण्यात आलेल्या खाजगी वाहतुकदारांना जो दर अनुज्ञेय करण्यात येईल त्या दराने देण्यात यावे, असे संदर्भाधिन दिनांक २० मे, २०२१ च्या शासन निर्णयान्वये निदेशित करण्यात आले आहे.
२. अन्न, नागरी पुरवठा व ग्राहक संरक्षण विभागाच्या मालवाहतुकीच्या बाबतीत मंत्रिमंडळाने घेतलेल्या निर्णयानुसार खालीलप्रमाणे समिती गठीत करण्यात येत आहे.
१) अपर मुख्य सचिव (वित्त) - अध्यक्ष
२) अपर मुख्य सचिव (महसूल) - सदस्य
३) अपर मुख्य सचिव (परिवहन) सदस्य
४) सचिव (अन्न, नागरी पुरवठा व ग्राहक संरक्षण) सदस्य
५) व्यवस्थापकीय संचालक, म. रा. मा. प. महामंडळ सदस्य सचिव
सदर समितीने अन्न, नागरी पुरवठा व ग्राहक संरक्षण विभागाची २५ टक्के मालवाहतूक राज्य परिवहन महामंडळाकडून करण्यांसदर्भात व्यवहार्यतेबाबत एक महिन्याच्या आत शासनास अहवाल सादर करावा.
# Page 2
शासन निर्णय क्रमांक: एसटीसी- १०२०/प्र.क्र.३७०(१)/परि-१