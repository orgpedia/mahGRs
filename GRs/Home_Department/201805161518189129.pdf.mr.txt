# Page 1
परिवहनेतर संवर्गातील व्हिंटेज (Vintage) व क्लासिक (classic) संवर्गातील वाहनांचे योग्यता प्रमाणपत्र नुतनीकरण करण्याकरीता वेस्टर्न इंडिया ऑटोमोबाईल असोसिएशन, मुंबई यांना प्राधिकृत करण्याबाबत.
महाराष्ट्र शासन
गृह विभाग
शासन निर्णय क्रमांक:- एमव्हीआर-०३१८/प्र.क्र.१०५/परि-२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- १६ मे, २०१८.
वाचा:- १) शासन अधिसूचना, गृह विभाग क्र. एमटीए २७८९/१४/परि-३, दिनांक ११ मे १९८९.
२) शासन अधिसूचना, गृह विभाग क्र. एमटीए २७८९/१४/परि-३, दिनांक २६ जून १९९०.
३) परिवहन आयुक्त, महाराष्ट्र राज्य यांचे पत्र क्र. एमव्हीआर-०३९९/सीआर-६१२(एम) / का.२(७)/ जा.क्र.२६६२, दिनांक १५ फेब्रुवारी, २०१८.
प्रस्तावना :
केंद्रीय मोटार वाहन नियम, १९८९ च्या नियम ५२(१) नुसार परिवहनेतर संवर्गातील वाहनांचे नोंदणी नुतनीकरणापूर्वी मोटार वाहन कायदा १९८८ च्या कलम ५६ (१) नुसार अश्या वाहनांचे यांत्रिक योग्यता प्रमाणपत्र शासनाने प्राधिकृत केलेल्या प्राधिकाऱ्याकडून अथवा शासन मान्यताप्राप्त चाचणी केंद्राकडून प्राप्त करणे आवश्यक आहे. मोटार वाहन कायदा, १९८८ च्या कलम ६५(१)(ड) नुसार योग्यता प्रमाणपत्र जारी करणे, त्याचे नुतनीकरण, दुय्यम प्रमाणपत्र जारी करणे इ. बाबतचे अधिकार राज्य शासनास आहेत. त्यानुसार “व्हिंटेज” व “क्लासिक” या संवर्गातील वाहनांचे योग्यता प्रमाणपत्र नुतनीकरण करण्याकरीता वेस्टर्न इंडिया ऑटोमोबाईल असोसिएशन, मुंबई या संस्थेस प्राधिकृत करण्याचा प्रस्ताव संदर्भाधिन क्र.३ येथील पत्रान्वये शासनास सादर केला असून सदर बाब शासनाच्या विचाराधिन होती.
शासन निर्णय :
मोटार वाहन कायदा, १९८८ च्या कलम ६५(१)(ड) नुसार योग्यता प्रमाणपत्र जारी करणे, त्याचे नुतनीकरण, दुय्यम प्रमाणपत्र जारी करणे इ. करीता व्हिंटेज व क्लासिक संवर्गात मोडणाऱ्या परिवहनेतर संवर्गातील वाहनांसंदर्भात खालीलप्रमाणे निर्णय घेण्यात येत आहे. :
१) सदरची कार्यपध्दती ही परिवहनेतर संवर्गातील फक्त व्हिंटेज व क्लासिक या संवर्गातील व त्यानुसार व्हिंटेज व क्लासिक क्लब ऑफ इंडिया यांचे प्रमाणपत्र धारण करणाऱ्या वाहनांकरीताच अनुज्ञेय असेल.
# Page 2
शासन निर्णय क्रमांकः एमव्हीआर-०३१८/प्र.क्र.१०५/परि-२
२) व्हिंटेज अथवा क्लासिक दर्जा धारण करणाऱ्या परिवहनेतर संवर्गातील वाहनांना केंद्रीय मोटार वाहन नियम १९८९ च्या नियम ५२ नुसार नोंदणी नुतनीकरणापूर्वी मोटार वाहन कायदा, १९८८ च्या कलम ५६(१) नुसार यांत्रिक योग्यता तपासणी व प्रमाणीकरण करण्याकरीता वेस्टर्न इंडिया ऑटोमोबाईल असोसिएशन, मुंबई यांना प्राधिकृत करण्यात येत आहे.
३) वेस्टर्न इंडिया ऑटोमोबाईल असोसिएशन, मुंबई यांनी परिवहनेतर संवर्गातील जी वाहने व्हिंटेज अँड क्लासिक कार क्लब ऑफ इंडिया यांच्या प्रमाणपत्रधारक वाहनांनाच मोटार वाहन कायदा, १९८८ च्या कलम ५६(१) नुसार योग्यता प्रमाणपत्र जारी करणे/ त्याचे नुतनीकरण करणे/त्याची दुय्यम प्रत जारी करणे ही सेवा खालील अटींच्या अधीन राहून देईल.
i) वेस्टर्न इंडिया ऑटोमोबाईल असेसिएशन, मुंबई या संस्थेद्वारे सदर कामकाजाकरीता कर्तव्यार्थ नियुक्त करण्यात आलेले कर्मचारी हे किमान तीन वर्षे कालावधीचा ऑटोमोबाईल/मेकॅनिकल इंजिनिअरींग डिप्लोमाधारक असावा.
ii) नियुक्त कर्मचाऱ्यास किमान ५ वर्षाचा किमान हलके वाहन संवर्गातील वाहन दुरुस्तीचा अनुभव असावा.
iii) नियुक्त कर्मचाऱ्यास किमान ५ वर्षे हलके वाहन चालविण्याचा अनुभव असावा.
iv) मोटारवाहन कायद्यातील तरतुदी व विशेषतः नोंदणी, वाहन बांधणी व देखभाल यासंदर्भातील तरतुदींची माहिती असावी.
v) ज्या ठिकाणी वाहन तपासणी करणे प्रस्तावित आहे, ती जागा वेस्टर्न इंडिया ऑटोमोबाईल असोसिएशन यांचे मालकीची/ भाडयाने घेतलेली असावी ज्यामध्ये वाहनाची यांत्रिक योग्यता तपासणी सुविधा असावी.
vi) वाहनांचे वायु प्रदुषण, इंजिन टयूनिंग, इंजिन तपासणी, ब्रेक यंत्रणा, हेडलाईट यंत्रणा, व्हील अलाईनमेंट तपासणी यंत्रणा, वाहनाचे स्पीडोमीटर व अन्य भागाची तपासणी करण्याची सुविधा असावी.
vii) सदरची सुविधा कार्यरत ठेवण्यासाठी वेस्टर्न इंडिया ऑटोमोबाईल असोसिएशन यांनी पुरेशी वित्तीय तरतूद करावी व त्या ठिकाणी मोटार वाहन कायदा व तद्नुषंगिक नियमांच्या अद्यावत प्रती उपलब्ध ठेवाव्यात.
vii) संस्थेने रु.१,००,०००/- (रुपये एक लक्ष फक्त) ची अनामत रक्कम बँक गॅरेंटीचे स्वरुपात परिवहन आयुक्त, महाराष्ट्र राज्य यांचेकडे जमा करावी व वेळोवळी त्याचे नुतनीकरण करुन मुदतीत ठेवण्यात यावी.
ix) व्हिंटेज व क्लासिक संवर्गातील वाहनांच्या योग्यता प्रमाणपत्र जारी करणे / नुतनीकरण/ दुय्यम प्रमाणपत्र यास्तव केंद्रीय मोटार वाहन नियम, १९८९ च्या नियम ८१ प्रमाणे शुल्क संबंधितांकडून वसूल करुन ते परिवहन विभागात जमा करावे.
पृष्ठ ४ पैकी २
# Page 3
शासन निर्णय क्रमांकः एमव्हीआर-०३१८/प्र.क्र.१०५/परि-२
x) संस्थेने त्यांच्या कामकाजांच्या अद्यावत व अचूक नोंदी ठेवून त्या परिवहन आयुक्त, महाराष्ट्र राज्य यांना त्यांचे निर्देशाप्रमाणे नियतकालिक अहवालाचे स्वरुपात सादर कराव्यात.
xi) सदर सुविधा तात्पुरत्या स्वरुपात प्रायोगिक तत्वावर एक वर्षाकरीता कार्यरत राहील व या कालावधीनंतर योजनेचा आढावा घेवून यासंदर्भात पुढील निर्णय घेतला जाईल.
xii) सदर योजना कोणतेही कारण न देता बंद करण्याचा शासनास पूर्ण अधिकार राहील या योजनेअंतर्गत कोणतेही मतभेद उत्पन्न झाल्यास ते परिवहन विभागाच्या प्रधान सचिवांमार्फत सोडविले जातील व अशा बाबतीत परिवहन सचिवांचा निर्णय अंतिम व बंधनकारक असेल.
xiii) सदर योजनेसंदर्भात वेस्टर्न इंडिया ऑटोमोबाईल असोसिएशन व परिवहन विभाग यांच्यामध्ये सामंजस्य करार करण्यात यावा.
xiv) उपरोक्तप्रमाणे प्राधिकृत केलेली मान्यता कोणतेही कारण न देता रद्द करण्याचे अधिकार शासनास राहतील.
# Page 4