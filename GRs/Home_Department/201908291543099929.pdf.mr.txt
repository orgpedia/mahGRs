# Page 1
परिवहन आयुक्त कार्यालयाच्या आस्थापनेवर निर्माण करण्यात आलेल्या सहाय्यक प्रादेशिक परिवहन अधिकारी गट ब संवर्गातील ५ अधिसंख्य पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०७१७/प्र.क्र.१८५/परि-४,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
तारीख: २९ ऑगस्ट २०१९
वाचा : १) शासनाचा समक्रमांकाचा दिनांक १६.०७.२०१९ रोजीचा शासन निर्णय.
२) शासन पत्र, सामान्य प्रशासन विभाग क्रमांक: टिआरएन-०८१९/प्र.क्र.५२/सीपीटीपी-ब, दिनांक १४.०८.२०१९
प्रस्तावना:
राज्यसेवा मुख्य परिक्षा २०१६ अंतर्गत महाराष्ट्र लोकसेवा आयोगाने शिफारस केलेल्या सहाय्यक प्रादेशिक परिवहन अधिकारी, (गट ब) संवर्गासाठी रुपये ९३००-३४८०० (ग्रेड पे रु. ४६००) (सहाव्या वेतन आयोगानुसार) (सातव्या वेतन आयोगानुसार एस-१६ रु.४४९००-१४२४००) या वेतनश्रेणीत ५ अधिसंख्य पदे दि. ०१.०८.२०१७ ते दि. ३१.०७.२०१९ पर्यंत दोन वर्षाच्या कालावधीसाठी निर्माण करण्यास सदर्भ क्र. १ वरील दिनांक १६.०७.२०१९ रोजीच्या शासन निर्णयान्वये मंजूरी देण्यात आली होती. प्रस्तुत संवर्गाची तात्पुरती ज्येष्ठतासूची तयार करणे आणि विभागीय महसूल संवर्ग वाटपाची कार्यवाही होण्यास काही कालावधी लागणार असल्याने सदर अधिसंख्य पदांना मुदतवाढ देण्याची बाब शासनाच्या विचाराधीन होती. याबाबत शासनाने पुढील प्रमाणे निर्णय घेतला आहे.
शासन निर्णय:
राज्यसेवा मुख्य परिक्षा २०१६ अंतर्गत महाराष्ट्र लोकसेवा आयोगाने शिफारस केलेल्या सहाय्यक प्रादेशिक परिवहन अधिकारी, (गट ब) संवर्गासाठी रुपये ९३००-३४८०० (ग्रेड पे रु. ४६००) (सहाव्या वेतन आयोगानुसार) (सातव्या वेतन आयोगानुसार एस-१६ रु.४४९००-१४२४००) या वेतनश्रेणीत परिवहन आयुक्त कार्यालयाच्या आस्थापनेवर निर्माण करण्यात आलेल्या ५ अधिसंख्य पदांना दि. ०१.०८.२०१९ ते दि. ३०.०९.२०१९ अखेरपर्यंत अथवा विभागीय संवर्ग वाटप होईपर्यंत यापैकी जे आधी घडेल त्या दिनांकापर्यंत उक्त मुदतवाढ देण्यात येत आहे.
# Page 2
शासन निर्णय क्रमांकः एमव्हीडी-०७१७/प्र.क्र.१८५/परि-४
२. उक्त मुदतवाढीतील कालावधीत परिवीक्षाधीन सहाय्यक प्रादेशिक परिवहन अधिकारी गट ब यांच्या अधिसंख्य पदाच्या वेतनावर होणारा खर्च " मागणी क्र. बी-३, मुख्य लेखाशिर्ष २०१४, वाहनावरील कर (०१) ००१, संचालन व प्रशासन (२०४१००१८) ०१ वेतन ( योजनेतर) (दत्तमत)" या लेखाशिर्षाखालील मंजूर अर्थसंकल्पीय अनुदानातुन भागविण्यात यावा. तसेच सदर बाबीसाठी आवश्यक असल्यास अतिरिक्त रकमेसाठी सुधारीत अंदाजपत्रकामध्ये पुरक मागणीचा प्रस्ताव सादर करावा.