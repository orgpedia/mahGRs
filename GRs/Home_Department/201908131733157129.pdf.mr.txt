# Page 1
खाजगी संवर्गातील ऑटोरिक्षा परवान्यांवर नोंदणी करण्यास मुदतवाढ देणे बाबत...
महाराष्ट्र शासन
गृह विभाग
शासन निर्णय क्रमांक: एमव्हीआर-०८१५/प्र.क्र.३८७/परि २
मादाम कामा मार्ग, हुतात्मा राजगुरू चौक
मंत्रालय, मुंबई.
दिनांक :- १९ ऑगस्ट, २०१९.
वाचा: १) शासन निर्णय समक्रमांक दि.१८.०७.२०१७.
२) शासन अधिसूचना क्र.एमव्हीआर-०८१५/प्र.क्र.३८७/ परि-२,दि.१७.०६.२०१७.
३) शासन अधिसूचना क्र. एमव्हीए-०९९६/सीएम-९/प्र.क्र.६६/परि-२, दि.२६.११.१९९७.
४) अपर परिवहन आयुक्त, महाराष्ट्र राज्य, मुंबई यांचे पत्र क्र.पआ/म.रा./का-१/नस्ती क्र.५०-A (२)/२०१५/२०१७/२०१७/जा.क्र.१०८८६, दि.२०.०७.२०१७.
५) शासन निर्णय समक्रमांक दि.२२.०९.२०१७.
६) शासन अधिसूचना क्र.एमव्हीआर-०८१७/प्र.क्र.४२४/ परि-२, दि.२२.०९.२०१७.
प्रस्तावना : राज्यातील मुंबई, ठाणे, पुणे, नागपूर, सोलापूर, नाशिक आणि औरंगाबाद शहरातील ऑटोरिक्षा / टॅक्सी परवान्यांच्या संख्येवरील निर्बंध संदर्भाधिन क्र. २ येथील दि.१७.०६.२०१७ च्या अधिसुचनेन्वये उठविण्यात आलेले आहेत. तसेच संदर्भाधिन क्र. १ येथील दि.१८.०७.२०१७ च्या शासन निर्णयान्वये ऑटोरिक्षा/टॅक्सी परवान्यांच्या अटी व शर्ती विहित करण्यात आलेल्या आहेत.
तसेच खाजगी संवर्गातील ऑटोरिक्षांना परवान्यांवर नोंदविण्यासाठी संदर्भाधिन क्र.६ येथील दि.२२.०९.२०१७ च्या अधिसूचनेन्वये अतिरिक्त परवाना शुल्क विहित करण्यात आले आहे.
त्याचप्रमाणे संदर्भाधिन क्र. ५ येथील दि. २२.०९.२०१७ च्या शासन निर्णयान्वये खाजगी संवर्गातील नोंदणी झालेली ऑटोरिक्षा परिवहन संवर्गात नोंदणी करण्याची अंतिम मुदत दि. ३१.०३.२०१८ पर्यंत देण्यात आली होती. तथापि, या कालावधीत सर्व खाजगी ऑटोरिक्षा परवान्यावर नोंदणीकृत न झाल्याने मुदतवाढ देण्याची बाब शासनाच्या विचाराधिन होती.
शासन निर्णय:
खाजगी संवर्गात नोंदणी असणारी ऑटोरिक्षा नविन परवान्यावर परिवहन संवर्गात नोंदणी करताना अथवा सध्याच्या परवान्यावर बदली वाहन म्हणून परिवहन संवर्गात नोंदणी करण्याची अंतिम मुदत दि. ३१ डिसेंबर, २०१९ पर्यंत वाढविण्यात येत आहे.
# Page 2
शासन निर्णय क्रमांकः एमव्हीआर-०८१५/प्र.क्र.३८७/परि २