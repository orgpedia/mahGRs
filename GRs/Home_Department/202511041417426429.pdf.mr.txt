# Page 1
सावंतवाडी जिल्हा कारागृह येथे मुख्य
संरक्षणभिंतीचे बांधकाम करण्याच्या
अंदाजपत्रकास प्रशासकीय मान्यता
देणेबाबत...
महाराष्ट्र शासन
गृह विभाग
शासन निर्णय क्र. जेएलएम-११२५/प्र.क्र.२२९/तुरुंग-२,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ०४ नोव्हेंबर, २०२५.
संदर्भ:
१)वित्त विभाग, शासन निर्णय क्र.विअप्र-२०१३/प्र.क्र.३०/१३/विनियम भाग-२, दि.२०.९.२०१९.
२)सार्वजनिक बांधकाम विभाग, शासन परिपत्रक क्र.संकीर्ण-२०१९/प्र.क्र.१०/इमा-२,
दि.२५.९.२०१९.
३)अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे
पत्र क्र.बीएलडी/साजिका/मुसंभिं/बांधकाम/प्रमा/९७४७/२५, कक्ष-६(३), पुणे-१,
दि.३०.१०.२०२५.
प्रस्तावना
सावंतवाडी जिल्हा कारागृहाच्या मुख्य संरक्षण भिंतीचा उत्तरेकडील सुमारे ४० मीटर लांबीचा
भाग दिनांक ०४.०७.२०२५ रोजी अचानक कोसळल्याची घटना घडली आहे. या संदर्भात तंत्रज्ञान
अधिविभाग, शिवाजी विद्यापीठ, कोल्हापूर यांचेमार्फत संबंधित तटभितीचे संरचनात्मक लेखापरीक्षण
(Structural Audit) करण्यात आले आहे. सदर संरचनात्मक लेखापरीक्षण अहवालानुसार सावंतवाडी
जिल्हा कारागृहाची मुख्य संरक्षण भिंतीचे बांधकम १८८२ चे असून, १४३ वर्ष जुनी आहे. कोकण परिसरात
पावसाचे प्रमाण जास्त असल्यामुळे, पावसामुळे भिंतीत अनेक ठिकाणी भेगा निर्माण झाल्या असून,
पावसाचे पाणी आत शिरल्यामुळे संरक्षण भिंत संरचनात्मकदृष्ट्ट्या असुरक्षित असल्याचे अहवालात नमूद
करण्यात आले आहे. त्यामुळे कारागृहाच्या सुरक्षिततेच्या दृष्ट्टीने, अस्तित्वातील जीर्ण झालेली संरक्षण
भिंत पाडून त्याठिकाणी आरसीसी प्रकारची नवीन संरक्षण भिंत बांधण्यासाठी प्रस्तावित केले आहे.
अस्तित्वातील जीर्ण झालेली संरक्षण भिंत पाडून त्याठिकाणी आरसीसी प्रकारची नवीन संरक्षण
भिंत बांधण्यासाठी उपविभागीय अभियंता, सार्वजनिक बांधकाम विभाग, सावंतवाडी यांनी सन २०२२-२३
# Page 2
च्या जिल्हा दरसुचीवर अंदाजपत्रक तयार केले आहे. सदर अंदाजपत्रक कार्यकारी अभियंता,
सार्वजनिक बांधकाम विभाग सावंतवाडी व अधिक्षक अभियंता, सार्वजनिक बांधकाम मंडळ, रत्नागिरी
यांनी स्वाक्षांकित केलेले आहे. तसेच सदर अंदाजपत्रकास असलेल्या मुख्य अभियंता (स्थापत्य),
सार्वजनिक बांधकाम प्रादेशिक विभाग कोकण यांनी तांत्रिक मान्यता प्रदान करुन शिफारस केलेली आहे.
त्यास अनुसरुन अपर पोलीस महासंचालक व महानिरीक्षक, कारागृह व सुधारसेवा, महाराष्ट्र
राज्य, पुणे यांनी संदर्भाधीन दि.३०.१०.२०२५ रोजीच्या पत्रान्वये, सदर कामाचे रु.४,०४,८०,२१६/-
इतक्या रकमेचा अंदाजपत्रकासह प्रस्ताव शासनास सादर केला आहे. त्यास प्रशासकीय मान्यता
देण्याची बाब शासनाच्या विचाराधीन होती.
शासन निर्णय:
रत्नागिरी जिल्यातील सावंतवाडी जिल्हा कारागृह येथील अस्तित्वातील जीर्ण झालेली संरक्षण
भिंत पाडून त्याठिकाणी ३२८ मीटर लांब व ८.३ मीटर उंच आरसीसी एम-३० प्रकारची नवीन संरक्षण
भिंत बांधकामाच्या सन २०२२-२३ च्या जिल्हा दरसुचीवर तयार केलेल्या रु.४,०४,८०,२१६/- इतक्या
रकमेच्या अंदाजपत्रकास प्रशासकीय मान्यता देण्यात येत आहे.
३.सदर अंदाजपत्रकास खालील अटी व शतींच्या अधीन राहून प्रशासकीय मान्यता प्रदान करण्यात
येत आहे.
१)प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व
कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना
विचारात घ्याव्यात.
२)विषयांकित कामाकरिता सुधारित प्रशासकीय मान्यतेची आवश्यकता लागणार नाही. यादृष्ट्टीने
विशेष दक्षता घेऊन काम पूर्ण करावे.
३)सदर बांधकामासाठी प्राप्त होणाऱ्या निधीचे खर्चाचे उपयोगिता प्रमाणपत्र कारागृह अधिक्षक यांनी
अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांना
सादर करावे.
४.सदर बांधकामाचा खर्च “मागणी क्र.एच-८, मुख्य लेखाशिर्ष ४०५९ सार्वजनिक बांधकामावरील
भांडवली खर्च, ०१, कार्यालयीन इमारती, ०५१, बांधकाम, (११) तुरुंग, (११) (०१) मोठी बांधकामे
(कार्यक्रम), ४०५९ ०९१२, ५३, मोठी बांधकामे” या लेखाशिर्षाखाली खर्ची दर्शविण्यात यावा.
५. हा शासन निर्णय वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-
२, दिनांक २०.९.२०१९ चे परिशिष्ट्ट “अ” वित्तीय अधिकार नियम पुस्तिका, १९७८ भाग-पहिला,
उपविभाग-पाच, अ.क्र.१ नुसार महाराष्ट्र सार्वजनिक बांधकाम नियम पुस्तिकेतील परिच्छेद क्र.१३४(१)
अन्वये प्रशासनिक विभागास प्रदान केलेल्या पूर्ण अधिकारानुसार निर्गमित करण्यात येत आहे.
# Page 3
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4