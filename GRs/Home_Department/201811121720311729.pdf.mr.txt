# Page 1
क्रिकेट सामन्यांसाठी पुरवाव्या लागणाऱ्या पोलीस बंदोबस्ताच्या शुल्काची दरनिश्चिती करण्याबाबत.
महाराष्ट्र शासन
गृह विभाग
शासन निर्णय क्र. संकीर्ण ०३१८/९३४०/प्र.क्र.९२ / विशा १ अ
मंत्रालय, मुंबई-४०० ०३२,
दिनांक : : १२ नोव्हेंबर, २०१८.
वाचा :- १) शासन पत्र क्र. संकीर्ण ०३१७/२०५८/ प्र.क्र.३१ / विशा १ अ, दिनांक २८.६.२०१७.
२) पोलीस आयुक्त, बृहन्मुंबई यांच्या कार्यालयाचे पत्र क्र. पोआ/ कक्ष – ११ (३) / ६५५/२०१८, दिनांक ०७ मार्च, २०१८.
प्रस्तावना: महाराष्ट्रामध्ये मुंबई, नागपूर, पुणे, नवी मुंबई या ठिकाणी क्रिकेटचे सामने आयोजित करण्यात
येतात. सदर क्रिकेट सामन्यांमध्ये संघाची लोकप्रियता व स्थानिक परिस्थिती लक्षात घेऊन सामन्याकरीता
आवश्यकतेनुसार विशेष पोलीस बंदोबस्त तैनात करण्यात येतो. विविध कालावधीमध्ये विविध ठिकाणी
खेळविण्यात येणाऱ्या क्रिकेट सामन्यांकरीता शासनाच्या पत्र क्र संकीर्ण ०३१७/२०५८/प्र.क्र.३१/ विशा १ अ,
दिनांक २८.०६.२०१७ अन्वये दिनांक ०१.०४.२०१७ ते दिनांक ३१.०३.२०१८ या कालावधीकरीता
सामनानिहाय ठोक रक्कम आकारण्यास शासन मान्यता देण्यात आली आहे. सदर कालावधी दिनांक
३१.०३.२०१८ रोजी संपुष्टात आला आहे. सबब, दिनांक ०१.०४.२०१८ ते दिनांक ३१.०३.२०१९ या
कालावधीकरीता दरनिश्चितीची बाब शासनाच्या विचाराधीन होती.
शासन निर्णयः महाराष्ट्रात आयोजित करण्यात आलेल्या क्रिकेट सामन्यांसाठी खालीलप्रमाणे पोलीस बंदोबस्ताचे
दरशुल्क आकारण्यास शासन मान्यता देण्यात येत आहे.
मुंबई शहरात आयोजित करण्यात येणाऱ्या क्रिकेट सामन्यांकरिता
-------------------------------------------------------------------
| अ.क्र. | क्रिकेट सामन्याचा प्रकार | प्रत्येक सामन्याचे बंदोबस्त शुल्क |
|  | टी-२० | रु.७० लाख |
| २. | एकदिवसीय आंतरराष्ट्रीय सामना | रु.७५ लाख |
| ३. | टेस्ट मॅच | रु.६० लाख |
-------------------------------------------------------------------
नागपूर / पुणे / नवी मुंबई येथे आयोजित करण्यात येणाऱ्या क्रिकेट सामन्यांकरिता
-------------------------------------------------------------------
| अ.क्र. | क्रिकेट सामन्याचा प्रकार | प्रत्येक सामन्याचे बंदोबस्त शुल्क |
|  | टी-२० | रु.५० लाख |
| २. | एकदिवसीय आंतरराष्ट्रीय सामना | रु.५० लाख |
| ३. | टेस्ट मॅच | रु.४० लाख |
-------------------------------------------------------------------
# Page 2
शासन निर्णय क्रमांक: संकीर्ण ०३१८/९३४०/प्र.क्र.९२ / विशा १ अ
सदर शुल्क आकारताना खालील बाबी विचारात घेण्यात याव्यात.
अ. सदर शुल्काची रक्कम ही सामनानिहाय एक ठोक रक्कम बंदोबस्त खर्च म्हणून निश्चित करण्यात
आली आहे.
आ. अतिरिक्त बंदोबस्त शुल्क हे अपवादात्मक परिस्थितीतच ( सामन्यांच्या आयोजनाबाबत आलेल्या
धमक्यांचा विचार करुन) लागू करण्यात यावे. कोणत्याही परिस्थितीतअतिरीक्त पोलीस बंदोबस्त
शुल्क हे निश्चित केलेल्या शुल्काच्या २५% पेक्षा अधिक आकारण्यात येऊ नये. अतिरिक्त बंदोबस्त
शुल्क आकारणीसाठी पोलीस महासंचालक, महाराष्ट्र राज्य यांची रितसर परवानगी घ्यावी.
सदर ठोक रकमेमध्ये स्टेडियमच्या आत व बाहेरील सुरक्षा व्यवस्थेचाही समावेश आहे.
ई. सदर क्रिकेट बंदोबस्त शुल्कापोटी प्राप्त होणारी रक्कम ही ००५५- महसूल जमा या
लेखाशिर्षाखाली जमा करण्यात यावी.
उ. सदर बंदोबस्ताचे शुल्क हे दि. १.४.२०१८ पासून दि. ३१.३.२०१९ पर्यंत लागू करण्यात यावेत.
ऊ. सदर शुल्क सामना झाल्याच्या दिनांकापासून एक महिन्याच्या आत जमा करण्यात यावे. अन्यथा
महाराष्ट्र पोलीस नियमावली १९९९ मधील तरतुदीनुसार ९.५% दराने चक्रवाढ पद्धतीने व्याज
आकारण्यात यावे.
# Page 3