# Page 1
नागरी संरक्षण संचालनालयातील कार्यालयीन अधिक्षक (गट क ) हे पद पुनरुज्जीवीत करणेबाबत.
महाराष्ट्र शासन
गृह विभाग
शासन निर्णय क्रमांक : सीडीएम २०२०/प्र.क्र.७४/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ११ सप्टेंबर, २०२०
वाचा : १) वित्त विभाग, शासन निर्णय, क्र. असंक १००१/प्रक्र२९/२००१/वित्तीय सुधारणा दिनांक १०.९.२००१ २) नागरी संरक्षण संचालनालयाचे पत्र क्र नासंसं/का-२(३)/प्रक्र२३/खंड-२/२०२०/२४९, दिनांक १९.३.२०२०
प्रस्तावना :
नागरी संरक्षण संचालनालयाअंतर्गत कार्यालयीन अधिक्षक (गट क ) ( वेतनस्तर एस-१४ रु३८६००
१२२८००) हे पद दिनांक १२.०२.२०१८ पासून दि. २५.१२.२०१९ पर्यंत रिक्त होते. श्रीमती अ.आ.वडे, भांडार
अधिक्षक (गट क) यांना दि. २०.१२.२०१९ रोजी कार्यालयीन अधिक्षक या पदावर पदोन्नती देण्यात आली.
श्रीमती अ.आ.वडे दि. २६.१२.२०१९ पासून या पदावर रुजू झाल्या. सदर पद ६ महिन्यापेक्षा जास्त काळ रिक्त
राहिल्याने उपरोक्त संदर्भ क्र १ येथील शा.नि., वित्त विभाग दिनांक १०.९.२००१ मधील तरतूदीनुसार व्यपगत
झाले होते. नागरी संरक्षण संचालनालयाने संदर्भ क्र २ येथील पत्र, दिनांक १९.०३.२०२० अन्वये या पदाचा
पुनरुज्जीवनाचा प्रस्ताव शासनास सादर केला. त्याअनुषंगाने हे पद पुनरुज्जीवीत करण्याचा प्रस्ताव शा.नि.
वित्त विभाग दिनांक १०.९.२००१ मधील तरतुदीनुसार मा. मुख्य सचिव यांच्या अध्यक्षतेखालील उच्चस्तरीय
सचिव समितीसमोर सादर करण्यात आला. उच्चस्तरीय सचिव समितीने दिलेल्या मान्यतेस अनुसरुन या
प्रकरणी खालीलप्रमाणे निर्णय घेण्यात येत आहे.
शासन निर्णय :
नागरी संरक्षण संचालयाच्या आस्थापनेवरील कार्यालयीन अधिक्षक (गट क ) ( वेतनस्तर S-१४
रु ३८६००-१२२८००) हे अस्थायी पद दि. १२.०२.२०१८ पासून पुनरुज्जीवीत करण्यास या शासन निर्णयान्वये
मान्यता देण्यात येत आहेत.
२. या पदांवर होणारा खर्च मागणी क्र.बी.- १ मुख्य लेखाशीर्ष “२०७०-इतर प्रशासनिक सेवा (१०६)
नागरी संरक्षण (तीन) राज्य नागरी संरक्षण संघटना- ०१ वेतन या लेखाशिर्षाखालील चालू वित्तीय वर्षासाठी
मंजूर अनुदानातून भागविण्यात यावा.
३. सदर शासन निर्णय वित्त विभाग शा.नि. दिनांक १०.९.२००१ अन्वये गठीत उच्चस्तरीय सचिव समितीने
दिलेल्या मान्यतेस अनुसरुन तसेच वित्त विभागाच्या सहमतीने व त्यांचे अनौपचारिक संदर्भ क्रमांक
२०७/आ.पु.क., दि. २८/०८/२०२० अन्वये निर्गमित करण्यात येत आहेत.
# Page 2
शासन निर्णय क्रमांक: सीडीएम २०२०/प्र.क्र.७४/विशा-८