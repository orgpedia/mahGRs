# Page 1
मोटार वाहन विभागातील मोटार वाहन निरीक्षक या संवर्गातील ८० अधिका-यांच्या उजळणी प्रशिक्षण कार्यक्रमाकरिता प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-१२१८/प्र.क्र.२६३/परि-४,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०५ जानेवारी २०१९
वाचा : परिवहन आयुक्त कार्यालयाचे पत्र क्र.पआका/का-१३/प्रशिक्षण-९/२०१८/जा.क्र.१६६८७, दि.०७.१२.२०१८
प्रस्तावना : मा. उच्च न्यायालय,मुंबई येथील जनहित याचिका क्र.२८/२०१३ (श्री. श्रीकांत कर्वे विरुद्ध महाराष्ट्र शासन व इतर) च्या अनुषंगाने मोटार वाहन निरीक्षक यांचे उजळणी प्रशिक्षणासाठी सन २०१६-१७ मध्ये स्वतंत्र कार्यक्रम आखण्यात आला होता. दि.३१.०३.२०१७ रोजी घेण्यात आलेल्या आढाव्यानुसार मोटार वाहन निरीक्षक संवर्गातील एकुण ५४ अधिका-यांचे सदर उजळणी प्रशिक्षण बाकी होते.
माहे एप्रिल २०१७ ते आजतागायत कालावधीत मोटार वाहन निरीक्षकांपैकी काही निवृत्त झाले आहेत तर काही अधिकारी निलंबित झाले आहेत तसेच सहायक मोटार वाहन निरीक्षक संवर्गातून काही अधिकारी मोटार वाहन निरीक्षक संवर्गात पदोन्नत झाले आहेत. सद्यस्थितीत मोटार वाहन विभागातील मोटार वाहन निरीक्षक संवर्गात कार्यरत असणा-या ९२ मोटार वाहन निरीक्षकांचे
उजळणी प्रशिक्षण अद्याप बाकी आहे. ९२ मोटार वाहन निरीक्षकांपैकी निवृत्ती नजिक असलेल्या अधिका-यांना वगळता ८० मोटार वाहन निरीक्षकांना उजळणी प्रशिक्षण देणे आवश्यक असल्याने सदर ८० मोटार वाहन निरीक्षकांना उजळणी प्रशिक्षण देण्याची बाबशासनाच्या विचाराधीन होती.
शासन निर्णय : मोटार वाहन विभागातील मोटार वाहन निरीक्षक संवर्गातील ८० अधिका-यांना सेंट्रल इन्स्टीट्युट ऑफ रोड ट्रान्सपोर्ट (सी.आय.आर.टी.), पुणे येथे ५ दिवसीय उजळणी प्रशिक्षण देण्यास व त्यासाठी प्रती प्रशिक्षणार्थी प्रतिदिन रु.३०००/- या प्रमाणे ८० X ५ X ३००० = रु.१२,००,०००/ (रुपये बारा लक्ष फक्त) इतक्या खर्चास प्रशासकीय व वित्तीय मान्यता देण्यात येत आहे.
२. यासाठी येणारा खर्च "मागणी क्र. बी-३, २०४१ वाहनांवरील कर, (०१) (०२) मोटार वाहन विभागातील अधिकारी व कर्मचारी यांना प्रशिक्षण, (कार्यक्रम) (२०४१ ०३४१) १३- कार्यालयीन खर्च" या लेखाशीर्षाखाली सन २०१८-२०१९ या आर्थीक वर्षाकरीता केलेल्या तरतुदींमधून भागविण्यात येईल.
# Page 2
शासन निर्णय क्रमांकः एमव्हीडी-१२१८/प्र.क्र.२६३/परि-४
३. सदर शासन निर्णय वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि.०२ एप्रिल, २०१८ मधील परिच्छेद क्र. ६ मधील अ) नुसार तसेच वित्तीय अधिकार नियम पुस्तिका, १९७८, भाग-पहिला उप विभाग-तीन मधील अनुक्रमांक ४व महाराष्ट्र अर्थसंकल्प नियम पुस्तिका मधील परिच्छेद २७(२) अ) नुसार असलेल्या अधिकारान्वये निर्गमित करण्यात आहे.