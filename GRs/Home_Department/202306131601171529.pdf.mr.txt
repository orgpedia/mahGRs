# Page 1
महाराष्ट्र इलेक्ट्रिक वाहन धोरण-२०२१ च्या अंमलबजावणीसाठी परिवहन विभागाची नोडल विभाग म्हणून नेमणूक करणेबाबत.
महाराष्ट्र शासन
गृह ( परिवहन विभाग
शासन निर्णय क्र.एमव्हीआर-०३२१/प्र.क्र.४४/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १४ जून, २०२३
वाचा :- पर्यावरण व वातावरणीय बदल विभाग, शासन निर्णय क्र.मइवाधो-२०२१/प्र.क्र.२५/ तां.क.४, दि.२३.०७.२०२१ प्रस्तावना :
महाराष्ट्र इलेक्ट्रीक वाहन धोरण हे पर्यावरण व वातावरणीय बदल विभागाने
दि.२३.०७.२०२१ च्या शासन निर्णयान्वये जाहीर केले असून यामध्ये १) पर्यावरण व वातावरणीय
बदल विभाग २) ऊर्जा विभाग, ३) माहिती व तंत्रज्ञान विभाग ४) परिवहन विभाग ५) नगर विकास
विभाग, या विभागांचा सहभाग आहे. या विभागांना धोरणामधील विविध प्रोत्साहने व
अंमलबजावणीची विभागनिहाय जबाबदारी सोपविण्यात आली आहे. त्यानुषंगाने या
विभागांपैकी एका विभागास नोडल विभाग म्हणून जाहिर करणेची बाब विचाराधीन होती.
शासन निर्णय :
पर्यावरण व वातावरणीय बदल विभागाने दि.२३.०७.२०२१ रोजीच्या शासन
निर्णयानुसार धोरणाची अंमलबजावणी करण्याची बाब परिवहन विभागाकडे सोपविण्यात
आलेली आहे. सदर धोरणात खालीलप्रमाणे प्रमुख तरतुदी आहेत.
महाराष्ट्र इलेक्ट्रिक वाहन धोरण २०२१ चे मुख्य उद्दिष्ट हे सन २०२५ पर्यंत नवीन वाहन
नोंदणीत १० टक्के हिस्सा बॅटरी इलेक्ट्रिक वाहनांचा असेल, अशा रीतीने इलेक्ट्रिक
वाहनाचा वापर वाढविणे.
सन २०२५ पर्यंत राज्यातील मुंबई, पुणे, नागपूर, अमरावती, औरंगाबाद व नाशिक या
सहा प्रदूषित शहर समूहांमध्ये किमान २५ टक्के सार्वजनिक वाहतूक वाहनेही बॅटरी
इलेक्ट्रिक वाहन प्रकारातील असावीत.
सन २०२५ पर्यंत राज्यातील मुंबई, पुणे, नागपूर, अमरावती, औरंगाबाद व नाशिक या
सहा प्रदूषित शहर समूहामधील ताफा परिचालक (Fleet Operator), ताफा समूहक
# Page 2
शासन निर्णय क्रमांकः एमव्हीआर-०३२१/प्र.क्र.४४/परि-२
(Fleet Aggregator) आणि ग्राहक वितरण मालवाहतूक ( Last mile delivery) यांची
किमान २५ टक्के वाहनेही बॅटरी इलेक्ट्रीक वाहन प्रकारातील असावीत.
महाराष्ट्राला भारतातील इलेक्ट्रीक वाहन उत्पादन क्षमतेच्या बाबतीत सर्वोच्च
उत्पादक राज्य करणे.
राज्यात इलेक्ट्रीक वाहने आणि त्यांचे घटक यासाठी संशोधन आणि विकास (R&D),
कौशल्य विकास यांचे नियोजन करणे.
२. महाराष्ट्र इलेक्ट्रीक वाहन धोरण, २०२१ या धोरणाची अंमलबजावणी
करण्यासाठी पर्यावरण व वातावरणीय बदल विभागाने दि.२३.०७.२०२१ च्या शासन
निर्णयानुसार विविध विभागांना वेगवेगळया जबाबदाऱ्या सोपविल्या आहेत. महाराष्ट्र
इलेक्ट्रिक वाहन धोरण, २०२१ अंतर्गत विविध अभियान, धोरणे, उद्दिष्टे आणि इलेक्ट्रिक
वाहन तंत्रज्ञानाच्या प्रसारासाठी धोरण लक्षे ठरविण्यात आली आहेत. त्यानुसार १ ) ऊर्जा
विभाग, २) नगर विकास विभाग ३) उद्योग विभाग ४) उच्च व तंत्रशिक्षण विभाग ५) परिवहन
विभाग इत्यादी विभागांना धोरणामधील विविध प्रोत्साहने व अंमलबजावणीची विभागनिहाय
जबाबदारी सोपविण्यात आली आहे. धोरण लक्षांकानुसार परिवहन विभागास इलेक्ट्रिक
वाहन व तद्नुषंगिक प्रोत्साहने याअंतर्गत मुलभूत मागणी प्रोत्साहने, त्वरीत नोंदणी सुट,
वाहन मोडीत काढण्यासाठीचे प्रोत्साहने, बॅटरी हमी आणि आश्वासित बायबॅक करारावर
प्रोत्साहने आणि इतर मागणी विषयक प्रोत्साहने इत्यादी बाबी सोपविल्या आहेत. तसेच
वाहनांची नोंदणी, अनुज्ञप्ती जारी करणे, परवाना जारी करणे, योग्यता प्रमाणपत्र जारी
करणे आणि मोटार वाहन कायदे व नियमांची प्रभावीपणे अंमलबजावणी करणे इत्यादी कामे
परिवहन विभागामार्फत केली जातात. यापुढे इलेक्ट्रिक वाहनांबाबतची सर्व कामे परिवहन
विभागामार्फत हाताळली जातील.
३. इलेक्ट्रिक वाहन धोरण २०२१ हे मुख्यत: इलेक्ट्रिक वाहनांबाबत असल्याने या
धोरणाची प्रभावीपणे अंमलबजावणी करण्यासाठी तसेच महाराष्ट्र इलेक्ट्रिक वाहन धोरण,
२०२१ च्या अनुषंगाने विविध विभागांतर्गत समन्वय साधण्यासाठी या शासन निर्णयाव्दारे
नोडल विभाग म्हणून परिवहन विभागाची नियुक्ती करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एमव्हीआर-०३२१/प्र.क्र.४४/परि-२