# Page 1
नागपूर - नागभीड या ११६.१५ कि.मी. अंतराच्या रेल्वे मार्गाचे नॅरोगेजवरुन ब्रॉडगेज मध्ये रुपांतर करण्यासाठीचा प्रकल्प रु.१४०० कोटींच्या सुधारित अंदाजपत्रकाप्रमाणे महाराष्ट्र लोहमार्ग पायाभूत विकास कंपनीमार्फत (MRIDC) राबविणेबाबत .....
महाराष्ट्र शासन
गृह विभाग
शासन निर्णय क्रमांकः आरएलवाय-०६१२/प्र.क्र.७८/१२/पुनर्बांधणी-२/ परि-५ मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : ३० जुलै २०२०.
वाचा:- शासन निर्णय क्रमांक: आरएलवाय - ०६१२/प्र.क्र. ७८/१२/पुनर्बांधणी-२ / परिवहन-५ दिनांक १६.०९.२०१७
प्रस्तावना: राज्यातील निवडक रेल्वे प्रकल्पांमध्ये राज्य शासनाने काही प्रमाणात आर्थिक सहभाग दिल्यास असे प्रकल्प जलदगतीने मार्गी लागतील ही बाब लक्षात घेऊन नागपूर - नागभीड नॅरोगेज रेल्वे मार्गाचे ब्रॉडगेजमध्ये रुपांतरण करण्याच्या प्रकल्पात ५०% आर्थिक सहभाग देण्याचा निर्णय राज्य शासनाने दि.२३.१.२०१३ रोजी घेतला होता. प्रकल्पाची तत्कालीन अंदाजित किंमत रु.३७६.२१ कोटी व राज्य शासनाच्या सहभागाची रक्कम रु.१८८.११ कोटी होती. त्यानंतर रेल्वे मंत्रालयाने प्रकल्पाचे रु.७०८.११ कोटी रुपयाचे सुधारित अंदाजपत्रक राज्य शासनास अग्रेषित केले होते व त्यानुसार शासनाच्या हिश्श्याची ५०% रक्कम रु.३५४.०५५ कोटी उपलब्ध करुन देण्यास दि.१६.०९.२०१७ च्या शासन निर्णयान्वये मान्यता देण्यात आली होती. तथापि, सदर प्रकल्पाचे काम केंद्र शासनाच्या रेल्वे मंत्रालयाने सुरु केलेले नाही.
राज्यातील रेल्वे प्रकल्पांना गती मिळावी म्हणून केंद्र शासनाचे रेल्वे मंत्रालय आणि राज्य शासनाच्या संयुक्त भागीदारीतून महाराष्ट्र लोहमार्ग पायाभूत विकास कंपनी (MRIDC) ची स्थापना दि.२४.०१.२०१७ च्या शासन निर्णयान्वये करण्यात आली आहे. या कंपनीमार्फत ६०% कर्ज आणि ४०%
समभाग याप्रमाणे प्रकल्पाची उभारणी करण्याची बाब शासनाच्या विचाराधीन होती. त्यानुसार मंत्रिमंडळ स्तरावर पुढीलप्रमाणे निर्णय घेण्यात आले आहेत.
# Page 2
शासन निर्णय क्रमांकः आरएलवाय-०६१२/प्र.क्र.७८/१२/पुनर्बांधणी-२/परि-५
शासन निर्णय: १. नागपूर - नागभीड या ११६.१५कि.मी. नॅरोगेज रेल्वे मार्गाचे ब्रॉडगेज रेल्वे मार्गात रूपांतर करण्याच्या रेल्वे प्रकल्पाकरिता रू.१४००.०० कोटी खर्चाच्या सुधारित अंदाजपत्रकास मान्यता देण्यात येत आहे.
२. या प्रकल्पाची उभारणी महाराष्ट्र लोहमार्ग पायाभूत विकास कंपनीमार्फत रु.१४०० कोटी खर्चाच्या मर्यादेत ६०% कर्ज आणि ४०% समभागमूल्य या प्रमाणात राबविण्यास मान्यता देण्यात येत आहे.
३. या प्रकल्पासाठी समभागमुल्यातील राज्य शासनाचा अर्धा हिस्सा याप्रमाणे रु.२८० कोटी एवढा निधी टप्प्याटप्प्याने देण्यास मान्यता देण्यात येत आहे.
४. या प्रकल्पासाठी समभागमुल्यातील केंद्र शासनाने अर्धा हिस्सा याप्रमाणे रु. २८० कोटी एवढा निधी द्यावा.
५. या प्रकल्पासाठी घ्यावयाच्या रु. ८४० कोटी कर्ज रकमेपैकी ५०% कर्ज रकमेस म्हणजे रु.४२० कोटी रकमेस राज्य शासनाने हमी देण्यास आणि उर्वरित ५०% कर्ज रकमेस केंद्र शासनाने हमी देण्याच्या अटीच्या अधिन राहून या प्रकल्पास मान्यता देण्यात येत आहे.
६. यावरील येणारा खर्च मागणी क्र.बी-७, ३००१-भारतीय रेल्वे-धोरण निश्चिती, संचालन, संशोधन व इतर संकीर्ण संघटना, ००, ८००- इतर खर्च, (००), (००) (०२) - रेल्वे प्रकल्पामध्ये राज्य शासनाचा सहभाग (कार्यक्रम) (३००१००५४), ३२ अंशदाने या लेखाशिर्षाखाली खर्ची टाकण्यात यावा.
७. हा शासन निर्णय नियोजन विभागाच्या अनौपचारिक संदर्भ क्र. ८१/१४६१, दि. ०४.०३.२०२० व वित्त विभागाच्या अनौपचारिक संदर्भ क्र. १५७/२०२०/व्यय-८, दि. ३०.०७.२०२० अन्वये दिलेल्या सहमतीनुसार निर्गमित करण्यात येत आहे. हा शासन निर्णय महाराष्ट्र शासनाच्या
# Page 3