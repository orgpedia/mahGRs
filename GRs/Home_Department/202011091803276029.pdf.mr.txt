# Page 1
महाराष्ट्र राज्य मार्ग परिवहन महामंडळास विशेष आर्थिक सहाय्य रु.७९.०० कोटी निधी वितरीत करण्याबाबत
महाराष्ट्र शासन
गृह विभाग
शासन निर्णय क्र. एसटीसी-०१२०/प्र.क्र.३० ( ब ) / परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०९ नोव्हेंबर, २०२०.
वाचा :
१) उपाध्यक्ष व व्यवस्थापकीय संचालक, म.रा.मा.प.म. यांचे पत्र क्र. राप/लेखा/नोंदणी/अग्रीम सवलत/१४२२, दिनांक १६.१०.२०२०.
२) शासन निर्णय क्र.एसटीसी-०७२०/प्र.क्र.२८५/परि-१, दि.०५.०८.२०२०.
३) शासन निर्णय क्र.एसटीसी-०७२०/प्र.क्र.२८५/परि-१, दि.०१.१०.२०२०.
प्रस्तावना -:
महाराष्ट्र राज्य मार्ग परिवहन महामंडळाद्वारा राज्य शासनाने वेळोवळी दिलेल्या आदेशानुसार विविध प्रवासी वर्गाला प्रवासी भाडयात सवलती देण्यात येतात. सदर खर्चाची प्रतिपूर्ती दि.१.०४.२०१६ पासून गृह (परिवहन) विभागाद्वारे करण्याबाबत दि. २५/२/२०१६ च्या शासन निर्णयान्वये धोरणात्मक निर्णय घेण्यात आला आहे. त्यानुसार प्रवास सवलत मुल्याची प्रतिपुर्ती शासनाकडून रोखीने तसेच काही रक्कम प्रवासी कराचे समायोजनाद्वारे महामंडळास करण्यात येत आहे.
कोविड –१९ आजाराच्या पार्श्वभूमीवर घोषित केलेल्या टाळेबंदीमुळे राज्य परिवहन महामंडळाची अत्यावश्यक वाहतूक सेवा वगळता बहुतांशी वाहतुक बंद होती. त्यामुळे महामंडळाचे कर्मचाऱ्यांचे वेतन थकलेले आहे. अशा परिस्थितीत महामंडळास निधी वितरीत करण्याची बाब शासनाच्या विचाराधीन होती.
शासन निर्णय:
महाराष्ट्र राज्य मार्ग परिवहन महामंडळास कर्मचाऱ्यांचे प्रलंबीत वेतन व देणी यासाठी रु.७९.०० कोटी (अक्षरी एकोणऐंशी कोटी फक्त) एवढी रक्कम सन २०२०-२०२१ या आर्थिक वर्षाच्या तरतूदीमधून रोखीने प्रदान करण्यास मान्यता देण्यात येत आहे. महाराष्ट्र राज्य परिवहन महामंडळास यापुढे देय होणाऱ्या सवलत मुल्यांच्या रक्कमेमधून सदर रक्कम अग्रीम समजून वेळोवेळी समायोजित करण्यात येईल.
२. सदर खर्च सन २०२०-२१ या आर्थिक वर्षामध्ये उपलब्ध असलेल्या तरतूदीमधून भागविण्यात यावा आणि सदर खर्च “मागणी क्रमांक बी-३, २०४१, वाहनांवरील कर ००, ००१, संचालन व प्रशासन (०१) परिवहन आयुक्त (०१) (०१) आस्थापना परिवहन आयुक्त, ( दत्तमत्त) (अनिवार्य) (२०४१ ००१८) ३३, अर्थसहाय्य" या लेखाशिर्षाखाली खर्ची टाकण्यात यावा.
# Page 2
शासन निर्णय क्रमांकः एसटीसी-०१२०/प्र.क्र.३० (ब)/परि-१
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारीक संदर्भ क्र.२३५/२०२०/व्यय-८, दि. ०९.११.२०२० अन्वये प्राप्त झालेल्या सहमतीने निर्गमित करण्यात येत आहे.