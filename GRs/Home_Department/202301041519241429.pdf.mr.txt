# Page 1
पोलीस आयुक्त, बृहन्मुंबई, यांच्या आस्थापनेवर "अपर पोलीस महासंचालक” दर्जाचे पद वर्ग करण्याबाबत.
महाराष्ट्र शासन
गृह विभाग
शासन निर्णय क्र. आयपीएस-२०२२/प्र.क्र.४३७/पोल-१.
दुसरा मजला, मंत्रालय, मादाम कामा मार्ग, हुतात्मा राजगुरु चौक, मुंबई. पिन-४०० ०३२.
दिनांक: ०४ जानेवारी, २०२३.
प्रस्तावना.
महाराष्ट्र पोलीस अधिनियम (१९५१ चा २२) च्या कलम ५ अन्वये, उक्त अधिनियमातील तरतुदींच्या अधीन, राज्य शासनास, सर्वसाधारण किंवा विशेष आदेशाद्वारे, पोलीस दलात विविध दर्जाची व संख्येने पदे, त्यांची कर्तव्ये व कार्ये आणि अधिकार निर्धारित करण्याचे अधिकार आहेत.
तसेच, उक्त अधिनियमातील कलम ७ अन्वये एखादा पोलीस अधिकारी यास पोलीस आयुक्त, अतिरिक्त पोलीस आयुक्त, पोलीस सह आयुक्त नियुक्त करण्याचे अधिकार राज्य शासनास आहेत. अशा अधिका-याने पार पाडावयाची कर्तव्ये व जबाबदा-या, वापर करावयाचे अधिकार, इत्यादी निर्धारित करण्याचे अधिकार हे, पोलीस महासंचालकांच्या नियंत्रणाच्या अधीन, पोलीस आयुक्त यांना आहेत.
२. पोलीस आयुक्त, बृहन्मुंबई, यांच्या अधिपत्याखाली पोलीस सह आयुक्तांच्या कामावर अधिक प्रभावीपणे पर्यवेक्षण करता यावे म्हणून त्यांच्या अधीन “विशेष पोलीस आयुक्त" हे “अपर पोलीस महासंचालक” दर्जाचे पद सुपूर्त करण्याची बाब शासनाच्या विचाराधीन होती. त्या अनुसार शासनाने पुढीलप्रमाणे निर्णय घेतला आहे.
शासन निर्णय
प्रशासकीय निकड म्हणून पोलीस आयुक्त, बृहन्मुंबई, यांच्या अधिपत्याखाली पोलीस सह आयुक्तांच्या कामावर अधिक प्रभावीपणे पर्यवेक्षण करण्यासाठी, “अपर पोलीस महासंचालक” दर्जाच्या पदाची आवश्यकता विचारात घेऊन, महाराष्ट्र राज्य विद्युत मंडळ सूत्रधारी कंपनी मर्या.
यांच्या आस्थापनेवरील “संचालक, सुरक्षा व अंमलबजावणी” हे “अपर पोलीस महासंचालक” दर्जाचे पद, पोलीस आयुक्त, बृहन्मुंबई, यांच्या आस्थापनेवर वर्ग करण्यास मान्यता देण्यात येत आहे. या पदाचे नामाभिधान “विशेष पोलीस आयुक्त” असे करण्यास शासन मान्यता देण्यात येत आहे. विशेष पोलीस आयुक्त, बृहन्मुंबई, हे पोलीस आयुक्त, बृहन्मुंबई, यांच्या अधिपत्याखाली सर्व पोलीस सह आयुक्तांच्या कामाचे संनियंत्रण व पर्यवेक्षण करतील.
२. हा शासन निर्णय महाराष्ट्र पोलीस अधिनियम (१९५१ चा २२) याच्या कलम ५ अन्वये शासनास प्राप्त अधिकारांचा वापर करुन निर्गमित करण्यात येत आहे.
# Page 2
शासन निर्णय क्रमांकः आयपीएस-२०२२/प्र.क्र.४३७/पोल-१