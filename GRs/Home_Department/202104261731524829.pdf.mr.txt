# Page 1
श्रीमती स्वाती खुशालराव जोगदंड, अधिक्षक, जिल्हा कारागृह वर्ग-२/ उप अधिक्षक,मध्यवर्ती कारागृह यांना शासन सेवेतून बडतर्फ करण्याबाबत..
महाराष्ट्र शासन
गृह विभाग
शासन आदेश क्र. जेएलई-०२१६/१०७/प्र.क्र.५३ / तुरूंग- १.
हुतात्मा राजगुरू चौक, मादाम कामा रोड,
मंत्रालय, मुंबई - ४०० ०३२
दिनांक : २६ एप्रिल, २०२१
संदर्भ:- १. सामान्य प्रशासन विभाग, शासन निर्णय क्र. सीडीआर-१०९३/१०७७/प्र.क्र.२३/९३ / अकरा दिनांक १२.१०.१९९३
२. सामान्य प्रशासन विभाग, अधिसूचना क्र. एसआरव्ही-२०००/प्र.क्र.(१७/२०००)/बारा, दि.२८.०३.२००५
शासन आदेश
महाराष्ट्र लोकसेवा आयोगाच्या जाहिरात क्रमांक १०१/२००९, दि.१५.०४.२००९ अन्वये अधिक्षक, जिल्हा कारागृह वर्ग - २ / उप अधिक्षक, मध्यवर्ती कारागृह या पदावर सरळसेवेने नियुक्ती देण्याकरीता जाहिरात प्रसिध्द करण्यात आली होती. त्यानुसार महाराष्ट्र लोकसेवा आयोगाने निवड प्रकीया पुर्ण करुन दि.२१.१०.२०११ रोजीच्या पत्रान्वये पात्र उमेदवारांची शिफारस शासनाला केली होती.महाराष्ट्र लोकसेवा आयोगाने शिफारस केलेल्या उमेदवारांपैकी ८ उमेदवारांना गृह विभाग, शासन निर्णय दि.०१.०३.२०१२ अन्वये अधिक्षक,जिल्हा कारागृह वर्ग-२ / उप अधिक्षक, मध्यवर्ती कारागृह या पदावर नियुक्ती देण्यात आली असून यामध्ये श्रीमती स्वाती खुशालराव जोगदंड (आयोगाच्या शिफारशीमधील गुणवत्ता क्रमांक ७ व प्रवर्ग-अराखीव मात्र महिलाकरीता राखीव पदावर) यांचा समावेश आहे. सदर आदेशानुसार श्रीमती स्वाती खुशालराव जोगदंड या अधिक्षक, जिल्हा कारागृह वर्ग-२ / उप अधिक्षक, मध्यवर्ती कारागृह या पदावर दि.१५.०३.२०१२ पासून रुजू झाल्या आहेत.
२. श्रीमती स्वाती खुशालराव जोगदंड यांच्या अधिक्षक, जिल्हा कारागृह वर्ग-२ / उप अधिक्षक, मध्यवर्ती कारागृह या पदावरील नियुक्तीच्या अनुषंगाने श्रीमती स्वाती खुशालराव जोगदंड यांना शासन सेवेत नियुक्तीपुर्वीच तीन अपत्ये आहेत व त्यांनी खोटी माहिती दिल्याने त्यांची अधिक्षक, जिल्हा कारागृह वर्ग-२ /उप अधिक्षक, मध्यवर्ती कारागृह या पदावरील नियुक्ती नियमानुसार नाही अशी तक्रार दि.११.०१.२०१६ रोजीच्या तक्रार अर्जान्वये प्राप्त झाली होती. सदर तक्रारीच्या अनुषंगाने कारागृह उपमहानिरीक्षक, पश्चिम विभाग,पुणे यांनी चौकशी केली आणि श्रीमती स्वाती खुशालराव जोगदंड यांना शासकीय सेवेत नियुक्त होण्यापुर्वीच ३ अपत्ये असल्याचे कागदोपत्री पुराव्यावरुन सिध्द झाले आहे. त्यामुळे शासन अधिसुचना दिनांक २८.०३.२००५ मधील तरतुदींचे उल्लंघन झाल्याचे दिसून येत आहे." असा अहवाल सादर केला
# Page 2
शासन आदेश क्रमांक: जेएलई-०२१६/१०७/प्र.क्र.५३/तुरूंग-१
असून अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांनी सदर अहवालास दि. १२.०५.२०१६ रोजीच्या पत्रान्वये सहमती दर्शविली आहे.
३. सामान्य प्रशासन विभाग, शासन निर्णय क्रमांक सीडीआर-१०९३/१०७७/प्र.क्र.२३/९३/ अकरा, दिनांक१२.१०.१९९३ मध्ये एखादा शासकीय कर्मचारी शासन सेवेतील मुळ नेमणुकीसाठी संबंधित पदाच्या सेवाप्रवेश नियमातील तरतुदीप्रमाणे पात्र न होता वा विहित अर्हता प्राप्त न होता अथवा त्यांनी नेमणुक मिळण्यासाठी खोटी माहिती दिली होती अथवा खोटी प्रमाणपत्र सादर केली होती त्या कर्मचाऱ्याला सेवेत ठेवण्यात येऊ नये. जर तो परिविक्षाधीन अथवा अस्थायी शासकीय कर्मचारी असेल तर त्यांना सेवामुक्त करण्यात यावे अथवा त्याच्या सेवा समाप्त करण्यात याव्यात. जर तो स्थायी शासकीय कर्मचारी असेल तर त्यांच्याविरुध्द महाराष्ट्र नागरी सेवा (शिस्त व अपिल) नियम १९७९ मधील नियम ८ मध्ये विहित केल्याप्रमाणे विभागीय चौकशी करण्यात यावी आणि आरोप सिध्द झाल्यास त्या शासकीय कर्मचाऱ्यास सेवेतून काढून टाकावे अथवा सेवेतून बडतर्फ करावे परंतु कोणत्याही परिस्थितीत यापेक्षा कोणतीही वेगळी शिक्षा लादू नये अशी तरतूद आहे.
४. श्रीम. स्वाती खुशालराव जोगदंड यांच्याविरूद्ध प्राप्त तक्रारींच्या अनुषंगाने अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचा अहवाल व सामान्य प्रशासन विभाग, शासन निर्णय दि.१२.१०.१९९३मधील तरतुदीनुसार गृह विभाग, ज्ञापन दि.०६.०९.२०१८अन्वये श्रीम.स्वाती खुशालराव जोगदंड यांच्याविरुध्द महाराष्ट्र नागरी सेवा (शिस्त व अपिल) नियम १९७९ मधील नियम ८ खाली विभागीय चौकशी सुरु करण्यात आली.
५. श्रीमती स्वाती खुशालराव जोगदंड यांची विभागीय चौकशी करण्यासाठी प्रादेशिक विभागीय चौकशी अधिकारी, पुणे विभाग, पुणे यांची चौकशी प्राधिकारी म्हणून नियुक्ती करण्यात आली होती. प्रादेशिक विभागीय चौकशी अधिकारी, पुणे विभाग, पुणे यांनी विभागीय चौकशी पुर्ण करुन श्रीमती स्वाती खुशालराव जोगदंड यांच्याविरुध्द ठेवण्यात आलेले दोन्ही दोषारोप सिध्द होत आहेत असा अंतिम निष्कर्ष काढून दि.२०.०६.२०१९ रोजीच्या पत्रान्वये विभागीय चौकशीचा अहवाल शासनास सादर केला.
६. महाराष्ट्र नागरी सेवा (लहान कुटुंबाचे प्रतिज्ञापन) नियम, २००५ अन्वये शासन सेवेतील गट-अ ते गट-ड मधील सर्व पदांवर सरळसेवेने करावयाच्या नियुक्तीसाठी लहान कुटूंबाची अतिरिक्त अत्यावश्यक अट लागू करण्यात आली असून लहान कुटुंब याचा अर्थ दोन मुले यांसह पती व पत्नी असा आहे. प्रादेशिक विभागीय चौकशी अधिकारी, पुणे विभाग, पुणे यांनी सादर केलेल्या चौकशी अहवालानुसार श्रीमती स्वाती खुशालराव जोगदंड यांना शासन सेवेत नियुक्तीपुर्वीच तीन अपत्य असून त्यांच्या तिसऱ्या अपत्याचा जन्मदिनांक २९.०४.२००७ असा आहे. मात्र श्रीमती स्वाती खुशालराव जोगदंड यांनी दिनांक २३.१२.२०१५ रोजी सादर केलेल्या जबाबामध्ये दोन मुली असल्याचा उल्लेख केला आहे. अपचारी श्रीमती स्वाती जोगदंड
पृष्ठ ४ पैकी २
# Page 3
शासन आदेश क्रमांकः जेएलई-०२१६/१०७/प्र.क्र.५३/तुरूंग-१
यांना तीन अपत्य असतानाही त्यांनी दोन अपत्य असल्याबाबतची खोटी माहिती दिली आहे व शासन अधिसूचना दि. २८.०३.२००५ चे उल्लंघन केले आहे, हे सिध्द झाले आहे.
७. महाराष्ट्र नागरी सेवा (शिस्त व अपिल) नियम १९७९ मधील नियम ९ (२) मधील तरतुदीनुसार प्रादेशिक विभागीय चौकशी अधिकारी, पुणे विभाग यांच्या चौकशी अहवालाची प्रत अपचारी श्रीमती स्वाती खुशालराव जोगदंड यांना दि.२०.०८.२०१९ रोजीच्या ज्ञापनान्वये देण्यात आली आहे.
८. श्रीमती स्वाती खुशालराव जोगदंड यांनी महाराष्ट्र नागरी सेवा (लहान कुटुंबाचे प्रतिज्ञापन) नियम २००५ मधील नियम ६ नुसार सदर नियमातून शिथीलता देण्याची विनंती केली आहे. मात्र श्रीमती स्वाती जोगदंड यांच्या प्रकरणी महाराष्ट्र नागरी सेवा (लहान कुटुंबाचे प्रतिज्ञापन) नियम २००५ मधील नियम ६ मधील तदतुदीनुसार शिथिलता देण्याचे कोणतेही परिस्थितीजन्य कारण अथवा वस्तुस्थिती दिसून येत नाही. श्रीमती स्वाती खुशालराव जोगदंड यांना शासन सेवेत नियुक्तीपुर्वीच तीन अपत्ये असून देखील त्यांनी सदर वस्तुस्थिती लपवून ठेवली आणि शासनाची फसवणूक करुन शासन सेवेत नियुक्ती मिळविली आहे. यास्तव श्रीमती स्वाती जोगदंड या सदर नियमातून शिथिलता देण्यासाठी पात्र ठरत नाहीत. तसेच महाराष्ट्र नागरी सेवा (शिस्त व अपिल) नियम १९७९ च्या नियम ८ खाली करण्यात आलेल्या विभागीय चौकशीमध्ये त्यांच्याविरुध्द ठेवण्यात आलेले दोन्ही दोषारोप सिध्द झाले असून श्रीमती स्वाती खुशालराव जोगदंड यांनी शासनाची फसवणूक करुन शासन सेवेत नियुक्ती मिळविली आहे ही बाब सिध्द झाली आहे.
सबब या प्रकरणी महाराष्ट्र नागरी सेवा (लहान कुटुंबाचे प्रतिज्ञापन) नियम २००५ या नियमातून शिथिलता देणे संयुक्तिक नाही.
९. महाराष्ट्र नागरी सेवा (लहान कुटुंबाचे प्रतिज्ञापन) नियम २००५ नुसार दिनांक २८.३.२००५ नंतर जन्मलेल्या मुलांसह दोन पेक्षा जास्त मुले हयात असल्यास शासकीय सेवेसाठी अपात्र ठरविण्यात आले आहे. श्रीमती स्वाती खुशालराव जोगदंड यांनी तीन मुले असताना देखील दि. २३.१२.२०१५ रोजी सादर केलेल्या जबाबाद्वारे २ मुली असल्याबाबत खोटा जबाब सादर केला आहे. श्रीमती स्वाती खुशालराव जोगदंड यांच्याविरुध्द महाराष्ट्र नागरी सेवा (शिस्त व अपिल) नियम १९७९ च्या नियम ८ खाली सुरू करण्यात आलेल्या विभागीय चौकशी प्रकरणी त्यांच्याविरुध्द बजावण्यात आलेले दोन्ही दोषारोप सिध्द झाल्याने श्रीमती स्वाती खुशालराव जोगदंड यांच्याविरूध्द महाराष्ट्र नागरी सेवा (शिस्त व अपील) नियम १९७९ मधील नियम ५ (९) नुसार "श्रीमती स्वाती खुशालराव जोगदंड, उप अधिक्षक यांना तात्काळ प्रभावाने शासकीय सेवेतून बडतर्फ करणे, मात्र भविष्यात शासकीय नोकरी मिळण्याच्या दृष्टीने ही अनर्हता ठरेल." ही शिक्षा मा. उच्च न्यायालय, मुंबई येथील रिट याचिका क्र. ५१४५/२०१९ मध्ये प्राप्त होणाऱ्या निर्णयाच्या अधीन राहून अंतिम करण्यात येत असून सदर आदेशान्वये श्रीमती स्वाती खुशालराव जोगदंड, उप अधिक्षक, मध्यवर्ती कारागृह यांना शासन सेवेतून तात्काळ बडतर्फ करण्यात येत आहे.
पृष्ठ ४ पैकी ३
# Page 4
शासन आदेश क्रमांकः जेएलई-०२१६/१०७/प्र.क्र.५३/तुरूंग-१
१०. महाराष्ट्र लोकसेवा आयोगाने दि. १५.०२.२०२१ रोजीच्या पत्रान्वये "श्रीमती स्वाती खुशालराव जोगदंड यांना शासकीय सेवेतून बडतर्फ करणे मात्र भविष्यात शासकीय नोकरी मिळण्याच्या दृष्टीने ही अनर्हता ठरेल." या शिक्षेच्या शासन प्रस्तावास सहमती दर्शविली आहे. तसेच सामान्य प्रशासन विभागाने अनौपचारिक संदर्भ क्र. १५२/२०२० / ११, दि.२०.०८.२०२० अन्वये सहमती दिली असून सदर मान्यतेच्या अनुषंगाने नियुक्ती प्राधिकारी यांच्या मान्यतेने सदर आदेश निर्गमित करण्यात येत आहेत.