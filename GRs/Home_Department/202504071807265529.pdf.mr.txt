# Page 1
वाढवण बंदर विकास प्रकल्पासाठी
महाराष्ट्र सागरी मंडळाचे २६ टक्के
सहभाग देण्याकरीता राज्य शासनाकडून
निधी मंजूर करण्याबाबत.....
महाराष्ट्र शासन
गृह विभाग
शासन निर्णय क्रमांक : संकीर्ण -०१२५/प्र.क्र.१९/बंदरे-१
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२
दिनांक: ०७ एप्रिल, २०२४.
वाचा :-
१) गृह विभाग, शासन निर्णय क्रमांक: धोरण -१२२१/प्र.क्र.५८/बंदरे-१, दि. १८.०८.२०२३.
२) मुख्य कार्यकारी अधिकारी, महाराष्ट्र सागरी मंडळ यांचे पत्र मसामं/नियोजन-४/वाढवण/
मंत्रिमंडळ टिप्पणी/२०२५/५५०, दिनांक ०४.०२.२०२५.
३)मुख्य सचिव कार्यालय, सामान्य प्रशासन विभाग मंत्रालय, मुंबई दि.०१.०४.२०२५ रोजीचे पत्र
व त्यासोबत मा. मंत्रीमंडळ बैठकीचे इतिवृत्त दिनांक २०.०३.२०२५.
प्रस्तावना :-
राज्याचा आर्थिक व औद्योगिक विकास साधण्याकरिता बंदरे क्षेत्राच्या (Maritime sector)
विकासाला अनन्यसाधारण महत्तव असून, जलवाहतूकीच्या माध्यमातून आयात व निर्यातीकरीता
आधुनिक पायाभूत सुविधांसह बंदर प्रकल्प निर्माण करण्याची आवश्यकता आहे. त्यानुषंगाने
भविष्ट्यकाळाची गरज म्हणून जवाहरलाल नेहरू बंदर प्राधिकरणाचे सॅटेलाईट पोर्ट म्हणून वाढवण,
ता. डहाणू, जि. पालघर येथे Major Port विकसित करण्यात येत आहे.
वाढवण बंदर प्रकल्पाचा एकूण खर्च रु.७६,२२०.०० कोटी इतका असून , सदर प्रकल्प
जवाहरलाल नेहरू बंदर प्राधिकरण व महाराष्ट्र सागरी मंडळ यांच्या संयुक्त भागीदारीतून मे.वाढवण
पोर्ट प्रोजेक्ट लि. (VPPL) या SPV मार्फत विकसित करण्यात येत आहे. मे.वाढवण पोर्ट प्रोजेक्ट लि.
(VPPL) या SPV मधील जवाहरलाल नेहरू बंदर प्राधिकरण व महाराष्ट्र सागरी मंडळ यांचा अनुक्रमे
७४:२६ या प्रमाणात समभाग हिस्सा असून त्यापैकी महाराष्ट्र सागरी मंडळाचा २६ टक्के हिस्सा म्हणून
रु.३०४०.०० कोटी इतका निधी महाराष्ट्र सागरी मंडळास उपलब्ध करुन देण्याची बाब शासनाच्या
विचाराधीन आहे.
# Page 2
शासन निर्णय -
उपनिर्दिष्ट्ठ संदर्भ क्र.३ अन्वये मा. मंत्रीमंडळाच्या दिनांक २०.०३.२०२५ रोजीच्या बैठकीमध्ये
घेण्यात आलेल्या निर्णयानुसार मे.वाढवण पोर्ट प्रोजेक्ट लि. (VPPL) या प्रकल्पासाठी महाराष्ट्र सागरी
मंडळाचे २६ टक्के सहभाग देण्याकरीता राज्य शासनाकडून रु.३०४०.०० कोटी (अक्षरी रुपये तीन
हजार चाळीस कोटी फक्त) इतका निधी उपलब्ध करुन देण्यास मान्यता देण्यात येत आहे.
२. सदर निधी खालील अटींच्या अधीन राहून उपलब्ध करुन देण्यात येईल : -
१. सदर रु.३०४०.०० कोटी इतका निधी महाराष्ट्र सागरी मंडळामार्फत शासनास प्राप्त
होणाऱ्या मागणीप्रमाणे टप्प्याटप्प्याने उपलब्ध करुन देण्यात येईल.
२. सदर निधी मे.वाढवण पोर्ट प्रोजेक्ट लि. यांना हस्तांतरीत करण्याचे अधिकार मुख्य
कार्यकारी अधिकारी, महाराष्ट्र सागरी मंडळ, मुंबई यांना देण्यात येत आहे.
३. महाराष्ट्र सागरी मंडळाने मे.वाढवण पोर्ट प्रोजेक्ट लि. यांच्याकडून मिळणाऱ्या
महसूलातील वाटा सदरहू निधीच्या समप्रमाणात (Proportionate) राज्य शासनास
प्रदान करावा.
४. सदरहू निधी ज्याकारणास्तव मंजूर केला आहे तो त्याच बाबींवर खर्ची पडेल व खर्च
केल्यानंतर त्याबाबतचे उपयोगिता प्रमाणपत्र शासनास तात्काळ सादर करावे.
५. सदर प्रकरणी महाराष्ट्र सागरी विकास धोरण-२०२३ तसेच वेळोवेळी शासनाने निर्गमित
करण्यात आलेली शासन निर्णय/परिपत्रक व अधिसूचना मधील तरतुदींनुसार कार्यवाही
करण्याची जबाबदारी मुख्य कार्यकारी अधिकारी, महाराष्ट्र सागरी मंडळ, मुंबई यांची
राहील.
३. या प्रित्यर्थ मंजूर होणारा निधी, याप्रकरणी नविन लेखाशिर्ष उपलब्ध होई पयंत “मागणी क्र.
बी-७, लेखाशीर्ष क्र. ३०५१-बंदरे व दिपगृहे, (००)(०३), जेट्टीच्या बांधकामाकरीता केंद्राचे सहाय्य
(सागरमाला) (कार्यक्रम) (३०५१ १८९१), ३५- भांडवली मत्तेच्या निर्मितीसाठी अनुदान” या
लेखाशीर्षाखाली खर्ची टाकण्यात यावा.
४. या वितरीत करावयाच्या तरतुदीकरीता आहरण व संवितरण अधिकारी म्हणून लेखाधिकारी,
महाराष्ट्र सागरी मंडळ, मुंबई तसेच नियंत्रक अधिकारी म्हणून मुख्य कार्यकारी अधिकारी, महाराष्ट्र
सागरी मंडळ, मुंबई हे राहतील.
५. तसेच उपनिर्दिष्ट्ठ संदर्भ क्र.३ येथील मा. मंत्रीमंडळ बैठकीचे इतिवृत्तानुसार सदर बंदर प्रकल्प
विकसित करण्याकरीता मे.वाढवण पोर्ट प्रोजेक्ट लि. यांच्यामार्फत उभारण्यात येणाऱ्या रु.२७२८३.००
कोटी इतक्या कर्जाच्या रकमेपैकी महाराष्ट्र सागरी मंडळाच्या २६ टक्के हिश्श्यापोटी येणाऱ्या सुमारे
रु.७०९४.०० कोटी इतक्या रक्कमेचे कर्ज घेण्याबाबत योग्य ती पुढील कार्यवाही महाराष्ट्र सागरी
मंडळाने करण्यास याद्वारे मान्यता देण्यात येत आहे.
# Page 3
६. हा शासन निर्णय, मा. मत्री मंडळ बैठक दि. २०.०३.२०२५ च्या इतिवृत्तानुसार, नियोजन
विभाग अनौ.सं.७१/का.१४६१, दि.१८.०२.२०२५, वित्त विभाग टिप्पणी दि.०५.०३.२०२५, अन्वये
देण्यात आलेल्या मान्यतेनुसार निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर