# Page 1
मुंबई पोलीस दलाकरिता "माऊंटेड पोलीस" या युनिटची प्रलंबित देयके अदा करण्यास कार्योत्तर मंजूरी देण्याबाबत.
महाराष्ट्र शासन
गृह विभाग
शासन निर्णय क्रमांक: ओपीओ-३११८/प्र.क्र.१३२/पोल-३
गृह विभाग, २ रा मजला, मंत्रालय, मुंबई-४०० ०३२.
दिनांक : : १५ डिसेंबर, २०२३.
वाचा : १. शासन निर्णय, गृह विभाग, क्रमांक: ओपीओ-३११८/प्र.क्र.१३२/पोल-३, दि.२८.०२.२०१९.
२. शासन शुद्धिपत्रक, गृह विभाग, क्रमांक: ओपीओ-३१२०/प्र.क्र.५४/पोल-३, दि.२५.०५.२०२१.
३. पोलीस उप आयुक्त,सशस्त्र पोलीस मरोळ कार्यालयाचे क्र:O.W.७४/ DCP/LA४/STENO/२०२२, दि.२९/०४/२०२२ रोजीचा प्रस्ताव.
४. शासन निर्णय, वित्त विभाग, क्र.व्यअस-२०२२/प्र.क्र.१२०/अर्थसंकल्प, दि.१९.१०.२०२२
प्रस्तावना : मुंबई पोलीस दलाकरिता ३० अश्वांसह "माउंटेड पोलीस" या नवीन घटकाच्या निर्मितीस व त्यासाठी येणा-या आवर्ती व अनावर्ती खर्चास संदर्भाधीन क्र.१ च्या शासन निर्णयान्वये मान्यता देण्यात आली आहे.
कोवीड–१९ च्या संसर्गजन्य रोगाच्या प्रादुर्भावामुळे दि.२०/०३/२०२० रोजी पासून संपूर्ण लॉकडाऊन करण्यात येवून अनेक निर्बंध घालण्यात आले. त्याचप्रमाणे शासकीय कार्यालयातील कर्मचाऱ्यांची उपस्थिती कमी करण्यात आल्याने, तसेच २३ मार्च नंतर अधिदान व व लेखा कार्यालयाने कोवीड-१९ करिता खर्च केलेल्या देयका व्यतिरीक्त इतर कोणत्याही प्रकारचे देयके स्विकारली नाहीत. यास्तव सन २०१९-२०२०, सन २०२०-२०२१ व सन २०२१-२०२२ या वित्तीय वर्षात अश्वांचे खाद्य,औषधे,सॅडलेरी साहित्य, सफाई कामगार, प्रशिक्षण, तबेला, अश्व खरेदी, लसीकरण व आकस्मिक खर्च यांची देयके पारित करून घेणे शक्य न झाल्याने प्रलंबित होती.
पोलीस उप आयुक्त, सशस्त्र पोलीस मरोळ, मुंबई कार्यालयामार्फत माउंटेड पोलीस युनिटचे देयके लेखा व अधिदान कार्यालयात सादर करण्यात आली होती. त्यापैंकी अश्व खरेदी, सॅडलेरी साहित्य,अश्वांचे खाद्य,तबेल्याची साफसफाई कामगार, साफसफाईसाठी लागणारे साहित्य आणि अश्वांचे औषधे व लसीकरण असे एकूण ५४,८३,५४८/- रूपयेची बिले अधिदान व लेखा कार्यालय यांचेकडून मंजूर करण्यात आली असून, उर्वरित देयकाबाबत शासन निर्णयामध्ये तरतुद नसल्याने रूपये २३,४१,८०९/- ची देयके प्रलंबित राहिलेली आहेत.
त्यानुसार पोलीस उप आयुक्त, सशस्त्र पोलीस मरोळ कार्यालयाने संदर्भाधीन क्र. ३ च्या
पत्रान्वये सादर केलेल्या प्रस्तावाच्या अनुषंगाने उपरोक्त नमूद रु.२३,४१,८०९/- इतक्या खर्चास मान्यता देऊन, माउंटेड पोलीस युनिटचे सन २०१९-२०२०, २०२०-२०२१, २०२१-२०२२ या वर्षातील प्रलंबित देयके माउंटेड पोलीस युनिटसाठी संदर्भाधीन शासन निर्णय क्र.१ अन्वये मंजूर केलेल्या अनुदानातून खर्च करण्यास कार्योत्तर मंजूरी देण्याची बाब शासनाच्या विचाराधीन होती. त्यानुषंगाने शासनाने खालील प्रमाणे निर्णय घेतला आहे.
# Page 2
शासन निर्णय क्रमांकः ओपीओ-३११८/प्र.क्र.१३२/पोल-३
शासन निर्णयः अपर पोलीस आयुक्त, सशस्त्र पोलीस दल यांच्या अधिपत्याखालील पोलीस उप आयुक्त, सशस्त्र पोलीस, मरोळ,मुंबई यांच्या अखत्यारित कार्यरत असलेल्या "माउंटेड पोलीस" या युनिटची रु.२३,४१,८०९/- ची खालील देयके अदा करण्यास या शासन निर्णयान्वये कार्योत्तर मान्यता देण्यात येत आहे.
२. "माउंटेड पोलीस" या युनिटच्या प्रलंबित देयकांबाबतचा तपशील खालीलप्रमाणे आहे:
-------------------------------------------------------------------------------
| प्रलंबित राहिलेली देयके |
| अ.क्र. | खर्च करण्यात आलेल्या बिलांचा तपशील | किंमत (रु) |
| १ | नालबंदी | १,४४,०००/ |
|  | हॉर्स अॅम्ब्युलन्स (पंजाब ते मुंबई बाय रोड आणण्याकरीता झालेला खर्च | १,०१,४१४/ |
| ३ | वाहतूक खर्च | २०,०२५/ |
|  | कार्यालयीन कामकाजा करिता लागणारे रजिस्टर्स | १६,२९६/ |
| ५ | मॅन्युअल प्रुफरिडींग | ५,०००/ |
| ६ | सँडेलेरी साहित्य (अश्व व अश्वस्वाराचे साहित्य) | ५,१०,७५०/ |
| ७ | तात्पुरता तबेला बांधण्यासाठी आलेला खर्च | १५,४४,३२४/ |
| एकूण | रु.२३,४१,८०९/ |
-------------------------------------------------------------------------------
३. या प्रकरणी होणारा खर्च "मागणी क्र.बी-१, २०५५(०२)(०१) शहर पोलीस आस्थापना (२०५५ ००९७), ५०-इतर खर्च" या लेखा शिर्षाखालील मंजूर अनुदानातून भागविण्यात यावा.
४. हा शासन निर्णय वित्त विभाग, शासन निर्णय, क्र. व्यअस-२०२२/प्र.क्र.१२०/अर्थसंकल्प-२, दि. १९ ऑक्टोबर, २०२२ अन्वये प्रशासकीय विभागाला प्रदान करण्यात आलेल्या शक्तीनुसार
त्यातील विहित अटी व शर्तींच्या अधीन राहून, निर्गमित करण्यात येत आहे.
# Page 3