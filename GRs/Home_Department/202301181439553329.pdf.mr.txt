# Page 1
श्री. विशाल शरद ढुमे, सहायक पोलीस आयुक्त, औरंगाबाद शहर यांना शासन सेवेतून निलंबित करण्याबाबत.
महाराष्ट्र शासन
गृह विभाग
शासन आदेश क्रमांकः मपोसे-१०२३/प्र.क्र.३६/पोल-२
दुसरा मजला, मंत्रालय मुख्य इमारत,
मादाम कामा मार्ग, हुतात्मा राजगुरु चौक, मुंबई - ४०० ०३२.
तारीख: १८ जानेवारी, २०२३
वाचा : अपर पोलीस महासंचालक (आस्थापना), पोलीस महासंचालक, महाराष्ट्र राज्य यांचे कार्यालय यांचे पत्र क्रमांकः पोमसं/२-अ/कसुरी - विशाल ढुमे /०९/२०२३, दिनांक १७ जानेवारी २०२३
शासन आदेश :
ज्या अर्थी श्री.विशाल शरद ढुमे, सहायक पोलीस आयुक्त, औरंगाबाद शहर यांच्याविरूध्द पोलीस ठाणे सिटी चौक, औरंगाबाद शहर येथे गुन्हा नोंद क्रमांक ००२७/२०२३ अन्वये गुन्हा दाखल आहे.
ज्याअर्थी श्री.विशाल शरद ढुमे, सहायक पोलीस आयुक्त, औरंगाबाद शहर यांचेविरुध्द फौजदारी गुन्ह्याबाबतचे प्रकरण अन्वेषनाधीन आहे,
त्याअर्थी आता महाराष्ट्र नागरी सेवा (शिस्त व अपील) नियम १९७९ मधील नियम ४ च्या पोटनियम (एक) अन्वये प्रदान केलेल्या शक्तींचा वापर करून याद्वारे उक्त श्री. विशाल शरद ढुमे, सहायक पोलीस आयुक्त, औरंगाबाद शहर यांना उक्त नियमाच्या कलम ४ (१) (क) च्या तरतूदीनुसार दि. १६/०१/२०२३ पासून शासन सेवेतून निलंबित करण्यात येत आहे.
त्यानुसार असेही आदेश देण्यात येत आहेत की, निलंबनाच्या कालावधीत श्री. विशाल शरद ढुमे, सहायक पोलीस आयुक्त, औरंगाबाद शहर यांना महाराष्ट्र नागरी सेवा (पदग्रहण
# Page 2
शासन आदेश क्रमांकः मपोसे-१०२३/प्र.क्र.३६/पोल-२
अवधी, स्वीयेत्तर सेवा आणि निलंबन, बडतर्फी, सेवेतून काढून टाकलेल्या काळातील वेतन) नियम १९८१ मधील नियम ६८ (एक) (अ) नुसार निर्वाह भत्ता व त्यावरील अनुज्ञेय महागाई भत्ता देण्यात यावा.
शासन आणखी असेही आदेश देत आहेत की, जोपर्यंत निलंबनाचे आदेश अस्तित्वात असतील तोपर्यंत श्री.विशाल शरद ढुमे, सहायक पोलीस आयुक्त, औरंगाबाद शहर यांचे मुख्यालय पोलीस आयुक्त कार्यालय, औरंगाबाद शहर हे राहील. श्री. विशाल शरद ढुमे यांना पोलीस आयुक्त, औरंगाबाद शहर यांच्या पूर्वपरवानगीशिवाय मुख्यालय सोडता येणार नाही.
पोलीस आयुक्त, औरंगाबाद शहर यांच्या पूर्वपरवानगीशिवाय त्यांनी मुख्यालय सोडल्यास ती त्यांची गैरवर्तणूक ठरेल व त्या कारणासाठी वेगळ्या शिस्तभंगाच्या कारवाईस ते पात्र ठरतील.