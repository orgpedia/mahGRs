# Page 1
पोलीस (वाहतूक) विभागाने जारी केलेल्या
प्रलंबित ई-चलानची वसुली करण्याबाबत.
महाराष्ट्र शासन
गृह (परिवहन) विभाग
शासन निर्णय क्र. एमव्हीआर-०३२३/प्र.क्र.८४/परि-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २३ फेब्रुवारी, २०२४
प्रस्तावना :-
प्रादेशिक परिवहन अधिकारी आणि वाहतूक पोलीस हे वाहतूक नियमांचा भंग केल्याप्रकरणी
वाहन चालक / वाहनांना ई-चलन जारी करण्यासाठी स्वतंत्र प्रणाली वापरत आहेत. प्रादेशिक परिवहन
अधिकारी हे नॅशनल इन्फॉमेटिक्स सेंटर (NIC) यांनी विकसित केलेली प्रणाली वापरत असून वाहतूक
पोलीस हे वाहतूक पोलीस विभागाने स्वतंत्ररित्या विकसित केलेली प्रणाली वापरत आहेत.
वाहनांचे फिटनेस/हस्तांतरण/तारण ठेवण्याबाबतची कार्यवाही ही परिवहन विभागाकडून
करण्यात येते. वाहतूक पोलिसांची यंत्रणा राष्ट्रीय पोर्टल (वाहन ४.०) शी संलग्न केलेली नाही. वाहतूक
पोलीस विभागाने नॅशनल इन्फॉमेटिक्स सेंटर (NIC) यांनी विकसित केलेली प्रणालीचा वापर केल्यास
वाहनांचे फिटनेस/हस्तांतरण/तारण ठेवण्याबाबतची कार्यवाही करताना पोलीस वाहतूक विभागाकडून
वाहन नियमांचा उल्लंघन केलेल्या वाहनांना जारी केलेल्या ई-चलनाची प्रलंबित रक्कम वसूल करता
येईल.
यानुषंगाने ई-चलन संदर्भात वाहतूक पोलीस विभागाकडे असलेला सर्व माहिती (डेटा) हा
नॅशनल इन्फॉमेटिक्स सेंटर (NIC) यांच्या (वाहन) या पोर्टलवर स्थलांतरित करणे देखील आवश्यक आहे.
याबाबतची कार्यवाही व समन्वय करणे यादृष्ट्टीने एक समिती गठीत करण्याबाबतचा प्रस्ताव शासनाच्या
विचाराधीन होता. त्यानुसार शासनाने आता पुढीलप्रमाणे निर्णय घेतला आहे.
शासन निर्णय-:
पोलीस (वाहतूक) विभागाने जारी केलेल्या प्रलंबित ई-चलनची वसुली करण्यासाठी उपाययोजना
सुचविणे तसेच याबाबतची कार्यवाही व समन्वय करणेसाठी पुढीलप्रमाणे समिती गठीत करण्यात येत आहे
:-
-------------------------------------------------------------------
| अ.क्र. | नाव | पदनाम |
| १ | अप्पर पोलीस महासंचालक (वाहतूक) महाराष्ट्र राज्य, मुंबई | अध्यक्ष |
| २ | सह परिवहन आयुक्त (संगणक) | सदस्य |
| ३ | राज्य माहिती अधिकारी, नॅशनल इन्फॉमेटिक्स सेंटर (NIC) | सदस्य-सचिव |
-------------------------------------------------------------------
ई-चलान संदर्भात वाहतूक पोलीस विभागाकडे असलेली सर्व माहिती (डेटा) हा दिनांक
३१.०३.२०२४ पूर्वी नॅशनल इन्फॉमेटिक्स सेंटर (NIC) यांच्या (वाहन) पोर्टलवर स्थलांतरित करण्याची
कार्यवाही करण्यात यावी.
# Page 2
शासन निर्णय क्रमांकः एमव्हीआर-०३२३/प्र.क्र.८४/परि-२
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर