# Page 1
महाराष्ट्र राज्य मार्ग परिवहन महामंडळास एप्रिल, २०१८ ते सप्टेंबर, २०१८ या कालावधीतील प्रवासी कराती रु.२५९,२२,३९,८९८/- एवढी रक्कम भांडवली अंशदान म्हणून पुस्तकी समायोजित करणेबाबत.
महाराष्ट्र शासन
गृह विभाग
शासन निर्णय क्र. एसटीसी- ०५१८/प्र.क्र.३०८ / परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : २७ मार्च, २०१९.
वाचा : १) शासन निर्णय क्रमांकः एसटीसी ३४००/६३१/सीआर-३१/परि १, दिनांक २० जुन, २०००.
२) शासन निर्णय क्रमांक : एसटीसी-०८१४/प्र.क्र.४७८/परि-१, दिनांक ४ जुलै, २०१५.
व शुध्दीपत्रक दि.०८ सप्टेंबर, २०१५.
३) शासन निर्णय क्रमांकः एसटीसी ०४१८/प्र.क्र.३०८/परि १, दिनांक ०६.०८.२०१८.
४) वित्तिय सल्लागार व मुख्य लेखाधिकारी, म.रा.मा.प. महामंडळ यांचे पत्र क्र.राप/ लेखा/अंववि / २०२/२५१३, दि.१६.१०.२०१८ चे पत्र.
प्रस्तावना :
महाराष्ट्र राज्य मार्ग परिवहन महामंडळावर १७.५ टक्के या दराने प्रवासी कर
आकारण्यात येतो. संदर्भाधिन क्र.१ येथील दि.२०.६.२००० च्या शासन निर्णयान्वये सदर
प्रवासी करातील १२ टक्के प्रमाणे येणारी रक्कम शासनास अदा करावी व उर्वरित ५.५ टक्के
दराने येणारी रक्कम भांडवली अंशदानाच्या स्वरुपात महाराष्ट्र राज्य मार्ग परिवहन
महामंडळास उपलब्ध करुन देण्यात यावी, असा धोरणात्मक निर्णय घेण्यात आला होता.
तद्नंतर संदर्भाधिन क्र.२ येथील दि.०४.०७.२०१५ च्या शासन निर्णयान्वये महाराष्ट्र राज्य मार्ग
परिवहन महामंडळास देण्यात येणारे भांडवली अंशदान ५.५ टक्के यावरुन १० टक्के एवढे
वाढविण्याबाबत धोरणात्मक निर्णय घेण्यात आला आहे. त्यानुसार फेब्रुवारी, २०१८ ते मार्च,
२०१८ या कालावधीतील रु.७९,५५,४५,६४२/- इतकी रक्कम शासन निर्णय, दि.०६.०८.२०१८
अन्वये इतक्या प्रवासी कराचे भांडवली अंशदान म्हणुन पुस्तकी समायोजन करण्यात आले
आहे. सन २०१८-१९ या आर्थिक वर्षातील एप्रिल, २०१८ ते सप्टेंबर, २०१८ या कालावधीतील
रु.१७.५ टक्के दराने ग्रामीण सेवेवरील प्रवासी कराची रक्कम रु.४५३,६४,१९,८२१/- असून
त्यापैकी १० टक्के दराने परिगणीत केलेली प्रवासी कराची रक्कम रु.२५९,२२,३९,८९८/
# Page 2
शासन निर्णय क्रमांक: एसटीसी- ०५१८/प्र.क्र.३०८/परि-१
एवढ्या प्रवासी कराचे भांडवली अंशदान म्हणून पुस्तकी समायोजन करण्याबाबत संदर्भाधिन
क्र.४ येथील दि.१६.१०.२०१८ च्या पत्रान्वये महाराष्ट्र राज्य मार्ग परिवहन महामंडळाने
शासनास प्रस्ताव सादर केला आहे. त्यानुसार सदर पुस्तकी समायोजन करण्याची बाब
शासनाच्या विचाराधीन होती.
शासन निर्णयः
सन २०१८-१९ या अर्थसंकल्पिय वर्षातील एप्रिल, २०१८ ते सप्टेंबर, २०१८ या
कालावधीतील १०% दराप्रमाणे रु.२५९,२२,३९,८९८/- (अक्षरी रु. दोनशे एकोणसाठ कोटी
बावीस लाख एकोणचाळीस हजार आठशे अठयान्नव फक्त) एवढी प्रवासी कराची रक्कम
शासनाचे भांडवली अंशदान म्हणून महाराष्ट्र राज्य मार्ग परिवहन महामंडळास पुस्तकी
समायोजनाद्वारे उपलब्ध करुन देण्यास या शासन निर्णयाद्वारे मंजूरी देण्यात येत आहे.
२. सदर रक्कम गृह विभाग, “मागणी क्र. बी-१०, ५०५५- मार्ग परिवहन यावरील
भांडवली खर्च (००) १९०, सार्वजनिक क्षेत्रातील व इतर उपक्रमातील गुंतवणूका (००) (००) (०१)
महाराष्ट्र राज्य मार्ग परिवहन महामंडळाला भागभांडवली अंशदान, (अनिवार्य) (५०५५ ००११)”
३२, अंशदाने या लेखाशिर्षाखाली पुस्तकी समायोजनाने खर्च दाखविण्यात यावी व लेखाशिर्ष
“००४२ मालावरील व उतारुवरील कर १०६ कर वसुली (००४२००६२) (०१) (०२)
उतारुवरील करापासून मिळालेल्या जमा रक्कमा" या खाली पुस्तकी समायोजनाने प्रवासी
कराची रक्कम जमा दाखविण्यात यावी. सदर पुस्तकी समायोजन सन २०१८-१९ या वर्षाच्या
अर्थसंकल्पिय तरतुदीतून करण्यात यावे.
३. वरीलप्रमाणे कार्यवाही करण्यास परिवहन आयुक्त, महाराष्ट्र राज्य, मुंबई यांना
प्राधिकृत करण्यात येत असून त्यांच्या कार्यालयातील आहरण व संवितरण अधिकारी असलेले
लेखाधिकारी यांनी सदर रक्कमेचे पुस्तकी समायोजन करण्याची कार्यवाही करावी.
४. हा शासन निर्णय वित्त विभागाच्या अनौपचारीक संदर्भ क्र.६३/२०१९/व्यय८,
दि.०८.०२.२०१९ अन्वये प्राप्त झालेल्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: एसटीसी- ०५१८/प्र.क्र.३०८/परि-१