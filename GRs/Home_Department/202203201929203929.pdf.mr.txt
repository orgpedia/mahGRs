# Page 1
Si
महाराष्ट्र शासन
गृह विभाग,
मंत्रालय (मुख्य इमारत), दुसरा मजला,
मादाम कामा मार्ग, हुतात्मा राजगुरु चौक, मुंबई- ४०० ०३२.
क्रमांक- आरएलपी- ०३२२/प्र.क्र. ५१/विशा- १ व दिनांक- २० मार्च, २०२२.
परिपत्रक
छत्रपती शिवाजी महाराज जयंती (तिथीनुसार) २०२२ मार्गदर्शक सूचना
छत्रपती शिवाजी महाराज जयंती (शिवजयंती उत्सव संपूर्ण महाराष्ट्रात दरवर्षी मोठ्या उत्साहाने साजरा केला जातो. या वर्षी सोमवार, दि. २१ मार्च, २०२२ रोजी तिथीनुसार छत्रपती शिवाजी महाराज जयंती (शिवजयंती) साजरी करण्यात येणार आहे.
कोरोनाचे संक्रमण अद्याप सुरु असल्यामुळे तिथीनुसार येणारा छत्रपती शिवाजी महाराज जयंती (शिवजयंती) उत्सव नागरिकांनी स्वतःच्या व इतरांच्या आरोग्याच्या दृष्टीकोनातून काळजी घेऊन साजरा करणे आवश्यक आहे. त्याअनुषंगाने खालील मार्गदर्शक सूचना करण्यात येत आहेत.: १. महाराष्ट्र शासन महसूल व वन, आपत्ती व्यवस्थापन, मदत व पुनर्वसन विभागाचे परिपत्रक क्र. - DMU/ 2020/CR.92/DisM-1, दि. १ मार्च, २०२२ अन्वये दिलेल्या सूचनांचे काटेकोर पालन करावे.
२. छत्रपती शिवाजी महाराज जयंती निमित्त सांस्कृतिक कार्यक्रमांचे तसेच मिरवणुकांचे व इतर कार्यक्रमांचे आयोजन करतांना कोविड अनुरुप वर्तणूक (Covid Appropriate Behaviour) नियमांचे पालन करावे.
३. कोविड- १९ च्या विषाणूंचा प्रादुर्भाव रोखण्यासाठी शासनाच्या मदत व पुनर्वसन, आरोग्य, पर्यावरण, वैद्यकीय शिक्षण विभाग तसेच संबंधित महानगरपालिका, पोलीस प्रशासन, स्थानिक प्रशासन यांनी विहित केलेल्या नियमांचे काटेकोर पालन करावे. तसेच या परिपत्रकानंतर व प्रत्यक्ष सण सुरु होण्याच्या मधल्या कालावधीत अजून काही सूचना प्रसिध्द झाल्यास त्यांचे देखील अनुपालन करावे.
# Page 2