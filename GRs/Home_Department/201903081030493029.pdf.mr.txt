# Page 1
सार्वजनिक परिवहन सेवाकरीता अंमलबजावणी समिती (Project Implementation unit) समिती स्थापन करणेबाबत.
महाराष्ट्र शासन
गृह विभाग
शासन निर्णय क्र. एमव्हीआर ०११९/प्र.क्र.२०/परि-२
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ०८ मार्च, २०१९.
संदर्भ :- रस्ते परिवहन व महामार्ग, मंत्रालय, भारत सरकार यांचे पत्र क्र.RT २३०१८/१०/२०१९-T, दि.१३ फेब्रुवारी २०१९.
प्रस्तावना :
राज्यातील प्रवाश्यांकरीता सार्वजनिक परिवहन सेवा ही अत्यंत महत्वाची व निकडीची सेवा असून किफायतशिर प्रवासाकरीता प्रवाश्याव्दारे प्राधान्याने सार्वजनिक परिवहन सेवेचा वापर करण्यात येतो.
राज्यातील विविध महानगरपालिकांतर्गत सार्वजनिक परिवहन सेवा विकसित करुन त्यांची व्याप्ती वाढविण्यात येत आहे. केंद्र शासनाच्या रस्ते परिवहन व महामार्ग मंत्रालय व जागतिक बँक यांच्यामध्ये प्रवासी वाहतूक सुविधा विकसित करण्याकरीता करार करण्यात आलेला आहे. त्यानुसार जागतिक बँकेच्या सहाकार्याने Reimbursable Advisory Services (RAS) चे अनावरण करण्यात आलेले आहे.
प्रवासी गतिशीलता विकसित करण्यासाठी जागतिक बँकेच्या सहयोगाने प्रकल्प अंमलबजावणी समिती (Project Implementation unit) स्थापित करण्याबाबत केंद्र शासनाच्या रस्ते परिवहन व महामार्ग मंत्रालयाने संदर्भाधिन दि.१३.०२.२०१९ च्या पत्रान्वये निर्देश दिलेले आहेत. तद्नुषंगाने प्रकल्प अंमलबजावणी समिती स्थापन करण्याची बाब शासनाच्या विचारधिन होती.
शासन निर्णय :
राज्यातील प्रवासी गतिशीलता विकसित करण्यासाठी राज्यस्तरीय प्रकल्प अंमलबजावणी
समिती (Project Implementation unit) स्थापित करण्यात येत असून सदर समितीची संरचना खालीलप्रमाणे आहे.
----------------------------------------------------------------------------------------
| अ.क्र. | समितीची संरचना | पदनाम |
| १ | प्रधान सचिव (परिवहन), मंत्रालय, मुंबई | अध्यक्ष |
| २ | प्रधान सचिव (नगर विकास -२), मंत्रालय, मुंबई. | सदस्य |
| ३ | उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ, मुंबई. | सदस्य |
| ४ | महाव्यवस्थापक, बृहन्मुंबई महानगर परिवहन व विद्युत उपक्रम, मुंबई. | सदस्य |
| ५ | महाव्यवस्थापक, पीएमपीएमएल, पुणे. | सदस्य |
| ६ | महाव्यवस्थापक, नाशिक महानगरपालिका परिवहन उपक्रम, नाशिक. | सदस्य |
| ७ | महाव्यवस्थापक, नागपूर महानगरपालिका परिवहन उपक्रम, नागपूर. | सदस्य |
| ८ | परिवहन आयुक्त, महाराष्ट्र राज्य, मुंबई. | सदस्य सचिव |
----------------------------------------------------------------------------------------
२. राज्यातील सार्वजनिक वाहतूक व्यवस्था, वाहतूक व्यवस्थेतील समस्या इ. संदर्भात रस्ते परिवहन व महामार्ग मंत्रालय व जागतिक बँक यांना अपेक्षित असलेली माहिती वेळोवळी सादर करेल.
# Page 2
शासन निर्णय क्रमांकः एमव्हीआर ०११९/प्र.क्र.२०/परि-२
३. वरील विषयानुरुप रस्ते परिवहन व महामार्ग मंत्रालय व जागतिक बँक यांच्याकडून वेळोवेळी प्राप्त झालेल्या निर्देशानुसार पुढील कार्यवाही सुनिश्चित करेल.