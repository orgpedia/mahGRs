# Page 1
श्रीमती राजेश्वरी कोरी, वरिष्ठ प्रशासिक अधिकारी / उपनियंत्रक (गट अ)
यांची सैनिकी सेवा निवृत्तीवेतनासाठी अर्हताकारी सेवा धरण्याबाबत.
महाराष्ट्र शासन
गृह विभाग
शासन निर्णय क्रमांक : सीडीएम २०१४/प्र.क्र.१५९/विशा-८
मंत्रालय, मुंबई-४०० ०३२.
दिनांक :- २४ नोव्हेंबर, २०२०.
वाचा : वरिष्ठ प्रशासिक अधिकारी (प्रशासन व धोरण), नागरी संरक्षण व होमगार्ड, महाराष्ट्र राज्य, मुंबई यांचे पत्र क्र.नासंसं/का २ (२)/प्र.क्र.३२१/२/रा.को./२०१४/९२९,दिनांक ९.६.२०१४
पार्श्वभुमी : श्रीमती कोरी या दिनांक २८.८.११९५ ते दि. ३१.१२.२००८ पर्यंत सैनिकी सेवेमध्ये कार्यरत होत्या. श्रीमती राजेश्वरी कोरी, वरिष्ठ प्रशासिक अधिकारी / उपनियंत्रक (गट-अ), नागरी संरक्षण संचालनालय पदावर दिनांक १ जुन, २०१० च्या आदेशान्वये नियुक्ती करण्यात आली. सदरहु पदाचा कार्यभार श्रीमती राजेश्वरी कोरी, यांनी दिनांक २५.६.२०१० रोजी स्विकाराला.
महाराष्ट्र शासनाच्या सेवेत नोव्हेंबर २००५ नंतर रुजू झाल्याने श्रीमती राजेश्वरी कोरी यांना नविन परिभाषिक अंशदान निवृत्ती योजना लागू करण्यात आली होती. त्यांनी भारतीय नौसनेत सेवा केलेली असल्याने, नागरी निवृत्तीवेतनाचा लाभ मिळावा यासाठी सैनिकी सेवा व राज्य शासनाकडील सेवा यामधील खंडाचा कालावधी क्षमापित करुन महाराष्ट्र नागरी सेवा (निवृत्तीवेतन) नियम १९८२ मधील नियम ४० (ई) मधील तरतूदीनुसार केंद्र शासनाकडील सैन्य सेवा निवृत्तीवेतनाकरिता सेवा म्हणून विचारात घेण्याची बाब शासनाच्या विचाराधीन होती. त्याबाबत आता खालीलप्रमाणे निर्णय घेण्यात येत आहे.
शासन निर्णय : म.ना.से. (नि.वे.) नियम, १९८२ मधील नियम ४० मधील (ई) व त्याखालील टिप नुसार नमुना २४ सैनिकी सेवा निदेशक (पेंशन) रक्षा मंत्रालय (नौसेना) यांनी प्रमाणित करून पाठविलेला आहे व त्याची पडताळणी करण्यात आली आहे. त्यामुळे नियम ४० मधील शर्तींची पुर्तता होत असल्याने श्रीमती राजेश्वरी कोरी, वरिष्ठ प्रशासिक अधिकारी / उपनियंत्रक (गट अ) यांना म.ना.से.(निवृत्तीवेतन) नियम, १९८२ नुसार सेवानिवृत्ती योजना लागू करण्यात येत आहे. त्यांची दि.
२८/०८/१९९५ ते दि. ३१/१२/२००८ या कालावधीतील सैनिकी सेवा निवृत्तीवेतनासाठी हिशोबात घेण्यात यावी. सेवेची गणना करताना संचालक, नागरी संरक्षण संचालनालय कार्यालयाने सद्यस्थितीत प्रचलित आदेशानुसार विहित केलेल्या पद्धतीनुसार करण्यात यावी.
# Page 2
शासन निर्णय क्रमांकः सीडीएम २०१४/प्र.क्र.१५९/विशा-८
२. महाराष्ट्र नागरी सेवा (निवृत्तीवेतन) नियम १९८२ मधील नियम ४० (ई) मधील तरतुदीनुसार श्रीमती राजेश्वरी कोरी, वरिष्ठ प्रशासिक अधिकारी/उपनियंत्रक (गट-अ) यांचा सैनिकी सेवा आणि नागरी सेवा यामधील दिनांक ०१/०१/२००९ ते दिनांक २४/०६/२०१० हा एकूण १ वर्ष ५ महिने २४ दिवस हा खंड खालील अटींच्या अधिन राहून क्षमापित करण्यात येत आहे :
अट-(१) श्रीमती राजेश्वरी कोरी यांनी सैनिकी सेवेतून कार्यमुक्त करण्यात आल्यावर किंवा तेव्हापासून निवृत्तवेतनाऐवजी मिळालेला कोणताही बोनस किंवा उपदान या आदेशाच्या दिनांकापासून सेवा निवृत्तीचा बाकी असलेला कालावधी विचारात घेता, त्याप्रमाणे मासिक हप्त्यामध्ये परत करावे.
(२) श्रीमती राजेश्वरी कोरी यांच्या सैनिकी सेवा व नागरी सेवा यामधील खंडाचा कालावधी हा अर्हताकरी सेवा म्हणून ग्राहय राहणार नाही.
(३) या आदेशाच्या दिनांकापर्यंत नविन परिभाषित अंशदान निवृत्तीवेतन योजनेअंतर्गत त्यांच्या खाती शासनाकडून जमा करण्यात आलेली अंशदानाची रक्कम व त्यावरील व्याज त्यांना अनुज्ञेय नाही. त्याचप्रमाणे श्रीमती राजेश्वरी कोरी यांच्याकडून सदर योजनेअंतर्गत जमा करण्यात आलेल्या अंशदानाची रक्कम त्यांना व्याजासह अनुज्ञेय होईल.
३. हे आदेश महाराष्ट्र नागरी सेवा (निवृत्ती वेतन) नियम, १९८१ मधील नियम ४० (इ) तरतुदीनुसार एक विशेष बाब म्हणून व वित्त विभागाच्या अनौपचारीक संदर्भ क्रमांक १८८/२०१९/सेवा-७, दिनांक २३.७.२०१९ अन्वये दिलेल्या सहमतीने निर्गमित करण्यात येत आहे.
# Page 3