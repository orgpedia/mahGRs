# Page 1
राज्यातील सर्व बॉम्ब शोधक व नाशक पथकातील कार्यरत पोलीस अधिकारी / कर्मचारी यांना प्रोत्साहन (जोखीम) भत्ता लागू करणे व सातव्या वेतन आयोगाच्या वेतनश्रेणीनुसार सुधारीत दराने प्रोत्साहन (जोखीम) भत्ता मंजूर करणेबाबत.
महाराष्ट्र शासन
गृह विभाग
शासन निर्णय क्रमांक:- एसएसए-०११९/प्र.क्र.२१/विशा-४
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- ०५ सप्टेंबर, २०२२.
वाचा:-१. शासन निर्णय, गृह विभाग क्र.एसएसए-०८९४/४३०४/प्र.क्र.२०३/विशा-४ दिनांक २२ नोव्हेंबर, ११९५.
२. शासन निर्णय, गृह विभाग क्र. ईएसटी-०३९७/प्र.क्र.५३०/विशा-४ दि. ६ एप्रिल, १९९८ ३. शासन निर्णय, गृह विभाग क्र. आयएसएस-१००८/प्र.क्र.८०८(४)/विशा-४ दिनांक ०५ जानेवारी, २००९.
४. शासन निर्णय, गृह विभाग क्र.ओपीओ-३१०९/८३६/प्र.क्र.३४०/पोल-३, दि.३१ डिसें., २००९.
५. शासन निर्णय, गृह विभाग क्र.एसएसए-१००९/प्र.क्र.३२२/विशा-४ दि.१५ जुलै, २०११.
६. शासन निर्णय, गृह विभाग क्र.एसएसए-१०१०/प्र.क्र.३३१/विशा-४ दि.०३ सप्टेंबर, २०११.
७. अपर पोलीस महासंचालक (प्रशासन), पोलीस महासंचालक, महाराष्ट्र राज्य, मंबई यांचे कार्यालय, मुंबई यांचे दिनांक २९.०७.२०२२ चे पत्र सहपत्रांसह
प्रस्तावना: मुंबई शहरात दिनांक १२ मार्च, १९९३ रोजी व त्यानंतर घडलेल्या बॉम्ब स्फोटांच्या पार्श्वभूमीवर गृह विभाग, शासन निर्णय दिनांक २२ नोव्हेंबर, १९९५ अन्वये बृहन्मुंबई पोलीस दलासाठी बॉम्ब शोधक व नाशक पथक निर्माण करण्यात आले. त्यानंतर विविध शासन निर्णयाव्दारे राज्यामध्ये अनेक जिल्हयांत बॉम्ब शोधक व नाशक पथके स्थापन करण्यात आली. सदर दिनांक २२ नाव्हेंबर, १९९५ च्या शासन निर्णयामध्ये नमूद केलेल्या अटी व शर्तीमधील मुद्दा क्र.८ अ विशेष वेतन मध्ये “ज्या पोलीस पोलीस अधिकारी व कर्मचा-यांना अत्यंत जोखमीची कामे सोपविली असतील त्यांना त्यांच्या मूळ विभागातील घरभाडे व पूरकभत्ते वगळता देय असलेल्या स्थूल वेतनाच्या ५० टक्के अधिक विशेष वेतन देण्यात येईल.”, असे नमूद करण्यात आले आहे. बॉम्ब शोधक व नाशक पथकांमधील अधिकारी व कर्मचारी यांचे काम अत्यंत जोखमीचे आहे. त्यामुळे राज्यातील सर्व बॉम्ब शोधक व नाशक पथकातील अधिकारी व कर्मचारी यांनाही विशेष वेतन लागू आहे. त्यानुसार समान न्यायाच्या तत्त्वावर शासन निर्णय दिनांक २२ नोव्हेंबर, १९९५ मधील अटी व शर्ती येथील मुद्दा क्र.८ येथील तरतूदीनुसार राज्यातील सर्व बॉम्ब व शोधक पथकांमध्ये कार्यरत पोलीस अधिकारी व कर्मचारी यांना विशेष वेतन (जोखीम भत्ता) मिळणे आवश्यक आहे.
२. त्यानुसार गृह विभाग, शासन निर्णय क्र.एसएसए-१०१०/प्र.क्र.३३१/विशा-४, दिनांक ०३ सप्टेंबर, २०११ अन्वये बॉम्ब शोधक व नाशक पथकातील कार्यरत पोलीस अधिकारी/कर्मचारी यांना सहाव्या वेतन आयोगाच्या वेतनश्रेणीतील बँड पे+ ग्रेड पे यांच्या बेरजेच्या ५०% व सशस्त्र पोलीस शिपाई (मोटार वाहन चालक) यांना सहाव्या वेतन आयोगाच्या वेतनश्रेणीतील बँड पे+ ग्रेड पे यांच्या बेरजेच्या ३०% इतका प्रोत्साहन (जोखीम) भत्ता मंजूर करण्यात आला होता.
३. वित्त विभाग, शासन अधिसूचना दिनांक ३० जानेवारी, २०१९ अन्वये राज्य शासकीय कर्मचारी यांना दिनांक ०१.०१.२०१६ पासून ७ वा वेतन आयोगाच्या शिफारशी लागू करण्यात आलेल्या आहेत.
# Page 2
शासन निर्णय क्रमांकः एसएसए-०११९/प्र.क्र.२१/विशा-४
६ व्या वेतन आयोगामध्ये Basic+ Grade Pay बेरजेवर प्रोत्साहन भत्ता देण्यात येत होता. तथापि ७ व्या वेतन आयोगामध्ये Grade Pay ही संकल्पना संपुष्टात आलेली आहे. त्यानुसार बॉम्ब शोधक व नाशक पथकातील कार्यरत पोलीस अधिकारी/कर्मचारी यांना सातव्या वेतन आयोगाच्या वेतनश्रेणीनुसार मूळ वेतनावर प्रोत्साहन (जोखीम भत्ता) मंजूर करण्याचा प्रस्ताव शासनाच्या विचाराधीन होता. त्याअनुषंगाने शासनाने पुढीलप्रमाणे निर्णय घेतला आहे.
शासन निर्णय :
बॉम्ब शोधक व नाशक पथकातील कार्यरत पोलीस अधिकारी/कर्मचारी यांना सातव्या वेतन
आयोगानुसार त्यांच्या मूळ वेतनाच्या २५% व सशस्त्र पोलीस शिपाई (मोटार वाहन चालक) यांना सातव्या वेतन आयोगानुसार त्यांच्या मूळ वेतनाच्या १५% प्रोत्साहन (जोखीम) भत्ता म्हणून पूर्वलक्षी प्रभावाने दिनांक ०१.०१.२०१६ पासून मंजूर करण्यात येत आहे.
बॉम्ब शोधक व नाशक पथकातील पोलीस अधिकारी/ कर्मचारी यांच्या प्रोत्साहन भत्याबाबत खालील सूत्र अवलंबिण्यात यावे.
सातव्या वेतन आयोगानुसार मिळणारे मूळ वेतन X ०.२५ = सातव्या वेतन आयोगामधील प्रोत्साहन भत्ता.
बॉम्ब शोधक व नाशक पथकातील सशस्त्र पोलीस शिपाई (मोटार वाहन चालक) यांच्या प्रोत्साहन भत्याबाबत खालील सूत्र अवलंबिण्यात यावे.
सातव्या वेतन आयोगानुसार मिळणारे मूळ वेतन X ०.१५ = सातव्या वेतन आयोगामधील प्रोत्साहन भत्ता.
२. या रकमेवर कोणतेही भत्ते अनुदेय राहणार नाही. तसेच बॉम्ब शोधक व नाशक पथकातील कार्यरत पोलीस अधिकारी/कर्मचारी मूळ घटकात परत गेल्यास त्यांना हा प्रोत्साहन भत्ता देय होणार नाही.
३. “गडचिरोली व प्राणहिता गडचिरोली” हे घटक नक्षलग्रस्त भागातील गडचिरोली, अहेरी व गोंदिया जिल्हयातील अतिसंवेदनशील क्षेत्रात येत असल्याने त्यांना गृह, शासन निर्णय दिनांक ०१.०६.२०२१ अन्वये अतिसंवेदनशील क्षेत्रातील कार्यरत विविध शाखांचे पोलीस अधिकारी/कर्मचारी यांना अनुज्ञेय वेतनाच्या दीडपट दराने वेतन व महागाई भत्ता देण्यास सहमती देण्यात आली आहे.
त्यामुळे नक्षलग्रस्त भागातील गडचिरोली, अहेरी व गोंदिया जिल्हयातील बॉम्ब शोधक व नाशक पथकातील कार्यरत पोलीस अधिकारी/कर्मचारी यांना सदर प्रोत्साहन (जोखीम) भत्ता लागू असणार नाही.
४. सदर भत्त्यापोटी येणारा खर्च संबंधीत पदांचे वेतन व भत्ते ज्या लेखाशीर्षाखाली खर्ची टाकण्यात येतात त्याच लेखाशीर्षाखाली खर्ची टाकून मंजूर तरतूदीतून भागविण्यात यावा.
५. हा शासन निर्णय वित्त विभागाच्या अनौपचारिक संदर्भ क्र. ३६८/२०२२/व्यय-७, दिनांक २३.०८.२०२२ अन्वये प्राप्त सहमतीने निर्गर्मित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एसएसए-०११९/प्र.क्र.२१/विशा-४