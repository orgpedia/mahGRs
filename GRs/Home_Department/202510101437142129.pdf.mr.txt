# Page 1
राज्य उत्पादन शुल्क विभागातील अधीक्षक
संवर्गातून उपआयुक्त (वरिष्ट्ठ श्रेणी) संवर्गात
तात्पुरती पदोन्नती देण्याबाबत.
महाराष्ट्र शासन
गृह विभाग
शासन आदेश क्रमांक:- क्र.इएसटी-२७२५/प्र.क्र.९२/राउशु-१
मंत्रालय, मुंबई-४०० ०३२.
दिनांक:-१० ऑक्टोबर, २०२५.
शासन आदेश-
राज्य उत्पादन शुल्क विभागातील अधीक्षक (गट-अ) या संवर्गातून उपआयुक्त
(वरिष्ट्ठ श्रेणी) (गट-अ) या संवर्गात पदोन्नती देण्याकरिता तयार करण्यात आलेल्या सन २०२४-२५
या निवडसूचीमधील खालील स्तंभ २ मधील अधिकाऱ्यांना उपआयुक्त (वरिष्ट्ठ श्रेणी) (गट-अ) या
संवर्गात पदोन्नती देण्यात येत असून सदर पदोन्नतीनंतर, खालील स्तंभ ४ येथे दर्शविण्यात आलेल्या
ठिकाणी त्यांची पदस्थापना करण्यात येत आहे.
--------------------------------------------------------------------------------------------------------------
| अ.क्र. | अधिकाऱ्याचे नाव | प्रवर्ग | पदोन्नतीनंतरची पदस्थापना |
| (१) | (२) | (३) | (४) |
| १ | श्री. पराग नवलकर | इमाव | विभागीय उप आयुक्त, अमरावती विभाग, अमरावती |
| २ | श्री. निलेश सांगडे | अ.ज. | विभागीय उप आयुक्त, बृहन्मुंबई विभाग, बृहन्मुंबई |
| ३ | श्रीमती संध्याराणी देशमुख | खुला | उप आयुक्त(प्रशिक्षण) राज्य उत्पादन शुल्क आयुक्तालय, महाराष्ट्र राज्य, मुंबई |
--------------------------------------------------------------------------------------------------------------
२. सदर पदोन्नती ही खालील अटींच्या अधीन राहून देण्यात येत आहे.
१)सदर पदोन्नती, निवडसूची तयार करताना कोणीही ज्येष्ट्ठ अधिकारी अनावधानाने वगळण्यात
आलेले नाहीत अथवा अधिक्रमित झालेले नाहीत, याच्या अधीन राहून देण्यात येत आहे.
२)सदर पदोन्नती निव्वळ तात्पुरत्या स्वरूपात, मा.सवोच्च न्यायालयात दाखल केलेल्या विशेष
अनुज्ञा याचिका क्र.२८३०६/२०१७ च्या अधीन राहून पदोन्नतीच्या कोटयातील सर्व रिक्त पदे
दि.२५.०५.२००४ स्थित सेवाज्येष्ट्ठतेनुसार, निव्वळ तात्पुरत्या स्वरुपात सा.प्र.वि./१६-ब
यांच्या दि.०७.०५.२०२१ च्या शासन निर्णयानुसार दिलेल्या सुचनांनुसार देण्यात येत आहे.
तसेच, दि.०७.०५.२०२१ च्या शासन निर्णयास मा.उच्च न्यायालय, मुंबई येथे आव्हान देण्यात
आले असून, त्यावरील अंतिम निर्णयाच्या अधीन राहून देण्यात येत आहे.
# Page 2
३)दिव्यांग कर्मचाऱ्यांना गट-अ व गट-ब मधील पदांवर पदोन्नतीबाबत मा.उच्च न्यायालय, मुंबई
येथील रिट याचिका स्टॅम्प क्र.६८१९/२०२१ मध्ये दि.०८.०७.२०२१ व दि.२२.०७.२०२१ रोजी
दिलेल्या आदेशाच्या अधीन राहून देण्यात येत आहे.
४)सदर पदोन्नती निव्वळ तात्पुरत्या स्वरुपाची असल्याने या तात्पुरत्या स्वरूपातील पदोन्नतीमुळे
संबंधित अधिकाऱ्यास नियमितपणाचे कोणतेही हक्क प्राप्त होणार नाहीत.
५)उपरोक्त अधिकाऱ्यांविरुध्द विभागीय चौकशीची कार्यवाही सुरु / प्रस्तावित नाही, यांच्या
अधीन पदोन्नती देण्यात येत आहे.
६)निवडसूचीतील सर्व अधिकाऱ्यांनी सामान्य प्रशासन विभागाच्या दि.०१.०८.२०१९ च्या शासन
निर्णयात विहित केलेल्या पदोन्नतीच्या निकषाची पूर्तता केली आहे, या अटीच्या अधीन
पदोन्नती देण्यात येत आहे.
३. सदर आदेश तात्काळ अंमलात येतील. तसेच सदर आदेशात बदल करून घेण्यासाठी
कोणत्याही अधिकाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास, ही कृती महाराष्ट्र
नागरी सेवा (वर्तणूक) नियम, १९७९ मधील नियम २३ चे उल्लंघन करणारी असल्यामुळे ती
गैरवर्तणूक समजून संबंधित अधिकाऱ्यांविरुद्ध शिस्तभंगविषयक कारवाई करण्यात येईल.
४. सदर आदेश महाराष्ट्र शासनाच्या www.maharshtra.gov.in या संकेतस्थळावर उपलब्ध
करण्यात आले असून त्याचा संकेतांक २०२५१०१०१४३७१४२१२९ असा आहे. हा आदेश डिजिटल
स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
(रविंद्र दि. औटे)
उप सचिव, महाराष्ट्र शासन प्रति,
१)प्रधान सचिव, राज्य उत्पादन शुल्क यांचे स्वीय सहायक, मंत्रालय, मुंबई.
२)आयुक्त, राज्य उत्पादन शुल्क, महाराष्ट्र राज्य, मुंबई.
३)महालेखापाल-१/२ (लेखा परिक्षा/लेखा अनुज्ञेयता), महाराष्ट्र राज्य, मुंबई व नागपूर.
४)संबंधित विभागीय उप आयुक्त, राज्य उत्पादन शुल्क,
५)अधिदान व लेखा अधिकारी, मुंबई,
६)संबंधित जिल्हा कोषागार अधिकारी,
७)कार्यासन अधिकारी, राउशु-२ व ३, गृह विभाग, मंत्रालय, मुंबई.
८)निवडनस्ती.