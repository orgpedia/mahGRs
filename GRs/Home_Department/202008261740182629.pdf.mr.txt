# Page 1
महाराष्ट्र लोहमार्ग पायाभूत विकास महामंडळ लि. (MRIDC) या कंपनीस महाराष्ट्र शासनाच्या हिश्श्याच्या भागभांडवलातील रु.७,२८,७६,७१२/- इतका निधी वितरित करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-२०१५/प्र.क्र.१३/परिवहन-५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २६ ऑगस्ट, २०२०
वाचा : १) शासन निर्णय, गृह विभाग क्र.आरएलवाय-२०१५/प्र.क्र.१३/परि-५, दिनांक २४ जानेवारी, २०१७.
२) शासन निर्णय, गृह विभाग क्र.आरएलवाय-२०१६/प्र.क्र.४६/परि-५,
दिनांक ३१ मार्च, २०१८.
३) व्यवस्थापकीय संचालक, महाराष्ट्र लोहमार्ग पायाभूत विकास महामंडळ लि. मुंबई यांचे दिनांक २२.०८.२०१९ व १९.०९.२०१९ रोजीचे पत्र.
प्रस्तावना :
राज्यातील रेल्वे प्रकल्पांना गती मिळावी, रेल्वे प्रकल्पांचा विकास, अंमलबजावणी आणि व्यवहार्यता तपासणे, प्रकल्प क्षमतेत वाढ करणे, प्रकल्प विहित कालावधीत पूर्ण व्हावेत तसेच भूसंपादन झाल्यानंतर प्रकल्पबाधितांना मदत व व त्यांचे पुनर्वसन त्वरेने होण्यासाठी संदर्भ क्र.१ येथील शासन निर्णयान्वये “महाराष्ट्र लोहमार्ग पायाभूत विकास महामंडळ लि.” ही कंपनी स्थापन करण्यात आली आहे.
राज्य शासन आणि रेल्वे मंत्रालय यांचे दरम्यान झालेल्या सामंजस्य कराराच्या तरतुदीनुसार केंद्र शासन व राज्य शासन या दोन भागधारकांचे प्रत्येकी रु.५०.०० कोटी असे एकूण रु.१००.०० कोटी एवढे कंपनीचे भागभांडवल ठरविण्यात आले आहे. राज्य हिश्श्याच्या रु.५०.०० कोटी भागभांडवलाच्या रक्कमेस संदर्भ क्र.१ येथील शासन निर्णयान्वये प्रशासकीय मंजूरी देण्यात आली आहे. सन २०१७-१८ मध्ये कंपनीस भागभांडवलाची रु.४०.०० कोटी रक्कम उपलब्ध करून देण्यात आली आहे. सदर रक्कमेवरील व्याजाची रु.२,७१,२३,२८८/- इतकी रक्कम भागभांडवलात जमा करण्यात आली असल्याचे कंपनीने संदर्भ क्र.३ येथील पत्रान्वये कळविले आहे. उर्वरीत रु.७,२८,७६,७१२/- (रुपये सात कोटी अठ्ठावीस लक्ष शहात्तर हजार सातशे बारा फक्त) इतकी रक्कम महाराष्ट्र लोहमार्ग पायाभूत विकास महामंडळ लि. या कंपनीच्या अधिकृत भागभांडवलातील राज्य शासनाचा हिस्सा म्हणून उपलब्ध करून देण्याची बाब शासनाच्या विचाराधीन होती.
त्यानुसार शासनाने पुढील प्रमाणे निर्णय घेतला आहे.
शासन निर्णय :
महाराष्ट्र लोहमार्ग पायाभूत विकास महामंडळ लि. या कंपनीच्या अधिकृत भागभांडवलातील राज्य शासनाचा हिस्सा म्हणून रु.५०.०० कोटीपैकी उर्वरीत रु.७,२८,७६, ७१२/- (रुपये सात कोटी अठ्ठावीस लक्ष शहात्तर हजार सातशे बारा फक्त) इतकी रक्कम कंपनीस उपलब्ध करून देण्यास या शासन निर्णयाव्दारे मंजूरी देण्यात येत आहे.
# Page 2
शासन निर्णय क्रमांकः आरएलवाय-२०१५/प्र.क्र.१३/परिवहन-५
२. शासनाने उपसचिव (अर्थसंकल्प), गृह विभाग यांना नियंत्रण अधिकारी व शासनाचे अवर सचिव, रोख शाखा, गृह विभाग, मंत्रालय, मुंबई ४०० ०३२ यांना आहरण व संवितरण अधिकारी म्हणून घोषित केले असून या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
३. यासाठी येणारा खर्च सन २०२०-२१ या वर्षात मागणी क्र.बी.- १०, ५००२- भारतीय रेल्वे यावरील भांडवली खर्च (वाणिज्यिक मार्ग), १४-शासनाच्या व्यावसायिक उपक्रमाकरिता गुंतवणूक, १९०- सार्वजनिक क्षेत्रातील व इतर उपक्रमातील गुंतवणूका, (०१) - महाराष्ट्र लोहमार्ग पायाभूत विकास कंपनी, (०१) (०१) महाराष्ट्र लोहमार्ग पायाभूत विकास कंपनी (कार्यक्रम) (५००२००१४), ३२-अंशदाने या लेखाशिर्षाखाली खर्ची टाकण्यात यावा व तो मंजूर असलेल्या अनुदानातून भागविण्यात यावा.
४. महाराष्ट्र शासन, वित्त विभाग, शासन परिपत्रक क्र.अर्थसं-२०२०/प्र.क्र.६४/अर्थ-३, दिनांक १६ एप्रिल, २०२० सोबतच्या परिशिष्टातील अनुक्रमांक ९ मध्ये नमूद केल्याप्रमाणे सदर देयकांन्वये आहरीत करण्यात येणा-या रक्कमेचे स्वरुप “अंशदाने” या तपशीलवार शिर्षाखाली येते. त्यानुसार तपासणी करावयाच्या सुचीत नमूद केलेल्या सर्व अटी व शर्तींचे तसेच उक्त परिपत्रकाच्या परिच्छेद ४ ते १३ मधील अटी व शर्तींचे पालन करण्यात आले आहे.
५. याद्वारे असे प्रमाणित करण्यात येते की, शासन परिपत्रक, वित्त विभाग क्र. अर्थसं-२०२०/प्र.क्र.६४/ अर्थ-३, दिनांक १६ एप्रिल, २०२० सोबतच्या परिशिष्टातील अनुक्रमांक ९ मधील १ ते १० मधील अटींची पूर्तता होत आहे.
६. सदर आदेश नियोजन विभागाच्या सहमतीने व वित्त विभागाच्या अनौपचारिक संदर्भ क्र. १६३/२०२०/ व्यय-८, दिनांक १३.०८.२०२० अन्वये मिळालेल्या मान्यतेनुसार निर्गमित करण्यात येत आहेत.
# Page 3