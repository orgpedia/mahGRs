# Page 1
कर्जत-जामखेड सीसीटीव्ही संनिरीक्षण प्रकल्पास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: सीसीटी-०७२०/प्र.क्र.२०/पोल-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ११/०६/२०२१
वाचा : १) उच्च शक्ती प्रदत्त समितीच्या दि. २६/२/२०२१ रोजीच्या बैठकीचे इतिवृत्त.
प्रस्तावना: उच्चस्तरीय शक्ती प्रदत्त समितीने घेतलेल्या निर्णयानुसार कर्जत-जामखेड सीसीटीव्ही संनिरीक्षण प्रकल्प मध्ये व्हिडीओ सर्व्हिलन्स सिस्टिम, पब्लिक अॅड्रेस सिस्टिम, इ.चा समावेश करुन कायदा व सुव्यवस्था राखण्यास व वाहतुक नियम भंग करणा-यावर कारवाई होणाच्या दृष्टीने कर्जत-जामखेड सीसीटीव्ही संनिरीक्षण प्रकल्प राबविण्याचा खालीलप्रमाणे निर्णय घेण्यात आला आहे.
शासन निर्णय कर्जत-जामखेड शहरात सीसीटीव्ही संनिरीक्षण प्रकल्प राबविण्याकरिता रु.६.३७ कोटी (G.S.T.
सह) एवढ्या खर्चास व प्रकल्पास प्रशासकीय मान्यता देण्यात येत आहे.
२. उपरोक्तप्रमाणे कर्जत-जामखेड शहरात सीसीटीव्ही संनिरीक्षण प्रकल्प खर्चामध्ये अंदाजे ४९ स्थळांवर १२० सीसीटीव्ही कॅमेरे तसेच १३ पब्लिक अॅड्रेस सिस्टिम व इतर आवश्यक बाबी बसविण्याकरिताच्या आराखडयास उच्चस्तरीय शक्ती प्रदत्त समितीने मान्यता दिली आहे.
३. अपर पोलीस महासंचालक (नि. व स.), महाराष्ट्र, मुंबई यांनी कर्जत-जामखेड शहर सीसीटीव्ही प्रकल्पाची निविदा प्रसिद्ध करणे, निविदापुर्व बैठक आयोजित करणे, निविदा प्राप्त करणे, प्राप्त निविदांचे तांत्रिक व वित्तीय मुल्यमापन करणे या बाबी पार पाडून तदनंतर पुरवठादाराच्या अंतिम निवडीबाबत उच्चस्तरीय शक्ती प्रदत्त समितीस अहवाल सादर करावा. उच्चस्तरीय शक्ती प्रदत्त समितीमार्फत अंतिम
पुरवठादाराची निवड करण्यात येईल. पुरवठादाराच्या निवडीनंतर सदर प्रकल्पासंदर्भात इरादापत्र देणे, करारनामे करणे व कार्यादेश देणे ही कार्यवाही अपर पोलीस महासंचालक (नि.व स.), महाराष्ट्र, मुंबई यांच्यांमार्फत करण्यात यावी.
४. सदर प्रकल्पाच्या अमंलबजावणीकरिता अपर पोलीस महासंचालक (नि. व स.), महाराष्ट्र, मुंबई यांनी त्यांच्या अध्यक्षतेखाली पोलीस अधिक्षक, अहमदनगर व इतर आवश्यक अधिका-यांचा समावेश असणारी प्रकल्प अंमलबजावणी समितीची स्थापना करावी व या समितीने वेळोवेळी अंमलबजावणीबाबत आढावा घ्यावा व सदरचा अहवाल अपर मुख्य सचिव (गृह) यांच्या अध्यक्षतेखाली होणा-या उच्चस्तरीय शक्ती प्रदत्त समितीच्या बैठकीत सादर करावा.
५. प्रस्तुत प्रकरणी उपरोक्त प्रमाणे होणारा खर्च हा “मागणी क्र.बी-१०, ४०५५ - पोलीस यावरील भांडवली खर्च, ८०० इतर खर्च, (००) (०९) सीसीटीव्ही यंत्रणा बसविणे (४०५५ ०२२३) या अंतर्गत ५२- यंत्रसामग्री साधनसामग्री”या लेखाशीर्षाखाली खर्ची टाकण्यात यावा व तो त्या-त्या वर्षासाठी उपलब्ध असलेल्या अनुदानातून भागविण्यात यावा.
# Page 2
शासन निर्णय क्रमांक: सीसीटी-०७२०/प्र.क्र.२० /पोल-३
६. सदर शासन निर्णय उच्चस्तरीय शक्ती प्रदान समितीच्या दि.२६/२/२०२१ रोजी झालेल्या बैठकीतील निर्णयानुसार व वित्त विभागाच्या अनौपचारीक संदर्भ क्रमांक ३२८/२०२१/व्यय-७, दि.२९/४/२०२१ अन्वये निर्गमित करण्यात येत आहे.