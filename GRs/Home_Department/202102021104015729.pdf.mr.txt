# Page 1
महाराष्ट्र राज्य मार्ग परिवहन महामंडळाच्या कर्मचा-यांना डिसेंबर, २०२० व जानेवारी, २०२१ चे वेतन अदा करण्यासाठी रु.३०० कोटीचे विशेष अर्थसहाय्य मंजूर करणेबाबत...
महाराष्ट्र शासन
गृह विभाग
शासन निर्णय क्र. एसटीसी ११२०/प्र.क्र.३७६/परि-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०२ फेब्रुवारी, २०२१.
वाचा : - १) शासन ज्ञापन, वित्त विभाग क्रमांक आकनि-२०२०/प्र.क्र.८/अर्थ-११,दि.१०.११.२०२०.
२) शासन निर्णय गृह विभाग क्र. एसटीसी-११२०/प्र.क्र.३८४/परि-१, दि.१०.११.२०२०.
३) शासन निर्णय गृह विभाग क्र.एसटीसी-११२०/प्र.क्र.३७९/परि-१, दि.१४.१२.२०२०.
४) वित्त विभाग, परिपत्रक क्र.पूरक-२०२०/प्र.क्र.१५२/अर्थ-३, दि.२२.१२.२०२०.
५) शासन निर्णय क्र.एसटीसी ११२०/प्र.क्र.३७६/परि-१, दि.०६.०१.२०२१.
६) राज्य परिवहन महामंडळाचे पत्र क्र.राप/लेखा/नोंदणी/११९, दि.१३.०१.२०२१.
प्रस्तावना -:
कोविड–१९ आजाराच्या पार्श्वभूमीवर घोषित केलेल्या टाळेबंदीमुळे महाराष्ट्र राज्य परिवहन महामंडळाची अत्यावश्यक वाहतूक सेवा वगळता बहुतांशी वाहतुक बंद झाल्याने राज्य परिवहन महामंडळाचे उत्पन्न घटल्यामुळे संदर्भाधिन क्र. ३ दिनांक १४.१२.२०२० च्या शासन निर्णयाद्वारे महाराष्ट्र राज्य मार्ग परिवहन महामंडळास कर्मचाऱ्यांचे पुढील सहा महिन्यांचे (नोव्हेंबर, २०२० ते एप्रिल, २०२१) वेतन अदा करण्यासाठी राज्य शासनामार्फत रु.१००० कोटींचे विशेष अर्थसहाय्य मंजूर करण्यात आले असून, महामंडळाच्या कर्मचाऱ्यांचे ऑक्टोबर, २०२० अखेरचे वेतन अदा करण्यासाठी आकस्मिकता निधीमधून मंजूर करण्यात आलेल्या रु.१२० कोटी अग्रिमाची रक्कम वजा करुन उर्वरित रु.८८० कोटी रक्कम ६ मासिक हप्त्यात (नोव्हेंबर, २०२० ते मार्च, २०२१ या महिन्यांच्या वेतनासाठी प्रति महिना रु.१५० कोटी याप्रमाणे व एप्रिल, २०२१ च्या वेतनासाठी रु.१३० कोटी) याप्रमाणे महाराष्ट्र राज्य मार्ग परिवहन महामंडळास रक्कम अदा करण्यास मान्यता देण्यात आली आहे.
त्यानुसार नोव्हेंबर, २०२० च्या वेतनापोटी रु.१५० कोटी रक्कम महाराष्ट्र राज्य मार्ग परिवहन महामंडळास संदर्भाधिन क्र.५ च्या शासन निर्णयान्वये अदा केली आहे. आता डिसेंबर, २०२० व जानेवारी, २०२१ च्या वेतनापोटी रु.१५० कोटी प्रमाणे दोन महिन्यांसाठी रु.३०० कोटी रक्कम महाराष्ट्र राज्य मार्ग परिवहन महामंडळास अदा करण्याची बाब शासनाच्या विचाराधीन होती.
शासन निर्णयः
महाराष्ट्र राज्य मार्ग परिवहन महामंडळाच्या कर्मचाऱ्यांच्या माहे डिसेंबर, २०२० व जानेवारी, २०२१ च्या वेतनापोटी रु.१५० कोटी प्रमाणे दोन महिन्यांसाठी रु.३०० कोटी रक्कम महाराष्ट्र राज्य मार्ग परिवहन महामंडळास अदा करण्यास मान्यता देण्यात येत आहे.
# Page 2
शासन निर्णय क्रमांक: एसटीसी ११२०/प्र.क्र.३७६/परि-१
२. सदर खर्च “मागणी क्रमांक बी-३, २०४१, वाहनांवरील कर ००, ००१, संचालन व प्रशासन (०१) परिवहन आयुक्त (०१) (०१) आस्थापना- परिवहन आयुक्त, (दत्तमत्त ) (अनिवार्य ) (२०४१ ००१८) ३३, अर्थसहाय्य" या लेखाशिर्षामधून सन २०२०-२१ च्या तरतूदीतून भागविण्यात यावा.
३. यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आंहरण व संवितरण अधिकारी असलेले लेखाधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळास अदा करावी.
४. हा शासन निर्णय वित्त विभागाच्या अनौपचारिक संदर्भ क्र.६८/२०२१/व्यय-८, दि. ०१.०२.२०२१ अन्वये प्राप्त झालेल्या सहमतीने निर्गमित करण्यात येत आहे.
# Page 3