# Page 1
नवीन ताडी धोरण तयार करण्यासाठी उच्चस्तरीय समिती गठीत करण्याबाबत
महाराष्ट्र शासन
गृह विभाग
शासन निर्णय क्रमांक: टीओडी-०८१८/प्र.क्र.१८२/राउशु-३
मंत्रालय (विस्तार), ५ वा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दि. १६ फेब्रुवारी, २०२१.
वाचा :- १) महाराष्ट्र ताडी दुकाने (अनुज्ञप्ती देणे) आणि ताडी झाडे (छेदणे) नियम, १९६८.
२) महाराष्ट्र ताडी दुकाने (लिलाव-नि-निविदाद्वारे अनुज्ञप्ती देणे) आदेश, २००१.
३) महाराष्ट्र ताडी दुकाने (लिलाव-नि-निविदा द्वारे अनुज्ञप्ती देणे) (सुधारणा) आदेश,२०१०.
प्रस्तावना : महाराष्ट्र ताडी दुकाने (अनुज्ञप्ती देणे) आणि ताडी झाडे (छेदणे) नियम, १९६८ अन्वये सन १९९४-९५ पर्यंत जाहीर लिलावाद्वारे ताडी विक्रीच्या टीडी-१ अनुज्ञप्त्या मंजूर केल्या जात होत्या.
तद्नंतर शासन अधिसुचना दि.०८.०८.१९९५ अन्वये, सन १९९५-९६ या वर्षांपासून गतवर्षीच्या अनुज्ञप्ती शुल्कामध्ये दरवर्षी ६% वाढ करून अनुज्ञप्तीचे नुतनीकरण पुढील ४ वर्षापर्यंत करण्याची तरतुद करण्यात आली. तसेच, शासन आदेश दि.३१.०८.२००० अन्वये, सन २०००-०१ या वर्षाकरिता लिलाव किंवा निविदा पध्दतीने अनुज्ञप्त्या न देता मागील वर्षाच्या अनुज्ञप्ती शुल्काच्या रक्कमेत ६% वाढ करुन अनुज्ञप्त्यांचे नुतनीकरण करण्याचा निर्णय घेण्यात आला होता. शासनाच्या सदर आदेशाविरुध्द मा. उच्च न्यायालय, मुंबई येथे दाखल रिट याचिका क्र.४८२३/२००० मध्ये मा.न्यायालयाच्या दि.१७.१०.२००० रोजीच्या आदेशानुसार राज्यातील ताडी दुकानांना अनुज्ञप्ती देण्याबाबतच्या धोरणाचा पुनर्विचार करण्यासाठी श्री. एस. एस. तिनईकर यांच्या अध्यक्षतेखाली समिती नेमण्यात आली होती. सदर समितीने केलेल्या शिफारशीनुसार, ताडी अनुज्ञप्ती लिलाव नि-निविदा पध्दतीने देण्याकरीता शासन अधिसुचना दि.०४.०६.२००१ अन्वये महाराष्ट्र ताडी दुकाने (लिलाव-नि-निविदाद्वारे अनुज्ञप्ती देणे) आदेश, २००१ निर्गमित करण्यात आले.
सन २००६-०७ या वर्षात गत वर्षीच्या म्हणजेच सन २००५-०६ मधील ताडी अनुज्ञप्त्यांना प्रथम तीन महिन्यांसाठी ३% वाढीव शुल्क आकारुन व तद्नंतर ६% वाढ करुन अनुज्ञप्त्या मंजूर करण्याबाबत निदेश देण्यात आले. सदर कार्यपध्दती विरुध्द मा. उच्च न्यायालय मुंबई येथे श्री.
बाबुराव कोंताम व इतर यांनी रिट याचिका क्र.६५६८/२००७ दाखल केली होती. सन २००७-०८ या वर्षात अनुज्ञप्त्यांचे नुतनीकरण करण्यात आले होते. त्यानंतर, सन २००८-०९ या वर्षासाठी ताडी अनुज्ञप्त्यांचे धोरण ठरविण्यासाठी शासन निर्णय, दि. २५.०३.२००८ अन्वये श्री. अजितकुमार जैन, तत्कालीन प्रधान सचिव यांच्या अध्यक्षतेखाली समिती नेमली होती. सदर समितीच्या शिफारशीला अनुसरुन शासन अधिसूचना, दि.०९.०८.२०१० अन्वये, महाराष्ट्र ताडी दुकाने (लिलाव-नि-निविदा
# Page 2
शासन निर्णय क्रमांकः टीओडी-०८१८/प्र.क्र.१८२/राउशु-३
द्वारे अनुज्ञप्ती देणे) (सुधारणा) आदेश, २०१० निर्गमित करण्यात आले. त्याअन्वये ताडी अनुज्ञप्ती मंजूर करुन तिचे दरवर्षी नूतनीकरण करावे. नुतनीकरण हे जास्तीत जास्त चार वर्षापर्यंत असेल.
सन २०१०-११ या ताडी वर्षाकरिताचे नुतनीकरण शुल्क हे गत ताडी वर्ष सन २००९-१० इतके राहील. तसेच तद्नंतरच्या वर्षांकरितांचे नुतनीकरण शुल्क हे त्या-त्या गतवर्षाच्या रक्कमेच्या ६% पर्यंत शासन निदेशान्वये वाढीव असेल, असे विहीत करण्यात आले. त्यानुसार, सन २०१०-११ ते सन २०२०-२१ या कालावधीत लिलाव नि निविदेद्वारे व नुतनीकरणाद्वारे ताडी अनुज्ञप्ती मंजूर करण्यात आल्या आहेत.
ताडीमध्ये होणारी भेसळ रोखणे, ताडी झाडांची आधुनिक पध्दतीने लागवड करणे, ताडी झाडांच्या दुकानांची किंमत निश्चित करणे, झाडांच्या संख्येचे निकष ठरविणे व ताडी अनुज्ञप्ती मंजूरी व नुतनीकरण याबाबत कार्यपध्दती निश्चित करणे याकरीता सर्वंकष धोरण तयार करणे आवश्यक आहे. याअनुषंगाने नवीन सर्वंकष ताडी धोरण तयार करण्यासाठी उच्चस्तरीय समिती गठीत करण्याची बाब शासनाच्या विचाराधीन होती.
शासन निर्णय : राज्याचे नवीन सर्वंकष ताडी धोरण तयार करण्यासाठी खालीलप्रमाणे उच्चस्तरीय समिती गठीत करण्यास या शासन निर्णयान्वये मान्यता देण्यात येत आहे.
१. उच्चस्तरीय समितीची रचना :
-----------------------------------------------------------------------------------------------------------------
| अ.क्र. | नाव | पद |
| १ | श्री. रमानाथ झा, भा. प्र. से. (सेवानिवृत्त), माजी प्रधान सचिव | अध्यक्ष |
| २ | आयुक्त, राज्य उत्पादन शुल्क, महाराष्ट्र राज्य, मुंबई | सदस्य |
| ३ | कृषी आयुक्त, महाराष्ट्र राज्य, पुणे यांचे प्रतिनिधी | सदस्य |
| ४ | संचालक, वैद्यकीय शिक्षण व संशोधन यांचे प्रतिनिधी | सदस्य |
| ५ | प्रमुख नारळ संशोधन केंद्र, भाटे जि. रत्नागिरी (डॉ. बाळासाहेब सावंत कोकण कृषी विद्यापीठ, दापोली अंतर्गत) | सदस्य |
| ६ | राष्ट्रीय रासायनिक प्रयोगशाळा, पुणे यांचे सध्याचे अथवा सेवानिवृत्त प्रतिनिधी | सदस्य |
| ७ | कृषी विज्ञान केंद्र, बारामती यांचे प्रतिनिधी | सदस्य |
| ८ | महाराष्ट्र ताडी असोसिएशनचे दोन प्रतिनिधी | सदस्य |
| ९ | निरा असोसिएशनचा एक प्रतिनिधी | सदस्य |
| १० | विभागीय उपआयुक्त, राज्य उत्पादन शुल्क, ठाणे | सदस्य सचिव |
-----------------------------------------------------------------------------------------------------------------
२. समितीची कार्यकक्षा :
१. ताडी अनुज्ञप्ती मंजूरी व नुतनीकरण याबाबत कार्यपध्दती निश्चित करणे.
पृष्ठ ४ पैकी २
# Page 3
शासन निर्णय क्रमांकः टीओडी-०८१८/प्र.क्र.१८२/राउशु-३
२. ताडीमध्ये होणारी भेसळ रोखण्यासाठी उपाययोजना सुचविणे.
३. ताडी झाडांची आधुनिक पध्दतीने लागवड व वाढ याबाबत उपाययोजना सुचविणे.
४. ताडी झाडांच्या दुकानांची लघुत्तम व महत्तम किंमत निश्चित करणे.
५. एका ताडी दुकानासाठी शहरी व ग्रामीण भागात झाडांच्या संख्येचे निकष ठरविणे.
६. ज्या ताडी दुकानांची किंमत अत्यंत जास्त आहे, त्या दुकानाच्या कार्यक्षेत्रात नवीन ताडी दुकान मंजूर करणे आवश्यक वाटत असल्यास त्याबाबतचे निकष ठरविणे.
७. ताडी झाडे छेदणे, ताडीची वाहतूक व विक्री इ. प्रक्रिया सुव्यवस्थितपणे व्हावी म्हणून पेय मद्य निर्मिती, विक्री बाबत असलेल्या कार्यप्रणालीचा अवलंब करणेबाबत विचार विनिमय करुन उपाययोजना सुचविणे.
८. आरोग्याच्या दृष्टीने उपयुक्तता व शेतकऱ्यांच्या उत्पन्नात भर टाकणारी बाब कशी होऊ शकेल याबाबत उपाययोजना सुचविणे.
३. समितीची कालमर्यादा :- समितीने आपला अहवाल ३ महिन्यात शासनास सादर करावा.
# Page 4