# Page 1
पोलीस अधीक्षक, गडचिरोली यांच्या आस्थापनेवरील घोट येथील कार्यरत असलेल्या पोलीस मदत केंद्रास पोलीस स्टेशनचा दर्जा देण्यास मान्यता देण्याबाबत...
महाराष्ट्र शासन
गृह विभाग
शासन निर्णय क्रमांकः पीओएस-२८१९/प्र.क्र.१८/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई - ४०० ०३२
दिनांक : २५ जून, २०२१
वाचा : १) अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांचे पत्र क्र.पोमंस/२६-अ/४७/गडचिरोली (घोट मदत केंद्र)/१५५/२०१६, दिनांक २२.०२.२०१९, दि.०५.०७.२०१९ व दि.०२.०२.२०२०.
२) वित्त विभाग शासन निर्णय क्र. संकिर्ण-२०१५/प्र.क्र.४१/अर्थ- १, दिनांक ०२.०६.२०१५
प्रस्तावना : अपर पोलीस महासंचालक (नि. व स.), पोलीस महासंचालक कार्यालय, महाराष्ट्र राज्य, मुंबई यांनी उपरोक्त संदर्भ क्र.१ येथील दिनांक २२.०२.२०१९, दि.०५.०७.२०१९ व दि.०२.०२.२०२० रोजीच्या पत्रान्वये पोलीस अधीक्षक, गडचिरोली यांच्या आस्थापनेवरील घोट येथील कार्यरत असलेल्या पोलीस मदत केंद्रास पोलीस स्टेशनचा दर्जा देण्यास मान्यता देण्याबाबतचा प्रस्ताव सादर केला आहे.
याअनुषंगाने शासनाने खालीलप्रमाणे निर्णय घेतला आहे.
शासन निर्णय: पोलीस अधीक्षक, गडचिरोली यांच्या आस्थापनेवरील घोट येथील कार्यरत असलेल्या पोलीस मदत केंद्रास पोलीस स्टेशनचा दर्जा देण्यास मान्यता देण्यात येत आहे.
२. नवीन घोट पोलीस स्टेशन सद्यस्थितीत कार्यान्वित करण्यासाठी घोट पोलीस मदत केंद्रातील पोलीस उप निरीक्षक- ०२, पोलीस हवालदार - ०८, पोलीस नाईक- १०, पोलीस शिपाई - २७ अशी एकूण ४७ पदे उपलब्ध करून देण्यास मान्यता देण्यात येत आहे. त्यामुळे वाढीव आवर्ती खर्च येणार नाही.
३. घोट पोलीस मदत केंद्रासाठीची उपलब्ध इमारत व साधनसामुग्रीव्दारे नवीन घोट पोलीस स्टेशन सुरु करण्यास मान्यता देण्यात येत आहे. त्यामुळे वाढीव अनावर्ती खर्च येणार नाही.
४. नवीन घोट पोलीस स्टेशनकरिता आवश्यक वाहने सध्या मंजुर असलेल्या वाहनामधून उपलब्ध करुन देण्यात यावीत.
५. नवीन घोट पोलीस स्टेशनसाठी उर्वरित आवश्यक साधन सामुग्रीकरिता लागणारा खर्च पोलीस अधीक्षक, गडचिरोली यांच्या उपलब्ध अनुदानातुन भागविण्यात यावा.
# Page 2
शासन निर्णय, गृह विभाग क्रमांक : पीओएस-२८१९/प्र.क्र.१८/पोल-३
६. सदर पोलीस स्टेशनच्या हद्दनिश्चितीबाबतचा प्रस्ताव पोलीस महासंचालकांनी शासनास तात्काळ सादर करावा.
७. सदरहू शासन निर्णय वित्त विभाग, अनौपचारिक संदर्भ क्र.३०५/२०२१/व्यय-७, दि.२२.०४.२०२१ अन्वये दिलेल्या मान्यतेस व वित्त विभाग क्रमांक.संकीर्ण-२०१५/प्र.क्र.४१/अर्थ-१, दि.०२.०६.२०१५ अन्वये प्रदान करण्यात आलेल्या अधिकारानुसार निर्गमित करण्यात येत आहे.