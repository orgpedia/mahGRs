# Page 1
अॅड. श्री. उज्वल निकम, विशेष सरकारी अभियोक्ता यांना व्यावसायिक फी मंजूर करण्याबाबत.
औरंगाबाद जिल्ह्यातील मुकुंदवाडी पोलीस स्टेशन येथील गु.र.क्र.७३/२०१८ (संकेत कुलकर्णी हत्या प्रकरण) या खटल्यात मा.प्रथमवर्ग न्याय दंडाधिकारी, रेल्वे कोर्ट, औरंगाबाद येथील न्यायालयीन कामकाजासाठी.
महाराष्ट्र शासन
गृह विभाग
शासन निर्णय क्रमांकः एसपीपी ०४१८/प्र.क्र.१४१/पोल-१०
२ रा मजला, मंत्रालय, हुतात्मा राजुगुरु चौक
मादाम कामा रोड, मुंबई - ४०० ०३२.
दिनांक : १२ सप्टेंबर, २०१८
संदर्भ:- शासन अधिसूचना, विधि व न्याय विभाग क्र. एसपीपी २०१८/यु.ओ.आर.७६/ डी-१४, दिनांक १४.०८.२०१८.
शासन निर्णय: औरंगाबाद जिल्ह्यातील मुकुंदवाडी पोलीस स्टेशन येथील गु.र.क्र.७३/२०१८ (संकेत कुलकर्णी हत्या प्रकरण) या गुन्ह्यामधून उद्भवणाऱ्या खटल्यात मा.प्रथमवर्ग न्याय दंडाधिकारी, रेल्वे कोर्ट,औरंगाबाद येथे न्यायालयीन कामकाज पाहण्याकरीता अॅड.श्री.उज्वल निकम, विशेष सरकारी अभियोक्ता यांची विधि व न्याय विभागाने उपरोक्त दि.१४.०८.२०१८ च्या अधिसूचनेन्वये विशेष सरकारी अभियोक्ता म्हणून नियुक्ती केली आहे. सबब, प्रस्तुत प्रकरणी अॅड. श्री. उज्वल निकम, विशेष सरकारी अभियोक्ता यांना खालीलप्रमाणे व्यावसायिक फी अदा करण्यास या शासन निर्णयान्वये मान्यता देण्यात येत आहे.
i. प्रतिदिन परिणामकारक सुनावणी फी - ₹५०,०००/ ii. विचारविनिमय फी (प्रतितास) - ₹१५,०००/ (कमाल मर्यादा प्रतिदिन ₹५०,०००/-)
ii. हॉटेलचा खर्च प्रतिदिन - ₹५,०००/ iv. प्रवास खर्च -विमानाचा प्रत्यक्ष प्रवास खर्च
# Page 2
शासन निर्णय क्रमांकः एसपीपी ०४१८/प्र.क्र.१४१/पोल-१०
२. परिणामकारक सुनावणीचे दिवस संबंधीत प्रकरणाच्या पर्यवेक्षीय पोलीस उप आयुक्त दर्जाहून कमी नाही, अशा अधिकाऱ्याकडून प्रमाणित करुन घेण्यात यावेत व कोणत्याही प्रकारचे अतिरिक्त प्रदान होणार नाही, याची दक्षता घ्यावी. तसेच, प्रस्तुत प्रकरणी अॅड.श्री.उज्वल निकम, विशेष सरकारी अभियोक्ता यांना उपरोक्त फी व्यतिरिक्त अपरिणामकारक सुनावणी फी किंवा अन्य कोणत्याही प्रकारची फी वा भत्ता अनुज्ञेय असणार नाही.
३. यासाठी येणारा खर्च या विभागाच्या मागणी क्र.बी-१, "२०५५-पोलीस, (००) १०९ जिल्हा पोलीस, (००) (०१) जिल्हा पोलीस दल, (२०५५ ०१६८), २८-व्यावसायिक सेवा" या लेखाशीर्षाखालील त्या त्या आर्थिक वर्षाच्या मंजूर अनुदानातून व मासिक निधी विवरणपत्रानुसार भागविण्यात येईल.
४. हा शासन निर्णय वित्त विभागाच्या अनौपचारिक संदर्भ क्र.२४२/१८/व्यय-७, दिनांक २४.०८.२०१८ अन्वये मिळालेल्या सहमतीनुसार निर्गमित करण्यात येत आहे.