# Page 1
पोलीस नियंत्रण कक्षाचे आधुनिकीकरण प्रकल्पाच्या प्राथमिक संपर्क केंद्रामध्ये करण्यात येणाऱ्या वीज जोडण्याकरिता येणारा खर्च (Security Deposit) तसेच दरमहा येणारी वीजेची देयके आहरित करण्याबाबत.
महाराष्ट्र शासन
गृह विभाग
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,
मादाम कामा रोड, हुतात्मा राजगुरु चौक,
दुसरा मजला, मंत्रालय, मुंबई-३२.
दिनांक : ३० मार्च, २०२१
वाचा : १) गृह विभाग, शासन निर्णय क्र. वितंप्र-३६१७/प्र.क्र.११/पोल-३, दि.०४.०९.२०१७.
२) गृह विभाग, शासन निर्णय क्र. वितंप्र-३६१७/प्र.क्र.११/भाग-२/पोल-३, दि.०३.१२.२०१९.
३) अपर पोलीस महासंचालक (नि.व स.) यांचे क्र. पोमसं/१७/६१६२/MERS डायल-११२/८१/२०१७, दि.११.०१.२०२१, दि.०२.०२.२०२१ व दि.११.०२.२०२१ चे पत्र.
प्रस्तावना : राज्यातील पोलीस नियंत्रण कक्षांचे आधुनिकीकरण प्रकल्पामुळे आपत्कालीन परिस्थितीच्या ठिकाणी ग्लोबल पोझीशनिंग सिस्टीम (GPS) किंवा तत्सम यंत्रणेच्या आधारे तात्काळ वाहन उपलब्ध करुन देणे शक्य होणार असून सुधारित आणि अद्ययावत तंत्रज्ञानाच्या वापरामुळे नागरिकांना आपत्कालीन सेवा उपलब्ध करून देण्यासाठी लागणारा वेळ कमी होणार आहे. तसेच आपत्कालीन यंत्रणेशी मोबाईल अॅप्लीकेशन, एस.एम.एस., ईमेल, चॅट इत्यादी माध्यमातून संपर्क साधण्याची सुविधा उपलब्ध असणार आहे. या बाबी विचारात घेवून राज्यातील पोलीस नियंत्रण कक्षांचे आधुनिकीकरण, बळकटीकरण करण्याबाबतच्या प्रस्तावास दिनांक ३ ऑगस्ट, २०१७ रोजी झालेल्या राज्य मंत्रिमंडळाच्या बैठकीत मंत्रिमंडळाने मान्यता दिली आहे. त्यानुसार राज्यातील पोलीस नियंत्रण कक्षांचे आधुनिकीकरण प्रकल्पास व त्यानुषंगाने वरळी, मुंबई येथे संनियंत्रण, नियोजन व विश्लेषण केंद्र उभारण्यासाठी गृह विभाग, शासन निर्णय दि.०४.०९.२०१७ अन्वये प्रशासकीय मान्यता देण्यात आली आहे.
# Page 2
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,
राज्यातील पोलीस नियंत्रण कक्षांचे आधुनिकीकरण प्रकल्पाच्या प्राथमिक संपर्क केंद्रासाठी (Primary Contact Center) आवश्यक जागेकरिता संदर्भ क्र. २ येथील शासन निर्णयान्वये मिलेनियम बिझनेस पार्क, महापे, नवी मुंबई येथील इमारत क्र. ७ (तिसरा व चौथा मजला), सेक्टर-३, सेलेबल बिल्टअप क्षेत्र २७३६४ चौरस फूट ही जागा महाराष्ट्र औद्योगिक विकास महामंडळ यांचेकडून उपलब्ध करुन घेण्याकरिता तसेच यासाठी येणाऱ्या रु.९,०३,९१,४१२/- एवढ्या खर्चास प्रशासकीय मान्यता देण्यात आली आहे.
प्रकल्पाच्या प्राथमिक संपर्क केंद्रातील विद्युत मिटर पोलीस आयुक्त, नवी मुंबई यांचे नावे असल्यामुळे डायल-११२ प्रकल्प कार्यान्वित झाल्यानंतर प्राथमिक संपर्क केंद्रामध्ये करण्यात येणाऱ्या वीज जोडण्याकरिता येणारा खर्च (Security Deposit) तसेच दरमहा येणारी वीजेची देयके अदा करण्यासाठी पोलीस आयुक्त, नवी मुंबई यांना “नियंत्रक अधिकारी” व त्यांच्या अधिनस्त आहरण व संवितरण अधिकाऱ्याला “आहरण व संवितरण अधिकारी” म्हणून घोषित करण्याची बाब विचाराधीन होती, त्याअनुषंगाने खालीलप्रमाणे निर्णय घेण्यात आला आहे.
शासन निर्णय :
राज्यातील पोलीस नियंत्रण कक्षांचे आधुनिकीकरण प्रकल्पाच्या मिलेनियम बिझनेस पार्क, महापे, नवी मुंबई येथील इमारत क्र. ७ (तिसरा व चौथा मजला), सेक्टर-३, सेलेबल बिल्टअप क्षेत्र २७३६४ चौरस फूट येथील प्राथमिक संपर्क केंद्रामध्ये (Primary Contact Center) करण्यात येणाऱ्या वीज जोडणीकरिता येणारा खर्च (Security Deposit) तसेच दरमहा येणारी वीजेची देयके आहरित करण्यासाठी पोलीस आयुक्त, नवी मुंबई यांना “नियंत्रक अधिकारी” व त्यांच्या अधिनस्त आहरण व संवितरण अधिकाऱ्याला “आहरण व संवितरण अधिकारी” म्हणून घोषित करण्यात येत आहे.
२ सदर खर्च मागणी क्र.बी-१, २०५५ - पोलीस, (००) १०९, जिल्हा पोलीस, (००) (०१) जिल्हा पोलीस बल (२०५५ ०१६८) (दत्तमत) (अनिवार्य) या लेखाशीर्षाखालील ०६, दूरध्वनी, वीज व पाणी शुल्क या उदिष्टाखाली भागविण्यात यावा.
पृष्ठ ३ पैकी २
# Page 3
शासन निर्णय क्रमांकः वितंप्र-३६१७/प्र.क्र.११/भाग-२/पोल-३,