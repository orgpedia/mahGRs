# Page 1
रस्ता सुरक्षा या विवक्षित कामासाठी करार पद्धतीने श्री. सतिश सहस्रबुद्धे, सेवानिवृत्त अपर परिवहन आयुक्त यांची नियुक्ती करणेबाबत.
महाराष्ट्र शासन
गृह विभाग
शासन निर्णय क्रमांकः एमव्हीडी-०७२०/प्र.क.१३५/परि-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक :- १९जानेवारी २०२१
वाचा : १) सामान्य प्रशासन विभाग, शासन निर्णय क्रमांक संकीर्ण-२७१५/प्र.क्र.१००/१३, दि.१७.१२.२०१६
२) सामान्य प्रशासन विभाग, शासन शुद्धीपत्रक क्रमांक. संकीर्ण-२७१५/प्र.क्र.१००/१३, दि.२१.०२.२०१८
३) परिवहन आयुक्त, महाराष्ट्र राज्य, मुंबई यांचे पत्र क्रमांक .पआका/का ८(२)/रस्ता सुरक्षा शिर्ष संस्था/वरिष्ठ सल्लागार - कंत्राटी नियुक्ती / २०२०, जा.क्र.१२०८५, दि.३०.१२.२०२०
प्रस्तावना : रिट याचिका (सिव्हील) क्र.२९५/२०१२ प्रकरणी मा. सर्वोच्च न्यायालयाने दि.३०.११.२०१९
रोजी दिलेल्या आदेशानुसार राज्यात रस्ताविषयक राज्यस्तरीय कामकाज हाताळण्यासाठी शीर्ष
संस्था स्थापन करण्यात आली आहे. रस्ता सुरक्षा शिर्ष संस्थेचे कामाचे स्वरुप, संस्थेकरीता निर्माण
केलेली सह परिवहन आयुक्त तसेच परिवहन उप आयुक्त ही नियमीत पदे भरण्यामधील अडचणी
विचारात घेता सामान्य प्रशासन विभागाच्या दि.१७.१२.२०१६ रोजीच्या शासन निर्णयातील अटी व
शर्तीनुसार शासकीय / निमशासकीय सेवानिवृत्त वरीष्ठ दर्जाच्या अधिका-याची रस्ता सुरक्षा या
विवक्षित कामासाठी करार पद्धतीने नियुक्त करण्याची बाब शासनाच्या विचाराधीन होती.
शासन निर्णय:
रस्ता सुरक्षा या विवक्षित कामासाठी सेवानिवृत्त अधिका-याची करार पद्धतीने नियुक्ती
करण्यासंदर्भात परिवहन आयुक्त कार्यालयामार्फत दि.१३.१०.२०२० रोजी जाहिरात प्रसिद्ध करण्यात
आली होती. सदर जाहिरातीस अनुसरुन अर्ज केलेल्या सेवानिवृत्त अर्जदारांची मुलाखत घेऊन
# Page 2
शासन निर्णय क्रमांकः एमव्हीडी-०७२०/प्र.क्र.१३५/परि-४, दिनांक १९ जानेवारी २०२१
नामिकासूची तयार करण्यासाठी सेवानिवृत्त अपर मुख्य सचिव (परिवहन) यांचे अध्यक्षतेखाली समिती
गठीत करण्यात आली होती. सदर समितीने प्राप्त अर्जांची छाननी करुन व अर्जदारांची मुलाखत
घेऊन शिफारस केलेल्या श्री. सतिश सहस्त्रबुद्धे, सेवानिवृत्त अपर परिवहन आयुक्त यांची सामान्य
प्रशासन विभाग, शासन निर्णय दि.१७.१२.२०१६ मधील अटी व शर्तींच्या अधीन राहून रस्ता सुरक्षा या
विवक्षित कामासाठी “वरीष्ठ सल्लागार” या पदावर करार पद्धतीने ते हजर झाल्याच्या दिनांकापासून
एक वर्षाच्या कालावधीकरीता नियुक्ती करण्यात येत आहे. संबंधित सेवानिवृत्त अधिकारी यांनी
नेमणूकीच्या ठिकाणी तात्काळ रुजू व्हावे.
२. रस्ता सुरक्षा या विवक्षित कामासाठी “वरीष्ठ सल्लागार” या पदावर करार पद्धतीने नियुक्त
केलेल्या श्री. सतिश सहस्रबुद्धे, सेवानिवृत्त अपर परिवहन आयुक्त यांना सामान्य प्रशासन विभागाच्या
दि.१७.१२.२०१६ रोजीच्या शासन निर्णयातील खालील अटी व शर्ती लागू राहतील.
१) नियुक्तीच्या कालावधीत करार पद्धतीने विवक्षित काम पूर्ण करण्याची जबाबदारी
श्री. सतिश सहस्रबुद्धे, सेवानिवृत्त अपर परिवहन आयुक्त यांची राहील या आशयाचे बंधपत्र / हमीपत्र
त्यांच्याकडून घेण्यात यावे. तसेच सदर बंधपत्रात /हमीपत्रात, करार पद्धतीने नियुक्ती देताना
शासनाने या निर्णयान्वये विहित केलेल्या अटी व शर्ती, विभागाने निश्चित केलेल्या अतिरिक्त अटी व
शर्ती मान्य असल्याबाबतचा तसेच करार पद्धतीने नियुक्त करण्यात आलेल्या व्यक्तींकडून नियमीत
सेवेत घेण्याबाबत अथवा इतर कोणत्याही हक्काची मागणी करण्यात येणार नाही, याचा उल्लेख
करण्यात यावा.
२ ) श्री. सतिश सहस्त्रबुद्धे यांची सेवा परिवहन आयुक्त, महाराष्ट्र राज्य, मुंबई यांच्या
अधिपत्याखाली राहील.
३) करार पद्धतीने नियुक्ती देण्यात आल्यामुळे श्री. सतिश सहस्त्रबुद्धे यांना शासनाच्या
कोणत्याही संवर्गात सेवा समावेशनाचे / सामावून घेण्याचे वा नियमीत सेवेचे इतर कोणतेही लाभ
मिळण्याचा अधिकार नसेल.
पृष्ठ ४ पैकी २
# Page 3
शासन निर्णय क्रमांकः एमव्हीडी-०७२०/प्र.क्र.१३५/परि-४, दिनांक १९ जानेवारी २०२१
४) नियुक्तीसाठी सक्षम प्राधिकारी यांना विशेष परिस्थितीत कोणत्याही वेळी श्री. सतिश
सहस्रबुद्धे यांच्या करार पद्धतीवरील सेवा समाप्त करण्याचे अधिकार राहतील.
५) करार पद्धतीने नियुक्त करण्यात आलेले श्री. सतिश सहस्रबुद्धे हे, सोपविलेली सेवा पार
पाडण्याच्या कामात व्यत्यय निर्माण होईल, अशा कोणत्याही व्यावसायिक कामात गुंतलेले नाहीत
असे लेखी हमीपत्र त्यांच्याकडून घेण्यात यावे.
६) करार पद्धतीने नियुक्त करण्यात आलेले श्री. सतिश सहस्रबुद्धे यांनी गुंतलेले हितसंबंध
(conflict of interest) जाहीर करणे आवश्यक राहील.
७) करार पद्धतीने नियुक्त करण्यात आलेले श्री. सतिश सहस्त्रबुद्धे यांनी त्यांना प्राप्त होणा-या
कागदपत्रे/माहिती व आधारसामुग्रीबाबत गोपनीयता पाळणे आवश्यक राहील.
८) करार पद्धतीने नियुक्त करण्यात आलेले श्री. सतिश सहस्त्रबुद्धे यांना नियुक्तीच्या
कालावधीकरीता मासिक परिश्रमिक व अन्य भत्ते / सुविधा सामान्य प्रशासन विभागाच्या
दि.१७.१२.२०१६ रोजीच्या शासन निर्णयातील तरतूदींनुसार निश्चित करण्यात येतील.
९) करार पद्धतीने नियुक्त करण्यात आलेले श्री. सतिश सहस्त्रबुद्धे यांनी त्यांच्यावर सोपविलेले
कामकाज निश्चित केलेल्या कालावधीत पूर्ण करणे आवश्यक राहील. त्यांच्या कामकाजाबाबतची
माहिती नियंत्रक अधिका-यांनी त्यांच्या अभिप्रायांसह नियुक्ती प्राधिकारी यांच्याकडे वेळोवेळी सादर
करावी. नियुक्ती प्राधिकारी आढावा घेऊन त्यांच्या कामकाजाचे मुल्यमापन करतील.
३. रस्ता सुरक्षा या विवक्षीत कामासाठीच्या “वरीष्ठ सल्लागार” या पदाच्या परिश्रमिक व
भत्यावरील खर्च रस्ता सुरक्षा निधीसाठी परिवहन आयुक्त यांचे नावे असणा-या स्वीय प्रपंची खाते
(PLA) क्र.०१५१४८०१०४१ (Code No.२१६७) मधून करण्यात यावा.
४. हा शासन निर्णय वित्त विभागाने अनौपचारीक संदर्भ क्र.३७/२०२१/व्यय-८, दि.१९.०१.२०२१
अन्वये दिलेल्या सहमतीनुसार निर्गमीत करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः एमव्हीडी-०७२०/प्र.क्र.१३५/परि-४, दिनांक १९ जानेवारी २०२१