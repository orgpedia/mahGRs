# Page 1
ठाणे शहर पोलीस आयुक्तालयातील परिमंडळ
१,२,३ (Integration), ४ व ५ या विभागात
सीसीटीव्ही यंत्रणा उभारण्याच्या एकुण रु.४९२,८९,४१,१६७/- इतक्या खर्चाच्या कामास प्रशासकीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक : सीसीटी ०७२२/प्र.क्र.८७/पोल-३
गृह विभाग,२ रा मजला, मंत्रालय, मुंबई - ४०० ०३२.
दिनांक : ५ जानेवारी, २०२४.
वाचा :-
१)गृह विभाग, शासन निर्णय क्र. आयएसएस १००९/प्र.क्र.३१३/विशा-४, दि. २७.७.२०११.
२)अपर मुख्य सचिव (गृह) यांचे अध्यक्षतेखालील उच्चस्तरीय शक्ती प्रदत्त समिती (H.P.C.)
च्या दि.५.७.२०२३ व दि. ९.१०.२०२३ रोजीच्या बैठकीचे इतिवृत्त.
३)अपर मुख्य सचिव (गृह) यांचे अध्यक्षतेखालील प्रकल्प अंमलबजावणी समिती (P.I.C.) च्या
दि.१.८.२०२३ रोजीच्या बैठकीचे इतिवृत्त.
४)अपर पोलीस महासंचालक (नि.व स.), महाराष्ट्र राज्य मुंबई यांचे पत्र क्र.पोमसं/१७/६१६२/ सीसीटीव्ही प्रकल्प- ठाणे शहर/ २८/२०२१-२३ दि. २९.१०.२०२१, दि.१२.४.२०२३.
प्रस्तावना :- मुंबई दहशतवादी हल्ल्याच्या पार्श्वभूमीवर दि. २४.७.२०११ रोजीच्या मंत्रिमंडळ बैठकीमध्ये
झालेल्या निर्णयानुसार मुंबई शहर व राज्यात इतरत्र सीसीटीव्ही प्रकल्प राबविण्याबाबत निर्णय
प्रक्रीया सुलभ करण्यासाठी दि. २७.७.२०११ च्या शासन निर्णयान्वये मा. मुख्य सचिव यांच्या
अध्यक्षतेखाली “उच्चस्तरीय शक्तीप्रदत्त समिती” (High Power Committee) स्थापन
करण्यात आली. सदर शासन निर्णयान्वये सुरक्षा विषयक उपाययोजना करण्याकरिता आवश्यक ते
सर्व निर्णय घेण्यासाठी सदर समितीला प्राधिकृत करण्यात आले. तथापि, तत्कालीन मुख्य सचिव
यांच्या सुचनेनुसार गृह विभाग शासन निर्णय दि. ४.८.२०१७ अन्वये गृह विभागातील विविध
प्रकल्पांच्या अंमलबजावणीत एकसुत्रता राहावी म्हणून विविध शहरात सीसीटीव्ही प्रकल्प
कार्यान्वित करण्याबाबतचा विषय अपर मुख्य सचिव (गृह) यांच्या अध्यक्षतेखाली स्थापन केलेल्या
उच्चस्तरीय शक्ती प्रदत्त समितीच्या कार्यकक्षेत समाविष्ट्ट करण्यात आला आहे.
२. महाराष्ट्र राज्यातील शहरांमध्ये नागरीकीकरणामुळे, औद्योगिकीकरणामुळे लोकसंख्येमध्ये
वाढ होत आहे. त्यामुळे कायदा व सुव्यवस्थेचे प्रश्न, गुन्यांमध्ये वाढ होत असलेली वाढ, यांचा
विचार करुन “सुरक्षित शहर” ही संकल्पना राबविताना “सीसीटीव्ही यंत्रणा” बसविणे ही बाब
महत्वाची ठरते. राज्यातील शहरांमध्ये सीसीटीव्ही प्रकल्प राबविण्यासाठी उपलब्ध साधनसामुग्री व
निधी उपलब्धता विचारात घेऊन गृह विभागाने प्राधान्यक्रम धोरणाप्रमाणे ठाणे शहराचा समावेश
केला आहे.
# Page 2
शासन निर्णय क्रमांकः सीसीटी ०७२२/प्र.क्र.८७/पोल-३
३. अपर पोलीस महासंचालक (नि. व स.), पोलीस महासंचालक कार्यालय, मुंबई यांनी संदर्भ
क्र. ४ येथील दि.२९.१०.२०२१ च्या पत्रान्वये ठाणे शहरातील परिमंडळ १,२,४ व ५ या ठिकाणी
सीसीटीव्ही यंत्रणा उभारण्याबाबत सविस्तर प्रकल्प अहवाल (DPR) शासनास सादर केला. या
प्रकल्प प्रस्तावात १७४५ ठिकाणी एकूण ५४६८ सीसीटीव्ही कॅमेरे प्रस्तावित केले. सदर प्रस्ताव हा
तांत्रिक मान्यतेसाठी माहिती तंत्रज्ञान विभागाकडे पाठविण्यात आला. यावर माहिती तंत्रज्ञान
विभागाने दि. २१.६.२०२३ रोजी दिलेल्या सहमतीनुसार अपर मुख्य सचिव (गृह) यांच्या
अध्यक्षतेखालील उच्चस्तरीय शक्ती प्रदत्त समितीच्या दिनांक ५.७.२०२३ रोजीच्या बैठकीत “ठाणे
पोलीस आयुक्तालयाच्या सीसीटीव्ही प्रकल्प अहवाल (DPR) ला तत्वत: मंजूरी देऊन प्रकल्प
अंमलबजावणी समिती (PIC) च्या दि.१.८.२०२३ रोजीच्या बैठकीत ठाणे शहर सीसीटीव्ही
प्रकल्पासंदर्भात मार्गदर्शक सूचना देण्यात आल्या.
आता अपर मुख्य सचिव (गृह) यांच्या अध्यक्षतेखालील दिनांक ९.१०.२०२३ रोजीच्या
उच्चस्तरीय शक्ती प्रदत्त समितीमध्ये “ठाणे पोलीस आयुक्तालयाने केलेल्या सादरीकरणातील
मुद्यांच्या अनुषंगाने ठाणे पोलीस आयुक्तालयातील परिमंडळ १,२,३ (Integration) ४ व ५ मध्ये
वाढीव एकूण ६०५१ सीसीटीव्ही कॅमेराच्या रु.४९२,८९,४१,१६७/-एवढ्या रक्कमेच्या प्रकल्प
अहवालास उच्चस्तरीय शक्ती प्रदत्त समितीने अंतिम मान्यता दिली. त्यानुसार ठाणे शहर पोलीस
आयुक्तालयातील परिमंडळ १,२,३ (Integration), ४ व ५ या विभागात सीसीटीव्ही यंत्रणा
उभारण्याबाबतचा प्रस्तावास प्रशासकीय मान्यता देण्याची बाब विचाराधिन आहे. त्यानुसार
खालीलप्रमाणे निर्णय घेण्यात आला आहे.
शासन निर्णय :-
“ठाणे पोलीस आयुक्तालयाने अपर मुख्य सचिव (गृह) यांच्या अध्यक्षतेखालील दिनांक
९.१०.२०२३ रोजीच्या उच्चस्तरीय शक्ती प्रदत्त समितीमध्ये सादर केलेल्या ठाणे शहर पोलीस
आयुक्तालयातील परिमंडळ १,२,३ (Integration), ४ व ५ या विभागात वाढीव एकूण ६०५१
सीसीटीव्ही कॅमेराच्या रु. ४९२,८९,४१,१६७/- (अक्षरी रुपये चारशे ब्याण्णव कोटी एकोणनव्वद
लाख एकेचाळीस हजार एकशे सदुसष्ट्ट फक्त) एवढ्या रक्कमेच्या प्रकल्प अहवालास प्रशासकीय
मान्यता देण्यात येत आहे. ‘या प्रकल्पाचा RI व Opex खर्चाचा काही भाग प्रकल्प क्षेत्रात अंतर्भूत
असलेल्या ठाणे व इतर महानगरपालिकांनी अदा करावा. ’
२. प्रस्तुत प्रकरणी उपरोक्त प्रमाणे होणारा खर्च हा “मागणी क्र.बी-१०, ४०५५ - पोलीस
यावरील भांडवली खर्च, ८०० इतर खर्च, (००) (०९) सीसीटीव्ही यंत्रणा बसविणे (४०५५ ०२२३) या
अंतर्गत ५२ यंत्रसामुग्री साधनसामुग्री ” या लेखाशीर्षाखाली खर्ची टाकण्यात यावा व तो त्या त्या
वर्षाच्या उपलब्ध अनुदानातून भागविण्यात यावा.
पृष्ट्ठ ३ पैकी २
# Page 3
शासन निर्णय क्रमांकः सीसीटी ०७२२/प्र.क्र.८७/पोल-३
३. सदर शासन निर्णय अपर मुख्य सचिव (गृह) यांचे अध्यक्षतेखालील उच्चस्तरीय शक्ती प्रदत्त
समितीच्या दि.९.१०.२०२३ रोजीच्या बैठकीतील निर्णयानुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर