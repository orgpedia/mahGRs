# Page 1
महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ च्या प्रभावी अंमलबजावणीसाठी निर्मित केलेल्या स्वतंत्र सक्षम प्राधिकारी कार्यालयाकरिता आहरण व संवितरण अधिकारी घोषित करण्याबाबत.
महाराष्ट्र शासन
गृह विभाग
शासन निर्णय क्रमांकः एमपीआय- १११७/प्र.क्र.७२७/पोल-११
दुसरा मजला, मंत्रालय, हुतात्मा राजगुरु चौक
मादाम कामा मार्ग, मुंबई-४०० ०३२
तारीख: १३ ऑगस्ट, २०१८
वाचा : १. गृह विभाग, शासन निर्णय क्रमांक: एमआयएस २०१५/प्र.क्र.१३०१/पोल-११, दि.२९ जून २०१७.
२. गृह विभाग, शासन निर्णय क्रमांक: एमपीआय १११७/प्र.क्र.७२७/पोल-११, दि. १६ मार्च, २०१८.
प्रस्तावना: महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ च्या प्रभावी अंमलबजावणीसाठी संदर्भाधीन क्रमांक १ येथील शासन निर्णयान्वये सक्षम प्राधिकारी व इतर अनुषंगिक कर्मचारीवृंद असे एकून १२ पदे निर्माण करण्यात आलेली आहेत. उक्त संदर्भाधीन क्रमांक १ येथील शासन निर्णयान्वये निर्माण केलेल्या स्वतंत्र सक्षम प्राधिकारी कार्यालयाकरिता आवर्ती व अनावर्ती खर्चाच्या अनुषंगाने वित्तीय अधिकार नियम पुस्तिका, १९७८, भाग-पहिला, उपविभाग-एक, अ.क्र. १, नियम क्र. २ व अ.क्र.२ व ३, नियम क्र. २ अन्वये प्रदान केलेल्या वित्तीय मर्यादेनुसार कार्यवाही करण्यासाठी उपरोक्त स्वतंत्र सक्षम प्राधिकारी कार्यालयासाठी जिल्हाधिकारी, मुंबई शहर यांना संदर्भाधीन क्रमांक २ येथील शासन निर्णयान्वये नियंत्रक अधिकारी (Controlling Officer) घोषित करण्यात आले आहे. या नवीन सक्षम प्राधिकारी कार्यालयासाठी आहरण व संवितरण अधिकारी घोषित करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय : महाराष्ट्र ठेवीदारांच्या (वित्तीय संस्थांमधील) हितसंबंधाचे संरक्षण अधिनियम, १९९९ च्या प्रभावी अंमलबजावणीसाठी स्वतंत्र सक्षम प्राधिकारी कार्यालयासाठी लेखाशीर्ष: “मागणी क्र. बी-१, २०५५
# Page 2
शासन निर्णय क्रमांकः एमपीआय-१११७/प्र.क्र.७२७/पोल-११
पोलीस, (००) (००१), संचालन व प्रशासन, (००) (०५) सक्षम प्राधिकारी (MPID).” (२०५५ A१०३ ) (योजनेत्तर) या लेखाशीर्षास मंजुरी देण्यात आलेली आहे.
उक्त लेखाशीर्षाच्या अनुषंगाने कार्यवाही करण्यासाठी उपजिल्हाधिकारी तथा सक्षम प्राधिकारी (एमपीआयडी) यांना आहरण व संवितरण अधिकारी (Drawing & Disbursing Officer) म्हणून घोषित करण्यात येत आहे.
हा शासन निर्णय, वित्त विभाग, क्र. विअप्र-२०१३ / प्र.क्र.३०/२०१३ / विनियम भाग - २, दि.१७.४.२०१५ अन्वये वित्तीय अधिकार नियम पुस्तिका १९७८, भाग पहिला, उपविभाग एक, अ.क्र.-१, नियम क्र.२ अ.क्र.२ व अ.क्र.३, नियम क्र.२, अनुसार प्रशासकीय विभागांना प्रदान केलेल्या वित्तीय अधिकारानुसार निर्गमित करण्यात येत आहे.