# Page 1
मिरा-भाईंदर-वसई-विरार पोलीस आयुक्तालयाच्या आस्थापनेवर ५०० मनुष्यबळाच्या सेवा बाह्ययंत्रणेकडून (महाराष्ट्र राज्य सुरक्षा महामंडळाकडून) घेण्यास मंजुरी देण्याबाबत.
महाराष्ट्र शासन
गृह विभाग
शासन निर्णय क्रमांकः एमआयएस-०४२१/प्र.क्र.११३/विशा-४
मंत्रालय मुख्य इमारत, दुसरा मजला,
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२
तारीख: दि. ०७ डिसेंबर, २०२३
वाचा : १) गृह विभाग शा.नि.क्र.एमआयएस-०४२१/प्र.क्र.११३/विशा-४, दि. २८ मार्च, २०२२ २) पोलीस महासंचाल यांचे पत्र क्र.पोमसं/२६/४७/एमएसएम पदे/मि.भा.व.वि/१०३/२०१५, दि. १६.०६.२०२३ ३) उपसमितीच्या दि.२७ ऑक्टोंबर, २०२३ मधील सातव्या बैठकीचे कार्यवृत्त वित्त विभाग पत्र क्र. पदनि-२०२३/प्र.क्र.५३/आपुक, दि.२१.११.२०२३ प्रस्तावना : पोलीस अधीक्षक, ठाणे ग्रामीण व पालघर घटकाचे विभाजन करुन मिरा-भाईंदर-वसई-विरार पोलीस आयुक्तालय दिनांक ०१.१०.२०२० पासून कार्यान्वित करण्यात आले आहे. मिरा-भाईंदर-वसई-विरार पोलीस आयुक्तालयासाठी सन-२०१९ मध्ये २९०५ पदे मंजुर करण्यात आलीहोती. प्रत्यक्षात १७४१ पदे भरली असुन १०६४ पदे रिक्त आहेत. त्यापैकी पोलिस शिपाई संवर्गात ५०१ पदे रिक्त आहेत. सदर पोलिस शिपाई पदे विहीत मार्गाने भरण्याची कार्यवाही पूर्ण होईपर्यत किमान ११ महिने कालावधीसाठी एकूण ५०० मनुष्यबळाच्या सेवा महाराष्ट्र राज्य सुरक्षा महामंडळाकडून घेण्याची विनंती पोलीस महासंचालक, महाराष्ट्र राज्य, मुंबई यांनी केली होती. सदर विनंतीस अनुसरुन मिरा-भाईंदर-वसई-विरार आयुक्तालया अंतर्गत पोलीस शिपाई पदे विहित मार्गाने भरण्याची कार्यवाही पूर्ण होईपर्यत किमान ११ महिन्यांकरिता एकुण ५०० मनुष्यबळाच्या सेवा महाराष्ट्र राज्य सुरक्षा महामंडळाकडून घेण्यास वित्त विभागाने गठित केलेल्या उपसमितीच्या शिफारसीस अनुसरुन मान्यता देण्याची बाब विचाराधीन होती.
शासन निर्णय : १. ठाणे ग्रामीण व पालघर घटकाचे विभाजन करुन नव्याने निर्माण केलेल्या मिरा-वसई-भाईंदर- विरार पोलीस आयुक्तालया अंतर्गत पोलीस शिपाई पदे विहित मार्गाने भरण्याची कार्यवाही पूर्ण होईपर्यंत दिनांक १५/०६/२०२३ ते दिनांक ३१/०३/२०२४ या कालावधीसाठी यापुढे मुदतवाढ न देण्याच्या अटीस अधिन राहून एकुण ५०० मनुष्यबळाच्या सेवा बाह्ययंत्रणेकडून (महाराष्ट्र राज्य सुरक्षा महामंडळाकडुन) घेण्यास मान्यता प्रदान करण्यात येत आहे.
२. सदर मान्यता वित्त विभागाने गठित केलेल्या उपसमितीच्या दि.२७.१०.२०२३ रोजीच्या शिफारशीस अनुसरुन देण्यात येत आहे.
# Page 2
शासन निर्णय क्रमांकः एमआयएस-०४२१/प्र.क्र.११३/विशा-४
३. सदरचा खर्च क्र.बी-१ (२०५५०१६८), १०-कंत्राटी सेवा या लेखाशिर्षातुन खर्च करण्यात यावा. याकरिता पोलीस आयुक्त, मिरा-भाईंदर-वसई-विरार यांना नियंत्रण अधिकारी तसेच त्यांच्या अधिनस्त वरिष्ठ प्रशासकीय अधिकारी यांना आहरण व संवितरण अधिकारी म्हणून घोषित करण्यात येत आहे.