# Page 1
शा.नि., गृह विभाग, क्र.
एलएनडी-०१९९/८५/ प्र.क्र.३१/ पोल–७, दिनांक १०.१२.२००१, रद्द करण्याबाबत.
महाराष्ट्र शासन
गृह विभाग
शासन निर्णय क्र. जमीन-०४१९/प्र.क्र.१५८/पोल-७.
मंत्रालय, दुसरा मजला, मादाम कामा मार्ग, हुतात्मा राजगुरु चौक, मुंबई-४०००३२.
दिनांक २८ फेब्रुवारी २०२०.
वाचा १) शा.नि., गृह विभाग, क्र. एलएनडी - ०१९९/८५/ प्र.क्र.३१/पोल-७, दिनांक १०.१२.२००१.
२) पोलीस महासंचालक, म. रा., यांच्या कार्यालयाचे पत्र क्र. पोमसं/२७-ब/२८-ब २/पोक्रेसो-पुणे-शहर/जमीन-हस्तां/४६/२०१९, दिनांक २२.०४.२०१९.
प्रस्तावना.
शा. नि., गृह विभाग, क्र. एलएनडी-०१९९/ ८५/ प्र.क्र.३१/ पोल-७, दिनांक १०.१२.२००१, द्वारे पोलीस आयुक्त, पुणे शहर, यांच्या कार्यालयाच्या आवारातील भूमापन क्र.२ मधील १४८.६४ चौ.मी. (८० x २० १६०० चौरस फूट) शासकीय जमीन ही दी पूना डीस्ट्रिक्ट पोलीस को-ऑपरेटीव्ह क्रेडिट सोसाइटी मर्या. या संस्थेस वाणिज्य प्रयोजनासाठी मंजूर करण्याकरिता जिल्हाधिकारी, पुणे, यांच्याकडे वर्ग करण्यासाठी मान्यता देण्यात आली होती. तथापि, उक्त जागा पोलीस आयुक्त, पुणे शहर, यांच्याकडून जिल्हाधिकारी, पुणे, यांच्याकडे वर्ग करण्यात आली नसल्याने, उक्त संस्थेस उक्त जागा अधिकृतपणे मंजूर करण्यात आली नाही.
२. उक्त जमीन ताब्यात मिळवी म्हणून उक्त संस्थेने मा. मुंबई उच्च न्यायालयात रिट याचिका क्र.१०३७५/२०१८ दाखल केली होती.
३. दी पूना डीस्ट्रिक्ट पोलीस को-ऑपरेटीव्ह क्रेडिट सोसाइटी मर्या. ही खाजगी संस्था असून तिच्या कारभारावर पोलीस आयुक्त, पुणे शहर, यांचे कोणतेही नियंत्रण नाही; पोलीस आयुक्त, पुणे शहर, यांच्या कार्यालयाच्या दैनंदिन कामकाजासाठी उपलब्ध जागा अपुरी पडत आहे, इत्यादी कारणे नमूद करुन, उक्त शासन निर्णय रद्द करण्यात यावा असे पोलीस महासंचालक, म.रा., यांनी प्रस्तावित केले आहे.
४. पोलीस महासंचालक, म.रा., यांचा उक्त प्रस्ताव शासनाच्या (गृह विभाग) विचाराधीन असताना मा. मुंबई उच्च न्यायालयाने दिनांक ०५.०७.२०१९ रोजीच्या न्यायनिर्णय व आदेशाद्वारे पुढील निर्देश देऊन उक्त रिट याचिका निकाली काढली:
# Page 2
शासन निर्णय क्रमांकः जमीन-०४१९/प्र.क्र.१५८/पोल-७.
"6. Under these circumstances, the petition is disposed of with following directions: (i) Let the Government consider the proposal of the Police Commissioner, Pune, for cancellation of the allotment order dated 10.12.2001.
(ii) While doing so, if the petitioner makes any representation for allotment of alternate land or any other alternative the same should be considered. The entire exercise may be completed within four months from the dated of this order."
५. मा. उच्च न्यायालयाच्या वर उद्धृत केलेल्या निर्देशानुसार, उक्त शासन निर्णय रद्द करण्यासंदर्भात पोलीस महासंचालक, म.रा., यांचा प्रस्ताव विचारात घेऊन शासनाने पुढील निर्णय घेतला आहे.
शासन निर्णय.
शा.नि., गृह विभाग, क्र.एलएनडी-०१९९/८५/प्र.क्र.३१/पोल-७, दिनांक १०.१२.२००१, याद्वारे, रद्द करण्यात येत आहे.
२. हा शासन निर्णय महसूल व वन विभागाशी विचारविनिमय केल्यानंतर निर्गमित करण्यात येत आहे.