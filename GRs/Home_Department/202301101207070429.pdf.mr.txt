# Page 1
राज्यातील कारागृहांतील बंद्यांच्या वैद्यकीय सोई सुविधेत वाढ करणेकरीता आवश्यक उपकरणांच्या खरेदीस प्रशासकीय मंजूरी देणेबाबत...
महाराष्ट्र शासन
गृह विभाग
शासन निर्णय क्रमांक: जेएलएम १२२२/प्र.क्र.१८३/तुरुंग-२
दुसरा मजला, मुख्य इमारत, हुतात्मा राजगुरु चौक,
मादाम कामा मार्ग, मंत्रालय, मुंबई - ४०० ०३२.
दिनांक : १० जानेवारी, २०२३.
वाचा
१. अपर पोलीस महासंचालक व महानिरीक्षक, कारागृह व सुधारसेवा, महाराष्ट्र राज्य, पुणे यांचे पत्र क्र. इप्रवि/मेंन्टेनंन्स/वैद्यकीय उपकरणे/१०५९३/२०२२ २३/क-६, दिनांक २.१२.२०२२.
२. वित्त विभाग, शासन निर्णय क्र. विअप्र-२०१३/प्र.क्र.३०/२०१३ / विनियम, भाग-२, दिनांक १७.४.२०१५.
३. उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२/ भाग-III/उद्योग-४, दिनांक १.१२.२०१६.
४. सार्वजनिक आरोग्य विभाग, शासन निर्णय क्र. खरेदी- २०१८/प्र.क्र.१७/ आरोग्य-८, दिनांक १७.२.२०१८.
प्रस्तावना :
कारागृहांमध्ये असणाऱ्या वैद्यकिय सोई सुविधेमध्ये वाढ करणे व त्याचे आधुनिकीकरण करणे गरजेचे आहे. यासाठी सर्व कारागृहातील बंद्यांच्या आरोग्य विषयक गरजा समजून घेवून कारागृहातील वैद्यकिय अधिकारी यांनी मागणी केल्याप्रमाणे आवश्यक असणारी व्हील चेअर व स्ट्रेचर ऑन ट्रॉली ही वैद्यकिय उपकरणे खरेदी करणे आवश्यक असल्याने रु.२१,९६,०९८/- (अक्षरी रुपये एकवीस लक्ष शहाण्णव हजार अठ्ठयाण्णव फक्त) इतक्या रकमेची वैद्यकीय उपकरणे खरेदी करण्याच्या प्रस्तावास प्रशासकीय मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांक: जेएलएम १२२२/प्र.क्र.१८३/तुरुंग-२
शासन निर्णय
राज्यातील कारागृहातील बंद्यांना वैद्यकीय सुविधा उपलब्ध होण्याकरिता रु.२१,९६,०९८/- (अक्षरी रुपये एकवीस लक्ष शहाण्णव हजार अठ्ठयाण्णव फक्त) इतक्या रकमेची खालील नमूद तक्यातील वैद्यकीय उपकरणे खरेदी करण्यास या शासन निर्णयान्वये प्रशासकीय मंजूरी देण्यात येत आहे.
(रक्कम रुपये)
---------------------------------------------------------------------------
| अ.क्र. | उपकरणांचे नाव | नग | प्रति नग अंदाजित किंमत | अंदाजित एकूण रक्कम रुपये |
| १ | Wheel Chair | ४६ | रु.१०,७६३/ | रु.४,९५,०९८/ |
|  | Stretcher on Trolley | ४५ | रु.३७,८००/ | रु.१७,०१,०००/ |
| एकूण (अक्षरी रुपये एकवीस लक्ष शहाण्णव हजार अठ्ठयाण्णव फक्त) | रु.२१,९६,०९८/ |
---------------------------------------------------------------------------
२. सदर खरेदी उद्योग, उर्जा व कामगार विभाग, शासन निर्णय क्र. भांखस २०१४/प्र.क्र.८२/भाग-तीन/ उद्योग-४, दिनांक १.१२.२०१६ मधील नमूद तरतुदींच्या अनुषंगाने विहित पध्दतीचा अवलंब करुन केली जाईल याची काटेकोरपणाने खात्री करावी.
तसेच शासनाने वेळोवेळी विहित केलेल्या खरेदीबाबतच्या अटी व शर्तीनुसार खरेदी प्रक्रियेची कार्यपध्दती अवंलबवावी.
३. वित्त विभाग शासन निर्णय क्र. विअप्र-२०१३/प्र.क्र.३०/२०१३ विनियम भाग-२, दिनांक १७.४.२०१५ व वित्तीय अधिकार नियम पुस्तिका, १९७८ भाग- पहिला उपविभाग दोन मधील अ.क्र.४ नियम क्र.७ मध्ये नमूद करण्यात आलेल्या अटीस अधीन राहून प्रशासनिक विभागास प्रदान करण्यात आलेल्या अधिकारास अनुसरुन हा शासन निर्णय निर्गमित करण्यात येत आहे.
४. यावरील होणारा खर्च “मागणी क्र. बी-५, मुख्य लेखाशिर्ष (२०५६) तुरुंग (००) (१०१) तुरुंग (००) (१७) तुरुंगातील वैद्यकीय सुविधा वाढविणे (२०५६ ०२१३) (योजनांतर्गत योजना) ५२ (यंत्र सामुगी व साधन सामुग्री)” या लेखाशिर्षाखाली सन २०२२-२३ या वित्तीय वर्षात मंजूर अनुदानातून भागविण्यात यावा.
५. उपरोक्त अनुदान खर्चाबाबतचे मासिक विवरणपत्र व उपयोगिता प्रमाणपत्र शासनास सादर करण्यात यावे.
पृष्ठ ३ पैकी २
# Page 3
शासन निर्णय क्रमांकः जेएलएम १२२२/प्र.क्र.१८३/तुरुंग-२