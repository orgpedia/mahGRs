# Page 1
आशियाई विकास बँक अर्थसहाय्यीत "महाराष्ट्र शाश्वत पर्यावरणपूरक किनारा संरक्षण व व्यवस्थापन प्रकल्पाकरीता" सन २०२० - २१ मध्ये पुरवणी मागणीव्दारे मंजूर रू.३.१९ कोटीपैकी रू.९५.७० लक्ष निधी खर्च करण्यास मान्यता देणेबाबत.
महाराष्ट्र शासन
गृह विभाग
शासन निर्णय क्रमांक: बीजीटी ११२०/प्र.क्र.४३ / बंदरे-२
गृह विभाग, मंत्रालय,
मुंबई- ४०० ०३२
दिनांक :- ०३ मार्च, २०२१
संदर्भ:- १. महाराष्ट्र मेरीटाईम बोर्डाचे पत्र क्र.ममेबो/एडीबी/१२३, दि.०६.११.२०२० २. महाराष्ट्र मेरीटाईम बोर्डाचे पत्र क्र.ममेबो/एडीबी/१२,दि.२२.०१.२०२१
शासन निर्णय महाराष्ट्र मेरीटाईम बोर्डाकडून राबविण्यात येणाऱ्या “आशियाई विकास बँक अर्थसहाय्यीत महाराष्ट्र शाश्वत पर्यावरणपूरक किनारा संरक्षण व व्यवस्थापन प्रकल्प” करीता सन २०२०-२१ मध्ये पुरवणी मागणीव्दारे बाब क्र.३२ अन्वये रू.३.१९ कोटी इतका निधी मंजूर करण्यात आलेला आहे. सदर मंजुर निधीपैकी ३० टक्केच्या मर्यादेत रू.९५.७० लक्ष इतका निधी खर्च करण्यास मुख्य कार्यकारी अधिकारी, महाराष्ट्र मेरीटाईम बोर्ड यांना खालील अटींच्या अधीन राहून मान्यता देण्यात येत आहे.
१. सदर लेखाशिर्षाखाली या पूर्वी वितरीत करण्यात आलेला व महाराष्ट्र मेरीटाईम बोर्डाकडे शिल्लक असलेला निधी दि.३१.०३.२०२१ पूर्वी खर्च करण्यात यावा व जो निधी दि.३१.०३.२०२१ पर्यंत खर्च होणार नाही तो शासनास प्रत्यार्पित करण्यात यावा.
२. सदर निधी नियमाप्रमाणे खर्च करण्याची जबाबदारी मुख्य कार्यकारी अधिकारी, महाराष्ट्र मेरीटाईम बोर्ड यांची राहील.
३. सदरचा निधी तसेच यापूर्वीचा शिल्लक निधी ३१.०३.२०२१ पूर्वी खर्च करून खर्चाची उपयोगीता प्रमाणपत्रे शासनास सादर करण्यात यावी.
२. यासाठी होणारा खर्च “मागणी क्र. ८, लेखाशीर्ष क्र. २७११, पूर नियंत्रण व जलनिस्सारण, ०२, सागरी धुप प्रतिबंधक प्रकल्प (१९०), सार्वजनिक क्षेत्रातील व इतर उपक्रमांना सहाय्य, (००) (०१) आशियाई विकास बँक सहाय्यित शाश्वत किनारा संरक्षण व व्यवस्थापन गुंतवणूक कार्यक्रम (कार्यक्रम) ३१, सहायक अनुदाने (वेतनेतर)” (२७११ ०९२२) या लेखाशीर्षाखाली खर्ची टाकावा.
३. या वितरीत करावयाच्या तरतुदीकरीता आहरण व संवितरण अधिकारी म्हणून लेखाधिकारी, महाराष्ट्र मेरीटाईम बोर्ड तसेच नियंत्रक अधिकारी म्हणून मुख्य कार्यकारी अधिकारी, महाराष्ट्र मेरीटाईम बोर्ड हे राहतील.
# Page 2
शासन निर्णय क्रमांक: बीजीटी ११२०/प्र.क्र.४३/बंदरे-२
४. सदर शासन निर्णय नियोजन विभागाच्या अनौपचारीक संदर्भ क्र.१७/२०२१/का.१४६१, दि.०९.०२.२०२१ व वित्त विभागाच्या अनौपचारीक संदर्भ क्र. ९४/२०२१/व्यय-८, दि. १८.०२.२०२१ नुसार निर्गमीत करण्यात येत आहे.