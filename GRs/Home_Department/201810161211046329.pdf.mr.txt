# Page 1
महाराष्ट्र संवर्गातील भारतीय पोलीस सेवेतील अधिका-यांना सुधारीत दराने गणवेश भत्ता मंजूर करणेबाबत.
महाराष्ट्र शासन
गृह विभाग
शासन शुध्दीपत्रक क्रमांक: गणभ ०२१८/प्र.क्र.१/भापोसे कक्ष
गृह विभाग, मंत्रालय, मुंबई-४०००३२,
दिनांक : १६ ऑक्टोंबर, २०१८.
वाचा - १) भापोसे अधिका-यांना (गणवेश) नियम १९५४ मध्ये सुधारणा करुन प्रसिध्द करण्यात आलेले केंद्र शासनाचे दि. २५.०८.२००९ चे राजपत्र.
२) भारत सरकार, वित्त मंत्रालय, यांचे कार्यालयीन ज्ञापन क्र. १९०५१/१/२०१७-ई-IV दिनांक ०२/०८/२०१७.
३) भारत सरकार,गृह मंत्रालय, यांचे कार्यालयीन ज्ञापन क्र. एमएचओ युओ क्र.४५०१११ / ०१/२०११-आयपीएस ॥ दिनांक ०९/११/२०१७.
४) गृह विभाग शासन निर्णय समक्रमांकाचे दि. २२/०२/२०१८.
५) पोलीस महासंचालक व महानिरीक्षक, मुंबई यांचे क्र. पोमसं/१/३५२०/गणभ/२७४/२०१७ दि.०७/०९/२०१८ प्रस्तावना – १) पोलीस महासंचालक व महानिरीक्षक, मुंबई यांनी संदर्भिय क्र. ५ च्या पत्रान्वये वरील संदर्भीय शासन निर्णयाच्या अनुषंगाने असे सादर केलेले आहे की, महाराष्ट्र संवर्गातील भापोसे अधिका-यांना गणवेश भत्ता रु. २०,०००/- प्रतिवर्षी त्यांना देय असलेल्या वेतनातून प्रत्येक वर्षाच्या जुलै महिन्यात जमा करण्याबाबत शासन आदेश निर्गमित करण्यात आले आहेत. तसेच सदर खर्च २०५५ पोलीस -००१ - संचालक (००) (०१) प्रशासन व पोलीस निरीक्षणालय ०१ वेतन" शिर्षाखाली खर्ची टाकण्याबाबत निर्देशित केलेले आहे. तथापि सदरचे लेखाशिर्ष पोलीस आयुक्त, बृहन्मुंबई कार्यालय तसेच अधिनस्त कोणत्याही घटक कार्यालयात उपलब्ध नाही.
त्यामुळे भापोसे अधिकारी ज्या पोलीस घटक कार्यालयात कार्यरत आहेत त्या घटक कार्यालयात गणवेश भत्त्याची देयके पारीत होत नाहीत. सबब भापोसे अधिका-यांना वेळेत गणवेश भत्ता अनुदान मंजूर करण्याकरिता तांत्रिक अडचणी निर्माण होत आहेत. सबब पोलीस महासंचालक कार्यालयाने सादर केलेली वस्तुस्थिती लक्षात घेऊन महाराष्ट्र संवर्गातील भारतीय पोलीस सेवेतील अधिका यांना सुधारीत दराने गणवेश भत्ता मंजूर करणेबाबत निर्गमित केलेला समक्रमांकाचा गृह विभाग शासन निर्णय दि. २२/०२/२०१८ मधील परिच्छेद ६ मध्ये सुधारणा करण्याचे अनुषंगाने शुध्दिपत्रक निर्गमित करण्याची बाब शासनाच्या विचाराधीन होती.
# Page 2
शासन शुध्दीपत्रक क्रमांकः गणभ ०२१८/प्र.क्र.१/भापोसे कक्ष
शासन शुध्दीपत्रक प्रस्तृत प्रकरणी शासन निर्णय गृह विभाग क्र. गणभ ०२१८/प्र.क्र. १ / भापोसे कक्ष दि.
२२.०२.२०१८ मधील खाली नमुद परिच्छेद क्र. " याबाबतचा खर्च महासंचालक व पोलीस महानिरीक्षक कार्यालयाच्या वेतन व भत्ते या साठीच्या तरतुदीतून भागविण्यात यावा. गणवेश भत्याबाबतचा खर्च महाराष्ट्र संवर्गातील भारतीय पोलीस सेवेतील अधिकारी ज्या विभागात / कार्यालयात कार्यरत आहेत त्या विभागाच्या / कार्यालयाच्या वेतन व भत्ते यासाठीच्या तरतुदीतुन अदा करण्यात यावा आणि तो विभागाच्या/कार्यालयाच्या अर्थसंकल्पीय वर्षातील “ २०५५ पोलीस ००१-संचालन (००)(०१) प्रशासन व पोलीस निरीक्षणालय वेतन " शिर्षाखाली खर्ची टाकण्यात यावा.
"च्याऐवजी
'महाराष्ट्र संवर्गामध्ये भारतीय पोलीस सेवेतील अधिका-यांच्या गणवेश भत्त्याबाबतचा खर्च सदरचे अधिकारी २०५५, पोलीस या मुख्यलेखाशिर्षा अंतर्गत कार्यरत असलेल्या ज्या गौण लेखाशिर्ष (मायनर हेड) व उपशिर्ष (सब हेड) घटक कार्यालयाच्या आस्थापनेवर कार्यरत आहेत त्या गौण व उपशिर्षाखालील पोलीस घटक कार्यालयास " ०१ वेतन " या तपशिलवार शिर्षाखाली मंजूर अनुदानातुन भागविण्यात यावा. त्यासाठी संबंधित त्या विभागातील आहरण व संवितरण अधिकारी यांना प्राधिकृत करण्यात येत आहे " असे वाचावे.
# Page 3