# Page 1
एप्रिल, २०१४ मध्ये लोकसभा व ऑक्टोबर, २०१४ मध्ये विधानसभा या कालावधीतील निवडणूकीसाठी वापरण्यात आलेल्या भारतीय वायुदलाचे हेलिकॉप्टर सेवेचे देय असलेली रु. २,२६,९२,०००/- इतकी रक्कम अदा करण्याच्या प्रस्तावास कार्योत्तर मंजूरी देणेबाबत.
महाराष्ट्र शासन
गृह विभाग
शासन निर्णय क्र. संकीर्ण-०३१४/४४४६/प्र.क्र.१२७/विशा-१ अ
मंत्रालय, मुंबई-४०००३२,
दिनांक :- १४ डिसेंबर, २०२३.
संदर्भ : १. पोलीस महासंचालक, महाराष्ट्र राज्य, मुंबई यांचे पत्र क्र. पोमसं/२१/ हेलिकॉप्टर ५४/२०१४ दिनांक १३.०६.२०२३ २. पोलीस अधिक्षक, गडचिरोली यांचे पत्र क्र.ऑप. सेल/एप्रिल-ऑक्टो/लोकसभा निवडणूक / एम-आय-१७ हेलि-२०१४/७३३ दिनांक ०२.०६.२०२३.
प्रस्तावना : पोलीस अधिक्षक, गडचिरोली यानी एप्रिल २०१४ मध्ये लोकसभा व ऑक्टोबर, २०१४ मध्ये विधानसभा निवडणूका दरम्यान राज्यातील नक्षलग्रस्त गडचिरोली जिल्हयात कायदा व सुव्यवस्थेचा प्रश्न निर्माण होऊ नये तसेच सदर निवडणूका सुरळीत पार पाडाव्या या करीता प्रशासनाच्या मदतीसाठी दिनांक ०६.०४.२०१४ ते १६.१०.२०१४ या कालावधीसाठी भारतीय वायुदलाची एमआय-१७ या जातीची २ हेलिकॉप्टर्स उपलब्ध करुन देण्यात आली होती. त्यानुसार भाडेतत्वार अधिगृहित केलेल्या एमआय-१७ या जातीची २ हेलिकॉप्टर्स देयक रक्कम रु.
२,२६,९२,०००/- (रूपये दोन कोटी सव्वीस लक्ष ब्याणव हजार फक्त) इतक्या झालेल्या खर्चास मंजूरी मिळण्याबाबत तसेच सन २०२३ - २०२४ या वित्तीय वर्षात उपलब्ध असलेल्या अनुदानातून सदर रक्कम खर्च करण्यास कार्योत्तर मंजुरी देण्याची बाब शासनाच्या विचाराधीन होती.
शासन निर्णय: पोलीस अधिक्षक, गडचिरोली यानी एप्रिल २०१४ मध्ये लोकसभा व ऑक्टोबर, २०१४ मध्ये विधानसभा निवडणूका दरम्यान राज्यातील नक्षलग्रस्त गडचिरोली जिल्हयात कायदा व सुव्यवस्थेचा प्रश्न निर्माण होऊ नये म्हणून भाडेतत्वार अधिग्रहित केलेल्या एमआय-१७ या जातीची २ हेलिकॉप्टर्स देयक रक्कम रु. २,२६,९२,०००/- (रूपये दोन कोटी सव्वीस लक्ष ब्याणव हजार फक्त) इतके भाडे खर्च अदा करण्याच्या प्रस्तावास कार्योत्तर मंजूरी देण्यात येत आहे.
सदरचा खर्च मागणी क्र." बी-१, २०५५ पोलीस (००) १०९, जिल्हा पोलीस (००) (०१) जिल्हा पोलीस दल (२०५५०१६८), ५१ - मोटार वाहने" या लेखाशिर्षाखाली सन २०२३- २०२४ या वित्तिय वर्षातील उपलब्ध अनुदानातून भागविण्यात यावा.
# Page 2
शासन निर्णय क्रमांकः संकीर्ण-०३१४/४४४६/प्र.क्र.१२७/विशा-१ अ
हा शासन निर्णय वित्तिय अधिकार नियम पुस्तिका १९७८, भाग पहिला, उप विभाग - १ मधील अनुक्रमांक ६, नियम ४० अन्वये प्रशासनिक विभागास असलेल्या पूर्ण अधिकारात निर्गमित करण्यात येत आहे.