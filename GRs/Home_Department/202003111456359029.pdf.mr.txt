# Page 1
महाराष्ट्र राज्य मार्ग परिवहन महामंडळाच्या बसस्थानकांचे आधुनिकीकरणांतर्गत बांधकाम, विस्तारीकरण, दर्जावाढ यासाठी निधी वितरीत करणेबाबत.
महाराष्ट्र शासन
गृह विभाग
शासन निर्णय क्र.एसटीसी-०२२०/प्र.क्र.५३/परि-१
हुतात्मा राजगुरु चौक, मादाम कामा मार्ग, मंत्रालय, मुंबई - ४०००३२.
दिनांक : ११ मार्च, २०२०.
वाचा : १) आदिवासी विकास विभाग, शासन निर्णय क्र.बीयुडी-२०१९/प्र.क्र.१३०/का-६, दि.१३.०२.२०२०.
२) महाव्यवस्थापक (बांधकाम), महराष्ट्र राज्य मार्ग परिवहन महामंडळ यांचे पत्र क्र.राप/स्थाअ/कामे/५१३, दि.३१.०१.२०२०.
शासन निर्णय : आदिवासी विकास विभाग, मंत्रालय, मुंबई यांच्या दि.१३.०२.२०२० च्या शासन निर्णयान्वये सन २०१९-२० या आर्थिक वर्षाकरीता आदिवासी उपयोजनेअंतर्गत आदिवासी क्षेत्रातील राज्य परिवहन महामंडळाच्या बसस्थानकांचे आधुनिकीकरण या योजनेअंतर्गत मागणी क्र.टी-५, ३०५५, मार्ग परिवहन, पंचवार्षिक योजनांतर्गत योजना, ०० - मार्ग परिवहन, ७९६ जनजाती क्षेत्र उपयोजना, (०१) (०१) आदिवासी क्षेत्रात एस. टी. डेपोचे विकास, बांधकाम, दुरुस्ती (३०५५ ००४३), ३१ सहाय्यक अनुदाने या बाबीखाली पांढरकवडा व गडचिरोली येथे चालक प्रशिक्षण केंद्रासाठी रु. १००.०० लाख इतका निधी अर्थसंकल्पीत आहे. वित्त विभागाच्या शासन परिपत्रकान्वये सन
२०१९-२० या आर्थिक वर्षातील कार्यक्रम खर्चाच्या योजनांकरीताच्या अर्थसंकल्पीत तरतूदींच्या ६० टक्के मर्यादेतील निधी वितरणास मान्यता देण्यात आली आहे. सदर परिपत्रकास अनुसरुन आदिवासी विकास विभागाने (३०५५००४३), ३१ - सहाय्यक अनुदाने या बाबीखाली पांढरकवडा व गडचिरोली येथे चालक प्रशिक्षण केंद्रासाठी रु.६०.०० लाख इतका निधी (रुपये साठ लाख फक्त) प्रशासकीय विभाग म्हणून प्रधान सचिव (परिवहन), गृह विभाग, मंत्रालय, मुंबई यांना अर्थसंकल्पीय निधी वितरण प्रणालीवर (BEAMS) वितरीत करण्यास मंजूरी प्रदान केली आहे.
२. वरीलप्रमाणे निधी वितरीत करण्यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळ यांना अदा करण्याची कार्यवाही करावी.
# Page 2
शासन निर्णय क्रमांकः एसटीसी-०२२०/प्र.क्र.५३/परि-१
३. हा शासन निर्णय आदिवासी विकास विभागाच्या अनौपचारीक संदर्भ क्र. ७०/का-६, दि. १४.०२.२०२० अन्वये प्राप्त झालेल्या सहमतीने निर्गमित करण्यात येत आहे.