# Page 1
कोकण रेल्वे महामंडळाचे वाढीव भागभांडवल खरेदी करण्यासाठी रु.४३.१२ कोटी निधी वितरीत करण्याबाबत.
महाराष्ट्र शासन
गृह विभाग
शासन निर्णय क्र. आरएलवाय-२०१६/प्र.क्र.४६/परिवहन-५
मादाम कामा रोड, हुतात्मा राजगुरू चौक
मंत्रालय, मुंबई ४०० ०३२.
दिनांक :- २७ डिसेंबर २०१८
वाचा : १) गृह विभाग शासन निर्णय क्र.आरएलवाय-२०१६/प्र.क्र.४६/रेल्वे कक्ष, दिनांक १३ सप्टेंबर, २०१७ व २२ मार्च २०१८.
२) अध्यक्ष तथा व्यवस्थापकीय संचालक, कोकण रेल्वे महामंडळ यांचे पत्र क्र.KR/CO/Bonds/2nd / Rights Issue, दिनांक २२.११.२०१८.
प्रस्तावना : कोकण रेल्वे महामंडळाच्या प्राधिकृत भागभांडवलात वाढ करणे आणि शासनाचे वाढीव भागभांडवल मंजूर करणेबाबतच्या विषयाच्या मंत्रीमंडळ प्रस्तावास दिनांक ७ सप्टेंबर,२०१७ रोजी झालेल्या मंत्रीमंडळ बैठकीत मान्यता मिळालेली आहे. याबाबतचा शासन निर्णय क्र.आरएलवाय २०१६/प्र.क्र.४६/रेल्वे कक्ष, दिनांक १३ सप्टेंबर २०१७ रोजी निर्गमित करण्यात आला आहे.
दिनांक १३ सप्टेंबर २०१७ रोजीच्या शासन निर्णयान्वये विभागाने कोकण रेल्वे महामंडळाच्या वाढीव अधिकृत भागभांडवलात शासनाच्या समभागाच्या प्रमाणामध्ये (२२%) अतिरिक्त रु.७०२.५७७६ कोटीचे समभाग टप्प्याटप्प्याने खरेदी करण्यात मान्यता देण्यात आलेली आहे. यातील पहिला हक्कभाग म्हणून (First Right Issue) रक्कम रु.६८.२० इतका निधी दिनांक २२ मार्च २०१८ रोजीच्या शासन निर्णयान्वये या अगोदर कोकण रेल्वे महामंडळास अदा करून तेवढ्या रकमेचे वाढीव भागभांडवल घेण्यात आले आहे. आता दुस-या हक्कभागाची रक्कम रु.४३.१२ कोटी इतका निधी कोकण रेल्वे महामंडळास वितरीत करून भागभांडवल घेण्याची बाब शासनाच्या विचाराधीन होती.
शासन निर्णय : अध्यक्ष तथा व्यवस्थापकीय संचालक, कोकण रेल्वे महामंडळ (Chairman & Managing Director, Konkan Railway Corporation Ltd), कोकण रेल्वे, सी.बी. डी. बेलापूर, नवी मुंबई यांना प्रस्तावनेत नमूद प्रयोजनासाठी रु.४३.१२ कोटी (रुपये त्रेचाळीस कोटी बारा लक्ष फक्त) इतकी रक्कम अदा करण्यास राज्य शासन या निर्णयाव्दारे मंजूरी देत आहे.
२. शासनाने सहसचिव (अर्थसंकल्प), गृह विभाग यांना नियंत्रण अधिकारी व शासनाच्या कार्यासन अधिकारी, रोख शाखा, गृह विभाग, मंत्रालय, मुंबई - ४०० ०३२ यांना आहरण व संवितरण अधिकारी म्हणून घोषित केले असून, या शासन निर्णयाव्दारे त्यांना सदर रक्कम प्रदान करण्यास प्राधिकृत करण्यात येत आहे.
# Page 2
शासन निर्णय क्रमांकः आरएलवाय-२०१६/प्र.क्र.४६/परिवहन-५
३. यासाठी येणारा खर्च सन २०१८-१९ या वर्षात मागणी क्र. बी. - १०, ५००२ - भारतीय रेल्वे यावरील भांडवली खर्च (व्यावसायिक मार्ग), १४- शासनाच्या व्यावसायिक उपक्रमाकरिता गुंतवणूक, १९०- शासनाच्या व्यावसायिक उपक्रमाकरिता गुंतवणूक (इतर सार्वजनिक क्षेत्र), (०१) (०१) - महाराष्ट्र लोहमार्ग पायाभूत विकास कंपनी (५००२००१४), ३२ अंशदाने या लेखाशिर्षाखाली खर्ची टाकण्यात
यावा व तो मंजूर असलेल्या अनुदानातून भागविण्यात यावा.
४ सदर शासन निर्णय नियोजन विभाग अनौपचारिक संदर्भ क्र. २५४७, दिनांक ०१.१२.२०१८ आणि वित्त विभाग अनौपचारिक संदर्भ क्र.४०२/२०१८/व्यय-८, दिनांक ०७.१२.२०१८ अन्वये निर्गमित करण्यात येत आहे.