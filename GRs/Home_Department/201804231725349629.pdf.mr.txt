# Page 1
पोलीस आयुक्त, बृहन्मुंबई यांच्या आस्थापनेवरील सहायक पोलीस आयुक्त (तांत्रिक) या संवर्गातील एक पद सहायक पोलीस आयुक्त, बिनतारी संदेश (अभियांत्रिकी) या संवर्गात वर्ग करणे बाबत.
महाराष्ट्र शासन
गृह विभाग
शासन निर्णय क्रमांक : एफएसएल-१३१६/प्र.क्र.४२८/पोल-४,
मंत्रालय, मुंबई-४०० ०३२,
दिनांक :- १२ एप्रिल, २०१८.
संदर्भ : १) वित्त विभाग,शासन निर्णय, क्रमांक-संकीर्ण-२०१५/प्र.क्र.४१/अर्थ-१, दि.२.६.२०१५, २) गृह विभाग, शासन निर्णय, क्रमांक एमआयएस-१३१६/प्र.क्र.४२८/पोल-४, दि. १५.७.२०१६.
३) पोलीस आयुक्त, बृहन्मुंबई यांचे कार्यालयाचे जा.क्र. O.W. No.९३८/२०१७, दि.१३.१२.२०१७ चे पत्र.
४) गृह विभाग, शासन निर्णय क्रमांक -सीटीई-३११८/प्र.क्र.१३/पोल-३, दि.२०.३.२०१८.
शासन निर्णय : पोलीस आयुक्त, बृहन्मुंबई यांच्या आस्थापनेवरील गुन्हे शाखेतील प्रतिबंध कार्यासनातील सहायक पोलीस आयुक्त (तांत्रिक) (वेतनश्रेणी रु.१५६००-३९१०० ग्रेड पे-५४००) या संवर्गातील १ पद पोलीस आयुक्त, बृहन्मुंबई यांच्या आस्थापनेवरील सहायक पोलीस आयुक्त, बिनतारी संदेश ( अभियांत्रिकी) (वेतनश्रेणी रु. १५६००-३९१०० ग्रेड पे-५४००) या संवर्गात दि.१ जानेवारी, २०१८ पासून कायमस्वरुपी वर्ग करण्यास शासन मान्यता देण्यात येत आहे.
२. सदर शासन निर्णय, वित्त विभाग, क्रमांक-संकीर्ण-२०१५/प्र.क्र.४१/अर्थ-१, दि.२.६.२०१५ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
# Page 2