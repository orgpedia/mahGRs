# Page 1
निरा उत्पादक संस्थांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : एमआयएस-०६१२/प्र.क्र.२११/राउशु-३
मंत्रालय (विस्तार), ५ वा मजला, मादाम कामा मार्ग,
हुतात्मा राजगुरु चौक, मुंबई ४०० ०३२.
दि. २१ ऑक्टोबर, २०२०.
वाचा :- १) शासन निर्णय, क्र.NEE-१८६७/G.७९४१-II, दि.१६.८.१९६९.
२) शासन निर्णय क्र. एमआयएस-०६१२/प्र.क्र.२११/राउशु-३, दि.६.९.२०१४.
३) शासन निर्णय, क्र.एमआयएस-०६१२/प्र.क्र.२११/राउशु-३, दि.२५.४.२०१७.
प्रस्तावना :
शासनाच्या प्रचलित नियम व धोरणानुसार निरा झाडे छेदणे व निरा विक्री केंद्र यासाठी नमूना एन-४ अनुज्ञप्ती प्रदान करण्याची तरतूद आहे. सध्याच्या अस्तित्वात असलेल्य नियम व धोरणानुसार निरा झाडे असलेल्या प्रत्येक जिल्हयात तालुकास्तरावर अथवा जिल्हास्तरावर झाडांच्या उपलब्धतेनुसार निरा उत्पादन व विक्री संस्था कार्यरत आहेत. संदर्भाधीन क्र.२ येथील शासन निर्णयान्वये, १) कल्पतरु निरा उत्पादक सहकारी संस्था मर्यादित, सोलापूर, २) कृषी विज्ञान केंद्र, बारामती, पुणे व ३) कृषी सेवा इंटरप्रायजेस, मुरबाड, जि.ठाणे या संस्थांना त्यांनी उत्पादित केलेली निरा पॅकबंद करुन संबंधित महसूल विभागाच्या कार्यक्षेत्रात विक्री करण्यासाठी दि.३०.६.२०१५ पर्यंत प्रायोगिक तत्वावर अटींच्या अधीन राहून देण्यात आली होती. तद्नंतर, संदर्भ क्र.३ वरील शासन निर्णय, दि.१६.०५.२०१७ अन्वये सदर संस्थाना दि. ३० जून, २०१८ पर्यंत मुदतवाढ देण्यात आली आहे.
निरा झाडांची लागवड करणे शेतकऱ्यांना सोयीस्कर व्हावे तसेच, निरेचे उत्पादन व विक्री यंत्रणा सक्षम व्हावी याकरिता आयुक्त, राउशु यांनी दि.२०.०२.२०२० रोजीच्या आदेशान्वये एक अभ्यास गट नेमला आहे. वरील तीन संस्थांपैकी कृषी सेवा इंटरप्रायजेस, मुरबाड, जि. ठाणे यांचे प्रतिनिधी यांनी निरा उत्पादन व्यवसायात स्वारस्य नसल्याचे कळविले असल्याने, त्यांना वगळून उर्वरीत कल्पतरु निरा उत्पादक सहकारी संस्था मर्यादित, माळीनगर, ता.माळशिरस, जि.सोलापूर व त्या संस्थेशी संलग्न असलेले शेतकरी तसेच कृषी विज्ञान केंद्र बारामती व त्या संस्थेशी संलग्न असलेले शेतकरी यांना निरा पॅकबंद करुन संबंधित महसूल विभागाच्या कार्यक्षेत्रात विक्री करण्यासाठी मुदतवाढ देण्याबाबतच्या प्रस्तावावर निर्णय घेण्याची बाब शासनाच्या विचाराधीन होती.
शासन निर्णय : खालील संस्थांना त्यांनी उत्पादित केलेली निरा पॅकबंद करुन तिचे संबधित महसूल विभागाच्या कार्यक्षेत्रात प्रायोगिक तत्वावर विक्री करण्यासाठी गृह विभाग, शासन निर्णय, दि.६.९.२०१४ मध्ये विहित केलेल्या अटी व शर्तीच्या अधीन राहून, दि. ३१.१२.२०२२ पर्यंत अथवा
# Page 2
शासन निर्णय क्रमांकः एमआयएस-०६१२/प्र.क्र.२११/राउशु-३
निरा उत्पादनाबाबत शासनाचे कायमस्वरुपी धोरण निश्चित होईपर्यंत, यापैकी जे आधी घडेल ते, या कालावधीपर्यंत मुदतवाढ देण्यास शासन मान्यता देण्यात येत आहे.
१) कल्पतरु निरा उत्पादक सहकारी संस्था मर्यादित, माळीनगर, ता. माळशिरस, जि. सोलापूर व त्या संस्थेशी संलग्न असलेले शेतकरी श्री. निलकंठ भोगले, श्री. अजित गिरमे व श्री. भाऊसाहेब खटमारे.
२) कृषी विज्ञान केंद्र बारामती, जि. पुणे व त्या केंद्राशी संलग्न असलेले शेतकरी श्री. राजेंद्र तनपुरे व श्री.सदाशिव सातव.
२. आयुक्त, राज्य उत्पादन शुल्क, महाराष्ट्र राज्य, मुंबई यांनी दर ३ महिन्यांनी सदर प्रकरणाचा आढावा घ्यावा.