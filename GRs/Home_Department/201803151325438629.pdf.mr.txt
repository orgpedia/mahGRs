# Page 1
मोटार परिवहन विभागातील तांत्रिक पर्यवेक्षण आणि प्रशासकिय नियंत्रणासाठी निर्माण केलेल्या तांत्रिक अधिकाऱ्यांच्या ६२ अस्थायी पदांना दि.०१.३.२०१८ ते दि.३०.९.२०१८ पर्यंत मुदतवाढ देण्याबाबत.
महाराष्ट्र शासन
गृह विभाग
शासन निर्णय क्र. एमआयएस १३१८/ प्र.क्र.४१/ पोल-४
मादाम कामा रोड,दुसरा मजला मंत्रालय, मुंबई-४०००३२,
दिनांक : १५.३.२०१८.
संदर्भ:- १) गृह विभाग, शासन निर्णय,क्र. एमआयएस १३१८/ प्र.क्र.४१/ पोल-४, दि. २९.१.२०१८.
२) अपर पोलीस महासंचालक (नि.व सं.),महाराष्ट्र राज्य,मुंबई यांचे पत्र क्र. पोमसं/२६-ब/तांत्रिक अधिकारी/मु.वा./पो-४/६१/२०१२, दि.४.३.२०१८ चे पत्र.
३) वित्त विभाग,शासन निर्णय क्र. पदनि २०१६/प्र.क्र.८/१६/आ.पु.क., दि.०५.३.२०१८.
शासन निर्णय
मोटार परिवहन विभागातील तांत्रिक पर्यवेक्षण आणि प्रशासकिय नियंत्रणासाठी निर्माण केलेल्या
तांत्रिक अधिकाऱ्यांच्या ६२ अस्थायी पदांना वित्त विभागाच्या सहमतीने वेळोवेळी मुदतवाढ देण्यात आलेली
आहे. तसेच वरील संदर्भ क्र. १ अन्वये दि.१.१.२०१८ ते दि.२८.२.२०१८ पर्यंत काही अटींच्या अधिन राहून
मुदतवाढ देण्यात आलेली आहे. वित्त विभागाच्या उपरोक्त नमूद संदर्भ क्र.३ येथील शासन निर्णयान्वये
अस्थायी पदांना दि.०१.३.२०१८ ते दि.३०.९.२०१८ पर्यंत मुदतवाढ देण्याचे अधिकार मंत्रालयीन प्रशासकीय
विभागांना प्रदान करण्यात आलेले आहेत. उपरोक्त संदर्भ क्र. २ येथील पत्रान्वये अपर पोलीस महानिरीक्षक
(नि. व स.), महाराष्ट्र राज्य, मुंबई यांच्या कार्यालयातील ६२ अस्थायी पदांना दि.१.३.२०१८ पासून पुढे
मुदतवाढ देण्याचा प्रस्ताव शासन मान्यतेसाठी सादर केलेला आहे. त्यानुसार, सोबत जोडलेल्या
विवरणपत्रात नमूद केलेल्या मोटार परिवहन विभागाच्या कार्यालयातील एकूण ६२ अस्थायी पदांना
दि.०१.३.२०१८ ते दि.३०.९.२०१८ पर्यंत खालील अटींच्या अधीन राहून मुदतवाढ देण्यास शासन मंजूरी
देण्यात येत आहे.
१) प्रस्तावित करण्यात आलेल्या पदांपैकी कोणतेही पद सहा महिन्यांपेक्षा जास्त काळ रिक्त नाही व पदे
ज्या कारणासाठी, अटी व शर्तीचे अधीन राहून मंजूर केली आहेत त्यांचे पालन करण्यात आले आहे.
२) वित्त विभाग,शासन निर्णय क्र. पदनि २०१६/प्र.क्र.८/१६/आ.पु.क., दि.०५.३.२०१८ नुसार विहित केलेल्या अटींचे व शर्तींचे कटाक्षाने पालन करण्यात यावे व त्याप्रमाणे कार्यवाही करण्यात येईल.
३) अस्थायी पदांचे वेतन व भत्त्यांवरील खर्च मंजूर अनुदानातून भागविण्यात येईल.
# Page 2
शासन निर्णय क्रमांकः एमआयएस १३१८/ प्र.क्र.४१/पोल-४
२. यासाठी होणारा खर्च गृह विभाग, मागणी क्रमांक : बी-१ लेखाशिर्ष "२०५५- पोलीस- १०८ - राज्य मुख्यालय पोलीस (०२) शहर पोलीस (०२) (०१) आस्थापना” या लेखाशीर्षाखाली मंजूर अनुदानातून भागविण्यात यावा.
३ सदर शासन निर्णय वित्त विभाग, शासन निर्णय क्र. पदनि २०१६/प्र.क्र.८/१६/आ.पु.क., दि.०५.३.२०१८ अन्वये मंत्रालयीन प्रशासकीय विभागांना प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3