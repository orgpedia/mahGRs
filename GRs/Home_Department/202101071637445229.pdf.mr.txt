# Page 1
पोलीस विभागातील अपर पोलीस महासंचालक व संचालक, पोलीस बिनतारी संदेश विभाग, महाराष्ट्र राज्य,पुणे यांच्या आस्थापनेवरील अधिसंख्य पदांवर वर्ग करण्यात आलेल्या सेवा व सेवा वर्ग करण्याकरीता निर्माण करण्यात आलेल्या अधिसंख्य पदांना मुदतवाढ देणेबाबत.
महाराष्ट्र शासन
गृह विभाग
शासन निर्णय क्रमांक: पीडब्ल्युएस-०५२०/प्र.क्र.२३३/पोल-४,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:-०१ जानेवारी, २०२१
संदर्भ:- १) शासन निर्णय,सामान्य प्रशासन विभाग, क्र.बीसीसी-२०१८/प्र.क्र.३०८/१६-ब, दि.२१.१२.२०१९.
२) शासन निर्णय,सामान्य प्रशासन विभाग, क्र.बीसीसी-२०२०/प्र.क्र.१८७-ओ/१६-ब, दि.३०.०६.२०२० ३) शासन निर्णय,सामान्य प्रशासन विभाग, क्र. बीसीसी-२०१८/प्र.क्र.३०८/१६-ब, दि.२७.११.२०२०.
४) गृह विभाग, शासन निर्णय क्र. पीडब्ल्युएस-०५२०/प्र.क्र.२३३/पोल-४,दि.२१.१२.२०२०.
शासन निर्णयः
सामान्य प्रशासन विभागाच्या संदर्भ क्र.१ येथील दि.२९.१२.२०१९ च्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत न्यायालयीन प्रकरणे प्रलंबित असलेल्या अधिकारी / कर्मचारी यांना पुनर्नियुक्ती देण्यासाठी या विभागाच्या अधिपत्याखालील अपर पोलीस महासंचालक व संचालक, पोलीस बिनतारी संदेश विभाग,महाराष्ट्र राज्य, पुणे यांच्या आस्थापनेवरील एकूण ५७ अधिकारी/कर्मचारी यांची सेवा तात्पुरत्या स्वरुपात ११ महिन्यांकरीता किंवा ते सेवेत राहीले असते तर ते ज्या दिनांकाला सेवानिवृत्त झाले असते, त्या दिनांकापर्यंत यापैकी जे आधी घडेल तोपर्यंत अधिसंख्य पदावर वर्ग करण्यात आली होती. अधिसंख्य पदावर नेमणूक देण्यात आलेल्या अधिकारी/कर्मचाऱ्यांचा ११ महिन्यांचा कालावधी संपुष्टात आल्याने, अशा सेवा वर्ग करण्यात आलेल्या अधिसंख्य पदांना व त्यावरील नियुक्त्यांना मुदतवाढ देण्याची बाब शासनाच्या विचाराधीन होती.
२. उपरोक्त संदर्भ क्र. ४ येथील दि.२१.१२.२०२० च्या शासन निर्णयान्वये अपर पोलीस महासंचालक व संचालक, पोलीस बिनतारी संदेश विभाग, महाराष्ट्र राज्य,पुणे यांच्या आस्थापनेवरील अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या, जातवैधता प्रमाणपत्राबाबत
# Page 2
शासन निर्णय क्रमांकः पीडब्ल्यूएस-०५२०/प्र.क्र.२३३/पोल-४,
न्यायालयीन प्रकरणे प्रलंबित असलेल्या अधिकारी / कर्मचारी यांना पुनर्नियुक्ती देण्यासाठी अपर पोलीस महासंचालक व संचालक, पोलीस बिनतारी संदेश विभाग, महाराष्ट्र राज्य, पुणे यांच्या आस्थापनेवर एकूण ५७ अधिसंख्य पदे निर्माण करण्यात आली आहेत. सदर अधिसंख्य पदावर नेमणूक देण्यात आलेल्या अधिकारी / कर्मचाऱ्यांपैकी श्री. तायडे अनिल मधुकर, सहायक पोलीस उपनिरीक्षक (रेडिओ यांत्रिकी), गट-क हे दि.३१.०७.२०२० रोजी नियतवयोमानानुसार सेवानिवृत्त झाले आहेत. आता, त्यांचेव्यतिरिक्त यासोबत जोडलेल्या विवरणपत्र–१ मधील इतर ५६ अधिकारी/कर्मचारी यांच्या अधिसंख्य पदावर वर्ग करण्यात आलेल्या सेवा व सेवा वर्ग करण्याकरीता निर्माण करण्यात आलेल्या अधिसंख्य पदांचा ११ महिन्यांचा कालावधी दि.३०.११.२०२० रोजी संपुष्टात आल्याने, अशा सेवा वर्ग करण्यात आलेल्या अधिसंख्य पदांना व त्यावरील नियुक्त्यांना तात्पुरत्या स्वरुपात पुढील ११ महिन्यांपर्यंत किंवा असे अधिकारी / कर्मचारी सेवेत राहीले असते तर, ते ज्या दिनांकाला सेवानिवृत्त झाले असते, त्या दिनांकापर्यंत किंवा अभ्यासगटाच्या शिफारसी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
३. अधिसंख्य पदाच्या वेतनावर होणारा खर्च हा संबंधित अधिकारी / कर्मचारी सध्या ज्या विभागात/कार्यालयात कार्यरत आहेत, त्या विभागाच्या/कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या अनुदानातून भागविण्यात यावा.
४. हा शासन निर्णय, सामान्य प्रशासन विभागाच्या क्र. बीसीसी-२०१८/प्र.क्र.३०८/१६-ब, दि.२७.११.२०२० च्या शासन निर्णयातील तरतूदीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7