# Page 1
पोलीस पाटलांना राज्यपाल पुरस्कार देण्याबाबत
१) विशेष उल्लेखनिय सेवा पुरस्कार २) उल्लेखनिय शौर्य पुरस्कार
महाराष्ट्र शासन
गृह विभाग
शासन निर्णय क्रः- बीव्हीपी : २०२२/प्र.क्र.१०८/पोल-८
मंत्रालय, मुंबई-४०० ०३२
दिनांक:- ०१ डिसेंबर, २०२२
संदर्भ : १) गृह विभाग, शासन निर्णय क्रमांक:- बीव्हीपी: २०००/सीआर-३४/पोल-८/ दि.०१ आक्टोबर,२००८.
२) गृह विभाग, शासन निर्णय क्रमांक:- बीव्हीपी: ०८१८/प्र.क्र.-९५/पोल-८/ दि.०८ मार्च,२०१९
प्रस्तावना : गावपातळीवर कायदा व सुव्यवस्था राखण्यासाठी पोलीसांना सहकार्य करणे, लोकन्यायालयात पंच म्हणून कार्य करुन प्रकरणे निकालात काढण्यास मदत करणे, पोलीस तपासात अत्यंत गंभीर व इतर गुन्ह्यातील आरोपींची गुप्त माहिती व ठावठिकाणा काढून त्यांना पकडून देण्यासाठी व गुन्हे उघडकीस आणण्यासाठी मदत करणे, गावातील सण, उत्सव,यात्रा,निवडणुका या सर्वच घडामोडींवर लक्ष ठेऊन त्या शांततेत पार पाडणे तसेच महात्मा गांधी तंटामुक्त गाव मोहिमेचे निमंत्रक म्हणून काम पाहणे इ. अनेक कामे पोलीस पाटील हे पार पाडत असतात. त्यांनी अशा कामात केलेल्या विशेष उल्लेखनीय कामासाठी अथवा/आणि अतुलनिय साहस / धाडस / शौर्य यासाठी राज्यपाल पुरस्कार देण्याबाबत वरील संदर्भ क्र.१ प्रमाणे शासन निर्णय प्रसिध्द करण्यात आला आहे. पोलीस पाटील राज्यपाल पुरस्कारासाठी पुरस्कारार्थींची अंतिम निवड करण्यासाठीची निवड प्रक्रिया ही जिल्हाधिकारी यांच्यास्तरावरील विकेंद्रीकृत निवड समितीमार्फत करण्याची बाब शासनाच्या विचाराधीन होती. यानुषंगाने सदर पुरस्कार निवड प्रक्रियेच्या संदर्भात सध्या अस्तित्वात असलेल्या वरील संदर्भ क्र. १ मधील पुरस्कार निवड कार्यपध्दतीमध्ये सुधारणा करुन सुधारीत कार्यपध्दतीबाबत तसेच वरील संदर्भ क्र. २ अन्वये पुरस्कार रक्कमेत केलेली वाढ याअनुषंगाने सुधारीत शासन निर्णय प्रसिध्द करण्याची बाब शासनाच्या विचाराधीन होती. त्याअनुषंगाने आता शासनाने खालीलप्रमाणे निर्णय घेतला आहे.
शासन निर्णय : उपरोक्त परिस्थिती विचारात घेऊन, वरील संदर्भ क्र. १ प्रमाणे स्थापित पोलीस पाटीलांना द्यावयाचे विशेष उल्लेखनिय सेवा पुरस्कार व उल्लेखनिय शौर्य पुरस्कार हे दोन राज्यपाल पुरस्कार पुर्वीप्रमाणे कायम ठेवून, शासन या आदेशाद्वारे पोलीस पाटील राज्यपाल पुरस्कारासाठी पुरस्कारार्थींची निवड करण्याकरीता जिल्हाधिकारी यांच्या अध्यक्षतेखाली जिल्हा निवड समिती गठीत करण्याचा निर्णय घेत आहे. तसेच सदर पुरस्काराचे नाव, स्वरूप, निकष व पुरस्कारासाठी नावांची शिफारस करण्याची सुधारीत कार्यपद्धती ही सोबत जोडलेल्या जोडपत्रात नमुद केल्याप्रमाणे निश्चित करण्यात येत आहे.
२. यासाठी होणारा खर्च "२०५५ पोलीस- ११०, ग्राम पोलीस (००) (०१) पोलीस पाटील व मेवास पाटील (२०५५०२२१) इतर खर्च" या लेखाशीर्षाखालील मंजूर अनुदानातून भागविण्यात यावा.
# Page 2
शासन निर्णय क्रमांक: बीव्हीपी : २०२२/प्र.क्र.१०८/पोल-८
# Page 3
# Page 4
# Page 5
# Page 6