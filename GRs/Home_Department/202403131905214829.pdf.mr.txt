# Page 1
भारतीय स्वातंत्र्याच्या अमृत महोत्सवा- निमित्त महाराष्ट्र राज्यात शिक्षा झालेल्या व राज्याच्या कारागृहात शिक्षा भोगत असलेल्या बंद्यांना राज्यमाफी घोषित
करणेबाबत...
महाराष्ट्र शासन
गृह विभाग,
शासन निर्णय क्र. संकीर्ण ०५२३/प्र.क्र. ३१०/२३/ पीआरएस-२३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दि. १३ मार्च, २०२४.
प्रस्तावना :- सन २०२२-२३ मधील केंद्र शासनाच्या धोरणानुसार भारतीय स्वातंत्र्याच्या अमृत महोत्सव वर्षानिमित्त विशिष्ट प्रवर्गातील व विहीत निकषांची पुर्तता करणाऱ्या शिक्षा बंद्यांना विशेष माफी देण्याच्या कार्यक्रमाची अंमलबजावणी करण्यात आली आहे. त्यानुसार शिक्षा कालावधी समाप्त होण्यापुर्वीच बंद्यांची मुदतपुर्व मुक्तता होऊन, ते आपल्या कुटुंबात गेले असून त्यांनी आपल्या जीवनाचा दुसरा प्रवास सुरू केला आहे. कारागृहातील चांगली वागणूक हा या योजनेचा मुलभूत निकष असल्यामुळे कारागृहात असतांना आपल्या वर्तनात सुधारणा करून कारागृहातून मुक्‍त होण्याच्या दृष्टीने बंद्यांना प्रोत्साहन मिळाले आहे. त्यामुळे कारागृहाचे “सुधारणा व पुनर्वसन* हे ब्रीदवाक्य सार्थ ठरले आहे.
परंतु, जन्मठेप शिक्षाबंदी व सदर कार्यक्रमाच्या अंमलबजावणीवेळी विहीत निकषांची पुर्तता न होणारे बंदी यापासून वंचीत राहीले आहेत. विशेष शिक्षा माफी योजनेपासून वंचित राहीलेल्या जन्मठेप व इतर शिक्षा बंद्यांना राज्यमाफीचा लाभ कशाप्रकारे देता येईल, ही बाब शासनाच्या विचाराधीन होती.
महाराष्ट्र कारागृह नियमावली, १९७९ मधील प्रकरण-३८ (२९155 89७९11) च्या भाग-] मधील नियम १८ मध्ये शिक्षाधीन बंद्यांना दिल्या जाणाऱ्या राज्य माफीसंबंधी खालील प्रमाणे तरतुद sé - “...The State Government may, on such occasions of national importance or public rejoicing as the State Government may determine grant remission to such prisoners for such number of days as the State Government may by order specify in this behalf.”
यापुर्वी सन १९९७ मध्ये भारतीय स्वातंत्र्याच्या सुवर्ण महोत्सवी वर्षाच्या निमीत्ताने राज्य
शासनाकडून दि. ०६.०८.१९९७ रोजीच्या आदेशान्वये, किमान १ महिना व त्यापेक्षा अधिक शिक्षा
असलेल्या शिक्षा बंद्यांसह जन्मठेपेची शिक्षा असलेल्या बंद्यांना १४ दिवस ते जास्तीत जास्त ०२ वर्षे
इतकी राज्यमाफी देण्यात आली होती. या पार्श्वभूमीच्या आधारावर शासनाने पुढीलप्रमाणे निर्णय
घेतला आहे.
शासन निर्णय :- फौजदारी प्रक्रिया संहिता, १९७३ मधील कलम ४३२ (१) (सन १९७४ चा अधिनियम
२) अन्वये महाराष्ट्र शासनास प्राप्त डाक्तींचा वापर करून, महाराष्ट्र राज्यात शिक्षा होऊन
राज्यातील कारागृहांत शिक्षा भोगत असलेल्या शिक्षा बंद्यांना शिक्षेच्या कालावधीनुसार पुढील
तक्त्यामध्ये नमूद केल्याप्रमाणे राज्यमाफी घोषित करण्यात येत आहे.
# Page 2
शासन निर्णय क्रमांकः संकीर्ण ०५२३/प्र.क्र. ३१०/२३/ पीआरएस-३
-------------------------------------------------------------------------------
| अ.क्र. | शिक्षेचा कालावधी | राज्य माफीचे प्रमाण |
| १ | ०१ महिन्यापेक्षा कमी | निरंक |
| २ | ०१ महिना किंवा ०१ महिन्यापेक्षा अधिक, परंतु ०३ महिन्यांपेक्षा कमी | ०५ दिवस |
| ३ | ०३ महिने किंवा ०३ महिन्यांपेक्षा अधिक, परंतु ०६ महिन्यांपेक्षा कमी | ०१ महिना |
| ४ | ०६ महिने किंवा ०६ महिन्यांपेक्षा अधिक, परंतु ०१ वर्षापेक्षा कमी | ०३ महिने |
| ५ | ०१ वर्ष किंवा ०१ वर्षापेक्षा अधिक, परंतु ०२ वषांपेक्षा कमी | ०४ महिने |
| ६ | ०२ वषे किंवा ०२ वषांपेक्षा अधिक, परंतु ०३ वषांपेक्षा कमी | ०५ महिने |
| ७ | ०३ वषे किंवा ०३ वषांपेक्षा अधिक, परंतु ०४ वषांपेक्षा कमी | ०६ महिने |
| ८ | ०४ वषे किंवा ०४ वषांपेक्षा अधिक, परंतु ०५ वषांपेक्षा कमी | ०७ महिने |
| ९ | ०५ वषे किंवा ०५ वषांपेक्षा अधिक, परंतु ०६ वषांपेक्षा कमी | ०८ महिने |
| १० | ०६ वषे किंवा ०६ वषांपेक्षा अधिक, परंतु ०७ वषांपेक्षा कमी | ०९ महिने |
| ११ | ०७ वषे किंवा ०७ वषांपेक्षा अधिक, परंतु ०८ वषांपेक्षा कमी | १० महिने |
| १२ | ०८ वषे किंवा ०८ वषांपेक्षा अधिक, परंतु ०९ वषांपेक्षा कमी | ११ महिने |
| १३ | ०९ वषे किंवा ०९ वषांपेक्षा अधिक, परंतु १० वषांपेक्षा कमी | १२ महिने |
| १४ | १० वषे किंवा १० वषांपेक्षा अधिक, परंतु ११ वषांपेक्षा कमी | १३ महिने |
| १५ | ११वषे किंवा ११ वषांपेक्षा अधिक | १४ महिने |
| १६ | जन्मठेप | १५ महिने |
-------------------------------------------------------------------------------
वरीलप्रमाणे माफी देतांना, प्रत्येक बंदीच्या साधारण माफी + विशेष माफी, ही त्याच्या पूर्ण /
शिक्षा कालावधीच्या १/३ पेक्षा जास्त होणार नाही, याची दक्षता घ्यावी. सदरहू राज्यमाफीची
अंमलबजावणी शासन निर्णय निर्गमित झालेल्या दिनांकापासून करण्यात येत आहे.
२.परंतु खालील प्रवर्गात मोडणाऱ्या शिक्षा बंद्यांना उक्त परि. क्र. १ येथे नमुद राज्यमाफी
देण्यात येऊ नये.
i.फौजदारी प्रक्रिया संहितेमधील कलम १०६ ते ११० अंतर्गत कारागृहात असलेले बंदी (चॅप्टर
केसेस)
ii.भारतीय दंड संहितेमधील कलम १२१ ते १३० अंतर्गत शिक्षा झालेले बंदी (राज्य विरोधी
कारवाईचे गुन्हे)
iii.केद्रीय अधिनियमान्वये शिक्षा झालेले बंदी
iv.मोक्का कायदा, पोक्सो कायदा अंतर्गत शिक्षा झालेले बंदी
v.दहशतवादी कारवायांमध्ये समाविष्ट्ट बंदी
vi.संचित रजेकरीता अपात्र ठरणारे बंदी
vii.दिवाणी बंदी
viii.किशोर सुधारालयातील मुले
ix.कारागृहातील वर्तन बेशिस्तीचे किंवा असमाधानकारक असलेले बंदी
३.सदरहू राज्यमाफीचा लाभ हा राज्यमाफी आदेशाचा दिनांक व त्यापुर्वी शिक्षा झालेल्या
बंद्यास लागू राहील.
पृष्ट्ठ ४ पैकी २
# Page 3
शासन निर्णय क्रमांकः संकीर्ण ०५२३/प्र.क्र. ३१०/२३/ पीआरएस-३
४. फौजदारी प्रक्रीया संहिता कलम ४३३ (अ) अंतर्गत देहांत शासन ही शिक्षा असून सदर
कलमान्वये जन्मठेपेची शिक्षा सुनावण्यात आली असल्यास किंवा देहांत शासनाची शिक्षा
फौजदारी दंड प्रक्रीयेतील कलम ४३३ अन्वये जन्मठेपेच्या शिक्षेत रुपांतरीत करण्यात आली
असल्यास अशा बंद्यांना सदर शिक्षा माफीचा लाभ अनुज्ञेय राहील. मात्र, प्रत्यक्ष राज्य माफीचा
फायदा त्यांनी निव्वळ १४ वषांची कारागृहीन शिक्षा भोगल्यानंतरच देण्यात येईल. म्हणजेच
प्रस्तुत राज्यमाफीची नोंद आता घेण्यात येईल मात्र, त्याचा प्रत्यक्ष लाभ बंद्याने निव्वळ १४ वषे
शिक्षा भोगल्यानंतर अनुज्ञेय राहील.
५. ज्या जन्मठेप बंद्याच्या प्रकरणांचा समावेश फौजदारी प्रक्रीया संहिता कलम ४३३ (अ)
मध्ये होत नाही, अशा बंद्यांना सदर राज्यमाफीचा लाभ, त्यांची निव्वळ १० वषे शिक्षा भोगून पुर्ण
झाल्यानंतर अनुज्ञेय होईल. म्हणजेच प्रस्तुत राज्यमाफीची नोंद आता घेण्यात येईल मात्र, त्याचा
प्रत्यक्ष लाभ बंद्याने निव्वळ १० वषे शिक्षा भोगल्यानंतर अनुज्ञेय राहील.
६. सदरहू राज्यमाफी आदेशाच्या दिनांक व त्यापुर्वी मा. न्यायालयामार्फत जामीन मंजूर
केलेल्या बंद्यांना या राज्य माफीचा लाभ अनुज्ञेय राहील.
७. संचित / अभिवचन रजेवर असलेल्या शिक्षा बंद्यांना देखील राज्यमाफीचा लाभ देण्यात
येईल. परंतु अनधिकृतपणे कारागृहाबाहेर असलेल्या (संचित / अभिवचन रजेवरून फरार )
बंद्यांना मात्र राज्यमाफी देण्यात येणार नाही. मात्र माफी पुस्तकावर परत घेण्यात आलेल्या
बंद्यांना अथवा सर्वसाधारण माफी साठी पात्र असलेल्या बंद्यांना सदरची राज्यमाफी देय राहील.
८. सर्व कारागृह अधीक्षकांनी सदर राज्यमाफीची संबंधीत बंद्यांना जाणीव करून द्यावी. तसेच
त्याबाबत पुढील आवश्यक ती कार्यवाही करावी. सदर कार्यवाही करतांना फौजदारी प्रक्रीया
संहिता, १९७३ मधील कलम ४३२ ते ४३५ चे व महाराष्ट्र कारागृह नियमावलीतील नियम १८ ते
२६ चे काटेकोरपणे पालन करण्यात यावे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4