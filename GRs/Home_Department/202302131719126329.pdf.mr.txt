# Page 1
प्रादेशिक परिवहन कार्यालयाच्या दैनंदिन कामकाजासाठी डिजीटल फ्रँकिंग मशीन खरेदी करण्यास व त्यापोटी येणाऱ्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी - ०२२३/प्र.क्र.५०/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : १३ फेब्रुवारी, २०२३
वाचा : १. उद्योग उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/उद्योग- ४, दि.०१.१२.२०१६ २. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनिमय, भाग-२, दि. १७.४.२०१५.
३. परिवहन आयुक्त, महाराष्ट्र राज्य, मुंबई यांचे पत्र क्र.पआका/का.१०/रवका/फ्रँकिंग मशीन / मुंबई (मध्य) / २०२२/जा.क्र. ७०३, दि.१६.०१.२०२३.
प्रस्तावना : प्रादेशिक परिवहन कार्यालय, मुंबई (मध्य) व प्रादेशिक परिवहन कार्यालय, पुणे या कार्यालयांचे जावक टपाल पाठविणे या कार्यालयातील दैनदिन कार्यालयीन टपाल पाठविण्याकरिता नवीन व्हर्जन २ डीजीटल फ्रैंकिंग मशीन खरेदीसाठी विहीत पद्धतीने दरपत्रके मागविण्यात आली होती.
या दरपत्रकातून न्युनतम (L१) सेवापुरवठादार कंपनीकडून उक्त परिवहन कार्यालयांकरिता प्रत्येकी एक, नवीन व्हर्जन २ डीजीटल फ्रैंकिंग मशीन खरेदी करण्याच्या प्रस्तावास प्रशासकीय व वित्तीय मान्यता देण्याचे शासनाच्या विचाराधीन होते.
शासन निर्णय : प्रादेशिक परिवहन अधिकारी, मुंबई (मध्य) आणि प्रादेशिक परिवहन अधिकारी, पुणे या कार्यालयातील दैनदिन कार्यालयीन टपाल पाठविण्याकरिता नवीन व्हर्जन २ डीजीटल फ्रैंकिंग मशीन खरेदीसाठी विहीत पद्धतीने दरपत्रके मागविण्यात आली होती. या दरपत्रकातून GN Automation यांचे दरपत्रक इतर दरपत्रकांच्या तुलनेत न्युनतम (L१ ) असल्याने त्यांच्याकडून उक्त परिवहन कार्यालयांकरिता नवीन व्हर्जन २ डीजीटल फ्रैंकिंग मशीन खरेदी करण्याचे उपर्निर्दिष्ठ क्र. ३ येथील पत्रान्वये परिवहन आयुक्त, महाराष्ट्र राज्य, मुंबई यांनी प्रस्तावित केल्यानुसार, नवीन २ डीजीटल फ्रैंकिंग मशीन खरेदी करण्यासाठी येणाऱ्या रूपये २,६५,३३६/- (अक्षरी रूपये दोन लाख पासष्ट हजार तीनशे छत्तीस फक्त) इतक्या रक्कमेच्या खर्चास प्रशासकीय व वित्तीय मान्यता देण्यात येत आहे.
पृष्ठ २ पैकी १
# Page 2
शासन निर्णय क्रमांकः एमव्हीडी-०२२३/प्र.क्र.५०/परि-४
२. यासाठी येणारा खर्च “मागणी क्र. बी-३, मुख्य लेखाशिर्ष २०४१ वाहनावरील कर, (०२) प्रादेशिक कार्यालये (योजनेत्तर) दत्तमत, (२०४१००३६) १३ कार्यालयीन खर्च” या लेखाशीर्षाखाली सन २०२२-२०२३ या आर्थिक वर्षात उपलब्ध असणा-या अनुदानातून भागविण्यात यावा.
३. सदर शासन निर्णय, वित्तीय अधिकार नियम पुस्तिका, १९७८ भाग पहिला, उपविभाग- चार, अनुक्रमांक ७ अन्वये प्रशासनिक विभागास असलेल्या अधिकारानुसार निर्गमित करण्यात येत आहेत.