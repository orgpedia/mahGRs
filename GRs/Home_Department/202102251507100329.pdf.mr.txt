# Page 1
मोटार वाहन विभागातील ५१ परिवहन कार्यालयांतील ई-चलान प्रणालीच्या कार्यालयीन कामकाजासाठी आणि संगणकीकरणासाठी १५० संगणक संच व ८० डुप्लेक्स लेझर प्रिंटर GeM पोर्टलवरुन खरेदी करण्यास प्रशासकीय व वित्तीय मान्यता देण्याबाबत.
महाराष्ट्र शासन
गृह विभाग
शासन निर्णय क्रमांक: एमव्हीडी-१२२०/प्र.क्र.२६२/परि-४
मादाम कामा मार्ग, हुतात्मा राजगुरु चौक
मंत्रालय, मुंबई - ३२
दिनांक : २५ फेब्रुवारी २०२१
वाचा : १) उद्योग उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/ उद्योग ४ दि.०१.१२.२०१६ २) उद्योग उर्जा व कामगार विभाग, शासन निर्णय क्र. संकीर्ण-२०१६/प्र.क्र.२१५/उद्योग-४, दि.२४.०८.२०१७ ३) परिवहन आयुक्त, महाराष्ट्र राज्य, मुंबई यांचे पत्र क्र. पआका / हार्डवेअर खरेदी /का ११/२०२०/जा.क्र.९६५८, दि.११.११.२०२०, आणि पत्र क्र. पआका / हार्डवेअर खरेदी/का ११/२०२१/जा.क्र.१८३३, दि.८.२.२०२१ ४) गृह विभाग, शासन निर्णय क्र. गृहआ-२०१५/प्र.क्र.२३०/आस्थापना-२, दि.२०.०५.२०१५ ५) प्रकल्प अंमलबजावणी समितीची दि.२५.२.२०२१ रोजी झालेली बैठक.
प्रस्तावना : मोटार वाहन विभागातील ५१ परिवहन कार्यालयांतील ई-चलान प्रणालीच्या कार्यालयीन कामकाजासाठी आणि संगणकीकरणासाठी Intel i3 Processor युक्त बनावटीचे १५० संगणक संच व ८० डुप्लेक्स लेझर प्रिंटर GeM पोर्टलवरुन खरेदी करण्याबाबतचा प्रस्ताव शासनाच्या विचाराधीन होता.
शासन निर्णय:
मोटार वाहन विभागातील ५१ परिवहन कार्यालयांतील ई-चलान प्रणालीच्या कार्यालयीन कामकाजासाठी आणि संगणकीकरणासाठी Intel i3 Processor युक्त बनावटीचे १५० संगणक संच व ८० डुप्लेक्स लेझर प्रिंटर GeM पोर्टलवरुन खरेदी करण्यास व १५० संगणक संचासाठी रु.६७,५०,०००/ (१५० X ४५०००) इतका तर ८० डुप्लेक्स लेझर प्रिंटरसाठी रु.१२,००,०००/- (८० X १५,०००) इतका अशा एकुण अंदाजित रु.७९,५०,०००/- ( अक्षरी रुपये एकोणऐंशी लक्ष पन्नास हजार फक्त) इतक्या खर्चास प्रशासकीय व वित्तीय मान्यता देण्यात येत आहे.
# Page 2
शासन निर्णय क्रमांकः एमव्हीडी-१२२०/प्र.क्र.२६२/परि-४, दि. २५ फेब्रुवारी २०२१
२. सदरची खरेदी खरेदी करताना उद्योग, उर्जा व कामगार विभागाच्या दि.०१.१२.२०१६ व दि.२४.०८.२०१७ रोजीच्या शासन निर्णयामध्ये नमूद तरतुदींचे काटेकोरपणे पालन करण्यात यावे. तसेच शासनाने वेळोवेळी विहित केलेल्या खरेदीबाबतच्या अटी व शर्तीनुसार व GeM पोर्टलवरील अटी व शर्ती नुसार खरेदी प्रक्रियेची कार्यपद्धती अवलंबवावी.
३. यासाठी येणारा खर्च हा “मागणी क्र. बी-३, लेखाशीर्ष २०४१, वाहनांवरील कर (०१) (०४) कार्यालयीन अभिलेखांचे संगणकीकरण (मोटार वाहन आणि मोटार अपघात दावा न्यायाधिकरण) (२०४१ ०२९७), १३ कार्यालयीन खर्च” या लेखाशीर्षाखाली सन २०२०-२१ या आर्थिक वर्षाकरिता उपलब्ध असलेल्या मंजूर अनुदानातून खर्ची टाकण्यात यावा.
४. सदरहू शासन निर्णय वित्तीय अधिकार नियम पुस्तिका, १९७८, मधील भाग- पहिला, उप विभाग दोन मधील अनुक्रमांक २७- अ, नियम ७६ अन्वये प्रशासकीय विभागास असलेल्या पूर्ण अधिकारानुसार तसेच वित्त विभागाच्या अनौपचारीक संदर्भ क्र. ८३ / २०२१ / व्यय-८, दि.११.२.२०२१ रोजी दिलेल्या मान्यतेनुसार व दि. २५.२.२०२१ रोजी झालेल्या प्रकल्प अंमलबजावणी समितीच्या बैठकीत झालेल्या निर्णयानुसार निर्गमित करण्यात येत आहे.