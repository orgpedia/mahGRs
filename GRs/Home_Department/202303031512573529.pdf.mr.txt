# Page 1
विशेष पोलीस महानिरीक्षक, सायबर व महिला अत्याचार प्रतिबंध, महाराष्ट्र राज्य, मुंबई कार्यालयाच्या आस्थापनेवर स्थानांतरीत करण्यात आलेल्या १०९ पदांना मुदतवाढ देण्याबाबत.
महाराष्ट्र शासन
गृह विभाग
शासन निर्णय क्रमांक : सीटीई-३६१८/प्र.क्र.६१/पोल-३
मंत्रालय, दुसरा मजला, मुख्य इमारत,
मादाम कामा रोड, हुतात्मा राजगुरु चौक, मुंबई-४०० ०३२.
दिनांक : ०२ मार्च, २०२३
वाचा: १) शासन निर्णय, गृह विभाग क्र.ओपीओ-३६१६/प्र.क्र.१६५/पोल-३,दि.०४.०३.२०१७.
२) शासन निर्णय, गृह विभाग क्र. सीटीई-३६१८/प्र.क्र.६१/पोल-३,दि. २४.०३.२०२१.
३) शासन निर्णय, गृह विभाग क्र. सीटीई-३६१८/प्र.क्र.६१/पोल-३,दि. ०७.०१०.२०२१.
४) शासन निर्णय, गृह विभाग क्र.सीटीई-३६१८/प्र.क्र.६१/पोल-३, दि. ३०.०३.२०२२.
५) शासन निर्णय, गृह विभाग क्र. सीटीई-३६१८/प्र.क्र.६१/पोल-३, दि. ३०.०९.२०२२.
६) सहायक पोलीस महानिरिक्षक (नि. व स.) पोलीस महासंचालक,म.रा. मुंबई यांचे कार्यालयाचे पत्र क्र.पोमस/२६-ब/मुदतवाढ/सायबर/१०९ पदे/११/२०२२, दि.२२.०२.२०२३.
७) शासन निर्णय, वित्त विभाग क्र. पदनि-२०१६/प्र.क्र.०८/१६/आ.पु.क., दि. ८.०२.२०२३.
प्रस्तावना: नागरी संरक्षण संचालनालयातील १०९ पदे विशेष पोलीस महानिरीक्षक,सायबर व महिला अत्याचार प्रतिबंध,महाराष्ट्र राज्य, मुंबई कार्यालयाच्या आस्थापनेवर उपरोक्त संदर्भ क्र.१ येथील दि.०४.०३.२०१७ रोजीच्या शासन निर्णयाव्दारे स्थानांतरीत करण्यात आली आहेत.
उपरोक्त संदर्भ क्र.५ येथील दि.३०.०९.२०२२ रोजीच्या शासन निर्णयाव्दारे विशेष पोलीस महानिरीक्षक,सायबर व महिला अत्याचार प्रतिबंध, महाराष्ट्र राज्य, मुंबई कार्यालयाच्या आस्थापनेवर स्थानांतरीत करण्यात आलेल्या उक्त १०९ पदांना दि.०१.०९.२०२२ ते दि.२८.०२.२०२३ या कालावधीकरिता मुदतवाढ देण्यात आली होती.
उपरोक्त संदर्भ क्र.६ येथील दि.२२.०२.२०२३ रोजीच्या पत्राव्दारे सहायक पोलीस महानिरिक्षक, पोलीस महासंचालक, महाराष्ट्र राज्य, मुंबई यांचे कार्यालय यांनी उक्त १०९ पदांना दि.०१.०३.२०२३ पासून पुढे मुदतवाढ देण्याची विनंती केली आहे. याअनुषंगाने शासन आता पुढीलप्रमाणे निर्णय घेत आहे.
# Page 2
शासन निर्णय, गृह विभाग क्रमांक : सीटीई-३६१८/प्र.क्र.६१/पोल-३
शासन निर्णय:
संचालक, नागरी संरक्षण संचालनालय, महाराष्ट्र राज्य, मुंबई यांच्या आस्थापनेवरून विशेष पोलीस
महानिरीक्षक, सायबर व महिला अत्याचार प्रतिबंध, महाराष्ट्र राज्य, मुंबई कार्यालयाच्या आस्थापनेवर स्थानांतरीत करण्यात आलेल्या १०९ अस्थायी पदांचा तपशील खालील तक्त्यात नमूद केलेला आहे.
---------------------------------
| अ.क्र. | पदाचे नांव | पदांची संख्या |
| १ | पोलीस अधीक्षक | १ |
| २ | प्रशासकीय अधिकारी | १ |
| ३ | पोलीस उप निरीक्षक | ७ |
| ४ | प्रमुख लिपीक | ४ |
| ५ | उप लेखापाल | २ |
| ६ | सहायक पोलीस उप निरीक्षक | OC ४ |
| ७ | पोलीस हवालदार | ६ |
| ८ | सहायक दस्तावेज परीक्षक | १ |
| ९ | इलेक्ट्रीशियन | १ |
| १० | पोलीस नाईक | १ |
| ११ | पोलीस शिपाई | ११ |
| १२ | कनिष्ठ लिपीक | ३९ |
| १३ | प्रयोगशाळा परिचर | ८ |
| १४ | मदतनीस/सहायक स्वयंपाकी | २ |
| १५ | शिपाई | ७ |
| १६ | सफाईगार | ८ |
| १७ | रखवालदार | ४ |
| १८ | माळी | १ |
| १९ | स्वयंपाकी | १ |
| एकूण | १०९ |
---------------------------------
२. उपरोक्त १०९ पदांना दिनांक १ मार्च, २०२३ ते दिनांक ३१ ऑगस्ट, २०२३ पर्यंत खालील अटींच्या अधीन राहून मुदतवाढ देण्यास शासन मंजुरी देण्यात येत आहे.
१) शासन निर्णय, वित्त विभाग क्र. असंक-१००१/प्र.क्र.२९/२००१/ वित्तिय सुधारणा-१, दिनांक १० सप्टेंबर २००१ आणि क्र.असंक-१००४/प्र.क्र.१२/२००४/वित्तिय सुधारणा-१, दिनांक १९ ऑगस्ट २००४ नुसार पदांच्या आढाव्याची कार्यवाही तातडीने पूर्ण करुन कार्यालयाचा सुधारित आकृतीबंध उच्चस्तरीय सचिव समितीकडून अंतिमत: मान्य करून घेणे आवश्यक आहे.
पृष्ठ ३ पैकी २
# Page 3
शासन निर्णय, गृह विभाग क्रमांक : सीटीई-३६१८/प्र.क्र.६१/पोल-३
२) आस्थापनेवरील मंजूर पदांचा आढावा घेताना शासनाच्या कार्यपद्धतीतील तंत्रज्ञानाचा वाढता वापर, काळानुरुप शासनाच्या मनुष्यबळात बदल व मनुष्यबळाचा परिणामकारक वापराची आवश्यकता या बाबींचा विचार करुन अनावश्यक पदे कमी करण्याचाही विचार करावा.
३) सदर कालावधीमध्ये कोणत्याही परिस्थितीत पदांचा आढावा उच्चस्तरीय समितीसमोर ठेवून मान्यता घेण्याबाबत वित्त विभागाने संदर्भाधिन क्र.७ येथील दिनांक ०८.०२.२०२३ च्या शासन निर्णयानुसार सूचित केलेले आहे.
३. उपरोक्त पदांचा खर्च हा गृह विभाग, मागणी क्र.“२०५५-पोलीस-०१,(००)(०६) सायबर व मअप्र (अनिवार्य) (२०५५ ए०२३)” या लेखाशीर्षाखाली खर्ची टाकण्यात यावा व तो सन २०२३-२४ या वित्तीय वर्षाच्या मंजूर अनुदानातून भागविण्यात यावा.
४. सदरहू शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क.,दि.८.०२.२०२३ व्दारे प्रदान करण्यात आलेल्या अधिकाराचा वापर करुन निर्गमित करण्यात येत आहे.