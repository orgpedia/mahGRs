# Page 1
रुफ टॉप धोरण व एफएल- ३ कम्पोसीट अनुज्ञप्ती मंजुरीबाबत.
महाराष्ट्र शासन
गृह विभाग
शासन परिपत्रक क्र. एमआयएस ०३१८/प्र.क्र.५९/राउशु-२,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २७ सप्टेंबर, २०१८.
वाचा- १) शासन परिपत्रक क्र. एफएलआर १३०२/प्र.क्र.५७/राउशु-२ दिनांक ०१.०२.२००५.
परिपत्रक
शासन परिपत्रक क्र. एफएलआर १३०२/प्र.क्र.५७ / राउशु - २ दिनांक ०१.०२.२००५ अन्वये
नमुना एफएल-३, एफएल-४, ई व ई-२ मंजूर करतेवेळेस कोणकोणत्या अटींची / बाबींची पुर्तता
झालेली आहे हे खातरजमा करण्याबाबत तपासणीसुची तयार केलेली आहे. यानुसार सदर अटींची/
बाबींची पडताळणी करून अनुज्ञप्ती मंजूर करण्याबाबत जिल्हाधिकारी यांनी जिल्हास्तरीय
समितीच्या शिफ़ारशी विचारात घेउन निर्णय घ्यावा असे निदेश देण्यात आले आहेत.
मा. मुख्यमंत्री व मा. मंत्री महोदयांच्या अध्यक्षतेखालील दिनांक २५.०४.२०१८ च्या बैठकीत
झालेल्या निर्णयानुसार रुफ टॉप धोरण व एफ़एल- ३ कम्पोसीट अनुज्ञप्ती मंजुरीबाबत
खालीलप्रमाणे सुधारित बाबींचा समावेश करण्याची बाब शासनाच्या विचाराधीन होती.
त्यानुसार शासन परिपत्रक क्र. एफ़एलआर १३०२/प्र.क्र.५७ / राउशु-२ दिनांक
०१.०२.२००५ अन्वये देण्यात आलेल्या सर्व सुचना मध्ये खालील बाबींचा समावेश करण्यात येत
आहे.
१. तारांकित मानांकन प्राप्त असलेल्या घटकाने एफएल-३ अनुज्ञप्तीकरिता अर्ज केल्यास
अथवा सध्या अस्तितवात असलेली अशी तारांकित हॉटेल अस्थापना यांना त्यांच्याकडे असलेल्या
त्यांच्या मागणीप्रमाणे सर्व रेस्टॉरंटसाठी (उपहारगृह/कॅफे/लॉऊंज/डायनर इ.) एकच कम्पोसीट
एफएल-३ अनुज्ञप्ती देण्यात यावी. अशी अनुज्ञप्ती देताना प्रत्येक रेस्टॉरंटसाठी एफएल-३
अनुज्ञप्तीसाठी जे शुल्क लागू आहे ते सर्व अनुज्ञप्त्याकरिता आकारावे. तारांकित हॉटेल
अस्थापनांनी कम्पोसीट अनुज्ञप्ती घेतली असेल तर एक रेस्टॉरंट मुख्य रेस्टॉरंट म्हणून दर्शवावे व
एफएल-३ अनुज्ञप्तीवर जेवढया अतिरिक्त अनुज्ञप्तीचे शुल्क आकारले जाईल तेवढयाअनुज्ञप्तींची
# Page 2
शासन परिपत्रक क्रमांकः एमआयएस ०३१८/प्र.क्र.५९/राउशु-२
स्वतंत्र नोंद करावी. कम्पोसीट अनुज्ञप्तीच्या अतिरिक्त क्षेत्रामध्ये Poolside Area, Banquet Hall
या क्षेत्रांचा समावेश करता येणार नाही. कम्पोसीट एफएल-३ अनुज्ञप्तीचा संयुक्त नकाशा सुध्दा
अर्जदाराकडुन घेण्यात यावा. तारांकित हॉटेल आस्थापनांकडून कम्पोसीट अनुज्ञप्ती ऐवजी
प्रत्येक क्षेत्राकरिता अनुज्ञप्ती हवी असल्यास तशी मुभा तारांकीत हॉटेल अस्थापनास असेल.
२. राज्यातील तारांकित मानांकन प्राप्त असलेल्या हॉटेल अस्थापानाच्या कम्पोसीट एफएल-३
अनुज्ञप्तीमध्ये रुफ टॉप क्षेत्राचा समावेश करावा. रुफ टॉप क्षेत्राचा विहित शुल्क आकारुन समावेश
करताना महानगरपालिकेने अथवा स्थानिक स्वराज्य संस्थेने खाद्यगृह व आवश्यक अनुज्ञप्त्या
प्रदान केल्या असल्यास, सक्षम प्राधिकरणाकडून अग्निप्रतिबंधक दाखला असल्यास अश्या क्षेत्राचा
कम्पोसीट अनुज्ञप्तीत समावेश करावा.
३. कम्पोसीट एफएल-३ अनुज्ञप्तीमध्ये अतिरिक्त क्षेत्रातील मद्य पुरवठा हा मुख्य रेस्टॉरंट मधुन
होईल. अशा कम्पोसीट एफएल-३ मधील एखादया क्षेत्रात गंभीर स्वरुपाचा नियमभंग आढळुन
आल्यास अनुज्ञप्ती मंजुरी प्राधिकारी त्या कम्पोसीट एफएल-३ विरुध्द कारवाई करताना प्रत्येक
क्षेत्राचे स्वतंत्र शुल्क वसुल केले असल्याने फक्त त्या क्षेत्रातील अनुज्ञप्ती विरुध्द कारवाई प्रस्तावित
करेल.