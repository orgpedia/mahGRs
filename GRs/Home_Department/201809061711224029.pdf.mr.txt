# Page 1
निलंबन कालावधी नियमित करण्याबाबत.
श्री. अशोक रंगनाथ सासणे, अतिरिक्त सरकारी अभियोक्ता
महाराष्ट्र शासन
गृह विभाग
शासन आदेश क्रमांक :- डीपीपी-२०१५/प्र.क्र.२०५/पोल-१०,
२ रा मजला, मंत्रालय, हुतात्मा राजगुरु चौक,
मादाम कामा मार्ग, मुंबई ४०० ०३२.
दिनांक :- ०६ सप्टेंबर, २०१८
वाचा :- १. गृह विभाग, शासन आदेश क्र. एसपीपी २००४/प्र.क्र.२१५/पोल-१०, दि.३१.०१.२००५ २. गृह विभाग, शासन अधिसूचना क्रमांक सेनिवे-२००८/प्र.क्र.२३७/पोल-१०, दि.२६.०८.२००८ ३. मा. विशेष न्यायाधीश (लाचलुचपत प्रतिबंधक) पुणे यांनी विशेष केस क्र.२१/२००६ मध्ये दिनांक ११.०६.२०१५ रोजी दिलेले आदेश.
४. संचालक, अभियोग संचालनालय, महाराष्ट्र राज्य, मुंबई यांचे पत्र क्र.सअविचौ/५४/२५७/२०१५, दि.०२.०७.२०१५.
प्रस्तावना : श्री. अशोक रंगनाथ सासणे, सेवानिवृत्त, अतिरिक्त सरकारी अभियोक्ता यांच्याविरुध्द बंडगार्डन पोलीस स्टेशन, पुणे शहर येथे गु.र.नं.३३००/२००४, लाचलुचपत प्रतिबंधक कायदा, १९८८ च्या कलम ७, १२, १३ (१) (ड) सह १३ (२) अन्वये दिनांक २०.१२.२००४ रोजी गुन्हा दाखल करुन त्यांना अटक करण्यात आली होती. उपरोक्त संदर्भ क्रमांक १ च्या शासन आदेश दिनांक ३१.०१.२००५ अन्वये त्यांना निलंबित करण्यात आले होते. प्रस्तुत प्रकरणी स्पेशल केस क्र.२१/२००६ या खटल्याचा निकाल दिनांक ११.०६.२०१५ रोजी लागला असून त्यात त्यांची मा.
विशेष न्यायालय, पुणे यांनी निर्दोष मुक्तता केली आहे. त्यामुळे श्री. अशोक रंगनाथ सासणे यांचेविरुध्द विभागीय चौकशी न करण्याचा निर्णय सक्षम प्राधिकाऱ्यांच्या स्तरावर घेण्यात आलेला आहे.
सदर प्रकरणी मा. विशेष न्यायालयाने दिलेल्या उक्त आदेशाविरुध्द मा. उच्च न्यायालय, मुंबई येथे फौजदारी अपिल क्रमांक ७७७/२०१५ दाखल करण्यात आले आहे.
श्री. अशोक रंगनाथ सासणे, सेवानिवृत्त, अतिरिक्त सरकारी अभियोक्ता यांना मा. विशेष न्यायालय, पुणे यांनी निर्दोष मुक्त केल्याने, त्यांचा दिनांक ३१.०१.२००५ ते दिनांक ३१.०७.२००८ हा निलंबन कालावधी सर्व प्रयोजनार्थ कर्तव्यकाळ म्हणून नियमित करण्याचा व सदर कालावधीत त्यांना पूर्ण दराने वेतन व भत्ते प्रदान करण्याबाबतचा प्रस्ताव सामान्य प्रशासन विभागाकडे मान्यतेकरीता पाठविण्यात आला होता. सदरच्या प्रस्तावावर सामान्य प्रशासन विभागाने त्यांचे अभिप्राय नमूद करुन विधि व न्याय विभागाचे अभिप्राय घेण्याबाबत सूचित केले होते. त्यानुसार विधि व न्याय विभागाने दिलेल्या अभिप्रायानुसार मा. उच्च न्यायालयात दाखल केलेल्या फौजदारी अर्ज
# Page 2
शासन आदेश क्रमांकः डीपीपी-२०१५/प्र.क्र.२०५/पोल-१०
क्रमांक ७७७/२०१५ वरील अंतिम निर्णयाच्या अधिन राहून श्री. अशोक रंगनाथ सासणे यांचा दिनांक ३१.०१.२००५ ते दिनांक ३१.०७.२००८ हा निलंबन कालावधी सर्व प्रयोजनार्थ नियमित करुन या कालावधीतील सर्व वेतन, भत्ते व सेवानिवृत्तीपश्चातचे लाभ मंजूर करण्यात यावेत. तथापि, अपिलावरील निर्णय शासनाच्या बाजुने लागल्यास त्यांना प्रदान केलेल्या सर्व रकमा शासनास परत करतील, असे लेखी हमीपत्र (undertaking ) श्री. अशोक रंगनाथ सासणे यांचेकडुन घेण्यात यावे., असे अभिप्राय नमूद केले आहे. त्यानुसार सदरचा कालावधी नियमित करुन श्री. अशोक रंगनाथ सासणे, सेवानिवृत्त, अतिरिक्त सरकारी अभियोक्ता यांना निवृत्तीविषयक लाभ अदा करण्याची बाब शासनाच्या विचाराधीन होती.
आदेश
श्री. अशोक रंगनाथ सासणे, अतिरिक्त सरकारी अभियोक्ता यांच्याविरुध्द बंडगार्डन पोलीस स्टेशन, पुणे शहर येथे गु.र.नं.३३००/२००४, लाचलुचपत प्रतिबंधक कायदा, १९८८ च्या कलम ७, १२, १३ (१) (ड) सह १३ (२) गुन्हा नोंदविण्यात आला होता. या प्रकरणी स्पेशल केस क्र.२१/२००६ या खटल्याचा निकाल दिनांक ११.०६.२०१५ रोजी लागला असून त्यात त्यांची मा. विशेष न्यायालय, पुणे यांनी निर्दोष मुक्तता केली आहे. त्यानुसार श्री. अशोक रंगनाथ सासणे, तत्कालीन अतिरिक्त सरकारी अभियोक्ता यांनी त्यांचा दिनांक ३१.०१.२००५ ते दिनांक ३१.०७.२००८ हा निलंबन कालावधी नियमित करण्याची विनंती शासनास केली आहे.
२. प्रस्तुत प्रकरणाच्या अनुषंगाने सामान्य प्रशासन विभाग व विधि व न्याय विभागाकडुन प्राप्त अभिप्रायांनुसार श्री. अशोक रंगनाथ सासणे, तत्कालीन अतिरिक्त सरकारी अभियोक्ता हे नियत वयोमानानुसार दिनांक ३१.०७.२००८ रोजी सेवानिवृत्त झाल्याने त्यांचा दिनांक ३१.०१.२००५ ते दिनांक ३१.०७.२००८ हा निलंबन कालावधी सर्व प्रयोजनार्थ नियमित करण्यास खालीलप्रमाणे मान्यता देण्यात येत आहेत.
(अ) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन बडतर्फी आणि सेवेतून काढुन टाकणे यांच्या काळातील प्रदाने) नियम १९८१ च्या नियम ७२ (४) मधील तरतुदींनुसार श्री. अशोक रंगनाथ सासणे यांचा दिनांक ३१.०१.२००५ ते दिनांक ३१.०७.२००८ निलंबन कालावधी सर्व प्रयोजनार्थ कर्तव्य कालावधी म्हणून नियमित करण्यात येत आहे.
ब) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन बडतर्फी आणि सेवेतून काढुन टाकणे यांच्या काळातील प्रदाने) नियम १९८१ च्या नियम ७२ (३) मधील तरतुदींनुसार श्री. अशोक रंगनाथ सासणे यांना उपरोक्त कालावधीचे वेतन व भत्ते अदा करतांना निर्वाह भत्यापोटी
अदा करण्यात आलेली रक्कम त्यातून समायोजित करण्यात यावी.
पृष्ठ ३ पैकी २
# Page 3
शासन आदेश क्रमांकः डीपीपी-२०१५/प्र.क्र.२०५/पोल-१०
क) मा. उच्च न्यायालय, मुंबई येथे दाखल केलेल्या फौजदारी अर्ज क्रमांक ७७७/२०१५ वरील अंतिम निर्णयाच्या अधिन राहून श्री. अशोक रंगनाथ सासणे यांचा दिनांक ३१.०१.२००५ ते दिनांक ३१.०७.२००८ हा निलंबन कालावधी सर्व प्रयोजनार्थ नियमित करुन या कालावधीतील सर्व वेतन, भत्ते व सेवानिवृत्तीपश्चातचे लाभ मंजूर करण्यात येत आहेत. तथापि, अपिलावरील निर्णय शासनाच्या बाजुने लागल्यास त्यांना प्रदान केलेल्या सर्व रकमा ते शासनास परत करतील, असे लेखी हमीपत्र (undertaking) श्री. अशोक रंगनाथ सासणे यांचेकडून घेण्यात यावे.
३. सदरचे आदेश शासन निर्णय वित्त विभाग क्रमांक सेनिवे-१००१/१३०/ सेवा ४ दिनांक ०२.०६.२००३ सोबतच्या परिशिष्ट - १ मधील क्रमांक ८ नुसार सक्षम प्राधिकाऱ्याच्या मान्यतेने तसेच, विधि व न्याय विभागाच्या अनौपचारीक संदर्भ क्रमांक २५/Civil/Confl.३३४/ 'A' Br., दिनांक १२.०४.२०१८ अन्वये दिलेल्या सहमतीनुसार व मान्यतेनुसार निर्गमित करण्यात येत आहेत.