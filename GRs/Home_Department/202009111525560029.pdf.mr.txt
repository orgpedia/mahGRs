# Page 1
महासमादेशकांचे कार्यालय, होमगार्ड, महाराष्ट्र राज्य, मुंबई यांच्या आस्थापनेवरील एकूण ४०३ अस्थायी पदांना मुदत वाढ मिळणेबाबत.
दि.०१/०९/२०२० ते दि.२८/०२/२०२१
महाराष्ट्र शासन
गृह विभाग
शासन निर्णय क्रमांक : एचजीएस - २०२०/प्र.क्र.६१/विशा-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : - ११ सप्टेंबर, २०२०
वाचा :- १) गृह विभाग, शासन निर्णय क्र. एचजीएस २०२०/प्र.क्र.६१/विशा-८, दिनांक २३ जून, २०२० २) वित्त विभाग, शासन निर्णय क्रमांक : पदनि-२०१६/प्र.क्र. ६/आ.पु.क., दिनांक ३१/०८/२०२० ३) महा समादेशकांचे कार्यालय, होमगार्ड, महाराष्ट्र राज्य, मुंबई यांचे पत्र क्र. मस/कार्या-२/२०२०/ ११६१, दिनांक २६/०८/२०२०
प्रस्तावना :
महासमादेशक होमगार्ड, महाराष्ट्र राज्य, मुंबई या कार्यालयाच्या आस्थापनेवरील एकूण ४०३ अस्थायी पदांना दि. ०१/०६/२०२० ते दि. ३१/०८/२०२० पर्यंत संदर्भ क्रमांक १ येथील शासन निर्णय दि. २३/०६/२०२० अन्वये मुदतवाढ देण्यात आली होती. सदर मुदतवाढ दि. ३१/०८/२०२० रोजी संपली आहे. वित्त विभाग दिनांक ३१/०८/२०२० च्या शासन निर्णयान्वये आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दिनांक ०१/०९/२०२० ते दि.२८/०२/२०२१ पर्यंत मुदतवाढ देण्याचे अधिकार प्रशासकीय विभागांना देण्यात आले आहेत. तसेच कोणत्याही परिस्थितीत कार्यालयांच्या आस्थापनेवरील मंजूर पदांचा आढावा घेऊन, सुधारित आकृतीबंधास उच्चस्तरीय समितीची मान्यता घेणे आवश्यक आहे. त्याअनुषंगाने सुधारित आकृतिबंधाचा प्रस्तावावर कार्यवाही चालू आहे. यास्तव महासमादेशक होमगार्ड, महाराष्ट्र राज्य, मुंबई या कार्यालयाच्या आस्थपनेवरील एकूण ४०३ अस्थायी पदांना दि. ०१/०९/२०२० ते दि.२८/०२/२०२१ पर्यंत मुदतवाढ देण्याची बाब शासनाच्या विचाराधीन होती. त्यास अनुसरून शासन खालीलप्रमाण निर्णय घेत आहे.
शासन निर्णय :
महासमादेशक होमगार्ड, महाराष्ट्र राज्य, मुंबई या कार्यालयाच्या आस्थापनेवरील सोबतच्या “प्रपत्र अ” मध्ये नमूद एकूण ४०३ अस्थायी पदांना दिनांक ०१/०९/२०२० ते दि.२८/०२/२०२० पर्यंत मुदतवाढ देण्यात येत आहे.
२. या पदांवर होणारा खर्च मागणी क्र. ब-१ मुख्य लेखा शिर्ष “२०७० - इतर प्रशासनिक सेवा (१०७) होमगार्ड (२०७००२८१) ०१ वेतन” या लेखाशिर्षाखाली वर्ग करण्यात यावा व सदरचा खर्च वित्तीय वर्षासाठी मंजूर अर्थसंकल्पिय अनुदानातुन भागविण्यात यावा.
# Page 2
शासन निर्णय क्रमांक: एचजीएस - २०२०/प्र.क्र.६१/विशा-८
३. हा शासन निर्णय वित्त विभाग क्रमांक पदनि-२०१६/प्र.क्र.८/१६ आ.पु.क., दिनांक ३१/०८/२०२० अन्वये अस्थायी पदांना मुदतवाढ देण्याबाबत प्रशासकीय विभागास प्रदान केलेल्या अधिकारास अनुसरुन निर्गमित करण्यात येत आहे.
# Page 3
# Page 4