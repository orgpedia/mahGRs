# Page 1
आदिवासी घटक कार्यक्रमांतर्गत आदिवासी क्षेत्रात एस.टी.
डेपोचे विकास, बांधकाम, दुरुस्ती या योजनेअंतर्गत सन २०२० - २१ करीता निधी विरतण.
महाराष्ट्र शासन
गृह विभाग
शासन निर्णय क्र.एसटीसी-११२०/प्र.क्र.३८१/परि-१
हुतात्मा राजगुरु चौक, मादाम कामा मार्ग,मंत्रालय, मुंबई - ४०० ०३२.
दिनांक : ३० मार्च, २०२१.
वाचा : १) आदिवासी विकास विभाग, शासन निर्णय क्र. बीयुडी-२०२१/प्र.क्र.५२/का-६, दि.३०.०३.२०२१.
२) महाव्यवस्थापक (बांधकाम), महराष्ट्र राज्य मार्ग परिवहन महामंडळ यांचे पत्र क्र. राप/स्थाअ/कामे/३०६६, दि.०५.११.२०२०.
शासन निर्णय : आदिवासी विकास विभाग, मंत्रालय, मुंबई यांच्या दि.३०.०३.२०२१ च्या शासन निर्णयान्वये सन २०२०-२१ या आर्थिक वर्षाकरीता आदिवासी उपयोजनेअंतर्गत आदिवासी क्षेत्रातील राज्य परिवहन महामंडळाच्या बसस्थानकांचे आधुनिकीकरण या योजनेअंतर्गत मागणी क्र. टी-५, ३०५५, मार्ग परिवहन, पंचवार्षिक योजनांतर्गत योजना, ०० - मार्ग परिवहन, ७९६ - जनजाती क्षेत्र उपयोजना, (०१) (०१) आदिवासी क्षेत्रात एस.टी.डेपोचे विकास, बांधकाम, दुरुस्ती (३०५५ ००४३), ३१- सहाय्यक अनुदाने (वेतनेतर) या उद्दीष्टाखाली सन २०२०-२१ मध्ये रु.६३२.०० लाख इतका निधी अर्थसंकल्पीत आहे.
वित्त विभागाने गृह (परिवहन ) विभागाच्या प्रस्तावास अनुसरुन सन २०२०-२१ करीता अर्थसंकल्पीत तरतूदींच्या ३३ टक्के मर्यादेत निधी वितरणास मान्यता देण्यात आली आहे. त्यानुषंगाने आदिवासी विकास विभागाने (३०५५००४३), ३१- सहाय्यक अनुदाने या बाबीखाली गडचिरोली येथे चालक प्रशिक्षण केंद्र विभागीय कार्यालयासह बांधणे रु.८०.०० लाख, पांढरकवडा चालक प्रशिक्षण केंद्राचे नुतनीकरण रु.५१.५६ लाख व चिखलदरा, जि.अमरावती येथील बसस्थानकाचे आधुनिकीकरण रु.७७.०० लाख असे एकूण रु.२०८.५६ लाख इतका निधी (रुपये दोन कोटी आठ लाख छपन्न हजार फक्त ) प्रशासकीय विभाग म्हणून अपर मुख्य सचिव (परिवहन), गृह विभाग, मंत्रालय, मुंबई यांना अर्थसंकल्पीय निधी वितरण प्रणालीवर (BEAMS) वितरीत करण्यास मंजूरी प्रदान केली आहे.
२. वरीलप्रमाणे निधी वितरीत करण्यासाठी परिवहन आयुक्त, महाराष्ट्र राज्य, मुंबई यांना प्राधिकृत करण्यात येत असून त्यांच्या कार्यालयातील आहरण व संवितरण अधिकारी यांनी सदर रक्कम आहरित करुन महाराष्ट्र राज्य मार्ग परिवहन महामंडळ यांना अदा करण्याची कार्यवाही करावी.
# Page 2
शासन निर्णय क्रमांक: एसटीसी-११२०/प्र.क्र.३८१/परि-१
३. हा शासन निर्णय आदिवासी विकास विभागाच्या अनौपचारीक संदर्भ क्र.०१/का-६, दि.२२.०१.२०२१ अन्वये प्राप्त झालेल्या सहमतीने निर्गमित करण्यात येत आहे.