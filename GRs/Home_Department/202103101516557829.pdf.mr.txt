# Page 1
नक्षलग्रस्त भागातील सुरक्षा विषयक योजना (S.R.E.) निधी उपलब्ध करुन देण्याबाबत.
महाराष्ट्र शासन
गृह विभाग
शासन निर्णय क्रमांक- एनएएक्स-१११९/प्र.क्र.२२५ / विशा- १ ब,
दुसरा मजला, हुतात्मा राजगुरु चौक,
मादाम कामा मार्ग, मंत्रालय, मुंबई - ४०० ०३२.
दिनांक- १० मार्च, २०२१.
वाचा १. शासन निर्णय गृह विभाग क्र.- एनएएक्स-०५१९/प्र.क्र.१०१/विशा- १ ब, दि. २८/८/२०१९.
२. शासन निर्णय गृह विभाग क्र.- एनएएक्स-०५१९/प्र.क्र.१०१/विशा- १ ब, दि. १६/३/२०२० ३. शासन निर्णय गृह विभाग क्र. - एनएएक्स-१११९/प्र.क्र.२२५/विशा- १ ब, दि. १२/११/२०२०.
४. पोलीस महासंचालक, महाराष्ट्र राज्य, मुंबई यांचे अ.शा. पत्र क्र.- पोमसं/२१-अ/१९५/SRE Scheme/६०/२०१९, दि. २६/२/२०२१.
प्रस्तावना नक्षलग्रस्त भागातील सुरक्षा विषयक खर्च योजनेअंतर्गत ४०% राज्य हिश्श्यापोटी सन २०२० च्या पावसाळी अधिवेशनात रु. १३७७.९७ लक्षची पूरक मागणी मंजूर करण्यात आली होती. त्यापैकी वित्त विभागाच्या मान्यतेने ५०% च्या मर्यादेत रु. ६,८८,९८,५००/- इतका निधी वितरीत करण्यात आला आहे.
उर्वरित निधी पोलीस महासंचालक, महाराष्ट्र राज्य, मुंबई/ विशेष पोलीस महानिरीक्षक, नक्षलविरोधी अभियान, नागपूर यांना उपलब्ध करुन देण्याची बाब शासनाच्या विचाराधीन होती.
शासन निर्णयः नक्षलग्रस्त भागातील सुरक्षा विषयक खर्च (Security Related Expenditure) योजनेअंतर्गत राज्याने केंद्र शासनास ४०% राज्य हिश्श्यापोटी सादर केलेल्या रु. १३७७.९७ लक्षच्या आराखड्यापैकी केंद्राने रु. १२७७.९६ लक्षचा आराखडा मंजूर केला आहे. केंद्र शासनास पाठविलेल्या आराखड्यानुसार सादर केलेली रु. १३७७.९७ लक्षची पूरक मागणी मंजूर झाली असून त्यापैकी ५०% च्या मर्यादेत रु. ६,८८,९८,५००/- इतका निधी वितरीत करण्यात आला आहे. नक्षलग्रस्त भागासाठी सन २०२०-२१ या आर्थिक वर्षासाठी मंजूर केलेला कार्यक्रम राबविण्यासाठी केंद्र शासनाने मंजूरी दिलेल्या आराखड्यापैकी उर्वरित रक्कम रु. ५,८८,९७,५००/- इतक्या रक्कमेच्या (अक्षरी रुपये पाच कोटी अठ्ठयाऐंशी लक्ष सत्त्याण्णव हजार पाचशे मात्र) रकमेच्या खर्चास शासन मंजूरी देण्यात येत आहे.
२. सदर मंजूरी खालील अटींच्या अधीन राहून देण्यात येत आहे: (अ) ज्या प्रयोजनासाठी निधी वितरीत केला आहे त्याच प्रयोजनासाठी खर्च करण्यात यावा.
(ब) सदर रक्कम संकीर्ण देयकांवर काढता येणार नाही. तसेच पुनर्विनियोजनही करता येणार नाही. त्यामुळे सदर निधी दि. ३१/३/२०२१ पूर्वी खर्च करण्याची जबाबदारी पोलीस महासंचालक, महाराष्ट्र राज्य, मुंबई/विशेष पोलीस महानिरीक्षक नक्षल विरोधी अभियान, नागपूर यांची राहील.
# Page 2
शासन निर्णय क्रमांकः एनएएक्स-१११९/प्र.क्र.२२५/विशा- १ ब,
३. यासाठीचा खर्च मागणी क्र.- बी-१, २०५५, पोलीस (००) १०९ जिल्हा पोलीस (००) (१६) नक्षलग्रस्त भागातील सुरक्षा विषयक खर्च, (४०% राज्य हिस्सा) (कार्यक्रम), ५० इतर खर्च (२०५५ A १८६) या लेखाशीर्षाखाली मंजूर झालेल्या निधीतून करण्यात यावा.
४. सदर शासन निर्णय वित्त विभागाच्या सहमतीने व त्यांच्या अनौपचारीक संदर्भ क्र.- १५१/२०२१/व्यय-७, दि. ८/३/२०२१ अन्वये प्राप्त झालेल्या मान्यतेनुसार निर्गमित करण्यात येत आहे.