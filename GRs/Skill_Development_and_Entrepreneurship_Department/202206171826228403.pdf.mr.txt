# Page 1
कालानुरूप बदलणाऱ्या तंत्रज्ञान / कौशल्यांस
अनुसरुन आवश्यक कौशल्यवृद्धीकरिता राज्यात “कौशल्य श्रेणी वर्धन धोरण” राबविणेबाबत..........
महाराष्ट्र शासन
कौशल्य, रोजगार,उद्योजकता व नाविन्यता विभाग,
शासन निर्णय क्रमांक कौविउ-२०२१/प्र.क्र.१२९/कौशल्य-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १७ जून, २०२२
संदर्भ : १. कौशल्य विकास व उद्योजकता विभाग, शासन निर्णय क्रमांक कौविउ -२०१५/प्र.क्र.१२२/ रोस्वरो- १ दिनांक ०२/०९/२०१५.
२. महाराष्ट्र राज्य कौशल्य विकास सोसायटी यांचेकडील पत्र क्र. जा.क्र. MSSDS / कौशल्य वर्धन/२०२०-२१/१९१३ दिनांक २९ डिसेंबर, २०२१
प्रस्तावना :
देशाच्या सामाजिक व आर्थिक विकासामध्ये “रोजगार व स्वयंरोजगार निर्मिती" हा घटक केंद्रबिंदू असून मानव विकास निर्देशांकातील सर्वात महत्वाचा भाग आहे. जागतिकीकरणामध्ये कालानुसार बदलणाऱ्या नवीन तंत्रज्ञानामुळे रोजगार व स्वयंरोजगाराच्या स्वरुपात मोठ्या प्रमाणात बदल होत असून त्यास अनुसरुन “कौशल्य अभ्यासक्रम” व “जॉब रोल्स” यामध्येही बदल होत आहेत.
२. वेगाने बदलणाऱ्या तंत्रज्ञान आणि कौशल्यांमुळे औद्योगिक आस्थापनांना अद्ययावत कौशल्ये असणाऱ्या कर्मचाऱ्यांचा पुरवठा अपुरा पडत आहे. शाश्वत स्वयंरोजगार आणि अद्ययावत कौशल्यपूर्ण रोजगारासाठी आवश्यक असणाऱ्या कालसुसंगत व अद्ययावत कौशल्यवृद्धीकरिता “कौशल्य श्रेणी वर्धन” धोरण राबविण्याची बाब शासनाच्या विचाराधीन होती.
शासन निर्णय
राज्यातील युवक / युवतींना रोजगार व स्वयंरोजगाराच्या शाश्वत संधी उपलब्ध व्हाव्यात म्हणून कालानुरुप बदलणाऱ्या तंत्रज्ञान आणि कौशल्यांस अनुसरुन कौशल्यवृद्धीकरिता “कौशल्य श्रेणी वर्धन” धोरण राबविण्यास या शासन निर्णयान्वये मान्यता देण्यात येत आहे.
२. सदर “कौशल्य श्रेणी वर्धन” धोरणाची पार्श्वभूमी उद्दिष्टये, लक्ष्य लाभार्थी व त्यांची पात्रता, अभ्यासक्रम, अंमलबजावणी, खर्चाचे नियम आणि आर्थिक बाबी, प्रशिक्षणाचे मॉडेल, गतिशिलता तसेच अपेक्षित परिणाम इत्यादी बाबी सोबतच्या मसुद्यामध्ये समाविष्ट केल्यानुसार राहणार आहेत.
# Page 2
शासन निर्णय क्रमांकः कौविउ-२०२१/प्र.क्र.१२९/कौशल्य-१
३. सदर धोरणाच्या अंमलबजावणीसाठी आयुक्त, कौशल्य विकास, रोजगार व उद्योजकता आयुक्तालय तथा मुख्य कार्यकारी अधिकारी, महाराष्ट्र राज्य कौशल्य विकास सोसायटी, मुंबई यांना “देखरेख, सनियंत्रण व अंमलबजावणी अधिकारी” म्हणून घोषित करण्यात येत आहे. मुख्य कार्यकारी अधिकारी, महाराष्ट्र राज्य कौशल्य विकास सोसायटी, मुंबई हे या कार्यक्रमाच्या फलनिष्पत्तीबाबतचा त्रैमासिक आढावा घेतील व याबाबतचा अहवाल शासनास सादर करतील तसेच विभाग प्रमुखाच्या मान्यतेने यासंदर्भातील मार्गदर्शक सूचना/तत्त्वे महाराष्ट्र राज्य कौशल्य विकास सोसायटी, मुंबई यांचेकडून वेळोवेळी निर्गमित करण्यात येतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17