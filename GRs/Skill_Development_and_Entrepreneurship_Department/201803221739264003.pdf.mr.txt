# Page 1
"करिअर विषयक साहित्य, अभ्यासिका व वेबसाईट विकास" या योजनेंतर्गत सन २०१५-१६ मध्ये संचालनालयाच्या वेबसाईटच्या प्रसिध्दीसाठी दूरदर्शन व आकाशवाणी केंद्रामधून केलेल्या जाहिरात खर्चास प्रशासकीय व वित्तीय मान्यता देण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्र. कौविउ-२०१६/प्र.क्र.९२/रोस्वरो-१
दुसरा मजला, हुतात्मा राजगुरू चौक,
मादाम कामा मार्ग, मंत्रालय, मुंबई-४०० ०३२.
दिनांक :- २२ मार्च, २०१८
वाचा: १) कौशल्य विकास व उद्योजकता विभाग शासन निर्णय क्र. रोस्वरो-२००७/ प्र.क्र.३०/ रोस्वरो-१, दि. ०३ जानेवारी, २००८.
२) कौशल्य विकास, रोजगार व उद्योजकता संचालनालय यांचे पत्र क्र. कौविरोउसं-११ (ग्रंथालय अभ्यासिका)/जाहिराती/(प्र.क्र.०५/१५)/८६०१, दि. १७/०६/२०१६.
प्रस्तावना : रोजगाराच्या संधीची माहिती व मार्गदर्शन बेरोजगार उमेदवारांना उपलब्ध होण्यासाठी तसेच जिल्हा मार्गदर्शन केंद्रात येणा-या बेरोजगारांना विविध व्यवसाय मार्गदर्शन साहित्य स्पर्धा परीक्षांची माहिती देणारी पुस्तके, मासिके इत्यादी उपलब्ध करून देण्यासाठी या विभागाने संदर्भाधीन क्र. १ येथील दिनांक ०३/०१/२००८ च्या शासन निर्णयान्वये "करिअर विषयक साहित्य, अभ्यासिका व वेबसाईट विकास" ही योजनांतर्गत योजना सुरू केली आहे. सदर शासन निर्णयातील प्रपत्र - अ मधील परिच्छेद (क) (३) मध्ये "वेबसाईटला प्रसिध्दी देणे" ही बाब अंतर्भूत असल्याने, महारोजगार या वेबपोर्टलची जाहिरात दूरदर्शन व आकाशवणी केंद्रामधून सन २०१५-१६ मध्ये करण्यात आली होती. या जाहिरातीच्या खर्चास प्रशासकीय व वित्तीय मान्यता देण्याबाबत संचालनालयाने त्यांच्या संदर्भाधीन क्र. २ च्या दिनांक १७/०६/२०१६ च्या पत्रान्वये विनंती केली होती. सदर विनंतीच्या अनुषंगाने दूरदर्शन व आकाशवणी केंद्रामधून केलेल्या जाहिरातीच्या खर्चास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय: करिअर विषयक साहित्य, अभ्यासिका व वेबसाईट विकास या योजनेंतर्गत योजनेत सन २०१५-१६ मध्ये संचालनालयाच्या "महारोजगार" या वेबसाईटच्या प्रसिध्दीसाठी दूरदर्शन व आकाशवणी केंद्रामधून केलेल्या जाहिरातीसाठी झालेल्या रुपये ६,६७,४३०/- (रुपये सहा लाख सदुसष्ट हजार चारशे तीस फक्त) च्या खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
२. वरील खर्च मागणी क्रमांक झेड-ए-१, २२३० कामगार व सेवायोजन, ०२-सेवायोजन, ००१ संचालन व प्रशासन, (०१) (०३) सेवायोजन कार्यालय, ग्रंथालय सदृष्य अभ्यासिका निर्माण करणे, लेखाशिर्ष २२३० १५५५, २६ जाहिरात व प्रसिध्दी या लेखाशिर्षाखाली सन २०१७-१८ या आर्थिक वर्षात उपलब्ध असलेल्या तरतुदीतून भागविण्यात यावा.
# Page 2
शासन निर्णय क्रमांकः कौविउ-२०१६/प्र.क्र.९२/रोस्वरो-१
३. प्रस्तुत शासन निर्णय वित्त विभाग, शासन निर्णय क्र. विअप्र-२०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ अन्वये निर्गमित केलेल्या वित्तीय अधिकार नियमपुस्तिका, १९७८ मधील भाग-पहिला, उपविभाग-दोन, अ. क्र.८, नियम क्रमांक १७ अन्वये प्रशासनिक विभागास प्रदान करण्यात आलेल्या अधिकारानुसार तसेच माहिती व जनसंपर्क महासंचालनालयाच्या दिनांक ३१/०३/२०१७ व वित्त विभागाच्या अनौपचारिक संदर्भ क्रमांक ६८/ व्यय-६, दिनांक १७/०३/२०१८ अन्वये मिळालेल्या सहमतीनुसार निर्गमित करण्यात येत आहे.