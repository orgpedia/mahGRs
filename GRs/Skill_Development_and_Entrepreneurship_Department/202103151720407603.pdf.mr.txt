# Page 1
कायम स्वयं अर्थसहाय्यित खाजगी कौशल्य विद्यापीठाचे प्रस्ताव/प्रकल्प अहवालाची तपासणी करण्यासाठी छाननी समिती गठीत करणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२१/प्रक्र.२७/ उद्योजकता
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १५ मार्च, २०२१.
वाचा:- कौशल्य विकास, रोजगार व उद्योजकता विभाग, शासन निर्णय क्र.कौविउ-२०२१/ प्र.क्र.१४/२०२१/उद्योजकता, दिनांक ०५.०२.२०२१.
प्रस्तावना:
राज्यात कायम स्वयंअर्थसहाय्यित तत्वावर खाजगी कौशल्य विद्यापीठाची स्थापना करण्याची
तरतूद करण्यासाठी, त्यांच्या कामकाजाचे विनियमन करण्यासाठी आणि त्यांचेशी संबंधित किंवा
तद्नुषंगिक बाबींसाठी तरतूद करण्याकरिता मार्गदर्शक सूचना दि.०५ फेब्रुवारी, २०२१ रोजीच्या शासन निर्णयान्वये निर्गमित करण्यात आलेल्या आहेत. त्यानुषंगाने विविध संस्थांकडून/प्रायोजक मंडळांकडून कायम स्वयंअर्थसहाय्यित खाजगी कौशल्य विद्यापीठाची स्थापना करण्यासाठी शासनास प्रकल्प
अहवाल प्राप्त होत आहेत. शासनास प्राप्त होणा-या प्रस्तावांची छाननी करण्यासाठी, मार्गदर्शक
सूचनांमधील कलम ७ मधील तरतूदीनुसार समिती गठीत करणे शासनाच्या विचाराधीन होते.
शासन निर्णय :
कायम स्वयंअर्थसहाय्यित तत्वावर खाजगी कौशल्य विद्यापीठ स्थापन करण्यासंदर्भात शासनास
प्राप्त होणा-या संस्थांच्या / प्रायोजक मंडळांच्या सविस्तर प्रकल्प अहवालांची छाननी करण्यासाठी खालीलप्रमाणे छाननी समिती गठीत करण्यात येत आहे.
----------------------------------------------------------------------
| अ.क्र. |  | सदस्याचे नाव व पदनाम | समितीतील स्थान |
|  |  | अपर मुख्य सचिव/सचिव कौशल्य विकास, रोजगार व उद्योजकता विभाग | अध्यक्ष |
|  |  | अपर मुख्य सचिव, (वित्त), वित्त विभाग | सदस्य |
|  |  | अपर मुख्य सचिव, (नियोजन), नियोजन विभाग | सदस्य |
| x |  | अपर मुख्य सचिव, (महसूल), महसूल व वन विभाग | सदस्य |
| ५ |  | प्रधान सचिव (उद्योग), उद्योग, ऊर्जा व कामगार विभाग | सदस्य |
----------------------------------------------------------------------
# Page 2
शासन निर्णय क्रमांकः कौविउ-२०२१/प्रक्र.२७/उद्योजकता
----------------------------------------------------------------------------------------------------------
| ६ | शासनाने नामनिर्देशित केलेले एक विद्यापीठ कुलगुरु |
|  | (१) | डॉ. राजन वेळूकर, माजी कुलगुरु, मुंबई विद्यापीठ | सदस्य |
|  | शासनाने नामनिर्देशित केलेले कौशल्य विकास क्षेत्रातील दोन (२) विख्यात विद्वान, संशोधक किंवा तज्ञ व्यक्ती |
|  | (१) | डॉ. एन.बी. पासलकर, सेवानिवृत्त संचालक, तंत्र शिक्षण संचालनालय | सदस्य |
|  | (२) | डॉ. श्रीकांत पाटील, पुणे | सदस्य |
|  | कौशल्य विकास, रोजगार व उद्योजकता विभागातील उप सचिव या दर्जापेक्षा कमी नसलेला अधिकारी |
|  | (9) | सह सचिव/उप सचिव (उद्योजकता), कौशल्य विकास, रोजगार वउद्योजकता विभाग | सदस्य सचिव |
----------------------------------------------------------------------------------------------------------
छाननी समितीचे अध्यक्ष, कौशल्य विकास क्षेत्रातील सखोल ज्ञान व अनुभव असलेल्या तज्ञ व्यक्तीला निमंत्रित सदस्य म्हणून समितीच्या बैठकीला आमंत्रित करु शकतील. तथापि, छाननी समितीमधील निमंत्रित सदस्यास मतदानाचा अधिकार असणार नाही.
सदर समितीतील अशासकीय सदस्यांचा कार्यकाळ हा शासन निर्णय निर्गमित झाल्याच्या दिनांकापासून दोन वर्षाचा राहील.
२. छाननी समितीमार्फत खालीलप्रमाणे कामकाज पाहिले जाईल: १. शासनास प्राप्त झालेल्या सर्व प्रस्तावांची तपासणी शासनाने निर्धारित केलेल्या मार्गदर्शक सूचनांनुसार करावी. शासनाने निर्गमित केलेल्या स्वयं अर्थसहाय्यित विद्यापीठ स्थापनेसाठीच्या मार्गदर्शक सूचनांच्या परिच्छेद ६ मध्ये नमूद केलेल्या बाबींच्या अनुषंगाने तपासणी करावी.
२. समितीस मार्गदर्शक सूचनांच्या परिच्छेद ७ (७.४) मधील तरतूदीनुसार प्रायोजक मंडळाकडून अन्य माहिती मागविता येईल.
३. समितीस, सविस्तर प्रकल्प अहवालात उणीवा आढळल्यास त्याबाबत बदल सुचविता येतील आणि संबंधित प्रायोजक मंडळाने विनिर्दिष्ट कालावधीत त्यावर विचार करुन त्यांचे अनुपालन करण्याबाबत संबंधित प्रायोजक मंडळास कळविता येईल.
४. समितीने प्राप्त अर्जाची तपासणी करुन त्याबाबतचा अहवाल अध्यक्षांच्या समवेत बैठकीच्या
दिनांकापासून दोन महिन्यांच्या कालावधीत शासनास सादर करतील.
५. सविस्तर प्रकल्प अहवालाची सारांश पत्रिका (Summary Sheet) तयार करावी.
पृष्ठ ३ पैकी २
# Page 3
शासन निर्णय क्रमांकः कौविउ-२०२१/प्रक्र.२७/उद्योजकता