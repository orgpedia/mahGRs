# Page 1
LWE अंतर्गत औद्योगिक प्रशिक्षण संस्था तसेच कौशल्य विकास केंद्र यांच्या बांधकामाचे सनियंत्रणासाठी समिती गठीत करण्याबाबत...
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : संकिर्ण ११११/२०१९/प्र.क्र.३६/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ जुलै, २०१९.
प्रस्तावना -
राज्यात डावी कडवी आघाडी (LWE) बाधीत क्षेत्रात युवकांना कौशल्य प्रशिक्षण देण्याच्या उपक्रमांतर्गत केंद्र शासनाकडून १००% अनुदान व भांडवली खर्चासाठी ७५:२५ या प्रमाणात अनुदान देण्याची योजना आहे. या अंतर्गत राज्यातील गडचिरोली व गोंदिया जिल्ह्यांचा अंतर्भाव करण्यात आलेला आहे. या जिल्ह्यातील आय. टी. आय. / कौशल्य विकास केंद्र (SDC) च्या बांधकामाचा दर्जा सनियंत्रित करण्यासाठी सनियंत्रण समिती (Monitoring Committee) स्थापन करण्याचे निदेश केंद्र शासनाने प्रस्तावित केलेले आहे. या अनुषंगाने राज्यस्तरीय सनियंत्रण समिती स्थापन करण्याचे प्रस्तावित आहे.
शासन निर्णय :
राज्यात डावी कडवी आघाडी (LWE) बाधीत क्षेत्रात युवकांना कौशल्य प्रशिक्षण देण्याच्या उपक्रमांतर्गत केंद्र शासनाकडून १००% अनुदान व भांडवली खर्चासाठी ७५:२५ या प्रमाणात अनुदान देण्याची योजना आहे. या अंतर्गत राज्यातील गडचिरोली व गोंदिया जिल्ह्यांचा अंतर्भाव करण्यात आलेला आहे. या जिल्ह्यातील आय.टी.आय. / कौशल्य विकास केंद्र (SDC) च्या बांधकामाचा दर्जा सनियंत्रित करण्यासाठी सनियंत्रण समिती (Monitoring Committee) खालीलप्रमाणे गठीत करण्यासाठी प्रतिनिधी नामनिर्देशित करण्यात येत आहेत:
बांधकाम दर्जा सनियंत्रित करण्यासाठी राज्य सनियंत्रण समिती
१. अ.मु.स./ प्रधान सचिव, कौशल्य विकास व उद्योजकता विभाग - चेअरमन.
२. मुख्य अभियंता, सार्वजनिक बांधकाम प्रादेशिक विभाग, नागपूर - बांधकाम केलेल्या इमारतींचा दर्जा तपासणेसाठी.
३. मुख्य अभियंता (विद्युत) - विद्युतीकरण केलेल्या कामाचा दर्जा तपासणेसाठी.
४. संचालक,व्यवसाय शिक्षण व प्रशिक्षण - समितीचे सचिव व समन्वयक.
राज्य सनियंत्रण समिती मार्फत या योजनांतर्गत होणाऱ्या बांधकामाचा दर्जा तपासण्याबाबत दर महिन्याला आढावा घेण्यात येईल.
# Page 2
शासन निर्णय क्रमांकः संकिर्ण ११११/२०१९/प्र.क्र.३६/व्यशि-२