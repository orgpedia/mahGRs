# Page 1
शासन शुध्दीपत्रक - शासकीय औद्योगिक प्रशिक्षण संस्थांमधील पीपीपी योजनेंतर्गत उपलब्ध जागांवर तसेच खाजगी औद्योगिक प्रशिक्षण संस्थांमध्ये केंद्रीय ऑनलाईन पध्दतीने प्रवेश घेणाऱ्या सामाजिक व शैक्षणिकदृष्टया मागास व खुल्या प्रवर्गातील (आर्थिकदृष्टया दुर्बल घटक) विद्यार्थ्यांकरीता “व्यवसाय प्रशिक्षण शुल्क प्रतिपूर्ती" योजनेस मान्यता देणेबाबत.
महाराष्ट्र शासन
कौशल्य विकास, रोजगार व उद्योजकता विभाग,
शासन शुद्धीपत्रक क्रमांक आयटीसी-२२१७/प्र.क्र.९९/व्यशि-३,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १५ मार्च, २०२१.
वाचा:- कौशल्य विकास, रोजगार व उद्योजकता विभाग, शासन निर्णय क्रमांकः आयटीसी-२२१७/प्र.क्र.९९/ व्यशि-३, दिनांक २९ मे, २०१९.
शासन शुद्धीपत्रक :
शासन निर्णय दिनांक २९ मे, २०१९ मधील पान क्र.४,मुद्दा क्र.२ मधील ३ पुढीलप्रमाणे आहे.
शासकीय औद्योगिक प्रशिक्षण संस्थेमधील पीपीपी योजनेअंतर्गत गठीत करण्यात आलेली संस्था व्यवस्थापन समिती व खाजगी औद्योगिक प्रशिक्षण संस्थेच्या बँक खात्यामध्ये विद्यार्थ्यांच्या व्यवसाय प्रशिक्षण शुल्काच्या अनुज्ञेय प्रतिपूर्तीची रक्कम आपले सरकार महाडीबीटी पोर्टल किंवा व्यवसाय शिक्षण व प्रशिक्षण संचालनालयामार्फत विकसित करण्यात येणाऱ्या स्किल वॉलेट या संकल्पनेच्या माध्यमातून जमा करण्यात येईल. संबंधित संस्था व्यवस्थापन समिती / खाजगी औद्योगिक प्रशिक्षण संस्था शासनाने विहित केलेल्या प्रशिक्षण शुल्कामधून व्यवसाय प्रशिक्षण शुल्क प्रतिपुर्तीची अनुज्ञेय रक्कम वजा जाता उर्वरित प्रशिक्षण शुल्क संबंधित विद्यार्थ्यांकडून स्वीकारू शकतील.
ऐवजी
शासन निर्णय दिनांक २९ मे, २०१९ मधील पान क्र.४, मुद्दा क्र.२ मधील ३ मध्ये पुढीलप्रमाणे सुधारणा करण्यात येत आहे. विद्यार्थ्यांच्या व्यवसाय प्रशिक्षण शुल्काच्या अनुज्ञेय प्रतिपूर्तीची रक्कम आपले सरकार महाडीबीटी पोर्टल किंवा व्यवसाय शिक्षण व प्रशिक्षण संचालनालयामार्फत विकसित करण्यात येणाऱ्या स्किल वॉलेट या संकल्पनेच्या माध्यमातून दोन हप्त्यांमध्ये लाभार्थी विद्यार्थ्यांस देण्यात येईल. सक्षम प्राधिकारी याकडून पहिला हप्ता हा संबंधित शैक्षणिक वर्षातील ऑक्टोबर महिन्याच्या पहिल्या आठवड्यापर्यंत व उर्वरित दुसरा हप्ता फेब्रुवारी अखेरपर्यंत लाभार्थ्यांच्या आधार संलग्न बँक खात्यात जमा करण्यात येईल. तथापि उपरोक्त मुदतीपूर्वी औद्योगिक प्रशिक्षण संस्थांनी सदर योजनेअंतर्गत विद्यार्थ्यांचा अनुज्ञेय असणाऱ्या प्रशिक्षण शुल्क प्रतिपूर्ती ची रक्कम ही संबंधित विद्यार्थ्यांकडून प्रवेशाच्या वेळी आगाऊ स्वरूपात घेऊ नये व व तसेच संबंधित पात्र लाभार्थी विद्यार्थ्यांना वरील प्रमाणे DBT द्वारे अनुज्ञेय प्रतिपूर्ती ची रक्कम ही त्यांनी त्यांच्या औद्योगिक प्रशिक्षण संस्थेस शुल्कापोटी तात्काळ अदा करावी व याची सर्वस्वी जबाबदारी ही संबंधित विद्यार्थ्याची असेल. संबंधित संस्था व्यवस्थापन समिती / खाजगी औद्योगिक प्रशिक्षण संस्था शासनाने विहित केलेल्या प्रशिक्षण पृष्ठ २ पैकी १
# Page 2
शासन शुद्धीपत्रक क्रमांकः आयटीसी-२२१७/प्र.क्र.९९/व्यशि-३,
शुल्कामधून व्यवसाय प्रशिक्षण शुल्क प्रतिपुर्तीची अनुज्ञेय रक्कम वजा जाता उर्वरित प्रशिक्षण शुल्क संबंधित विद्यार्थ्यांकडून स्विकारू शकतील, असे वाचण्यात यावे.