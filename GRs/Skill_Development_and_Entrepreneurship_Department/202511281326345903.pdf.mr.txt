# Page 1
व्यवसाय शिक्षण योजनेच्या दर्जात्मक
नियोजनासाठी राज्य पातळीवर स्थापन
केलेली शिखर परिषद व जिल्हा कार्यकारी
समिती रद्द करणे बाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय, क्र. आयटीआय-२०२५/प्र.क्र.२४१/व्यशि-३
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दि. २८ नोव्हेंबर, २०२५
वाचा :- १. उच्च व तंत्र शिक्षण विभाग, महाराष्ट्र राज्य यांचे शासन निर्णय क्र. व्हीओसी-
००७/(१५४/०७)/व्यशि-३ दिनांक ११ ऑक्टोबर, २००७
२. कौशल्य विकास व उद्योजकता विभाग, महाराष्ट्र राज्य यांचे शासन निर्णय क्र. कौविउ-
२०१५/प्र.क्र. १९०/प्रशा-१ दिनांक ०२ सप्टेंबर, २०१५
३. उच्च व तंत्रशिक्षण विभाग, शासन निर्णय क्र. संकीर्ण-३३१५/प्र.क्र.१७/व्यशि-३ दि. १४ मे,२०१५
४. कौशल्य विकास व उद्योजकता विभाग, महाराष्ट्र राज्य यांचे शासन निर्णय क्र. आयटीसी-
२२१७/प्र.क्र.२३२/व्यशि-३ दिनांक ०७ फेब्रुवारी, २०१८ व दिनांक २३ मे, २०१९
५. सहसचिव, महसूल व वन विभाग यांचे पत्र क्र. समिती२०२५/प्र.क्र.१५२/पुनर्रचना दि.३१ ऑक्टोबर, २०२५
प्रस्तावना :-
शालेय शिक्षण ते महाविद्यालयीन क्रमिक अभ्यासक्रमाला व्यावसायिक शिक्षणाची जोड देणे,
व्यवसाय शिक्षण व परीक्षा मंडळ व तंत्रशिक्षण मंडळ यांच्या कार्यक्षेत्राबाहेरच्या क्षेत्रात देखील व्यावसायिक
अभ्यासक्रमाची व्याप्ती वाढवणे तसेच या सर्व प्रक्रियेमध्ये प्रथितयश औद्योगिक/व्यापारी संस्थांचा सक्रीय
सहभाग घेणे या बाबींकरीता वाचा येथील क्र. १ येथील दिनांक ११ ऑक्टोबर २००७ चे शासन निर्णया-
नूसार राज्य स्तरावर शिखर परिषद व जिल्हा स्तरावर जिल्हा कार्यकारी समिती गठीत करण्यात आली
आहे. वाचा येथील क्र. २ अन्वये व्यवसाय शिक्षण व प्रशिक्षण संचालनालय हे उच्च व तंत्र शिक्षण
विभागातून कौशल्य विकास व उद्योजकता विभागाकडे हस्तांतरीत झाले आहे.
२. महाराष्ट्र शासन राजपत्र, दि. २० जानेवारी २०२२ अन्वये महाराष्ट्र राज्य कौशल्य व्यवसाय शिक्षण
व प्रशिक्षण मंडळ स्थापन करण्यात आले आहे. औद्योगिकरणातील वाढ, बदलते तंत्रज्ञान, सामाजिक व
आर्थिक बदल इत्यादींमुळे मंडळाच्या अभ्यासक्रमांत कालानुरुप सुधारणा तसेच वाढ करुन सद्यस्थितीत
मंडळामार्फत विविध गटातील ६ महिने, १ वर्ष व २ वर्ष कालावधीचे अंशकालीन व पूर्णवेळ स्वरुपाचे
अभ्यासक्रम राबविण्यात येत आहेत.
उच्च व तंत्रशिक्षण विभागाच्या दिनांक १४.५.२०१५ च्या शासन निर्णयानुसार राज्यातील शासकीय
व खाजगी औद्योगिक प्रशिक्षण संस्थांकरीता प्रवेशनियमावली व प्रशिक्षण शुल्क नियमावलीस प्रशासकीय
मान्यता देण्यात आली आहे. कौशल्य विकास व उद्योजकता विभाग शासन निर्णय दिनांक ०७.०२.२०१८
व दिनांक २३.५.२०१९ नुसार कायम विना अनुदानित तत्वावर खाजगी आयटीआय सुरु करणे व विद्यमान
खाजगी औद्योगिक प्रशिक्षण संस्थेत नवीन व्यवसाय सुरु करण्याच्या कार्यपध्दतीस मान्यता देण्यात आली
आहे.
# Page 2
शासन निर्णय क्रमांकः आयटीआय-२०२५/प्र.क्र.२४१/व्यशि-३
उपरोक्त संस्थांव्दारे व्यवसायाचे नियमन करण्यात येत असल्याने वाचा येथील क्र.१ दिनांक ११
ऑक्टोबर, २००७ नूसार मा. मंत्री, उच्च व तंत्र शिक्षण विभाग यांच्या अध्यक्षतेखाली गठीत राज्य शिखर
परिषद व जिल्हाधिकारी यांच्या अध्यक्षतेखाली गठीत जिल्हा कार्यकारी समिती याचे प्रासंगिकत्व व
आवश्यकता कालबाय झाल्याचे दिसून येते. यास्तव सदर शासन निर्णयातील उक्त राज्य शिखर परिषद
व जिल्हा कार्यकारी समिती रद्द करण्याची बाब शासनाच्या विचाराधीन होती.
शासन निर्णय :-
उच्च व तंत्र शिक्षण विभाग,शासन निर्णय दिनांक ११ ऑक्टोबर, २००७ अन्वये व्यवसाय शिक्षण
योजनेच्या दर्जात्मक नियोजनासाठी राज्य पातळीवर मा. मंत्री, उच्च व तंत्र शिक्षण यांच्या अध्यक्षतेखालील
गठीत राज्य शिखर परिषद व जिल्हाधिकारी यांचे अध्यक्षतेखालील गठीत जिल्हा कार्यकारी समिती रद्द
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3