# Page 1
संचालक व्यवसाय शिक्षण व प्रशिक्षण संचालनालय, महाराष्ट्र राज्य यांच्या अधिपत्याखालील वर्ग ३ व वर्ग ४ ची काल्पनिक पदे निर्माण करून सदर पदे बाह्य यंत्रनेमार्फत भरण्याकरीता सन २०२२-२३ या आर्थिक वर्षाकरीता मंजुर पदावर येणारा खर्चास प्रशासकीय मान्यता देण्याबाबत.
महाराष्ट्र शासन
कौशल्य रोजगार, उद्योजकता व नाविन्यता विभाग,
शासन निर्णय क्रमांक: संकीर्ण-११११/प्र.क्र.१०२/२०१९/व्यशि-४, भाग-२
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : १७ जून, २०२२.
संदर्भ:- १. वित्त विभाग, शासन निर्णय क्र. विअप्र/प्र.क्र.३०/२०१३/विनिमय,दि.१७.०४.२०१५ २. कौशल्य, रोजगार, उद्योजकता व नाविन्यता विभाग शासना निर्णय क्र. संकीर्ण ११११/ प्र.क्र.१०२/१९/व्यशि-४, दि. ०३.०६.२०२१ ३. कौशल्य, रोजगार, उद्योजकता व नाविन्यता विभाग शासन शुध्दीपत्रक क्र. संकीर्ण ११११/ प्र.क्र.१०२/१९/ व्यशि-४, दि.१३.१०.२०२१ ४. कौशल्य, रोजगार, उद्योजकता व नाविन्यता विभाग शासन पुरकपत्र क्र. संकीर्ण ११११/ प्र.क्र.१०२/१९/ व्यशि-४, दि.१९.०१.२०२२ ५. संचालक व्यवसाय शिक्षण व प्रशिक्षण यांचे क्र.आस्था-०४/खर्च प्रशासकीय मान्यता/ २०२२/५३८, दि.०६.०५.२०२२ प्रस्तावना :
संचालक, व्यवसाय शिक्षण व प्रशिक्षण संचालनालय यांच्या अधिपत्याखाली वर्ग ३ व वर्ग-४ या संवर्गातील ५० काल्पनिक पदे निर्माण करण्यास शासनाने संदर्भ क्र. २ अन्वये मान्यता देण्यात आलेली आहे. सदर बाह्य यंत्रणेमार्फत भरण्यात आलेल्या पदांकरिता सन २०२२-२३ या आर्थिक वर्षाकरिता पदावर येणा-या खर्चास प्रशासकीय मान्यता देण्याबाबत संदर्भ क्र. ५ अन्वये विनंती करण्यात आलेली आहे. त्यानुसार सदर खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
संचालक, व्यवसाय शिक्षण व प्रशिक्षण संचालनालय यांच्या अधिपत्याखालील औद्योगिक प्रशिक्षण संस्था याकरिता वर्ग ३ व वर्ग-४ या संवर्गातील ५० काल्पनिक पदे निर्माण करण्यास मान्यता देण्यात आली आहे. त्यांच्या मानधनावर / कामावर येणा-या खर्चास या शासन निर्णयाद्वारे प्रशासकीय खर्चास मंजूरी देण्यात येत आहे.
२. या पदांवर येणारा खर्च “ अ) मागणी क्र. ZA-०२, २२३० कामगार व सेवायोजन, (०२) कारागीरांचे तांत्रिक व व्यावसायिक प्रशिक्षण (०२) (०१) कारागिरांचे तांत्रिक व व्यावसायिक प्रशिक्षण (अनिवार्य) २२३० ए ०३१ कंत्राटी सेवा (१०), ब) मागणी क्र.ZA.०२, २२०३, तंत्र शिक्षण १०८ (०१) (०१) व्यवसाय शिक्षण परिक्षा मंडळ (महाराष्ट्र राज्य कौशल्य विकास मंडळ ) (१०) कंत्राटी सेवा (२२०३३३५३), क) मागणी क्र.
ZA-०२, २२०३. तंत्र शिक्षण,००१, संचालन व प्रशासन (०१) संचालक व्यवसाय शिक्षण व प्रशिक्षण (०१) (०१) संचालक व्यवसाय शिक्षण व प्रशिक्षण अनिवार्य ( १० ) कंत्राटी सेवा (२२०३३३७१)” या लेखाशिर्षाखाली खर्च टाकण्यात येऊन, सन २०२२-२३ या आर्थिक वर्षातील मंजुर असलेल्या तरतुदीतून भागविण्यात यावा.
# Page 2
शासन निर्णय क्रमांकः संकीर्ण-११११/प्र.क्र.१०२/२०१९/व्यशि-४, भाग-२
३. वित्तिय अधिकार नियम पुस्तिका १९७८ भाग पहीला उपविभाग १ ते५ नुसार प्रदान करण्यात आलेल्या वित्तिय अधिकार प्रत्यार्पित करण्यात आले आहेत. त्यानुसार वित्त विभाग शासन निर्णय दिनांक १७/०४/२०१५ मधील भाग पहिला उपविभाग चार मधील अनुक्रमांक ११ नियम क्रमांक ११ नुसार "बाह्य यंत्रणेकडून करुन घेण्यात येणाऱ्या कामाचा खर्च मंजुर करणे" याद्वारे प्रशासकीय विभागातील विभाग प्रमुखास अधिकार प्रदान करण्यात आले आहेत. त्यानुसार सदर आदेश निर्गमित करण्यात येत आहे.