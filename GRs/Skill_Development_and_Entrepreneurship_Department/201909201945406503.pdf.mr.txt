# Page 1
व्यवसाय शिक्षण व प्रशिक्षण संचालनालय व अधिनस्त कार्यालयांतील गट-क व गट-ड संवर्गातील कर्मचा यांच्या नियतकालीक/विशेष विनंती/विभागीय बदल्या ह्या ऑनलाईन (Computerised) पद्धतीने राबविण्याच्या कार्यपद्धतीस मान्यता देण्याबाबत...
महाराष्ट्र शासन
कौशल्य विकास व उद्योजकता विभाग
शासन निर्णय क्रमांकः संकिर्ण-११११/प्र.क्र.२४/१९/व्यशि-५,
मंत्रालय, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २० सप्टेंबर, २०१९.
वाचा : १) सन २००६ चा महाराष्ट्र अधिनियम क्र.२१, महाराष्ट्र शासन राजपत्र, दिनांक १२.०५.२००६.
२) महाराष्ट्र राज्य शासकीय कर्मचा-यांच्या बदल्यांचे विनियमन आणि शासकीय कर्तव्ये पार पाडताना होणा-या विलंबास प्रतिनिबंध अधिनियम-२००५ (शासन अधिसूचना आणि पृष्ठांकन, सामान्य प्रशासन विभाग, क्र.एसआरव्ही- २००४/प्र.क्र.१५/०४/१२, दिनांक २५.०५.२००६.) ३) शासन परिपत्रक, सामान्य प्रशासन विभाग, क्र. एसआरव्ही- २०१४/मुस-४/प्र.क्र.३७९/१२, दिनांक ११.०२.२०१५.
४) शासन निर्णय, कौशल्य विकास व उद्योजकता विभाग, क्र. आयटीआय-२०१५/प्र.क्र.६९/व्यशि-३, दिनांक २२.०३.२०१६.
५) शासन निर्णय, सामान्य प्रशासन विभाग, क्र.एसआरव्ही- २०१७/प्र.क्र.४१५/कार्यासन-१२, दिनांक ०९.०४.२०१८.
६) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्र.४/आस्था २/ऑ.ब.प्र./२०१८-१९/१६५४, दिनांक २८.१२.२०१८.
७) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्र.४/आस्था २ / ऑनलाईनबदलीप्रक्रिया/२०१९/२८८, दिनांक २२.०२.२०१९.
प्रस्तावना : महाराष्ट्र शासकीय कर्मचा-यांच्या बदल्यांचे विनियमन आणि शासकीय कर्तव्य पार पाडतांना होणा या विलंबास प्रतिबंध अधिनियम २००५, दि. १ जुलै, २००६ पासून अंमलात आलेला आहे. महाराष्ट्र शासकीय कर्मचा-यांच्या बदल्यांचे विनियमन अधिनियम २००५ नुसार कर्मचा-यांच्या बदलीबाबत सर्व समावेशक व समानीकरणाचे तत्व राबविणे आवश्यक आहे. यासंदर्भात कर्मचा-यांची, लोकप्रतिनिधीकडून प्राप्त होणारी निवेदने, एकाच जिल्हात किंवा एकाच ठिकाणी वारंवार पदस्थापनेची मागणी इत्यादी बाबी लक्षात घेऊन बदली अधिनियमाची अंमलबजावणी करतांना विभागामध्ये प्रशिक्षणाच्या दृष्टीने प्रशासकीय अडचणी उद्भवत आहेत.
यास्तव प्रशासनात पारदर्शकता आणण्यासाठी तसेच प्रशिक्षणार्थी व विद्यार्थ्यांचे हित, प्रशासकीय सोय, लोकहितास्तव कर्मचा-यांच्या बदल्या करतांना सर्वांना समान न्याय देणारे बदली बाबतचे धोरण असणे आवश्यक आहे. संस्थामध्ये प्रशिक्षणाकरीता शिक्षकीय व शिक्षकेत्तर कर्मचारी उपलब्ध नसल्यास प्रशिक्षणासंबधी पेचप्रसंग निर्माण होऊ शकतो. त्यामुळे जास्तीत जास्त संस्था कार्यालयात कर्मचारी पदे उपलब्ध करुन देण्यात येऊन, उपलब्ध भरलेल्या पदांचे योग्य नियोजन, सेवाचे समानीकरण करण्याचे धोरण प्रस्तावित आहे. असे धोरण राबविण्यासाठी कार्यालये/औद्योगिक प्रशिक्षण संस्थेमधील / शासकीय तंत्र माध्यमिक शाळांमधील गट-क ते गट-ड संवर्गातील रिक्त पदे विचारात घेऊन सदर कर्मचा-यांची नियतकालीक/विशेष विनंती/विभागीय बदली प्रक्रीया संगणकीय पध्दतीने (ऑनलाईन) राबविण्याबाबत संचालक, व्यवसाय शिक्षण व प्रशिक्षण यांनी सादर केलेल्या प्रस्तावानुसार बदलीसाठी ऑनलाईन कार्यपध्दती अवलंबविण्यास मान्यता प्रदान करण्याची बाब शासनाच्या विचाराधीन होती.
# Page 2
शासन निर्णय क्रमांक: संकिर्ण-११११/प्र.क्र.२४/१९/व्यशि-५,
शासन निर्णयः
उपरोक्त पार्श्वभूमीवर व्यवसाय शिक्षण व प्रशिक्षण संचालनालय व अधिनस्त कार्यालयांतील गट-क व गट-ड संवर्गातील कर्मचा-यांच्या नियतकालीक/ विशेष विनंती/ विभागीय बदल्या ह्या ऑनलाईन (Computerised) पद्धतीने राबविण्याच्या खालील कार्यपद्धतीस या शासन निर्णयान्वये मान्यता देण्यात येत आहे:
टप्पा-१: १.१ रिक्त पदांची यादी घोषित करणे:- व्यवसाय शिक्षण व प्रशिक्षण संचालनालय, मुख्य कार्यालय तसेच प्रादेशिक कार्यालयांनी त्यांचे अधिपत्याखालील कार्यालये/औदयोगिक प्रशिक्षण संस्था/ शासकीय तंत्र माध्यमिक शाळा व अन्य संस्थामधील प्रत्येक संवर्गातील प्रत्यक्ष रिक्त पदे व त्या दिनदर्शिका वर्षातील (Calender Year) मे महिन्या अखेरपर्यंत रिक्त होणारी संभाव्य पदे (सर्वसाधारण बदल्यामुळे रिक्त होणारी पदे/सेवानिवृत्ती/राजीनामा/पदोन्नती इत्यादी कारणामुळे रिक्त होणारी पदे) विचारात घेऊन एकूण रिक्त पदांची यादी प्रतिवर्ष मार्च महिन्यामध्ये प्रसिद्ध करावी.
१.२ रिक्त जागांचे समाणीकरण धोरण अवलंबविणे:-अधिकारी/कर्मचा-यांची मागणी ही सर्वसाधारण शहरी भागात असल्याने शहरी भागातील संस्थांमधील रिक्त पदांची संख्या कमी तर अवघड, आदिवासी क्षेत्रातील रिक्त पदांची संख्या जास्त प्रमाणात आढळून येते. त्यामुळे ग्रामिण, अवघड, आदिवासी क्षेत्रातील प्रशिक्षणार्थ्यांना प्रशिक्षणापासून वंचित रहावे लागते. शासन निर्णय सा.प्र.वि.क्र.एसआरव्ही-२०१७/प्र.क्र.४१५/कार्यासन १२, दि. ०९ एप्रिल, २०१८ या शासन निर्णयात नमुद केल्याप्रमाणे आदिवासी, अवघड क्षेत्रातील, नक्षलग्रस्त भागातील महत्त्वाच्या सर्व जागा भरण्याची कार्यवाही करणे अपेक्षित आहे. त्याप्रमाणे सदर भागातील रिक्त जागा भरून प्रथमत: “निरंक”करण्यात येईल. उर्वरित संस्थामधून बदलीने पदस्थापना करण्याच्या रिक्त जागांची यादी प्रसिध्द करण्यात येईल. असे करतांना सर्व संस्थामधून रिक्त जागांचे प्रमाण समान राखण्याची दक्षता घेण्यात येईल.
टप्पा-२ २.१ बदलीपात्र गट-“क” ते गट-“ड” कर्मचा-यांच्या याद्या प्रसिध्द करणे :- मुख्य कार्यालय तसेच बदलीपात्र अधिकारी/शिक्षकीय/शिक्षकेतर कर्मचा-यांच्या (सर्वसाधारण तसेच अवघड क्षेत्र) याद्या प्रसिध्द करण्यात येतील. याद्या प्रसिध्द झाल्यानंतर ७ दिवसात संबंधित सहसंचालक, प्रादेशिक कार्यालय यांचेकडे याद्यांमधील दुरुस्तीसाठी संबंधित अधिकारी/शिक्षकीय/शिक्षकेतर व गट-ड मधील कर्मचा-यांना आक्षेप नोंदविता येईल. या अर्जावर संबधीत कार्यालयाच्या आस्थापना विभागातील पर्यवेक्षीय अधिकाऱ्याने पुढील ७ दिवसात निर्णय द्यावा. संबंधीत कार्यालयातील आस्थापना विभागातील पर्यवेक्षीय अधिकाऱ्याने घेतलेल्या निर्णयावर संबंधित कर्मचा-याचे समाधान न झाल्यास त्याबाबतचे अपिल त्याच विभागातील/कार्यालयातील सहसंचालकांना/संचालकांना लगेचच करता येईल. अपिल करण्याचा कालावधी ५ दिवसांचा असेल. सदर अपिलावर संचालक, मुख्य कार्यालय / सहसंचालक, प्रादेशिक कार्यालय यांनी दिलेला निर्णय अंतिम राहिल.
२.२ बदलीस पात्र कर्मचाऱ्यांचे यादीचे विभाजन :- बदलीस पात्र कर्मचाऱ्यांच्या यादीचे विभाजन करुन अवघड क्षेत्रातील बदलीपात्र व बिगर अवघड क्षेत्रातील बदलीपात्र कर्मचाऱ्यांच्या दोन स्वतंत्र याद्या प्रसिध्द करण्यात येतील व त्यानंतर बिगर अवघड क्षेत्रातील म्हणजेच अवघड क्षेत्र वगळून उर्वरीत क्षेत्रात कार्यरत असणाऱ्या व बदलीस पात्र असणाऱ्या कर्मचाऱ्यांची स्वतंत्र यादी प्रसिध्द करण्यात येईल.
पृष्ठ ६ पैकी २
# Page 3
शासन निर्णय क्रमांक: संकिर्ण-११११/प्र.क्र.२४/१९/व्यशि-५,
२.३ बदलीपात्र कर्मचाऱ्यांची प्रतिवर्ष ३१ मार्चपुर्वी माहिती सामान्य प्रशासन विभाग, शासन निर्णय क्रमांक-एसआरव्ही-२०१७/प्र.क्र.४१५/कार्यासन १२ दि.९ एप्रिल, २०१८ मधील परिशिष्ट-१ मधील टप्पा क्र.०२ मध्ये नमूद केल्यानुसार प्राप्त करुन घेण्यात येईल.
२.४ गट-“क” ते गट- “ड” बदलीसाठी पसंतीक्रम घेणे:- बदलीपात्र गट-“क” ते गट-"ड" कर्मचाऱ्याकडून विभागातील १० संस्था/कार्यालयांचे पसंतीक्रम मागविण्यात येतील. तथापि बदलीपात्र गट-“अ” (तां/अतां) ते गट-“ड”कर्मचाऱ्यांना पसंतीक्रमानुसार बदली आदेश देणे मात्र बंधनकारक नाही.
२.५ गट-“क” ते गट-“ड”कर्मचारी दि.३० जून रोजी ३ वर्षे पूर्ण किंवा त्यापेक्षा जास्त सेवाकाळ होतील अशा कर्मचा-यांना बदलीपात्र ठरविण्यात येईल.
२.६ उपरोक्त प्रमाणे बदलीपात्र अधिकारी/कर्मचा-यांची संवर्ग निहाय व व्यवसाय निहाय यादी प्रसिध्द केल्यानंतर रिक्त जागा घोषित करण्यात येईल, त्यानुसार प्रथम ग्रामीण, आदिवासी, अवघड क्षेत्रातील रिक्त जागा प्राधान्याने भरण्यात येतील.
२.७ बदलीपात्र अधिकारी/कर्मचाऱ्यांचे दोन प्रकार राहतील यामध्ये १) विनंती बदलीने पदस्थापना ( Transfer By Request ) व २) बदली पात्र कर्मचारी ( Transfer Under Considaration ), अशा सर्व अधिकारी कर्मचाऱ्यांना विकल्प सादर करणे आवश्यक राहील. यामधील ज्या अधिकारी/कर्मचाऱ्यांने त्यांचा पदावधी/कार्यकाळ अवघड क्षेत्र, नक्षलग्रस्त भाग, आदिवासी क्षेत्रात पुर्ण केला आहे तसेच विशेष विनंती बदली, ( Transfer By Request ) बदलीपात्र कर्मचाऱ्यांच्या ठिकाणी पदस्थापनेची विनंती केली आहे, अशा अधिकारी/कर्मचाऱ्यांस बदलीपात्र कर्मचाऱ्यांच्या ठिकाणी बदलीसाठी प्राधान्यक्रम देण्यात येईल व बदलीपात्र कर्मचाऱ्यांची ( Transfer Under Consideration) त्यांच्या विकल्पानुसार बदली करण्यात येईल.
२.८ विभागातील संस्थामधील व्यवसाय निहाय शिक्षकीय व शिक्षकेत्तर रिक्त पदांची संख्या विचारात घेऊन रिक्त पदांची टक्केवारी सर्वसाधारण संस्थामधून समान राहील. यात आदिवासी/अवघड/नक्षलग्रस्त भागातील संस्था वगळण्यात येईल, याची शहानिशा बदलीस सक्षम असणाऱ्या प्राधिका-याकडून करण्यात येईल.
२.९ ज्या विभागात संस्थांच्या संख्येपेक्षा शिल्पनिदेशकांची संख्या जास्त असेल तेथे प्रत्येक संस्थेत एक शिल्पनिदेशकाचे पद भरण्यात येईल. त्यानंतर विभागातील सर्वात जास्त तुकड्या उपलब्ध असलेल्या संस्थेत दुसरा शिल्पनिदेशक भरण्यात येईल. उदा. विभागातील संस्थेत वीजतंत्री व्यवसायाचे जास्तीत जास्त ६ तुकड्या उपलब्ध असल्यास सर्व संस्थेत एक शिल्पनिदेशक पद भरण्यात आल्यानंतर ६ तुकड्या असलेल्या संस्थेत दुसरा शिल्पनिदेशक भरण्यात येईल.
त्यानंतर ज्या संस्थांमध्ये ५ तुकड्या आहेत. तिथे दुसरे पद भरण्यात येईल.
२.१० तसेच ज्या विभागात शिल्पनिदेशकांची संख्या एकूण संस्थांच्या संख्येपेक्षा कमी असेल, तिथे व्यवसायाचे गट तयार करण्यात येऊन, ज्या संस्थेत व्यवसाय निदेशकांची संख्या कमी आहे, त्या संस्थांमधील जास्त तुकडयांचा विचार करुन तिथे एक शिल्पनिदेशक प्रथमत: उपलब्ध करुन देण्यात येईल आणि उर्वरित संस्थांमध्ये व्यवसाय अभ्यासक्रमांचे गट तयार करण्यात येईल. उदा.
फिटर- वेल्डर, टर्नर-मशिनिस्ट, इलेक्ट्रीशियन-वायरमन, इलेक्ट्रॉनिक्स-आयटीईएसएम इत्यादी गट करुन गटातील व्यवसायासाठी एक शिल्पनिदेशक उपलब्ध करुन देण्यात येईल.
२.११ शासकीय तांत्रिक विद्यालयामधील पूर्णवेळ शिक्षक, पूर्णवेळ शिक्षक (प्रात्यक्षिक) या दोन्ही पदावर पदस्थापना करणे शक्य नसल्यास, यापैकी किमान एका पदावर शिक्षक उपलब्ध करुन देण्यात येईल, ते ही शक्य नसल्यास २ तुकड्यामध्ये एक शिक्षक देण्यात येईल.
पृष्ठ ६ पैकी ३
# Page 4
शासन निर्णय क्रमांक: संकिर्ण-११११/प्र.क्र.२४/१९/व्यशि-५,
२.१२ शासकीय तांत्रिक विद्यालयामध्ये पूर्णवेळ शिक्षक, पूर्णवेळ शिक्षक (प्रात्यक्षिक) किमान एक शिक्षक उपलब्ध करुन देण्यात येईल, ते ही शक्य नसल्यास द्विलक्षी, उच्च माध्यामिक व्यवसाय अभ्यासक्रमाचे गट पाडण्यात येतील. समान अभ्यासक्रमाचे, समान व्यवसायाचे गट पाडण्यात येऊन २ अभ्यासक्रमाचे मिळून एक शिक्षक देण्यात येईल.
२.१३ प्रत्येक कार्यालयात / संस्थामध्ये किमान एक लिपिकवर्गीय कर्मचारी उपलब्ध करुन देण्यात येईल. विभागातील सर्व संस्थां/कार्यालयामध्ये किमान एक लिपिकवर्गीय कर्मचारी उपलब्ध करुन दिल्यानंतर प्रशासकीय सोयीनुसार किंवा मंजूर पदांच्या संख्येनुसार जादाचा कर्मचारी उपलब्ध करुन देण्यात येईल.
२.१४ संस्थेत भांडारपाल, सहायक भांडारपाल, भांडार लिपिक या पदनामाची सर्व पदे भरण्यापेक्षा प्रत्येक संस्थेत भांडाराशी संबंधित किमान एक कर्मचारी राहिल या प्रमाणे प्राधान्याने पदे भरण्यात येईल.
२.१५ शासकीय तंत्र माध्यमिक शाळेत व्यवसायनिहाय, व्ही-२, व्ही-३ अभ्यासक्रम निहाय एक निदेशक प्रथमत: उपलब्ध करुन देण्यात येईल. तसेच सहायक अधिव्याख्याता, सहायक अभियांत्रिकी अधिक्षक या २ पदांपैकी एक पद प्राधान्याने भरण्यात येईल. तसेच दोन्ही पदे भरण्यापूर्वी प्रत्येक संस्थेमध्ये किमान एक पद भरले असल्याची खात्री करण्यात येईल.
२.१६ महाराष्ट्र शासन बदली अधिनियम २००५ व अधिसुचना व वेळोवेळी निर्गमित केलेले शासन निर्णय, परिपत्रके तसेच सामान्य प्रशासन विभाग, शासन निर्णय क्रमांक-एसआरव्ही २०१७/प्र.क्र.४१५/कार्यासन १२ दि. ९ एप्रिल, २०१८ मधील समुपदेशनाव्दारे सर्वसाधारण बदल्याबातच्या धोरणाची काटेकोरपणे अंमलबजावणी करण्यात येईल.
टप्पा-३ :- विशेष संवर्ग बदली याद्या तयार करणे अधिकारी/कर्मचाऱ्याचे गंभीर स्वरुपाचे आजारपण, अपंग, विधवा/परितक्त्या, पती-पत्नी एकत्रिकरण इत्यादीकरिता प्राधान्यक्रमानुसार शासनाने वेळोवेळी निर्गमित केलेल्या शासन निर्णयानुसार प्राधान्यक्रम ठरवून बदलीसंदर्भात कार्यवाही करण्यात येईल.
टप्पा-४:- नागरी सेवा मंडळास सादर करावयाच्या याद्या टप्पा १ ते ३ चे एकत्रिकरण करुन नागरी सेवा मंडळास सादर करावयाच्या याद्या उपरोक्त प्राधान्यक्रमांच्या अनुक्रमानुसार कर्मचा-यांची त्या त्या प्राधान्यक्रमातील ज्येष्ठतेनुसार यादी तयार करुन त्यासमोर त्यांच्या पसंतीक्रमाची व यापूर्वी केलेल्या सेवा ठिकाणांची माहिती दर्शविणारी यादी तयार करुन सादर करण्यात येईल.
टप्पा-५ :- समुपदेशनाव्दारे बदलीपूर्वी नागरी सेवा मंडळाने विचारात घ्यावयाचे मुद्दे “शासकीय कर्मचा-यांच्या बदल्यांचे विनियम करण्यासाठी आणि शासकीय कर्तव्य पार पाडताना होणा-या विलंबास प्रतिबंध अधिनियम, २००५” (सन २००६ चा अधिनियम क्र.२१) विचारात घेऊन त्यानुसार बदल्या करताना खालील बाबींची दक्षता घेण्यात येईल.
५.१ बदल्या अवघड क्षेत्र व सर्वसाधारण क्षेत्र या सेवाज्येष्ठता यादीमधील कर्मचाऱ्यांमधून करावयाच्या आहेत.
५.२ बदल्या ज्या स्तरावर सेवाजेष्ठता यादी ठेवण्यात येते त्याच स्तरावर करण्यात याव्यात.
५.३ सर्वसाधारण बदल्या करताना बदली कायद्यामधील तरतूदींचा भंग होणार नाही याची दक्षता घेण्यात यावी.
५.४ सर्व विभागातील रिक्ते पदे समप्रमाणात भरावीत तसेच अवघड क्षेत्रातील रिक्त पदे प्राथम्याने भरण्यात यावीत.
पृष्ठ ६ पैकी ४
# Page 5
शासन निर्णय क्रमांकः संकिर्ण-११११/प्र.क्र.२४/१९/व्यशि-५,
५.५ एकूण रिक्त पदांची यादी, बदलीपात्र कर्मचा-यांचा पसंतीक्रम, बदलीपात्र कर्मचा-यांनी यापूर्वी कोणकोणत्या ठिकाणी शासकीय सेवा केली आहे, बदलीपात्र कर्मचा-यांचा प्राधान्यक्रम इत्यादी बाबी विचारात घेण्यात याव्यात.
५.६ ज्या कर्मचाऱ्यांस बदलीपात्रतेच्या दिवशी सेवानिवृत्तीस १ वर्षे शिल्लक आहे अशा कर्मचा-यांची प्रशासकीय बदली करण्यात येऊ नये, तथापी संबंधित कर्मचा-याच्या सेवानिवृत्तीस १ वर्षापेक्षा कमी कालावधी शिल्लक असताना सर्वसाधारण बदलीस पात्र असल्यास व त्याने त्याच्या पसंतीच्या ठिकाणी बदली मागितली असल्यास त्यास प्राधान्य द्यावे.
५.७ अधिकारी/कर्मचारी एखाद्या विशिष्ट कामासाठी आवश्यक ती तांत्रिक अर्हता प्राप्त करीत असेल व त्या पदासाठी योग्य असा बदली कर्मचारी तात्काळ उपलब्ध नसेल तेव्हा कमाल एक वर्षाकरीता पदावधी वाढविता येईल किंवा एखादा कर्मचारी एखाद्या प्रकल्पावर काम करीत असेल व तो प्रकल्प पुर्णतेच्या शेवटच्या टप्प्यात असेल आणि त्याला तेथून काढून घेतल्यास प्रकल्प वेळेत पूर्ण होणे धोक्यात येणार असेल तेव्हा कमाल एक वर्षाकरीता पदावधी वाढविता येईल.
५.८ अवघड क्षेत्रातील बदलीपात्र कर्मचा-याने, त्याची बदलीच्या ठिकाणाहून बदली न करण्याची विनंती केल्यास संबंधित कर्मचा-याची त्या ठिकाणाहून बदली न करता कार्यरत पदावर त्यांना मुदतवाढ देण्यात यावी. मात्र, मुदतवाढ देण्यापूर्वी संबंधित कर्मचा-याने त्या ठिकाणी समाधानकारक काम केले असून त्याच्या कामाबाबत कोणतीही तक्रार नाही, याची खात्री बदली प्राधिकरणाने करणे आवश्यक राहील. अशी मुदतवाढ जास्तीत जास्त ५ वर्षाच्या सेवाकालावधीपर्यंत राहील. ५ वर्षापेक्षा अधिक सेवाकालावधी होत असल्यास संबंधित कर्मचा यांची ज्या पदावर कार्यरत आहे, त्या पदावरुन पुढील सर्वसाधारण बदल्यांच्या वेळी बदली करण्यात यावी.
५.९ कोणत्याही अधिकारी/कर्मचा-यांने बदली संदर्भात राजकीय दबाव वापरल्यास महाराष्ट्र नागरी सेवा ( वर्तणूक) नियम, १९८१ मधील नियम २३ चा भंग केला म्हणून ती कृती शिस्तभंगाच्या कारवाईस पात्र राहील.
टप्पा ६:- समुपदेशनाव्दारे बदली संदर्भात नागरी सेवा मंडळाने अनुसरावयाची कार्यवाही सामान्य प्रशासन विभाग, शासन निर्णय क्रमांक-एसआरव्ही २०१७/प्र.क्र.४१५/कार्यासन १२, दि.९ एप्रिल, २०१८ मधील टप्पा क्र.५ मध्ये नमूद केलेल्या कार्यपध्दती नुसार करण्यात येईल.
गट- “अ” ते “ब” (तां/अतां) संदर्भातील सर्व बदल्या संदर्भातील कार्यवाही शासन स्तरावरुन पार पाडण्यात येईल. तथापि, सदर प्रक्रिया पार पाडण्यासाठी उपरोक्त कार्यपध्दतीचा अवलंब करुन शासनास बदली संदर्भातील आवश्यक तो प्रस्ताव संचालनालयामार्फत ऑनलाईन प्रणालीमार्फत सादर करण्यात यावा.
२. व्यवसाय शिक्षण व प्रशिक्षण संचालनालय व अधिनस्त कार्यालयांतील गट-क व गट-ड संवर्गातील कर्मचा-यांच्या नियतकालीक / विशेष विनंती/ विभागीय बदल्या ह्या ऑनलाईन (Computerised) पद्धतीने करण्यासाठी उपरोक्त कार्यपद्धती राबविण्याची जबाबदारी संचालक, व्यवसाय शिक्षण व प्रशिक्षण, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांची राहील.
३. सदर कार्यपद्धती राबवून बदल्या करताना महाराष्ट्र राज्य शासकीय कर्मचा-यांच्या बदल्यांचे विनियमन आणि शासकीय कर्तव्ये पार पाडताना होणा-या विलंबास प्रतिबंध अधिनियम-२००५ तसेच यानुषंगाने वेळोवेळी निर्गमित करण्यात आलेल्या शासन निर्णय / परिपत्रक यांमधील तरतूदींची काटेकोरपणे अंमलबजावणी करण्याची दक्षता घेण्यात यावी.
पृष्ठ ६ पैकी ५
# Page 6
शासन निर्णय क्रमांक: संकिर्ण-११११/प्र.क्र.२४/१९/व्यशि-५,
४. व्यवसाय शिक्षण व प्रशिक्षण संचालनालयात सर्वंकष ई-प्रशासन प्रणाली विकसित करण्यास संदर्भ क्र.४ येथील शासन निर्णयानुसार मान्यता देण्यात आलेली असून संचालनालयाचे दैनंदिन, प्रशासनिक, शैक्षणिक, वित्तीय व लेखा बाबी हाताळण्यासाठी प्रणाली विकसित करण्याचा समावेश आहे. तसेच सदर प्रणाली मे.तस्लिमा कॉर्पोरेशन, बंगलोर यांचेमार्फत राबविण्यास प्रकल्प अंमलबजावणी समितीच्या दि.२७.०४.२०१७ च्या बैठकीत मान्यता देण्यात आलेली आहे. त्यानुसार ऑनलाईन बदलीची प्रक्रिया सदर प्रणालीद्वारे मे.तस्लिमा कॉर्पोरेशन, बंगलोर यांचेमार्फत राबविण्यात यावी.
सदर ऑनलाईन बदलीची कार्यपद्धती राबविण्यासाठी आवश्यक खर्च "व्यवसाय शिक्षण व प्रशिक्षण संचालनालयाचे बळकटीकरण करणे" या लेखाशीर्षाखाली ई - प्रशासन प्रकल्पासाठी उपलब्ध असलेल्या निधीमधून खर्च करण्यात यावा. ऑनलाईन बदली प्रक्रिया ई-प्रशासन प्रणालीअंतर्गत राबविण्यात येणार असल्याने त्यासाठी वेगळ्या निधीची तरतूद करण्यात येणार नाही.