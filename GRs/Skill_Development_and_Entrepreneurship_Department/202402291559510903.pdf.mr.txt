# Page 1
व्यवसाय शिक्षण व प्रशिक्षण संचालनालयातील
मुख्याद्यापक, शासकीय तंत्र माध्यमिक शाळा किंवा
प्राचार्य किंवा उपप्राचार्य, औद्योगिक प्रशिक्षण संस्था
किंवा सहायक प्रशिक्षणार्थी सल्लागार, गट-ब (तांत्रिक)
(राजपत्रित), महाराष्ट्र शिक्षण सेवा या पदावरील
अधिकाऱ्यांचे वयाच्या ५०/५५ व्या वर्षानंतर सेवा
पुनर्विलोकन करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय: पुनर्वि-२०२२/प्र.क्र.८०/व्यशि-१
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक: २९ फेब्रुवारी, २०२४.
संदर्भ:-(१) सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/का.पंधरा,
दिनांक १० जून, २०१९.
(२) कौशल्य, रोजगार, उद्योजकता व नाविन्यता विभाग, शासन निर्णय क्र.पुनर्वि-२०२२/प्र.क्र.०१/
व्यशि-१, दिनांक ०७ जानेवारी, २०२२.
(३) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे
पत्र क्र.०३/आस्था-१/४९/५४ पुनर्विलोकन/२०२२/४०, दिनांक २८ मार्च, २०२२.
प्रस्तावना:
महाराष्ट्र नागरी सेवा (निवृत्तीवेतन) नियम, १९८२ च्या नियम १० (४) व नियम ६५ अनुसार सार्वजनिक
हितास्तव अकार्यक्षम व संशयास्पद सचोटीच्या अधिकारी / कर्मचाऱ्यांना वयाच्या ५०/५५ व्या वर्षी अथवा ३०
वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करून त्यांना शासन सेवेतून
मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र. (१)
येथील दिनांक १० जून, २०१९ रोजीच्या शासन निर्णयान्वये सेवा पुनर्विलोकनासंबंधी कार्यपध्दती व
सर्वसाधारण सूचना विहित केल्या आहेत. त्यास अनुसरून व्यवसाय शिक्षण व प्रशिक्षण संचालनालयातील
महाराष्ट्र शिक्षण सेवा गट-अ व गट-ब (राजपत्रित) (तांत्रिक/अतांत्रिक) संवर्गातील अधिकारी यांच्या सेवा
पुनर्विलोकनाकरिता या विभागाच्या संदर्भ क्र.(२) येथील दिनांक ०७ जानेवारी, २०२२ रोजीच्या शासन
निर्णयान्वये सचिव/प्रधान सचिव/अपर मुख्य सचिव, कौशल्य विकास, रोजगार व उद्योजकता विभाग यांच्या
अध्यक्षतेखाली विभागीय पुनर्विलोकन समिती गठीत करण्यात आली आहे.
व्यवसाय शिक्षण व प्रशिक्षण संचालनालयातील मुख्याद्यापक, शासकीय तंत्र माध्यमिक शाळा किंवा
प्राचार्य किंवा उपप्राचार्य, औद्योगिक प्रशिक्षण संस्था किंवा सहायक प्रशिक्षणार्थी सल्लागार, गट-ब (तांत्रिक)
(राजपत्रित), महाराष्ट्र शिक्षण सेवा या संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वषे
अर्हताकारी सेवा यापैकी जे अगोदर घडेल त्यावेळी त्यांचे सेवापुनर्विलोकन करण्यासाठीचा विहीत प्रस्ताव
संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांच्या संदर्भ क्र. (३) येथील
पत्रान्वये प्राप्त झाला होता. सदर प्रस्ताव प्रधान सचिव, कौशल्य, रोजगार, उद्योजकता व नाविन्यता विभाग
यांच्या अध्यक्षतेखालील विभागीय पुनर्विलोकन समितीस चक्रीय पध्दतीने व सक्षम प्राधिकाऱ्यांच्या मान्यतेस्तव
# Page 2
शासन निर्णय क्रमांकः पुनर्वि-२०२२/प्र.क्र.८०/व्यशि-१
सादर करण्यात आला. विभागीय पुनर्विलोकन समितीने सदर अधिकाऱ्यांच्या सेवेचे मूल्यमापन करून केलेल्या
शिफारशीनुसार ज्या अधिकाऱ्यांच्या वयाच्या ५०/५५ व्या वर्षी अथवा ३० वषे अर्हताकारी सेवा यापैकी जे
अगोदर घडेल त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या
विचाराधीन होती.
शासन निर्णय:-
विभागीय पुनर्विलोकन समितीने केलेल्या शिफारशीस अनुसरुन व्यवसाय शिक्षण व प्रशिक्षण
संचालनालयातील मुख्याद्यापक, शासकीय तंत्र माध्यमिक शाळा किंवा प्राचार्य किंवा उपप्राचार्य, औद्योगिक
प्रशिक्षण संस्था किंवा सहायक प्रशिक्षणार्थी सल्लागार, गट-ब (तांत्रिक) (राजपत्रित), महाराष्ट्र शिक्षण सेवा या
संवर्गातील सोबत जोडलेल्या प्रपत्रामध्ये नमूद केलेल्या एकूण १०८ अधिकाऱ्यांची सेवा त्यांच्या वयाच्या
५०/५५ व्या वर्षी अथवा ३० वषे अर्हताकारी सेवा यापैकी जे अगोदर घडेल त्यानंतर चालू ठेवण्यास मान्यता
देण्यात येत आहे.
२. सोबत, जोडलेल्या प्रपत्रामध्ये नमूद अधिकाऱ्यांची सेवा त्यांच्या वयाच्या ५०/५५ वर्षानंतर किंवा
अर्हताकारी सेवेची ३० वषे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या
सेवापुस्तकात घेण्यात यावी.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4