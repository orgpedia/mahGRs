# Page 1
शिकाऊ उमेदवारी प्रोत्साहन योजनेकरीता संकेतस्थळ निर्माण करण्याकरीता येणाऱ्या खर्चास प्रशासकीय मान्यता देण्याबाबत...
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : आयटीआय-२०२०/प्र.क्र.१२७/व्यशि- ३
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : १२ जूलै, २०२१
वाचा : १. शासन निर्णय क्रमांक : आयटीआय-२०२०/प्र.क्र.१२७/व्यशि-३, दिनांक:०३.०६.२०२१ २. संचालक, व्यवसाय शिक्षण व प्रशिक्षण संचालनालय, मुंबई यांचे क्रमांक १०/एटीएस/२०२१/ प्र.क्र.०२/१६९ दिनांक २८.०६.२०२१ चे पत्र
प्रस्तावना : शासकीय, निमशासकीय आणि खाजगी आस्थापनांमध्ये शिकाऊ उमेदवारी प्रशिक्षण योजनेअंतर्गत शिकाऊ उमेदवारांची भरती वाढवून प्रोत्साहीत करण्यासाठी “महाराष्ट्र शिकाऊ उमेदवारी प्रोत्साहन योजनेस दिनांक ०३ जून २०२१ रोजीच्या शासन निर्णयान्वये मान्यता देण्यात आलेली आहे. सदर योजनेंतर्गत शिकाऊ उमेदवारांना देय विद्यावेतनाच्या ७५ टक्के किंवा जास्तीत जास्त रुपये ५,०००/- यापैकी कमी असलेले विद्यावेतन शिकाऊ उमेदवारांना शासनातर्फे अनुज्ञेय आहे.
सदर योजनेकरीता संकेतस्थळ निर्माण करण्यासाठी व कार्यान्वित करण्यासाठी महाराष्ट्र राज्य माहिती तंत्रज्ञान महामंडळ (Maha IT) यांच्यादवारे प्रस्तावित खर्चास वित्तिय वर्ष २०२१-२२ या वर्षाकरीता अर्थसकंल्पित तरतूदीमधून खर्चास मान्यता देण्याची बाब शासनाच्या विचाराधीन होती.
शासन निर्णय : शासकीय, निमशासकीय आणि खाजगी आस्थापनांमध्ये शिकाऊ उमेदवारी प्रशिक्षण योजनेअंतर्गत शिकाऊ उमेदवारांची भरती वाढवून प्रोत्साहीत करण्यासाठी “महाराष्ट्र शिकाऊ उमेदवारी प्रोत्साहन योजनेस दिनांक ०३ जून २०२१ रोजीच्या शासन निर्णयान्वये मान्यता देण्यात आलेली आहे. सदर योजनेकरीता संकेतस्थळ निर्मिती व कार्यान्वयन करण्यासाठी वित्त विभाग, शासन निर्णय क्र. विअप्र-२०१३/प्र.क्र. ३०/२०१३/ विनियम, भाग-२, दिनांक १७.०४.२०१५ अनुसार वित्तीय अधिनियम पुस्तिका १९७८ मधील भाग पहिला, उपविभाग दोन मधील अनुक्रमांक ३, नियम क्रमांक ७; अ.क्र. ४, नियम क्र. ७, अ.क्र.२७ अ, नियम क्र. ७६, अ.क्र.४५, नियम क्र.१६९, तसेच उपविभाग ४ मधील अ.क्र. ११ अन्वये प्रशासकीय विभागास प्राप्त असलेल्या अधिकारानुसार महाराष्ट्र राज्य माहिती तंत्रज्ञान महामंडळ (Maha IT) यांच्यादवारे प्रस्तावित रु.८०,२६,५५५ + Tax + Application Hosting Charges याकरीता येणाऱ्या खर्चास सन २०२१-२२ या आर्थिक वर्षातील “व्यवसाय शिक्षण व प्रशिक्षण संचालनालयाचे बळकटीकरण करणे” या योजनेसाठी लेखाशिर्षांतर्गत (लेखाशिर्ष-२२३०ए१७४) “१३ कार्यालयीन खर्च” या उद्दिष्टाखाली व सदर योजनेंतर्गत बाह्य यंत्रणेव्दारे घेण्यात येणाऱ्या कर्मचाऱ्यांचे मानधनावरील खर्च प्रवेश क्षमता वाढविण्यासाठी औद्योगिक प्रशिक्षण संस्थांचा विस्तार करणे (२२३० ए
# Page 2
शासन निर्णय क्रमांक : आयटीआय-२०२०/प्र.क्र.१२७/व्यशि- ३
२०९ या लेखाशिर्षाखाली) १० कंत्राटी सेवा या उदिष्टांतर्गत उपलब्ध असलेल्या तरतूदीमधून तसेच वितरीत करण्यात आलेल्या निधीच्या मर्यादेत खर्च केल्या जाईल, या अटीच्या अधीन राहून प्रशासकीय मान्यता देण्यात येत आहे. संकेतस्थळ निर्माण करणे, ते कार्यान्वित करणे व नियोजित प्रयोजनासाठी खर्च केला जाईल, याबाबत सर्व जबाबदारी संचालक, व्यवसाय शिक्षण व प्रशिक्षण संचालनालय यांची राहील.