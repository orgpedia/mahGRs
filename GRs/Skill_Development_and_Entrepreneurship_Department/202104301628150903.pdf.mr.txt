# Page 1
महाराष्ट्र शिक्षण सेवा गट ब ( तां) या संवर्गातील प्राचार्य, औ.प्र. संस्था, सहायक प्रशिक्षणार्थी सल्लागार यांचा परिविक्षाधीन कालावधी समाप्त करण्याबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन आदेश क्रमांक : परिवि २०२१/प्र.क्र.४६/व्यशि-१
मादाम कामा रोड, हुतात्मा राजगुरु चौक, मुख्य इमारत,
दुसरा मजला, मंत्रालय, मुंबई-४०० ०३२.
दिनांक :- ३० एप्रिल, २०२१
वाचा : सामान्य प्रशासन विभाग शासन निर्णय क्र: परिवी-२७१५/प्र.क्र.३०२/आठ, दि.२९.०२.२०१६
प्रस्तावना : कौशल्य विकास, रोजगार व उद्योजकता विभागाच्या व्यवसाय शिक्षण व प्रशिक्षण
संचालनालयांतर्गत, महाराष्ट्र शिक्षण सेवा गट-ब (तां) या संवर्गातील अधिकाऱ्यांची दोन वर्षांच्या
परिविक्षाधीन कालावधीकरिता कौशल्य विकास व उद्योजकता विभागाच्या क्र. व्यशिअ २०१५/ प्र.क्र.३७६/ व्यशि-१, दि.३१.०८.२०१६ व क्र.व्यशिअ २०१५/ प्र.क्र.४३८/ व्यशि-१,
दि. ०१.०७.२०१७ च्या शासन आदेशान्वये प्रथम नियुक्ती करण्यात आली होती.
२. सामान्य प्रशासन विभागाच्या संदर्भाधिन शासन निर्णयान्वये शासन सेवेतील अधिकारी / कर्मचारी यांचा परिविक्षाधीन कालावधी समाप्त करण्याबाबत सुधारित मार्गदर्शक सूचना पारित करण्यात आल्या असून महाराष्ट्र शिक्षण सेवा गट-ब (तां) या संवर्गातील खालील अधिकाऱ्यांनी
परिविक्षाधीन कालावधी समाधानकारकरित्या पूर्ण केलेला असल्याने खालील अधिकाऱ्यांचा परिविक्षाधीन कालावधी समाप्त करण्याची बाब शासनाच्या विचाराधीन होती.
शासन आदेश :
प्रस्तावनेत नमूद केलेली वस्तुस्थिती विचारात घेता सदर परिच्छेदात नमूद तक्त्यात
दर्शविल्याप्रमाणे महाराष्ट्र शिक्षण सेवा गट - ब (तां) या संवर्गातील अधिकाऱ्यांचा परिविक्षाधीन
कालावधी समाप्त करण्यासाठी आवश्यक असणाऱ्या बाबी समाधानकारकरित्या पूर्ण केल्या असल्याने त्यांचा परिविक्षाधीन कालावधी या परिच्छेदातील खालील तक्त्यात त्यांच्या नावासमोर
दर्शविलेल्या स्तंभ क्रमांक पाच येथे नमूद दिनांकास समाप्त करण्यात येत आहे. तसेच त्यांची सेवा
नियमितपणे पुढे चालू ठेवण्याचा दिनांक स्तंभ क्रमांक सहामध्ये नमूद करण्यात येत आहे.
# Page 2
शासन आदेश क्रमांकः परिवि २०२१/प्र.क्र.४६/व्यशि-१
------------------------------------------------------------------------------------------------------------------------------------------------------------------------
| अ.क्र. | नाव व पदनाम | रुजू दिनांक | परिविक्षाधिन कालावधी पुढे ढकलण्याची कारणे | परिविक्षाधिन कालावधी समाप्त केल्याचा दिनांक | पदावरील सेवा नियमितपणे पुढे चालू ठेवण्याचा दिनांक |
| १ | २ | ३ | ४ | ५ | ६ |
| १ | श्री.मनोज वेस्ता ढोलार, प्राचार्य, औद्योगिक प्रशिक्षण संस्था, पिंपळनेर, धुळे | १७.०९.२०१६ | निरंक | १६.०९.२०१८ | १७.०९.२०१८ |
| २ | श्री.शाह मोहंमद अजिम मोहमंद शफि, सहायक प्रशिक्षणार्थी सल्लागार (तां), मु. प्र. तथा अनु. सु. केंद्र, धुळे | १९.०७.२०१७ | १९ दिवस अर्जित रजा | ०६.०८.२०१९ | ०७.०८.२०१९ |
------------------------------------------------------------------------------------------------------------------------------------------------------------------------
संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांना कळविण्यात येते की, सदर अधिकाऱ्यांच्या पुढील वेतनवाढी मुक्त करण्याच्या अनुषंगाने नियमानुसार तात्काळ उचित कार्यवाही करावी.
३. सदर शासन आदेश सामान्य प्रशासन विभाग, शासन निर्णय क्रमांक परिवी-२७१५/प्र.क्र.३०२/आठ, दिनांक २९ फेब्रुवारी, २०१६ मधील तरतुदींन्वये व सामान्य प्रशासन विभाग, शासन निर्णय परिवी-२७१५/ प्र.क्र.२०३/आठ, दिनांक २५ ऑगस्ट, २०१५ अन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहे.