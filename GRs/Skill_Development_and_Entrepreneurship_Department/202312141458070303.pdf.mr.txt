# Page 1
शासकीय औद्योगिक प्रशिक्षण संस्थामधील तासिका निदेशकांना तात्पुरत्या स्वरुपात कंत्राटी पध्दतीने नियुक्ती देणेबाबत मागणीच्या अनुषंगाने समिती गठीत करणेबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : व्हीआयपी- २०२०/प्र.क्र.८३/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १४ डिसेंबर, २०२३.
वाचा : १. उच्च व तंत्र शिक्षण विभाग, शासन निर्णय क्र. २०१०/प्र.क्र.६४/व्यशि-३ दि. २६.०७.२०१० २. कौशल्य विकास व उद्योजकता विभाग, शासन निर्णय क्र. आयटीआय-२०१५/ प्र.क्र.०५/व्यशि-३ दि. १५.१०.२०१५ ३. कौशल्य विकास व उद्योजकता विभाग, शासन निर्णय क्र. आयटीसी-२०१५/ प्र.क्र.१४६/व्यशि-३ दि. १५.११.२०१८ ४. संचालक, व्यवसाय शिक्षण व प्रशिक्षण संचालनालय यांचे क्र. व्यशिप्र-२०२३/ आस्था-३/प्र.क्र.६०/ता.नि.बैठक/का-४, दिनांक - २९.११.२०२३ चे पत्र
प्रस्तावना :
प्रशिक्षणार्थ्यांना उत्कृष्ट दर्जाचे प्रशिक्षण देण्यासाठी प्रशिक्षीत व अनुभवी निदेशक उपलब्ध करुन देणे आवश्यक आहे. त्यादृष्टीने वेळोवेळी भरतीची कार्यवाही करण्यात येते. तथापि, तातडीच्या प्रसंगी व भरतीच्या कार्यवाहीस लागणाऱ्या कालावधीत प्रशिक्षणार्थ्यांचे प्रशिक्षणाचे नुकसान होवू नये म्हणून तात्पुरती व्यवस्था म्हणून प्रशिक्षणाकरीता तासिका तत्वावर तासिका निदेशकांची नेमणूक करण्यात आली आहे. तासिका तत्वावर व्यवसाय प्रशिक्षण देण्याचे काम तासिका निदेशक अविरतपणपणे करीत आहेत. त्यामुळे व्यवसाय शिक्षण व प्रशिक्षण संचालनालयांतर्गत शासकीय औद्योगिक प्रशिक्षण संस्थांमध्ये कार्यरत तासिका निदेशक कंत्राटी
पद्धतीने नियुक्तीची मागणी वारंवार करीत आहेत, या मागणीकरीता त्यांनी दि.३०/१०/२०२३ ते ०३/११/२०२३ या कालावधीत आझाद मैदान, मुंबई येथे धरणे आंदोलन केले होते.
२. शासकीय औद्योगिक प्रशिक्षण संस्थातील तासिका तत्वावरील निदेशकांच्या मागणीच्या अनुषंगाने समिती गठीत करण्याची बाब शासनाच्या विचाराधीन होती.
शासन निर्णय :
शासकीय औद्योगिक प्रशिक्षण संस्थेतील तासिका तत्वावर असलेल्या तासिका निदेशकांना तात्पुरत्या स्वरुपात कंत्राटी पध्दतीने नियुक्ती देणेबाबत सखोल अभ्यास करण्यासाठी समिती स्थापन करणे आवश्यक आहे. त्यानुषंगाने खालीलप्रमाणे समिती गठीत करण्यात येत आहे.
# Page 2
शासन निर्णय क्रमांक: व्हीआयपी - २०२०/प्र.क्र.८३/व्यशि-३
--------------------------------------------------------------------------------------
| अ.क्र. | समिती सदस्य | पद |
| १ | संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई | अध्यक्ष |
| २ | सह संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई | सदस्य |
| ३ | सह संचालक, व्यवसाय शिक्षण व प्रशिक्षण प्रादेशिक कार्यालय, औरंगाबाद | सदस्य |
| ४ | उपसंचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई | सदस्य सचिव |
--------------------------------------------------------------------------------------
२. सदर समितीने आपला अहवाल शासनास सादर करावा.