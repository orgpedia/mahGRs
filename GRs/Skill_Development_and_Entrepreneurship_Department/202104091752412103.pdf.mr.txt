# Page 1
औद्योगिक प्रशिक्षण संस्था, मांडवी, जि. मुंबई शहर या संस्थेच्या इमारत बांधकामाच्या अंदाजपत्रकास सुधारित प्रशासकीय मान्यता देणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्र: प्रशामा-२८११/२०२१/प्र.क्र.४६/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०९ एप्रिल, २०२१.
वाचा :- १) शासन निर्णय, उच्च व तंत्र शिक्षण विभाग, क्र. आयटीआय-२००९/११/०९)/व्यशि-३, दिनांक २९/०८/२००९ २) शासन निर्णय, उच्च व तंत्र शिक्षण विभाग, क्र. आयटीआय- २०१०/(१७०/१०)/व्यशि-२ अर्थसं, दिनांक ११/०८/२०१०.
३) शासन निर्णय, वित्त विभाग, क्र. विअप्र-२०१३/प्र.क्र.३०/२०१३ / विनियम, भाग-२, दि.१७/०४/२०१५ व दि.२०/०९/२०१९ ४) मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र क्र.मुअ (i)/का २/मांडवी/१२६१/२०२०, दि.२५/०६/२०२०.
५) व्यय अग्रक्रम समितीची दि. २४/०२/२०२१ रोजी आयोजित बैठकीचे दि.०८/०३/२०२१ रोजीचे इतिवृत्त.
प्रस्तावना :
अल्पसंख्याक समाजातील उमेदवारांना रोजगार व स्वयंरोजगाराच्या संधी निर्माण करण्यासाठी बृहन्मुंबईतील मांडवी, जि. मुंबई शहर येथे औद्योगिक प्रशिक्षण संस्था सुरु करण्यास संदर्भाधीन क्र.१ येथील दि.२९/०८/२००९ च्या शासन निर्णयान्वये मान्यता देण्यात आली आहे.
तसेच संदर्भ क्र.२ येथील दि.११/०८/२०१० च्या शासन निर्णयान्वये औद्योगिक प्रशिक्षण संस्था, मांडवी, जि.मुंबई शहर या संस्थेच्या कार्यशाळा व प्रशासकीय इमारत बांधकामाच्या रु.८,१४,३८,५५४/- एवढ्या खर्चाच्या अंदाजपत्रकास प्रशासकीय मान्यता देण्यात आली आहे.
उपरोक्त औद्योगिक प्रशिक्षण संस्थेच्या इमारतीच्या बांधकामाच्या खर्चात विद्युतीकरणाच्या सुधारित अंदाजपत्रकामुळे आणि मूळ प्रशासकीय मान्यते व्यतिरिक्त आवश्यक असलेली इतर कामे करण्यासाठी होणाऱ्या अतिरिक्त खर्चाच्या अनुषंगाने रु. ११,६४,०७,१११/- इतक्या रकमेचा सुधारित प्रशासकीय मान्यतेचा प्रस्ताव मुख्य अभियंता, सार्वजनिक बांधकाम प्रादेशिक विभाग, मुंबई यांनी संदर्भाधीन क्र. ४ येथील दिनांक २५/०६/२०२० च्या पत्रान्वये सादर केला आहे.
त्यानुसार तपासणीअंती सार्वजनिक बांधकाम विभागाने रु.११,६४,०७,१११/- इतक्या किंमतीच्या अंदाजपत्रकास तांत्रिक मान्यता दिली आहे. सदर अंदाजपत्रकास सुधारित प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः प्रशामा-२८११/२०२१/प्र.क्र.४६/व्यशि-२
शासन निर्णय :
मा.उप मुख्यमंत्री (वित्त) यांच्या अध्यक्षतेखाली व्यय अग्रक्रम समितीच्या दि.२४/०२/२०२१ रोजी पार पडलेल्या बैठकीत दिलेल्या मान्यतेस अनुसरुन औद्योगिक प्रशिक्षण संस्था, मांडवी, जि.मुंबई शहर या संस्थेच्या इमारत बांधकामाच्या रु.११,६४,०७,१११/- (रुपये अकरा कोटी चौसष्ट लाख सात हजार एकशे अकरा रुपये फक्त) इतक्या रकमेच्या ढोबळ अंदाजपत्रकास खालील अटींच्या अधीन राहून सुधारित प्रशासकीय मान्यता देण्यात येत आहे.
१. सदर कामाचा खर्च अल्पसंख्याक विकास विभागाने त्यांच्याकडील उपलब्ध निधीतून भागवावा.
२. सदर काम उपरोक्त रु.११,६४,०७,१११/- इतक्या रक्कमेस पूर्ण होईल असे पहावे.
३. काम सुरु करण्यापूर्वी मांडणी नकाशा तसेच विस्तृत नकाशास वास्तुविशारदांकडून मंजूरी घेण्यात यावी.
४. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक, दरपत्रके सक्षम प्राधिकाऱ्याकडून मंजूर करुनच काम सुरु करावे.
५. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३ / प्र.क्र.१७७/ तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. सार्वजनिक बांधकाम विभागाच्या शासन निर्णय, क्र. बीडीजी-२०१७/प्र.क्र.६०/इमारती-२, दि.०७/०७/२०१७ अन्वये कार्यवाही करण्यात यावी.
२. प्रस्तुत कामासाठी होणारा खर्च "मागणी क्रमांक झेडई - १, २२३५ सामाजिक सुरक्षा व कल्याण, ०२ समाजकल्याण, २००-इतर कार्यक्रम, (०१) (०६) अल्पसंख्याक वस्तीतील औद्योगिक प्रशिक्षण संस्थांना अनुदान देण्यासाठी सहाय्यक अनुदान, (२२३५ ए १२२) ३१- सहाय्यक अनुदान (वेतनेत्तर)" या अल्पसंख्याक विकास विभागाच्या लेखाशिर्षाखाली उपलब्ध अनुदानातून करण्यात यावा.
३. प्रस्तुत शासन निर्णय, सार्वजनिक बांधकाम विभागाच्या अनौपचारिक संदर्भ क्र.२०२०/५४/इमा - २, दि.०३/०९/२०२० अन्वये व नियोजन विभागाच्या अनौपचारिक संदर्भ क्र.१९५/१४७१, दि.०६/१०/२०२० अन्वये प्राप्त सहमतीनुसार तसेच मा. उप मुख्यमंत्री (वित्त) यांच्या अध्यक्षतेखाली व्यय अग्रक्रम समितीच्या दि.२४/०२/२०२१ रोजी पार पडलेल्या बैठकीचे दि.०८/०३/२०२१ रोजी निर्गमित केलेल्या इतिवृत्तान्वये प्राप्त सहमतीनुसार व शासन निर्णय, वित्त विभाग क्रमांक : क्र. विअप्र-२०१३/प्र.क्र.३०/२०१३ / विनियम, भाग-२, दि.१७/०४/२०१५ अन्वये वित्तीय अधिकार नियम पुस्तिका १९७८, भाग- पहिला, उपविभाग-पाच, अ.क्र.९, नियम क्र. १३४
पृष्ठ ४ पैकी २
# Page 3
शासन निर्णय क्रमांकः प्रशामा-२८११/२०२१/प्र.क्र.४६/व्यशि-२
अन्वये प्रशासनिक विभागास प्रदान करण्यात आलेल्या अधिकारान्वये संबंधित सक्षम प्राधिकाऱ्यांच्या मान्यतेने निर्गमित करण्यात येत आहे.
# Page 4