# Page 1
कौशल्य विकास व उद्योजकता विभागांतर्गत कार्यरत शासकीय औद्योगिक प्रशिक्षण संस्था, शासकीय तांत्रिक तांत्रिक शाळा / कार्यालयांच्या इमारतींबाबत....
महाराष्ट्र शासन
कौशल्य विकास व उद्योजकता विभाग,
शासन परिपत्रक क्र. मंजूरी २६११/२०२०/प्र.क्र.०३/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- १० फेब्रुवारी, २०२०.
परिपत्रक हरीत औद्योगिक प्रशिक्षण संस्था मोहीम (GREEN ITI MISSION)
कौशल्य विकास व उद्योजकता विभागांतर्गत कार्यरत सर्व शासकीय औद्योगिक प्रशिक्षण संस्था, शासकीय तांत्रिक शाळा / कार्यालयांच्या इमारतींचे परीरक्षणासाठी सार्वजनिक बांधकाम विभागासोबत वार्षिक देखभाल करार (Annual Maintenance Contract-AMC) करण्यात येणार आहे.
कौशल्य विकास व उद्योजकता विभागांतर्गत कार्यरत सर्व शासकीय संस्था/कार्यालयांच्या इमारतींची परीरक्षण, दुरूस्ती करताना खालीलप्रमाणे दक्षता घेण्यात यावी व फेब्रुवारी, २०२० हा हरीत औद्योगिक प्रशिक्षण संस्था (Green ITI ) महिना म्हणून पाळण्यांत यावा.: १) इमारतींच्या कमानीची प्रवेशव्दाराची/रचना करतांना सदर कमान/प्रवेशद्वारावर प्रथमदर्शनी संस्था/कार्यालयाच्या नांवासोबत कौशल्य विकास व उद्योजकता विभागाचे "कौशल्य बलम्” हे बोधचिन्ह ठळकपणे दिसेल अशा पद्धतीने करण्यात यावी
२) इमारतीमध्ये Rain water Harvesting प्रकल्प राबविण्यात यावा.
३) इमारत संकेतात्मक दिसण्याच्या दृष्टीने तसेच सकारात्मक ऊर्जा निर्माण होण्याच्या दृष्टीने विभागाच्या “कौशल्य बलम्" च्या बोधचिन्हामध्ये असलेली रंगसंगती विचारात घेऊन इमारतींच्या बाहेरील भागाचे रंग संगतीचे नियोजन करण्यात यावे, याबाबत सार्वजनिक बांधकाम विभागा सोबत चर्चा करुन एक रंग प्रणाली ठरविण्यांत आली आहे.
४) इमारतीचे भौगोलिक स्थान / वातावरणाचा प्रभाव इत्यादी बाबी विचारात घेऊन यापुढे इमारतींचा आराखडा तयार करण्यात यावा. यात काही त्रुटी / विसंगती असल्यास संबंधितांच्या निदर्शनास आणून देण्याची दक्षता इमारतींच्या दुरुस्तीसंबंधी पर्यवेक्षण करणाऱ्या अधिकाऱ्यांनी घ्यावी व याबाबींचा अहवाल वेळोवेळी संबंधित वरिष्ठ अधिकाऱ्यांना कळविण्यात यावा.
५) इमारतींमध्ये सौर ऊर्जेवर वीज निर्माण करण्याची यंत्रणा बसविण्यात यावी व याबाबत देखभाल करताना स्वत:च्या मनुष्यबळाचा वापर करावा.
# Page 2
शासन परिपत्रक क्रमांकः मंजूरी २६११/२०२०/प्र.क्र.०३/व्यशि-२
६) वसतीगृह देखभालीबाबत आवश्यक कार्यवाही करावी.
७) संस्थेच्या घनकच-याचे व्यवस्थापन शस्त्रोक्त पध्दतीने (ओला कचरा, सुका कचरा) पध्दतीने करण्यांत यावे.
८) ना-दुरुस्त खिडक्या, दारे, विद्युत यंत्रणा इत्यादी बाबींची किरकोळ दुरुस्ती औद्योगिक प्रशिक्षण संस्थेतील प्रशिक्षणार्थ्यांमार्फत करण्यांत यावी.