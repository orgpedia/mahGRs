# Page 1
रोजगार मेळाव्यांकरिता करावयाच्या खर्चाची बाबनिहाय कमाल मर्यादा निश्चित करण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०२२/प्र.क्र. ११०/प्रशा. २ (रोजगार)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २६ जुलै, २०२३
वाचा:- १) शासन निर्णय समक्रमांक दि. ०७ नोव्हेंबर, २०२२ २) आयुक्त, कौशल्य विकास, रोजगार व उद्योजकता आयुक्तालय यांचे पत्र क्रमांक कौविरोउआ / कक्ष-८/योजना/प्र.क्र.५/२३/३५८४, दि. २८ एप्रिल, २०२३ व कौविरोउआ / कक्ष-८/योजना/प्र.क्र.५/२३/४७५४, दि. १६ जून, २०२३.
प्रस्तावना : शासनाच्या कौशल्य, रोजगार, उद्योजकता व नाविन्यता धोरणाची प्रभावी अंमलबजावणी करण्याच्या दृष्टीने सुशिक्षित बेरोजगारांना रोजगार / स्वयंरोजगार उपलब्ध करुन देण्यासाठी नियोक्ते, कारखानदार, व्यापारी व सुशिक्षित बेरोजगार यांचे एकत्रित (पंडित दीनदयाळ उपाध्याय रोजगार मेळावे) मेळावे आयोजित करण्यात येतात. संदर्भाधीन दि. ०७ नोव्हेंबर, २०२२ च्या शासन निर्णयान्वये सदर मेळावे आयोजित करताना होणाऱ्या खर्चामध्ये सुधारणा करण्यात आली असून महसूल विभाग व जिल्हास्तरावर ऑफलाईन आयोजित करावयाच्या रोजगार मेळाव्यांकरिता खर्चाची मर्यादा प्रति मेळावा ₹ ५.०० लक्ष इतकी निश्चित करण्यात आली आहे. त्यापैकी ₹१.०० लक्ष इतकी रक्कम मेळाव्याच्या प्रचार व प्रसिद्धीसाठी खर्च करण्याबाबत सदर शासन निर्णयात नमूद करण्यात आले आहे. तथापि, उर्वरित रक्कम ₹४.०० लक्ष खर्चाचा बाबनिहाय तपशिल सदर शासन निर्णयात नमूद करण्यात आला नसल्याने त्याबाबत सर्व क्षेत्रीय कार्यालयांमध्ये संभ्रम निर्माण झाला असल्याचे निदर्शनास आले आहे.
मा. मंत्री, कौशल्य, रोजगार, उद्योजकता व नाविन्यता यांनी राज्यातील सर्व महसूल विभागात रोजगार उपलब्ध करुन देण्याकरिता नामांकीत उद्योग, उद्योग संघटना, नोकरी अभिकर्ता संस्था (Placement Agencies) इत्यादी समवेत किमान १००० करारनामे करण्याचे निर्देश दिले आहेत. त्यानुषंगाने यापुढे सर्व विभागांमध्ये उद्योग मेळावे (Industry Meet) आयोजित करणे प्रस्तावित आहे. सदर उद्योग मेळाव्यांकरिता निधीची तरतूद करणे आवश्यक आहे. पंडित दीनदयाळ उपाध्याय रोजगार मेळाव्यांकरिता उपलब्ध निधी आवश्यकतेनुसार दि. ०७ नोव्हेंबर, २०२२ च्या शासन निर्णयान्वये विहीत केलेल्या मर्यादेत राज्यातील उद्योग मेळाव्यांकरिता वापरण्याची परवानगी देण्याची तसेच सदर शासन निर्णयान्वये निश्चित करण्यात आलेल्या प्रति मेळावा ₹ ५.०० लक्ष इतक्या रकमेची बाबनिहाय कमाल खर्चाची मर्यादा निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः कौविउ-२०२२/प्र.क्र. ११०/प्रशा. २ (रोजगार)
शासन निर्णय :
१. पंडित दीनदयाळ उपाध्याय रोजगार मेळाव्यांकरिता उपलब्ध निधी आवश्यकतेनुसार दि .०७.११.२०२२ च्या शासन निर्णयान्वये विहीत केलेल्या मर्यादेत राज्यातील उद्योग मेळाव्यांकरिता (Industry Meet) वापरण्यास याद्वारे परवानगी देण्यात येत आहे.
२. दि. ०७ नोव्हेंबर, २०२३ च्या शासन निर्णयान्वये मेळाव्यांच्या आयोजनाकरिता खर्चाची मर्यादा प्रति मेळावा ₹ ५.०० लक्ष इतकी निश्चित करण्यात आली आहे. सदर खर्चाचा बाबनिहाय तपशिल व प्रत्येक बाबीकरिता करावयाच्या कमाल खर्चाची मर्यादा पुढील विवरणपत्रात दर्शविण्यात आली आहे. रोजगार/उद्योग मेळाव्यांचे आयोजन करताना प्रत्येक बाबीकरिता करावयाचा खर्च विहीत मर्यादेत राहील, याची दक्षता घ्यावी.
महसूल विभाग / जिल्हा स्तरावर ऑफलाईन पद्धतीने पंडित दीनदयाळ उपाध्याय रोजगार/उद्योग मेळावा (Industry Meet) आयोजनाकरिता करावयाच्या कमाल खर्चाचा बाबनिहाय तपशिल पुढीलप्रमाणे:
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | खर्चाची बाब | कमाल खर्चाची मर्यादा (लक्ष रुपये) |
| १) | जाहिरात, प्रचार व प्रसिद्धी अ) कार्यक्रम पत्रिका छपाई, हस्तपत्रक (Handbills), भित्तीपत्रके, फलक इत्यादी ब) प्रचलित समाज माध्यम (Whatsapp, Facebook इत्यादी) /वर्तमानपत्र (Print Media)/दूरचित्रवाणी इत्यादीकरिता प्रचारसाहित्य तयार करणे व प्रत्यक्ष प्रसिद्धी खर्च क) इतर अनुषंगिक खर्च | १.०० |
| २) | अ) मेळाव्यांकरीता बंदिस्त दालन / सभागृह (Hall) / खुले मैदान व त्यातील सुविधा (विद्युत व पाणी पुरवठा, फर्निचर, व्यासपीठ, सतरंजी, पंखे, प्रकाशव्यवस्था, फिरते स्वच्छतागृह, सुरक्षा रक्षक, अग्निशमन व्यवस्था, ध्वनीक्षेपक व्यवस्था इत्यादी) ब) मेळाव्यास उपस्थित राहणाऱ्या मान्यवर व्यक्तींसाठी पुष्पगुच्छ, स्मरणचिन्ह इत्यादी | २.०० |
| ३) | बेरोजगार उमेदवार व उद्योजकांना पाठविण्यात येणाऱ्या पत्रांसाठी टपाल खर्च, SMS व्हॉट्सअॅप ध्वनीसंदेश इत्यादी (अंदाजे ७५,००० उमेदवारांसाठी ₹१/- प्रति संदेश याप्रमाणे ) | ०.७५ |
| ४) | कार्यालयीन साहित्य | ०.१० |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः कौविउ-२०२२/प्र.क्र. ११०/प्रशा. २ (रोजगार )
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| ५) | वाहतूक/प्रवास खर्च (₹ १५/- प्रति किमी या मर्यादेत) | ०.५० |
| ६) | जेवण/अल्पोपहार, पिण्याचे पाणी इत्यादी | ०.२५ |
| ७) | मेळाव्यास उपस्थित राहणाऱ्या तज्ञांना मानधन (किमान १ ते कमाल ३ तज्ञांकरिता, कमाल मानधन प्रति तज्ञ र २०००/-) | ०.०६ |
| ८) | पदवीधर/MBA धारक/शिकत असलेल्या विद्यार्थ्यांना मेळावा आयोजन कार्याचा प्रत्यक्ष अनुभव यावा तसेच मेळाव्याच्या पूर्वी, मेळाव्याच्या दिवशी व त्यानंतर काही दिवस संबंधित कार्यालयास मदत व्हावी, याकरिता नेमणूक करावयाच्या विद्यार्थ्यांसाठी मानधन (कमाल ४ विद्यार्थ्यांना ३० दिवसांकरीता ₹५०००/- प्रति विद्यार्थी या मर्यादेत) | ०.२० |
| ९) | इतर आकस्मिक खर्च | ०.१४ |
| एकूण खर्च | ५.०० |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. उपरोक्त विवरणपत्रातील बाबनिहाय खर्चाची तरतूद सूचक असून शासनाच्या काटकसरीच्या धोरणानुसार खर्चात बचत करणाऱ्या कार्यपद्धतीचा अवलंब करावा.
४. अपवादात्मक परिस्थितीत उपरोक्त विवरणपत्रात नमूद बाबींवरील खर्चाच्या मर्यादेत आयुक्त, कौशल्य विकास, रोजगार व उद्योजकता आयुक्तालय यांच्या मान्यतेने महसूल विभाग स्तरावर उप आयुक्त व जिल्हास्तरावर सहायक आयुक्त हे फेरबदल करु शकतील. तथापि, एकूण खर्च प्रति मेळावा ₹५.०० लक्ष पेक्षा अधिक होणार नाही, याची दक्षता घ्यावी.
५. उपरोक्त विवरणपत्रातील अनुक्रमांक (८) येथे नमूद करण्यात आलेल्या विद्यार्थ्यांनी पुढील कामकाज करणे आवश्यक राहील:
१) मेळाव्यापूर्वी १५ दिवस रिक्तपदे अधिसुचित करणे. त्याकरिता आवश्यकतेनुसार नियोक्ते, कारखानदार, व्यापारी यांच्यासोबत पत्रव्यवहार करणे. तसेच मेळाव्याचा प्रचार व प्रसिध्दी करणे.
२) मेळाव्याच्या दिवशी मेळाव्याचे व्यवस्थापन करणे व संबंधित कार्यालयांतील कर्मचाऱ्यांस मदत करणे.
३) मेळाव्यानंतर पुढील काही दिवस रोजगार मेळाव्यात नोकरीस लागलेल्या उमेदवारांची माहिती पोर्टलवर अद्ययावत करण्याकरीता संबंधित कार्यालयांतील कर्मचाऱ्यांस मदत करणे.
६. उपरोक्त नमूद कामे ढोबळ स्वरुपाची असून जिल्हा / विभागीय स्तरावरील कार्यालयांस त्यात आवश्यकतेप्रमाणे बदल करता येईल तसेच अतिरिक्त कामे सोपविता येतील. तथापि,
पृष्ठ ५ पैकी ३
# Page 4
शासन निर्णय क्रमांकः कौविउ-२०२२/प्र.क्र. ११०/प्रशा. २ (रोजगार)
कोणत्याही परिस्थितीत एका मेळाव्यासाठी सदर उमेदवारांची सेवा ३० दिवसांपेक्षा अधिक होणार नाही याची दक्षता घ्यावी.
७. उपरोक्त विवरणपत्रातील अनुक्रमांक (८) येथे नमूद करण्यात आलेल्या विदयार्थ्यांची निवड नामांकित महाविद्यालय/विद्यापीठांमधून करण्यात यावी. सदर विद्यार्थ्यांची निवड पारदर्शक पद्धतीने होईल, याची संबंधित कार्यालयाने दक्षता घ्यावी.
८. रोजगार/उद्योग मेळावा (Industry Meet) आयोजनाकरिता होणारा खर्च मागणी क्र. झेडए १, २२३०- कामगार व सेवायोजन, ०२ सेवायोजन, ००४ संशोधन, सर्वेक्षण व सांख्यिकी, (०१) (०१) सेवायोजन रोजगार उपलब्धताविषयक माहिती व युवक रोजगार विषयक सेवा (२२३० ११०७),३४ शिष्यवृत्त्या व विद्यावेतने या लेखाशीर्षाखाली त्या-त्या वित्तीय वर्षाकरिता मंजूर अर्थसंकल्पीय तरतुदीमधून भागविण्यात यावा.
९. संदर्भाधीन दि. ०७ नोव्हेंबर, २०२२ च्या शासन निर्णयातील इतर सर्वसाधारण सूचना कायम राहतील.
# Page 5