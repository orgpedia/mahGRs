# Page 1
व्यवसाय शिक्षण व प्रशिक्षण संचालनालय व अधिनस्त कार्यालयांतील गट-क व गट-ड संवर्गातील कर्मचा-यांच्या नियतकालीक / विशेष विनंती/ विभागीय बदल्या ह्या ऑनलाईन (Computerised) पद्धतीने राबविण्याच्या कार्यपद्धतीस मान्यता देण्याबाबत...
महाराष्ट्र शासन
कौशल्य विकास व उद्योजकता विभाग
शासन शुद्धीपत्रक क्रमांक: संकिर्ण-११११/प्र.क्र.२४/१९/व्यशि-५,
मंत्रालय, मादाम कामा मार्ग,
हुतात्मा राजगुरु चौक, मुंबई ४०० ०३२.
दिनांक : २७ सप्टेंबर, २०१९.
वाचा : शासन निर्णय, कौशल्य विकास व उद्योजकता विभाग, क्रमांक: संकिर्ण-११११/ प्र.क्र.२४/१९/व्यशि-५, दिनांक २०.०९.२०१९.
शासन शुद्धीपत्रक :
संदर्भाधीन शासन निर्णयातील व्यवसाय शिक्षण व प्रशिक्षण संचालनालय व अधिनस्त कार्यालयांतील गट-क व गट-ड संवर्गातील कर्मचा-यांच्या नियतकालीक / विशेष विनंती / विभागीय बदल्या ह्या ऑनलाईन (Computerised) पद्धतीने राबविण्याच्या कार्यपद्धतीतील टप्पा-२ मधील नमूद “२.५ गट-“क” ते गट-“ड”कर्मचारी दि.३० जून रोजी ३ वर्षे पूर्ण किंवा त्यापेक्षा जास्त सेवाकाळ होतील अशा कर्मचा-यांना बदलीपात्र ठरविण्यात येईल.”
ऐवजी
“२.५ गट-“क” संवर्गातील ज्या कर्मचा-यांचा धारण केलेल्या पदावर दिनांक ३१ मे, रोजी महाराष्ट्र राज्य शासकीय कर्मचा-यांच्या बदल्यांचे विनियमन आणि शासकीय कर्तव्ये पार पाडताना होणा-या विलंबास प्रतिबंध अधिनियम-२००५ मधील कलम ३ (१) मधील तरतूदीनुसार सेवाकाळ पूर्ण होईल अशा कर्मचा-यांना बदलीपात्र ठरविण्यात येईल.
गट ड मधील कर्मचा-यांसाठी सामान्यपणे पदावधी निश्चित केला जाणार नाही. ते ज्या ठिकाणी काम करत असतील त्या ठिकाणच्या बाहेर ज्या ठिकाणी त्यांनी बदली करण्याची विनंती केली असेल तेथे निर्बाध रिक्त पद असल्याखेरीज किंवा परस्पर संमतीने बदली मागितली असल्याखेरीज किंवा त्यांच्याविरुद्ध गंभीर स्वरूपाची साधार तक्रार आली असल्याखेरीज त्यांची त्या ठिकाणाहून अन्यत्र बदली केली जाणार नाही.” असे वाचण्यात यावे.
# Page 2