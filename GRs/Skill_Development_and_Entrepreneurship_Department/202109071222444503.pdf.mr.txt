# Page 1
औद्योगिक प्रशिक्षण संस्था, शिरूर कासार, जि. बीड या संस्थेच्या नवीन प्रशासकीय आणि कार्यशाळा इमारत बांधकामाच्या अंदाजपत्रकास प्रशासकीय मान्यता देणेबाबत.
महाराष्ट्र शासन
कौशल्य विकास, रोजगार व उद्योजकता विभाग,
शासन निर्णय क्र: प्रशामा २८११/२०२०/प्र.क्र.१०/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ७ सप्टेंबर, २०२१.
वाचा :- १) व्यवसाय शिक्षण व प्रशिक्षण संचालनालयाचे पत्र क्र.१४/मालमत्ता/बांधकाम/ प्रशा. मान्यता/शिरुर कासार/२०१९/(प्र.क्र.१५३/१९)/४२७, दि.१३/१२/२०१९.
२) व्यवसाय शिक्षण व प्रशिक्षण संचालनालयाचे पत्र क्र.१४/मालमत्ता/सुप्रमा/ /शिरुर कासार/२०२०/(प्र.क्र.१५३/१९)/१४०, दि.०६/०३/२०२०.
३) व्यवसाय शिक्षण व प्रशिक्षण संचालनालयाचे पत्र क्र.१४/बांधकाम/ /औप्रसं शिरुर कासार/प्र.मा./(प्र.क्र.१५३/१९)/२०२१/५१३, दि.३०/०३/२०२१.
४) व्यवसाय शिक्षण व प्रशिक्षण संचालनालयाचे पत्र क्र.१४/ बांधकाम / /औप्रसं (शिरुर कासार)/२०२१-२२/(प्र.क्र.१५३/१९)/४१, दि.१७/०६/२०२१.
प्रस्तावना : औद्योगिक प्रशिक्षण संस्था, शिरुर कासार, जि. बीड या संस्थेसाठी भूसंपादन झाले असून गट क्र.२५९ मधून ३.०० हेक्टर जमीन मौजे वारणी ता.शिरुर कासार, जि.बीड या ठिकाणी गायरान असलेला भूखंड संस्थेसाठी हस्तांतर व ताबा झालेला असून ७/१२ पूर्ण झाला आहे. औद्योगिक प्रशिक्षण संस्था, शिरुर कासार, जि. बीड ही संस्था सन २००६-०७ मध्ये स्थापन झाली असून या संस्थेत यांत्रिक मोटारगाडी, वीजतंत्री, जोडारी, संधाता, तारतंत्री, इलेक्ट्रॉनिक्स मेकॅनिक, कोपा व सुईंग टेक्नोलॉजी असे एकूण ०८ व्यवसायाच्या ११ तुकड्या मंजूर आहेत. संस्थेत जागे अभावी मंजूर असलेल्या ११ व्यवसाय तुकड्यांपैकी फक्त ०५ तुकड्या कार्यरत आहेत. सर्व तुकडयांस संलग्नता प्राप्त होवून व्यवसाय सुरु व्हावेत यासाठी औद्योगिक प्रशिक्षण संस्था, शिरुर कासार या संस्थेस इमारतीची निकडीने आवश्यकता आहे. संस्थेच्या आवश्यकतेप्रमाणे एकूण १४२४ चौरस मीटर क्षेत्रफळाची आवश्यकता आहे. व टाईप प्लॅन TEDU-५२१९, G+१ नुसार बांधकाम क्षेत्रफळ १३९४.२३ चौरस मीटर होणार असून सदर इमारत संस्थेसाठी पुरेशी होईल.
# Page 2
शासन निर्णय क्रमांकः प्रशामा २८११/२०२०/प्र.क्र.१०/व्यशि-२
सदर इमारत बांधकामासाठी येणारा खर्च जिल्हा योजनेमार्फत करण्यात येणार असून हा खर्च जिल्हाधिकारी तथा सदस्य सचिव, जिल्हा नियोजन समिती यांना प्रदान करण्यात आलेल्या वित्तीय मर्यादेनुसार रु.५.०० कोटी पेक्षा जास्त असल्याने शासनाची मान्यता आवश्यक आहे. औद्योगिक प्रशिक्षण संस्था, शिरुर कासार, जि. बीड या संस्थेच्या नवीन प्रशासकीय आणि कार्यशाळा इमारत बांधकामाच्या रु.१४.९० कोटी इतक्या रकमेच्या अंदाजपत्रकास मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी तांत्रिक मान्यता दिली आहे. सदर अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
औद्योगिक प्रशिक्षण संस्था, शिरूर कासार, जि. बीड या संस्थेच्या नवीन प्रशासकीय आणि कार्यशाळा इमारत बांधकामाचे नवीन प्रस्तावित इमारतीसाठी टाईप प्लॅन TEDU ५२१९, G+१ प्रमाणे रु.१४.९० कोटी (रुपये चौदा कोटी नव्वद लाख फक्त) इतक्या रकमेच्या अंदाजपत्रकास नियोजन विभागाने दिलेल्या सहमतीस अनुसरुन खालील अटींच्या अधीन राहून प्रशासकीय मान्यता देण्यात येत आहे.
१) अंदाजपत्रक सन २०१९-२० च्या दरसूचीवर आधारीत आहे.
२) काम सुरु करण्यापूर्वी मांडणी नकाशा तसेच विस्तृत नकाशास वास्तुविशारदांकडून मंजूरी घेण्यात यावी.
३) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक, दरपत्रके सक्षम प्राधिकाऱ्याकडून मंजूर करुनच काम सुरु करावे.
४) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३/ प्र.क्र.१७७/ तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
५) सार्वजनिक बांधकाम विभागाच्या शासन निर्णय क्र. बीडीजी-२०१७/प्र.क्र.६०/इमारती - २, दि.०७/०७/२०१७ अन्वये कार्यवाही करण्यात यावी.
२. यासाठी येणारा खर्च मागणी क्र.ओ-५५, ४२५०-इतर सामाजिक सेवा यावरील भांडवली खर्च, ०१, कामगार, २०१,कामगार, (५१) जिल्हा योजना-बीड,(५१)(०२) शासकीय औद्योगिक प्रशिक्षण संस्थेकरीता जमिन संपादन प्रशासकीय कार्यशाळा इमारतीचे बांधकाम ( कार्यक्रम) ५३ मोठी बांधकामे (४२५०११३९) या लेखाशार्षाखालील उपलब्ध अनुदानातून करण्यात यावा.
३. प्रस्तुत शासन निर्णय, नियोजन विभागाच्या अनौपचारिक संदर्भ क्र.४०/१४८१, दि.२५/०८/२०२१ अन्वये प्राप्त सहमतीनुसार तसेच शासन निर्णय, वित्त विभाग क्र. विअप्र २०१३/प्र.क्र.३०/२०१३ / विनियम भाग-२, दि.२०/०९/२०१९ मधील भाग - पहिला, उपविभाग पाच, परि.क्र.१३४ अन्वये तसेच सार्वजनिक बांधकाम विभाग, शासन परिपत्रक क्र. संकीर्ण पृष्ठ ३ पैकी २
# Page 3
शासन निर्णय क्रमांकः प्रशामा २८११/२०२०/प्र.क्र.१०/व्यशि-२
२०१९/प्र.क्र१०/इमा-२, दि.२५/०९/२०१९ मधील परिच्छेद ४ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.