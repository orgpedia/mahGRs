# Page 1
दिवंगत श्री. शरद आनंदा शिंदे, कनिष्ठ लिपिक, यांच्या घरबांधणी अग्रीमावरील व्याज क्षमापित करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन ज्ञापन क्रमांक : अव्यामा/२०२२/प्र.क्र.१७५/व्यशि- ४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २२ जुलै, २०२२.
संदर्भ: १. वित्त विभाग, शासन निर्णय क्र. घबांअ-२०१२/प्र.क्र.३०/२०१२/ विनियम, दि.२०.०२.२०१५
२. संचालक व्यवसाय शिक्षण व प्रशिक्षण यांचे क्र.१५/वि.व्य (१)
/२०२२/घबांअ/व्याजमाफी/२१६, दि.२१.०६.२०२२ चे पत्र
३. संचालक व्यवसाय शिक्षण व प्रशिक्षण यांचे क्र.१५/वि.व्य (१)
/२०२२/घबांअ/व्याजमाफी/२३२, दि.०७.०७.२०२२ चे पत्र
ज्ञापन:
उपरोक्त संदर्भाधीन पत्राच्या अनुषंगाने आपणास असे कळविण्यात येते की, प्रादेशिक कार्यालय नाशिक यांचे अधिपत्याखाली औद्योगिक प्रशिक्षण संस्था, दिंडोरी, जि. नाशिक येथे कार्यरत असणाऱ्या दिवंगत श्री. शरद आनंदा शिंदे, कनिष्ठ लिपिक, यांचे दि.२३.०८.२०२० रोजी निधन झाले आहे. त्यांना प्रादेशिक कार्यालय नाशिक यांच्या पत्र क्र. प्राकाना/लेखा/ब-५/६०४८, दि.२२.०८.२००७ अन्वये वित्तीय नियमावली १९५९ मधील भाग पहिला उपविभाग–१ मधील नियम क्र-१३४ (३) नुसार आर्थिक वर्ष सन २००७-०८ मध्ये रु.२,४४,५००/ (रु.दोन लक्ष चव्वेचाळीस हजार पाचशे फक्त) घरबांधणी अग्रीम प्रदान करण्यात आलेला होता. सदर रकमेची वसुली करुन, मूळ अग्रिम रकमेवरील व्याजाची रक्कम रु.१,४१,८२३/ (रु. एक लक्ष एक्केचाळीस हजार आठशे तेवीस फक्त) वसूली होण्यापूर्वीच श्री. शरद आनंदा शिंदे, कनिष्ठ लिपिक, यांचा दि.२३.०८.२०२० रोजी निधन झाले. त्यामुळे त्यांच्याकडून घरबांधणी अग्रीमावरील व्याज रु.१,४१,८२३ / (रु. एक लक्ष एक्केचाळीस हजार आठशे तेवीस फक्त) वसूल करता आलेले नाही. सदर रक्कम क्षमापित करण्याचा प्रस्ताव संदर्भ क्र.२ व ३ नुसार संचालक, व्यवसाय शिक्षण व प्रशिक्षण संचालनालय व प्रादेशिक कार्यालय, नाशिक यांनी शासनास सादर केला आहे. त्यानुसार सदर घरबांधणी अग्रिमावरील व्याजाची रक्कम क्षमापित करण्याची बाब शासनाच्या विचाराधीन होती.
२. “वित्त विभाग, शासन निर्णय क्र. घबांअ-२०१२/प्र.क्र.३०/२०१२/ विनियम दि. २०.०२.२०१५ मधील परिच्छेद १० मधील तरतुदीनुसार दिवंगत श्री. शरद आनंदा शिंदे, कनिष्ठ लिपिक, हे दिवंगत झाले असल्याने त्यांच्या घर बांधणी अग्रीमावरील रु.१,४१,८२३/- (रु. एक लक्ष एक्केचाळीस हजार आठशे तेवीस फक्त) इतके व्याज माफ करण्यास या शासन ज्ञापनान्वये मान्यता देण्यात येत आहे.
३. सदर ज्ञापन मा.प्रधान सचिव कौशल्य, रोजगार, उद्योजकता व नाविन्यता विभाग, यांच्या मान्यतेने निर्गमित करण्यात येत आहे.
# Page 2
शासन ज्ञापन क्रमांकः अव्यामा/२०२२/प्र.क्र.१७५/व्यशि-४