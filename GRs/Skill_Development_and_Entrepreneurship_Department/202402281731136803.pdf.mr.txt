# Page 1
श्री. अ. म. जाधव, अध्यक्ष, महाराष्ट्र राज्य कौशल्य,
व्यवसाय शिक्षण व प्रशिक्षण मंडळ, मुंबई (निलंबित) यांचे निलंबन रद्द करुन त्यांना पुन:स्थापित
करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक : एसीबी-२०२२/प्र.क्र.०९/व्यशि-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक: २८ फेब्रुवारी, २०२४.
संदर्भ:- (१) सामान्य प्रशासन विभाग, शासन निर्णय क्र.निआप्र-११११/प्र.क्र.८६/११-अ,
दिनांक १४/१०/२०११.
(२) सामान्य प्रशासन विभाग, शासन निर्णय क्र. अभियोग-१३१४/प्र.क्र.८६/११-अ,
दिनांक ३१/०१/२०१५.
(३) सामान्य प्रशासन विभाग, शासन निर्णय क्र. निआप्र-१११८/प्र.क्र.११/११-अ,
दिनांक ०९/०७/२०१९.
(४) कौशल्य, रोजगार, उद्योजकता व नाविन्यता विभाग, शासन आदेश
क्र.एसीबी-२०२२ /प्र.क्र.०९ /व्यशि-१, दिनांक २०/०१/२०२२.
आदेश:-
ज्याअर्थी, श्री. अ. म. जाधव, अध्यक्ष, महाराष्ट्र राज्य कौशल्य, व्यवसाय शिक्षण व प्रशिक्षण
मंडळ, मुंबई (निलंबित) यांच्याविरुध्द लाचलुचपत प्रतिबंधक विभाग, वरळी, मुंबई यांनी पोलीस स्टेशन,
नाशिक शहर येथे भ्रष्ट्टाचार प्रतिबंध अधिनियम, १९८८ च्या कलम ७ अन्वये गुन्हा रजि. नंबर ०१/२०२२,
दि. ०५/०१/२०२२ रोजी दाखल करुन, श्री. जाधव यांना अटक केली होती. त्यानुसार सदर प्रकरण
न्यायचौकशीच्या अधीन असल्याने श्री. जाधव यांना संदर्भ क्र. (४) येथील शासन आदेशान्वये महाराष्ट्र
नागरी सेवा (शिस्त व अपील) नियम, १९७९ च्या नियम-४ पोटनियम २ अन्वये निलंबित करण्यात आले
होते.
२. आणि ज्याअर्थी, श्री. जाधव यांच्या निलंबनाचा आढावा सामान्य प्रशासन विभागाच्या संदर्भ
क्र. (१), (२) व (३) येथील शासन निर्णयातील तरतुदीनुसार निलंबन आढावा समितीने दि. २७/०७/२०२३
रोजी झालेल्या बैठकीत घेतला असून, आढाव्याअंती श्री. जाधव यांना सेवेत पुन:स्थापीत करण्याची
शिफारस सक्षम प्राधिकारी यांना करण्यात आली होती. त्यास सक्षम प्राधिकारी यांनी मान्यता दिलेली
आहे.
३. त्याअर्थी, महाराष्ट्र नागरी सेवा (शिस्त व अपील) नियम, १९७९ च्या नियम-४ पोटनियम ५ (क)
खालील तरतुदीनुसार श्री. जाधव यांचे निलंबन रद्द करण्यात येऊन, त्यांच्याविरुध्द सुरु असलेल्या
फौजदारी प्रकरणाच्या अंतिम निर्णयाच्या अधीन राहून त्यांना शासन सेवेत पुन:स्थापित करण्यात येत
आहे. पुन:स्थापनेनंतर श्री. जाधव यांची पदस्थापना सह संचालक, व्यवसाय शिक्षण व प्रशिक्षण
संचालनालय, महाराष्ट्र राज्य, मुंबई या अकार्यकारी पदावर करण्यात येत आहे.
# Page 2
शासन आदेश क्रमांकः एसीबी-२०२२/प्र.क्र.०९/व्यशि-१
४. श्री. अ. म. जाधव यांनी सह संचालक, व्यवसाय शिक्षण व प्रशिक्षण संचालनालय, महाराष्ट्र
राज्य, मुंबई या पदावर तात्काळ रुजू व्हावे.
५. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर