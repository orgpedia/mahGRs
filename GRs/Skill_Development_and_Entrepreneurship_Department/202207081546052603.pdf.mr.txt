# Page 1
व्यवसाय शिक्षण व प्रशिक्षण संचालनालयाच्या “२२०३ तंत्रशिक्षण” या मुख्य लेखाशिर्षांतर्गत पूर्व व्यावसायिक अभ्यासक्रम, +२ स्तरावरील उच्च माध्यमिक व्यवसाय अभ्यासक्रम (एच.एस.सी.
व्होकेशनल) व व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील शिक्षक व शिक्षकेत्तर कर्मचाऱ्यांना लागू असलेली परिभाषित अंशदान निवृत्तीवेतन योजना (DCPS)” केंद्राच्या राष्ट्रीय निवृत्तीवेतन योजनेत (NPS) समाविष्ट करणेबाबत..
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : व्हिओसी २०२१/प्र.क्र.१००/कौशल्य-२
दुसरा मजला, मादाम कामा मार्ग, हुतात्मा राजगुरु चौक,
मंत्रालय (मुख्य), मुंबई - ४०० ०३२.
दिनांक: ०८ जुलै, २०२२
वाचा : १) शासन निर्णय वित्त विभाग, क्रमांक: अंनियो १००५/१२६/सेवा-४, दि. ३१ ऑक्टोबर, २००५ २) शासन निर्णय वित्त विभाग, क्रमांक: अंनियो १००७/१८/सेवा-४, दि.०७ जुलै, २००७ ३) शासन निर्णय उच्च व तंत्र शिक्षण विभाग,क्रमांक: अंनियो २०१०/(६७८/१०)/विशी-१, दि.२५ मार्च, २०११ ४) शासन निर्णय वित्त विभाग, क्रमांक: अंनियो २०१२/प्र.क्र.९६/सेवा-४, दि.२७ ऑगस्ट,२०१४ ५) शासन निर्णय वित्त विभाग, क्रमांक: अंनियो २०१५/(NPS) / प्र.क्र.३२ / सेवा-४, दि.०६ एप्रिल,२०१५ ६) शासन परिपत्रक वित्त विभाग, क्रमांक: संकीर्ण २०१७/प्र.क्र.६८/ सेवा-४, दि.१० जुलै,२०१७ ७) संचालक,व्यवसाय शिक्षण व प्रशिक्षण संचालनालय,महाराष्ट्र राज्य, मुंबई यांचे पत्र क्र.०५/व्हीओसी/NPS/२०२१/१५४, दि.१९ जुलै,२०२१ प्रस्तावना: राज्यात केंद्र शासनाच्या धर्तीवर परिभाषित अंशदान निवृत्तीवेतन योजना (Defined Contribution Pension Scheme-(DCPS)" लागू करण्यात आल्याबाबत व त्याची कार्यपध्दती संदर्भाधीन अ.क्र.१ व २ येथील शासन निर्णयान्वये वित्त विभागाने विशद केली आहे. सं.क्र. ३ येथील शासन निर्णयान्वये व्यवसाय शिक्षण व प्रशिक्षण संचालनालयाच्या अधिनस्त व्यवसाय शिक्षणाकडील अनुदानित तंत्रशाळा व कनिष्ठ महाविद्यालयात दि.०१.११.२००५ रोजी व तद्नंतर नियुक्त शिक्षक व शिक्षकेतर कर्मचाऱ्यांसाठी परिभाषित
# Page 2
शासन निर्णय क्रमांकः व्हिओसी २०२१/प्र.क्र.१००/कौशल्य-२
अंशदान निवृत्तीवेतन योजना लागू केली आहे. संदर्भाधीन अ.क्र.४ च्या शासन निर्णयान्वये परिभाषित अंशदान निवृत्तीवेतन योजना (DCPS) केंद्राच्या राष्ट्रीय निवृत्तीवेतन योजनेत (NPS) समाविष्ट करण्यात आली आहे. त्यामूळे यापुढे परिभाषित अंशदान निवृत्तीवेतन योजनेचे नामकरण “राष्ट्रीय निवृत्तीवेतन योजना (NPS)” असे करण्यात आले आहे.
संदर्भाधीन क्र.५ शासन निर्णयान्वये शासकीय कर्मचाऱ्यांच्या संदर्भात राष्ट्रीय निवृत्तीवेतन योजनेच्या स्तर-१ ची अंमलबजावणी करणेसाठी आवश्यक ती कार्यपध्दती विहीत करण्यात आली आहे.
या संदर्भात केंद्र शासनाने स्थापित केलेल्या राष्ट्रीय निवृत्तीवेतन योजना विश्वस्थ मंडळ (NPS TRUST) यांच्या बरोबर तसेच केंद्रीय अभिलेख देखभाल अभिकरण (CRA) म्हणून मे. एन. एस. डी. एल. ई-गव्हर्नन्स इन्फ्रास्ट्रक्चर लि. (National Security Depositories Limited-e-Governance Infrastructure Limited) यांच्याशी दि.१०.१०.२०१४ रोजी शासनाने करार केला आहे.
त्यामुळे राज्य शासकीय कर्मचाऱ्यांप्रमाणे व्यवसाय शिक्षण व प्रशिक्षण संचालनालयाच्या अधिनस्त व्यवसाय शिक्षणाकडील अनुदानित तंत्रशाळा व कनिष्ठ महाविद्यालये यातील १००% अनुदानित पदावर दि.०१.१०.२००५ रोजी व तद्नंतर नियुक्त शिक्षक व शिक्षकेतर कर्मचाऱ्यांना राष्ट्रीय निवृत्तीवेतन योजना लागू करणे व राष्ट्रीय निवृत्तीवेतन योजनेच्या स्तर- १ ची अंमलबजावणी करण्यासाठी आवश्यक ती कार्यपध्दती विहीत करण्याची बाब शासनाच्या विचाराधीन होती.
शासन निर्णय :
दिनांक ०१.१०.२००५ रोजी किंवा त्यांनतर व्यवसाय शिक्षण व प्रशिक्षण संचालनालयांच्या “२२०३ तंत्रशिक्षण” या मुख्य लेखाशिर्षांतर्गत पूर्व व्यावसायिक अभ्यासक्रम, +२ स्तरावरील उच्च माध्यमिक व्यवसाय अभ्यासक्रम (एच.एस.सी. व्होकेशनल) व व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील १००% अनुदानित पदावरील शिक्षक व शिक्षकेतर कर्मचारी यांना राष्ट्रीय निवृत्तीवेतन योजना (National Pension Scheme- NPS) लागू राहील.
२. संबंधित शिक्षक व शिक्षकेतर कर्मचाऱ्यांची नियमित / मान्यताप्राप्त पध्दतीशिवाय इतर प्रकारे (उदा.कंत्राटी पध्दतीने, विशिष्ट सिमीत कालावधीकरीता, एखाद्या प्रकल्पाकरीता, प्रकल्पाच्या कालावधी पुरती किंवा इतर कोणत्याही अनियमित पध्दतीने) नियुक्ती झाली असल्यास अशा कर्मचाऱ्यास राष्ट्रीय निवृत्तीवेतन योजना लागू राहणार नाही. या संस्थामध्ये नियुक्त होणाऱ्या प्रत्येक कर्मचाऱ्याची नियुक्ती नियमित वेतन श्रेणीत असणाऱ्या शासनाकडून मंजूर १०० टक्के अनुदानित पदावर सक्षम प्राधिकान्याच्या मान्यतेने विहीत पध्दतीने झाली आहे याची खात्री करण्याची जबाबदारी संबंधित आहरण व सवितरण अधिकाऱ्याची राहील.
पृष्ठ १६ पैकी २
# Page 3
शासन निर्णय क्रमांक: व्हिओसी २०२१/प्र.क्र.१००/कौशल्य-२
३. या योजनेची अंमलबजावणी करण्याकरीता खालील कार्यपध्दतीचा अवलंब करण्यात यावा:
३.१ केंद्रीय अभिलेख देखभाल अभिकरण (CRA) मे.एन.एस.डी.एल.ई-गव्हर्नन्स इन्फ्रास्ट्रक्चर लि. (National Security Depositories Limited-e-Governance Infrastructure Limited) हे केंद्रीय देखभाल अभिकरण म्हणून काम पाहील. राष्ट्रीय निवृत्तीवेतन योजनेतंर्गत सर्व कर्मचाऱ्यांना कायम निवृत्तीवेतन लेखा क्रमांक देणे, जमा होणाऱ्या रकमांप्रित्यर्थ अभिलेखे जतन करणे, त्यांचे परिक्षण करणे आणि या संदर्भात निवृत्तीवेतन निधी विनियामक व विकास प्राधिकरण (PFRDA) यांनी राष्ट्रीय निवृत्तीवेतन योजनेसंदर्भातील नेमून दिलेली इतर कामे पार पाडण्याची, त्याचप्रमाणे राज्य शासनाशी केलेल्या करारातील अटी व शर्तींचे पालन करण्याची जबाबदारी केंद्रीय अभिलेख देखभाल अभिकरण यांची राहील. त्याचप्रमाणे राज्य शासनाशी व संबंधित संस्थेशी केलेल्या करारातील अटी व शर्तीचे पालन करण्याची जबाबदारी केंद्रीय अभिलेख देखभाल अभिकरण यांची राहील. केंद्रीय अभिलेख देखभाल अभिकरणाशी Single Point Contact म्हणून संचालक (व्यवसाय शिक्षण व प्रशिक्षण ) हे जबाबदार राहतील. संचालक ( व्यवसाय शिक्षण व प्रशिक्षण ) हे या योजनेची अंमलबजावणी सहसंचालक ( व्यवसाय शिक्षण व प्रशिक्षण, प्रादेशिक कार्यालय) यांच्यामार्फत करतील.
दिनांक ०१.०४.२०१५ पासून राष्ट्रीय निवृत्तीवेतन योजनेत सामील झाल्यापासून प्रान निहाय लेखे ठेवणे, PFRDA च्या निर्देशानुसार गुंतवणूक करणे व त्यावरील लाभ कर्मचाऱ्याच्या प्रान खात्यात जमा करण्याची कार्यवाही CRA मार्फत होत असते त्यामुळे यापुढे लेखे ठेवण्याचे कार्य हे CRA-NSDL करणार आहे.
राष्ट्रीय निवृत्तीवेतन योजनेच्या प्रान खात्यातुन अंशत: रक्कम काढणे अथवा अंतिम रक्कम काढणे त्यासाठी PFRDA ने अधिसुचना क्र. No. PFRDA/१२/RGL/ १३९/८, दि.११.०५.२०१५ नुसार प्रसिध्द केलेले नियम व त्यात वेळोवेळी केलेल्या सुधारणा लागू असतील. यापुढे PFRDA यांनी वेळोवेळी निर्गमित केलेल्या अधिसूचना लागू राहतील.
३.२ राज्य नियंत्रण अधिकारी (SCO)
संचालक (व्यवसाय शिक्षण व प्रशिक्षण ) यांना राज्य नियंत्रण अधिकारी (SCO) म्हणून घोषित करण्यात येत आहे. त्यांनी केंद्रीय अभिलेख देखभाल अभिकरण यांचेकडे राज्य नियंत्रण अधिकारी (SCO) म्हणून नोंदणी करुन घ्यावी. योजनेच्या अंमलबजावणीच्या अनुषंगाने वित्त विभाग आणि संचालक, लेखा व कोषागारे, महाराष्ट्र राज्य, मुंबई यांच्या पृष्ठ १६ पैकी ३
# Page 4
शासन निर्णय क्रमांकः व्हिओसी २०२१/प्र.क्र.१००/कौशल्य-२
सल्ल्याने कौशल्य विकास, रोजगार व उद्योजकता विभागाने घेतलेले निर्णय राज्य नियंत्रण अधिकारी यांना बंधनकारक राहतील.
३.३ प्राधिकरण/राज्य नियंत्रण कार्यालयाचे नाव, राज्य नियंत्रण अधिकारी, कोषागार अधिकारी, आहरण व संवितरण अधिकारी
-----------------------------------------------------------------------------------------------------------------------------------------------------------------------------------------------------------------------------
| अ. क्र. | प्राधिकरण/राज्य नियंत्रण कार्यालयाचे नाव | राज्य नियंत्रण अधिकारी | कोषागार अधिकारी | आहरण व संवितरण अधिकारी |
| १ | पूर्व व्यावसायिक अभ्यासक्रम | संचालक व्यवसाय शिक्षण  |  व प्रशिक्षण | जिल्हा व्यवसाय शिक्षण व प्रशिक्षण अधिकारी | जिल्हा व्यवसाय शिक्षण व प्रशिक्षण अधिकारी यांच्या कार्यालयातील आहरण व संवितरण अधिकारी |
|  | उच्च माध्यमिक व्यवसाय अभ्यासक्रम (एच. एस. सी. व्होकेशनल) | संचालक व्यवसाय शिक्षण व प्रशिक्षण | जिल्हा व्यवसाय शिक्षण व प्रशिक्षण अधिकारी | जिल्हा व्यवसाय शिक्षण व प्रशिक्षण अधिकारी यांच्या कार्यालयातील आहरण व संवितरण अधिकारी |
| ३ | +२ स्तरावरील व्दिलक्षी व्यवसाय अभ्यासक्रम | संचालक व्यवसाय शिक्षण  |  व प्रशिक्षण | जिल्हा व्यवसाय  |  शिक्षण व प्रशिक्षण अधिकारी | जिल्हा व्यवसाय शिक्षण व प्रशिक्षण अधिकारी यांच्या कार्यालयातील आहरण व संवितरण अधिकारी |
-----------------------------------------------------------------------------------------------------------------------------------------------------------------------------------------------------------------------------
व्यवसाय शिक्षण व प्रशिक्षण संचालनालयाच्या पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी. व्होकेशनल) व +२ स्तरावरील व्दिलक्षी
व्यवसाय अभ्यासक्रम राबवित असलेल्या अशासकीय अनुदानित संस्थांतील १०० टक्के अनुदानित पदावरील शिक्षक व शिक्षकेतर कर्मचाऱ्यांच्या बाबतीत जिल्हा व्यवसाय शिक्षण व प्रशिक्षण अधिकारी यांना डीटीओ (DTO) म्हणून पदनिर्देशित केले असल्यामुळे या संस्थांमधील पात्र कर्मचाऱ्यांचे राष्ट्रीय निवृत्ती वेतन योजनेचे अंशदान व त्यावरील नियोक्ताचा हिस्सा कपात करून CRA कडे पाठविण्याची संपुर्ण जबाबदारी जिल्हा व्यवसाय शिक्षण व प्रशिक्षण अधिकारी यांची राहील. या कामकाजात सुलभता येण्यासाठी व त्याचा ताळमेळ घालणे सुकर होण्यासाठी त्यांनी त्याच्या पदनामाने राष्ट्रीयकृत बँकेत केवळ राष्ट्रीय निवृत्तीवेतन योजनेच्या (NPS) रकमा जमा करणे व ट्रस्ट्री बँकेकडे पाठवणे या कामासाठी स्वतंत्र बँक खाते उघडावे पृष्ठ १६ पैकी ४
# Page 5
शासन निर्णय क्रमांक: व्हिओसी २०२१/प्र.क्र.१००/कौशल्य-२
संबधीत जिल्हा व्यवसाय शिक्षण व प्रशिक्षण अधिकारी यांनी उघडलेल्या या खात्यावर सुयोग्य नियंत्रण (Monitoring) ठेवण्याची जबाबदारी संचालक व्यवसाय शिक्षण व प्रशिक्षण यांची राहील.
डीटीओ (DTO) व डीडीओ (DDO) यांनी सोबत जोडलेल्या प्रमाणे अनुक्रमे N१, N२ व N३ नमुन्यामध्ये आवश्यक माहिती भरुन केंद्रीय अभिलेख देखभाल अभिकरणाकडे नोंदणी करुन घ्यावी.
या योजनेत डीटीओ (DTO) जमा झालेल्या रकमांचा ताळमेळ घेऊन कर्मचारीनिहाय अंशदान रकमेची मेळजुळणी नियमित स्वरुपात करेल. कपात अंशदानाची माहिती केंद्रीय देखभाल अभिकरण व विश्वस्त बँकेकडे पाठविणे आणि तक्रारीचे निवारण करणे याबातबतची जबाबदारी डीटीओ (DTO) यांची असेल.
सहायक लेखाधिकारी, वेतन व भविष्य निर्वाह निधी पथक हे राष्ट्रीय निवृत्ती वेतन संबंधित आवश्यक कार्यवाही पूर्ण करण्यासाठी संबंधित आहरण व संवितरण अधिकारी यांना सहकार्य करतील.
३.४ केंद्रीय अभिलेख देखभाल अभिकरणाकडे नोंदणी झाल्यानंतर त्यांच्याकडून प्राप्त होणारे सांकेतांक सुरक्षितरित्या जतन करुन त्याच्या योग्य त्या वापराची जबाबदारी डीटीओ (DTO) व डीडीओ (DDO) यांची राहील.
३.५ पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी.
व्होकेशनल) व +२ स्तरावरील व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील शिक्षक व शिक्षकेतर कर्मचारी नियमित वेतनश्रेणीत आल्याच्या दिनांकापासून त्याचा कायम निवृत्तीवेतन खाते क्रमांक (Permanent Retirement Account Number-PRAN) प्राप्त करण्याचा अर्ज, सोबतच्या विहित नमुना CSRF मध्ये संबंधित संस्थेच्या प्राचार्य यांचे मार्फत प्राप्त करुन घ्यावा. सदर अर्ज संबंधित डीटीओ (DTO) यांच्याकडे जमा करुन कर्मचाऱ्याचे राष्ट्रीय निवृत्तीवेतन योजनेतंर्गत नोंदणीकरण करुन घ्यावी. तद्नंतर कर्मचाऱ्यांच्या अंशदान कपाती करण्यात याव्यात. याबाबतची जबाबदारी आहरण व संवितरण अधिकारी (DDO) यांची असेल.
३.६ वर्गणीदार कर्मचाऱ्यांची राष्ट्रीय निवृत्तीवेतन योजनेत नोंदणी :- पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच. एस. सी. व्होकेशनल) व +२ स्तरावरील व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील शिक्षक व शिक्षकेतर कर्मचाऱ्यांना नोंदणी करण्याची पध्दत पुढीलप्रमाणे आहे:
पृष्ठ १६ पैकी ५
# Page 6
शासन निर्णय क्रमांकः व्हिओसी २०२१/प्र.क्र.१००/कौशल्य-२
अ. दिनांक ०१.१०.२०२२ पूर्वी नियुक्त झालेले शिक्षक व शिक्षकेतर कर्मचारी:
१. ज्या मान्यता प्राप्त खाजगी १००% अनुदानित पदावर नियुक्त झालेल्या शिक्षक व शिक्षकेतर कर्मचाऱ्यांची नोंदणी परिभाषित अंशदान निवृत्तीवेतन योजने अंतर्गत यापूर्वीच झाली असून ज्यांना परिभाषित अंशदान निवृत्तीवेतन योजना क्रमांक (PRAN) प्राप्त झालेला आहे अशा कर्मचाऱ्यांनी नमुना एस-१ (जोडपत्र-१) या निवृत्तीवेतन निधि विनियामक व विकास प्राधिकरणाने (PFRDA) ठरवून दिलेल्या नमून्यात सर्व माहिती परिपूर्णरित्या भरावी.
२. सदर नमुना एस-१ हा HTE सेवार्थ या प्रणालीवर भरलेल्या माहितीवरुन आपोआप तयार होईल. यातील माहिती कर्मचाऱ्यांनी भरून दिलेल्या सीएसआरएफ (CSRF) नमुन्याशी तुलना करुन माहिती तंतोतंत जुळत असल्याची संस्थाप्रमुखांनी खात्री करावी. तफावत आढळल्यास योग्य दुरुस्तीनंतर भरलेल्या सीएसआरएफ (CSRF) नमुन्याच्या तीन प्रती मुद्रित करुन घ्याव्यात. त्यावर योग्य ठिकाणी कर्मचाऱ्याचे छायाचित्र चिकटवून आणि कर्मचाऱ्याची स्वाक्षरी घेवून तो नमूना संबंधित अधिक्षक, वेतन व भविष्य निर्वाह निधी पथक यांचेकडे (DDO) यांच्याकडे सादर करावा. खाजगी अनुदानित शिक्षक व शिक्षकेतर कर्मचाऱ्यांसाठी सदर नमुन्याच्या तीन प्रतींपैकी एक प्रत संबंधित DDO यांनी त्यांच्या अभिलेख्यामध्ये कार्यालयीन प्रत म्हणून जतन करुन ठेवावी. उर्वरित दोन्ही प्रती संबंधित DTO कडे पाठवाव्यात. संबंधित DTO यांनी यापैकी एक प्रत केंद्रीय अभिलेख देखभाल अभिकरण यांचेकडे पाठवावी.
३. सर्व कर्मचाऱ्यांचे सीएसआरएफ (CSRF) नमुन्यातील अर्ज प्राप्त होईपर्यंत थांबू नये. अर्ज जसे प्राप्त होतील तसे DDO यांनी DTO व DTO यांनी केंद्रीय अभिलेख देखभाल अभिकरण यांचेकडे यादीसह निवृत्तीवेतन निधि विनियामक व विकास प्राधिकरणाने (PFRDA) नेमून दिलेल्या एस-५ नमुन्यात (जोडपत्र-२) जोडून पाठवावेत. केंद्रीय अभिलेख देखभाल अभिकरण अशा सर्व कर्मचाऱ्यांना कायम
निवृत्तीवेतन खाते क्रमांक (Permanent Retirement Account Number-PRAN) देईल. वर दर्शविलेली सर्व कार्यवाही तात्काळ दिनांक ३०.०९.२०२२ पर्यंत पुर्ण करण्यात यावी.
खाली नमूद केलेल्या कार्यपध्दती प्रमाणे अशा सर्व कर्मचाऱ्यांच्या अंशदानाच्या संदर्भात संबंधित सबस्क्राबर कॉन्स्ट्रिब्यूशन्स फाईल्स (SCF) तयार करण्याची तसेच त्या केंद्रीय अभिलेख देखभाल अभिकरणाच्या संगणक प्रणालीमध्ये अपलोड करण्याची जबाबदारी संबंधित DTO यांची राहील.
पृष्ठ १६ पैकी ६
# Page 7
शासन निर्णय क्रमांक: व्हिओसी २०२१/प्र.क्र.१००/कौशल्य-२
ब. पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी.
व्होकेशनल) व +२ स्तरावरील व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील १००% अनुदानित पदावर दिनांक ०१.१०.२०२२ पासून रुजू/सहभागी होणारे शिक्षक व शिक्षकेतर कर्मचारी:
१. दिनांक ०१.१०.२०२२ पासून मान्यता प्राप्त पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच. एस. सी. व्होकेशनल) व +२ स्तरावरील व्दिलक्षी व्यवसाय अभ्यासक्रम राबवित असलेल्या अशासकीय अनुदानित संस्थांतील १००% अनुदानित पदावर दिनांक (शासन निर्णय निर्गमित झाल्याच्या पुढील महिन्यातील पहिली तारीख) पासून रुजू होणाऱ्या कर्मचाऱ्यांची माहिती DDO यांनी HTE सेवार्थ या प्रणालीवर भरावी. नमूना सीएसआरएफ (CSRF) ची प्रणालीतील माहिती संबंधित DTO यांना HTE सेवार्थ प्रणालीमध्ये उपलब्ध होईल. संबंधित DTO हा HTE सेवार्थ प्रणालीवर सदर नमूना प्राप्त झाल्याच्या दिनांकापासून तीन कामाच्या दिवसात मान्यता देतील. नमुना एस-१ च्या मुद्रीत प्रती यापुढे DTO यांच्याकडे पाठविण्याची आवश्यकता राहणार नाही. संबंधित DTO यांनी मान्यता दिल्यानंतर HTE सेवार्थ प्रणालीमध्ये अशा कर्मचाऱ्यांकरिता डीसीपीएस क्रमांक (PPAN) तयार होईल.
याबाबत आवश्यक ते बदल HTE सेवार्थ प्रणालीमध्ये करण्यात यावेत. डीसीपीएस क्रमांक (PPAN) आहरण व संवितरण अधिकारी यांना कळविण्यास होणाऱ्या विलंबास संबंधित DTO जबाबदार राहतील.
त्यानंतर उपरोक्त परिच्छेदामध्ये दर्शविल्याप्रमाणे कार्यवाही संबंधित आहरण व संवितरण अधिकारी करतील.
सर्व कर्मचाऱ्यांचे सीएसआरएफ (CSRF) नमुन्यातील अर्ज प्राप्त होईपर्यंत थांबू नये. अर्ज जसे प्राप्त होतील तसे DDO यांनी DTO व DTO यांनी केंद्रीय अभिलेख देखभाल अभिकरण यांचेकडे यादीसह निवृत्तीवेतन निधि विनियामक व विकास प्राधिकरणाने (PFRDA) नेमून दिलेल्या एस-५ नमुन्यात जोडून पाठवावेत. केंद्रीय अभिलेख देखभाल अभिकरण अशा सर्व कर्मचाऱ्यांना कायम निवृत्तीवेतन खाते क्रमांक (Permanent Retirement Account Number-PRAN) देतील.
प्रान (Permanent Retirement Account Number-PRAN) लेखा क्र. प्राप्त करण्यासाठी निवृत्तीवेतन निधी विनियामक व विकास प्राधिकरण (PFRDA) यांनी निश्चित केल्यानूसार मे. एनएसडिएल यांने OPGM प्रणाली विकसित केली आहे.
शा. नि. वित्त विभाग क्र. संकिर्ण २०२१/प्र.प्र. १२ / प्रशा-४ दि.०५.०२.२०२१ नुसार नवीन कर्मचाऱ्यांना प्रान (Permanent Retirement Account Number-PRAN) देण्याची कार्यवाही करावी. कौशल्य, रोजगार, उद्योजकता व नाविन्यता विभागांतर्गत व्यवसाय शिक्षण व प्रशिक्षण संचालनालयाच्या पूर्व व्यवसायिक अभ्यासक्रम, उच्च
पृष्ठ १६ पैकी ७
# Page 8
शासन निर्णय क्रमांकः व्हिओसी २०२१/प्र.क्र.१००/कौशल्य-२
माध्यमिक व्यवसाय अभ्यासक्रम (एच.एस.सी. व्होकेशनल) व +२ स्तरावरील व्दिलक्षी व्यवसाय अभ्यासक्रमाअंतर्गत येणाऱ्या कर्मचाऱ्यांच्या NPS कपातीत जमा करणे व त्या
विश्वस्त बँकेकडे वर्ग करण्यासाठी व त्यावर सुयोग्य नियंत्रणासाठी सर्व तिनही DTO च्या पदनामाने राष्ट्रीयकृत बँकेत स्वतंत्र खाते उघडण्यात यावे. सदर कर्मचाऱ्यांच्या कपातीच्या रकमा ७ कामांच्या दिवसांच्या आत विश्वस्त बँकेकडे पाठविण्याची जबाबदारी DTO यांची राहील.
३.७. परिभाषित अंशदान निवृत्तीवेतन योजना लागू असूनही या योजनेंतर्गत दिनांक ०१.१०.२०२२ पर्यंत सहभागी न झालेल्या शिक्षक व शिक्षकेतर कर्मचाऱ्यांची नोंदणी थेट राष्ट्रीय निवृत्तीवेतन योजनेमध्ये उपरोक्त ३.६ “ब” प्रमाणे करण्यात यावी.
३.८ प्रतिनियुक्तीने रुजू झालेले शिक्षक/शिक्षकेतर कर्मचारी :
ज्या शिक्षक व शिक्षकेतर कर्मचाऱ्यांना त्यांच्या मूळ संवर्गात PRAN क्रमांक पूर्वी त्यांचे राज्य अभिलेख देखभाल अभिकरणामार्फत PRAN क्रमांक प्राप्त झाला आहे, त्यांच्या अंशदानाची निवृत्तीवेतन निधी विनियामक व विकास प्राधिकरणाने केंद्रीय अभिलेख देखभाल अभिकरणास ठरवून दिलेल्या मानकाप्रमाणे रक्कम अदा करण्याची जबाबदारी ते ज्या कार्यालयातून वेतन घेतील त्या कार्यालयाच्या आहरण व संवितरण अधिकाऱ्यांची राहील.
वर नमूद केलेल्या अशा सर्व कर्मचाऱ्यांच्या अंशदानाच्या संदर्भात संबंधित Subscriber Contribution files (SCF) तयार करण्याची तसेच त्या केंद्रीय अभिलेख देखभाल अभिकरणाच्या संगणक प्रणालीमध्ये अपलोड करण्याची जबाबदारी संबंधित DTO यांची राहील.
३.९ केंद्रीय अभिलेख देखभाल अभिकरणाने कर्मचाऱ्याला कायम निवृत्तीवेतन खाते क्रमांक (Permanent Retirement Account Number-PRAN) देणे:
१. वरील प्रमाणे कर्मचाऱ्याची माहिती नमूना फॉर्म एस-१ मध्ये प्राप्त झाल्यानंतर प्रत्येक कर्मचाऱ्याला केंद्रीय अभिलेख देखभाल अभिकरणाकडून एक कायम निवृत्तीवेतन खाते क्रमांक (PRAN) देण्यात येईल. त्याप्रमाणे प्रत्येक कर्मचाऱ्याला एक PRAN किट दिली जाईल. प्रान किट व प्रान क्रमांक संबंधित आहरण व संवितरण अधिकाऱ्यांना पाठविण्यात येईल. संबंधित आहरण व संवितरण अधिकाऱ्यांनी प्रान किट सर्व संबंधित कर्मचाऱ्यांना वितरीत करावी. प्रत्येक कर्मचाऱ्याने प्रान किट वरील
तपशीलाची खात्री करावी, त्यातील माहितीची अचुकता तपासावी, तसेच टी-पीन (Telephonic Personal Identification Number) व आय-पीन (Internet Personal Identification Number) उपलब्ध असल्याबाबत खात्री करावी. त्या संदर्भात
पृष्ठ १६ पैकी ८
# Page 9
शासन निर्णय क्रमांक: व्हिओसी २०२१/प्र.क्र.१००/कौशल्य-२
अडचणी असल्यास अशा कर्मचाऱ्यांनी केंद्रीय अभिलेख देखभाल अभिकरणाशी संपर्क साधावा.
२. कर्मचाऱ्याकडून प्रानकिट गहाळ झाल्यास अथवा कर्मचाऱ्याच्या चुकीमुळे प्रानकिट मधील तपशील चूकीचा असल्यास दुबार प्रानकिटचे शुल्क हे कर्मचान्यास अथवा ज्याच्यामुळे तपशीलात चूक झाली त्या संबंधिताकडून शुल्क वसुली केली जाईल. इतर प्रशासकीय प्रकरणी या बाबतीत कौशल्य विकास, रोजगार व उद्योजकता विभागाने केलेल्या कराराप्रमाणे विहित शुल्क केंद्रीय अभिलेख देखभाल अभिकरणास वित्त विभागाने ठरविलेल्या दराप्रमाणे अदा करेल.
३. पूर्वीच्या सेवेत ज्या शिक्षक व शिक्षकेतर कर्मचाऱ्यांना PRAN क्रमांक प्राप्त झाला आहे, असा कर्मचारी पूर्वीची सेवा सोडून मान्यता प्राप्त पूर्व व्यावसायिक अभ्यासक्रम/उच्च माध्यमिक व्यवसाय अभ्यासक्रम (एच. एस. सी. व्होकेशनल) / +२ स्तरावरील व्दिलक्षी व्यवसाय अभ्यासक्रम राबविणाऱ्या संस्थेतील सेवेत रुजु झाल्यास त्याला पूर्वी मिळालेला PRAN क्रमांक IRA (Individual Retirement Account) Compliant आहे अथवा नाही त्याची तपासणी करण्याची आणि नसल्यास तो IRA Compliant करण्याची जबाबदारी तो ज्या कार्यालयात नियुक्त होईल त्या कार्यालयाच्या DDO यांची राहील.
४. कोणताही शिक्षक व शिक्षकेतर कर्मचारी राष्ट्रीय निवृत्तीवेतन योजना लागू असलेल्या अन्य कार्यालयात पदोन्नतीने, पदावनतीने अथवा बदलीने अथवा इतर कोणत्याही कारणामुळे स्थांनातरीत झाल्यानंतरही एकदा दिलेला कायम निवृत्तीवेतन लेखा क्रमांक बदलणार नाही. या प्रान PRAN क्रमांकाची नोंद संबंधीत कर्मचाऱ्याच्या वेतन नोंदवहीमध्ये त्याच्या नावासमोर तसेच त्याच्या सेवा पुस्तकात न चुकता घेण्यात यावी.
५. संदर्भाधीन शासन निर्णय क्र.४ व ५ अन्वये महाराष्ट्र शासनाने केंद्र शासनाच्या राष्ट्रीय निवृत्तीवेतन प्रणालीत समाविष्ट होण्याचा निर्णय घेतला आहे त्यानूसार कर्मचाऱ्यांना राष्ट्रीय निवृत्तीवेतन प्रणालीचा कायम निवृत्ती खाते क्रमांक (Permanent Retirement Account Number-PRAN- प्राण) देण्यात येतो. निवृत्तीवेतन निधी विनियामक व विकास प्राधिकरण (Pension Fund Regulatory and Development Authority- PFRDA) यांनी नेमलेल्या केंद्रीय देखभाल अभिकरण (Central Record keeping Agency-CRA) मे. एनएसडिएल ई-इन्फ्रास्ट्रकचर लि. यांच्या मार्फत Online PRAN Generation Module (OPGM) प्रणालीमधुन सर्व कर्मचाऱ्यांना प्रान देण्यात येतो. तरी संबंधित कार्यालयांनी या OPGM प्रणालीचा अथवा PFRDA ने वेळोवेळी विकसित केलेल्या प्रणालीचा वापर करून कर्मचाऱ्यांना प्रान उपलब्ध करून द्यावा.
पृष्ठ १६ पैकी ९
# Page 10
शासन निर्णय क्रमांकः व्हिओसी २०२१/प्र.क्र.१००/कौशल्य-२
३.१० दिनांक ०१.१०.२०२२ पूर्वी कर्मचाऱ्यांच्या वेतनातून कपात केलेले अंशदान व नियोक्त्याचे अंशदान या रकमा विश्वस्त बँकेकडे वर्ग करणे:
पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी. व्होकेशनल) व +२ स्तरावरील व्दिलक्षी व्यवसाय अभ्यासक्रम
राबविणाऱ्या संस्थेतील १००% अनुदानित पदावरील शिक्षक/ शिक्षकेतर कर्मचाऱ्यांकरीता DDO यांनी दिनांक (शासन निर्णय निर्गमित होणाऱ्या महिन्यातील अंतिम दिनांक प्रमाणे) पर्यंत प्राप्त झालेल्या रकमांचा ताळमेळ घेतल्यानंतर
कर्मचाऱ्यांचे अंशदान आणि शासनाचे/नियोक्त्याचे सममूल्य अंशदान तसेच या दोन्ही रकमांवरील व्याज आहरित करण्याकरिता साधी पावती “नमुना-४५ अ” मधील देयक कोषागारावर सादर करावे. अशा देयकासोबत कर्मचाऱ्यांची यादी जोडण्याची
आवश्यकता नाही. सदर एकूण रक्कम शासनाच्या लेख्यात खर्ची टाकण्यात यावी.
अशा खर्चाकरीता वापरावयाच्या लेखाशिर्षासंबंधी शासन आदेश स्वतंत्रपणे निर्गमित करण्यात येतील.
३.११ दिनांक ०१.१०.२०२२ नंतर मासिक अंशदानाची वसुली : १. राष्ट्रीय निवृत्तीवेतन योजने अंतर्गत कर्मचाऱ्यांच्या अंशदानाची वसुली तसेच नियोक्ताच्या अंशदानाचे आहरण प्रत्येक महिन्यात अनिवार्यरित्या करण्याची
जबाबदारी संबंधित DDO यांची राहील.
२. राष्ट्रीय निवृत्तीवेतन योजनेखालील कर्मचाऱ्यांच्या अंशदानाची वसूली आणि त्यावरील शासनाची/नियोक्त्याची समतुल्य अंशदानाची रक्कम आहरित करण्याबाबतची कार्यवाही वेतन देयकातून एकाच वेळी करण्यात यावी. ज्या लेखाशिर्षामधुन संबंधित कर्मचाऱ्याचे वेतन आहरित केले जाते, त्याच लेखाशिर्षामधुन नियोक्त्याचे अंशदान आहरित करण्यात यावे. तसेच दोन्ही प्रकारच्या अंशदानाची रक्कम व तपशील दर्शविणारी अनुसूची वेतन देयकासोबत जोडण्यात यावी. दोन्ही अंशदानाच्या रकमा प्रत्येक महिन्यात अनिवार्यरित्या वसुल करण्याची जबाबदारी संबंधित आहरण व संवितरण अधिकारी (DDO) यांची असेल.
३. सदर रकमा जमा करण्यासाठी DTO यांनी वित्त विभाग, शासन निर्णय, क्रमांक डीडीओ-१००५/प्र.क्र.५/कोषा प्रशा-५, २९.०८.२००५ सोबत जोडलेल्या जोडपत्र - १ मधील कार्यालयीन कामकाजाच्या दृष्टीने सोईस्कर होईल अशा
राष्ट्रीयकृत बँकेत स्वतंत्र खाते उघडण्यात यावे.
४. DTO यांच्या बँक खात्याचा क्रमांक आहरण व संवितरण अधिकारी यांनी वेतन देयकातील अंशदान व नियोक्त्याचे अंशदान या वसुली दर्शवून सीएमपी मार्फत जमा
पृष्ठ १६ पैकी १०
# Page 11
शासन निर्णय क्रमांक: व्हिओसी २०२१/प्र.क्र.१००/कौशल्य-२
करण्यासाठी HTE सेवार्थ प्रणालीमध्ये मॅपिंग करावा. आहरण व संवितरण अधिकारी यांनी बनविलेल्या तपशीलावर वेतन देयकात कर्मचारी निहाय राष्ट्रीय निवृत्तीवेतन योजना अंतर्गत कर्मचाऱ्यांचे अंशदान व नियोक्त्यांचे अंशदान या कपाती दर्शविण्यात याव्यात. संबंधित रकमा व त्यांचे लेखे DTO यांच्या नावे राष्ट्रीय निवृत्तीवेतन योजनेसाठी असलेल्या स्वतंत्र बँक खात्यात जमा कराव्यात.
३.१२ अंशदानाचा तपशील इलेक्ट्रॉनिक पध्दतीने (SCF व्दारे) केंद्रीय अभिलेख देखभाल अभिकरणाकडे पाठविणे.
१. कर्मचाऱ्यांचे अंशदानाच्या व नियोक्त्यांच्या सममूल्य अंशदानाच्या रकमेचा ताळमेळ घेतल्यानंतर पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच. एस. सी. व्होकेशनल) व +२ स्तरावरील व्दिलक्षी व्यवसाय अभ्यासक्रम राबविणाऱ्या संस्थेतील १००% अनुदानित पदावरील शिक्षक/शिक्षकेतर कर्मचाऱ्यांकरीता DTO यांनी त्या महिन्याच्या ०१ तारखेपासून १८ तारखेपर्यंतच्या देयकांमधील वसुली संदर्भात अंशदानाचा ( कर्मचारी / अधिकारी व नियोक्त्याचे
अंशदान यासह) आवश्यक तो संपूर्ण तपशील दर्शविणारी माहिती SCF च्या स्वरुपात तयार करुन केंद्रीय अभिलेख देखभाल अभिकरणाच्या संगणक प्रणालीमध्ये त्या महिन्याच्या २५ तारखेपर्यंत अपलोड करावी. त्या महिन्याच्या दि. १९ ते महिन्याच्या अखेरच्या तारखेपर्यंतच्या देयकामधील वसूली संदर्भात पुढील महिन्याच्या १० तारखेपर्यंत SCF तयार करुन केंद्रीय अभिलेख देखभाल अभिकरणाच्या संगणक प्रणालीमध्ये अपलोड करावी. याशिवाय आवश्यकतेनूसार DTO एका पेक्षा जास्त वेळा SCF तयार करुन ती अपलोड करु शकतील. मात्र अशा वेळी ट्रस्टी बँकेकडे पाठवावयाच्या रकमा, व्यवहार क्रमांक (Transaction ID) प्राप्त झाल्यापासून १० कार्यालयीन दिवसांच्या आत विश्वस्त बँकेकडे पाठविणे आवश्यक राहील. अशा प्रकारे वसुल केलेल्या रकमा गुंतवणूकीकरीता नेमण्यात आलेल्या निवृत्तीवेतन निधी व्यवस्थापकांकडे पाठविण्यात येणार असल्याने सदर कालमर्यादा पाळण्याची जबाबदारी संबंधित DTO यांच्यावर राहील.
२. केंद्रीय अभिलेख देखभाल अभिकरण अशा प्रत्येक फाईलकरीता एक व्यवहार क्रमांक (Transaction ID) देतील व तो संबंधित DTO यांना कळवतील.
३.१३ अंशदानाची रक्कम विश्वस्त बँकेकडे जमा करणे :
१. निवृत्तीवेतन निधि विनियामक व विकास प्राधिकरण (PFRDA) यांचेकडून अॅक्सीस बँक (Axis Bank) या बँकेस महाराष्ट्र शासनाकरीता विश्वस्त बँक म्हणून नियुक्त करण्यात आले आहे. वेळोवेळी निवृत्तीवेतन निधि विनियामक व विकास
पृष्ठ १६ पैकी ११
# Page 12
शासन निर्णय क्रमांकः व्हिओसी २०२१/प्र.क्र.१००/कौशल्य-२
प्राधिकरणाने (PFRDA) यांचेकडून निश्चित केलेली बँक विश्वस्त बँक म्हणून काम करेल.
२. केंद्रीय अभिलेख देखभाल अभिकरण यांच्या संगणक प्रणालीमध्ये अपलोड केलेल्या Subscriber Contribution files (SCF) मधील तपशीलामध्ये दर्शविण्यात
आलेल्या सर्व कर्मचाऱ्यांची संपूर्ण रक्कम (कर्मचाऱ्यांचे अंशदान व शासनाचे/नियोक्त्याचे सममूल्य अंशदान) पूर्व व्यावसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी. व्होकेशनल) व +२ स्तरावरील व्दिलक्षी व्यवसाय अभ्यासक्रम राबविणाऱ्या संस्थेतील १००% अनुदानित पदावरील शिक्षक/शिक्षकेतर कर्मचाऱ्यांकरीता DTO यांनी वर परिच्छेद्र क्रमांक १४ मध्ये नमूद केलेल्या विहित वेळापत्रकाप्रमाणे इलेक्ट्रॉनिक पध्दतीने अथवा धनादेशाव्दारे विश्वस्त बँकेकडे (Axis Bank) हस्तांतरित करावी. त्यात केंद्रीय अभिलेख देखभाल अभिकरणाने दिलेल्या व्यवहार क्रमांकाची (Transaction ID) नोंद न चुकता करण्यात यावी.
३. निवृत्तीवेतन निधि विनियामक व विकास प्राधिकरणाने (PFRDA) नियुक्त केल्या जाणाऱ्या व राज्य शासनाने याकरीता नामनिर्देशित केलेल्या निवृत्तीवेतन निधी
व्यवस्थापकाकडे (Pension Fund Manager-PFM) गुंतवणूकीकरीता सदरची रक्कम विश्वस्त बँकेकडून हस्तांतरीत करण्यात येईल.
३.१४ सेवाशुल्क :
१. या योजनेअंतर्गत केंद्रीय अभिलेख देखभाल अभिकरणाकडून दिल्या जाणाऱ्या सेवेसाठी राज्य शासनाने वेळोवेळी निर्धारित केल्याप्रमाणे सेवाशुल्क व त्यावरील सेवा कर अनुज्ञेय राहील.
२. केंद्रीय अभिलेख देखभाल अभिकरण सदर सेवाशुल्काचे त्रैमासिक देयक राज्य नियंत्रण अधिकारी यांच्या नावे सादर करतील. त्या करीता प्रत्येक डीटीओ यांनी प्रत्येक महिन्यात केंद्रीय अभिलेख देखभाल अभिकरणासोबत केलेल्या व्यवहारांची माहिती राज्य नियंत्रक अधिकारी यांना कळवावी.
३.१५ ताळमेळ:- या योजनेखालील रकमांचा मासिक व त्रैमासिक ताळमेळ DTO कडून विश्वस्त बँकेत पाठविलेल्या रकमांशी घेण्याची जबाबदारी DTO यांची राहील. DTO कडे हस्तांतरीत केलेल्या रकमांचा ताळमेळ घेण्याची जबाबदारी आहरण व संवितरण अधिकारी यांची राहील.
पृष्ठ १६ पैकी १२
# Page 13
शासन निर्णय क्रमांक: व्हिओसी २०२१/प्र.क्र.१००/कौशल्य-२
३.१६ संकीर्ण सूचना :
१. एका कार्यालयातुन दुसऱ्या कार्यालयात/व्यवस्थापनात बदलीने नियुक्त होणाऱ्या, त्याच कार्यालयात/व्यवस्थापनात पदोन्नतीने अथवा पदावनतीने किंवा इतर प्रशासकीय कारणामुळे बदलीने दुसऱ्या पदावर नियुक्त होणाऱ्या कर्मचाऱ्यांच्या संदर्भात शासन निर्णय वित्त विभाग क्रमांक संकीर्ण १०११/सं.क्र.१७/कोषा प्रशा-५, दिनांक १५.१०.२०१३ मधील परिच्छेद क्रमांक २ व ३ मधील तरतूदीनुसार त्या महिन्यात कर्मचारी कार्यमुक्त होत आहे, त्या महिन्याचे वेतन, तो त्या महिन्यातील कोणत्याही दिनांकास कार्यमुक्त झाला असला तरीही त्याच्या संबंधित महिन्याच्या वेतनाचे पूर्ण देयक नवीन कार्यालयाच्या आहरण व संवितरण अधिकाऱ्यांनी अदा करणे अनिवार्य आहे. एका महिन्याच्या वेतनातून एकाहून जास्त वेळा या योजनेखालील कपाती केंद्रीय अभिलेख देखभाल अभिकरणाकडून स्विकारल्या जाणार नाहीत. त्यामुळे आहरण व संवितरण अधिकारी व कोषागार अधिकारी यांनी याबाबत दक्ष राहून योग्य ती काळजी घ्यावी.
२. ज्या कर्मचाऱ्याच्या प्रकरणी PRAN क्रमांक प्राप्त झाले नाहीत व ज्यांच्या प्रणालीतील माहितीमध्ये missing credit, रकमांचे चुकीचे वर्गीकरण झाले आहे, अशा प्रकरणी संबंधित DTO यांना संपर्क साधुन झालेली चुक सुधारित करण्याची जबाबदारी संबंधित आहरण व संवितरण अधिकारी तसेच विद्यालय/महाविद्यालयांच्या मुख्याध्यापक/प्राचार्य यांची राहील.
३. वजाती होणाऱ्या जादा/कमी अंशदानासंदर्भात अंमलात आणावयाची कार्यपध्दती:- विहित केलेली १०% ( मुळ वेतन+त्यावरील महागाई भत्ता) अंशदानाची रक्कम कर्मचाऱ्यांच्या वेतन देयकातुन दरमहा वसुल करणे आणि नियोक्त्याचे १४% किंवा वित्त विभागाने वेळोवेळी सुधारित केल्याप्रमाणे सममुल्य अंशदान दरमहा जमा करणे याकरीता आहरण व संवितरण अधिकारी जबाबदार राहील. कर्मचाऱ्याच्या
खात्यात अंशदानापोटी जादा रक्कम जमा करण्यात आल्यास ती लगतच्या पुढील महिन्यात समायोजित करण्याकरीता संबंधित संस्थाप्रमुख व आहरण व संवितरण अधिकारी जबाबदार राहतील. तसेच कमी रक्कम जमा करण्यात आल्यास आवश्यक रक्कम लगतच्या पुढील महिन्यात जमा करण्याकरीता संबंधित संस्थाप्रमुख व आहरण व संवितरण अधिकारी जबाबदार राहतील.
४. राष्ट्रीय निवृत्तीवेतन योजनेच्या खात्यात जमा करण्यात येत असलेले अंशदान योग्य असल्याची खात्री दरमहा करण्याची जबाबदारी कर्मचाऱ्याची राहील. त्यामध्ये काही त्रुटी आढळल्यास त्याबाबत कर्मचाऱ्याने आहरण व संवितरण अधिकाऱ्यास
पृष्ठ १६ पैकी १३
# Page 14
शासन निर्णय क्रमांकः व्हिओसी २०२१/प्र.क्र.१००/कौशल्य-२
लेखी निवेदन देणे आवश्यक आहे. जो कर्मचारी याप्रमाणे कार्यवाही करण्यार नाही तो भविष्यात कोणतीही तक्रार/कायदेशीर कार्यवाही करु शकणार नाही.
५. कर्मचाऱ्याची अनधिकृत अनुपस्थिती, असाधारण रजा या प्रकरणी कर्मचाऱ्याच्ऱ्या वेतनाचे देयक HTE सेवार्थ प्रणालीतून काढण्यात येणार नाही याची खात्री करण्याची जबाबदारी आहरण व संवितरण अधिकारी यांची राहील. महाराष्ट्र कोषागार नियम, १९६८ मधील नियम २६४ आणि २६५ मधील तरतूदींचे तंतोतंत पालन करण्याची जबाबदारी आहरण व संवितरण अधिकारी याची राहील. तसेच
शासन निर्णय वित्त विभाग क्रमांक संकीर्ण १००९/प्र.क्र.३९/कोषा-प्रशा-५,
दिनांक ४.१०.२०१३ व त्यासोबतच्या जोडपत्रातील तरतूदीनुसार HTE प्रणाली अंतर्गत करावयाच्या कार्यवाहीबाबत राज्य नियंत्रण अधिकारी यांनी क्षेत्रीय अधिकारी
यांना आवश्यक सूचना द्याव्यात. या नियमांचे पालन न झाल्यास आहरण व संवितरण अधिकारी आणि संबंधित DTO हे प्रशासकीय कारवाईसाठी पात्र ठरतील.
अनधिकृत अनुपस्थिती, असाधारण रजा, निलंबाधिन कर्मचारी या बाबींकरीता तसेच यापुढे राष्ट्रीय निवृत्तीवेतन योजने सदंर्भात वित्त विभाग, महाराष्ट्र शासन
यांचेकडून शासकीय कर्मचाऱ्यांसाठी निर्गमित करण्यात येणारे शासन निर्णय, शासन आदेश योग्य त्या फेरफारासह विभागाने वेळोवेळी या कौशल्य, रोजगार, उद्योजकता
व नाविन्यता विभागांतर्गत व्यवसाय शिक्षण व प्रशिक्षण संचालनालयाच्या पूर्व व्यवसायिक अभ्यासक्रम, उच्च माध्यमिक व्यवसाय अभ्यासक्रम (एच.एस.सी.
व्होकेशनल) व + २ स्तरावरील द्विलक्षी व्यवसाय अभ्यासक्रम राबवित असलेल्या
अशासकीय अनूदानित संस्थांतील १०० टक्के अनुदानित पदावरील शिक्षक व शिक्षकेतर कर्मचाऱ्यांच्या बाबतीत लागु होतील.
६. कर्मचाऱ्यांच्या कायम निवृत्तीवेतन खाते क्रमांकासंबंधीचे (PRAN) वार्षिक विवरणपत्र दरवर्षी केंद्रीय अभिलेख देखभाल अभिकरणाकडून संबंधित कर्मचाऱ्यास परस्पर पाठविण्यात येईल. तसेच कोणत्याही वेळी संबंधित कर्मचाऱ्यांच्या खात्यामधील जमा रकमेचा तपशील नोंदणी केलेल्या कर्मचाऱ्यांस त्यांच्या संकेतस्थळावर पाहण्याची व्यवस्था केंद्रीय अभिलेख देखभाल अभिकरण उपलब्ध करुन देईल.
७. राष्ट्रीय निवृत्तीवेतन योजनेच्या दिनांक ३०.०९.२०२२ पर्यंतचे अंशदानाच्या रकमा परत करण्याबाबतची प्रकरणे विभागामार्फत स्वतंत्ररित्या निर्गमित करण्यात
येणाऱ्या शासन निर्णयास अनुसरून निकाली काढण्यात यावीत. तसेच, दिनांक ०१/१०/२०२२ पुढे अशा प्रकारच्या परताव्याच्या प्रकरणांवर केंद्रिय अभिलेख देखभाल अभिकरणाने कार्यवाही करावी.
पृष्ठ १६ पैकी १४
# Page 15
शासन निर्णय क्रमांक: व्हिओसी २०२१/प्र.क्र.१००/कौशल्य-२
४. सदर शासन निर्णय वित्त विभागाच्या सहमतीने व अनौपचारिक संदर्भ क्र.१००/२१/ सेवा-४ दि. २५.०८.२०२१ अन्वये निर्गमित करण्यात येत आहे.
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38