# Page 1
महाराष्ट्र विनियोजन
(लेखानुदान) अधिनियम,२०१९...
सन २०१९- २० या वित्तीय वर्षाकरीता अर्थसंकल्पीय तरतूदीपैकी माहे एप्रिल, मे, जून, जुलै २०१९ या चार महिन्यांच्या कालवधीकरीता लेखानुदानाची रक्कम अर्थसंकल्पीय वितरण प्रणालीवर (BEAMS) वाटप करणेबाबत...
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : अर्थसं - २०१९ / प्र.क्र. ३० / लेखानु / रोस्वरो-२,
मादाम कामा रोड, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक : १० एप्रिल, २०१९.
वाचावे:- वित्त विभागाचे शासन परिपत्रक क्रमांक : अर्थसं - २०१९/प्र.क्र. ४४/अर्थ-३, दिनांक : १ एप्रिल २०१९.
प्रस्तावना : सन २०१९-२० चा अर्थसंकल्प दिनांक २७ फेब्रुवारी, २०१९ रोजी विधानमंडळास सादर करण्यात आले. सदर अर्थसंकल्प अंतरीम असल्यामुळे अतिरिक्त अर्थसंकल्प सादर करून, विनियोजन विधेयक मंजूर होईपर्यंतच्या कालावधीसाठीचा माहे एप्रिल, २०१९ ते जुलै, २०१९ या चार महिन्याचा खर्च भागविण्यासाठी विधानमंडळाने महाराष्ट्र विनियोजन (लेखानुदान) विधेयक,२०१९ मंजूर केले आहे. सदर विधेयकाचे आता अधिनियमात रूपांतर झाले असून, ते महाराष्ट्र अधिनियम क्रमांक २ म्हणून महाराष्ट्र शासन, राजपत्र असाधारण मधील भाग-४, दिनांक ८ मार्च, २०१९ अन्वये प्रसिध्द करण्यात आले असल्याचे उपरोक्त संदर्भाधीन शासन परिपत्रकात नमूद केले आहे.
२. या अधिनियमान्वये प्रशासकीय विभागास सन २०१९-२० च्या अर्थसंकल्पातील प्रस्तावित लेखानुदानातून दिनांक १ एप्रिल, २०१९ ते दिनांक ३१ जुलै, २०१९ पर्यन्त खर्च करण्यास प्राधिकृत करण्यात आले आहे. वित्त विभागाच्या संदर्भाधीन शासन परिपत्रकानुसार वित्त विभागाने मंजूर केल्यानुसार अर्थसंकल्पीय अंदाज सन २०१९-२० (White Book) पुस्तकाच्या आधारे अनिवार्य बाबी संदर्भातचे सोबतच्या विवरणपत्रात दर्शविण्यात आलेल्या लेखानुदानाचे वितरण शासन निर्णयाद्वारे करण्याचे प्रस्तावित होते. तसेच, या अनुषंगाने कार्यक्रमांतर्गत तरतूदी संदर्भात संदर्भाधिन शासन परिपत्रकास अनुसरुन लेखाअनुदान वितरणातील मार्गदर्शक सूचना निर्गमित करण्याचे देखिल प्रस्तावित होते. कौशल्य विकास व उद्योजकता विभागाच्या अधिपत्याखालील संबंधित नियंत्रक अधिका-यांकडे एकूण अर्थसंकल्पीय तरतुदीच्या १/३ प्रमाणात लेखाशिर्षनिहाय लेखानुदानाचे वाटप BEAMS प्रणालीवर वितरीत करण्याची बाब शासनाच्या विचाराधीन होती. तद्नुषंगाने, खालीलप्रमाणे शासन निर्णय निर्गमित करण्यात येत आहे.
# Page 2
शासन निर्णय क्रमांकः अर्थसं-२०१९/ प्र.क्र. ३०/लेखानु/रोस्वरो-२,
शासन निर्णय : वित्त विभागाच्या संदर्भाधिन शासन परिपत्रकानुसार, या शासन निर्णयासोबत जोडलेल्या परिशिष्ट-अ मधील स्तंभ क्रमांक ६ व ७ मध्ये दर्शविलेल्या सन २०१९-२० या आर्थिक वर्षातील अर्थसंकल्पीत तरतुदीपैकी स्तंभ क्रमांक ८ मध्ये दर्शविलेल्या माहे एप्रिल, २०१९ ते जुलै, २०१९ या चार महिन्यांच्या खर्च भागविण्यासाठी वित्त विभागाच्या संदर्भाधीन शासन परिपत्रकातील निर्देशानुसार BEAMS प्रणालीवर वाटप केलेला लेखानुदानाचा निधी नियंत्रक अधिका-यांकडे सुपूर्त करण्यात याद्वारे मान्यता देण्यात येत आहे.
१) BEAMS प्रणालीवर वाटप केलेला निधी नियंत्रक अधिका-यांनी संबंधित आहरण व संवितरण अधिकारी यांना खालील अटी व शर्तीच्या अधीन राहून तातडीने वितरीत करण्यात यावा : ज्या उद्देशासाठी निधी / अनुदान मंजूर आहे, त्या व्यतिरिक्त इतर उद्देशासाठी खर्च करता येणार नाही. तसेच, इतर लेखाशिर्षाखाली वळती करता येणार नाही.
२) सदर खर्चाचा प्रगती अहवाल मासिक निधी विवरणपत्रानुसार नियंत्रक अधिका-यांनी दरमहा शासनास १० तारखेपर्यन्त सादर करावा.
३) वेतनेतर अनुदान वितरीत करतांना वित्त विभाग, शासन निर्णय क्रमांक : विअप्र २०१३/प्र.क्र. ३०/२०१३/विनियम, भाग-२, दिनांक १७ एप्रिल, २०१५ अन्वये प्रदान करण्यात आलेल्या वित्तीय अधिकार नियम पुस्तिका १९७८, भाग-१, उपविभाग एक मधील अ.क्र. ६, नियम ४० प्रमाणे सक्षम प्राधिका-यांची मान्यता घेवून अनुदान अदा करावे.
४) वेतन अनुदानाची थकबाकी अदा करतांना अ.क्र. ४, नियम ३९ (ब) टिप-४, अ.क्र. ५, नियम ३९, (ब) टिप-५ अन्वये, तसेच अ.क्र. ६ नियम ४० प्रमाणे सक्षम प्राधिका-याची मान्यता घेवून अनुदान अदा करावे.
५) खाजगी स्वयंसेवी संस्थांना अनुदान उपलब्ध करुन देतांना वित्तीय अधिकार नियम पुस्तिका १९७८, भाग - १, उपविभाग एक मधील अ.क्र. २७, नियम १४९ प्रमाणे सक्षम अधिका-यांची मान्यता घेवून अनुदान अदा करावे.
६) ज्या तरतूदी वितरणासाठी प्रशासकीय मान्यता आदेशाची आवश्यकता आहे, अशा तरतूदी वितरीत करतांना भाग-१, उपविभाग-तीन, अ.क्र. चार, नियम २७ (२) अन्वये प्रदान केलेल्या अधिकाराप्रमाणे सक्षम प्राधिका-यांच्या मान्यतेने आदेश निर्गमित झाल्यानंतर अनुदान वितरीत करावे.
७) विविध शासकीय / प्रशासकीय संस्थांना, तसेच अनुदानित संस्थांना सहायक अनुदाने मंजूर करण्यापूर्वी त्यांचेकडून पूर्वीच्या अनुदानाची उपयोगिता प्रमाणपत्रे (Utilization Certificates) विभागाने/आयुक्त कार्यालयाने/संचालनालयाने प्राप्त करावीत. पूर्वी दिलेल्या अनुदानाचा विनियोग पूर्ण झाल्याशिवाय पुढील अनुदान वितरीत करु नये.
८) वैयक्तिक लाभार्थीच्या योजनेची देयके आहरीत करतांना लाभधारकांची यादी निश्चित करुन योग्य त्या तपशिलासह देयका सोबत जोडल्याशिवाय वैयक्तिक लाभार्थ्यांची अनुदाने आहरीत करण्यात येऊ नये.
९) शिष्यवृत्ती, शिक्षणशुल्काची प्रतिपूर्ती, वैयक्तिक लाभार्थी यांची प्रदाने, इलेक्ट्रानिक्स क्लिअरन्स सिस्टीम (ECS) नेच अदा करण्यात यावीत.
पृष्ठ ४ पैकी २
# Page 3
शासन निर्णय क्रमांकः अर्थसं-२०१९/ प्र.क्र. ३० / लेखानु /रोस्वरो-२,
१०) बांधकाम विषयक प्रस्तावासंदर्भात प्रशासकीय मान्यता/तांत्रिक मान्यता, तसेच आवश्यक तेथे सचिव समितीची मान्यता प्राप्त करुन घेतल्याशिवाय खर्च करु नये. त्याचप्रमाणे, हा निधी ठेव बांधकामाचे स्वरुपात सार्वजनिक बांधकाम विभागास प्रदान करु नये.
११) साहित्य खरेदीची प्रक्रीया पूर्ण करुन पुरवठादार निश्चित झाल्याशिवाय खरेदीची देयके कोषागारांतून आहरित करण्यात येऊ नये. खरेदी विषयक धनादेश संबंधित पुरवठादाराच्याच नांवाने अदा करण्यात यावा. दरकरार / निविदे मध्ये विवक्षित तरतूद असल्याशिवाय पुरवठादारास अग्रिम अदा करण्यात येऊ नये.
१२) संगणकीकरण संदर्भातील खर्च शासनाचे दरपत्रकानुसारच करण्यात यावा आणि आवश्यक तेथे माहिती व तंत्रज्ञान विभागाची मान्यता प्राप्त करुन घेण्यात यावी.
१३) थकित देयकांच्या प्रदानासाठी खर्च करण्यात येणा-या प्रकरणी खरेदी केलेले साहित्य प्रत्यक्ष प्राप्त झाल्याचे व त्याचे लेखे सुयोग्यरित्या ठेवल्याची खात्री पटल्याशिवाय तो निधी आहरीत करण्यात येऊ नये.
१४) संदर्भाधिन शासन परिपत्रकानुसार कार्यक्रमांतर्गत तरतुदी संदर्भात योजनानिहाय प्रशासकीय व वित्तीय खर्चाच्या मंजुरीचे आदेश संबंधित कार्यासनाकडून स्वतंत्रपणे निर्गमित झाल्यानंतरच प्रत्यक्ष निधीचे वितरण केले जाईल.
१५) BEAMS वितरण प्रणालीवर वितरीत करण्यात आलेला निधी हा कोषागारातून आहरित करुन स्वतंत्र बँक खात्यात ठेवण्यात येऊ नये. तसेच, आहरण व संवितरण अधिकारी यांनी अर्थसंकल्पीय वितरण प्रणालीवरील निधी कोषागारातून आहरित करतांना D.C. Bill द्वारेच आहरित करण्यात यावा, A.C. Bills सादर करुन कोणताही निधी आहरित करण्यात येऊ नये.
३. सदर शासन निर्णय, वित्तीय अधिकार नियम पुस्तिका १९७८ मधील नियम क्रमांक-१४९ आणि वित्त विभागाचे शासन परिपत्रक क्रमांक : अर्थसं-२०१९/प्र.क्र. ४४ / अर्थ-३, दिनांक : १ एप्रिल २०१९ अन्वये दिलेल्या निर्देशानुसार, यथास्थिती मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8