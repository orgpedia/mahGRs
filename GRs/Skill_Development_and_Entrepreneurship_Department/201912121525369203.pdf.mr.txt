# Page 1
राज्यातील शासकीय / अशासकीय औद्योगिक प्रशिक्षण संस्थांना निधी वितरणासाठी LRS (Liability Register System) प्रणाली राबविण्याबाबत...
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : आयटीआय-२०१९/प्र.क्र.१५९/व्यशि-३
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : १२ डिसेंबर, २०१९
प्रस्तावना :
राज्य शासनामार्फत औद्योगिक प्रशिक्षण संस्थांना विविध योजनांसाठी निधी वितरीत
केला जातो. शासनस्तरावरुन दिलेलया प्रशासकीय मान्यतेनुसार विविध योजनांची अंमलबजावणी केली जाते. त्यानुसार निधी वितरीत करण्यात येतो. योजनांच्या अंमलबजावणीच्या प्रगतीनुसार टप्याटप्प्याने प्राचार्य, औद्योगिक प्रशिक्षण संस्था यांच्याकडून देयक तयार केले जाते. यानंतर वित्त व लेखा अधिकारी यांनी सदर देयकाची तपासणी केल्यानंतर ते अदा केले जाते. या प्रक्रियेमध्ये बऱ्याच
वेळा निधी औद्योगिक प्रशिक्षण संस्थांकडे पडून राहतो. काही वेळा देयक अदा करण्यास विलंब होतो.
तसेच योजनांच्या प्रशासकीय मान्यतेसाठी विविध स्तरावरुन होणारा विलंब तसेच इतर तांत्रिक बाबींमुळे काम पूर्ण होण्यास अधिक कालावधी लागत असल्याने निधी अखर्चित राहतो. तोपर्यंत हा निधी औद्योगिक प्रशिक्षण संस्थांच्या बँक खात्यांमध्ये पडून रहातो. परिणामी राज्याच्या एकत्रित निधीतून औद्योगिक प्रशिक्षण संस्थांकडे अशा प्रकारे हस्तांतरित किंवा अभिकरण तत्वावर दिलेल्या योजनांचा निधी हा बँक खात्यामध्ये पडून राहतो. कित्येकदा दोन आर्थिक वर्षातही निधी खर्च न झाल्याने पुन्हा एक आर्थिक वर्षात अखर्चित निधी खर्च करण्याची परवानगी मागण्यात येते. काही औद्योगिक प्रशिक्षण संस्थांमध्ये पैसे खर्च न करता प्रलंबित असतात व त्याचवेळी त्याच लेखाशीर्षाखालील योजनेचे बिल इतर औद्योगिक प्रशिक्षण संस्थांमध्ये निधीअभावी अदा केले जात
नाही. प्रत्येक वेळी पूर्वी वितरीत केलेला निधी खर्चित झाल्याची खात्री पटवण्यासाठी उपयोगिता प्रमाणपत्राची मागणी करावी लागते. तसेच एखाद्या प्रकल्पाची सद्य:स्थिती काय आहे किंवा एखाद्या टप्प्यावर एखाद्या योजनेचे शासनावर किती दायित्व (Liability) आहे, याची खातरजमा करण्यासाठी वेळोवेळी प्रत्येक औद्योगिक प्रशिक्षण संस्थांकडून माहिती संकलित करावी लागते.
या सर्व प्रशासकीय अडचणी, त्रुटी, अकार्यक्षमता दूर करण्यासाठी व केंद्र-राज्य शासनाच्या धोरणानुसार शासकीय कार्यालयातील सर्व आर्थिक व्यवहार रोखरहीत, धनादेशरहित व डिजीटल पध्दतीने करण्याविषयी आदेश असल्यामुळे कौशल्य विकास व उद्योजकता विभागाने LRS (Liability
# Page 2
शासन निर्णय क्रमांक आयटीआय-२०१९/प्र.क्र.१५९/व्यशि-३
Register System) ही संगणक प्रणाली ICICI बँकेच्या सहयोगाने विकसित केली आहे. याबाबत पुढील प्रमाणे निर्देश देण्यात येत आहेत.
शासन निर्णय :
१. कौशल्य विकास व उद्योजकता विभागामार्फत स्टेट बँक ऑफ इंडिया मध्ये एक स्वतंत्र खाते उघडण्यात येईल. आवश्यकतेनुसार शासन स्तरावरुन अधिदान व लेखा कार्यालयातून निधी आहरित करुन या खात्यामध्ये ठेवण्यात येईल. ही प्रणाली थेट प्रदानाकरिता ICICI बँकेमार्फत राबविण्यात येईल. ICICI बँकेस प्रदानाकरिता आदेश दिल्यानंतर बँकेने T+३ या कालावधीत लाभार्थ्यांच्या/ कंत्राटदाराच्या खात्यात थेट प्रदान करणे आवश्यक आहे.
२. सदर LRS (Liability Register System) ही संगणकाधारीत वेबबेस्ड प्रणाली राहील.
LRS (Liability Register System) ही प्रणाली सोबत जोडलेल्या “प्रपत्र-अ” मध्ये नमूद केलेल्या योजनांसाठी सुरु करण्यात येत आहे. यामध्ये प्रशासकीय मान्यता शासन स्तरावरुन नोंदविली जाईल.
प्रशासकीय मान्यता प्रदान झाल्यानंतर निविदा प्रक्रिया पार पाडेल व निवडण्यात आलेल्या निविदाधारकाची माहिती संबंधित कार्यान्वयन अधिकारी या प्रणालीवर भरेल. यामध्ये बँक खाते
क्रमांक, IFSC CODE इत्यादीचा समावेश राहील. ही माहिती भरल्यानंतर प्रणाली एक संगणक
निर्मित संकेतांक (Computer generated code) कोड निर्माण करेल. हा संकेतांक नमूद केल्याशिवाय कोणताही कार्यारंभ आदेश देता येणार नाही.
३. यानंतर प्रचलित कार्यपध्दतीनुसार कार्यारंभ आदेश देण्यात येईल व कामाच्या प्रगतीनुसार प्रचलित कार्यपध्दतीनुसारच बिल / देयक मंजूर करण्यात येईल. ज्यावेळी देयक पारित होईल त्यावेळी आहरण व संवितरण अधिकारी उदा. प्राचार्य, औद्योगिक प्रशिक्षण संस्था त्या प्रणालीत प्रत्यक्ष प्रदानासाठी मान्य रक्कम वजातीसह नोंदवेल. नियमित कार्यालयीन पध्दतीप्रमाणे प्रत्यक्ष देयक लेखा वित्त अधिकारी यांच्याकडे जाईल. लेखा वित्त अधिकारी यांनी देयक पारित केल्यानंतर प्रणालीवरील देयकाची रक्कम व प्रत्यक्ष देयकावरील रक्कम वजातीसह तपासून देयक पारित करेल व आहरण व संवितरण अधिका-याने मान्य केलेली रक्कम प्रणालीवर पारित करेल.
४. अशी सर्व औद्योगिक प्रशिक्षण संस्थांना पारित केलेली रक्कम प्रणालीद्वारे कौशल्य विकास व उद्योजकता विभाग स्तरावरील नियंत्रक अधिकारी यांना दिसेल. त्यानुसार एकत्रित रक्कम SBI मधील खात्यातून काढून ती रक्कम ICICI बँकेच्या Zero Balance खात्यात वर्ग केली जाईल. ICICI बँकेमार्फत, लेखा व वित्त अधिकारी यांनी पारित केलेल्या व आहरण व संवितरण अधिका-याने मान्य केलेल्या यादीनुसार, सदर प्रणालीद्वारे पाठविलेल्या यादीप्रमाणे प्रथम नोंदणी करणा-यास प्रथम प्राधान्य (First come first serve) या तत्त्वावर संबंधितांचे खात्यात ही रक्कम जमा केली जाईल.
कंत्राटददाराच्या देयकातील वजातीची रक्कम संबंधित आहरण व संवितरण अधिका-यांच्या खात्यात जमा केली जाईल. त्यांनी ती आवश्यक शासकीय खात्यात जमा करावी.
पृष्ठ ४ पैकी २
# Page 3
शासन निर्णय क्रमांक आयटीआय-२०१९/प्र.क्र.१५९/व्यशि-३
५. सदर प्रणाली पुढील आर्थिक वर्षापासून (एप्रिल २०२० पासून) सर्वच योजनांना लागू असणार असून या आर्थिक वर्षात सर्वप्रथम STRIVE (ब-वर्ग) या योजनेसाठी राबविण्यात येणार आहे. तरी सर्व देयकांचे प्रदान केवळ LRS (Liability Register System) या प्रणालीमार्फत करण्यात येईल. सदर योजनेची देयके या प्रणालीवर नोंदणी करण्याबाबत संबंधितांनी दक्षता घ्यावी.
# Page 4