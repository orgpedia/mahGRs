# Page 1
शासकीय औद्योगिक प्रशिक्षण संस्था, शासकीय तंत्र शाळा/ महाविद्यालय, Advance Vocational Training Institutes, Hi Tech Institutes शासकीय प्रमाणपत्र अभ्यासक्रम संस्थांमध्ये उत्पादनाभिमुख प्रशिक्षण योजनांची (POTS) प्रभावीपणे अंमलबजावणी करणेबाबत...
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : आयटीआय- २०२१/प्र.क्र.१४७/व्यशि-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०३ फेब्रुवारी, २०२२
वाचा : १. शासन निर्णय क्र.आयटीआय-१०००/(३०२)/व्यशि-१, दि. ०१ फेब्रुवारी, २००२ २. शासन निर्णय क्र. आयटीआय २००७/(१६२/०७)/व्यशि-२, दि. ३१ डिसेंबर, २००७ ३. शासन निर्णय क्र. आयएमसी-२०१९/प्र.क्र.२००/व्यशि-३, दि. १६ मार्च, २०२० ४. शासन निर्णय क्र. आयटीआय-२०१९/प्र.क्र.१५६/व्यशि-३, दि. १६ एप्रिल, २०२१ ५. संचालक व्यवसाय शिक्षण व प्रशिक्षण संचालनालय यांचे दिनांक २७.१२.२०२१ चे पत्र
प्रस्तावना:
संदर्भीय शासन निर्णय क्र. ०१ अन्वये राज्यातील सर्व शासकीय औद्योगिक प्रशिक्षण संस्थांमधून उत्पादनाभिमुख प्रशिक्षण योजना प्रायोगिक तत्वावर राबविण्यास शासनाने परवानगी दिलेली होती. राज्यात प्रत्येक तालुका स्तरावर किमान १ तसेच विशिष्ठ घटकांसाठी काही ठिकाणी शासकीय औद्योगिक प्रशिक्षण संस्था सुरु करण्यात आल्या आहेत. सद्यस्थितीत राज्यात ४१७ शासकीय औद्योगिक प्रशिक्षण संस्था कार्यरत असुन २ नव्याने संस्था सुरू करण्यात येत आहेत. राज्यात जागतिक बँक प्रकल्प तसेच शासकीय खाजगी भागिदारी (Public Private Partnership) योजनेंतर्गत बदलत्या तंत्रज्ञानावर आधारीत अभ्यासक्रम अनेक औद्योगिक प्रशिक्षण संस्थेत सुरु करण्यात आले आहेत. या व्यवसाय अभ्यासक्रमांसाठी आधुनिक यंत्रसामुग्री खरेदी करण्यात आलेली असून त्याद्वारे अद्ययावत प्रशिक्षणाच्या सुविधा आता उपलब्ध झालेल्या आहेत.
राज्यात शासकीय औद्योगिक प्रशिक्षण संस्थांसोबतच शासकीय तंत्र शाळा/ महाविद्यालय,
Advance Vocational Training Institutes, Hi Tech Institutes व शासकीय प्रमाणपत्र अभ्यासक्रम संस्थांमार्फत देखिल निरंतर प्रशिक्षण कार्यक्रम राबविण्यात येतात.
योजनेचा उद्देश: १. सर्व शासकीय औद्योगिक प्रशिक्षण संस्था, शासकीय तंत्र शाळा/ महाविद्यालय, Advance Vocational Training Institutes, Hi Tech Institutes व शासकीय प्रमाणपत्र अभ्यासक्रम
# Page 2
शासन निर्णय क्रमांक: आयटीआय- २०२१/प्र.क्र.१४७/व्यशि-३
संस्थांमध्ये उत्पादनाभिमुख प्रशिक्षण योजना परिणामकारकरित्या राबवून संस्थांना कायमस्वरुपी उत्पन्नाचा स्त्रोत निर्माण करणे.
२. प्रशिक्षण संस्थांमधील प्रशिक्षणासाठी लागणाऱ्या कच्च्यामालावर होणाऱ्या खर्चामध्ये बचत करणे.
३. प्रशिक्षणार्थ्यांना दिल्या जाणाऱ्या प्रात्यक्षिक/ कौशल्यात व सरावात वाढ करुन त्यांना रोजगार व स्वयंरोजगार करण्यासाठी सक्षम बनविणे.
४. प्रशिक्षणार्थी व प्रशिक्षक यांना औद्योगिक आस्थापनांमधील प्रत्यक्ष उत्पादन कामाचा अनुभव देऊन कामाबद्दल आत्मविश्वास व आवड निर्माण करणे.
५. प्रशिक्षण संस्थेतील उपलब्ध यंत्रसामुग्री, साधनसामुग्री व मनुष्य बळाचा महत्तम वापर करुन संस्थेला उत्पन्न मिळवून देणे व त्यातून संस्थेसाठी नविन आधुनिक यंत्रसामुग्री खरेदी करणे किंवा इतर संस्थाविकास योजना संस्थेत राबविणे.
६. या योजनेद्वारे संस्थेच्या परिसरातील कारखाने, औद्योगिक आस्थापना, शासकीय व निमशासकीय आस्थापना यांच्याशी सुसंबंध निर्माण करणे व त्याचा फायदा संस्था व प्रशिक्षणार्थ्यांना मिळवून देणे.
वरील बाबी लक्षात घेता उत्पादनाभिमुख प्रशिक्षण योजनेचे बळकटीकरण करणे, योजनेत नाविन्यता आणणे, योजनेचे सुलभीकरण करणे व सर्व प्रकारच्या शासकीय प्रशिक्षण संस्थांमध्ये सदर योजनेची अंमलबजावणी करून संस्थांना कायमस्वरुपी उत्पन्नाचा स्त्रोत निर्माण करुन त्यांचे बळकटीकरण करण्यासाठी उपरोक्त संदर्भाधीन शासन निर्णय क्र. ०१ मध्ये सुधारणा करण्याची बाब शासनाच्या विचाराधीन होती. या अनुषंगाने शासनाने खालिलप्रमाणे निर्णय घेतला आहे.
शासन निर्णय : सदर शासन निर्णय राज्यातील सर्व शासकीय औद्योगिक प्रशिक्षण संस्था, शासकीय तंत्र शाळा/ महाविद्यालय, Advance Vocational Training Institutes, Hi Tech Institutes व शासकीय प्रमाणपत्र अभ्यासक्रम संस्थांना लागू राहील.
१. या योजनेअंतर्गत उत्पादनाभिमुख कामे (Production Oriented Activities), सेवा विषयक कामे (Service Activities), दुरुस्ती व देखभाल विषयक कामे (Repair Activities), अधिकारी / कर्मचारी यांच्या प्रशिक्षणाची कामे (Training Activities), अल्प मुदतीचे प्रशिक्षण विषयक कामे (Short Term Training), आस्थापनांना सल्ला / मार्गदर्शन देणे (Consulting Activities), इत्यादी तदानुषंगिक कामांचा समावेश असेल.
२. संस्थेमार्फत तयार करण्यात आलेल्या वस्तूंचे “MahaSkills” या नावाने ब्रँडिंग करण्यात यावे. “MahaSkills” ब्रँडिंग साठी स्वतंत्र बोधचिन्हाचा (Logo) वापर करण्यात यावा.
संचालनालयामार्फत बोध चिन्ह तयार करण्यात यावे.
पृष्ठ २२ पैकी २
# Page 3
शासन निर्णय क्रमांक: आयटीआय- २०२१/प्र.क्र.१४७/व्यशि-३
३. या योजनेंतर्गत करता येऊ शकणाऱ्या कामांची प्रतिकात्मक यादी “प्रपत्र १" मध्ये देण्यात येत आहे. सदर यादी उदाहरणादाखल असून या व्यतिरिक्तही संस्थेतील उपलब्ध व्यवसाय अभ्यासक्रम, उपलब्ध साधन सामुग्री व कुशल मनुष्यबळाचा विचार करुन इतर अनेक कामे या योजनेंतर्गत समाविष्ट करता येतील.
४. उत्पादनाभिमुख प्रशिक्षण योजना राबविण्याकरीता मार्गदर्शक सूचना “प्रपत्र २” मध्ये विषद करण्यात आलेल्या आहेत.
५. प्रत्येक औद्योगिक प्रशिक्षण संस्थेला या योजनेच्या माध्यमातून प्रशिक्षणासाठी आवश्यक एकूण वार्षिक आवर्ती खर्चाच्या किमान १०% रक्कम व कच्चा मालासाठी आवश्यक खर्चाच्या किमान २५% रक्कम मिळविण्याचे उद्दिष्टे ठरवून देण्यात येत आहे.
ही योजना राबवितांना नियमित प्रशिक्षण कार्यक्रमात व्यत्यय येणार नाही किंवा शासनाचे
प्रत्यक्ष किंवा अप्रत्यक्ष असे कोणत्याही स्वरुपाचे नुकसान होणार नाही, त्याची संस्थास्तरावर गठित कार्यकारी समितीने दक्षता घ्यावी.
७. संस्थेस आवश्यक किरकोळ बांधकामे व दुरूस्तीची कामे जसे दारे खिडक्या दुरूस्ती, ग्रील बसविणे/ दुरूस्ती, किरकोळ गवंडी कामे, प्लंबिंग, विद्युत जोडणी, रंगकाम, अंतर्गत रस्ते, कुंपन दुरुस्ती, गळती प्रतिबंधक उपाययोजना, उद्याने, बगीचा, पार्किंग शेड, इ.
तदानुषंगिक कामे संस्थेत उपलब्ध कुशल मनुष्यबळाव्दारे अथवा नजिकच्या संस्थेतील उपलब्ध कुशल मनुष्यबळाव्दारे स्वेच्छानिधी अंतर्गत उपलब्ध निधीतुन करुन घेण्यासाठीचे प्रस्ताव संबंधीत संस्थेकडून प्रादेशिक कार्यालयामार्फत संचालनालयास सादर करण्यात यावे. प्रस्तावास संचालनालयाच्या मान्यतेनंतर स्वेच्छानिधी अंतर्गत कामासाठी आवश्यक रक्कम शासनाकडून संचालनालयामार्फत संबंधित संस्थेच्या अर्थसंकल्प वितरण प्रणाली (BDS) व्दारे संस्थेस प्रदान करण्यात येईल.
८. शासकीय औद्योगिक प्रशिक्षण संस्था, शासकीय तंत्र शाळा / महाविद्यालय, Advance Vocational Training Institutes, Hi Tech Institutes व शासकीय प्रमाणपत्र अभ्यासक्रम संस्थांना त्यांच्या संस्थेत कार्यरत असणाऱ्या व्यवसाय अभ्यासक्रमासंबंधी शासकीय/ निमशासकीय किंवा खाजगी आस्थापनांद्वारे प्रसिध्द होणाऱ्या कामासाठी निविदा भरणे, त्याअनुषंगाने मालाचे उत्पादन करणे/ सेवा देणे व उत्पादित मालाचा पुरवठा करण्यास/ सेवा देण्यास मंजूरी देण्यात येत आहे.
९. संदर्भीय शासन निर्णय क्र. ०२ अन्वये पब्लिक प्रायव्हेट पार्टनरशिप योजनेत समाविष्ट शासकीय औद्योगिक प्रशिक्षण संस्थांमध्ये संस्था व्यवस्थापन समिती (Institute Management Committee) गठित करण्यास मान्यता देण्यात आली आहे. संदर्भीय शासन
पृष्ठ २२ पैकी ३
# Page 4
शासन निर्णय क्रमांक: आयटीआय- २०२१/प्र.क्र.१४७/व्यशि-३
निर्णय क्र. ०३ अन्वये राज्यातील सर्व औद्योगिक प्रगिक्षण संस्थांमध्ये संस्था व्यवस्थापन समिती स्थापन करण्यास मान्यता देण्यात आली आहे. तसेच संदर्भीय शासन निर्णय क्र. ०४ अन्वये जागतिक बँकेच्या सहाय्याने केंद्र शासन पुरस्कृत Skill Strengthening for Industrial Value Enhancement (STRIVE) या योजनेची अंमलबजावणी करण्यास प्रशासकीय मान्यता व योजनेत समाविष्ट शासकीय औद्योगिक प्रशिक्षण संस्थांमध्ये संस्था व्यवस्थापन समिती गठित करण्यास मान्यता देण्यात आली आहे.
१०. सबब, राज्यातील सर्वच शासकीय औद्योगिक प्रशिक्षण संस्थांमध्ये संस्था व्यवस्थापन समिती सोसायटी रजिस्ट्रेशन अॅक्ट १८६० नुसार “< औ. प्र. संस्थेचे नाव > आय. एम. सी. ची सोसायटी” म्हणुन नोंदणी करणे आवश्यक राहील व संस्था व्यवस्थापन समितीच्या नावे शासनाने मान्यता दिलेल्या बँकेत बचत खाते उघडण्यात यावे.
११. या योजनेतून मिळालेल्या उत्पन्नातील यंत्रसामुग्री वापर खर्च व ओव्हरहेड चार्जेसचे उत्त्पन्न संबंधीत संस्थेच्या संस्था व्यवस्थापन समितीच्या बचत बँक खात्यात जमा करण्यात यावे.
१२. मनुष्य बळाच्या खर्चापोटी मिळणाऱ्या उत्पन्नाच्या ५०% रक्कम ही संबंधीत संस्थेच्या संस्था व्यवस्थापन समितीच्या बचत बँक खात्यात जमा करण्यात यावी आणि उर्वरीत ५०% रकमेचे वाटप “प्रपत्र ३” प्रमाणे करण्यात यावे.
१३. उत्पादनाभिमूख प्रशिक्षण योजनेअंतर्गत सहभागी झालेल्या प्रशिक्षणार्थी, प्रशिक्षक, कर्मचारी व अधिकारी यांच्या मानधनाचे वाटप “प्रपत्र ३” मध्ये देण्यात येत आहे.
१४. या योजनेची अंमलबजावणी करण्याची संपूर्ण जबाबदारी ही संस्थेच्या कार्यकारी समितीची असून सदर समितीकरीता मार्गदर्शक सूचना “प्रपत्र २” मध्ये देण्यात येत आहेत.
१५. उत्पादीत वस्तूची किंमत ठरविणे, यंत्रसामुग्रीचा खर्च, मजूरीचा दर, ओव्हरहेड चार्जेसची परिगणना करणे, इत्यादींची माहिती “प्रपत्र ४” मध्ये देण्यात येत आहे.
१६. संस्थेने घेतलेले कोणतेही काम पूर्णपणे म्हणजेच कामाच्या कार्यादेशात नमुद मुल्याच्या ५१% ते १००% मुल्य असलेले कुठल्याही प्रकारची कामे दुय्यम कंत्राटदाराकडून (Sub Contracting) करण्यात येऊ नये. तथापि, संस्थेत सुविधा उपलब्ध नसल्यास काही प्रमाणात म्हणजेच कामाच्या कार्यादेश्यात नमुद मुल्याच्या ५०% पर्यंत रक्कमेची कामे दुय्यम कंत्राटदाराकडून (Sub-Contracting) करुन घेता येतील.
१७. सदर योजना राबवित असतांना संस्थेने स्वत:ची जागा, वर्ग खोल्या, कार्यशाळा तसेच परिसरातील इतर कुठलीही इमारत व मोकळी जागा कुठल्याही प्रकारे भाडे तत्वावर देऊ नये.
पृष्ठ २२ पैकी ४
# Page 5
शासन निर्णय क्रमांक: आयटीआय- २०२१/प्र.क्र.१४७/व्यशि-३
१८. संस्थांनी या योजनेद्वारे मिळालेले उत्पन्न, झालेला खर्च इत्यादी माहिती वार्षिक विवरण पत्र “प्रपत्र ९” प्रमाणे संबंधीत प्रादेशिक कार्यालय व संचालनालयास प्रत्येक वर्षी दि. १५ एप्रिल पर्यंत सादर करणे अनिवार्य करण्यात येत आहे.
१९. या योजनेसाठी वापरण्यात येणारे विविध देयकाचे नमुने व प्रपत्रे “प्रपत्र ५” ते “प्रपत्र ९” देण्यात येत असून त्याच नमुन्यात देयके निर्गमित करणे व माहिती संकलित करण्याबबात कार्यवाही करण्यात यावी.
२०. सदर योजनेंतर्गत संस्थेने घेतलेली कामे पूर्ण करण्यासाठी आवश्यक कच्चा माल, हत्यारे, यंत्र सामुग्री, उपकरणे खरेदी / दुरुस्ती करणे, तज्ञ सेवा घेणे, दुय्यम कंत्राटदाराकडून (Sub-Contracting) सेवा घेणे व इतर अंतर्भूत बाबी उपलब्ध करुन घेण्यासाठी होणाऱ्या खर्चास कामांच्या कार्यादेशात नमुद मुल्याच्या प्रमाणात संबंधीत संस्था / कार्यालय प्रमुखास व संस्थेच्या कार्यकारी समितीस संपूर्ण वित्तीय अधिकार प्रदान करण्यात येत आहेत.
२१. सदर योजनेंतर्गत मशिन वापर खर्च, मनुष्यबळाचा / मजुरीचा खर्च, ओव्हरहेड चार्जेस या स्वरुपात संस्थेच्या संस्था व्यवस्थापन समितीच्या बचत बँक खात्यात जमा / शिल्लक रक्कमेतुन संस्थात्मक व प्रशिक्षण विषयक सुविधा जसे की कच्चामाल खरेदी, यंत्रसामुग्री/ उपकरणे/ हत्यारे यांची खरेदी, दुरूस्ती व देखभाल, विविध कटर्स/ टुल्स खरेदी, विद्युत जोडणी, फर्निचर खरेदी / दुरुस्ती, यंत्रसामुग्री स्थापना (Installation), यंत्रसामुग्री वार्षिक देखभाल करार, कार्यशाळा इमारत किरकोळ दुरूस्ती, प्रसाधनगृहे बांधकाम व किरकोळ दुरूस्ती, इमारत रंगरंगोटीची कामे, अंतर्गत रस्ते व साईन बोर्ड, बागकाम, वृक्षारोपन व संवर्धन, परिसर सुशोभीकरण, पेय जल व्यवस्था, सांडपाणी व्यवस्था, वॉल कंपाऊंड व गेट बांधकाम/ दुरूस्ती, कर्मचाऱ्यांचे प्रशिक्षण कार्यशाळा (Workshop/ Seminars/ Conference) आयोजित करणे, तंत्र प्रदर्शनी, स्पर्धा, सांस्कृतिक कार्यक्रम, प्रशिक्षण अनुषंगिक इतर खर्च भागविण्यात यावा.
२२. या योजनेंतर्गत संस्थेच्या संस्था व्यवस्थापन समितीच्या बचत बँक खात्यातील रक्कमेतुन उपरोक्त मुद्दा क्र. २१ मध्ये नमुद संस्थात्मक व प्रशिक्षण विषयक सुविधा उपलब्ध करुन देण्यासाठी खर्च करण्याचे वार्षिक एकत्रित वित्तीय अधिकार संदर्भीय शासन निर्णय क्र. ०३ अन्वये निर्धारित केल्याप्रमाणे राहतील:
------------------------------------------------------------------------------------
| शासकीय/ खाजगी औ.प्र. संस्था | प्रशासकीय व वित्तीय अधिकार (प्रती करार) |
| प्राचार्य, औ.प्र.संस्था तथा सदस्य सचिव, संस्था व्यवस्थापन समिती | रु.१.०० लाखापर्यंत |
| बांधकाम व यंत्रसामुग्री खरेदी समिती | रु.१.०० लाख ते रु.१०.०० लाखापर्यंत |
------------------------------------------------------------------------------------
पृष्ठ २२ पैकी ५
# Page 6
शासन निर्णय क्रमांकः आयटीआय- २०२१/प्र.क्र.१४७/व्यशि-३
----------------------------------------------------------------------------------------------------------------------------------------------
| संस्था व्यवस्थापन समितीची गव्हर्निंग काऊन्सिल (IMC) | रु.१०.०० लाख ते रु.२५.०० लाखापर्यंत |
| रु.२५.०० लाख किंमतीच्या वरील खरेदी राज्य सुकाणू समितीच्या मान्यतेने राज्य प्रकल्प अंमलबजावणी कक्षाच्या स्तरावर करण्यास मान्यता देण्यात यावी. |
----------------------------------------------------------------------------------------------------------------------------------------------
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22