# Page 1
कौशल्य विकास, रोजगार व उद्योजकता आयुक्तालय व अधिनस्त कार्यालयांच्या निर्लेखित वाहनांच्या बदली नवीन वाहन खरेदी करण्यास मंजूरी देण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०२३/प्र.क्र. २६/प्रशा. २ (रोजगार) हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ०३ ऑक्टोबर, २०२३
वाचा:- १) कौशल्य विकास, रोजगार व उद्योजकता आयुक्तालयाचे पत्र क्र.
कौविरोवउआ-रवका-१ / नवीन वाहन खरेदी / १३६, दि. ३१.०७.२०२३ २) शासन निर्णय, उद्योग, ऊर्जा व कामगार विभाग, क्र. संकिर्ण-२०१६/प्र.क्र.
२१५/उद्योग-४, दि. २४.०८.२०१७ ३) शासन निर्णय क्र. कौविउ-२०१५/प्र.क्र. १४२/प्रशा-२, दि. २६.०७.२०१७.
४) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र. क्र. ८२/भाग III/उद्योग-४, दि. ०१.१२.२०१६ ५) वित्त विभाग, शासन निर्णय क्र. विअप्र-२०१३/प्र.क्र.३०/२०१३/ विनियम, दि. १७.०४.२०१५.
प्रस्तावना :
कौशल्य, रोजगार व उद्योजकता आयुक्तालयामार्फत राबविण्यात येणाऱ्या विविध योजनांची प्रभावी अंमलबजावणी व संनियंत्रण याकरिता दौरे करणे, विविध स्तरावरील बैठका व क्षेत्रीय स्तरावरील कौशल्य विकास संदर्भातील कामकाज, प्रशिक्षण संस्थांना भेटी देणे, आस्थापनांची तपासणी करणे, रोजगार मेळाव्यांच्या आयोजनाकरिता विविध आस्थापना / उद्योजक यांना भेटी देणे तसेच, महाराष्ट्र राज्य नाविन्यता सोसायटी अंतर्गत आयोजित स्टार्टअप यात्रा व अनुषंगिक कामे, वरिष्ठांनी आयोजित केलेल्या बैठकांना उपस्थित राहणे अशा विविध कामकाजासाठी आयुक्तालय व अधिनस्त कार्यालयांकरीता वाहनांची अत्यंत आवश्यकता आहे.
त्यानुषंगाने संदर्भाधीन दि. २६.०७.२०१७ च्या शासन निर्णयान्वये कौशल्य विकास, रोजगार व उद्योजकता आयुक्तालय व अधिनस्त कार्यालयांसाठी वाहन आढावा मंजूर करण्यात आला आहे.
दि. ३१.०७.२०२३ च्या पत्रान्वये आयुक्तालय व अधिनस्त कार्यालयांच्या निर्लेखित केलेल्या वाहनांबदली नवीन वाहन खरेदी करण्याचा प्रस्ताव प्राप्त झाला आहे. सदर प्रस्तावास मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः कौविउ-२०२३/प्र.क्र.२६/प्रशा. २ (रोजगार )
शासन निर्णय :
कौशल्य, रोजगार व उद्योजकता आयुक्तालय, नवी मुंबई यांच्याकरीता २ वाहने (आयुक्तांसाठी व स्टाफ कार ) व जिल्हा कौशल्य विकास, रोजगार व उद्योजकता केंद्र, मुंबई उपनगर करीता १ अशा एकूण ३ वाहनांच्या खरेदीसाठी खालील अटीं व शर्तीच्या अधीन राहून याद्वारे मंजूरी देण्यात येत आहे:
१) निधी उपलब्धतेनुसार, शासन निर्णय, वित्त विभाग क्रमांक-वाहन-२०१७/प्र.क्र.
४१/१७/विनियम, दि. २८.०७.२०२० च्या शासन निर्णयातील तरतुदीप्रमाणे आयुक्त, कौशल्य, रोजगार व उद्योजकता आयुक्तालय, नवी मुंबई यांना ₹१०.०० लाख आणि कौशल्य, रोजगार व उद्योजकता आयुक्तालय, नवी मुंबई येथील स्टाफ कार व जिल्हा कौशल्य विकास, रोजगार व उद्योजकता केंद्र, मुंबई उपनगर करीता प्रत्येकी ₹८.०० लाखाच्या कमाल मर्यादेत (वाहनाची किंमत+वस्तू व सेवा कर+टेम्पररी रजिस्ट्रेशन चार्जेस +सहाय्यभूत साहित्य इत्यादी) वाहन खरेदी करण्यात यावी.
२) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र. क्र. ८२/भाग III/उद्योग-४, दि. ०१.१२.२०१६ व क्र. संकिर्ण-२०१६/प्र. क्र. २१५/उद्योग-४, दि.
२४.०८.२०१७ मधील तरतुदींनुसार वाहन खरेदी गव्हर्नमेंट ई-मार्केटप्लेस (Government e - Marketplace - GeM) पोर्टलवरुन विहीत पद्धतीचा अवलंब करुन करण्यात यावी.
३) कौशल्य, रोजगार व उद्योजकता आयुक्तालय, नवी मुंबई येथील स्टाफ कार व जिल्हा कौशल्य विकास, रोजगार व उद्योजकता केंद्र, मुंबई उपनगर या कार्यालयांच्या निर्लेखित केलेल्या वाहनांबदली यापूर्वी नवीन वाहने खरेदी करण्यात आलेली नाहीत, या धारणेच्या अधीन राहून नवीन वाहने खरेदीस शासन मान्यता देण्यात येत आहे.
४) आयुक्त, कौशल्य, रोजगार व उद्योजकता आयुक्तालय, नवी मुंबई यांच्याकरीता नवीन वाहन घेण्यापूर्वी त्यांच्याकडील जुन्या वाहनाचे निर्लेखन करण्यात यावे.
५) संचालक, विमा संचालनालय, महाराष्ट्र शासन, वांद्रे यांच्याकडे वाहनांचा विमा उतरविण्यात यावा व तो सतत चालू राहील, याची दक्षता घ्यावी.
६) आयुक्तालय व अधिनस्त कार्यालयांचा सुधारीत वाहन आढावा अंतिम करण्याकरीता तात्काळ प्रस्ताव सादर करावा.
२. सदर वाहन खरेदीकरीता येणारा खर्च खालील लेखाशिर्षातून सन २०२३-२४ या आर्थिक वर्षाकरीता मंजूर अर्थसंकल्पीय तरतुदीतून करण्यात यावा:
पृष्ठ ३ पैकी २
# Page 3
शासन निर्णय क्रमांकः कौविउ-२०२३/प्र.क्र. २६/प्रशा. २ (रोजगार)
१) मागणी क्र. झेड ए २, ०२ सेवायोजन, ००१, सेवायोजन संचालक, (०१) (०१) सेवायोजन संचालक मुंबई (अनिवार्य), २२३०१०७२-१३ (कार्यालयीन खर्च)
२) मागणी क्र. झेड ए २, ००४, संशोधन, सर्वेक्षण व सांख्यिकी, (०१) रोजगार उपलब्धतेची माहिती, (०१)(०१) रोजगार उपलब्धता माहिती व युवक रोजगार सेवा (अनिवार्य), २२३०११०७-१३ (कार्यालयीन खर्च)
तसेच वितरीत केलेल्या निधीपेक्षा अतिरिक्त खर्च होणार नाही, याची दक्षता घ्यावी.
३. सदर शासन निर्णय वित्त विभागाच्या दि. १७.०४.२०१५ च्या शासन निर्णयानुसार वित्तीय अधिकार नियमपुस्तिका १९७८, उपविभाग २, अनुक्रमांक १९ ब, नियम क्र. ६९ अन्वये राज्यस्तरीय वाहन आढावा समितीस प्रदान करण्यात आलेल्या अधिकारांचा वापर करुन सदर समितीने दिलेल्या मान्यतेस अनुसरून निर्गमित करण्यात येत आहे.
४. सदर शासन निर्णय वित्त विभागाने त्यांच्या अनौपचारिक संदर्भ क्र. ३०६/२०२३/विनियम, दि. १७.०८.२०२३ अन्वये दिलेल्या सहमतीस अनुसरुन निर्गमित करण्यात येत आहे.