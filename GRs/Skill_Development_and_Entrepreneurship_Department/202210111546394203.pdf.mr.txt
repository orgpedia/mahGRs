# Page 1
श्री. व्ही. एम. वानखडे, तत्कालीन प्राचार्य औद्योगिक प्रशिक्षण संस्था, धारणी, जि. अमरावती यांचे निलंबन रद्द करुन त्यांना पुनःस्थापित करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक : व्यशिअ-२०१९/प्र.क्र.२४२/व्यशि-१
दुसरा मजला, मुख्य इमारत, मंत्रालय, मुंबई - ३२.
दिनांक: ११ ऑक्टोबर, २०२२.
संदर्भ:- शासन आदेश समक्रमांकित दिनांक ११/११/२०१९.
आदेश
ज्याअर्थी, श्री.व्ही.एम. वानखडे, तत्कालीन प्राचार्य, औद्योगिक प्रशिक्षण संस्था, धारणी, जि.अमरावती (निलंबित) हे औद्योगिक प्रशिक्षण संस्था, धारणी, जि. अमरावती येथे प्राचार्य या पदावर कार्यरत असतांना संस्था व्यवस्थापन समिती सदस्य सचिव म्हणून इतर सदस्यांना अंधारात ठेऊन मोठ्याप्रमाणात वित्तीय / प्रशासकीय अनियमितता केली असल्याने, त्यांच्याविरुध्द महाराष्ट्र नागरी सेवा (शिस्त व अपील) नियम, १९७९ च्या नियम ८ नुसार शिस्तभंगविषयक कारवाई सुरु आहे.
२. आणि ज्याअर्थी, श्री.व्ही. एम. वानखडे यांना संदर्भाधीन कार्यालयीन आदेशान्वये महाराष्ट्र नागरी सेवा (शिस्त व अपील) नियम, १९७९ च्या नियम-४ पोटनियम १ (क) परंतुकान्वये निलंबित करण्यात आले होते.
३. त्याअर्थी, आता महाराष्ट्र नागरी सेवा (शिस्त व अपील) नियम, १९७९ च्या नियम-४ पोटनियम ५ (क) खालील तरतुदीनुसार श्री. व्ही. एम. वानखडे यांचे निलंबन रद्द करण्यात येऊन, त्यांना शासन सेवेत पुन:स्थापित करण्यात येत आहे. पुन:स्थापनेनंतर श्री. व्ही. एम. वानखेडे यांची पदस्थापना उपप्राचार्य, औद्योगिक प्रशिक्षण संस्था, चिपळूण, जि. रत्नागिरी या अकार्यकारी पदावर करण्यात येत आहे.
५. श्री. व्ही. एम. वानखडे यांनी सदर आदेश प्राप्त झाल्याच्या दिनांकापासून ७ दिवसाच्या आत उपप्राचार्य, औद्योगिक प्रशिक्षण संस्था, चिपळूण, जि.रत्नागिरी या पदावर रुजु व्हावे अन्यथा सदर पदावर वेळेवर रुजू न झाल्यास सदरचा कालावधी अकार्यदिन म्हणून गणण्यात येईल.
# Page 2