# Page 1
औद्योगिक प्रशिक्षण संस्था, नागपूर व औद्योगिक प्रशिक्षण संस्था, नागपूर (ग्रामीण) या संस्थेतील राज्य स्तरावरील निर्लेखनास समितीने शिफारस केलेल्या परंतु निर्लेखन आदेश निर्गमित न झालेल्या प्रलंबित मशिनच्या निर्लेखनास मान्यता देण्याबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : निर्लेख २०२२/प्र.क्र. १७१/व्यशि-४
मादाम कामा रोड, हुतात्मा राजगुरु चौक, मुख्य इमारत,
दुसरा मजला, मंत्रालय, मुंबई - ४०० ०३२.
दिनांक : २ ऑगस्ट, २०२२
वाचा - १) शासन निर्णय वित्त विभाग क्रमांक :- विअप्र २०१३/प्र.क्र.३०/२०१३ / विनियम, भाग - २, दि.१७.०४.२०१५ २) व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे आदेश क्र. १६/ व्यशिप्रशि/२०१५-१६/निर्लेखन/१९९, दि.०१.१०.२०१५ ३) शासन निर्णय वित्त विभाग क्रमांक :- विअप्र २०१५/प्र.क्र.२०/२०१५/विनियम, दि. १९.०१.२०१६ ४) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे दि.१३.०६.२०२२ व दि.१८.०७.२०२२ रोजीचे पत्र.
प्रस्तावना : औद्योगिक प्रशिक्षण संस्थेतील जुनी व निकामी यंत्रसामुग्री निर्लेखित व विक्री करण्याबाबत संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांच्या दिनांक ०१.१०.२०१५ च्या निर्णयाद्वारे समिती गठीत करण्यात आली आहे. तसेच त्यानुसार निर्लेखनाची प्रक्रिया राबविण्याबाबत पूर्वतयारी करण्याबाबतच्या सूचनाही देण्यात आलेल्या आहेत. त्यानुषंगाने संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे अधिनस्त प्रादेशिक कार्यालय, नागपूर विभागातील औद्योगिक प्रशिक्षण संस्था, नागपूर व औद्योगिक प्रशिक्षण संस्था, नागपूर(ग्रामीण) येथील यंत्रसामुग्री निर्लेखनाबाबत दिनांक ३१.०८.२०२१ रोजी समितीची बैठक आयोजित करुन यंत्रसामुग्री निर्लेखनाचा निर्णय घेण्यात आला. त्यानुषंगाने संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांनी त्यांच्या संदर्भ क्र. ४ व ५ येथील पत्राद्वारे शासनास प्रस्ताव सादर केला आहे. सदर औद्योगिक प्रशिक्षण संस्था, नागपूर व औद्योगिक प्रशिक्षण संस्था, नागपूर(ग्रामीण) या संस्थेतील राज्यस्तरावरील निर्लेखनास समितीने शिफारस केलेल्या परंतु निर्लेखन आदेश निर्गमित न झालेल्या प्रलंबित यंत्रसामुग्रीच्या निर्लेखनास मान्यता देण्याचा प्रस्ताव शासनाच्या विचाराधिन होता.
# Page 2
शासन निर्णय क्रमांकः निर्लेख २०२२/प्र.क्र. १७१/व्यशि-४
शासन निर्णय : संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे कार्यालय अंतर्गत व्यवसाय शिक्षण व प्रशिक्षण प्रादेशिक कार्यालय, नागपूर यांच्या अधिनस्त औद्योगिक प्रशिक्षण संस्था, नागपूर व औद्योगिक प्रशिक्षण संस्था, नागपूर (ग्रामीण) या संस्थेतील राज्य स्तरावरील निर्लेखनास निर्लेखन समितीने शिफारस केलेल्या परंतु निर्लेखन आदेश निर्गमित न झालेल्या संदर्भ क्र.
४ येथील प्रस्तावासोबतच्या प्रपत्र “क” मधील खाली दर्शविलेल्या अनुक्रमांकावरील यंत्रसामुग्रीच्या निर्लेखनास मान्यता देण्यात येत आहे.
निर्लेखन करावयाची यंत्रसामुग्री
-------------------------------------------------------------------------------------------
| संस्थेचे नाव | प्रपत्र क मधील निर्लेखनासाठी यंत्र सामुग्रीचा अ.क्र. | किमान घसारा किंमत रुपये |
| औद्योगिक प्रशिक्षण संस्था, नागपूर, | अ.क्र.१ ते ७६ एकूण ७६ नग | रु.१२,०९,६७८/ |
| औद्योगिक प्रशिक्षण संस्था, नागपूर (ग्रामीण) | अ.क्र.१ ते १२ एकूण १२ नग | रु.४,२६,५६०/ |
-------------------------------------------------------------------------------------------
२. वित्त विभाग शासन निर्णय क्र. विअप्र २०१५/प्र.क्र.२०/२०१५/विनियम, दिनांक १९.०१.२०१६ तसेच वित्त विभाग शासन निर्णय क्र. विअप्र २०१३/प्र.क्र.३०/२०१३/ विनियम, दिनांक १७.०४.२०१५ मधील भाग-पहिला उपविभाग-१, अ.क्र.२२, पुस्तिकेतील अ.क्र.२२, नियम क्र. १४६ मध्ये जड वस्तुसंग्रहालयातील निरुपयोगी वस्तूंचे अटी व कार्यपद्धतीचे अनुपालन करुन निर्लेखित करणेबाबत प्रशासकीय विभागास अधिकार प्रदान करण्यात आलेले आहेत. त्या अधिकाराचा वापर करुन सदर आदेश निर्गमित करण्यात येत आहे.