# Page 1
महाराष्ट्र शिक्षण सेवा गट-अ (क) (तांत्रिक) या संवर्गातील श्री. संजयकुमार माधवराव पाटील, प्राचार्य, उच्चस्तर औद्योगिक प्रशिक्षण संस्था, नाशिक यांचा परिविक्षाधीन कालावधी समाप्त करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन आदेश क्र.परिवि-२०२१/प्र.क्र.५१/व्यशि-१
मादाम कामा रोड, हुतात्मा राजगुरु चौक,
मुख्य इमारत, दुसरा मजला, मंत्रालय, मुंबई-४०० ०३२.
दिनांक : १२ एप्रिल, २०२२.
संदर्भ:- (१) सामान्य प्रशासन विभाग, शासन निर्णय क्र.परिवि २७१५/प्र.क्र.३०२/आठ, दि.२९.२.२०१६.
(२) कौशल्य विकास व उद्योजकता विभागाच्या क्र. व्यशिअ-२०१५/प्र.क्र.३७७/व्यशि-१, दि.३१.८.२०१६.
प्रस्तावना:
कौशल्य, रोजगार, उद्योजकता व नाविन्यता विभागाच्या अधिपत्याखालील व्यवसाय शिक्षण व प्रशिक्षण संचालनालयांतर्गत महाराष्ट्र शिक्षण सेवा गट-अ (क) ( तां.) या संवर्गातील श्री. संजयकुमार माधवराव पाटील यांची संदर्भ क्र. (२) येथील आदेशान्वये प्राचार्य, गट-अ (क) (तां.) या पदावर प्रथम नियुक्ती करण्यात आली आहे.
२. सामान्य प्रशासन विभागाच्या संदर्भ क्र. (१) येथील शासन निर्णयान्वये शासन सेवेतील अधिकारी / कर्मचारी यांचा परिविक्षाधीन कालावधी समाप्त करण्याबाबत सुधारित मार्गदर्शक सूचना पारित करण्यात आल्या असून महाराष्ट्र शिक्षण सेवा गट-अ (क) (तां.) या संवर्गातील श्री. संजयकुमार माधवराव पाटील यांनी परिवीक्षाधीन कालावधी समाधानकारकरित्या पूर्ण केलेला असल्याने त्यांचा परिवीक्षाधीन कालावधी समाप्त करण्याची बाब शासनाच्या विचाराधीन होती.
शासन आदेश:
श्री. संजयकुमार माधवराव पाटील, उच्चस्तर औद्योगिक प्रशिक्षण संस्था, नाशिक यांनी परिविक्षाधीन कालावधी समाप्त करण्यासाठी आवश्यक असणाऱ्या बाबी समाधानकारकरित्या पूर्ण केल्या असल्याने त्यांचा परिविक्षाधीन कालावधी या परिच्छेदातील पुढील तक्त्यात त्यांच्या नावासमोर दर्शविलेल्या स्तंभ क्र.५ येथे नमूद दिनांकास समाप्त करण्यात येत आहे. तसेच त्यांची सेवा नियमितपणे पुढे चालू ठेवण्याच्या दिनांक स्तंभ क्र.६ येथे नमूद करण्यात येत आहे:
# Page 2
शासन आदेश क्रमांकः परिवि-२०२१/प्र.क्र.५१/व्यशि-१
------------------------------------------------------------------------------------------------------------------------------------------------------------------------
| अ.क्र. | नाव व पदनाम | रुजू दिनांक | परिविक्षाधीन कालावधी पुढे ढकलण्याचे कारण | परिविक्षाधीन कालावधी समाप्त केल्याचा दिनांक | पदावरील सेवा नियमितपणे पुढे चालू ठेवण्याचा दिनांक. |
| १ | २ | ३ | ४ | ५ | ६ |
| १. | श्री. संजयकुमार माधवराव पाटील, उच्चस्तर औद्योगिक प्रशिक्षण संस्था, नाशिक | ७/९/२०१६ | निरंक | ६/९/२०१८ | ७/९/२०१८ |
------------------------------------------------------------------------------------------------------------------------------------------------------------------------
३. संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांना कळविण्यात येते की, सदर अधिकाऱ्याच्या पुढील वेतनवाढी मुक्त करण्याच्या अनुषंगाने नियमानुसार तात्काळ उचित कार्यवाही करावी.
४. सदर शासन आदेश सामान्य प्रशासन विभाग, शासन निर्णय क्र.परिवि २७१५/प्र.क्र.३०२/आठ, दिनांक २९/०२/२०१६ मधील तरतुदींन्वये व सामान्य प्रशासन विभाग, शासन निर्णय क्र.परिवि २७१५/प्र.क्र.२०३/आठ, दिनांक २५/०८/२०१५ अन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहे.