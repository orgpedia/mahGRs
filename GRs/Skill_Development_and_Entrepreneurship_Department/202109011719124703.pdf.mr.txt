# Page 1
अण्णासाहेब पाटील आर्थिक मागास विकास महामंडळाकरीता सन२०२१-२२ या आर्थिक वर्षामध्ये अर्थसंकल्पित निधीपैकी रु.१२.५० कोटी इतका निधी वितरीत करणेबाबत
महाराष्ट्र शासन
कौशल्य विकास व उद्योजकता विभाग,
शासन निर्णय क्रमांक कौविउ-२०२१/प्र.क्र.७७/उद्योजकता
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०१ सप्टेंबर, २०२१.
वाचा : १) अण्णासाहेब पाटील आर्थिक मागास विकास महामंडळाचे पत्र क्र.APM/ADM/ १०१/२०२१-२२, दि.०२.०६.२०२१.
२) अण्णासाहेब पाटील आर्थिक मागास विकास महामंडळाचे पत्र क्र.APAM/ADM/ १५६/२०२१-२२, दि.१२.०७.२०२१.
शासन निर्णय:
अण्णासाहेब पाटील आर्थिक मागास विकास महामंडळाला सन २०२१-२०२२ या आर्थिक वर्षामध्ये अर्थसंकल्पित रु.५०.०० कोटी इतक्या तरतूदीपैकी २५% म्हणजेच रु.१२.५० कोटी इतका निधी वितरीत करण्यास या शासन निर्णयान्वये मंजूरी देण्यात येत आहे.
२. उपरोक्त मंजूर निधी, अण्णासाहेब पाटील आर्थिक मागास विकास महामंडळ, मुंबई यांना प्रदान करण्यासाठी आहरण व संवितरण अधिकारी, कौशल्य विकास, रोजगार व उद्योजकता विभाग, मंत्रालय, मुंबई यांना आहरण व संवितरण अधिकारी म्हणून तसेच सह सचिव, कौशल्य विकास, रोजगार व उद्योजकता विभाग, मंत्रालय, मुंबई यांना नियंत्रण अधिकारी म्हणून प्राधिकृत करण्यात येत आहे. त्यांनी याबाबतच्या देयकावर स्वाक्षरी करण्यासाठी शासन मंजूरी देत आहे. सदर रक्कम एकरक्कमी पध्दतीने महामंडळास अदा करण्यात यावी.
३. सदर वितरीत निधीच्या अनुषंगाने होणारा खर्च “झेड ए-४, ४२५०, इतर सामाजिक सेवावरील भांडवली खर्च, ००, १९०, सार्वजनिक क्षेत्रातील व इतर उपक्रमातील गुंतवणुका (००) रोजगार (००)(०१) अण्णासाहेब पाटील आर्थिक विकास महामंडळाला भांडवली अंशदान (कार्यक्रम ) (४२५००२५९, ३२ अंशदाने)” या लेखाशीर्षाखाली खर्ची टाकावा व तो सन २०२१-२०२२ या आर्थिक वर्षात मंजूर केलेल्या तरतूदीतून भागविण्यात यावा.
४. महामंडळास उपलब्ध करुन देण्यात आलेला निधी योजनांतर्गत निधीतील असल्यामुळे, कौशल्य विकास, रोजगार व उद्योजकता विभाग व वित्त विभागाव्दारे मान्यता दिलेल्या योजनांवरच हा निधी खर्च करुन त्यासंबंधीचे उपयोगिता प्रमाणपत्र शासनास सादर करण्यात यावे.
# Page 2
शासन निर्णय क्रमांकः कौविउ-२०२१/प्र.क्र.७७/उद्योजकता
५. सदर शासन निर्णय नियोजन विभागाचा अनौपचारीक संदर्भ क्र.२६१/१४७१, दि.०३.०८.२०२१ आणि वित्त विभागाच्या अनौपचारिक संदर्भ क्र. १८८/२०२१/व्यय-६, दि.१२.०८.२०२१ अन्वये प्राप्त झालेल्या सहमतीनुसार निर्गमित करण्यात येत आहे.