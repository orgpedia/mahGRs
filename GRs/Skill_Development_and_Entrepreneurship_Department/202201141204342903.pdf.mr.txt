# Page 1
श्री. गौ.सा.इंगोले, तसेच श्री.क.चं.जाधव परिविक्षाधीन सहायक आयुक्त,
कौशल्य विकास, रोजगार व उद्योजकता यांना एकत्रित परिविक्षाधीन प्रशिक्षण कार्यक्रम (सीपीटीपी) अंतर्गत सीपीटीपी -७ या तुकडीमधील प्रशिक्षणासाठी कौशल्य विकास, रोजगार व उद्योजकता विभागातून कार्यमुक्त करणेबाबत....
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२०/प्र.क्र.१४/प्रशा.२ (रोजगार)
मादाम कामा मार्ग, हुतात्मा राजगूरु चौक,
मंत्रालय, मुंबई ४०० ०३२.
दिनांक : १४ जानेवारी, २०२२
वाचा :-१) कार्यालयीन आदेश, सामान्य प्रशासन विभाग, क्रमांक टिआरएन-१०२१/प्र.क्र.२९/सीपीटीपी-अ, दिनांक २४.१२.२०२१ २) श्री.गौ.सा.इंगोले, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, नांदेड यांचा दिनांक ३०.१२.२०२१ रोजीचा विनंती अर्ज ३) श्री.क.चं.जाधव, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, ठाणे यांचा दिनांक ४.१.२०२२ रोजीचा विनंती अर्ज ४) आयुक्त कौशल्य विकास, रोजगार व उद्योजकता, नवीमुंबई यांचे पत्र क्रमांक : कौविरोउआ-२/राजप/ आस्था // (०२/२०) १५३, दिनांक १२ जानेवारी, २०२२ प्रस्तावना : उपर्निर्दिष्ट १ येथील कार्यालयीन आदेशान्वये एकत्रित परिविक्षाधीन प्रशिक्षण कार्यक्रम (सीपीटीपी) अंतर्गत सीपीटीपी-७ या तुकडीमधील शिफारसप्राप्त ठरलेल्या उमेदवारांना प्रशिक्षणासाठी नियुक्ती देण्यात आलेली आहे. सदरच्या आदेशातील अ.क्र. ३५ वरील उपजिल्हाधिकारी, (गट-अ) या पदावर शिफारसप्राप्त उमेदवार श्री. गौरव साहेबराव इंगोले, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, नांदेड तसेच अ.क्र. १४२ येथील तहसिलदार, गट-अ या पदावर शिफारसप्राप्त उमेदवार श्री.कल्पेश चंदर जाधव, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, ठाणे यांना कर्तव्यावर हजर होण्यासाठी कौशल्य विकास, रोजगार व उद्योजकता यंत्रणेतून कार्यमुक्त करण्याची बाब शासन विचाराधीन होती.
शासन आदेश : एकत्रित परिविक्षाधीन प्रशिक्षण कार्यक्रम (सीपीटीपी) अंतर्गत सीपीटीपी-७ या तुकडीमधील शिफारसप्राप्त उमेदवार श्री. गौरव साहेबराव इंगोले, परिविक्षाधीन सहायक आयुक्त तसेच श्री.कल्पेश चंदर जाधव, परिविक्षाधीन सहायक आयुक्त यांनी प्रशिक्षणासाठी हजर होण्यासाठी कौशल्य विकास, रोजगार व उद्योजकता आयुक्तालय येथून कार्यमुक्त
पृष्ठ २ पैकी १
# Page 2
शासन निर्णय क्रमांकः कौविउ-२०२०/प्र.क्र.१४/प्रशा.२ (रोजगार)
करण्याची उपर्निर्दिष्ट २ व ३ अन्वये आयुक्तालयास विहीत कालावधीत आगाऊ विनंती केली होती. उपर्निर्दिष्ट ४ येथील आयुक्त, कौशल्य विकास, रोजगार व उद्योजकता, नवीमुंबई यांच्या पत्रान्वये श्री. गौरव साहेबराव इंगोले तसेच श्री. कल्पेश चंदर जाधव यांना कौशल्य विकास रोजगार व उद्योजकता यंत्रणेतून कार्यमुक्त करण्याची शिफारस केलेली आहे.
२. श्री.गौ.सा.इंगोले, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, नांदेड तसेच श्री.क.चं. जाधव, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, ठाणे यांच्याविरुध्द कोणत्याही प्रकारची विभागीय चौकशी प्रलंबित अथवा प्रस्तावित नाही.
३. श्री.गौ.सा.इंगोले, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, नांदेड यांना उपजिल्हाधिकारी, गट-अ तसेच श्री. क.चं.जाधव, परिविक्षाधीन सहायक आयुक्त, जिल्हा कौशल्य विकास, रोजगार व उद्योजकता मार्गदर्शन केंद्र, ठाणे यांना तहसिलदार (गट-अ ) या पदावरील एकत्रित परिविक्षाधीन प्रशिक्षण कार्यक्रम (सीपीटीपी) अंतर्गत सीपीटीपी-७ या तुकडीमधील प्रशिक्षणासाठी कौशल्य विकास, रोजगार व उद्योजकता यंत्रणेतून दिनांक १४.१.२०२२ (म.नं.) पासून कार्यमुक्त करण्यात येत आहे.