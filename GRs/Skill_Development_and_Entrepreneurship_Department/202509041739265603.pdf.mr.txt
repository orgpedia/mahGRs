# Page 1
महाराष्ट्र स्टार्टअप, उद्योजकता आणि नाविन्यता धोरण-२०२५ (Maharashtra Startup, Entrepreneurship and Innovation Policy-२०२५) ला मान्यता देणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०१७/प्र.क्र.२४३/कौशल्य-२,
४ था मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०४ सप्टेंबर, २०२५.
वाचा:-१) कौशल्य विकास व उद्योजकता विभाग, शासन निर्णय क्र. कौविउ-७/प्र.क्र.२४३/अभियान-१,
दिनांक ०५ फेब्रुवारी, २०१८.
२) मा. मंत्रिमंडळ बैठकीचे दि. ०५/०८/२०२५ रोजीचे इतिवृत्त.
प्रस्तावना :
देशातील अन्य राज्यांच्या तुलनेत महाराष्ट्र हे कायमच एक प्रगतीशील राज्य म्हणून ओळखले
जाते. राज्याची भौगोलिक विविधता, मुंबईसारखे आर्थिक केंद्र, पुणे म्हणजे माहिती तंत्रज्ञान केंद्र,
मध्य-महाराष्ट्राचा कापड उद्योग आणि विदर्भातील खनिज संपत्ती याद्वारे राज्याची अर्थव्यवस्था बळकट
आहे. विशेषतः लांब सागरी किनारपट्टीमुळे राज्याला व्यापार आणि वाणिज्य क्षेत्रात अनन्यसाधारण संधी
उपलब्ध आहे. महाराष्ट्र हे देशातील सर्वाधिक औद्योगिकीकरण झालेले राज्य असून,
औद्योगिकीकरणासोबतच नाविन्यतेला प्रोत्साहन देऊन राज्यातील स्टार्टअप परिसंस्थेचा विकास
साधण्यासाठी कौशल्य, रोजगार, उद्योजकता व नाविन्यता विभाग सातत्याने कार्यरत आहे.
संदर्भ क्र. (१) येथील दिनांक ५ फेब्रुवारी २०१८ रोजीच्या शासन निर्णयान्वये “महाराष्ट्र राज्य
नाविन्यपूर्ण स्टार्टअप धोरण-२०१८”जाहीर करण्यात आले होते. या धोरणाच्या प्रभावी
अंमलबजावणीसाठी आणि राज्यातील नाविन्यपूर्ण परिसंस्थेच्या अध्ययन व विकासासाठी महाराष्ट्र राज्य
नाविन्यता सोसायटी ही नोडल एजन्सी म्हणून कार्यरत आहे. २०१८ च्या धोरणांतर्गत स्टार्टअप वीक,
इनक्यूबेटर्सची स्थापना, स्टार्टअप यात्रा, ग्रँड चॅलेंज, हॅकॅथॉन, गुणवत्ता परीक्षण व प्रमाणन अर्थसहाय्य,
बौद्धिक संपदा हक्क अर्थसहाय्य, महाराष्ट्र व्हच्र्युअल इनक्यूबेशन सेंटर इत्यादी अनेक महत्तवपूर्ण उपक्रम
महाराष्ट्र राज्य नाविन्यता सोसायटीमार्फत यशस्वीरीत्या राबविण्यात आले आहेत. याची फलश्रुती म्हणून
केंद्र सरकारच्या उद्योग संवर्धन व अंतर्गत व्यापार विभाग (Department for Promotion of Industry and
Internal Trade) अंतर्गत देशातील एकूण मान्यता प्राप्त स्टार्टअप्स पैकी सर्वाधिक २९,१४७ (१८%)
स्टार्टअप्स महाराष्ट्रातील आहेत.
# Page 2
शासन निर्णय क्रमांकः कौविउ-२०१७/प्र.क्र.२४३/कौशल्य-२,
वैश्विक स्पधेत टिकून राहण्यासाठी आणि बदलत्या काळाशी जुळवून घेण्यासाठी महाराष्ट्राने
उदयोन्मुख तंत्रज्ञान क्षेत्रांमध्ये आघाडी घेणे आवश्यक आहे. कृत्रिम बुद्धिमत्ता, जैवतंत्रज्ञान, कृषी-तंत्रज्ञान,
ग्रीन टेक्नॉलॉजी, क्वांटम कम्प्युटिंग, स्पेस टेक्नॉलॉजी, सेमीकंडक्टर यांसह आरोग्य, कृषी, पर्यावरण,
उद्योग, ऊर्जा, कौशल्य, शिक्षण व प्रशासन या क्षेत्रांमध्ये इनोव्हेशन व नवसंकल्पनांचा अंतर्भाव करून
राज्याची कार्यक्षमता आणि स्पर्धात्मकता वाढविणे ही काळाची गरज आहे.
सध्या राज्यातील स्टार्टअप परिसंस्था प्रामुख्याने महानगरांमध्ये केंद्रित आहे. त्यामुळे ग्रामीण व
निमशहरी भागातील नवउद्योजकांच्या क्षमतांना चालना देणे, स्थानिक शैक्षणिक संस्थांच्या माध्यमातून
युवा वर्गास नवउद्योजकतेकडे प्रवृत्त करणे तसेच नवउद्योजकांना प्रारंभीच्या टप्प्यात भांडवल, मार्गदर्शन
व बाजारपेठ उपलब्ध करून देणे आवश्यक आहे.
जगातील विकसित राष्ट्रे भविष्ट्यातील तंत्रज्ञान क्षेत्रांत झपाट्याने प्रगती करत असताना,
महाराष्ट्रानेही त्या धर्तीवर अग्रणी भूमिका घेऊन राज्यातील स्टार्टअप, नाविन्यता व उद्योजकता
परिसंस्थेला अधिक बळकटी देणे अत्यावश्यक आहे. नाविन्यपूर्ण स्टार्टअप्स हेच आर्थिक वाढ व
रोजगारनिर्मितीचे प्रमुख साधन ठरत असताना, महाराष्ट्राला नवपिढीच्या उद्योजकांसाठी जागतिक दर्जाचे
स्टार्टअप केंद्र म्हणून ओळख निर्माण करून देण्यासाठी एक सर्वसमावेशक व दूरदृष्ट्टीपूर्ण धोरण तयार
करण्याची आवश्यकता होती.
राज्यातील स्टार्टअप, उद्योजकता व नाविन्यता परिसंस्थेला प्रोत्साहन व बळकटी देऊन
महाराष्ट्राला भारतातील नवपिढीच्या उद्योजकांसाठी जागतिक दर्जाचे स्टार्टअप केंद्र म्हणून ओळख
निर्माण करण्यासाठीच्या उद्दिष्ट्टांच्या पूर्ततेकरिता तसेच शहरी व ग्रामीण भागातील महिला, युवा तसेच
दुर्बल घटकांवर विशेष लक्ष केंद्रित करण्याकरिता “महाराष्ट्र स्टार्टअप, उद्योजकता आणि नाविन्यता
धोरण-२०२५” चा मसुदा मा. राज्य मंत्रिमंडळाच्या दि. ०५/०७/२०२५ रोजीच्या बैठकीत सादर करण्यात
आला होता. सदर बैठकीत देण्यात आलेल्या मान्यतेस अनुसरुन “महाराष्ट्र स्टार्टअप, उद्योजकता आणि
नाविन्यता धोरण-२०२५” ला मान्यता देण्याची बाब शासनाच्या विचाराधीन होती.
शासन निर्णय :-
राज्यातील स्टार्टअप परिसंस्थेचे बळकटीकरण करणे आणि नाविन्यता व उद्योजकतेला प्रोत्साहन
देऊन महाराष्ट्राला भारतातील नवपिढीच्या उद्योजकांसाठी जागतिक दर्जाचे स्टार्टअप केंद्र म्हणून
ओळख निर्माण करण्यासाठी महाराष्ट्र स्टार्टअप, उद्योजकता आणि नाविन्यता धोरण-२०२५ ला या शासन
निर्णयाद्वारे मान्यता देण्यात येत आहे.
२. महाराष्ट्र स्टार्टअप, उद्योजकता आणि नाविन्यता धोरण-२०२५ च्या इंग्रजी व मराठी भाषेची प्रत
अनुक्रमे परिशिष्ट्ट-अ व परिशिष्ट्ट-ब (मराठी अनुवाद) मध्ये सोबत जोडली असून महाराष्ट्र शासनाच्या
संकेतस्थळावर प्रसिध्द करण्यात येत आहे.
पृष्ट्ठ ४ पैकी २
# Page 3
शासन निर्णय क्रमांकः कौविउ-२०१७/प्र.क्र.२४३/कौशल्य-२,
३. अंमलबजावणी : सदर धोरणाची अंमलबजावणी कौशल्य, रोजगार, उद्योजकता व नाविन्यता
विभाग या नोडल विभागासह महाराष्ट्र राज्य नाविन्यता सोसायटी (Maharashtra State Innovation
Society-MSInS) या शिखर संस्थेमार्फत करण्यात येईल. तसेच सदर धोरण राज्यातील सर्व विभागांच्या
योजना व कार्यक्रमाशी समन्वयित करून राबविण्यात येईल.
४. धोरणाचा कालावधी: महाराष्ट्र स्टार्टअप, उद्योजकता आणि नाविन्यता धोरण-२०२५ हे प्रसिध्द
झाल्याच्या दिनांकापासून अमंलात येईल. तसेच सदर धोरण लागू झाल्याच्या दिनांकापासून पुढील ५
वर्षासाठी किवा नवीन धोरण जाहीर होईपयंत लागू राहील.
५. प्रशासकीय यंत्रणा: राज्यांतर्गत उद्योजकता आणि नाविन्यतेशी संबंधित कामकाज समन्वयासाठी
शिखर संस्था म्हणून प्रभावीपणे कार्य करण्याकरिता महाराष्ट्र राज्य नाविन्यता सोसायटीचे बळकटीकरण
करण्यात येणार आहे.
५.१. सर्वसाधारण मंडळ (General Body): सदर धोरणास धोरणात्मक दिशा, विभागीय समन्वय व
उच्चस्तरीय देखरेख प्रदान करण्याच्या दृष्ट्टीने मा. मुख्यमंत्री महोदय यांच्या अध्यक्षतेखाली
सर्वसाधारण मंडळाची (General Body) स्थापना करण्यात येईल. यामध्ये उद्योग, नियोजन, वित्त,
कृषी, सार्वजनिक आरोग्य, वैद्यकीय शिक्षण, माहिती-तंत्रज्ञान, नागरी विकास, पर्यावरण,
परिवहन, शालेय शिक्षण, उच्च व तांत्रिक शिक्षण इ. प्रमुख विभागांचे सचिव तसेच स्टार्टअप
परिसंस्थेतील तज्ज्ञ, उद्योग संघटना, उद्योगपती व गुंतवणूकदारांचा समावेश असेल.
५.२. नियामक परिषद (Governing Council): संस्थेच्या सर्वसाधारण मंडळाने घेतलेल्या
निर्णयांच्या अंमलबजावणीवर देखरेख ठेवेल.
५.३. विभागीय समन्वय: राज्यातील सर्व विभागांनी स्टार्टअप, नाविन्यता किंवा उदयोन्मुख
तंत्रज्ञानाशी संबंधित प्रस्ताव महाराष्ट्र राज्य नाविन्यता सोसायटीमार्फत सादर करावेत, ज्यामुळे
एकात्मिक दृष्ट्िटकोन, सुसंवाद आणि प्रभावी अंमलबजावणी सुनिश्चित होईल.
६. निधी तरतूद:
६.१ सदर धोरणाची अंमलबजावणी करण्याकरीता महाराष्ट्र राज्य नाविन्यता सोसायटीस
आवश्यक निधी प्रत्येक आर्थिक वर्षात उपलब्ध करून देण्यात येईल.
६.२ तसेच राज्यातील प्रत्येक विभाग त्यांना प्रत्येक आर्थिक वर्षात उपलब्ध होणाऱ्या एकूण
निधीतील ०.५ % इतका निधी उद्योजकता व नाविन्यतेच्या प्रोत्साहनासाठी (for promotion)
उपलब्ध करून देतील.
पृष्ट्ठ ४ पैकी ३
# Page 4
शासन निर्णय क्रमांकः कौविउ-२०१७/प्र.क्र.२४३/कौशल्य-२,
७. महाराष्ट्र राज्य नाविन्यता सोसायटी (Maharashtra State Innovation Society-MSInS) यांनी
राज्यात महाराष्ट्र स्टार्टअप, उद्योजकता आणि नाविन्यता धोरण- २०२५ ची अंमलबजावणी करण्याकरिता
पुढील आवश्यक ती कार्यवाही तात्काळ करावी.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45