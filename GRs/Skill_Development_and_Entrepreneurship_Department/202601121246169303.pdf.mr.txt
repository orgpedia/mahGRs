# Page 1
सन २०२५-२६ या आर्थिक वर्षामध्ये “प्रमोद
महाजन कौशल्य व उद्योजकता विकास
अभियान” या राज्य योजनेंतर्गत निधी वितरित
करण्याबाबत.......
महाराष्ट्र शासन
कौशल्य,रोजगार, उद्योजकता व नाविन्यता विभाग
शासन ज्ञापन क्रमांक : कौविउ-२०२५/प्र.क्र.६२/कौशल्य-१
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १२ जानेवारी,२०२६.
वाचा :
१)वित्त विभाग, शासन निर्णय क्रमांक विअप्र : २०१३/प्र.क्र.३०/२०१३/विनियम भाग-२, दि. १७.०४.२०१५.
२)वित्त विभाग शासन परिपत्रक,क्र.अर्थसं.-२०२५/प्र.क्र.४४/ दि.०७.०४.२०२५
३)म.रा. कौ. विकास सोसायटी यांचे पत्र क्रमांक MSSDS/PMKUVA/२०२४-२५/१९६५/
दि. ३१.१०.२०२५.
ज्ञापन :-
कौशल्य, रोजगार, उद्योजकता व नाविन्यता विभागांतर्गत कार्यरत असलेल्या प्रमोद महाजन कौशल्य
विकास व उद्योजकता अभियानांतर्गत सन २०२५-२६ या आर्थिक वर्षामध्ये रु.१३०.०० कोटी इतका निधी
अर्थसंकल्पित करण्यात आला आहे. महाराष्ट्र राज्य कौशल्य विकास सोसायटीने सं.क्र.३ येथील पत्रान्वये सदर
अर्थसंकल्पित रु. १३०.०० कोटी इतक्या निधीपैकी रु.९९.०२ कोटी इतका निधी वितरीत व खर्च करण्यास
मान्यता देण्याची विनंती केली आहे.
२. तद्नुषंगाने प्रमोद महाजन कौशल्य व उद्योजकता विकास अभियानांतर्गत सन २०२५-२६ या आर्थिक
वर्षामध्ये अर्थसंकल्पित रु.१३०.०० कोटी इतक्या निधीमधून रु.७८.०० कोटी (अक्षरी रु.अठ्ठयाहत्तर कोटी मात्र )
इतका निधी मागणी क्रमांक झेडए-२, २२३० कामगार व सेवायोजन, (०१) (०८) प्रमोद महाजन कौशल्य विकास
व उद्योजकता अभियान (कार्यक्रम) लेखाशिर्ष (२२३० ६११८), ३१ सहाय्यक अनुदाने (वेतनेतर) या
लेखाशिर्षाखाली महाराष्ट्र राज्य कौशल्य विकास सोसायटीला वितरीत व खर्च करण्यास या शासन ज्ञापनान्वये
मान्यता देण्यात येत आहे.
३. राज्य शासनाने उक्त कार्यक्रमासाठी वितरित केलेला निधी आयुक्त, कौशल्य विकास, रोजगार व
उद्योजकता यांनी कोषागारामधून आहरित करून मुख्य कार्यकारी अधिकारी, महराष्ट्र राज्य कौशल्य विकास
सोसायटी,मुंबई यांना खर्चासाठी उपलब्ध करून देण्यात यावा व या संदर्भातील लेखे अद्ययावत ठेवावेत.
याकरिता आयुक्त, कौशल्य विकास रोजगार व उद्योजकता आयुक्तालय, नवी मुंबई यांना “नियंत्रक
अधिकारी” तसेच सहायक संचालक (लेखा) कोकण भवन यांना “आहरण व संवितरण अधिकारी” म्हणून
घोषित करण्यात येत आहे.
# Page 2
शासन ज्ञापन क्रमांकः कौविउ-२०२५/प्र.क्र.६२/कौशल्य-१
४. उपरोक्त निधी ज्या कारणास्तव उपलब्ध करुन देण्यात आला आहे त्याच कारणास्तव विहित कालावधीत
खर्च करण्याची जबाबदारी मुख्य कार्यकारी अधिकारी, महाराष्ट्र राज्य कौशल्य विकास सोसायटी यांची राहील.
तसेच प्रत्यक्ष खर्चाचे उपयोगिता प्रमाणपत्र (Utilization Certificate) विहित कालमर्यादेत सादर करण्याची
दक्षता आयुक्त, कौशल्य विकास, रोजगार व उद्योजकता आयुक्तालय यांनी घ्यावी.
५. सदरहू शासन निर्णय वित्तीय अधिकार नियम पुस्तिका-१९७८, दिनांक १७ .०४.२०१५, वित्तीय
नियमावली भाग पहिला उपविभाग-तीन, परिच्छेद क्र. २७(२) अन्वये प्रशासनिक विभागास दिलेल्या अधिकारांस
तसेच वित्त विभाग परिपत्रक दि. ०७.०४.२०२५ मधील तरतुदींस अनुसरुन तसेच वित्त विभाग अनौपचारिक
सं.क्र.३७१/व्यय-६ दिनांक २४.१२.२०२५ अन्वये दिलेल्या सहमतीस अनुसरुन निर्गमित करण्यात येत आहे.
सदर निधी खर्च करताना वित्त, नियोजन,माहिती व जनसंपर्क, माहिती व तंत्रज्ञान तसेच उद्योग,ऊर्जा व
कामगार विभागाने निर्गमित केलेल्या मार्गदर्शक सूचना, परिपत्रक, शासन निर्णयांचे पालन करण्यात यावे.
६. सदरहू शासन ज्ञापन महाराष्ट्र शासनाच्या www.maharashtra.gov.in या संकेतस्थळावर उपलब्ध