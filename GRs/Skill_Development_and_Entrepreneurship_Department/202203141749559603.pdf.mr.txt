# Page 1
परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेंतर्गत योजेनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
कौशल्य विकास, रोजगार व उद्योजकता विभाग,
शासन निर्णय क्रमांक: संकीर्ण ११११/प्र.क्र.१३९/२०२०/व्यशि.४
हुतात्मा राजगुरु चौक, मादाम कामा मार्ग, मंत्रालय, मुंबई - ४०००३२.
दिनांक : १४.०३.२०२२
वाचा :-१. वित्त विभाग, शासन निर्णय क्रमांक : अंनियो-२०१७/प्र.क्र २९ / सेवा-४, दिनांक २९ सप्टेंबर, २०१८.
२. दिवंगत प्रफुल लटारुजी बुटले, सहाय्यक भांडारपाल, औद्योगिक प्रशिक्षण संस्था, नायगाव, जि. नांदेड यांचे नामनिर्देशित व्यक्ती (आई) श्रीम. माधुरी लटारुजी बुटले यांचा परिभाषित अंशदान निवृत्ती वेतन योजना / राष्ट्रीय निवृत्तीवेतन योजनेअंतर्गत सानुग्रह अनुदान मिळण्याबाबतचा दि.१३.११.२०१९ रोजीचा विनंती अर्ज.
३. सहसंचालक, व्यवसाय शिक्षण व प्रशिक्षण, यांचे क्रमांक १५/DCPS/२०२०/ १०७, दिनांक १६.०३.२०२० चे पत्र.
४. संचालक, व्यवसाय शिक्षण व प्रशिक्षण, यांचे क्रमांक १५/DCPS/२०२१/८३, दिनांक १६.०२.२०२२ चे पत्र.
शासन निर्णय: संदर्भ क्र. ४ अन्वये संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांच्याकडून प्राप्त झालेल्या प्रस्तावानुसार दिवंगत प्रफुल लटारुजी बुटले, सहाय्यक भांडारपाल यांचे निधन झाल्याने वित्त विभाग शासन निर्णय दि.२९.०९.२०१८ मधील तरतुदीनुसार नामनिर्देशित त्यांच्या आई श्रीम. माधुरी लटारुजी बुटले यांना सानुग्रह अनुदान रु.१० लक्ष (रू. दहा लक्ष फक्त) इतका मंजूर करण्याचा प्रस्ताव शासनास सादर केला आहे. त्यानुसार सानुग्रह अनुदान मंजूर करण्याची बाब शासनाच्या विचाराधीन होती.
२. दिवंगत प्रफुल लटारुजी बुटले, सहाय्यक भांडारपाल, औद्योगिक प्रशिक्षण संस्था, नायगाव, जि. नांदेड यांचे निधन झाल्याने त्यांनी नामनिर्देशित केल्यानुसार त्यांची (आई) श्रीम. माधुरी लटारुजी बुटले यांनी संदर्भ क्र. २ अन्वये संदर्भ क्र. १ मधील तरतुदीनुसार ” शासकीय कर्मचारी सेवेत असताना १० वर्ष शासन सेवा होण्यापूर्वी मृत्यु पावल्यास मृत्य कर्मचाऱ्यांच्या वारसास रू. १० लक्ष (रू. दहा लक्ष फक्त) इतका सानुग्रह अनुदान मंजूर करण्यात येतो. त्यानुसार दिवंगत प्रफुल लटारुजी बुटले यांचे दि. २७.०१.२०१९ रोजी मृत्यू झाल्यामुळे, त्यांच्या वारस (आई) श्रीम. माधुरी लटारुजी बुटले यांना सानुग्रह अनुदान रुपये १०,००,०००/- (अक्षरी रुपये दहा लक्ष फक्त) इतके मंजूर करण्यास या शासन निर्णयान्वये मंजूरी देण्यात येत आहे.
# Page 2
शासन निर्णय क्रमांकः संकीर्ण ११११/प्र.क्र.१३९/२०२०/व्यशि.४
३. यावरील येणारा खर्च “मागणी क्र. जी-६, २०७१ - निवृत्तीवेतन व इतर सेवानिवृत्ती लाभ, ०१ नागरी, १०३, अनुकंपा भत्ते, (००) (०६)- परिभाषित अंशदान / राष्ट्रीय निवृत्तीवेतन योजनेंतर्गत सानुग्रह अनुदान (२०७१०७२२)” या लेखाशीर्षाखाली खर्ची टाकण्यात यावी व मंजूर असलेल्या अनुदानातून भागविण्यात यावा.
४. सदर शासन निर्णय या आदेशाच्या दिनांकापासून १ वर्षे कालावधीसाठी ग्राहय राहेल.
५. सदर शासन निर्णय वित्त विभाग शासन निर्णय क्र. अंनियो-२०१७/प्र.क्र.२९/सेवा ४, दि. २९ सप्टेंबर, २०१८ अन्वये प्रशासकीय विभागाच्या विभाग प्रमुखास अधिकार प्रदान करण्यात आले आहेत. त्या तरतुदीनुसार त्यांच्या मान्यतेने सदर आदेश निर्गमित करण्यात येत आहे.