# Page 1
महाराष्ट्र राज्य कौशल्य विकास सोसायटी मधील “अभियान समन्वयक" या पदावर "प्रतिनियुक्तीने नियुक्ती” देणेबाबत.... डॉ. प्रमोद शिंदे, अतिरिक्त मुख्य कार्यकारी अधिकारी (निवडश्रेणी)
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक: कौविउ-२०२२/प्र.क्र.६२/कौ-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १५ नोव्हेंबर, २०२२
संदर्भ :- १. कौ.वि. व उ. विभाग, शासन निर्णय क्र. कौविउ-२०१५/प्र.क्र.१२२/रोस्वरो-१, २ सप्टेंबर, २०१५.
२. कौ.वि. व उ. विभाग, शासन निर्णय क्र. कौविउ-२०१५/प्र.क्र.१९६/ प्रशा-१, दिनांक २४ फेब्रुवारी २०१६.
३. सा.प्र.वि., शासन निर्णय, क्र. एसआरव्ही-२०११/प्र.क्र.१३७/कार्या-१२/ दिनांक १७ डिसेंबर, २०१६.
४. सा.प्र.वि, शासन निर्णय क्र. एसआरव्ही-२०१६/प्र.क्र.५१०/कार्या-१२/ दिनांक १६ फेब्रुवारी, २०१८.
५. ग्रा.वि.वि. ना-हरकत प्रमाणपत्र क्र. मविसे १०१२/प्र.क्र.१३२/२०२२/आस्था-३, दि.१० नोव्हेंबर २०२२.
शासन आदेश
अभियान समन्वयक, महाराष्ट्र राज्य कौशल्य विकास सोसायटी हे पद प्रतिनियुक्तीने भरण्यासाठी
सा.प्र.वि.च्या सं.क्र. ३ व ४ येथील शासन निर्णयांतील मार्गदर्शक सूचनांच्या अनुषंगाने आवश्यक ती
कार्यवाही करण्यात आली असून सदर पदावर संबंधित अधिकाऱ्याच्या नियुक्तीसाठी सक्षम प्राधिकाऱ्याची
मान्यता देखील घेण्यात आलेली आहे.
२. सा.प्र.वि.च्या सं.क्र. ३ व ४ येथील शासन निर्णयांतील मार्गदर्शक सूचनांच्या अनुषंगाने, ग्रामविकास
विभागाने उपरोक्त संदर्भ क्र. ५ अन्वये डॉ. प्रमोद शिंदे यांच्या प्रतिनियुक्तीस ना-हरकत दिलेली आहे.
३. उपरोक्त बाबींस अनुसरुन, डॉ. प्रमोद शिंदे, अतिरिक्त मुख्य कार्यकारी अधिकारी (निवडश्रेणी)
यांचा “ अभियान समन्वयक, महाराष्ट्र राज्य कौशल्य विकास सोसायटी” या पदावर ते रुजू होतील त्या
दिनांकापासून प्रतिनियुक्तीच्या सेवेचा प्रारंभ होईल. त्यांची या पदावरील प्रतिनियुक्तीने नियुक्ती तीन
वर्षाच्या कालावधीसाठी खालील अटींच्या अधीन राहून करण्यात येत आहे
# Page 2
शासन आदेश क्रमांकः कौविउ-२०२२/प्र.क्र.६२/कौ-१
(अ) जर त्यांची सेवा लोकसेवेच्या दृष्टीने शासनाला आवश्यक वाटली तर प्रतिनियुक्तीचा कालावधी
संपण्यापूर्वी कोणत्याही वेळी परत बोलावून घेण्याचा अधिकार शासन / सक्षम प्राधिकाऱ्यास
राहील.
(ब) त्यांच्या प्रतिनियुक्तीचा कालावधी संपण्यापूर्वी, जर त्यांची सेवा कौशल्य, रोजगार, उद्योजकता
विभागास योग्य वाटली नाही तर, किमान एक महिन्यांच्या लेखी सूचनेनंतर त्यांची सेवा मूळ
विभागास सक्षम प्राधिकारी यांच्या मान्यतेने परत करण्यात येईल.
(क) डॉ. प्रमोद शिंदे यांना मूळ विभागाकडे परत जाण्याचा उद्देश असल्यास, असे त्यांनी किमान तीन
महिने अगोदर नियुक्ती प्राधिकाऱ्यास लेखी कळविणे आवश्यक आहे.
(ड) डॉ. प्रमोद शिंदे यांना प्रतिनियुक्तीच्या धोरणात्मक निर्णयासंबंधातील शासन निर्णय, दिनांक १७
डिसेंबर २०१६ आणि १६ फेब्रुवारी २०१८ मधील अटी व शर्ती लागू राहतील. डॉ. प्रमोद शिंदे यांच्या
प्रतिनियुक्तीच्या अटी व शर्ती म. रा. कौ. वि. सोसायटी, कौशल्य, रोजगार, उद्योजकता व
नाविन्यता विभाग आणि ग्रामविकास विभाग यांनी आपापसात सल्लामसलत करुन हाताळाव्यात.