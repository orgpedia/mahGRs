# Page 1
लेखाशिर्ष २२३०१०७२, २२३०११०७ व २२३०११६१ अंतर्गत (१०) कंत्राटी सेवा हे उद्दिष्ट नव्याने निर्माण करणे तसेच या उद्दिष्टाखाली पुरवणी मागणीद्वारे मंजुर झालेला निधी वितरीत करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्र: कौविउ -२०२२ / प्र.क्र. २३९ / प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ३१ जानेवारी, २०२३.
संदर्भ :- १. आयुक्त, कौशल्य विकास, रोजगार व उद्योजकता आयुक्तालयाचे पत्र क्र.कौविरोवउआ / कक्ष-६ / पुरवणी मागणी, २२-२३/ न.क्र. १७६/१६४/ दि. ०३/०१/२०२३
प्रस्तावना : आयुक्त, कौशल्य विकास, रोजगार व उद्योजकता आयुक्तालयाच्या दि.
०३/०१/२०२३ च्या पत्रान्वये कौशल्य, रोजगार, उद्योजकता व नाविन्यता विभागाच्या
अधिपत्याखालील कौशल्य विकास, रोजगार व उद्योजकता आयुक्तालय कार्यालयाच्या पदांचा
आकृतीबंध दि. २५.१०.२०२१ च्या शासन निर्णयान्वये निश्चित करण्यात आला असून राजपत्रित गट
-अ मध्ये ४९ पदे, राजपत्रित गट-ब मध्ये १०३ पदे व अराजपत्रित गट- क मध्ये ५७१ पदे अशी मिळून
एकूण ७२३ पदांना मंजूरी देण्यात आली आहे. तसेच वाहनचालकाची ११ पदे व वर्ग-४ मधील शिपाई
संवर्गातील ११५ पदे अशी एकूण १२६ पदे बाहय यत्रंणेव्दारे भरण्याबाबत मान्यता देण्यात आली आहे.
शासनावरील खर्च आटोक्यात ठेऊन विकास कामांसाठी पुरेसा निधी उपलब्ध होण्याच्या दृष्टीने शक्य
असेल तेथे नवीन पदनिर्मिती न करता सदरची कामे बाहय यंत्रणेकडून घेण्याबाबत वित्त विभागाने
शासन निर्णय दि. २७०४.२०२२ अन्वये निर्णय घेण्यात आला आहे. सदर शासन निर्णयातील अ.क्र.
७ मध्ये बाहय यंत्रणेव्दारे करुन घ्यावयाच्या कामाचे प्रदान “वेतन” या तपशीलवार शिर्षाखाली न
दाखविता “१० कंत्राटी सेवा” या शिर्षाखाली दर्शविण्यात यावीत, तसे न केल्यास ती प्रशासकीय
अनियमितता समजण्यात येईल असे स्पष्ट नमूद केले आहे.
त्यानुसार लेखाशिर्ष २२३०१०७२, २२३०११०७ व २२३०११६१ अंतर्गत (१०) कंत्राटी सेवा हे
उद्दिष्ट नव्याने निर्माण करणे आणि या उद्दिष्टाखाली पुरवणी मागणीद्वारे मंजुर झालेला निधी वितरीत
करण्याची बाब शासनाच्या विचाराधीन होती.
# Page 2
शासन निर्णय क्रमांकः कौविउ-२०२२/प्र.क्र. २३९ / प्रशा-२
शासन निर्णय - लेखाशिर्ष २२३०१०७२, २२३०११०७ व २२३०११६१ अंतर्गत (१०) कंत्राटी सेवा हे
उद्दिष्ट नव्याने निर्माण करण्यात येऊन त्या अंतर्गत पुरवणी मागणीन्वये रु.५९,८१,०००/- (रु.
एकोणसाठ लक्ष एक्याऐंशी हजार फक्त) इतका निधी सन २०२२-२३ या आर्थिक वर्षासाठी मंजूर
करण्यात आला असून तो खालील लेखाशिर्षानिहाय वितरीत करण्यास या शासन निर्णयान्वये
प्रशासकीय मान्यता देण्यात येत आहे.
----------------------------------------------
| लेखाशिर्ष व तपशीलवार शिर्ष | मंजुर झालेला निधी |
| २२३०११६१- १० कंत्राटी सेवा | ३३,८७,०००/ |
| २२३०११०७ - १० कंत्राटी सेवा | १६,०२,०००/ |
| २२३०१०७२ - १० कंत्राटी सेवा | ९,९२,०००/ |
| एकूण | ५९,८१,०००/ |
----------------------------------------------
२. सदर शासन निर्णय वित्त विभागाचा अनौपचारीक संदर्भ क्र. ०८/व्यय-६, दि. १९/०१/२०२३
अन्वये निर्गमित करण्यात येत आहे.