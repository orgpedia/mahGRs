# Page 1
श्री. एस. एम. कदम, तत्कालीन प्राचार्य, औद्योगिक प्रशिक्षण संस्था, कळवण, जि. नाशिक (सेवानिवृत्त ) यांना रजा रोखीकरण व गट विमा योजना मिळण्यास झालेल्या विलंबाच्या कालावधीकरीता त्यांना व्याज अदा करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक:न्यायाप्र-२०२२/प्र.क्र.२२/व्यशि-१
मादाम कामा रोड, हुतात्मा राजगुरू चौक,
२ रा मजला, मंत्रालय (मुख्य इमारत), मुंबई -४०० ०३२
दिनांक : ०४ जानेवारी, २०२३.
वाचा:-(१) वित्त विभाग, शासन निर्णय क्रमांक : गवियो-१०९२/प्र.क्र.२/९२/लेपवि, दि. २७ मे, १९९२.
(२) वित्त विभाग शासन निर्णय क्रमांक : अरजा २४९६/२०/सेवा-९, दि. २० जून, १९९६.
(३) वित्त विभाग अधिसूचना क्रमांक : अरजा २४०५/प्र.क्र.१४/सेवा-८, दिनांक २९ जून, २००६ (४) विभाग शासन निर्णय क्र.:गवियो-१००८/प्र.क्र.३१/२००८/शासन हमी, दि. ३० सप्टेंबर, २००८ (५) संचालक, व्यवसाय शिक्षण व प्रशिक्षण संचालनालय, मुंबई यांचे पत्र क्र.०३/आस्था-१/ न्या.प्र./२०२२/१८०, दि. २८ नोव्हेंबर, २०२२ व पत्र क्र.०३/आस्था-१/न्या.प्र./२०२२/१८०, दिनांक १३ डिसेंबर, २०२२.
शासन आदेश :
श्री. एस. एम. कदम, प्राचार्य, औद्योगिक प्रशिक्षण संस्था, कळवण, जि. नाशिक हे शासकीय सेवेतून दि. ३०/११/२०१८ रोजी नियत वयोमानानुसार सेवानिवृत्त झाले आहेत. श्री. एस. एम. कदम हे प्रभारी प्राचार्य, औद्योगिक प्रशिक्षण संस्था, सातपूर नाशिक या पदावर दि. २४/०७/२०११ ते दि.३०/११/२०१८ या कालावधीत कार्यरत असतांना, शासनाचे रु. १३,०६,२१४/- एवढ्या रकमेचे नुकसान झाले असल्याने, श्री. कदम यांच्याविरुध्द दि. २४/०९/२०२० रोजीच्या शासन ज्ञापनान्वये शासन स्तरावर विभागीय चौकशीची कार्यवाही सुरु आहे. त्यामुळे श्री. कदम यांच्या रजा रोखीकरण व सेवानिवृत्ती अंशराशीकरण इ. रकमा प्रलंबित ठेवल्या होत्या.
२. श्री. एस. एम. कदम यांनी त्यांचे सेवानिवृत्तीपूर्व व नंतर देय असणारे लाभ मिळण्याबाबत मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र.४७४/२०२० दाखल केला होता. मा. न्यायाधिरणाने दि. १५/११/२०२१ रोजी अर्जदाराचा मूळ अर्ज अंशत: मान्य करुन त्यांना सेवानिवृत्ती उपदान,रजा रोखीकरण रक्कम, तात्पुरती सेवानिवृत्ती वेतन इ. उशिराने दिलेल्या रकमांवर भविष्य निर्वाह निधीच्या दराने व्याज देण्याबाबत आदेश दिले आहेत. सदर आदेशानुसार श्री. कदम यांचे रजारोखीकरण व गट विमा योजना यावरील व्याजाची रक्कम अनुक्रमे रु.२,६२,३८४/- व रु.३५,६८९/- या रकमेस शासनाची मान्यता व सदर रकमा ज्या लेखाशीर्षामधून अदा करावयाच्या आहेत, त्या लेखाशीर्षासह अदा करण्यास शासनाची मान्यता देण्याबाबत संचालनालयाने संदर्भाधीन क्र. (५) येथील पत्रान्वये विनंती केली आहे.
३. श्री. एस. एम. कदम यांनी मा.महाराष्ट्र प्रशासकीय न्यायाधिकरण, मुंबई यांच्या दि. १५/११/२०२२ रोजीच्या आदेशानुषंगाने मा. न्यायाधिकरणात अवमान याचिका दाखल केली आहे. त्यामुळे मा. महाराष्ट्र प्रशासकीय न्यायाधिकरणाने दि.१५/११/२०२२ रोजी दिलेल्या निर्णयाची अंमलबजावणी करणे आवश्यक आहे.
# Page 2
शासन आदेश क्रमांकः न्यायाप्र-२०२२/प्र.क्र.२२/व्यशि-१
मा. न्यायाधिकरणाच्या आदेशानुसार श्री. कदम यांचे रजारोखीकरण व गट विमा योजना यावरील व्याजाची रक्कम अनुक्रमे रु.२,६२,३८४/- व रु.३५,६८९/- अदा करण्यास शासन मान्यता देण्यात येत आहे.
४. प्रस्तुत प्रकरणी होणारा गट विमा योजनेच्या रकमेवरील व्याजाचा खर्च हा ८०११ तसेच रजा रोखीकरण रकमेवरील व्याजाचा खर्च २०७१ या लेखाशीर्षामधून भागविण्यात यावा.
५. सदर शासन आदेश वित्त विभागाच्या अनौ. संदर्भ क्र. UUR-२८७/सेवा-६, दिनांक १६/१२/२०२२ व अनौ. संदर्भ क्र. ३२/२०२२/विमा - प्रशासन, दिनांक १९/१२/२०२२ अन्वये प्राप्त सहमतीनुसार निर्गमित करण्यात येत आहे.