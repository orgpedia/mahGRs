# Page 1
राज्यात अर्थसहाय्यित/स्वयं-अर्थसहाय्यित तत्वावर कौशल्य विद्यापीठांची स्थापना करण्याच्या अनुषंगाने समिती गठीत करणेबाबत.
महाराष्ट्र शासन
कौशल्य विकास व उद्योजकता विभाग,
शासन निर्णय क्रमांक कौविउ-२०२०/प्र.क्र.२८/अभियान-१,
२ रा मजला, मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २० फेब्रुवारी, २०२०
प्रस्तावना :
राज्यातील युवक-युवतींना एकात्मिक आणि समग्र स्वरूपाचे कौशल्य प्रशिक्षण देण्याकरिता पोषक वातावरणनिर्मिती करण्यासाठी राष्ट्रीय तसेच आंतरराष्ट्रीय स्तरावरील मान्यताप्राप्त कौशल्याधारित उच्च शिक्षणाद्वारे रोजगारक्षम करुन त्यांना रोजगार/स्वयंरोजगाराच्या संधी निर्माण करण्यासाठी राज्यात अर्थसहाय्यित / स्वयं-अर्थसहाय्यित तत्वावर कौशल्य विद्यापीठांची स्थापना करण्याची बाब शासनाच्या विचाराधीन होती.
शासन निर्णय : राज्यातील युवक-युवतींना एकात्मिक आणि समग्र स्वरूपाचे कौशल्य प्रशिक्षण देण्याकरिता पोषक वातावरणनिर्मिती करण्यासाठी राष्ट्रीय तसेच आंतरराष्ट्रीय स्तरावरील मान्यताप्राप्त कौशल्याधारीत उच्च शिक्षणाद्वारे रोजगारक्षम करुन त्यांना रोजगार/स्वयंरोजगाराच्या संधी निर्माण करण्यासाठी राज्यात अर्थसहाय्यित / स्वयंअर्थसहाय्यित तत्वावर कौशल्य विद्यापीठांची स्थापना करण्याची बाब कौशल्य विकास व उद्योजकता विभाग स्तरावर विचाराधीन असून त्या अनुषंगाने खालील समिती गठीत करण्यात येत आहे.
समिती : १) आयुक्त, कौशल्य विकास, रोजगार व उद्योजकता अध्यक्ष २) उच्च व तंत्र शिक्षण विभागाचे प्रतिनिधी सदस्य ३) विधी व न्याय विभागाचे प्रतिनिधी सदस्य ४) श्री. विजय खोले, माजी कुलगुरु, मुंबई विद्यापिठ सदस्य ५) डॉ. श्रीमती इंदु सहानी, माजी प्राचार्य, एच. आर. कॉलेज, मुंबई सदस्य ६) डॉ.श्री.उदय साळुंखे, संचालक, वेलिंगकर इन्स्टिट्युट ऑ सदस्य मॅनेजमेंट डेव्हलपमेंट अॅण्ड रिसर्च, मुंबई.
७) डॉ. श्रीमती सुवर्णा खरात, सह सचिव, कौशल्य विकास व सदस्य सचिव उद्योजकता विभाग, मंत्रालय, मुंबई.
# Page 2
शासन निर्णय क्रमांकः कौविउ-२०२०/प्र.क्र.२८/अभियान-१,
समितीची कार्यकक्षा : १) कौशल्य विकासासंदर्भातील अर्थसहाय्यित, स्वयं-अर्थसहाय्यित (Self Finance) तत्वावरील कौशल्य विद्यापीठांच्या अधिनियमाचे प्रारुप तयार करणे.
२) या अधिनियमामध्ये संस्थांतर्फे सुरु असलेल्या कौशल्य विकास कार्यक्रमांना प्रमाणपत्र/ पदविका/पदवी याबाबतची मान्यता देणे.
३) या अधिनियमांतर्गत स्थापना करावयाच्या अभिमत विद्यापीठांकरिता University Grants Commission (UGC) कडे प्रस्तावांची शिफारस करण्याबाबतची तरतूद करणे.
२. या संदर्भातील अहवाल समितीने १५ दिवसात शासनास सादर करावा.