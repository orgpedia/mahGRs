# Page 1
दिवंगत श्री. साळुंखे ए. आर., प्रमुख लिपिक यांच्या घरबांधीण अग्रीमावरील व्याज क्षमापित करणेबाबत.
महाराष्ट्र शासन
कौशल्य विकास, रोजगार व उद्योजकता विभाग,
शासन निर्णय क्रमांक :अव्यामा-२०२१/प्र.क्र.१३७/व्यशि- ४
मादाम कामा मार्ग, हुतात्मा राजगुरू चौक,
मंत्रालय,मुंबई ४०० ०३२
दिनांक : ०८ डिसेंबर, २०२१.
संदर्भ:- १. संचालक व्यवसाय शिक्षण व प्रशिक्षण यांचे क्र.१५/वि.व्य (१)/ २०२१/ घबांअ / व्या जमाफी/३३७, दि.१५.११.२०२१
२.वित्त विभाग, शासन निर्णय क्र. घबांअ-२०१२/प्र.क्र.३०/२०१२/विनियम दि.२०.०२.२०१५
शासन निर्णय - उपरोक्त संदर्भाधीन पत्राच्या अनुषंगाने आपणास असे कळविण्यात येते की, सहसंचालक, व्यवसाय शिक्षण व प्रशिक्षण, प्रादेशिक कार्यालय, पुणे यांचे अधिपत्याखाली औद्योगिक प्रशिक्षण संस्था, औंध, पुणे येथे कार्यरत असणाऱ्या श्री. साळुंखे ए. आर., प्रमुख लिपिक यांचे दि.०४.०३.२०२० रोजी शासकीय सेवेत कार्यरत असताना निधन झाले आहे. त्यांना प्रादेशिक कार्यालय पुणे यांच्या कार्यालयीन आदेश दि.०३.०१२.२००१ अन्वये वित्तीय नियमावली १९५९ मधील भाग पहिला उपविभाग - १ मधील नियम क्र-१३४ (३) नुसार आर्थिक वर्ष सन २००१-०२ मध्ये रु.२,२०,०००/- (रु.दोन लक्ष वीस हजार फक्त) घरबांधणी अग्रिम प्रदान करण्यात आलेला आहे. सदर घरबांधणी अग्रिमाच्या मुद्दल रक्कमेची वसूली पुर्ण झाल्यानंतर प्रादेशिक कार्यालय पुणे यांचे कार्यालयीन आदेश दि.०३.१२.२००१ अन्वये रु. १,४१,६३१/-(रु एक लक्ष एक्केचाळीस हजार सहाशे एकतीस फक्त) इतक्या व्याजाची आकारणी करण्यात आलेली आहे. त्यानुसार त्यांच्या वेतनातून व्याजाची रक्कम रु.६६,१११/- इतकी वसूल करण्यात आलेली आहे. उर्वरीत रक्कम रु. ७५,५२०/ (रु पंच्याहत्तर हजार पाचशे वीस फक्त) वसूली होण्यापूर्वीच श्री. साळुंखे, प्रमुख लिपिक यांचे दि.०४.०३.२०२० रोजी निधन झाले. त्यामुळे त्यांच्याकडून उर्वरीत घरबांधणी अग्रीमावरील व्याज रु. ७५,५२०/ (रु पंच्याहत्तर हजार पाचशे वीस फक्त) वसूल करता आलेले नाहीत. सदर रक्कम क्षमापित करण्याचा प्रस्ताव शासनास विचाराधीन होता.
२. वित्त विभाग, शासन निर्णय क्र. घबांअ-२०१२/प्र.क्र.३०/२०१२ / विनियम दि. २०.०२.२०१५ मधील परिच्छेद १० मधील तरतुदीनुसार श्री. साळुंखे, प्रमुख लिपिक हे दिवंगत झाले असल्याने त्यांच्या घर बांधणी अग्रीमावरील रु. ७५,५२०/ (रु पंच्याहत्तर हजार पाचशे वीस फक्त) इतके घर बांधणी अग्रिमावरील व्याज माफ करण्यास शासनाच्या या निर्णयान्वये मान्यता देण्यात येत आहे.
३. सदर शासन निर्णय मा. प्रधान सचिव कौशल्य विकास रोजगार व उद्योजकता विभाग, यांच्या मान्यतेने निर्गमित करण्यात येत आहे.
# Page 2
शासन निर्णय क्रमांकः अव्यामा-२०२१/प्र.क्र.१३७/व्यशि- ४