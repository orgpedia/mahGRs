# Page 1
स्वयंअर्थसहाय्यित खाजगी कौशल्य विद्यापीठाचे प्रस्ताव तपासण्यासाठी गठीत करण्यात आलेल्या छाननी समितीच्या अशासकीय सदस्य आणि निमंत्रित सदस्य यांना मानधन व प्रवास भत्ता मंजूर करणेबाबत.
महाराष्ट्र शासन
कौशल्य विकास, रोजगार व उद्योजकता विभाग,
शासन निर्णय क्रमांक: कौविउ-२०२१/प्र.क्र.२७/उद्योजकता
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०८ ऑक्टोबर, २०२१.
वाचा:- १) कौशल्य विकास, रोजगार व उद्योजकता विभाग, शासन निर्णय क्र.कौविउ-२०२१/प्र.क्र.१४/२०२१/उद्योजकता, दि.०५.०२.२०२१.
२) कौशल्य विकास, रोजगार व उद्योजकता विभाग, शासन निर्णय
क्र.कौविउ-२०२१/प्र.क्र.२७/२०२१/उद्योजकता, दि.१५.०३.२०२१.
प्रस्तावना : राज्यात स्वयंअर्थसहाय्यित खाजगी कौशल्य विद्यापीठाची स्थापना करण्याची तरतूद करण्यासाठी व त्यांच्या कामकाजाचे व कार्याचे विनियमन करण्यासाठी आणि त्यांचेशी संबधित किंवा तदनुषंगिक बाबींसाठी तरतुद करणाऱ्या मार्गदर्शक सूचना संदर्भ क्र.१ च्या शासन निर्णय दि.०५/०२/२०२१ अन्वये निर्गमित करण्यात आलेल्या आहेत. त्यानुषंगाने विविध संस्थाकडून/प्रायोजक मंडळाकडून स्वयंअर्थसहाय्यित खाजगी कौशल्य विद्यापीठाची स्थापना करण्यासाठी शासनास प्राप्त झालेल्या प्रकल्प अहवालांची/ प्रस्तावांची छाननी करण्यासाठी दि.१५/०३/२०२१ च्या शासन निर्णयान्वये छाननी समिती गठित करण्यात आली आहे. या छाननी समितीच्या अशासकीय सदस्यांना मानधन व प्रवास भत्ता मंजूर करण्याची बाब शासनाच्या विचाराधीन होती.
शासन निर्णय: १. राज्यात स्वयंअर्थसहाय्यित खाजगी कौशल्य विद्यापीठाची स्थापना करण्यासाठी प्राप्त झालेल्या प्रस्तावांची छाननी करण्यासाठी शासन निर्णय दि. १५/०३/२०२१ अन्वये गठीत करण्यात आलेल्या छाननी समितीतील अशासकीय सदस्य आणि निमंत्रित सदस्य यांना पुढील प्रमाणे मानधन आणि प्रवास व दैनिक भत्ता मंजूर करण्यास शासन मान्यता देत आहे.
१) छाननी समितीचे अशासकीय सदस्य आणि निमंत्रित सदस्य यांना प्रत्येक बैठकीसाठी प्रत्येकी रु.५,०००/- (रुपये पाच हजार फक्त) एवढे मानधन देय राहील.
२) जे अशासकीय व निमंत्रित सदस्य मुंबईमधून बैठकीसाठी उपस्थित राहतील त्यांना प्रत्येकी प्रतिबैठक रु.१०००/-(रुपये एक हजार फक्त ) इतका प्रवास भत्ता आणि जे सदस्य मुंबई बाहेरुन येतील त्यांना रेल्वेच्या Two Tier AC या दर्जास अनुज्ञेय असलेली रक्कम देय राहील.
२. सदर छाननी समितीच्या होणाऱ्या बैठकांसाठी उपस्थित राहणाऱ्या अशासकीय सदस्य व निमंत्रित सदस्य यांना, मानधन व प्रवास भत्ता देण्याकरिता होणारा खर्च “मागणी क्रमांक झेड-२,२२५१, सचिवालय सामाजिक सेवा, (०९०) सचिवालय (०१) (०१) कौशल्य विकास, रोजगार व उद्योजकता विभाग (२२५१०५१६), १३ कार्यालयीन खर्च” या लेखाशिर्षाखाली संबधीत चालू आर्थिक वर्षासाठी मंजूर असणाऱ्या अनुदानातून खर्ची टाकून भागविण्यात यावा.
# Page 2
शासन निर्णय क्रमांकः कौविउ-२०२१/प्र.क्र.२७/उद्योजकता
३. उपरोक्त खर्चाच्या प्रतिपूर्तीसाठी सह सचिव (आस्थापना ) कौशल्य विकास, रोजगार व उद्योजकता विभाग, मंत्रालय मुंबई यांना नियंत्रक अधिकारी म्हणून प्राधिकृत करण्यात येत आहे. तसेच कक्ष अधिकारी (रोख शाखा ), कौशल्य विकास, रोजगार व उद्योजकता विभाग, मंत्रालय, मुंबई यांना आहरण व संवितरण अधिकारी म्हणून प्राधिकृत करण्यात येत आहे.
४. सदरचा शासन निर्णय, वित्त विभाग क्रमांक विअप्र-२०१३/प्र.क्र.३०/२०१३/विनियम, दि.१७/०४/२०१५ च्या शासन निर्णयान्वये वित्तिय अधिकार नियम पुस्तिका, १९७८ मधील भाग पहिला,उप विभाग दोन, अनुक्रमांक १० ब,नियम क्रमांक: ३१-अ (एक) अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.