# Page 1
आयुक्त, कौशल्य विकास, रोजगार व उद्योजकता संचालनालय व त्यांच्या अधीनस्त कार्यालयास नवीन संगणक व इतर अनुषंगिक साहित्य खरेदी करण्यास मान्यता देण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्र. कौविउ २०१६/प्र.क्र.१९२/रोस्वरो -१
मंत्रालय, मुंबई ४०० ०३२.
दिनांक : १३ नोव्हेंबर, २०१८.
वाचावे : १) आयुक्त, कौशल्य विकास, रोजगार व उद्योजकता संचालनालय, नवी मुंबई यांचे क्र.
कौविरोवउसं -७ / संगणक/२३२/दि. २२.०६.२०१८ व दि. ३०.०६.२०१८ची पत्र.
२) उद्योग, उर्जा व कामगार विभाग, शासन निर्णय, क्रमांक: भांखस-२०१४/प्र.क्र.८२/ भाग-३/उद्योग-४, दि. ०१.१२.२०१६.
३) उद्योग, उर्जा व कामगार विभाग, शासन निर्णय, क्रमांक संकिर्ण -२०१६/प्र.क्र.२१५/उद्योग-४, दि. २४.०८.२०१७.
४) उद्योग, उर्जा व कामगार विभाग, शासन निर्णय, क्रमांक: भांखस-२०१७/प्र.क्र.२०४उद्योग-४, दि. ०८.१२.२०१७.
५) कौशल्य विकास व उद्योजकता विभाग, शासन निर्णय क्रमांक: कौविउ २०१६/प्र.क्र.१९२/ रोस्वरो -१, दि ०७.११.२०१७.
प्रस्तावना: आयुक्त, कौशल्य विकास, रोजगार व उद्योजकता संचालनालय, नवी मुंबई व त्यांच्या अधीनस्त जिल्हा कौशल्य विकास, रोजगार व उद्योजकता मार्गदर्शन केंद्रास पुरविण्यात आलेले आणि ३१.१२.२०१५ रोजी ५ वर्ष पूर्ण झाल्याने सामान्य प्रशासन विभागाच्या दि. ०१.०८.२०११ च्या शासन निर्णयान्वये निर्लेखनास पात्र झालेल्या संगणकाऐवजी नवीन संगणक प्रणाली खरेदी करण्यास प्रशासकीय मान्यता देण्याची विनंती संदर्भाधीन क्रमांक १ च्या पत्रान्वये केलेली आहे. सदर खरेदीस प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय : आयुक्त, कौशल्य विकास, रोजगार व उद्योजकता संचालनालय, नवी मुंबई यांना डेस्कटॉप संगणक १५५, प्रिंटर्स-८३ व लॅपटॉप (आय ३)- ३५ खरेदी करण्याकरिता उद्योग, उर्जा व कामगार विभागाच्या संदर्भाधीन क्रमांक २ ते ४ मधील शासन निर्णयात विहित केलेल्या कार्यपध्दतीचा अवलंब करुन गव्हर्नमेंट ई-मार्केटप्लेस (GeM) पोर्टलद्वारे रु.१,०३,९२,४००/- ( रु. एक कोटी तीन लाख ब्यान्नव हजार चारशे फक्त) च्या मर्यादेत ऑनलाईन निविदेद्वारे खरेदी करण्यास खालील अटी व शर्तीच्या अधीन राहून प्रशासकीय व व वित्तीय मान्यता देण्यात येत आहे.
अ) गव्हर्नमेंट ई-मार्केटप्लेस (GeM) पोर्टलवरुन खरेदी करण्याच्या धोरणानुसार सदर खरेदीची रक्कम रु. ३.०० लाखांपेक्षा अधिक असल्याने Online Bidding पध्दतीने न्यूनतम पुरवठादार अंतीम केल्यानंतर संबंधितांस खरेदीबाबतचे कार्यादेश (Work Order) देण्यात यावेत.
ब) प्रस्तूत संगणकांचे विनिर्देश (Specification) सामान्य प्रशासन (माहिती व तंत्रज्ञान) विभागाकडून प्रमाणित करुन घेण्यात आले असून, त्यांनी सूचविल्यानुसार लॅपटॉप व ऑल-ईन-वन संगणकांचे Processor 8 Generation चे घेण्यात यावेत.
क) खरेदीच्या प्रमाणात संगणक व प्रिंटर्स निर्लेखनाबाबतची कार्यवाही सामान्य प्रशासन विभाग शासन निर्णय क्र. मातंस /नस्ती- ७/प्र.क्र.८९/३९, दि. १ ऑगस्ट, २०११ मधील तरतूदीनुसार करण्यात यावी.
# Page 2
शासन निर्णय क्रमांकः कौविउ २०१६/प्र.क्र.१९२/रोस्वरो -१
२. सदर खर्च "मागणी क्रमांक झेडए-२, २२३० कामगार व सेवायोजन, ०२, सेवायोजन कार्यालयाचे संगणकीकरण, (०२)(०१) सेवायोजन कार्यालयाचे संगणकीकरण (कार्यक्रम), १३ कार्यालयीन खर्च (२२३० १०९२)" या लेखाशीर्षाखालील सन २०१८-१९ या आर्थिक वर्षाच्या मंजूर अनुदानातून भागविण्यात यावा.
३. याकरिता आयुक्त, कौशल्य विकास, रोजगार व उद्योजकता संचालनालय, नवी मुंबई यांना आहरण, संवितरण व नियंत्रण अधिकारी म्हणून घोषित करण्यात येत आहे. संचालनालयाने प्राप्त निधीचे उपयोगिता प्रमाणपत्र विहित मुदतीत शासनास सादर करावे.
४. तसेच, यापूर्वी कौशल्य विकास व उद्योजकता विभाग शासन निर्णय क्र. कौविउ २०१६ /प्र.क्र.१९२ /रोस्वरो -१ दि ०७.११.२०१७ अन्वये निर्गमित केलेला शासन निर्णय याद्वारे अधिक्रमीत करण्यात येत आहे.
५. सदर शासन निर्णय वित्त विभाग शासन निर्णय क्रमांक: विअप्र २०१३/प्रक्र.३०/२०१३/विनियम भाग -२ दिनांक १७.०४.२०१५ वित्तीय अधिकार नियम पुस्तिका-१९७८ भाग पहिला उपविभाग-३ अ.क्र.४ परि. क्रमांक २७(२) अन्वये ( अ) योजनेला किंवा प्रस्तावाला प्रशासकीय (वित्तीय मंजूरी धरुन) मान्यता देणे" या वित्तीय शक्तीन्वये प्रशासनिक विभागाला असलेल्या अधिकारानुसार निर्गमित करण्यात येत आहे.