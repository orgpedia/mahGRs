# Page 1
सन २०२०-२१ वर्षाकरीता कायमविना अनुदान तत्वावर नवीन खाजगी औद्योगिक प्रशिक्षण संस्था आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय/जादा तुकडया सुरु करण्यास इरादापत्र ( LOI ) देण्याबाबत
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : आयटीआय- २०२०/प्र.क्र.२०४/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २४ डिसेंबर, २०२०
वाचा : १) कौशल्य विकास व उद्योजकता विभाग शासन निर्णय क्रमांक : आयटीसी-२२१७/ प्र.क्र.२३२/व्यशि-३, दिनांक ०७ फेब्रुवारी, २०१८.
२) शासन शुध्दीपत्रक क्र. आयटीसी-२२१७/प्र.क्र.२३२/व्यशि-३ दि. २३ मे, २०१९ ३) विभागाचे पत्र क्र. व्हिओसी-२०१७/प्र.क्र.१५७/व्यशि-४, दि. १२ जुन, २०२० व दि.२८ जुलै,२०२०.
४) संचालक,व्यवसाय शिक्षण व प्रशिक्षण संचालनालय यांचे पत्र क्र.८ खाऔप्रसं/इरादापत्र/प्रस्ताव-२०२०/४७, दि.१८ सप्टेंबर, २०२०.
प्रस्तावना: कौशल्य विकास व उदयोजकता विभाग, दि. ०७ फेब्रुवारी, २०१८ च्या शासन निर्णयान्वये कायम विनाअनुदान तत्त्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी, व्यवसाय बदल करण्याकरिता ऑनलाईन पध्दतीने शासनाचे इरादापत्र (LOI) प्राप्त करण्यासाठीच्या प्रमाणित कार्यपध्दतीस मान्यता देण्यात आलेली आहे. उपरोक्त शासन निर्णय संदर्भात दि. २३ मे, २०१९ च्या शुध्दीपत्रान्वये कार्यपध्दतीत सुधारणा करण्यात आलेली असून खाजगी औद्योगिक प्रशिक्षण संस्थांना ईरादापत्राकरीता प्रत्यक्ष पडताळणी वगळून संस्थांनी ऑनलाईन पध्दतीने सादर केलेल्या कागदपत्रांची छाननी करण्यात येऊन कागदपत्रांच्या व हमीपत्राच्या आधारे संगणक प्रणालीव्दारे राज्य शासनाचे इरादापत्र देण्यास मान्यता देण्यात आलेली आहे. विभागाच्या दि. १२ जून, २०२० च्या पत्राअन्वये शासनाने मान्यता देण्याच्या कार्यपध्दतीस तसेच त्याबाबतच्या कालबध्द कार्यक्रमास देखिल मंजुरी दिली आहे.
सन २०२०-२१ करीता कायमविना अनुदान तत्त्वावर नवीन खाजगी औ.प्र. संस्था सुरु करणे आणि विद्यमान खाजगी औ.प्र. संस्थांमध्ये नवीन व्यवसाय/जादा तुकडी / व्यवसाय बदल करण्याकरिता शासनाचे इरादापत्र (LOI) प्राप्त करण्यासाठी ज्या संस्थांनी संचालनालयाच्या vti.dvet.gov.in या वेबपोर्टलवर ईरादापत्राकरीता ऑनलाईन अर्ज केला होता अशा एकूण ५४ संस्थांच्या ऑनलाईन पध्दतीने प्राप्त झालेल्या कागदपत्राची छाननी करण्यात आली आहे. ९ कायम विनाअनुदान तत्वावर नवीन खाजगी औद्योगिक प्रशिक्षण संस्था सुरु करण्याकरीताचे प्रस्ताव तसेच कायम विनाअनुदान तत्वावर मान्यता देण्यात आलेल्या विद्यमान खाजगी औद्योगिक
# Page 2
शासन निर्णय क्रमांक: आयटीआय- २०२०/प्र.क्र.२०४/व्यशि-३
प्रशिक्षण संस्थामध्ये वाढीव व्यवसाय, वाढीव तुकडीकरीता २७ प्रस्ताव अशा एकूण ३६ संस्था आवश्यक मानकांची पूर्तता करीत असल्याने त्यांची शिफारस संचालनालयाने केली आहे. अर्ज केलेल्या १९ संस्था विहीत मानकांची पुर्तता करीत नसल्याने त्यांची मान्यतेकरीता शिफारस करण्यात आलेली नाही. या संस्था वार्षिक मुदतीत विहीत पध्दतीने त्रुटींची पुर्तता करु शकतात.
उपरोक्त प्रमाणे प्रस्ताव संचालनालयाकडून योग्य त्या शिफारशीसह संदर्भ क्र.४ येथील दिनांक १८ सप्टेंबर, २०२० च्या पत्रान्वये प्राप्त झाला आहे. त्यानुसार सन २०२०-२१ पासुन कायम विना अनुदान तत्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी, व्यवसाय बदल करण्याकरीता मान्यता देण्याची बाब शासनाच्या विचाराधीन होती.
शासन निर्णय : सन २०२०-२१ पासून कायम विना अनुदान तत्वावर नवीन खाजगी औद्योगिक प्रशिक्षण संस्था सुरु करणे आणि विद्यमान खाजगी औद्योगिक प्रशिक्षण संस्थांमध्ये नवीन व्यवसाय, जादा तुकडी, व्यवसाय बदल करण्याकरीता संदर्भ क्र. ४ अन्वये संचालनालयाकडून दि.१८/०९/२०२० रोजीच्या पत्रान्वये प्राप्त झालेल्या प्रस्तावातील विहीत मानकांची पुर्तता करणा-या सोबत जोडलेल्या सहपत्र “अ” मध्ये नमूद ९ नवीन खाजगी औद्योगिक प्रशिक्षण संस्थांना आणि सहपत्र “ब” मध्ये नमूद २७ विद्यमान खाजगी औद्योगिक प्रशिक्षण संस्थांमध्ये नवीन व्यवसाय/जादा तुकडी सुरु करण्याकरीता कायम विनाअनुदान तत्वावर खालील अटी व शर्तीच्या अधिन राहून संबधित संस्थांना इरादापत्र (LOI) देण्यात येत आहे.
अटी व शर्ती:
१. व्यवसाय अभ्यासक्रम कायमस्वरुपी विनाअनुदान तत्वावर चालविण्यात येतील.
२. ज्या व्यवसाय अभ्यासक्रमांसाठी राज्यशासनाचे इरादापत्र (LOI) निर्गमित करण्यात येत आहे त्या सर्व व्यवसाय अभ्यासक्रमांसाठी डी.जी.टी, नवी दिल्ली यांचे मानकांनुसार आवश्यक यंत्रसामुग्री,जागा, विजपुरवठा, अर्हताधारी कर्मचारी वर्ग व इतर बाबींची पुर्तता १०० टक्के पुर्तता संस्थेने करणे बंधनकारक राहील.
३. इरादापत्र (LOI) करीता शिफारस करण्यात आलेल्या संस्थांना मंजूर व्यवसायांसाठी डी.जी.टी., नवी दिल्ली यांचे संलग्नता निकषानुसार (Affiliation Norms) आवश्यक त्या सर्व बाबींची १०० टक्के पूर्तता करुन डी. जी. टी., नवी दिल्ली यांची संलग्नता प्राप्त करुन घ्यावी लागेल तसेच डी.जी.टी., नवी दिल्ली यांची संलग्नता प्राप्त झाल्यानंतर व्यवसाय शिक्षण व प्रशिक्षण संचालनालयाकडून प्रवेशास परवानगी प्राप्त करुन घ्यावी लागेल. सदर परवानगी प्राप्त झाल्याशिवाय प्रत्यक्ष विद्यार्थी प्रवेश करता येणार नाही अन्यथा संस्था संबंधित संस्था " महाराष्ट्र राज्यात कृषि, पशु व मत्स्य विज्ञान, आरोग्य, उच्च, तंत्र व व्यवसाय शिक्षण यामधील अनाधिकृत संस्था स्थापन करणे आणि अनाधिकृत अभ्यासक्रम पाठयक्रम सुरु करणे (प्रतिबंध) अधिनियम, २०१३” प्रमाणे कायदेशिर कारवाईस पात्र राहील.
पृष्ठ ४ पैकी २
# Page 3
शासन निर्णय क्रमांकः आयटीआय- २०२०/प्र.क्र.२०४/व्यशि-३
४. सदर संस्थांना प्रवेशपरवानगी पत्र निर्गमित करताना त्या संस्थेने नियमानुसार सर्व बाबींची पुर्तता केली आहे किंवा नाही याची तपासणी करण्याची जबाबदारी संचालनालयाची राहील.
५. कौशल्य विकास व उदयोजकता विभाग शासन निर्णय दि. ०७.०२.२०१८ नुसार नवीन खाजगी औद्योगिक प्रशिक्षण संस्थेसाठी प्रथम चार तुकडयांपर्यत रु. १,००,०००/- व त्यापुढील प्रत्येक तुकडीस रु.२५०००/- तसेच विद्यमान संस्थेसाठी रु. २५०००/- प्रति तुकडी इतकी अनामत रक्कम संचालनालयास भरल्याशिवाय प्रवेशास परवानगी दिली जाणार नाही.
६. डी.जी.टी., नवी दिल्ली, नवी दिल्ली यांची संलग्नता व व्यवसाय शिक्षण प्रशिक्षण संचालनालयाकडून प्रत्यक्ष प्रवेशास परवानगी प्राप्त नसताना विद्यार्थ्यांना प्रवेश देऊ नयेत, असे अनधिकृत प्रवेश दिल्यास सदर प्रवेशित विद्यार्थ्यांना कोणत्याही समुचित प्राधिकरणाच्या परिक्षेस बसण्याची परवानगी देण्यात येणार नाही व त्यामुळे उध्दवणाऱ्या सदर विद्यार्थ्यांच्या शैक्षणिक नुकसानाची जबाबदारी संस्थेची राहील.
७. विद्यार्थ्यांना प्रवेश देण्याबाबत जे शासकीय प्रचलित नियम आहेत त्यानुसार प्रवेश देणे बंधनकारक आहे, त्यानुसार प्रवेश देण्यात येतील.
८. महाराष्ट्र शासन व डि.जी.टी. नवी दिल्ली यांनी मान्यता दिलेल्या व्यवसाय अभ्यासक्रमाकरिता मंजूर प्रवेशक्षमतेपेक्षा अधिकचे प्रवेश दिले जाणार नाहीत.
९. ज्या आर्थिक वर्षात इरादापत्र प्राप्त होईल, ते आर्थिक वर्ष जोडून ३ वर्षाच्या आत डी.जी.टी, नवी दिल्ली यांच्याकडून संलग्नता मिळविणे बंधनकारक राहील. खाजगी औद्योगिक प्रशिक्षण संस्थांना देण्यात येणाऱ्या इरादापत्राची वैधता ३ वर्षापर्यतच राहील, अन्यथा नवीन खाजगी औद्योगिक प्रशिक्षण संस्था व विद्यमान खाजगी औद्योगिक प्रशिक्षण संस्थेतील नवीन व्यवसाय, जादा तुकडी, व्यवसाय बदल इ. करिता देण्यात आलेले इरादापत्र आपोआप संपुष्टात येईल.
१०. नवीन खाजगी औद्योगिक प्रशिक्षण संस्था सुरु करण्यांसाठी तसेच विद्यमान खाजगी औद्योगिक प्रशिक्षण संस्थेमध्ये नवीन अभ्यासक्रम, जादा तुकडी सुरु करण्यासाठी इरादापत्र (LOI) मान्यता देण्यात आलेल्या संस्थांच्या व्यवसाय अभ्यासक्रमाकरिता शासनाच्या, डी.जी.टी. नवी दिल्ली व व्यवसाय शिक्षण व प्रशिक्षण संचालनालय यांच्या प्रचलित नियमात वेळोवेळी जे बदल होतील तसेच राज्य शासनाचे/ संचालनालयाचे वेळोवेळी निर्गमित होणारे आदेशाचे पालन काटेकोरपणे न केल्यास किंवा प्रवेश, संलग्नता, परिक्षा इ. बाबत कोणत्याही स्वरुपाची अनियमितता केल्यास संस्थेस देण्यात आलेले ईरादा पत्राची मान्यता तात्काळ रद्द करण्यात येईल.
११. प्रवेश करण्यात येत असलेल्या सर्व व्यवसाय अभ्यासक्रमासाठी डी.जी.टी. नवी दिल्ली यांच्या मानकांनुसार संस्थेत प्रशिक्षणासाठी विद्यमान खाजगी औद्योगिक प्रशिक्षण संस्थेत सोयी सुविधा उपलब्ध असाव्यात.
१२. शासनाने निश्चित केलेले प्रशिक्षण शुल्क व अन्य शुल्क खाजगी औद्योगिक प्रशिक्षण संस्थेस बंधनकारक राहील व या व्यतिरिक्त कोणतेही शुल्क संस्थेस प्रशिक्षणार्थ्याना आकारता येणार नाही.
पृष्ठ ४ पैकी ३
# Page 4
शासन निर्णय क्रमांक: आयटीआय- २०२०/प्र.क्र.२०४/व्यशि-३
१३. प्रत्यक्ष विद्यार्थी प्रवेशाची संख्या सतत तीन वर्ष मंजुर प्रवेश क्षमतेच्या ५०% पेक्षा कमी असल्यास अभ्यासक्रमाची मान्यता अपोआप रद्द होईल.
# Page 5
# Page 6
# Page 7
# Page 8
# Page 9
# Page 10