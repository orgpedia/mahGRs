# Page 1
शासकीय औद्योगिक प्रशिक्षण संस्था, शासकीय तंत्र शाळा/ महाविद्यालय, Advance Vocational Training Institute, Hi Tech Institute व शासकीय प्रमाणपत्र अभ्यासक्रम संस्थांमध्ये उत्पादनाभिमुख प्रशिक्षण योजनांची (POTS) प्रभावीपणे अंमलबजावणी करणेबाबत...
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन पूरकपत्र क्रमांक : आयटीआय- २०२१/प्र.क्र.१४७/व्यशि-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २४ मे, २०२२
वाचा : १. कौशल्य, रोजगार व उद्योजकता विभाग शासन निर्णय क्र. आयटीआय-२०२१/प्र.क्र.१४७/ व्यशि-३ दिनांक ०३.०२.२०२२ २. संचालक, व्यवसाय शिक्षण व प्रशिक्षण संचालनालय यांचे क्र.७/सीटीएस/POTS/ २०२२/१७५, दिनांक : ०६.०५.२०२२ शासन पूरकपत्र : संदर्भ क्र. १ येथील शासन निर्णयान्वये उत्पादनाभिमुख प्रशिक्षण योजनेची प्रभावीपणे अंमलबजावणी करण्यासाठी औद्योगिक प्रशिक्षण संस्थांना मार्गदर्शक सूचना देण्यात आलेल्या आहेत.
संदर्भ क्र. २ च्या पत्रान्वये संचालक, व्यवसाय शिक्षण व प्रशिक्षण संचालनालय, मुंबई यांनी सदर शासन निर्णयामध्ये औद्योगिक प्रशिक्षण संस्था, जिल्हा व्यवसाय शिक्षण व प्रशिक्षण अधिकारी कार्यालये, प्रादेशिक कार्यालये, संचालनालय व शासन या स्तरावर उत्पादनाभिमुख योजनेंतर्गत स्वेच्छानिधीमधील कामे करण्याच्या कार्यपद्धतीस मान्यता देण्याबाबत प्रस्ताव सादर करण्यात आलेला आहे. त्यास अनुसरुन सदर योजनेसाठी स्वेच्छानिधीमधील कामे करण्यासाठी खालीलप्रमाणे तपासणी व तांत्रिक मान्यतेच्या कार्यपद्धतीस मान्यता देण्यात येत आहे.
१) स्वेच्छानिधीतून करावयाच्या कामांची यादी संदर्भिय क्र. १ च्या शासन निर्णयान्वये देण्यात आलेली आहे. त्यानुसार औद्योगिक प्रशिक्षण संस्था, जिल्हा व्यवसाय शिक्षण व प्रशिक्षण अधिकारी कार्यालये, प्रादेशिक कार्यालये, संचालनालय व शासन या स्तरावर कार्यपध्दतीची अंमलबजावणी खालीलप्रमाणे करण्यात यावी.
१.१) उत्पादनाभिमुख प्रशिक्षण योजनेअंतर्गत (POTS) स्वेच्छानिधीमधून कामे करावयाची असल्यास त्यानुसार संबंधित शासकीय औद्योगिक प्रशिक्षण संस्था यांनी सविस्तर प्रस्ताव तयार करावा.
१.२) सदर प्रस्ताव जिल्हा व्यवसाय शिक्षण व प्रशिक्षण अधिकारी यांच्या कार्यालयात सादर करावा. औद्योगिक प्रशिक्षण संस्था यांनी तयार केलेल्या प्रस्तावास जिल्हा व्यवसाय शिक्षण व प्रशिक्षण अधिकारी यांच्या कार्यालयाकडून खालीलप्रमाणे तांत्रिक मान्यता देण्यात यावी.
अ) बांधकाम संबंधी कामे असल्यास याकरीता मेसन, इंटेरियर डेकोरेशन डिझाईन, आर्किटेक्चर ड्राफ्समन, सर्व्हेअर, ड्राफ्समन सिव्हील या व अशा बांधकाम संबंधित व्यवसायांचे शिल्पनिदेशक, गटनिदेशक, पुर्णवेळ शिक्षक (FTT) बिल्डिंग मेंटेनन्स तसेच ज्यांची शैक्षणिक अर्हता सिव्हिल क्षेत्रातील आहे असे सहाय्यक प्रशिक्षणार्थी सल्लागार (AAA), संस्थेचे प्राचार्य, सिव्हिल इंजिनिअरिंग पदविका, पदवी अथवा पदव्युत्तर अभ्यासक्रम पूर्ण केलेले अधिकारी यांनी तपासणी करुन त्यानंतर तांत्रिक मान्यता द्यावी.
# Page 2
शासन पूरकपत्र क्रमांक: आयटीआय- २०२१/प्र.क्र.१४७/व्यशि-३
ब) विद्युत संबंधित कामे असल्यास याकरीता इलेक्ट्रिशियन, वायरमन, पॉवर इलेक्ट्रॉनिक्स या व अशा विद्युत संबंधित व्यवसायांचे शिल्पनिदेशक, गटनिदेशक, पुर्णवेळ शिक्षक (FTT) इलेक्ट्रिकल मेन्टेनन्स, ज्यांची शैक्षणिक अर्हता विद्युत क्षेत्रातील आहे, असे सहाय्यक प्रशिक्षणार्थी सल्लागार (AAA), संस्थेचे प्राचार्य व इलेक्ट्रिकल इंजिनिअरिंग पदविका, पदवी अथवा पदव्युत्तर अभ्यासक्रम पूर्ण केलेले अधिकारी यांनी तपासणी करुन त्यानंतर तांत्रिक मान्यता द्यावी.
क) तांत्रिक मान्यता देताना तपासणी करणाऱ्या कार्यान्वित तपासणी समितीला एकुण कामाच्या किंमतीच्या १% एवढी रक्कम “तज्ञ समिती शुल्क” म्हणून (Consultancy Fee) अनुज्ञेय करण्यात यावी.
१.३) जिल्हा व्यवसाय शिक्षण व प्रशिक्षण अधिकारी यांनी सदर प्रस्ताव तपासून त्यांच्यास्तरावरून संबंधित प्रादेशिक कार्यालयांना सादर करावेत.
१.४) प्रादेशिक कार्यालये यांनी सदर प्रस्तावांच्या तांत्रिक बाबींची तपासणी करुन शासन निर्णयात नमूद वित्तीय मर्यादेनुसार सदर प्रस्तावास प्रशासकीय मान्यता द्यावी.
१.५) जे प्रस्ताव प्रादेशिक कार्यालयाच्या वित्तीय मर्यादेपेक्षा जास्त असतील असे प्रस्ताव प्रादेशिक कार्यालय स्तरावरून संचालनालयास अग्रेषित करावे.
१.६) स्वेच्छानिधीतील कामाच्या प्राधान्यक्रमानुसार संचालनालय स्तरावर शासनाची मान्यता घेऊन निधीचे वाटप करण्यात येईल.
१.७) संचालनालयाच्या वित्तीय मर्यादेत नसलेले प्रस्ताव हे शासनास संचालनालय स्तरावरून मान्यतेसाठी अग्रेषित करण्यात येतील.