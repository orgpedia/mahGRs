# Page 1
सन २०२२-२३ पासुन शासकीय औद्योगिक प्रशिक्षण संस्था घनसावंगी जि. जालना येथे नवीन अभ्यासक्रमाच्या तुकडया सुरु करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक : आयटीआय- २०२२/प्र.क्र.७७/व्यशि-३
दुसरा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १७ जून, २०२२
संदर्भ :- संचालक,व्यवसाय शिक्षण व प्रशिक्षण संचालनालय यांचे पत्र क्र.७/सीटीएस/ न. अभ्या. जालना / २०२२/२१५, दि.३१.०५.२०२२ प्रस्तावना: राज्यात कुशल मनुष्यबळ निर्माण करण्यात औद्योगिक प्रशिक्षण संस्थांचा मोठा सहभाग आहे. जागतिक दर्जाचे व व्यवसायाभिमुख, आस्थापनांच्या मागणीनुसार कुशल मनुष्यबळ निर्माण करण्यात औद्योगिक प्रशिक्षण संस्थांचा मोठा वाटा आहे. आर्थिक उदारीकरणामुळे राज्यात औद्योगिकरण वेगाने वाढत आहे. औद्योगिक तंत्रज्ञान उत्पादनाच्या बदलत्या प्रक्रियामुळे उद्योगधंदयांना कुशल मनुष्यबळाची गरज वाढत आहे. व नवीन तंत्रज्ञानावर आधारित औद्योगिक आस्थापनांच्या मागणीनुसार नवीन अभ्यासक्रमांचा समावेश करणेही गरजेचे आहे.
२. शासकीय औद्योगिक प्रशिक्षण संस्था, घनसावंगी जि. जालना येथे तालुकास्तरीय औद्योगिक प्रशिक्षण संस्था सुरु असून आजमितीस संस्थेत ०५ व्यवसायाच्या १० तुकड्या कार्यरत असून साधारणतः प्रतिवर्षी १५२ प्रवेश क्षमता आहे. तसेच संस्थेत एकुण २१६ प्रशिक्षणार्थी प्रशिक्षण घेत आहेत.
३. जालना जिल्हा औद्योगिक क्षेत्रात अग्रेसर असून स्टील कॅपीटल म्हणून ओळखला जातो.
जालना जिल्हयातील गरजू विद्यार्थ्यांचे कौशल्य विकसित करुन रोजगार निर्मिती करण्यासाठी शासकीय औद्योगिक प्रशिक्षण संस्था, घनसावंगी येथे भविष्यातील विकासाचा व आधुनिक जगाशी सुसंगत अत्याधुनिक तंत्रज्ञान क्षेत्राशी निगडीत रोजगार व स्वयंरोजगाराच्या संधी उपलब्ध असलेल्या ०४ व्यवसाय अभ्यासक्रमांच्या नविन तुकडया सदर औ.प्र. संस्थेसाठी निवडण्यात आलेल्या आहेत.
त्याअनुषंगाने घनसावंगी जि. जालना जिल्ह्यातील गरजू विद्यार्थ्यांचे कौशल्य विकसित करुन रोजगार निर्मिती करण्यासाठी ज्यादा मागणीचे नवीन व्यवसाय अभ्यासक्रमाच्या तुकड्या सुरु करण्याबाबतच्या प्रस्तावास मान्यता देण्याची बाब शासनाच्या विचाराधिन होती.
शासन निर्णय : शासकीय औद्योगिक प्रशिक्षण संस्था, घनसावंगी जि. जालना येथे तालुकास्तरीय औद्योगिक प्रशिक्षण संस्था सुरु असून आजमितीस संस्थेत ०५ व्यवसायाच्या १० तुकड्या कार्यरत आहेत. सन २०२२-२३ या वर्षापासून ०४ व्यवसाय अभ्यासक्रमांच्या नविन तुकडया सदर औ.प्र.
संस्थेसाठी सुरु करण्यास मान्यता देण्यात येत आहे. सोबत जोडलेल्या सहपत्र “अ” मध्ये नवीन
# Page 2
शासन निर्णय क्रमांक:आयटीआय- २०२२/प्र.क्र.७७/व्यशि-३
तुकडयांचा तपशिल देण्यात आला आहे. सदर व्यवसाय अभ्यासक्रम सुरु करण्यास पुढील अटी व शर्तीच्या अधीन राहून मान्यता देण्यात येत आहे.
अटी व शर्ती: १) औ. प्र. संस्थांतून व्यवसाय अभ्यासक्रम सुरु करण्यासाठी डी.जी.टी, नवी दिल्ली यांची मान्यता घेण्यात यावी.
२) प्रस्तावित व्यवसायासाठी डी.जी.टी, नवी दिल्ली यांच्या मानकानुसार यंत्रसामुग्री व साधनसामग्रीची पूर्तता करण्यात यावी. आवश्यक यंत्रसामुग्री जिल्हा वार्षिक योजना / राज्यस्तर योजने अंतर्गत खरेदी करण्यात यावी.
३) उपरोक्त व्यवसाय अभ्यासक्रमासाठी औ.प्र. संस्थेतील उपलब्ध शासकीय इमारतीचा वापर करण्यात यावा.
४) कौशल्य, रोजगार, उद्योजकता व नाविन्यता विभाग यांचा दि.०७.०४.२०२२ च्या शासन निर्णयानुसार व्यवसाय शिक्षण व प्रशिक्षण संचालनालयाचा आस्थापनेवरील पदांचा सुधारीत आकृतीबंध निश्चित करण्यात आलेला आहे. त्यानुसार औद्योगिक प्रशिक्षण संस्था घनसावंगी जि. जालना येथील पदांची कार्यवाही करण्यात यावी.
सदर औद्योगिक प्रशिक्षण संस्थेसाठी येणारा खर्च खालील लेखाशिर्षाखाली भागविण्यात
यावा.
मागणी क्र. झेडए-२, २२३० कामगार व सेवायोजन,
०३, प्रशिक्षण, ००३, कारागीर व पर्यवेक्षक यांचे प्रशिक्षण,
(४८) जिल्हा योजना जालना, (४८) (०४) विद्यमान औद्योगिक प्रशिक्षण संस्थांमधील उपकरणांची तुट भरुन काढणे (कार्यक्रम) ५२, यंत्रसामग्री व साधनसामग्री (२२३०३३०६ )
# Page 3