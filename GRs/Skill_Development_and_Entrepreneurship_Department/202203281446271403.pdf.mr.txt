# Page 1
कौशल्य विकास प्रशिक्षण कार्यक्रमांसाठी “सामाजिक दायित्व निधी (CSR Company Social Responsibility) व स्वेच्छा देणगी (Voluntary Donation)” धोरणांतर्गत निधी उभारणी व त्याचा विनियोग करण्याची कार्यपद्धती......
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक कौविउ-२०२१/प्र.क्र.१४०/कौशल्य-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २८ मार्च, २०२२
संदर्भ : १. कौशल्य विकास व उद्योजकता विभाग / शासन निर्णय / क्रमांक कौविउ-२०१५/ प्र.क्र.१२२/ रोस्वरो- १ दिनांक ०२ सप्टेंबर, २०१५.
२. महाराष्ट्र राज्य कौशल्य विकास सोसायटी यांचे पत्र क्र. MSSDS/CSR/२०२१/१३२०, दिनांक १३ सप्टेंबर, २०२१ ३. महाराष्ट्र राज्य कौशल्य विकास सोसायटी यांचे पत्र क्र. MSSDS/CSR/२०२१/१९१९, दिनांक ३० डिसेंबर, २०२१ प्रस्तावना : महाराष्ट्र हे देशातील औद्योगिकीकरण व व्यवसाय या क्षेत्रातील अग्रगण्य राज्य आहे. देशाच्या सकल राष्ट्रीय उत्पन्नात (GDP) या क्षेत्रांचा मोठा हातभार आहे. राज्यातील बहुतांश भागात उद्योग व व्यवसायांचे उत्कृष्ट जाळे आहे. कृषी व पशुपालन सारख्या प्राथमिक क्षेत्रापासून (Primary Sector) ते संशोधन, स्टार्ट अप्स सारख्या चतुर्थ क्षेत्रापर्यंत (Quaternary Sector) आवश्यक असणाऱ्या कुशल मनुष्यबळाची निर्मिती, उद्योजकता आणि नाविन्यतेची परिसंस्थेचा विकास या विभागामार्फत करण्यात येतो.
२. व्यवसाय शिक्षण व प्रशिक्षण संचालनालय, महाराष्ट्र राज्य कौशल्य विकास संस्था, महाराष्ट्र राज्य नाविन्यता संस्था, कौशल्य विकास, रोजगार व उद्योजकता आयुक्तालय आणि महाराष्ट्र राज्य कौशल्य, व्यवसाय शिक्षण व प्रशिक्षण मंडळ ही कार्यालये विभागाच्या अधिनस्त आहेत. या कार्यालयांच्या पायाभूत सोयी-सुविधांचा विकास, मनुष्यबळाची क्षमतावृद्धी (Capacity Building), विविध रोजगारक्षम प्रशिक्षणांची अंमलबजावणी आणि ज्ञानाधारीत सहकार्य (Knowledge Sharing) यासाठी औद्योगिक व व्यावयायिक आस्थापनांकडून प्रस्ताव प्राप्त होत असतात.
३. केंद्र शासनाच्या दिनांक २७ फेब्रुवारी, २०१४ रोजीच्या अधिसूचनेनुसार, कंपनी अधिनियमान्वये नोंदणीकृत असलेल्या सर्व आस्थापनांना त्यांच्या नफ्यातील किमान २% रक्कम सामाजिक उपक्रमांत गुंतवणेसाठी, सामाजिक दायित्व निधी (Corporate Social Responsibility- CSR) व स्वेच्छा देणगी (Voluntary Donation) बाबत धोरणात्मक आराखडा निश्चित केलेला आहे. या अनुषंगाने विविध उपक्रमांसाठी सामाजिक दायित्व निधी (CSR) व स्वेच्छा देणगी (Voluntary Donation) धोरण स्वीकारण्याची बाब शासनाच्या विचाराधीन होती.
# Page 2
शासन निर्णय क्रमांकः कौविउ-२०२१/प्र.क्र.१४०/कौशल्य-१
शासन निर्णय :
कौशल्य, रोजगार, उद्योजकता व नाविन्यता विभागांतर्गत कौशल्य विकास, रोजगार, नाविन्यता, उद्योजकता, व्यवसाय शिक्षण व प्रशिक्षणाशी संलग्न प्रकल्प / उपक्रमांसाठी “सामाजिक दायित्व निधी” (CSR) व “स्वेच्छा देणगी” (Voluntary Donation) निधी स्वीकारणे आणि त्यातंर्गत सदर उपक्रमांची जलद, पारदर्शक आणि प्रभावी अंमलबजावणी करण्याच्यादृष्टीने सोबत जोडलेल्या धोरणात्मक संरचनेचा
“मसुदा” व “अंमलबजावणीची कार्यपद्धती” यांस या शासन निर्णयान्वये मान्यता देण्यात आहे.
२. सदर “सामाजिक दायित्व निधी (CSR) व स्वेच्छा देणगी (Voluntary Donation)” धोरणामध्ये पार्श्वभूमी, प्रस्तावना, कार्पोरेट संस्थांचे अपेक्षित फायदे, धोरणाची व्याप्ती व उद्देश्य, सहभाग, निधीच्या माध्यमातून अनुज्ञेय बाबी, संरचना, प्रत्यक्ष अंमलबजावणी, लेखापरिक्षण, वित्तीय अधिकार, देखरेख व संनियंत्रण इत्यादींचा समावेश करण्यात आला आहेत.
३. तसेच परिशिष्ट १ मध्ये राज्यस्तरीय कौशल्य विकास सामाजिक दायित्व निधी व स्वेच्छा देणगी समितीची रचना, कार्ये व जबाबदाऱ्या, परिशिष्ट २ मध्ये कौशल्य, रोजगार, उद्योजकता व नाविन्यता विभागांतर्गत असलेल्या कक्षांची रचना, अधिकार व जबाबदाऱ्या तसेच परिशिष्ट ३ मध्ये औद्योगिक
प्रशिक्षण संस्था स्तरावरील कक्षाचे अधिकार व जबाबदाऱ्या इत्यादी बाबी नमूद करण्यात आलेल्या आहेत.
४. यथास्थित,“ राज्यस्तरीय कौशल्य विकास सामाजिक दायित्व निधी व स्वेच्छा देणगी समिती” यांचेकडून वेळोवेळी या कार्यक्रमाच्या फलनिष्पत्तीबाबतचा आढावा घेण्यात येईल. तसेच विभाग प्रमुखाच्या मान्यतेने यासदंर्भातील मार्गदर्शक सूचना महाराष्ट्र राज्य कौशल्य विकास सोसायटी, मुंबई यांचेकडून वेळोवेळी निर्गमित करण्यात येतील. या कार्यक्रमाच्या अनुषंगाने उद्भवलेल्या विधानमंडळविषयक बाबी संबंधित कार्यासनांनी हाताळाव्यात.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13