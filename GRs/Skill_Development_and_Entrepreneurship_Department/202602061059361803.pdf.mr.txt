# Page 1
कौशल्य विकास, रोजगार व उद्योजकता
आयुक्तालय आणि अधिनस्त कार्यालयांतील
कर्मचाऱ्यांच्या प्रशिक्षणासाठी येणाऱ्या खर्चास
प्रशासकीय व वित्तीय मान्यता देण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०२५/प्र.क्र. २६३/प्रशा. २
हुतात्मा राजगुरु चौक, मादाम कामा मार्ग ,
मंत्रालय, मुंबई ४०० ०३२.
दिनांक : ०६ फेब्रुवारी, २०२६
वाचा:- १) वित्त विभाग, शासन निर्णय क्र. विअप्र-२०१३/प्र. क्र. ३०/२०१३/विनियम, भाग-२,
दि. १७ एप्रिल, २०१५
२) सामान्य प्रशासन विभाग, शासन निर्णय क्र. यशदा-२०२१/प्र. क्र. ४४/१२ अ,
दि. २२ सप्टेंबर, २०२२.
३) सामान्य प्रशासन विभाग, शासन निर्णय क्र. टीआरएन-२०२३/प्र. क्र. ६६/२३/१२ अ,
दि. २७ सप्टेंबर, २०२३.
४) आयुक्त, कौशल्य विकास, रोजगार व उद्योजकता आयुक्तालय यांचे पत्र क्रमांक
कौविरोउआ-९/प्रशिक्षण/२०२५-२६, दि. २० नोव्हेंबर, २०२५
प्रस्तावना :-
सामान्य प्रशासन विभागाच्या संदर्भ (२) येथील दि. २२.०९.२०२२ च्या शासन निर्णयान्वये राज्य
प्रशिक्षण धोरणात सुधारणा करण्यात आली आहे. त्यानुसार गट-क पदावरील पायाभूत प्रशिक्षणाचा
कालावधी २ आठवडे इतका निश्चित करण्यात आला आहे. तसेच, सामान्य प्रशासन विभागाच्या संदर्भ (३)
येथील दि. २७.०९.२०२३ च्या शासन निर्णयान्वये प्रशिक्षण शुल्क निश्चित करण्यात आले आहे.
कौशल्य विकास, रोजगार व उद्योजकता आयुक्तालय व अधिनस्त कार्यालयांमधील लिपिक-
टंकलेखक संवर्गातील नव्याने नियुक्त झालेल्या ९० कर्मचाऱ्यांना डॉ. पंजाबराव देशमुख विदर्भ
प्रशासकीय व विकास प्रबोधिनी, अमरावती या संस्थेमार्फत पायाभूत प्रशिक्षण देण्याचा प्रस्ताव
आयुक्तालयाच्या संदर्भ क्र. (४) येथील दि. २०.११.२०२५ च्या पत्रान्वये प्राप्त झाला आहे. सामान्य
प्रशासन विभागाच्या उक्त नमूद शासन निर्णयांनुसार सदर प्रस्तावास प्रशासकीय व वित्तीय मान्यता
देण्याची बाब शासनाच्या विचाराधीन होती.
शासन निर्णय :-
कौशल्य विकास, रोजगार व उद्योजकता आयुक्तालय, नवी मुंबई व अधिनस्त कार्यालयांमधील
लिपिक-टंकलेखक संवर्गातील नव्याने नियुक्त झालेल्या ९० कर्मचाऱ्यांना डॉ. पंजाबराव देशमुख विदर्भ
प्रशासकीय व विकास प्रबोधिनी, अमरावती या संस्थेमार्फत द्यावयाच्या प्रशिक्षणासाठी ₹१९.४४ लक्ष (₹
एकोणीस लक्ष चव्वेचाळीस हजार फक्त) इतक्या खर्चास याद्वारे प्रशासकीय व वित्तीय मान्यता देण्यात
येत आहे.
# Page 2
शासन निर्णय क्रमांकः कौविउ-२०२५/प्र.क्र. २६३/प्रशा. २
२. प्रस्तुत प्रयोजनासाठी येणारा खर्च खालील लेखाशिर्षाखाली खर्ची टाकण्यात यावा व तो सन
२०२५-२६ या आर्थिक वर्षाकरीता मंजूर असलेल्या अनुदानातून भागविण्यात यावा:-
मागणी क्र. झेड ए-२,
२२३० कामगार व सेवायोजन,
०२ सेवायोजन, ०११ संचालन व प्रशासन, पंचवार्षिक योजनांतर्गत योजना,
राज्य योजनांतर्गत योजना, ००१(०१)(०२) सेवायोजन संचालनालय कार्यालयाच्या अधिकाऱ्यांचे
प्रशिक्षण (२२३०१०८१)
१३-कार्यालयीन खर्च व ११- प्रवास खर्च
३. सदर शासन निर्णय वित्त विभागाच्या संदर्भाधीन दि. १७.०४.२०१५ च्या शासन निर्णयातील
वित्तीय अधिकार नियमपुस्तिका १९७८, भाग-१, उप विभाग ४, अ. क्र. १० अन्वये प्रशासकीय विभागांना
प्रदान करण्यात आलेल्या अधिकारांचा वापर करुन निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर