# Page 1
कौशल्य, रोजगार, उद्योजकता व नाविन्यता विभागांतर्गंत पायाभूत सुविधांची निर्मिती” (इमारत बांधकाम, इतर मुलभूत बांधकामे, बांधकामाची देखभाल व दुरुस्ती करण्यासाठी “तांत्रिक कार्यगट" (Technical Task Force) स्थापन करणे व तिची कार्यकक्षा निश्चित करणेबाबत...
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांक: संकीर्ण-११११/२०२३/ प्र.क्र.२८/ व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक: ३० मे, २०२३
वाचा: १. शासन निर्णय, उच्च व तंत्रशिक्षण विभाग, क्र. आयटीआय २००७ (१६२/०७)/व्यशि-२, दि.३१.१२.२००७ २. शासन निर्णय, उच्च व तंत्रशिक्षण विभाग, क्र. आयटीआय २००७ (५२३/०७)/व्यशि-२, दि.३१.०३.२००८ ३. शासन निर्णय, सामान्य प्रशासन विभाग, क्र. एईओ-१०१५/प्र.क्र.०६/२०१५/दहा, दि.१५.०१.२०१५ ४. शासन निर्णय, कौशल्य विकास व उद्योजकता विभाग, क्र. पीपीपी-२०१८/प्र.क्र.९०/१८/ व्यशि- ५, दि.२२.०५.२०१८ ५. शासन निर्णय, कौशल्य विकास व उद्योजकता विभाग, क्र. जाबँप्र-२६११/प्र.क्र.१८/१९/व्यशि-५, दि.२२.०८.२०१९ ६. शासन निर्णय, कौशल्य विकास व उद्योजकता विभाग, क्र. आयएमसी-२०१९/प्र.क्र.२००/ व्यशि-३, दि.१६.०३.२०२० ७. शासन निर्णय, कौशल्य विकास व उद्योजकता विभाग, क्र.कौविउ-२०१६/प्र.क्र.७७/अभियान-१, दि.०३.०७.२०१७ ८. महाराष्ट्र राज्य कौशल्य विद्यापीठ” स्थापन करण्याबाबत, महाराष्ट्र राज्य कौशल्य विद्यापीठ अधिनियम, २०२१ (सन २०२१ चा महाराष्ट्र अधिनियम क्रमांक ७), दि.२३.०३.२०२१ ९. महाराष्ट्र शासन राजपत्र, असाधारण भाग चार, सन २०२२ चा महाराष्ट्र अधिनियम क्रमांक ९, दि.२०.०१.२०२२ १०. कौशल्य, रोजगार, उद्योजकता व नाविन्यता विभाग, शासन निर्णय क्र. व्यशिअ - २०२० / प्र.क्र.१०२/व्यशि-१, दि.०७.०४.२०२२
प्रस्तावना:
१. कौशल्य विकास अभियान अधिक प्रभावीपणे राबविण्यासाठी “मेक इन महाराष्ट्र" या संकल्पनेस अनुसरुन राज्यामध्ये दिनांक १५.०१.२०१५ च्या शासन निर्णयान्वये “कौशल्य विकास व उद्योजकता विभाग” या स्वतंत्र विभागाची स्थापना करण्यात आली असून सदर विभाग आता “कौशल्य, रोजगार, उद्योजकता व नाविन्यता विभाग” या नावाने कार्यरत आहे.
# Page 2
शासन निर्णय क्रमांक: संकीर्ण-११११/२०२३/ प्र.क्र.२८/ व्यशि-२
२. या विभागाने “कुशल महाराष्ट्र, रोजगारयुक्त महाराष्ट्र" हे ध्येय (Vision) समोर ठेवले असून, राज्यातील युवक-युवतींचे कौशल्य विकासाद्वारे सक्षमीकरण करुन त्यांना अधिक मागणी असलेल्या उद्योग, सेवा व तत्सम क्षेत्रात रोजगार/स्वयंरोजगाराच्या संधी उपलब्ध करुन देण्यासाठी “प्रमोद महाजन कौशल्य व उद्योजकता विकास अभियान" दिनांक २ सप्टेंबर, २०१५ पासून सुरु करण्यात आले आहे.
३. या विभागाच्या “कुशल महाराष्ट्र, रोजगारयुक्त महाराष्ट्र” या ध्येयपूर्तीसाठी व्यवसाय शिक्षण व प्रशिक्षण संचालनालय, कौशल्य, रोजगार व उद्योजकता आयुक्तालय, महाराष्ट्र राज्य कौशल्य, व्यवसाय शिक्षण व प्रशिक्षण मंडळ, महाराष्ट्र राज्य कौशल्य विकास सोसायटी, महाराष्ट्र राज्य नाविन्यता सोसायटी व महाराष्ट्र राज्य कौशल्य विद्यापीठ, इत्यादी कार्यालये कार्यरत आहेत.
सदर कार्यालयांची प्रशासकीय व वित्तीय स्वायत्ता तसेच संक्षिप्त बाबी खालीलप्रमाणे आहे.
१) “व्यवसाय शिक्षण व प्रशिक्षण संचालनालया” ची स्थापना उद्योगांकरीता आवश्यक असणारे कुशल मनुष्यबळ उपलब्ध करुन देण्याकरीता सन १९८४ मध्ये करण्यात आली.
संचालनालयाने वेगवेगळ्या व्यवसायातील कुशल कामगारांचे प्रवाह सुनिश्चित करणे, प्रशिक्षणाने कामगारांची गुणवत्ता सुधारणे आणि औद्योगिक उत्पादन वाढवणे. शिक्षित युवकांना उपयुक्त औद्योगिक रोजगारासाठी सुसज्ज करणे ही उद्दीष्टये निश्चित केली आहेत. यासाठी प्रशिक्षणार्थींना औद्योगिक प्रशिक्षण संस्थांमधून १ ते २ वर्षांपर्यतचे आयटीआयचे अभ्यासक्रम प्रदान करण्यात येतात.
२) सद्यस्थितीत व्यवसाय शिक्षण व प्रशिक्षण संचालनालयातर्गत ४१९ शासकीय औद्योगिक प्रशिक्षण संस्था, १६९ शासकीय तंत्र माध्यमिक शाळा/ केंद्रे कार्यरत आहेत. तसेच मुख्य कार्यालये, विभागिय कार्यालये व जिल्हा कार्यालये यांसाठी अंदाजित १५०० इमारती अस्तित्वात आहेत.
३) केंद्र व राज्य शासनामार्फत कौशल्य विकासासंबंधी राबविण्यात येणाऱ्या अल्प व दिर्घ मुदतीच्या योजना व कार्यक्रमाच्या अंमलबजावणीसाठी “महाराष्ट्र राज्य कौशल्य विकास सोसायटी”ची स्थापना करण्यात आली आहे.
४) राज्यातील नाविण्यपूर्ण उद्योजकतेसाठी“महाराष्ट्र राज्य स्टार्टअप”धोरणाची अंमलबजावणी महाराष्ट्र राज्य नाविन्यता सोसायटी” (Maharashtra State Innovation Society - MSInS") मार्फत करण्यात येते.
५) राष्ट्रीय कौशल्य अर्हता आराखडयानुसार कौशल्य, व्यवसाय शिक्षण व प्रशिक्षण आणि उद्योजकता शिक्षण प्रदान करणे, राज्यातील इतर कौशल्य पाठ्यक्रम यांच्याशी संबंधित असणाऱ्या बाबींचे नियमन करणे यासाठी “महाराष्ट्र राज्य कौशल्य, व्यवसाय शिक्षण व प्रशिक्षण मंडळ” स्थापन करण्यात आले आहे.
पृष्ठ ८ पैकी २
# Page 3
शासन निर्णय क्रमांकः संकीर्ण-११११/२०२३/ प्र.क्र.२८/ व्यशि-२
६) राज्यातील युवक-युवतींना, एकात्मिक आणि समग्र स्वरुपाचे कौशल्य प्रशिक्षण देणे, राष्ट्रीय व आंतरराष्ट्रीय स्तरावरील मान्यताप्राप्त कौशल्याधारित उच्च शिक्षण देणे यासाठी सन २०२१ मध्ये “महाराष्ट्र राज्य कौशल्य विद्यापीठ” स्थापन करण्यात आले आहे.
७) केंद्र शासनाच्या पब्लिक प्रायव्हेट पार्टनरशिप (Public Private Partnership) योजनेंतर्गत राज्यातील २५० शासकीय औद्योगिक प्रशिक्षण संस्थाचा दर्जावाढ करण्यात येत आहे. सदर योजनेंतर्गत औद्योगिक आस्थापनेच्या अध्यक्षतेखाली स्वतंत्र “संस्था व्यवस्थापन समिती” (Institute Management Committee – IMC) स्थापन करण्यात आली आहे. समितीची कार्यकक्षा, अधिकार आणि कामकाजावर नियंत्रण ठेवण्यासाठी “राज्य सुकाणू समिती” ची (State Steering Committee) स्थापना करण्यात आली आहे. केंद्र शासनाच्या निर्देशाप्रमाणे जागतिक बँक व केंद्र पुरस्कृत योजनेसंदर्भात IMC यांना वित्तीय व प्रशासकीय अधिकार प्रदान करण्यात आले आहे. केवळ जागतिक बँक प्रकल्प, PPP व STRIVE योजने अंतर्गत येणाऱ्या संस्थांमध्ये IMC असावी व इतर औद्योगिक प्रशिक्षण संस्थांमध्ये नाही, असा भेद न करता शिल्लक राहिलेल्या संस्थांमध्ये देखील “संस्था व्यवस्थापन समिती” स्थापन करण्यास संदर्भीय शासन निर्णय क्र.०६ अन्वये मान्यता देण्यात आली आहे. सदर शासन निर्णयान्वये IMC यांचे अधिकार व कर्तव्य निर्धारित करण्यात आले आहेत.
८) केंद्र शासन पुरस्कृत जागतिक बँक सहाय्यित “औद्योगिक मूल्य वृद्धीकरण्यासाठी कौशल्यांचे बळकटीकरण करणे” (STRIVE) हा प्रकल्प राज्यात राबविण्यात येत आहे. सदर प्रकल्पाच्या अंमलबजावणीसाठी संबंधीत औद्योगिक प्रशिक्षण संस्थांमध्ये “संस्था व्यवस्थापन समिती” (IMC )
स्थापन करण्यात आली आहे. योजनेंच्या सनियंत्रणासाठी “राज्य सुकाणू समिती” (State Steering Committee) गठीत करण्यात आली आहे.
९) कौशल्य रोजगार व उद्योजकता विभागांतर्गत निश्चित करण्यात आलेल्या उद्दीष्टपूर्ततेसाठी केंद्र/ राज्य/जिल्हा योजना व कार्यक्रमांतर्गत, जागतिक बँक प्रकल्प, पब्लिक प्रायव्हेट पार्टनरशिप व STRIVE, सिडबी, सामाजिक दायित्व व स्वेच्छा निधीअंतर्गत (CSR & VD) निधी उपलब्ध होत असतो. महाराष्ट्र राज्य कौशल्य, व्यवसाय शिक्षण व प्रशिक्षण मंडळास त्यांच्या उत्पन्नातून विविध विकास कामे करण्यास स्वायत्ता देण्यात आली आहे.
४. कौशल्य, रोजगार, उद्योजकता व नाविन्यता विभागांतर्गत कार्यरत असलेल्या अधिनस्त कार्यालयांमध्ये “पायाभूत सुविधांची निर्मिती” करताना खालील बाबींची आवश्यकता निर्माण झाली आहे.
१. नवीन शैक्षणिक व प्रशासकीय इमारतींच्या बांधकामाची निर्मिती करणे, इमारतीचे आराखडे व
अंदाजपत्रक तयार करणे, वस्तीगृहांची निर्मिती करणे, जुन्या इमारतींचे संरचनात्मक लेखा परिक्षण करणे, जीर्ण इमारतींचे पाडकाम करणे, देखाभालयोग्य इमारतींची दुरुस्ती करणे, संस्थेमध्ये पायाभूत सुविधांची निर्मिती व विकास करणे, बांधकामासाठी आवश्यक असलेल्या परवानग्या घेणे, निधीची तरतूद व विनियोजन करणे, कामकाज पूर्णत्वास नेण्याकरीता तांत्रिकदृष्टया “तज्ञ मनुष्यबळा”ची कमतरता असणे.
पृष्ठ ८ पैकी ३
# Page 4
शासन निर्णय क्रमांक: संकीर्ण-११११/२०२३/ प्र.क्र.२८/ व्यशि-२
२. शासकीय औद्योगिक प्रशिक्षण संस्था व शासकीय तंत्र माध्यमिक शाळा/ केंद्रे यांच्या इमारतींची देखभाल व दुरुस्ती करणे, औद्योगिक प्रशिक्षण संस्था व इतर संस्थांमधील प्रशिक्षणार्थीची संख्या वाढल्याने संस्थेच्या प्रशासकीय इमारती, कार्यशाळेच्या इमारतीची पुननिर्मिती करणे, कालानुरुप प्रशिक्षणार्थीसाठी संस्थात्मक सुविधा निर्माण करणे व अद्यावत करणे.
३. महाराष्ट्र राज्य कौशल्य विद्यापीठाच्या मुख्यालयाची इमारत बांधणे, प्रशिक्षणार्थीसाठी शैक्षणिक संकुले तयार करणे, विद्यापीठांची उपकेंद्रे बांधणे, इमारतीमध्ये Satellite Centers सुरु करणे, वस्तीगृहांची निर्मिती करणे, क्रिडा संकुले व मैदाने तयार करणे, विद्यापीठाकरीता राष्ट्रीय आणि आंतरराष्ट्रीय सुविधा निर्माण करणे, पायाभूत सुविधा निर्माण करणे.
४. केंद्र शासनाच्या निदेश व धोरणानुसार राज्यात विविध ठिकाणी रोजगार, शिक्षण व प्रशिक्षणसाठी प्रस्तावित “Model Career Center” ची उभारणी करणे.
५. महाराष्ट्र राज्य नाविन्यता सोसायटी अंतर्गत Incubators and Innovation Hub तयार करणे.
६. विभागांतर्गत विविध प्रकल्प व योजना राबवितांना विभागाच्या अधिनस्त सर्व कार्यालयांमध्ये समन्वय साधणे आवश्यक आहे. विभागांतर्गत प्रकल्प व योजना राबवितांना प्रकल्पांची
आखणी, नियोजन, मान्यता, अंमलबजावणी दुरुस्ती व देखभाल, अद्ययावतीकरण व नविन बांधकामांना मंजुरी देण्यासाठी विभागाची स्वतंत्र तांत्रिक यंत्रणा उपलब्ध नसल्याने अशा प्रकारे “स्वतंत्र कक्ष स्थापन” करण्याची आवश्यकता आहे.
७. उपरोक्त विशद वस्तुस्थितीस अनुसरुन विभागांतर्गत बांधकाम, दुरुस्ती व देखभाल, पायाभूत सुविधांची निर्मिती, यासाठी अद्यावत व नाविन्यपूर्ण तंत्रज्ञानाचा (Innovative Technology) उपयोग करुन विभागांतर्गत प्रकल्प राबविणे, निधीचे विनियोजन करणे, कामाची गुणवत्ता राखणे याकरीता नाविन्यपूर्ण कार्यपध्दती अवलंबणे आवश्यक आहे.
उपरोक्त सं.क्र.१ ते ७ येथील विशद वस्तुस्थितीस अनुसरुन कौशल्य, रोजगार, उद्योजकता व नाविन्यता संबंधी विविध प्रकल्पांची आखणी, नियोजन, मान्यता व अंमलबजावणी करण्याची कार्यवाही संबंधी जलद गतिने निर्णय होण्यासाठी तांत्रिक कार्यगट (Technical Task Force) स्थापन करण्याची बाब शासनाच्या विचाराधीन होती.
शासन निर्णयः कौशल्य, रोजगार, उद्योजकता व नाविन्यता विभागांतर्गत करण्यात येणाऱ्या बांधकामाकरीता बांधकाम प्रकल्पांचे नियोजन करणे, संरचनात्मक आराखडा तयार करणे, तयार झालेलया आराखडयांची तपासणी करणे, तांत्रिक मान्यता देणे, बांधकाम क्षेत्रातील जलद अंमलबजावणी होऊ शकणारे नव-नवीन तंत्रज्ञान अंमलात आणण्यासाठी तांत्रिक सहाय्य करणे, मान्यता व
अंमलबजावणी करण्यात सक्रिय सहभाग घेणे, बाहयस्त्रोताद्वारे तज्ञ मनुष्यबळाचे सहाय्य घेणे, याकरीता खालीलप्रमाणे "तांत्रिक कार्यगट” (Technical Task Force)" स्थापन करण्यास या शासन निर्णयान्वये मान्यता देण्यात येत आहे.
पृष्ठ ८ पैकी ४
# Page 5
शासन निर्णय क्रमांकः संकीर्ण-११११/२०२३/ प्र.क्र.२८/ व्यशि-२
------------------------------------------------
|  | अ.क्र. |  |  | पद |  |  | सदस्य |  |
| १ | मुख्य अभियंता/अधिक्षक अभियंता | कार्यगट प्रमुख |
| २ | कार्यकारी अभियंता | कार्यगट सचिव |
| ३ | सहायक अभियंता | सदस्य |
| ४ | वास्तुविशारद | सदस्य |
| ५ | Structural Consultant | सदस्य |
| ६ | लेखा व वित्त अधिकारी | सदस्य |
|  | माहिती व तंत्रज्ञान अधिकारी | सदस्य |
------------------------------------------------
१. महाराष्ट्र राज्य कौशल्य विद्यापिठाव्दारे, “मुख्य अभियंता / अधिक्षक अभियंता” हे पद सार्वजनिक बांधकाम विभाग किंवा शासनाच्या अभियांत्रिकी विभागातील सेवानिवृत्त सचिव, किंवा समकक्ष दर्जाचा अधिकाऱ्यांमधून प्रतिनियुक्ती / सेवानिवृत्त / बाह्यस्त्रोताव्दारे उपलब्ध करुन घेण्यात यावे. सदर पदांवरील नियुक्ती व त्यांचे मानधन विद्यापीठाद्वारे अदा करण्यात यावे. तसेच सदर पदाच्या इतर बाबी विद्यापीठामार्फत हाताळण्यात याव्यात.
२. व्यवसाय शिक्षण व प्रशिक्षण संचालनालयाचा आकृतीबंध संदर्भीय शासन निर्णय क्र.१० अन्वये मंजुर करण्यात आला असून त्यांतर्गत कार्यकारी अभियंताचे १ पद व सहायक अभियंताची ६ पदे बाहयत्रोताव्दारे उपलब्ध करुन घेण्यास मान्यता देण्यात आली आहे. सदर कार्यकारी अभियंता व सहायक अभियंता ही पदे (१+६=७) ही संचालनालयामार्फत उपलब्ध करुन घेण्यात यावीत. तसेच त्यांचे मानधन व इतर बाबी व्यवसाय शिक्षण व प्रशिक्षण संचालनालयांद्वारे हाताळण्यात याव्यात.
३. महाराष्ट्र राज्य नाविन्यता सोसायटीमार्फत “वास्तुविशारद” ( Architect) व “संरचनात्मक बांधकाम सल्लागार” (Structural Consultant) यांना बाहयस्त्रोताव्दारे सुचिबध्द करण्यात येवून त्यांचे मानधन व इतर बाबी नाविन्यता सोसायटीने हाताळाव्यात.
४. महाराष्ट्र राज्य नाविन्यता सोसायटीमार्फत “माहिती व तंत्रज्ञान अधिकारी / सल्लागार” यांना बाहयस्रोताव्दारे उपलब्ध करुन घेण्यात यावे व त्यांच्या मानधन व इतर बाबी नाविन्यता सोसायटीने
हाताळाव्यात.
५. “लेखा व वित्त अधिकारी” या पदावर व्यवसाय शिक्षण व प्रशिक्षण संचालनालयातील लेखा अधिकाऱ्याची अथवा समकक्ष पदावरील अधिकाऱ्याची प्रतिनियुक्ती करण्यात यावी किंवा त्यांना अतिरिक्त कार्यभार सोपविण्यात यावा.
६. तांत्रिक कार्यगटाकडे प्राप्त होणाऱ्या प्रस्तावाशी संबधित “यंत्रणा व नियंत्रक अधिकारी” हे तांत्रिक कार्यगटात खालीलप्रमाणे निमंत्रित सदस्य असतील.
(1) आयुक्त, कौशल्य, रोजगार व उद्योजकता आयुक्तालय अथवा यांचे प्रतिनिधी.
(11) कुलगुरु, महाराष्ट्र राज्य कौशल्य विद्यापीठ अथवा यांचे प्रतिनिधी,
पृष्ठ ८ पैकी ५
# Page 6
शासन निर्णय क्रमांक: संकीर्ण-११११/२०२३/ प्र.क्र.२८/ व्यशि-२
(III) संचालक, व्यवसाय शिक्षण व प्रशिक्षण संचालनालय कार्यालय, मुंबई अथवा यांचे प्रतिनिधी.
(IV) मुख्य कार्यकारी अधिकारी, महाराष्ट्र राज्य कौशल्य विकास सोसायटी अथवा यांचे प्रतिनिधी.
M मुख्य कार्यकारी अधिकारी, महाराष्ट्र राज्य नाविन्यता सोसायटी अथवा यांचे प्रतिनिधी.
(VI) संचालक, महाराष्ट्र राज्य कौशल्य, व्यवसाय शिक्षण व प्रशिक्षण मंडळ, मुंबई अथवा यांचे प्रतिनिधी.
(VII) मंत्रालयीन सह सचिव/ उप सचिव / विशेष कार्य अधिकारी / अवर सचिव, मुंबई.
७. उपरोक्त “तांत्रिक कार्यगटा” मध्ये आवश्यकतेनुसार उप/सहायक अभियंता (यांत्रिकी), उप/ सहायक अभियंता (विद्युत), अभियांत्रिकी महाविद्यालयातील स्थापत्य अभियांत्रिकी वा इतर तज्ञांचा समावेश करण्यात येईल.
८. दैनंदिन कामकाजासाठी “तांत्रिक कार्यगट" महाराष्ट्र राज्य नाविन्यता सोसायटी यांच्या अखत्यारीत कार्य करेल.
९. तांत्रिक कार्यगटाच्या कार्यास आवश्यक निधी, सल्लागारांचे मानधन, बैठका व दौरे यांसाठी आवश्यक निधी व्यवसाय शिक्षण व प्रशिक्षण संचालनालय, कौशल्य, रोजगार व उद्योजकता आयुक्तालय, महाराष्ट्र राज्य कौशल्य विकास सोसायटी, महाराष्ट्र राज्य नाविन्यता सोसायटी, महाराष्ट्र राज्य कौशल्य, व्यवसाय शिक्षण व प्रशिक्षण मंडळ, महाराष्ट्र राज्य कौशल्य विद्यापीठ,
क्षेत्रिय कार्यालयाकडे उपलब्ध निधीच्या माध्यमातुन उपलब्ध करुन घेण्यात यावा. याकरीता संचालक, व्यवसाय शिक्षण व प्रशिक्षण मंडळ यांनी समन्वय साधण्यात यावा.
१०. “तांत्रिक कार्यगटा” च्या जबाबदाऱ्या व कर्तव्ये व खालील प्रमाणे राहतील.
(१) कौशल्य, रोजगार, उद्योजकता व नाविन्यता विभागांतर्गत नवीन बांधकामे, उपलब्ध
इमारतीची दुरूस्ती याबाबत नव-नवीन तंत्रज्ञान वापरून कमी कालावधीत प्रभावीरित्या विविध प्रकल्प राबविणे.
(२) प्राप्त झालेल्या आराखड्यांची व प्रस्तावांची छाननी, तपासणी करुन प्रमाणित करणे.
(३) जागतिक बँक प्रकल्प, पब्लिक प्रायव्हेट पार्टनरशिप व STRIVE या योजनेअंतर्गत समाविष्ट शासकीय औद्योगिक प्रशिक्षण संस्था, महाराष्ट्र राज्य कौशल्य विकास सोसायटी, महाराष्ट्र राज्य नाविन्यता सोसायटी, महाराष्ट्र राज्य कौशल्य विद्यापीठ व महाराष्ट्र राज्य कौशल्य, व्यवसाय शिक्षण व प्रशिक्षण मंडळाच्या प्रस्तावांना तांत्रिकदृष्टया प्रमाणित करणे.
(४) बांधकामाबाबत नियोजन, अंमलबजावणी, मुल्यमापन व नियंत्रण करणे.
(५) विभागांतर्गत विविध प्रकल्प, योजना, बांधकाम, संस्थांचे अद्यावतीकरण, इत्यादींसंबंधी अंमलबजावणी व संनियंत्रण संबंधी निर्णयास सहाय्य करणे.
(६) पब्लिक प्रायव्हेट पार्टनरशिप (Public Private Partnership) योजनेंतर्गत राज्यातील शासकीय औद्योगिक प्रशिक्षण संस्थाचा दर्जावाढ संबंधी कार्यवाही करणे.
पृष्ठ ८ पैकी ६
# Page 7
शासन निर्णय क्रमांकः संकीर्ण-११११/२०२३/ प्र.क्र.२८/ व्यशि-२
(७) शासकीय औद्योगिक प्रशिक्षण संस्था व शासकीय तंत्र माध्यमिक शाळा/ केंद्र यांसाठी प्रशासकीय इमारती व आधुनिक कार्यशाळा (State of art Workshops) व सोई-सुविधा निर्माण करणे.
(८) महाराष्ट्र कौशल्य विद्यापीठाशी निगडीत बांधकामाचे देखरेख व संनियंत्रण करणे, बांधकाम पुर्णत्वास नेण्यास सहकार्य करणे.
(९) स्किल सेंटर, Incubation Centers, Innovation Hub, मॉडेल करिअर कौन्सलिंग सेन्टर ची उभारणी करणे.
(१०) इतर बांधकाम संबंधी तज्ञ संस्था, सल्लागार संस्था व औद्योगिक आस्थापना यांच्या समवेत भागीदारी (Partnership) करणे व त्यांचा सहभाग / सेवा घेणे.
(११) बांधकाम, दुरुस्ती व देखभाल संदर्भात अद्यावत व नाविन्यपूर्ण तंत्रज्ञानाचा (Innovative Technology) उपयोग करुन विभागांतर्गत प्रकल्प राबविणे.
(१२) निधी विनियोजन व कामाची गुणवत्ता राखण्याकरीता नाविन्यपूर्ण कार्यपध्दती राबविणे.
११. कार्यगट प्रमुख व कार्यगटातील अन्य सदस्यांची नियुक्ती झाल्यानंतर त्यांच्या सल्ल्याने कार्यगटास सोपावयाच्या कामकाजासंदर्भात व कार्यगटाच्या कार्यकक्षेबाबतच्या सूचना स्वतंत्रपणे निर्गमित करण्यात येतील.
# Page 8