# Page 1
"महाराष्ट्र शिकाऊ उमेदवारी प्रोत्साहन योजना" शासन निर्णयाची अंमलबजावणी पुरकपत्र.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन पुरकपत्र क्रमांक :- आयटीआय-२०२०/प्र.क्र.१२७/व्यशि-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २० मार्च, २०२३
वाचा:- कौशल्य विकास, रोजगार व उद्योजकता विभाग, शासन निर्णय क्र. आयटीआय २०२०/प्र.क्र.१२७/व्यशि-३ दिनांक ३.०६.२०२१
शासन पूरकपत्रः
शासकीय, निमशासकीय आणि खाजगी आस्थापनांमध्ये शिकाऊ उमेदवारी प्रशिक्षण योजनेंतर्गत शिकाऊ उमेदवारांची भरती वाढवून प्रोत्साहीत करण्याच्या दृष्टीने शिकाऊ उमेदवारी प्रशिक्षण योजनेस पूरक अशी “महाराष्ट्र शिकाऊ उमेदवारी प्रोत्साहन योजनेस” शासन निर्णय दिनांक ०३ जून, २०२१ अन्वये मान्यता देण्यात आलेली आहे.
२. महाराष्ट्र शिकाऊ उमेदवारी प्रोत्साहन योजनेंतर्गत प्रशिक्षणार्थ्यांना विद्यावेतन महाडिबीटी मार्फत थेट लाभ स्वरुपात (DBT) देण्यात येणार आहे. सदर विद्यावेतन हे शिकाऊ उमेदवारी प्रशिक्षण योजनेंतर्गत देण्यात येणारे विद्यावेतनाव्यतिरिक्त अतिरिक्त स्वरुपात ७५ टक्के किंवा ₹५०००/- यापैकी कमी असलेले विद्यावेतन देण्यात येणार आहे. तसेच, जे उमेदवार राष्ट्रीय शिकाऊ उमेदवारी प्रोत्साहन योजनेंतर्गत विद्यावेतनाचा लाभ घेणार नाहीत अशा शिकाऊ उमेदवारांना महाराष्ट्र शिकाऊ उमेदवारी प्रोत्साहन योजनेंतर्गत थेट स्वरुपात ₹५०००/- विद्यावेतन अदा करण्यात येईल. सदर योजनेचे योग्य कार्यान्वयन करण्याकरीता संचालनालय स्तरावर कक्ष स्थापन करण्यात येऊन त्याकरीता ५ टक्के निधी २२३०ए७१९ या लेखाशिर्षाखाली खर्च करण्यास मान्यता देण्यात येत आहे.
३. सदरची मान्यता खालील अटींच्या अधीन राहून देण्यात येत आहे १. सर्व लाभार्थींचा अचूक तपशिल व Direct Beneficiary Transfer मध्ये (थेट बँक अकाऊंट) विद्यावेतन वितरण होईल.
२. पुढील आर्थिक वर्षाकरीता Maha DBT वर सदर योजना राबविण्यात यावी व त्यासाठी नियोजनबद्ध कार्यवाही करावी.
३. सन २०२२-२०२३ या आर्थिक वर्षात प्रलंबित विद्यावेतन हे ऑफलाईन पद्धतीने वितरित करण्यात यावे.
# Page 2