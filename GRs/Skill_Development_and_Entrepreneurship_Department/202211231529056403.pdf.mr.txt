# Page 1
कायम स्वयं अर्थसहाय्यित खाजगी कौशल्य विद्यापीठाचे प्रस्ताव / प्रकल्प अहवालाची तपासणी करण्यासाठीच्या छाननी समितीवर नव्याने अशासकीय सदस्य नियुक्त करणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२१/प्रक्र.२७/उद्योजकता
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २३ नोव्हेंबर, २०२२.
वाचा :- १) कौशल्य विकास, रोजगार व उद्योजकता विभाग, शासन निर्णय क्र. कौविउ २०२१/प्र.क्र.१४/२०२१/उद्योजकता, दिनांक ०५.०२.२०२१.
२) कौशल्य विकास, रोजगार व उद्योजकता विभाग, शासन निर्णय क्र.कौविउ २०२१/प्र.क्र.२७/२०२१/उद्योजकता, दिनांक १५.०३.२०२१.
३) कौशल्य विकास, रोजगार व उद्योजकता विभाग, शासन निर्णय क्र. कौविउ - २०२१/प्र.क्र.२७/२०२१/उद्योजकता, दिनांक ०७.०६.२०२२.
४) सामान्य प्रशासन विभागाचे पत्र क्र. संकीर्ण-२०२०/प्र.क्र.४/का.२९-अ,
दि.२०.०७.२०२२.
प्रस्तावना: राज्यात कायम स्वयंअर्थसहाय्यित तत्वावर खाजगी कौशल्य विद्यापीठाची स्थापना करण्याची तरतूद करण्यासाठी, त्यांच्या कामकाजाचे विनियमन करण्यासाठी आणि त्यांचेशी संबंधित किंवा तद्नुषंगिक बाबींसाठी तरतूद करण्याकरिता मार्गदर्शक सूचना, संदर्भ क्र. १ येथील दि.०५ फेब्रुवारी, २०२१ रोजीच्या शासन निर्णयान्वये निर्गमित करण्यात आलेल्या आहेत. त्यानुषंगाने विविध संस्थांकडून/ प्रायोजक मंडळांकडून कायम स्वयंअर्थसहाय्यित खाजगी कौशल्य विद्यापीठाची स्थापना करण्यासाठी शासनास प्राप्त होणा-या प्रस्तावांची छाननी करण्यासाठी, मार्गदर्शक सूचनांमधील कलम ७ मधील तरतूदीनुसार संदर्भ क्र.२ येथील दि.१५.०३.२०२२ च्या शासन निर्णयान्वये छाननी समिती गठीत करण्यात आली आहे. तसेच सदर छाननी समितीमधील अ.क्र.६ येथील, “शासनाने नामनिर्देशित केलेले एक विद्यापीठ कुलगुरु” या अशासकीय पदावर नियुक्त सदस्य, डॉ. राजन वेळूकर यांची नियुक्ती रद्द
करुन डॉ.विलास एस. सपकाळ यांची नियुक्ती संदर्भ क्र. ३ येथील दि. ०७.०६.२०२२ च्या शासन निर्णयान्वये, करण्यात आली आहे.
दरम्यान संदर्भ क्र.४ येथील सामान्य प्रशासन विभागाच्या दि.२०.०७.२०२२ च्या पत्रान्वये, सर्व
शासकीय/अशासकीय मंडळे व समित्यांवर नियुक्त केलेल्या अशासकीय सदस्यांच्या नियुक्या रद्द करण्याबाबतच्या सूचना देण्यात आल्या आहेत. त्यानुसार दि. १५.०३.२०२१ व दि.०७.०६.२०२२ च्या
# Page 2
शासन निर्णय क्रमांकः कौविउ-२०२१/प्रक्र.२७/उद्योजकता
शासन निर्णयान्वये छाननी समितीवर करण्यात आलेल्या अशासकीय सदस्यांच्या नियुक्त्या याव्दारे रद्द करण्याचा प्रस्ताव शासनाच्या विचाराधीन होता.
शासन निर्णय :
कायम स्वयंअर्थसहाय्यित तत्वावर खाजगी कौशल्य विद्यापीठ स्थापन करण्यासंदर्भात शासनास प्राप्त होणा-या संस्थांच्या / प्रायोजक मंडळांच्या सविस्तर प्रकल्प अहवालांची छाननी करण्यासाठी गठीत
करण्यात आलेल्या छाननी समितीवर दि.१५.०३.२०२१ व दि.०७.०६.२०२२ च्या शासन निर्णयान्वये
करण्यात आलेल्या, अनुक्रमांक ६ व ७ येथील ३ अशासकीय सदस्यांच्या नियुक्त्या याव्दारे रद्द करण्यात येत आहेत. सदर रिक्त झालेल्या अशासकीय सदस्य पदावर खालीलप्रमाणे नियुक्ती करण्यात येत आहे.
-------------------------------------------------------------------------------------------------------------------------------------------
| अ.क्र. |  | सदस्याचे नाव व पदनाम | समितीतील स्थान |
| ६ | शासनाने नामनिर्देशित केलेले एक विद्यापीठ कुलगुरु |
|  | (१) | डॉ. विलास एस. सपकाळ, कुलगुरु, एम.जी.एम. विद्यापीठ, औरंगाबाद (माजी कुलगुरु, राष्ट्रसंत तुकडोजी महाराज नागपूर विद्यापीठ, नागपूर) | सदस्य |
|  | शासनाने नामनिर्देशित केलेले कौशल्य विकास क्षेत्रातील दोन (२) विख्यात विद्वान, संशोधक किंवा तज्ञ व्यक्ती |
|  | (१) | डॉ. एन.बी. पासलकर, सेवानिवृत्त संचालक, तंत्र शिक्षण संचालनालय | सदस्य |
|  | (२) | डॉ. राजन वेळूकर, कुलगुरु, अॅटलास स्किलटेक विद्यापीठ, मुंबई. (माजी कुलगुरु, मुंबई विद्यापीठ, मुंबई) | सदस्य |
-------------------------------------------------------------------------------------------------------------------------------------------
# Page 3