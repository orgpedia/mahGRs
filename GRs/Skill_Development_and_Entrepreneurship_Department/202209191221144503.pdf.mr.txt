# Page 1
प्रबंधक, औद्योगिक प्रशिक्षण संस्था/ सहायक संचालक (अतांत्रिक), महाराष्ट्र शिक्षण सेवा, गट-ब (अतांत्रिक) (राजपत्रित) या संवर्गातील अधिकाऱ्यांचे वयाच्या ५०/५५ व्या वर्षानंतर सेवा पुनर्विलोकन करणेबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन निर्णय क्रमांकः पुनर्वि-२०२२/प्र.क्र.८८/व्यशि-१
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक: १९ सप्टेंबर, २०२२.
संदर्भ: १) सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/का.पंधरा, दि. १०/०६/२०१९
२) कौशल्य, रोजगार, उद्योजकता व नाविन्यता विभाग, शा. नि. क्र:पुनर्वि-२०२२/प्र.क्र.०१/व्यशि-१, दि. ०७/०१/२०२२
३) विभागीय पुनर्विलोकन समितीची बैठक दि. ०५/०५/२०२२
प्रस्तावना: महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचाऱ्यांना वयाच्या ५०/५५ व्या वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करून त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र. १ येथील दि. १०/०६/२०१९ रोजीच्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केल्या आहेत. त्यास अनुसरून व्यवसाय शिक्षण व प्रशिक्षण संचालनालयाच्या अधिपत्याखालील महाराष्ट्र शिक्षण सेवा, गट अ व ब ( तांत्रिक /अतांत्रिक) (राजपत्रित) या संवर्गातील अधिकारी यांच्या सेवापुनर्विलोकनाकरिता संदर्भ क्र. २ येथील दि. ०७/०१/२०२२ रोजीच्या शासन निर्णयान्वये अ.मु.स./प्रधान सचिव/सचिव, कौशल्य, रोजगार, उद्योजकता वा नाविन्यता यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
व्यवसाय शिक्षण व प्रशिक्षण संचालनालयाच्या अधिपत्याखालील प्रबंधक, औद्योगिक प्रशिक्षण संस्था/ सहायक संचालक (अतांत्रिक), महाराष्ट्र शिक्षण सेवा, गट-ब (अतांत्रिक) (राजपत्रित) या संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांचे सेवापुनर्विलोकन करण्यासाठीचा विहित प्रस्ताव प्रधान सचिव, कौशल्य, रोजगार, उद्योजकता वा नाविन्यता यांच्या अध्यक्षतेखालील विभागीय पुनर्विलोकन समितीच्या दि. ०५/०५/२०२२ रोजीच्या बैठकीत सादर करण्यात आला. विभागीय पुनर्विलोकन समितीने सदर अधिकाऱ्यांच्या सेवेचे मुल्यमापन करून केलेल्या शिफारशीनुसार ज्या अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः पुनर्वि-२०२२/प्र.क्र.८८/व्यशि-१
शासन निर्णय: विभागीय पुनर्विलोकन समितीच्या दि. ०५/०५/२०२२ रोजी झालेल्या बैठकीतील शिफारशीस अनुसरुन व्यवसाय शिक्षण व प्रशिक्षण संचालनालयाच्या अधिपत्याखालील प्रबंधक, औद्योगिक प्रशिक्षण संस्था / सहायक संचालक (अतांत्रिक), महाराष्ट्र शिक्षण सेवा, गट-ब (अतांत्रिक) (राजपत्रित) या संवर्गातील सोबत जोडलेल्या प्रपत्रामध्ये नमूद केलेल्या अधिकाऱ्यांची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यानंतर चालू ठेवण्यास मान्यता देण्यात येत आहे.
२. सोबत जोडलेल्या प्रपत्रामध्ये नमूद अधिकाऱ्यांची सेवा त्यांच्या वयाच्या ५०/५५ वर्षानंतर किंवा अर्हताकारी सेवेची ३० वर्षे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.
# Page 3