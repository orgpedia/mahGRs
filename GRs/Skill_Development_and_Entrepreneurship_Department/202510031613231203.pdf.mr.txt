# Page 1
+२ स्तरावरील द्विलक्षी व्यवसाय अभ्यासक्रमाच्या अंमलबजावणीमध्ये आवश्यक सुधारणा करणे, नियंत्रण ठेवणे व गुणवत्तेचा सातत्यपूर्ण मागोवा घेणे यासाठी गुणवत्तापूर्ण अंमलबजावणी व सुधारणा सुनिश्चित करण्याच्या उद्देशाने तालुका व राज्यस्तरावर व्यवस्थापन समिती गठित करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्र. व्हिओसी २६२५/प्र.क्र. ९८/कौ-२
मादाम कामा मार्ग,हुतात्मा राजगुरु चौक,
मंत्रालय, मुंबई -४०००३२.
दिनांक : ०३ ऑक्टोंबर, २०२५
संदर्भ:-१) केंद्र शासनाचे Extraordinary, Part-१, Section २ Ministry of finance
(Department of Economics Affairs) Notification, New Delhi,
date.२७/१२/२०१३.
२) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०१७/प्र.क्र. १५७/व्यशि-४, दि. १०/०५/२०१८
३) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०२३/प्र.क्र. १४/कौशल्य -२, दि. २०/०६/२०२३.
४) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०२३/प्र.क्र. १४/कौशल्य -२, दि. २४/११/२०२३.
५) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०२४/प्र.क्र. १५/कौशल्य -२, दि. १५/०२/२०२४.
६) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०२३/प्र.क्र. १४/कौशल्य -२, दि. ०६/०६/२०२४.
७) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२०२३/प्र.क्र. १४/कौशल्य -२, दि. ३०/०५/२०२५.
८) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२६२५/प्र.क्र. ६२/कौशल्य -२, दि. ०७/०७/२०२५.
९) कौशल्य, रोजगार, उद्योजकता व नाविन्यता विभाग, शासन निर्णय क्र.
व्हिओसी -२६२५/प्र.क्र. ६२/कौशल्य -२, दि. ०३/१०/२०२५.
प्रस्तावना:-
सन १९६४ मधील डॉ. कोठारी आयोगाच्या शिफारशीनुसार अधिकाधिक युवकांना विविध
व्यवसायांचे प्रशिक्षण देण्याच्या दृष्ट्टीने, रोजगार/स्वयंरोजगार करण्यांस प्रवृत्त करावे, जेणेकरुन
महाविद्यालयीन शिक्षणाकडे जाणारा लोंढा थांबवावा या उद्देशाने १९७८-७९ पासून राज्यात
# Page 2
व्यवसाय विषयांची ३०% व्याप्ती असलेले, +२ स्तरावरील व्दिलक्षी व्यवसाय अभ्यासक्रम सुरु
करण्यांत आले. इयत्ता १२ वी उत्तीर्ण विद्यार्थ्यांनी स्वयंरोजगार करावा व ते शक्य नसल्यास
पुढील शिक्षण सुरु ठेवावे असा दुहेरी हेतू या योजनेमध्ये आहे. सद्यस्थितीत तांत्रिक / वाणिज्य /
कृषी / मत्स्य या गटातील एकूण १६ व्दिलक्षी व्यवसाय अभ्यासक्रम राबविण्यात येतात. सदर
अभ्यासक्रम इ.११ वी व इ.१२ वी स्तरावर राबविण्यात येतात.
केंद्र शासनाच्या वित्त मंत्रालय (आर्थिक कार्य विभाग) यांच्या संदर्भ क्र. (१) येथील दिनांक
२७.१२.२०१३ रोजीच्या अधिसुचनेनूसार ५ वर्षात सर्व अभ्यासक्रम हे National Skill Qualification
framework (NSQF) सुसंगत असणे बंधनकारक आहे, त्यानुसार विभागाच्या संदर्भ क्र. (३) येथील
दि.२०.०६.२०२३ रोजीच्या शासन निर्णयान्वये राज्यात सद्यस्थितीत सुरू असलेल्या +२
स्तरावरील द्विलक्षी व्यवसाय अभ्यासक्रमाऐवजी NSQF प्रमाणे सुसंगत करून नविन अभ्यासक्रम
शैक्षणिक सत्र २०२४-२५ पासून सुरू करण्यास मान्यता देण्यात आलेली होती. तसेच +२
स्तरावरील द्विलक्षी व्यवसाय अभ्यासक्रमाऐवजी राष्ट्रीय व्यवसाय आराखडयाप्रमाणे (NSQF)
नवीन अभ्यासक्रमाची अंमलबजावणी करण्यासाठी मार्गदर्शक तत्वे व सुधारित मानकांना संदर्भ
क्र.(४) येथील दिनांक २४.११.२०२३ रोजीच्या शासन निर्णयान्वये मान्यता देण्यात आली.
+२ स्तरावरील व्दिलक्षी व्यवसाय अभ्यासक्रम NSQF पुनर्रचित द्विलक्षी व्यवसाय
अभ्यासक्रमांची अंमलबजावणी अधिक प्रभावी होण्याच्या दृष्ट्टीने संचालक, व्यवसाय शिक्षण व
प्रशिक्षण संचालनालय, मुंबई यांच्या अध्यक्षतेखाली संदर्भ क्र.(५) येथील दि. १५.०२.२०२४
रोजीच्या शासन निर्णयान्वये समिती गठित करण्यात आली आहे. +२ स्तरावरील द्विलक्षी व्यवसाय
अभ्यासक्रम NSQF रुपांतरीत व्यवसाय अभ्यासक्रम शैक्षणिक सत्र २०२४-२५ ऐवजी २०२५-२६
पासून सुरू करण्यास संदर्भ क्र.(६) येथील दि.०६.०६.२०२४ रोजीच्या शासन निर्णयान्वये मान्यता
देण्यात आली होती. तथापि, संदर्भ क्र.(७) येथील दि. ३०.०५.२०२५ रोजीच्या शासन निर्णयान्वये
सद्यस्थितीत अस्तित्वात सुरू असलेल्या द्विलक्षी व्यवसाय अभ्यासक्रमांना शैक्षणिक सत्र २०२७-
२८ पयंत मुदतवाढ देण्यात आलेली आहे, तसेच ज्या संस्थांनी नविन / अधिकच्या तुकड्यासाठी
ऑनलाईन प्रस्ताव सादर करण्यात आलेले आहेत, त्या संस्थांना शैक्षणिक सत्र २०२५-२६ पासून
NSQF रुपांतरीत नविन व्यवसाय अभ्यासक्रम सुरू करण्यास मान्यता देण्यात आली आहे.
तसेच विभागाच्या संदर्भ क्र.(८) येथील दि.०७/०७/२०२५ रोजीच्या शासन निर्णयान्वये +२
स्तरावरील द्विलक्षी व्यवसाय अभ्यासक्रमाच्या नवीन संस्था व अधिकच्या तुकडयांना
कायमस्वरूपी विना अनुदान तत्वावर व्यवसाय अभ्यासक्रम सुरु करण्यासाठी त्रैवार्षिक शुल्क
आकारण्यास मान्यता देण्यात आली होती. तथापि, संदर्भ क्र. (९) येथील दि.०३/१०/२०२५
रोजीच्या शासन निर्णयान्वये शुल्क आकारणीमध्ये सुधारणा करून वार्षिक शुल्क आकारण्यास
मान्यता देण्यात आली आहे.
याअनुषंगाने +२ स्तरावरील द्विलक्षी व्यवसाय अभ्यासक्रमाच्या अंमलबजावणीमध्ये
आवश्यक सुधारणा करणे, नियंत्रण ठेवणे व गुणवत्तेचा सातत्यपूर्ण मागोवा घेणे यासाठी
# Page 3
गुणवत्तापूर्ण अंमलबजावणी व सुधारणा सुनिश्चित करण्याच्या उद्देशाने तालुका व राज्यस्तरावर
व्यवस्थापन समिती गठित करण्याची बाब शासनाच्या विचाराधीन होती.
शासन निर्णय:-
+२ स्तरावरील द्विलक्षी व्यवसाय अभ्यासक्रमाच्या अंमलबजावणीमध्ये गुणवत्तापूर्ण
अंमलबजावणी व सुधारणा सुनिश्चित करण्याच्या उद्देशाने द्विलक्षी व्यवसाय अभ्यासक्रमांसाठी
तालुका स्तरावर व राज्यस्तरावर खालीलप्रमाणे व्यवस्थापन समिती गठीत करण्यात येत आहे.
तालुका स्तरावरील समिती
---------------------------------------------
| अ.क्र. | पद | समितीमधील पद |
| १ | तहसिलदार | अध्यक्ष |
| २ | गटशिक्षण अधिकारी | सदस्य |
| ३ | शासन नामनिदेशित अशासकिय सदस्य | सदस्य |
| ४ | शासन नामनिदेशित अशासकिय सदस्य | सदस्य |
| ५ | प्राचार्य, संबंधित महाविद्यालय | सदस्य सचिव |
---------------------------------------------
उपरोक्त समितीमधील शासन नामनिदेशित अशासकिय सदस्याची नेमणूक जिल्हा
व्यवसाय शिक्षण व प्रशिक्षण अधिकारी यांच्याशी सल्लामसलत करून अध्यक्षांनी करावी.
राज्यस्तरीय समिती
---------------------------------------------------------------------------------------------
| अ.क्र. | पद | समितीमधील पद |
| १ | मा. मंत्री, कौशल्य, रोजगार, उद्योजकता व नाविन्यता | अध्यक्ष |
| २ | अ.मु.स. / प्र.स./ सचिव कौशल्य, रोजगार, उद्योजकता व नाविन्यता विभाग, मंत्रालय, मुंबई | सदस्य |
| ३ | संचालक, व्यवसाय शिक्षण व प्रशिक्षण संचालनालय, मुंबई | सदस्य |
| ४ | शासन नामनिदेशित अशासकिय सदस्य | सदस्य |
| ५ | शासन नामनिदेशित अशासकिय सदस्य | सदस्य |
| ६ | संचालक, महाराष्ट्र राज्य कौशल्य, व्यवसाय शिक्षण व प्रशिक्षण मंडळ | सदस्य सचिव |
---------------------------------------------------------------------------------------------
२. तालुकास्तरीय समितीने +२ स्तरावरील व्यवसाय अभ्यासक्रमाच्या अंमलबजावणीमध्ये
येणाऱ्या अडचणी व त्याअनुषंगाने करावयाच्या आवश्यक सुधारणा याबाबतचा अहवाल जिल्हा
व्यवसाय शिक्षण व प्रशिक्षण अधिकारी यांच्यामार्फत संचालनालयास सादर करावा.
# Page 4
३. तालुकास्तरीय समितीकडून प्राप्त होणाऱ्या अहवालास अनुसरुन धोरणात्मक सुधारणा
करण्याबाबतचे प्रस्ताव संचालक, व्यवसाय शिक्षण व प्रशिक्षण संचालनालय, मुंबई यांनी
राज्यस्तरीय समितीस सादर करावेत.
४. सदर शासन निर्णय महाराष्ट्र शासनाच्या www.maharashtra.gov.in या