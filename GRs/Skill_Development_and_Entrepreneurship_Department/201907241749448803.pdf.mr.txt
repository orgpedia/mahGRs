# Page 1
औद्योगिक प्रशिक्षण संस्था, जांबिया, ता. एटापल्ली, जिल्हा गडचिरोली या संस्थेच्या प्रशासकीय व कार्यशाळा इमारत बांधकामांच्या रुपये ६,८३,५०,०००/ इतक्या रकमेच्या खर्चास देण्यात आलेली प्रशासकीय मान्यता रद्द करणेबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक :- प्रशामा २८११/२०१९/प्र.क्र.३८/व्यशि-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २४ जुलै, २०१९
संदर्भ:- १) शासन निर्णय, उच्चव तंत्र शिक्षण विभाग, क्रमांक प्रशामा-२०११/(१७१/११) व्यशि-२ अर्थसं, दि. २५.०१.२०१२.
२) संचालक,व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्र.१४/मालमत्ता/ लेप्टंविग/२०१९-२०/प्र.क्र.९९/१३७(अ) दि.३.०५.२०१९.
प्रस्तावना: अतिरेकी कारवाईग्रस्त जिल्हयातील युवकांसाठी कौशल्य विकास कार्यक्रम या केंद्र पुरस्कृत योजनेंतर्गंत राज्यातील गडचिरोली व गोंदिया या जिल्हयांमध्ये जांबिया जिल्हा गडचिरोली व पालंदूर जिल्हा गोंदिया येथे गोंदिया येथे शासकीय औद्योगिक प्रशिक्षण संस्था सुरू करण्यास व चार कौशल्य विकास केंद्रे सुरू करण्यास विभागाच्या दिनांक ३०.०६.२०११रोजीच्या शासन निर्णयान्वये प्रशासकीय मान्यता देण्यात आलेली आहे. या अनुषंगाने विभागाच्या दिनांक २५.०१.२०१२ रोजीच्या शासन निर्णयान्वये शासकीय औद्योगिक प्रशिक्षण संस्था जांबिया जिल्हा गडचिरोली या संस्थेच्या प्रशासकीय व कार्यशाळा इमारत बांधकामाच्या रुपये ६, ८३,५०,००० /- (रूपये सहा कोटी, त्र्येंऐशी लाख, पन्नास हजार फक्त) किंमतीच्या अंदाजपत्रकास प्रशासकीय मान्यता देण्यात आलेली. सार्वजनिक बांधकाम विभागाच्या सन २०१९-२० या वित्तीय वर्षाच्या भाग-३ परिशिष्ट बी बांधकामे - इमारती नुसार शासकीय औद्योगिक प्रशिक्षण संस्था, जांबिया जिल्हा गडचिरोली या संस्थेच्या बांधकामावर कोणताही खर्च करण्यात आलेला नाही, विभागाच्या दिनांक १३.१०.२०१६ रोजीच्या शासन निर्णयान्वये जांबिया, ता.
एटापल्ली, जिल्हा गडचिरोली ऐवजी जिमलगट्टा ता. अहेरी जिल्हा गडचिरोली येथे शासकीय औद्योगिक प्रशिक्षण संस्था सुरू करण्यास मान्यता देण्यात आलेली आहे. त्यामुळे विभागाच्या दिनांक २५.०१.२०१२ रोजीच्या शासन निर्णयान्वये शासकीय औद्योगिक प्रशिक्षण संस्था, जांबिया, ता.
एटापल्ली, जिल्हा गडचिरोली या संस्थेच्या प्रशासकीय व कार्यशाळा इमारत बांधकामांच्या नमुना नकाशा क्रमांक टी-ईडीयु / ५२०८ वर आधारीत रूपये ६,८३,५०,०००/- किंमतीच्या अंदाजपत्रकास दिलेली प्रशासकीय मान्यता रद्द करण्याची बाब विचाराधिन होती.
# Page 2
शासन निर्णय क्रमांकः प्रशामा २८११/२०१९/प्र.क्र.३८/व्यशि-२
शासन निर्णय: महाराष्ट्र सार्वजनिक बांधकाम नियम पुस्तिका १९८४, परिच्छेद २६२ अन्वये बांधकामाला दिलेली प्रशासकीय मान्यता किंवा अशा बांधकमाच्या अंदाजपत्रकांना दिलेली तांत्रिक मंजूरी ती दिलेल्या तारखेपासून पाच वर्षाच्या कालावधीनंतर सर्वसाधारणपणे अंमलात राहणार नाही. त्यामुळे दि.२५.०१.२०१२ रोजी प्रदान केलेली प्रशासकीय मान्यता आपोआप व्यपगत होते. सार्वजनिक बांधकाम विभागाच्या या अभिप्रायास अनुसरून शासकीय औद्योगिक प्रशिक्षण संस्था, जांबिया, ता. एटापल्ली, जिल्हा गडचिरोली या संस्थेच्या प्रशासकीय व कार्यशाळा इमारत बांधकामांच्या रूपये ६,८३,५०,०००/ विभागाच्या दिनांक २५.०१.२०१२ रोजीच्या शासन निर्णयान्वये दिलेले प्रशासकीय मान्यता रद्द करण्यात येत आहे.