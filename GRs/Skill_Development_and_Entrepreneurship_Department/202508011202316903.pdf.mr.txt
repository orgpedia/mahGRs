# Page 1
आयुक्त, कौशल्य विकास, रोजगार व उद्योजकता
यांच्या आस्थापनेवरील अधिकारी/कर्मचारी
यांचेविरुध्द शिस्तभंगविषयक कारवाई करण्याच्या
अनुषंगाने सक्षम प्राधिकारी घोषित करणेबाबत...
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : शिस्तभं-२०२५/ प्र.क्र.१२१/ प्रशा-२,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक - १ ऑगस्ट, २०२५
वाचा :- १ ) सामान्य प्रशासन विभाग, शासन परिपत्रक क्रमांक वशिअ-२०२५/प्र.क्र.१७/ विचौ-१,
दि. ७.०४.२०२५.
२ ) आयुक्त, कौशल्य विकास, रोजगार व उद्योजकता आयुक्तालय, कोकण भवन,
नवी मुंबई यांचे पत्र क्र. कौविरोवउआ-२विचौ/अ-४८१/९१, दि. २८.०५.२०२५.
प्रस्तावना :-
शासकीय कर्तव्ये पार पाडीत असताना शासकीय कर्मचा-यांकडून घडलेल्या अपराध,
गैरवर्तणूक किंवा गैरवर्तनाच्या अनुषंगाने जेव्हा महाराष्ट्र नागरी सेवा (शिस्त व अपिल ) नियम, १९७९
अनुसार शिस्तभंगाची कार्यवाही करण्याचे योजिले जाते, तेव्हा शिस्तभंगविषयक कार्यवाही करताना
ती सक्षम प्राधिका-यांने निदेशित करणे अत्यावश्यक आहे. अन्यथा, सक्षम प्राधिका-यांच्या
मान्यतेशिवाय आदेशित केलेली विभागीय चौकशी तसेच देण्यात आलेली शिक्षा विधी अग्राहय ठरते
व त्यामुळे अपराधसिध्दी होवूनही संबंधित अपचा-यास दिलेल्या शिक्षेची अंमलबजावणी होत नाही.
२. शिस्तभंगविषयक कारवाईच्या अनुषंगाने संविधानाच्या अनुच्छेद ३११ च्या खंड (१)
अनुसार बडतर्फी व सेवेतून काढून टाकण्याची शिक्षा देण्याचे अधिकार संबंधितांच्या नियुक्ती
प्राधिका-यापेक्षा दुय्यम प्राधिका-यास नाही. अन्य शिक्षांच्या बाबतीत नियुक्ती प्राधिका-यास दुय्यम
असलेल्या अधिका-यांकडे अधिकार सोपविता येतात. याअनुषंगाने सर्व प्रशासकीय
विभागांच्या नियंत्रणाखाली असलेल्या सर्व अधिकारी/कर्मचारी यांचेकरिता शिस्तभंगविषयक
कारवाई करण्याच्या अनुषंगाने सक्षम प्राधिकारी घोषित करण्याबाबत सामान्य प्रशासन विभागाने
दि. ४.०७.२०२५ च्या परिपत्रकान्वये सूचित केले आहे.
# Page 2
३. सामान्य प्रशासन विभागाने सूचित केल्यानुसार आयुक्त, कौशल्य विकास, रोजगार व
उद्योजकता आयुक्तालय, कोकण भवन, नवी मुंबई यांच्या आस्थापनेवरील अधिकारी/कर्मचारी यांचेकरीता
शिस्तभंगविषयक कारवाईच्या अनुषंगाने सक्षम प्राधिकारी घोषित करण्याची बाब शासनाच्या विचाराधीन
होती, त्याबाबत शासनाने पुढीलप्रमाणे निर्णय घेतला आहे.
शासन निर्णय :-
कौशल्य, रोजगार, उद्योजकता व नाविन्यता विभागाच्या अधिनस्त असलेल्या आयुक्त,
कौशल्य विकास, रोजगार व उद्योजकता आयुक्तालय, कोकण भवन, नवी मुंबई यांचे आस्थापनेवर कार्यरत
असलेल्या अधिकारी/कर्मचारी यांचेकरीता शिस्तभंगविषयक कारवाई करण्याच्या अनुषंगाने खालीलप्रमाणे
सक्षम प्राधिकारी घोषित करण्यात येत आहेत.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | पदनाम, गट (अ/ब/क/ड ) | नियुक्ती प्राधिकारी (पदनाम, गट ) | किरकोळ शिक्षा करण्यास सक्षम प्राधिकारी ( पदनाम, गट) | जबर शिक्षा करण्यास सक्षम प्राधिकारी (पदनाम, गट) | अपिलीय प्राधिकारी |
| १ | २ | ३ | ४ | ५ | ६ |
| १ | उप आयुक्त, गट-अ | मा. मुख्यमंत्री | मा. मंत्री (कौशल्य, रोजगार, उद्योजकता व नाविन्यता ) | मा. मंत्री (कौशल्य, रोजगार, उद्योजकता व नाविन्यता ) | मा. राज्यपाल |
| २ | सहायक आयुक्त, गट-अ | मा. मंत्री ( कौशल्य, रोजगार, उद्योजकता व नाविन्यता ) |
| ३ | कौशल्य विकास, रोजगार व उद्योजकता मार्गदर्शन अधिकारी, गट-ब |
| ४ | गट-क (लघुलेखक, उच्च श्रेणी /निम्न श्रेणी, कनिष्ट्ठ कौशल्य विकास, रोजगार व उद्योजकता मार्गदर्शन अधिकारी,गट-क, वरिष्ट्ठ लिपिक, लिपिक टंकलेखक, वाहन चालक | आयुक्त, कौशल्य विकास, रोजगार व उद्योजकता, कोकण भवन, नवी मुंबई. | आयुक्त, कौशल्य विकास, रोजगार व उद्योजकता, कोकण भवन, नवी मुंबई. | आयुक्त, कौशल्य विकास, रोजगार व उद्योजकता, कोकण भवन, नवी मुंबई. | सचिव/ प्रधान सचिव/ अपर मुख्य सचिव, कौशल्य, रोजगार, उद्योजकता व नाविन्यता विभाग, मंत्रालय, मुंबई. |
| ५ | गट-ड ( शिपाई, चौकीदार) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 3
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर