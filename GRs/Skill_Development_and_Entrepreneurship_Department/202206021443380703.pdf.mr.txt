# Page 1
परिभाषित अंशदान निवृत्तीवेतन योजना/राष्ट्रीय निवृत्तीवेतन योजनेंतर्गत योजेनेच्या सभासदाचा सेवा कालावधीत मृत्यु झाल्यास त्याच्या कुटुंबियांना द्यावयाच्या सानुग्रह अनुदान व लाभाबाबत.
महाराष्ट्र शासन
कौशल्य रोजगार, उद्योजकता व नाविन्यता विभाग,
शासन आदेश क्रमांक: सानु.अनु./प्र.क्र.१३८/२०२२ / व्यशि-४
हुतात्मा राजगुरु चौक, मादाम कामा मार्ग, मंत्रालय, मुंबई - ४०००३२.
दिनांक : ३०.०५.२०२२
वाचा :-१. वित्त विभाग, शासन निर्णय, क्रमांक : अंनियो-२०१७/प्र.क्र २९/ सेवा-४, दिनांक २९ सप्टेंबर, २०१८.
२. संचालक, व्यवसाय शिक्षण व प्रशिक्षण, मुंबई यांचे क्रमांक १५/DCPS/२०२०/८०, दिनांक ०२.०५.२०२२ चे पत्र
३. दिवंगत संतोष शामराव पडवळ, निदेशक विद्युतगट, शासकीय तंत्र प्रशाला केंन्द्र, परंडा, जि. उस्मानाबाद, यांच्या वारस (पत्नी) श्रीम. शारदा संतोष पडवळ यांचा दि.१७.०५.२०२१ चा अर्ज.
आदेश: उपरोक्त संदर्भ क्र. २ अन्वये संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांच्याकडून प्राप्त झालेल्या प्रस्तावासोबत दिवंगत संतोष शामराव पडवळ, निदेशक विद्युतगट, शासकीय तंत्र प्रशाला केंन्द्र, परंडा, जि. उस्मानाबाद, यांच्या वारस (पत्नी) श्रीम. शारदा संतोष पडवळ यांचा वर नमूद संदर्भ क्र.२ च्या अर्जाच्या अनुषंगाने प्रशासकीय विभाग प्रमुख हे त्यांना संदर्भ क्रमांक १ वित्त विभाग शासन निर्णय दि.२९ सप्टेंबर, २०१८ अन्वये प्राप्त झालेल्या अधिकारानुसार, दिवंगत संतोष शामराव पडवळ, निदेशक विद्युतगट, शासकीय तंत्र प्रशाला केंन्द्र, परंडा, जि. उस्मानाबाद, यांचे निधन झाल्याने त्यांच्या नामनिर्देशित व्यक्तीस/नामनिर्देशन नसल्याने कायदेशीर वारसास (पत्नी) श्रीम. शारदा संतोष पडवळ यांना सानुग्रह अनुदान रुपये १०,००,०००/- (अक्षरी रुपये दहा लाख फक्त) मंजूर करीत आहेत.
२. सदर “सानुग्रह अनुदान” शासकीय कर्मचारी सेवेत असताना १० वर्षे शासन सेवा होण्यापूर्वी दि.२०.०४.२०२१ रोजी मृत्यु पावल्यामुळे मंजूर करण्यात येत आहे. सदर आदेश आदेशाच्या दिनांकापासून १ वर्षे कालावधीसाठी ग्राह्य राहतील.
३. यावरील येणारा खर्च “मागणी क्र. जी-६, २०७१ - निवृत्तीवेतन व इतर सेवानिवृत्ती लाभ, ०१ नागरी, १०३, अनुकंपा भत्ते, (००) (०६)- परिभाषित अंशदान / राष्ट्रीय निवृत्तीवेतन योजनेंतर्गत सानुग्रह अनुदान (२०७१०७२२)” या लेखाशीर्षाखाली खर्ची टाकण्यात यावा.
# Page 2
शासन आदेश क्रमांकः सानु.अनु./प्र.क्र.१३८/२०२२/व्यशि-४
४. सदर शासन आदेश वित्त विभाग शासन निर्णय क्र. अंनियो-२०१७/प्र.क्र.२९/ सेवा ४, दि. २९ सप्टेंबर, २०१८ अन्वये प्रशासकीय विभागाच्या विभाग प्रमुखास अधिकार प्रदान करण्यात आले आहेत.
त्या तरतुदीनुसार त्यांच्या मान्यतेने सदर आदेश निर्गमित करण्यात येत आहे.