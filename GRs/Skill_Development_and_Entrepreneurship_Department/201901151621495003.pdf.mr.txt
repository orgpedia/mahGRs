# Page 1
महाराष्ट्र शिक्षण सेवा गट ब (तां.) या संवर्गातील जाहिरात क्र.९१/२०१३ मधील प्रतीक्षा यादीतून शिफारशीत श्री. नाईकनवरे रामदास प्रल्हाद यांच्या नामनिर्देशाने पदस्थापनेत बदलाबाबत.
महाराष्ट्र शासन
कौशल्य विकास व उद्योजकता विभाग
शासन आदेश क्रमांक: व्यशिअ-२०१६/(२१७/१६)/व्यशि-१
मंत्रालय, विस्तार भवन, मुंबई-४०० ०३२.
दिनांक : १५ जानेवारी २०१९.
संदर्भ :- १) महाराष्ट्र लोकसेवा आयोगाचे गोपनीय पत्र क्र.१५(२)(१२०) /६५८/सात-अ, दि.१६.०९.२०१६.
२) शासनाचे समक्रमांकित दि.३१.०७.२०१७ रोजीचा आदेश.
३) शासनाचे आदेश क्र. न्यायाप्र-२०१६/(२२२/१६)/व्यशि-१
दि.१८.०८.२०१७.
४) शासनाचे आदेश क्र. न्यायाप्र-२०१६/(२२२/१६)/व्यशि-१
दि.२४.०९.२०१८.
५) संचालक, व्यवसाय शिक्षण व प्रशिक्षण संचालनालय, म.रा., मुंबई यांचे पत्र क्र.३/आस्था-१/सरळसेवा/२०१८/प्र.क्र.२०९, दि.२७.०९.२०१८.
आदेश
व्यवसाय शिक्षण व प्रशिक्षण संचालनालयांतर्गत महाराष्ट्र शिक्षण सेवा गट ब (तांत्रिक) या संवर्गातील प्राचार्य/उपप्राचार्य, औद्योगिक प्रशिक्षण संस्था, मुख्याध्यापक/अभियांत्रिकी अधीक्षक, शासकिय तंत्र माध्यमिक शाळा, या पदांवर वेतनश्रेणी रु.९३००-३४८००/- ग्रेड पे रु.४८००/ मध्ये महाराष्ट्र लोकसेवा आयोगाच्या संदर्भाधीन क्र.१ च्या पत्रान्वये प्रतीक्षा यादीतून शिफारस करण्यात आलेल्या उमेदवारांना संदर्भाधीन क्र. २ येथील शासन आदेशान्वये ते ज्या दिनांकापासून पदाचा कार्यभार स्विकारतील त्या दिनांकापासून २ वर्षाच्या परिविक्षाधीन कालावधीसाठी नामनिर्देशनाद्वारे तात्पुरती नियुक्ती देण्यात आली होती. सदर नियुक्तीस संदर्भ क्र.३ येथील शासन आदेशान्वये तात्पुरती स्थगिती देण्यात आली होती. तद्नंतर संदर्भ क्र.४ येथील आदेशान्वये सदर तात्पुरती स्थगिती उठविण्यात येवून, सदर प्रकरणी मा.न्यायालयात दाखल झालेल्या विविध याचिकांच्या अंतिम निकालाच्या अधिन राहून दि.३१.०७.२०१७ रोजीच्या आदेशाप्रमाणे नियुक्त्या देण्यात आल्या आहेत.
२. तथापि, संदर्भ क्र.५ अन्वये संचालक, व्यवसाय शिक्षण व प्रशिक्षण संचालनालय, म.रा.,मुंबई यांनी उपरोक्त आदेशातील अ.क्र. ६ येथील श्री. नाईकनवरे रामदास प्रल्हाद यांना दर्शविण्यात आलेली उपप्राचार्य, औ. प्र.संस्था, जळगाव, जि. जळगाव हे पद रिक्त नसल्यामुळे त्यांच्या पदस्थापनेबाबत सुधारित आदेश निर्गमित होणेबाबत शासनास विनंती केली होती.
त्यानुसार आता श्री.नाईकनवरे रामदास प्रल्हाद यांच्या नावासमोरील स्तंभ क्र.४ मध्ये खाली दर्शविल्याप्रमाणे त्यांच्या पदस्थापनेत बदल करण्यात येत आहे:
# Page 2
शासन आदेश क्रमांकः व्यशिअ-२०१६/(२१७/१६)/व्यशि-१
--------------------------------------------------------------------------------------------------------------------------------------------------------
| अ. क्र. | उमेदवाराचे नाव | दि.३१.७.२०१७ रोजीच्या आदेशान्वये नामनिर्देशनाद्वारे नेमणुकीचा विभाग व ठिकाण | सुधारित पदस्थापना |
| १ | २ | ३ | ४ |
| १ | श्री.नाईकनवरे रामदास प्रल्हाद | (नाशिक विभाग) उपप्राचार्य, औ.प्र. संस्था, जळगाव, जि.जळगाव. | (नाशिक विभाग) प्राचार्य, औ.प्र. संस्था, शहादा, जि.नंदूरबार. |
--------------------------------------------------------------------------------------------------------------------------------------------------------
२. संदर्भाधिन क्र.२ येथील व संदर्भाधिन क्र. ४ येथील अनुक्रमे दि.३१.०७.२०१७ व दि.२४.०९.२०१८ रोजीच्या आदेशातील सर्व अटी व शर्ती लागू राहातील.