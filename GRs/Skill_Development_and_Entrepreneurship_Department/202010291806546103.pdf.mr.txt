# Page 1
+२ स्तरावरील उच्च माध्यमिक व्यवसाय अभ्यासक्रमांचे (HSC Vocational) रुपांतरण करण्याच्या धोरणात्मक निर्णयाच्या अनुषंगाने शासनास शिफारस करण्यासाठी गठीत करण्यात आलेल्या समितीस मुदतवाढ देणेबाबत..
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक : व्हिओसी-२०२०/प्र.क्र.०८/व्यशि-४
दुसरा मजला, मंत्रालय मुख्य इमारत, मादाम कामा मार्ग,
हुतात्मा राजगुरू चौक, मुंबई ४०० ०३२
दिनांक : २९ ऑक्टोबर, २०२०
वाचा:- १) कौशल्य विकास व उद्योजकता विभाग शासन निर्णय क्रमांक व्हीओसी २०२०/प्र.क्र.०८/ व्यशि-४, दि. १६ मार्च, २०२०.
२) कौशल्य विकास व उद्योजकता विभाग शासन निर्णय क्रमांक व्हीओसी २०२०/प्र.क्र.०८/व्यशि-४, दि.०१ ऑक्टोबर, २०२०.
प्रस्तावना:
विभागाच्या दिनांक १६ मार्च,२०२० रोजीच्या शासन निर्णयान्वये +२ स्तरावरील उच्च माध्यमिक व्यवसाय अभ्यासक्रमाचे (HSC Vocational) रुपांतरण करावयाच्या धोरणात्मक निर्णयाच्या अनुषंगाने शासनास शिफारस करण्यासाठी मा. श्री. विक्रम काळे, वि.प. स. यांच्या अध्यक्षतेखाली समिती गठीत करण्यात आली होती. सदर समितीस शासनास दोन महिन्याच्या कालावधीत अहवाल सादर करण्यात यावा, असे निदेशित करण्यात आले होते. तद्नंतर दिनांक ०१.१०.२०२० रोजीच्या शासन निर्णयान्वये सदर समितीस दिनांक ३०.१०.२०२० पर्यंत अहवाल सादर करण्याबाबत मुदतवाढ देण्यात आली होती. समितीच्या बैठका वेळोवेळी आयोजित करण्यात आल्या आहेत. तथापि, समितीचा अहवाल अद्यापी शासनास प्राप्त झालेला नसून अहवाल सादर करण्याकरिता समितीला मुदतवाढ देण्याची बाब शासनाच्या विचाराधीन होती.
त्यानुषंगाने शासन आता पुढीलप्रमाणे निर्णय घेत आहे.
शासन निर्णय :
+२ स्तरावरील उच्च माध्यमिक व्यवसाय अभ्यासक्रमांचे (HSC Vocational) रुपांतरण करण्याच्या धोरणात्मक निर्णयाच्या अनुषंगाने शासनास शिफारस करण्यासाठी मा. श्री. विक्रम काळे, वि.प. स. यांच्या अध्यक्षतेखाली गठीत करण्यात आलेल्या समितीस अहवाल सादर करण्यास दि.३०.११.२०२० पर्यंत मुदतवाढ देण्यास या शासन निर्णयान्वये मान्यता देण्यात येत आहे. तसेच सदर मुदतवाढ ही अंतिम राहील.
# Page 2
शासन निर्णय क्रमांक: व्हिओसी-२०२०/प्र.क्र.०८/व्यशि-४
२. समितीची कार्यकक्षा व अन्य तरतुदी उपरोक्त वाचा येथील शासन निर्णयामध्ये नमूद केल्याप्रमाणे लागू राहतील.