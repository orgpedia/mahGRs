# Page 1
एकत्रित परिविक्षाधीन प्रशिक्षण कार्यक्रम - ९ राज्यसेवा (मुख्य) परीक्षा-२०२१ च्या अंतिम निकालाच्या आधारे महाराष्ट्र लोकसेवा आयोगाने शिफारस केलेल्या कौशल्य विकास, रोजगार व उद्योजकता मार्गदर्शन अधिकारी (गट-ब) या संवर्गातील परिवीक्षाधीन अधिकाऱ्यांसाठी १२ अधिसंख्य पदे निर्माण करण्याबाबत
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन निर्णय क्रमांक : कौविउ-२०२३/प्र.क्र. २९३ / प्रशा. २ (रोजगार )
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ८ नोव्हेंबर, २०२३
वाचा:- १) शासन निर्णय, सामान्य प्रशासन विभाग, क्रमांक : टिआरएन-२०१३/प्र.क्र.८४/१३/१२-अ, दि. २०.०१.२०१४ २) शासन निर्णय, वित्त विभाग, क्रमांक : पदनि २०१६/प्र.क्र.७/१६/वित्तीय सुधारणा दि. २०.०२.२०१६ ३) कार्यालयीन आदेश, सामान्य प्रशासन विभाग, क्रमांक : टिआरएन-०६२३/प्र.क्र.४५/ सीपीटीपी ब, दि. १८.०९.२०२३ ४) आयुक्त, कौशल्य विकास, रोजगार व उद्योजकता आयुक्तालय यांचे पत्र क्रमांक कौविरोउआ-२/राजप/आस्था/(४३/२०२३)८२१३, दि. २५.१०.२०२३.
प्रस्तावना : महाराष्ट्र लोकसेवा आयोगामार्फत राज्यसेवा परीक्षेद्वारे सरळसेवेने नियुक्त होणाऱ्या गट अ मधील उमेदवारांना यशदा, पुणे तसेच गट ब मधील उमेदवारांना वनामती, नागपूर या संस्थांमार्फत २ वर्षाचा एकत्रित परिविक्षाधीन प्रशिक्षण कार्यक्रम संदर्भ क्र. १ येथील शासन निर्णयानुसार राबविण्यात येत आहे. सामान्य प्रशासन विभागाच्या संदर्भाधीन दि. १८.०९.२०२३ च्या कार्यालयीन आदेशान्वये राज्यसेवा परीक्षा-२०२१ च्या अंतिम निकालान्वये शिफारसपात्र ठरलेल्या कौशल्य विकास, रोजगार व उद्योजकता मार्गदर्शन अधिकारी (गट-ब) या पदावरील १२ उमेदवारांना दि. ०३.१०.२०२३ पासून पुढील २ वर्षाच्या कालावधीकरीता एकत्रित परिविक्षाधीन प्रशिक्षण कार्यक्रम–९ (सीपीटीपी-९) अंतर्गत प्रशिक्षणार्थी परिविक्षाधीन अधिकारी म्हणून नियुक्ती देण्यात आली आहे. त्यानुषंगाने सदर १२ उमेदवारांकरीता २ वर्षांसाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय : महाराष्ट्र लोकसेवा आयोगामार्फत राज्यसेवा (मुख्य) परीक्षा -२०२१ च्या अंतिम निकालाच्या आधारे निवड झालेल्या व संदर्भ क्रमांक ३ अन्वये एकत्रित परिविक्षाधीन प्रशिक्षण
# Page 2
शासन निर्णय क्रमांकः कौविउ -२०२३/प्र.क्र. २९३/प्रशा. २ (रोजगार )
कार्यक्रम–९ (सीपीटीपी-९) अंतर्गत प्रशिक्षणार्थी परिविक्षाधीन अधिकारी म्हणून नियुक्ती देण्यात आलेल्या १२ उमेदवारांसाठी कौशल्य विकास, रोजगार व उद्योजकता मार्गदर्शन अधिकारी (गट-ब) वेतनश्रेणी एस-१५ (४१८००-१३२३००) या संवर्गात १२ अधिसंख्य पदे दि. ०३.१०.२०२३ ते ०२.१०.२०२५ या २ वर्षाच्या कालावधीकरीता निर्माण करण्यासाठी याद्वारे मंजूरी देण्यात येत आहे.
२. सदर १२ पदे विभागाच्या अधिपत्याखालील कौशल्य विकास, रोजगार व उद्योजकता आयुक्तालय या कार्यालयाच्या आस्थापनेवर निर्माण करण्यात येत आहेत.
३. उपरोक्त कालावधीत सदर पदांच्या वेतनावर येणारा खर्च लेखाशिर्ष, मागणी क्र. झेड ए २, २२३० कामगार व सेवायोजन, ०२ सेवायोजन, ००४ संशोधन, सर्वेक्षण व सांख्यिकी, (०१) रोजगार उपलब्धतेची माहिती, (०१)(०१) रोजगार उपलब्धता माहिती व युवक रोजगार सेवा (अनिवार्य), ०१ वेतन, (२२३० ११०७), या लेखाशिर्षाखाली खर्ची टाकण्यात यावा व तो त्या-त्या वर्षाच्या मंजूर अनुदानातून भागविण्यात यावा.
४. हा शासन निर्णय, वित्त विभागाच्या संदर्भाधीन दि. २०.०२.२०१६ च्या शासन निर्णयान्वये प्रशासकीय विभागाला प्रदान केलेल्या अधिकारांचा वापर करुन निर्गमित करण्यात येत आहे.