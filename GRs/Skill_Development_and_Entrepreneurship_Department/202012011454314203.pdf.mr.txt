# Page 1
व्यवसाय शिक्षण व प्रशिक्षण संचालनालयांतर्गत अशासकीय संस्थांमध्ये राबविण्यात येणाऱ्या व्यवसायिक व बिगर व्यवसायिक अशा सर्वच अभ्यासक्रमांसाठी गठीत करण्यात आलेली शिक्षण शुल्क समिती बरखास्त करण्याबाबत.
महाराष्ट्र शासन
कौशल्य विकासरोजगार , व उद्योजककता विभाग
शासन निर्णय क्रमांक व्हिओसी२०२०/प्र.क्र.११/कौशल्य-२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक : ०१ डिसेंबर, २०२०
वाचा : १) उच्च व तंत्र शिक्षण विभाग शासन निर्णय क्रमांक व्हिओसी-२०१४/प्र.क्र.६६/व्यशि-४ दिनांक १२ ऑगस्ट २०१४ २) संचालक,व्यवसाय शिक्षण व प्रशिक्षण संचालनालय,महाराष्ट्र राज्य,मुंबई यांचे पत्र क्र.८/व्हिओसी/२०२०/५८, दि. १८ नोव्हेंबर, २०२० प्रस्तावना : औद्योगिककरणातील वाढ, बदलते तंत्रज्ञान, सामाजिक व आर्थिक बदल इत्यादीमुळे व्यवसाय शिक्षण संचालनालयामार्फत राबविण्यात येणाऱ्या अभ्यासक्रमात कालानुरूप सुधारणा तसेच वाढ करणे तसेच इतर समस्यांबाबत तत्कालीन मा.मंत्री, उच्च व तंत्र शिक्षण यांचे अध्यक्षतेखाली झालेल्या बैठकीमध्ये व्यवसाय शिक्षण व प्रशिक्षण संचालनालयांतर्गत राबविण्यात येणाऱ्या अभ्यासक्रमांसाठी शिक्षण शुल्क गठीत करण्याबाबत सुचना देण्यात आल्या होत्या.
त्यास अनुसरून वाचा क्र.१ येथील शासन निर्णयान्वये शिक्षण शुल्क समिती गठीत करण्यात आली होती. वाचा क्र.२ येथील पत्रान्वये दि.१२ ऑगस्ट,२०१४ च्या शासन निर्णयान्वये गठीत शिक्षण शुल्क समिती व विद्यमान संचालक, व्यवसाय शिक्षण व प्रशिक्षण संचालनालय यांच्या अध्यक्षतेखाली गठीत करण्यात आलेली समिती रद्द करण्याबाबतचा प्रस्ताव प्राप्त झाला.
त्यानुसार सदर समित्या रद्द करण्याची बाब शासनाच्या विचाराधीन होती.
शासन निर्णय :
शासन निर्णय दि.१२ ऑगस्ट, २०१४ अन्वये, व्यवसाय शिक्षण व प्रशिक्षण संचालनालयांतर्गत अशासकीय संस्थांमध्ये राबविण्यात येणाऱ्या व्यवसायिक व बिगर व्यवसायिक अशा सर्वच अभ्यासक्रमांसाठी गठीत करण्यात आलेली शिक्षण शुल्क समिती तसेच, विद्यमान संचालक, व्यवसाय शिक्षण व प्रशिक्षण संचालनालय यांच्या अध्यक्षतेखाली गठीत करण्यात आलेली समिती रद्द करण्यास मान्यता देण्यात येत आहे.
# Page 2
शासन निर्णय क्रमांकः व्हिओसी२०२०/प्र.क्र.११/कौशल्य-२