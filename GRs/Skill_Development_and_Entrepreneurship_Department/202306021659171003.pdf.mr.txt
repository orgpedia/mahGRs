# Page 1
व्यवसाय शिक्षण व प्रशिक्षण संचालनालय व त्याच्या अधिपत्याखालील संस्था व कार्यालयातील सुधारीत आकृतीबंधानुसार अतिरिक्त ठरलेल्या "प्राचार्य/उपप्राचार्य, औद्योगिक प्रशिक्षण संस्था / निरीक्षक, व्यवसाय शिक्षण व प्रशिक्षण/परिक्षा नियंत्रक, महाराष्ट्र राज्य कौशल्य विकास, व्यवसाय शिक्षण व प्रशिक्षण मंडळ, महाराष्ट्र शिक्षण सेवा, गट - अ (क) (तांत्रिक)” या संवर्गातील अधिकाऱ्यांची समायोजनाने पदस्थापना करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक : समायो-२०२२/प्र.क्र.१९३/२/व्यशि-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ०२ जून, २०२३
वाचा :- (१) कौशल्य, रोजगार, उद्योजकता व नाविन्यता विभाग, शासन निर्णय क्रमांक:व्यशिअ-२०२०/प्र.क्र.१०२/व्यशि-१, दि. ०७/०४/२०२२
(२) संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई
यांचे पत्र क्र.०३/आस्था-०३/समायोजन/२०२२/१७४, दि. ०४/११/२०२२
शासन आदेश: व्यवसाय शिक्षण व प्रशिक्षण संचालनालय व त्याच्या अधिपत्याखालील संस्था व कार्यालयातील पदांचा सुधारित आकृतीबंध या विभागाच्या संदर्भ क्र. (१) येथील शासन निर्णयान्वये मंजूर करण्यात आला आहे. सदर आकृतीबंधामध्ये काही संस्था व कार्यालयातील पदांची श्रेणी उन्नत करण्यात आली आहे तर काही कार्यरत पदे व्यपगत करण्यात आली आहेत. सदरची कार्यरत पदे व्यपगत करण्यात आली असल्याने तसेच काही कार्यालय व संस्थांतील पदांची श्रेणी उन्नत केल्यामुळे त्या पदावर कार्यरत अधिकाऱ्यांचे त्याच संर्गातील रिक्त पदावर समायोजन करणे क्रमप्राप्त झाले आहे. त्याअनुषंगाने अतिरिक्त ठरलेल्या अधिकाऱ्यांकडून संचालनालयामार्फत विकल्प मागविण्यात आले होते. अधिकाऱ्यांकडून प्राप्त विकल्प व त्याअनुषंगाने समायोजनाबाबतचा प्रस्ताव संदर्भ क्र. (२) येथील पत्रान्वये संचालनायालकडून प्राप्त झाला. संचालनालयाकडून प्राप्त समायोजनाचा प्रस्ताव व सदर अधिकाऱ्यांचे विकल्प विचारात घेऊन समायोजनाने पदस्थापनेचा प्रस्ताव मा. प्रधान सचिव, (कौ. रो. उ. व ना.) यांच्या अध्यक्षतेखालील नागरी सेवा मंडळाच्या दि. १६/०१/२०२३ रोजी आयोजित बैठकीत सादर करण्यात आला. नागरी सेवा मंडळाने केलेल्या शिफारशीस अनुसरुन समायोजनाने पदस्थापना देण्यासाठीच्या प्रस्तावास सक्षम प्राधिकाऱ्याची मान्यता घेण्यात आली आहे. त्यास अनुसरुन “प्राचार्य/उपप्राचार्य, औद्योगिक प्रशिक्षण संस्था/निरीक्षक, व्यवसाय शिक्षण व प्रशिक्षण/परिक्षा नियंत्रक, महाराष्ट्र राज्य कौशल्य विकास, व्यवसाय शिक्षण व प्रशिक्षण मंडळ, महाराष्ट्र शिक्षण सेवा, गट- अ (क) (तांत्रिक) ” या संवर्गामधील अतिरिक्त ठरलेल्या अधिकाऱ्यांचे त्याच संवर्गातील रिक्त पदांवर पुढीलप्रमाणे समायोजन करण्यात येत आहे:
-------------------------------------------------------------------------------------------------------------------------------------------------------------------------------------
| अ. क्र. | अधिकाऱ्यांचे नाव | अतिरिक्त ठरलेली संस्था / कार्यालय | समायोजनाने करण्यात आलेली पदस्थापना |
| १. | २. | ३. | ४. |
| १ | श्री. प्रमोद गुलाबराव  |  ठाकरे | उपप्राचार्य, प्रगत व्यवसाय  |  प्रशिक्षण पध्दती द्वारा  |  औद्योगिक प्रशिक्षण संस्था, नागपूर | उपप्राचार्य, औद्योगिक प्रशिक्षण संस्था, नागपूर, जि. नागपूर |
-------------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः समायो-२०२२/प्र.क्र.१९३/२/व्यशि-१
२. उपरोक्त अधिकाऱ्यांना पदग्रहण अवधी, प्रवासभत्ता, दैनिक भत्ता व तद्नुषंगिक लाभ अनुज्ञेय राहतील.
३. संबंधित अधिकाऱ्यांची शासनाच्या पूर्व परवानगीशिवाय कोणत्याही कारणास्तव रजा मंजूर करु नये, तसेच महाराष्ट्र नागरी सेवा (रजा) नियम, १९८१ मधील नियम ३० सी नुसार मूळ कार्यालयाने समायोजनाने पदस्थापना झालेल्या अधिकाऱ्यांचे कोणत्याही प्रकारचे रजेचे अर्ज स्वीकारु नयेत असे अर्ज प्राप्त झाल्यास ते संबंधित अधिकाऱ्यास मूळ पत्त्यावर नोंदणी पोच देय डाकेने परत करावेत. मूळ कार्यालयाकडे समायोजनाने पदस्थापना झालेल्या अधिकाऱ्याने रजेचा अर्ज पाठविल्यास सदर अर्जाची दखल घेण्यात येणार नसल्याच्या सूचना देण्यात याव्यात. पदस्थापना झालेल्या अधिकाऱ्यांचे सेवापुस्तक व सेवाभिलेख बदलीच्या कार्यालयात विनाविलंब पाठविण्यात यावा.