# Page 1
शासकीय तांत्रिक विद्यालयांमधील बाह्य यंत्रणा कर्मचारी (मेस्को) व इतर सहकारी संस्था यांचेकडील पहारेकरी/सफाईगार व तासिका तत्वावरील कर्मचारी यांच्या मानधनावर करावयाच्या खर्चास मान्यता देण्याबाबत (२२०३३३९१).
महाराष्ट्र शासन
कौशल्य रोजगार, उद्योजकता व नाविन्यता विभाग
शासन ज्ञापन क्रमांक: प्रशामा/२०२२/प्र.क्र.१५७/व्यशि-४
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : १५.०७.२०२२
वाचा:- १. वित्त विभाग, शासन निर्णय क्र. विअप्र/प्र.क्र.३०/२०१३/विनियम,भाग-२, दि.१७.०४.२०१५ २. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४.०४.२०२२ ३. संचालक, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्र.१५/प्रशासकीय मंजूरी/२०२२/२१०, दि. १४.०६.२०२२
ज्ञापन : उद्योग, उर्जा व कामगार विभाग, शासन निर्णय क्र. एसजीए-१५०६/प्र.क्र.९२/काम-५, दि.८.११.२००६ अन्वये व्यवसाय शिक्षण व प्रशिक्षण संचालनालय व संचालनालयाच्या अधिपत्याखालील शासकीय तंत्र माध्यमिक शाळा/केंद्र तथा कनिष्ठ महाविद्यालये व प्रशासकीय कार्यालयांमध्ये पहारेकरी व सफाईगार या पदांचे काम ठेका पध्दतीवर मनुष्यबळ उपलब्ध करुन दिलेले आहे. सदर मनुष्यबळाचा खर्च सन २०२२-२३ या वित्तिय वर्षामध्ये मंजूर असलेल्या अर्थसंकल्पिय तरतुदीतून वित्त विभागामार्फत वितरीत तरतूद, खर्च करण्यासाठी मान्यता देण्याची व्यवसाय शिक्षण व प्रशिक्षण संचालनालयाने संदर्भाधीन क. ३ येथील पत्रान्वये शासनास विनंती केली आहे.
२. सन २०२२-२३ या वित्तीय वर्षात लेखाशीर्ष २२३० अंतर्गत कंत्राटी सेवा (१०) या उद्दिष्टांतर्गत रु.०५,९४,७८,०००/- (रु. पाच कोटी चौ-यान्नव लाख अठ्ठयाहत्तर हजार फक्त) इतकी मूळ तरतुद मंजूर आहे.
सन २०२२-२३ या आर्थिक वर्षात अर्थसंकल्पित असलेल्या एकूण मंजूर रु.०५,९४,७८,०००/- इतक्या मंजूर अर्थसंकल्पिय तरतुदीतून वित्त विभागाकडून अर्थसंकल्पिय वितरण प्रणालीवर वितरीत करण्यात आलेले रु. १,२४,९०,३८०/- (रु. एक कोटी चोवीस लाख नव्वद हजार तीनशे ऐंशी फक्त) अनुदानास या ज्ञापनान्वये खर्चास प्रशासकिय मान्यता देण्यात येत आहे.
३. सन २०२२-२३ या वित्तीय वर्षात अर्थसंकल्पित असलेल्या एकूण मंजूर रु.०५,९४,७८,०००/- इतक्या मंजूर अर्थसंकल्पिय तरतुदीतून वर उल्लेख केल्याप्रमाणे वित्त विभागामार्फत वेळोवेळी अर्थसंकल्पिय वितरण प्रणालीवर वितरीत करण्यात येणारा खर्च मागणी क्र. झेड ए-०२, २२०३ तंत्रशिक्षण, १०३ तंत्रशाळा (०१) शासकीय तंत्र माध्यमिक शाळा (०१) (०१) शासकीय तंत्र माध्यमिक शाळा (अनिवार्य) (२२०३३३९१ ) (योजनेत्तर) या लेखाशिर्षांतर्गत अर्थसंकल्पिय अंदाजामध्ये (१०) कंत्राटी सेवा या लेखाशीर्षातून सन २०२२ २३ या वित्तीय वर्षात उपलब्ध असलेल्या तरतूदींमधून भागविण्यात यावा.
# Page 2
शासन ज्ञापन क्रमांकः प्रशामा/२०२२/प्र.क्र.१५७/व्यशि-४
४. सदर खर्च वितरीत तरतूदीच्या मर्यादेत करण्यात यावा त्यानुसार संदर्भ क्र.२ येथील अटीच्या अधीन राहून मान्यता देण्यात येत आहे. तसेच, उपरोक्त खर्चाची अनुज्ञेयता तपासण्याची जबाबदारी, संचालक व्यवसाय शिक्षण व व प्रशिक्षण संचालनालय यांची राहील.
५. सदर ज्ञापन, वित्त विभागाच्या शासन निर्णय क्रमांक : विअप्र/ प्र.क्र.३०/२०१३/ विनियम, भाग-२, दि.१७.०४.२०१५ मधील वित्तीय अधिकार नियम पुस्तिका १९७८, भाग पहिला, उपविभाग ४ मधील अ.क्र.११ अनुसार “बाह्य यंत्रणेकडून करुन घेण्यात येणा-या कामाचा खर्च मंजूर करणे” या बाबी संबंधी प्रशासकीय विभागांना प्रदान करण्यात आलेल्या वित्तीय अधिकारानुसार तसेच संदर्भ क्र. २ शासन निर्णय दि. ०४.०४.२०२२ मधील तरतुदीनुसार निर्गमित करण्यात येत आहे.