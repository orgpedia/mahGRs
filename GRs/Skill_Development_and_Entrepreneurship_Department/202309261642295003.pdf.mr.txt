# Page 1
श्री. गंगाधर मुदगलराव कुलकर्णी, सेवानिवृत्त प्राचार्य, यांना सेवानिवृत्ती विषयक लाभ मिळण्यास झालेल्या विलंबाच्या कालावधीकरीता त्यांना प्रदान करण्यात आलेल्या रकमेवर व्याज अदा करण्याबाबत.
महाराष्ट्र शासन
कौशल्य, रोजगार, उद्योजकता व नाविन्यता विभाग,
शासन आदेश क्रमांक: न्यायाप्र-२०२२/प्र.क्र.१९८/व्यशि-१
मादाम कामा रोड, हुतात्मा राजगुरू चौक,
२ रा मजला, मंत्रालय (मुख्य इमारत), मुंबई -४०००३२
दिनांक : २६ सप्टेंबर, २०२३.
वाचा:- (१) वित्त विभाग, शासन अधिसूचना, दि. ०१/११/२००८ (२) संचालक, व्यवसाय शिक्षण व प्रशिक्षण संचालनालय, मुंबई यांचे पत्र क्र.०३/आस्था -१/ न्या.प्र./२०२२/१०८, दि. २७/०९/२०२२
शासन आदेश : श्री. गंगाधर मुदगलराव कुलकर्णी, सेवानिवृत्त प्राचार्य, औद्योगिक प्रशिक्षण संस्था, भुम, जि. उस्मानाबाद हे शासकीय सेवेतून दि. ३१/०८/२०१६ रोजी नियमवयामानानुसार सेवानिवृत्त झाले आहेत. श्री. कुलकर्णी यांनी सेवानिवृत्तीवेतन व सेवानिवृत्तीवेतन विषयक लाभाची थकबाकी अदा करण्यास विलंब झाल्याने मा. महाराष्ट्र प्रशासकीय न्यायाधिकरण, मुंबई खंडपीठ औरंगाबाद येथे मूळ अर्ज क्र. १७७/२०१८ दाखल केला होता. या प्रकरणी मा. न्यायाधिकरणाने दि. २१/०६/२०२२ रोजी दिलेल्या आदेशानुसार श्री. कुलकर्णी यांना सेवानिवृत्तीवेतन व सेवानिवृत्तीवेतन विषयक लाभाच्या रकमेवरील व्याज अदा करण्याबाबत निर्देश दिले होते. त्या अनुषंगाने श्री. कुलकर्णी यांना सेवानिवृत्तीनंतर देय रकमा अदा करण्यास झालेल्या विलंबाकरीता प्रदान केलेल्या रकमेवर व्याजाने एकूण रु. १,३२,१३२/- इतक्या रकमेस प्रशासकीय मान्यता देण्याची विनंती संचालनालयाने दि. २७/०९/२०२२ रोजीच्या पत्रान्वये शासनास केली आहे २. श्री. कुलकर्णी, यांना अशराशीकरण अदा करण्यास झालेल्या विलंबाकरीता व्याजाची रु. ५८,५३१/- इतकी रक्कम अदा करण्याबाबत नमूद करण्यात येते की, निवृत्तीवेतनाचे अंशराशीकरण महाराष्ट्र नागरी सेवा (निवृत्तीवेतनाचे अंशराशीकरण) नियम, १९८४ अनुसार अदा केले जाते. सदर नियमामध्ये व्याज देण्याची तरतूद नाही. जोपर्यंत निवृत्तीवेतनाचे अंशराशीकरण दिले जात नाही, तोपर्यंत संबंधितांना पूर्ण दराने निवृत्तीवेतन अदा केले जाते.
अंशराशीकरणाची रक्कम अदा केल्यानंतरच्या पुढील महिन्यापासून निवृत्तीवेतनाची रक्कम अंशराशीकृत केलेल्या रकमेएवढी कमी करुन निवृत्तीवेतन अदा केले जाते त्यामुळे निवृत्तीवेतनाचे अंशराशीकरण विलंबाने प्रदान केल्यास त्यावर व्याज अनुज्ञेय नाही. सदर बाब मा. न्यायाधिकरणाच्या निदर्शनास आणून आदेश सुधारीत करुन घेण्याची कार्यवाही संचालक, व्यवसाय शिक्षण व प्रशिक्षण संचालनालय, मुंबई यांनी त्यांच्या स्तरावरुन करावी.
तसेच श्री. कुलकर्णी यांना सेवानिवृत्ती विषयक लाभ अदा करण्यास झालेल्या विलंबामुळे प्रदान करण्यात आलेल्या रकमेवर व्याजाची खालील विवरणपत्रात नमूद केल्याप्रमाणे एकूण रक्कम रु.८०,६०१/- अदा करण्यास शासन मान्यता देण्यात येत आहे.
---------------------------------------------------------------------------------
| अ.क्र. | अदा केलेले लाभ  |  | विलंब कालावधी | व्याज परिगणना रक्कम |
|  | सेवा उपदान रु.५,९०,२०५/ | दि. ०१/०९/२०१६ ते दि.२०/११/२०१७ | रु. ५८,५३३/ |
|  | निवृत्ती वेतन थकबाकी रु. ४,४९,४६७/ | दि. ०१/१२/२०१६ ते दि. १०/०७/२०१७ | रु.२२,०६८/ |
| एकूण व्याज परिगणीत रक्कम | रु.८०,६०१/ |
---------------------------------------------------------------------------------
# Page 2
शासन आदेश क्रमांकः न्यायाप्र-२०२२/प्र.क्र.१९८/व्यशि-१
३. श्री. गंगाधर मुदगलराव कुलकर्णी यांना अदा करावयाचा सदर खर्च सन २०२३-२४ या आर्थिक वर्षात खालील लेखाशिर्षातून भागविण्यात यावा.
१) मृत्यु-नि-सेवा उपदान - मागणी क्र. G-६, २०७१०४१७-DCRG, ०४-Pensionary Charges, १२- Interest on Delayed payment
२) निवृत्ती वेतन - मागणी क्र. G-६, २०७१०१०३-Pension, ०४-Pensionary Charges, १२- Interest on Delayed payment
४. सदर शासन आदेश वित्त विभागाच्या अनौ. संदर्भ क्र. ७६/२३/सेवा-४, दि. १९/०७/२०२३ अन्वये प्राप्त सहमतीनुसार निर्गमित करण्यात येत आहे.