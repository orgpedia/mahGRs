# Page 1
कायम स्वयं अर्थसहाय्यित खाजगी कौशल्य विद्यापीठाचे प्रस्ताव / प्रकल्प अहवालाची तपासणी करण्यासाठी छाननी समिती गठीत करणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : कौविउ-२०२१/प्रक्र.२७/उद्योजकता
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०७ जून, २०२२.
वाचा:- १) कौशल्य विकास, रोजगार व उद्योजकता विभाग, शासन निर्णय क्र.कौविउ २०२१/प्र.क्र.१४/२०२१/उद्योजकता, दिनांक ०५.०२.२०२१.
२) कौशल्य विकास, रोजगार व उद्योजकता विभाग, शासन निर्णय क्र. कौविउ -
२०२१/प्र.क्र.२७/२०२१/उद्योजकता, दिनांक १५.०३.२०२१.
प्रस्तावना:
राज्यात कायम स्वयंअर्थसहाय्यित तत्वावर खाजगी कौशल्य विद्यापीठाची स्थापना करण्याची तरतूद
करण्यासाठी, त्यांच्या कामकाजाचे विनियमन करण्यासाठी आणि त्यांचेशी संबंधित किंवा तद्नुषंगिक बाबींसाठी
तरतूद करण्याकरिता मार्गदर्शक सूचना दि.०५ फेब्रुवारी, २०२१ रोजीच्या शासन निर्णयान्वये निर्गमित करण्यात
आलेल्या आहेत. त्यानुषंगाने विविध संस्थांकडून / प्रायोजक मंडळांकडून कायम स्वयंअर्थसहाय्यित खाजगी
कौशल्य विद्यापीठाची स्थापना करण्यासाठी शासनास प्राप्त होणा-या प्रस्तावांची छाननी करण्यासाठी,
दि.१५.०३.२०२१ च्या शासन निर्णयान्वये छाननी समिती गठीत करण्यात आली आहे. सदर छाननी समितीमधील
“शासनाने नामनिर्देशित केलेले एक विद्यापीठ कुलगुरु” यांचा सदस्य म्हणून समावेश करण्यात आला असून सदर
सदस्यपदी डॉ. राजन वेळूकर, माजी कुलगुरु, मुंबई विद्यापीठ, मुंबई यांची नियुक्ती करण्यात आली आहे. दरम्यान
डॉ. वेळूकर यांनी सदर छाननी समितीवरुन मुक्त करण्याची विनंती केली असून त्याअनुषंगाने शासनाने
खालीलप्रमाणे निर्णय घेतला आहे.
शासन निर्णय :
राज्यात कायम स्वयंअर्थसहाय्यित खाजगी कौशल्य विद्यापीठाची स्थापना करण्यासाठी शासनास प्राप्त
होणा-या प्रस्तावांची छाननी करण्यासाठी, शासन निर्णय दि. १५.०३.२०२१ अन्वये गठीत करण्यात आलेल्या
छाननी समितीमधील “शासनाने नामनिर्देशित केलेले एक विद्यापीठ कुलगुरु" या सदस्य पदावरील डॉ. राजन
वेळूकर, माजी कुलगुरु, मुंबई विद्यापीठ, मुंबई यांना छाननी समितीच्या सदस्य पदावरुन मुक्त करण्यात येत आहे.
२. डॉ. राजन वेळूकर यांना छाननी समितीवरुन मुक्त केल्याने, छाननी समितीवरील “शासनाने
नामनिर्देशित केलेले एक विद्यापीठ कुलगुरु" या रिक्त होणा-या सदस्य पदावर डॉ. विलास एस. सपकाळ,
# Page 2
शासन निर्णय क्रमांकः कौविउ-२०२१/प्रक्र.२७/उद्योजकता
कुलगुरु, एम. जी. एम. विद्यापीठ, औरंगाबाद (माजी कुलगुरु, राष्ट्रसंत तुकडोजी महाराज नागपूर विद्यापीठ,
नागपूर) यांची नियुक्ती करण्यात येत आहे.