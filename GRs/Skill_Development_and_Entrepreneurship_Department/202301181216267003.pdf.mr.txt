# Page 1
संचालक, व्यवसाय शिक्षण व प्रशिक्षण संचालनालय यांच्या अधिपत्याखालिल सहसंचालक, व्यवसाय शिक्षण व प्रशिक्षण प्रादेशिक कार्यालय, नाशिक विभागातील औद्योगिक प्रशिक्षण संस्थेतील गट-क तांत्रिक / अतांत्रिक संवर्गातील अधिकारी, शिल्पनिदेशक व कर्मचारी यांच्या प्रशिक्षण कार्यक्रमाकरीता प्रशासकीय मान्यता देणेबाबत
महाराष्ट्र शासन
कौशल्य विकास, रोजगार व उद्योजकता विभाग,
शासन शुध्दीपत्रक : क्र.- शिप्रका-२०२०/प्र.क्र.०६/व्यशि-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १८ जानेवारी, २०२३.
वाचा:- समक्रमांकाचा शासन निर्णय दिनांक : २९.०८.२०२२, दिनांक २०.१०.२०२२
शासन शुद्धीपत्रक :
शासन निर्णय दिनांक २९ ऑगस्ट, २०२२ मधील पृष्ठ क्र. ३ वरील परिच्छेद क्र. १३व दिनांक २०.१०.२०२२ मधील परिच्छेद क्र. ३ मध्ये संचालक, व्यवसाय शिक्षण व प्रशिक्षण संचालनालय, मुंबई तथा आहरण व संवितरण अधिकारी यांनी सदर योजनेसाठी उपलब्ध होणारा निधी खर्च करण्याची दक्षता खालील अटी व शर्तींच्या अधीन राहून घ्यावी.
१. संचालक, व्यवसाय शिक्षण व प्रशिक्षण संचालनालय, मुंबई यांनी प्रशिक्षणाबाबतच्या खर्चाचे उपयोगिता प्रमाणपत्र शासनास विहीत कालावधीत सादर करावे.
२. वित्त व नियोजन विभाग यांनी वेळोवेळी निर्गमित केलेले आदेश, सूचना, परिपत्रके, अटी व शर्तींचे काटेकोरपणे पालन करावे.
ऐवजी
सहसंचालक, व्यवसाय शिक्षण व प्रशिक्षण प्रादेशिक कार्यालय, नाशिक यांनी सदर योजनेसाठी उपलब्ध होणारा निधी खर्च करण्याची दक्षता खालील अटी व शर्तींच्या अधीन राहून घ्यावी.
१. सह संचालक, व्यवसाय शिक्षण व प्रशिक्षण प्रादेशिक कार्यालय, नाशिक यांनी प्रशिक्षणाबाबतच्या खर्चाचे उपयोगिता प्रमाणपत्र संचालकामार्फत शासनास विहीत कालावधीत सादर करावे.
२. सह संचालक, व्यवसाय शिक्षण व प्रशिक्षण प्रादेशिक कार्यालय, नाशिक यांनी वित्त व नियोजन विभाग यांनी वेळोवेळी निर्गमित केलेले आदेश, सूचना, परिपत्रके, अटी व शर्तींचे काटेकोर पालन करावे.
३. सदरची रक्कम सहसंचालक, व्यवसाय शिक्षण व प्रशिक्षण प्रादेशिक कार्यालय, नाशिक या कार्यालयातील लेखाधिकारी तथा आहरण व संवितरण अधिकारी यांना जिल्हा कोषागार कार्यालय, नाशिक येथे देयके सादर करुन आहरित करण्यासाठी प्राधिकृत करण्यात येत आहे.
असे वाचण्यात यावे.
# Page 2
शासन शुद्धीपत्रक क्रमांकः शिप्रका-२०२०/प्र.क्र.०६/व्यशि-३