# Page 1
कायम विनाअनुदान तत्वावर नवीन खाजगी औद्योगिक प्रशिक्षण संस्था सुरू करणे आणि विद्यामान खाजगी औद्योगिक प्रशिक्षण संस्थांत नवीन व्यवसाय/जादा तुकडया सुरू करणे, व्यवसाय बदल करण्याकरीता ऑनलाईन पध्दतीने शासनाचे इरादापत्र (Letter of Intent – LOI) प्राप्त करण्यासाठी प्रमाणित कार्यपध्दतीस (SOP) मान्यता देण्याबाबत
महाराष्ट्र शासन
कौशल्य विकास व उद्योजकता विभाग
शासन शुध्दीपत्रक क्रमांक : आयटीसी-२२१७/प्र.क्र.२३२/व्यशि-३,
मंत्रालय विस्तार भवन, मादाम कामा मार्ग,
हुतात्मा राजगुरू चौक, मंत्रालय, मुंबई - ४०० ०३२
दिनांक : : २३ मे, २०१९
वाचा : १. शासन निर्णय, कौशल्य विकास व उद्योजकता विभाग, क्रमांक आयटीसी-२२१७/प्र.क्र.२३२ / व्यशि-३, दिनांक ०७/०२/२०१८ २. DGT, नवी दिल्ली यांनी प्रसिध्द केलेले Affiliation Norms for ITIs Year २०१८.
३. संचालक, व्यवसाय शिक्षण व प्रशिक्षण, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्रमांक ०८/खऔप्रसं/सुधरीत कार्यपध्दती/२०१८/१०८, दिनांक २४/१२/२०१८.
४. संचालक, व्यवसाय शिक्षण व प्रशिक्षण, व्यवसाय शिक्षण व प्रशिक्षण संचालनालय, महाराष्ट्र राज्य, मुंबई यांचे पत्र क्रमांक ०८/खाऔप्रसं/सुधारीत कार्यपध्दती/२०१९/१३, दिनांक २२/०३/२०१९.
५. संचालक, व्यवसाय शिक्षण व प्रशिक्षण, व्यवसाय शिक्षण व प्रशिक्षण संचानालय, महाराष्ट्र राज्य, मुंबई यांचे पत्र क्रमांक ०८/खाऔप्रसं/सुधारीत कार्यपध्दती/२०१९/१५, दिनांक १८/०४/२०१९.
शासन शुध्दीपत्रक : कायम विनाअनुदान तत्वावर नवीन खाजगी औद्योगिक प्रशिक्षण संस्थां सुरू करणे, विद्यमान खाजगी संस्थांमध्ये व्यवसाय अभ्यासक्रमांच्या नवीन तुकडया सुरू करणे / तुकडीवाढ करणे, अथवा त्यामध्ये बदल करण्याकरीता ऑनलाईन पध्दतीने शासनाचे इरादापत्र प्राप्त करण्यासाठी प्रमाणित कार्यपध्दतीस मान्यता देण्याबाबतच्या विभागाच्या दिनांक ०७/०२/२०१८ रोजीच्या शासन निर्णया सोबतच्या परिशिष्ट अ मधील खालील तरतूदींमध्ये बदल करण्यास शासन मान्यता देत आहे.
# Page 2
शासन शुध्दीपत्रक क्रमांक: आयटीसी-२२१७/प्र.क्र.२३२/व्यशि-३
१) परिच्छेद क्रमांक २.३.५.: “औद्योगिक प्रशिक्षण संस्था सुरु करताना खालीलप्रमाणे सहा विविध अभ्यासक्रम असणे आवश्यक आहे. सदर संस्थेच्या स्थानिक गरजेनुसार किमान एक व्यवसाय अभ्यासक्रम सुरु करणे आवश्यक आहे. स्थानिक गरजेनुसार निवडलेला व्यवसाय अभ्यासक्रम हा इतर निर्धारित ५ व्यवसायाहून वेगळा असणे आवश्यक राहील.” किमान व्यवसाय व तुकडया
------------------------------------------------
| अ. क्र. | व्यवसाय वर्गवारी | व्यवसाय |  | तुकडया | शिफ्ट |
| १ | Engineering Machine Group | ०२ | ०४ | ०२ |
| २ | Engineering Non Machine Group | ०२ | ०४ | ०२ |
| ३ | Non Engineering Group | ०१ | ०२ | ०२ |
| ४ | Local Demand Courses | ०१ | ०२ | ०२ |
------------------------------------------------
या ऐवजी नवीन औद्योगिक प्रशिक्षण संस्था सुरु करताना डि.जी.टी.नवी दिल्ली यांनी निर्धारित केलेल्या अभ्यासक्रमांपैकी किमान चार व्यवसाय अभ्यासक्रम असणे आवश्यक राहील. प्रस्तावित चार व्यवसाय अभ्यासक्रमांच्या किमान प्रत्येकी दोन तुकडया सुरु करणे आवश्यक राहील. मात्र डि.जी.टी. नवी दिल्ली यांच्या मानकांत भविष्यात बदल झाल्यास त्यानुसार मानके लागु राहतील तसेच या संदर्भात डि. जी. टी. नवी दिल्ली यांच्या मानकांत भविष्यात होणारे बदल संचालक, व्यवसाय शिक्षण व प्रशिक्षण, संचालनालय, मुंबई यांनी संचालनालयाच्या अधिकृत संकेत स्थळावर प्रकाशित करावे असे वाचावे.
२) परिच्छेद क्रमांक २.३.६ : “विद्यमान खाजगी औद्योगिक प्रशिक्षण संस्थांचा क्षमता विस्तार करतांना देखिल वरील आकृतीबंधाप्रमाणे विस्तार (Proportional) करणे आवश्यक राहील.” याऐवजी विद्यमान खाजगी औद्योगिक प्रशिक्षण संस्थांचा क्षमता विस्तार करतांना व्यवसाय व तुकडयांचे बंधन असणार नाही. मात्र डि. जी. टी. नवी दिल्ली यांच्या मानकांत भविष्यात बदल झाल्यास त्यानुसार मानके लागु राहतील असे वाचावे.
३) परिच्छेद क्रमांक ३ प्रत्यक्ष पडताळणी-(Physical Verification) : ३.१ संबधित पात्रता धारक अर्जदार व्यवसाय शिक्षण व प्रशिक्षण संचालनालयाच्या संकेत स्थळावर अर्ज करत असताना संबंधित अर्जाबरोबर पात्रता सिध्द करणेसाठी आवश्यक असलेले दस्ताऐवज/कागदपत्र ऑनलाईन स्वरुपात अपलोड करतील.
सदर अर्जाची व कागदपत्रांची परिपुर्तता तपासण्याच्या उद्देशाने संगणकीय प्रणालीव्दारे प्राथमिक छाननी करण्यात येईल.
३.३ प्राथमिक छाननी झालेल्या अर्जाची संगणकीय प्रणालीव्दारे प्रत्यक्ष निरीक्षणाकरिता शिफारस करण्यात येईल.
पृष्ठ ४ पैकी २
# Page 3
शासन शुध्दीपत्रक क्रमांक: आयटीसी-२२१७/प्र.क्र.२३२/व्यशि-३
३.४ प्राथमिक छाननीमध्ये पात्र असलेल्या अर्जदारांची प्रत्यक्ष निरीक्षणाकरीता नेमण्यात आलेल्या निरीक्षण Agency पैकी संगणकीय प्रणालीव्दारे एका निरीक्षण Agency ला निरीक्षणाकरीता निर्धारित करण्यात येईल.
३.५ निर्धारीत केलेल्या निरीक्षण Agency ४८ तासाच्या आत निरीक्षणाकरीता ऑनलाईन स्विकृती (Online Acceptance) देईल. अन्यथा संगणक प्रणालीव्दारे निरीक्षणाकरीता अन्य निरीक्षण Agency निर्देशित (Designate) करण्यात येईल.
३.६ निरीक्षण Agency त्यांना निरीक्षणाकरीता निर्देशित झालेल्या संस्थांचे संस्थानिहाय निरीक्षण करण्याकरिताचे वेळापत्रक संकेतस्थळावर अपलोड (Inspection Schedule) करतील.
३.७ संबंधित निरीक्षण Agency प्रत्यक्ष निरीक्षणाव्दारे आपले अभिप्राय ३० दिवसाच्या आत प्रत्येक बाब निहाय पोर्टलवर नोंदवतील. या निरीक्षण अहवालाच्या आधारे संगणक प्रणालीव्दारे संस्थेस स्विकृती प्रमाणपत्र (Letter of Acceptance) अथवा नकार प्रमाणपत्र (Letter of Rejection) निर्गमित करण्यात येईल.
३.८ निरीक्षण Agency ने निरीक्षण केलेल्या संस्थांपैकी १०% संस्थांची संगणकीय प्रणालीव्दारे randomly निवड करण्यात येऊन व्यवसाय शिक्षण व प्रशिक्षण संचालनालयामार्फत सदर संस्थांचे निरीक्षण करण्यात येईल.
या ऐवजी खालीलप्रमाणे वाचावे
परिच्छेद क्रमांक ३ - संगणकीय छाननी (Desk Top Assessment) ३.१ संबधित पात्रता धारक अर्जदार व्यवसाय शिक्षण व प्रशिक्षण संचालनालयाच्या संकेत स्थळावर अर्ज करत असताना संबंधित अर्जाबरोबर पात्रता सिध्द करणेसाठी आवश्यक असलेले दस्ताऐवज/कागदपत्र ऑनलाईन स्वरुपात अपलोड करतील.
३.२ सदर अर्जांची व कागदपत्रांची परिपुर्तता तपासण्याच्या उद्देशाने संगणकीय प्रणालीव्दारे प्राथमिक छाननी करण्यात येईल.
३.३ प्राथमिक छाननीमध्ये पात्र झालेल्या अर्जदारांना परिच्छेद क्रमांक ४.१ प्रमाणे कार्यवाही करुन डि. जी. टी. च्या संलग्नता पोर्टलवर पहिले दोन टप्पे पार केल्यानंतर तिस-या टप्प्यात डि.जी.टी. व व्यवसाय शिक्षण व प्रशिक्षण संचालनालयाच्या प्रतिनिंधींमार्फत संयुक्त निरीक्षण करण्यात येईल.
३.४ डि.जी.टी. नवी दिल्ली यांनी सदर निरिक्षण कार्यपध्दतीत बदल केल्यास त्याप्रमाणे निरिक्षण कार्यपध्दतीत बदल करण्याची कार्यवाही संचालक, व्यवसाय शिक्षण व प्रशिक्षण, संचालनालय, मुंबई यांनी करावी व तशा आशयाची माहिती संचालनालयाच्या अधिकृत संकेत स्थळावर प्रकाशित करावी.
४) परिच्छेद क्रमांक ४.१. : “या प्रणालीच्या आधारे सादर केलेल्या व निरीक्षण अहवालानुसार संबंधित औद्योगिक प्रशिक्षण संस्थेने सादर केलेल्या कागदपत्राची तपासणी व प्रत्यक्ष पडताळणीच्या अहवालाच्या आधारे संगणक प्रणालीव्दारे राज्य शासनाचे इरादापत्र (Letter of Intent) देण्यात येईल."
पृष्ठ ४ पैकी ३
# Page 4
शासन शुध्दीपत्रक क्रमांक: आयटीसी-२२१७/प्र.क्र.२३२/व्यशि-३
“या ऐवजी या प्रणालीच्या आधारे सादर केलेल्या कागदपत्रांच्या व हमीपत्राच्या आधारे संगणक प्रणालीव्दारे राज्य शासनाचे इरादापत्र (Letter of Intent) देण्यात येईल असे वाचावे.”