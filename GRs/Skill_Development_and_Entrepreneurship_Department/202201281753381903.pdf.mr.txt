# Page 1
दिवंगत श्री. जयवंत केशव बागुल, शिल्प निदेशक, यांच्या घरबांधणी अग्रीमावरील व्याज क्षमापित करणेबाबत.
महाराष्ट्र शासन
कौशल्य विकास, रोजगार व उद्योजकता विभाग
शासन आदेश क्रमांक : अव्यामा-२०२२/प्र.क्र.२१/व्यशि- ४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक : २८ जानेवारी, २०२२.
संदर्भ:- १. संचालक व्यवसाय शिक्षण व प्रशिक्षण यांचे क्र.१५/वि.व्य (१)/२०२१/घबांअ/व्याजमाफी/१४, दि.१०.०१.२०२२
२. वित्त विभाग, शासन निर्णय क्र. घबांअ-२०१२/प्र.क्र.३०/
२०१२/ विनियम दि.२०.०२.२०१५
उपरोक्त संदर्भाधीन पत्राच्या अनुषंगाने आपणास असे कळविण्यात येते की, सहसंचालक, व्यवसाय शिक्षण व प्रशिक्षण, प्रादेशिक कार्यालय, नाशिक यांचे अधिपत्याखाली औद्योगिक प्रशिक्षण संस्था (मुलींची), नाशिक येथे कार्यरत असणाऱ्या श्री. जयवंत केशव बागुल, शिल्प निदेशक, यांचे दि.०९.१२.२०२० रोजी शासकीय सेवेत कार्यरत असताना निधन झाले आहे.
त्यांना प्रादेशिक कार्यालय नाशिक यांच्या कार्यालयीन आदेश दि.०९.१०.२००९ अन्वये वित्तीय नियमावली १९५९ मधील भाग पहिला उपविभाग-१ मधील नियम क्र-१३४ (३) नुसार आर्थिक वर्ष सन २००९-१० मध्ये रु.२,२०,८००/- (रु. दोन लक्ष वीस हजार आठशे फक्त) घरबांधणी अग्रिम प्रदान करण्यात आलेला आहे. सदर घरबांधणी अग्रिमाच्या मुद्दल रक्कमेची वसूली पुर्ण झाल्यानंतर प्रादेशिक कार्यालय नाशिक यांचे कार्यालयीन आदेश दि.०९.१२.२०१० अन्वये रु.१,४९,३६२/-(रु एक लक्ष एकोणपन्नास हजार तीनशे बासष्ठ फक्त) इतक्या व्याजाची आकारणी करण्यात आलेली आहे. त्यानुसार रु.१,४९,३६२/- (रु एक लक्ष एकोणपन्नास हजार तीनशे बासष्ठ फक्त) व्याजाची रक्कम वसूली होण्यापूर्वीच श्री. जयवंत केशव बागुल, शिल्प निदेशक, यांचे दि.०९.१२.२०२० रोजी निधन झाले. त्यामुळे त्यांच्याकडून घरबांधणी अग्रीमावरील व्याज रु. रु.१,४९,३६२/-(रु एक लक्ष एकोणपन्नास हजार तीनशे बासष्ठ फक्त) वसूल करता आलेले नाहीत. सदर रक्कम क्षमापित करण्याचा प्रस्ताव शासनास विचाराधीन होता.
२. वित्त विभाग, शासन निर्णय क्र. घबांअ-२०१२/प्र.क्र.३०/२०१२ / विनियम दि. २०.०२.२०१५ मधील परिच्छेद १० मधील तरतुदीनुसार श्री. जयवंत केशव बागुल, शिल्प निदेशक, हे दिवंगत झाले असल्याने त्यांच्या घर बांधणी अग्रीमावरील रु.१,४९,३६२/-(रु एक लक्ष एकोणपन्नास हजार तीनशे बासष्ठ फक्त) इतके घर बांधणी अग्रिमावरील व्याज माफ करण्यास शासनाच्या या निर्णयान्वये मान्यता देण्यात येत आहे.
३. सदर शासन आदेश मा प्रधान सचिव कौशल्य विकास रोजगार व उद्योजकता विभाग, यांच्या मान्यतेने निर्गमित करण्यात येत आहे.
# Page 2
शासन आदेश क्रमांकः अव्यामा-२०२२/प्र.क्र.२१/व्यशि- ४