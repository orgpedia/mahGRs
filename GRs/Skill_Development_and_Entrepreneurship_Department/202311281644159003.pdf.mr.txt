# Page 1
कौशल्य विकास, रोजगार व उद्योजकता यंत्रणेतील सहायक आयुक्त, (गट-अ ) या संवर्गातून उप आयुक्त (गट-अ ) या संवर्गातील पदांवर तात्पुरत्या स्वरुपात पदोन्नती देण्याबाबत....
महाराष्ट्र शासन
कौशल्य, रोजगार, उद्योजकता व नाविन्यता विभाग
शासन आदेश क्रमांक : कौविउ-२०२३/प्र.क्र.१२५/प्रशा-२ (रोजगार), मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक : २८ नोव्हेंबर, २०२३.
संदर्भ : १) सामान्य प्रशासन विभाग, शासन निर्णय क्रं. एसआरव्ही-२००८/ प्र.क्र. १५९/कार्या-१२, दि. १.०८.२०१९.
२) आयुक्त, कौशल्य विकास, रोजगार व उद्योजकता यांचे क्रमांक : कौविरोवउआ-२/आस्था/अराप/(६४/१७)/३८५, दि. ३१.१२.२०२० चे पत्र
शासन आदेश :
कौशल्य विकास, रोजगार व उद्योजकता यंत्रणेतील सहायक आयुक्त (गट-अ ) ( वेतनश्रेणी एस-१८ : रु.४९१००-१५५८०० ) या संवर्गात कार्यरत असलेल्या खाली नमूद करण्यात आलेल्या अधिका-याला उप आयुक्त (गट-अ ) (वेतनश्रेणी एस २३ : रु.६७७००-२०८७००) या संवर्गात तात्पुरत्या स्वरुपात पदोन्नती देण्यात येत आहे. सदर अधिका-यांची पदोन्नतीनंतरची पदस्थापना स्तंभ –५ मध्ये दर्शविण्यात आलेल्या ठिकाणी खालील अटीच्या अधीन राहून या आदेशान्वये करण्यात येत आहे.
----------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नांव व पदनाम | प्रवर्ग | सद्या कार्यरत असलेल्या कार्यालयाचे नांव | पदोन्नतीने पदस्थापना करण्यात आलेल्या कार्यालयाचे नाव. |
| १ | २ | ३ | ४ | ५ |
|  | श्री. वि.जा. मुकणे, सहायक आयुक्त | अ.ज. | जिल्हा कौशल्य विकास,  |  रोजगार व उद्योजकता मार्गदर्शन केंद्र,जळगांव | उप आयुक्त, कौशल्य विकास, रोजगार व उद्योजकता विभागीय आयुक्तालय औरंगाबाद (रिक्त पदी) |
----------------------------------------------------------------------------------------------------------------------------------------------------------------------------------------------
२. उपरोक्त अधिकाऱ्यांना खालील अटींच्या अधीन राहून तात्पुरत्या स्वरुपात पदोन्नती देण्यात येत आहे.
१). सदर पदोन्नती ही मा. सर्वोच्च न्यायालयात दाखल केलेल्या विशेष अनुज्ञा याचिका क्रं. २८३०६/२०१७ च्या अधीन राहून पदोन्नतीच्या कोटयातील सर्व रिक्त पदे दि. २५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभागाने निर्गमित केलेल्या दि. ७.०५.२०२१ च्या शासन निर्णयानुसार दिलेल्या सूचनांनुसार सदर पदोन्नती देण्यात येत आहे . तसेच दि.७.०५.२०२१ च्या शासन निर्णय प्रकरणी मा. उच्च न्यायालय, मुंबई येथे आव्हान देण्यात आले असून त्यावरील अंतिम निर्णयाच्या अधीन राहून सदर पदोन्नती देण्यात येत आहे.
# Page 2
शासन आदेश क्रमांकः कौविउ-२०२३/प्र.क्र.१२५/प्रशा-२ (रोजगार)
२) सदर पदोन्नती निव्वळ तात्पुरत्या स्वरुपाची असल्याने, या तात्पुरत्या पदोन्नतीच्या परिणामी निवडसूचीतील अधिका-यांना नियमितपणाचा व सेवाज्येष्ठतेचा कोणताही हक्क मिळणार नाही.
३) सदर अधिका-यांना देण्यात येणारी तात्पुरती पदोन्नती ही त्यांच्याविरुध्द या आदेशाच्या दिनांकापर्यत कोणत्याही प्रकारची विभागीय चौकशी सुरु झालेली नाही वा प्रस्तावित नाही या धारणेच्या अधीन राहून देण्यात येत आहे.
४) उपरोक्त अधिकारी ज्या दिनांकास पदोन्नतीच्या पदावर रुजू होतील त्या दिनांकापासून त्यांना पदोन्नतीविषयक लाभ अनुज्ञेय रहातील.
५) पदोन्नतीने नियुक्ती दिलेल्या उपरोक्त अधिका-यांनी त्यांच्या नवीन नेमणूकीच्या ठिकाणी तात्काळ रुजू व्हावे, त्यांनी अनाधिकृतपणे रजेवर जावू नये किंवा पदस्थापनेत बदल करण्यासाठी निवेदन/अर्ज देऊ नये, तसे केल्यास ते महाराष्ट्र नागरी सेवा (वर्तणूक) नियम, १९७९ च्या नियम २३ चे उल्लंघन झाल्याने ते शिस्तभंगविषयक कार्यवाहीस पात्र ठरतील, याची त्यांनी नोंद घ्यावी.
६) उपरोक्त पदोन्नत अधिकाऱ्यांनी त्यांचे पदोन्नतीचे / नियुक्तीचे आदेश प्राप्त झाल्यापासून तात्काळ नियुक्तीच्या ठिकाणी हजर होणे आवश्यक आहे. त्याप्रमाणे ते विहीत मुदतीत नियुक्तीच्या ठिकाणी हजर झाले नाहीत, तर त्यांना पदोन्नतीमध्ये स्वारस्य नाही असे गृहीत धरुन शासन निर्णय सामान्य प्रशासन विभाग क्रमांक एसआरव्ही-२०१५/प्र.क्र.३०३/का-१२, दि. १२.९.२०१६ मधील तरतूदीनुसार शासन स्तरावरुन पदोन्नती रद्द करण्यात येईल, याची कृपया नोंद घ्यावी .
३. आयुक्त, कौशल्य विकास, रोजगार व उद्योजकता, नवी मुंबई यांना कळविण्यात येते की, वरील पदोन्नत अधिकारी हे नवीन नियुक्तीच्या जागी हजर होण्यासाठी त्यांना तात्काळ कार्यमुक्त करावे.
तसेच सदर अधिकारी हे कोणत्या दिनांकास हजर झाले याबाबत शासनास त्वरीत अवगत करावे .
# Page 3