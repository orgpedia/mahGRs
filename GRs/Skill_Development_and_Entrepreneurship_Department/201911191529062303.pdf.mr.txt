# Page 1
कौशल्य विकास व उद्योजकता विभागा (खुद्द) व त्यांच्या अधिपत्याखालील सर्व कार्यालये, आयुक्त तसेच संचालनालयांतर्गत राज्यस्तरीय / विभागस्तरीय खरेदी समिती स्थापन करण्याबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक- कौविउ-२०१९/प्र.क्र.२४३/प्रशा-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- १९/११/२०१९.
वाचा - १) उद्योग, ऊर्जा व कामगार विभाग, शासन निर्णय क्रमांक भाखंस - २०१४/ प्र.क्र.८२/भाग-३/उद्योग-४ दिनांक ३०.१२.२०१५
२) कौशल्य विकास व उद्योजकता विभाग, शासन निर्णय क्र. कौविउ-२०१५/ प्र.क्र.२९५/प्रशा-१, दि.२८.११.२०१५.
३) कौशल्य विकास व उद्योजकता विभाग, शासन निर्णय क्र. जाबॅप्र-२६११/ प्र.क्र.१८/१९/व्यशि-५, दि.२२.८.२०१९
४) कौशल्य विकास व उद्योजकता विभाग, शासन निर्णय क्र. कौविउ-२०१७/ प्र.क्र.१८७/अभियान-१, दि. ३०.८.२०१९
५) कौशल्य विकास व उद्योजकता विभाग, शासन निर्णय क्र. संकीर्ण-११११/ प्र.क्र.१६६/१९/व्यशि-५, दि.१३.११.२०१९.
प्रस्तावना:
उद्योग,ऊर्जा व कामगार विभागाने दिनांक ३०/१२/२०१५ रोजीच्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीची नियमपुस्तिका निर्गमित केली आहे. सदर नियमपुस्तिकेतील प्रकरण क्र २ मधील मुद्या क्र २.९ मध्ये विविध समित्यांची रचना व अधिकार नमूद करण्यात आलेले आहेत .
सदर नियमपुस्तिकेत घालुन देण्यात आलेल्या कार्यपध्दतीनुसार खरेदी प्रक्रिया हाती घेण्यासाठी प्रत्येक प्रशासकीय विभाग/कार्यालय अंतर्गत खरेदी समिती विभाग प्रमुख यांच्या अध्यक्षतेखाली (डीपीसी/पीसी) गठीत करण्याबाबतची तरतूद (सदर नियमपुस्तिकामध्ये मुद्या क्र.२.९.२ मध्ये) केलेली आहे. सदर तरतुदीप्रमाणे कौशल्य विकास व उद्योजकता विभाग (खुद्द) ची खरेदी समिती (डीपीसी/पीसी) गठीत करण्यात आलेली नाही.
कौशल्य विकास व उद्योजकता विभागाच्या अधिपत्याखालील व्यवसाय शिक्षण व प्रशिक्षण संचालनालयातंर्गत राज्यस्तरीय, विभागस्तरीय व जिल्हास्तरीय करिता संदर्भाधीन शा.नि.दि.१३.११.२०१९ अन्वये खरेदी समिती स्थापन करण्यात आली आहे. तसेच महाराष्ट्र राज्य व्यवसाय शिक्षण परीक्षा मंडळ याच्या स्तरावरील खरेदी समिती स्थापन करण्यात आली आहे. तथापि, कौशल्य विकास, रोजगार व उद्योजकता संचालनालय, महाराष्ट्र राज्य नाविन्यता सोसायटी, अण्णासाहेब पाटील आर्थिक मागास विकास महामंडळ, महाराष्ट्र राज्य
# Page 2
शासन निर्णय क्रमांकः कौविउ-२०१९/प्र.क्र.२४३/प्रशा-१
कौशल्य विकास सोसायटी व महाराष्ट्र राज्य व्यवसाय प्रशिक्षण समिती याची खरेदी समिती स्थापन करण्यात आलेली नाही. विभागातील तसेच क्षेत्रीय कार्यालयातील सर्व खरेदी समित्यांचा एकसुत्रीपणा असावा याकरिता खालील समिती गठीत करण्याची बाब शासनाच्या विचाराधीन होती.
शासन निर्णय :
प्रशासकीय विभाग प्रमुख यांच्या अध्यक्षतेखाली, विभागाकरीता तसेच विभागाच्या अधिपत्याखालील सर्व कार्यालये यांचेकरीता खरेदी प्रक्रिया राबविण्यासाठी खालीलप्रमाणे राज्यस्तरीय खरेदी समिती (डीपीसी/पीसी) गठीत करण्यात करण्यात येत आहे:
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| १ | अपर मुख्य सचिव / प्रधान सचिव/सचिव, कौशल्य विकास व उद्योजकता विभाग, मंत्रालय, मुंबई | अध्यक्ष |
|  | संबंधित सह सचिव / उप सचिव, कौशल्य विकास व उद्योजकता विभाग, मंत्रालय,मुंबई | सदस्य |
|  | संचालक, व्यवसाय शिक्षण व प्रशिक्षण संचालनालय / आयुक्त, कौशल्य विकास, रोजगार व उद्योजकता संचालनालय / मुख्य कार्यकारी अधिकारी, महाराष्ट्र राज्य कौशल्य विकास सोसायटी / मुख्य कार्यकारी अधिकारी, महाराष्ट्र राज्य नाविन्यता सोसायटी / व्यवस्थापकिय संचालक, अण्णासाहेब पाटील आर्थिक मागास विकास महामंडळ / अध्यक्ष, महाराष्ट्र राज्य व्यवसाय शिक्षण परीक्षा मंडळ / महाराष्ट्र राज्य व्यवसाय प्रशिक्षण परिषद समिती | सदस्य |
| ४ | खरेदी प्रक्रियेशी संबंधित कामकाज हाताळणारे संबंधित कार्यासनाचे अवर सचिव / कक्ष अधिकारी, कौशल्य विकास व उद्योजकता विभाग, मंत्रालय, मुंबई | सदस्य सचिव |
| ५ | लेखा व कोषागार संचालनालयातील गट-अ किंवा गट-ब दर्जाचा लेखाधिकारी | निमंत्रित |
| ६ | उद्योग सह संचालक (भांडार खरेदी)/उद्योग संचालनालयाचा गट-अ दर्जाचा अधिकारी | निमंत्रित |
| ७ | अन्य विभागांकडुन कोणताही निमंत्रित आवश्यक असल्यास | निमंत्रित |
| ८ | तांत्रिक तज्ञ, आवश्यकता असल्यास | निमंत्रित |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
विभागाअंतर्गत राबविण्यात येणाऱ्या सर्व योजना / प्रकल्प व वित्तीय अधिकार नियम पुस्तिका १९७८ अन्वये पुन:प्रदान करण्यात आलेल्या अधिकारातील रुपये पाच लाख किंमतीच्या वरील खरेदी संदर्भातील सर्व प्रकरणे राज्यस्तरीय खरेदी समितीसमोर आणणे बंधनकारक राहील.
पृष्ठ ३ पैकी २
# Page 3
शासन निर्णय क्रमांकः कौविउ-२०१९/प्र.क्र.२४३/प्रशा-१
विभागाच्या संदर्भाधीन दिनांक ०२/०२/२०१६ रोजीच्या शासन निर्णयान्वये मान्यता देण्यात आलेल्या सर्व समित्या तसेच संदर्भाधीन दि.१३/११/२०१९ शासन निर्णयान्वये गठीत करण्यात आलेली समिती व इतर खरेदी समित्या अधिक्रमीत करून उपरोक्त राज्यस्तरीय खरेदी समिती कार्यरत राहील.