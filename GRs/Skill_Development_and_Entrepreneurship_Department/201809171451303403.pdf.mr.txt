# Page 1
व्यवसाय शिक्षण व प्रशिक्षण संचालनालयातील खरेदी प्रकरणी झालेली प्रशासकीय व वित्तीय अनियमितता, फसवणूक व निधीचा गैरव्यवहारबाबत सखोल चौकशी करण्यासाठी गठीत चौकशी समितीस मुदतवाढ देणेबाबत.
महाराष्ट्र शासन
कौशल्य विकास व उद्योजकता विभाग
शासन निर्णय क्रमांक: व्यशिअ-२०१५/(३८७/१५)/व्यशि-१
मादाम कामा रोड, हुतात्मा राजगुरु चौक,
विस्तार भवन, मंत्रालय, मुंबई - ३२.
दिनांक: १७ सप्टेंबर, २०१८.
संदर्भ:- १) कौ.वि.व उ.विभाग शा.नि.क्र.व्यशिअ-२०१५/(३८७/१५)/व्यशि-१, दि.२९.११.२०१७
२) उपसंचालक, व्यवसाय शिक्षण व प्रशिक्षण संचालनालय तथा सदस्य
सचिव चौकशी समिती यांचे क्रमांक उपसंचालक दालन/खरेदी/२०१७-१८/
चौकशी समिती/०३/२०१८, दि.१६.१.२०१८ चे पत्र.
३) कौ.वि.व उ.विभाग शा.नि.क्र.व्यशिअ-२०१५/(३८७/१५)/व्यशि-१,
दि.१७.०२.२०१८.
४) उपसंचालक, व्यवसाय शिक्षण व प्रशिक्षण संचालनालय तथा सदस्य
सचिव चौकशी समिती यांचे क्रमांक उपसंचालक दालन/खरेदी/२०१७-१८/
चौकशी समिती /०८/२०१८, दि.३१.०३.२०१८ चे पत्र.
५) कौ.वि.व उ.विभाग शा.नि.क्र.व्यशिअ-२०१५/(३८७/१५)/व्यशि-१,
दि.२१.०५.२०१८.
६) उपसंचालक, व्यवसाय शिक्षण व प्रशिक्षण संचालनालय तथा सदस्य
सचिव चौकशी समिती यांचे क्रमांक उपसंचालक दालन/खरेदी /२०१७-१८/
चौकशी समिती/४७/२०१८, दि.२०.०८.२०१८ चे पत्र.
प्रस्तावना: व्यवसाय शिक्षण व प्रशिक्षण संचालनालयात सन २०११-१२, २०१२-१३ व २०१३-१४ या आर्थिक वर्षात खरेदीमध्ये झालेल्या अनियमितता व आर्थिक भ्रष्टाचार तसेच सन २०१३-१४ मध्ये दरकरार पत्रावर खरेदी करण्यात आलेल्या SSSC Lathe All Geared Stock -१५०० खरेदी प्रकरणी झालेली प्रशासकीय व वित्तीय
अनियमितता, फसवणूक व निधीचा गैरव्यवहारबाबत सखोल चौकशी करण्यासाठी संदर्भ क्र. १ येथील दि.२९.११.२०१७ च्या शासन निर्णयान्वये अप्पर मुख्य सचिव (उद्योग) उद्योग, उर्जा व कामगार विभाग, मंत्रालय, मुंबई यांचे अध्यक्षतेखाली चौकशी समिती गठीत करण्यात आली असून, सदर समितीस त्यांचा अहवाल दोन महिन्यात सादर करावा असे आदेशीत केले आहे. तथापि, सदर समितीचे सदस्य सचिव तथा उपसंचालक, व्यवसाय शिक्षण व प्रशिक्षण संचालनालय यांनी संदर्भ क्रमांक २ व ४ येथील त्यांच्या पत्रान्वये
सदर चौकशी समितीच्या कामकाजाकरीता मुदतवाढ मिळणेबाबत शासनास विनंती केली होती. त्यानुसार
# Page 2
शासन निर्णय क्रमांकः व्यशिअ-२०१५/(३८७/१५)/व्यशि-१
संदर्भ क्र.३ व ५ येथील शासन निर्णयान्वये सदर समितीस अनुक्रमे दोन-दोन महिन्यांची मुदतवाढ देण्यात आली होती. आता, सदर समितीचे सदस्य सचिव तथा उपसंचालक, व्यवसाय शिक्षण व प्रशिक्षण संचालनालय यांनी संदर्भ क्रमांक ६ येथील दि.२०.०८.२०१८ रोजीच्या पत्रान्वये सदर चौकशी समितीस परिपूर्ण अहवाल सादर करण्याकरीता समितीस किमान ६ महिन्यांची मुदतवाढ मिळणेबाबत शासनास विनंती केली आहे. त्या अनुषंगाने चौकशी समितीस मुदतवाढ देण्याची बाब शासनाच्या विचाराधीन होती.
शासन निर्णय: शासन आता याद्वारे, व्यवसाय शिक्षण व प्रशिक्षण संचालनालयामध्ये सन २०११-१२, २०१२-१३ व २०१३-१४ या आर्थिक वर्षात खरेदीमध्ये प्रशासकीय व वित्तीय अनियमितता होऊन आर्थिक भ्रष्टाचार झाल्याबाबत तसेच सन २०१३-१४ मध्ये दरकरार पत्रावर खरेदी करण्यात आलेल्या SSSC Lathe All Geared
Stock-1500 खरेदी प्रकरणी झालेली प्रशासकीय व वित्तीय अनियमितता, फसवणूक व निधीचा गैरव्यवहार या प्रकरणी सखोल चौकशी करण्यासाठी अपर मुख्य सचिव (उद्योग) उद्योग, उर्जा व कामगार विभाग, मंत्रालय, मुंबई यांच्या अध्यक्षतेखाली संदर्भाधीन क्रमांक १ येथील दि.२९.११.२०१७ च्या शासन निर्णयान्वये गठीत करण्यात आलेल्या चौकशी समितीस या संदर्भातील चौकशी करुन परिपूर्ण अहवाल शासनास सादर करणेसाठी या आदेशाच्या दिनांकापासून दोन महिन्यांची अंतिम मुदतवाढ देण्यात येत आहे. समितीने आपला परिपुर्ण अहवाल सदर दोन महिन्यांच्या आत शासनास सादर करावा.
# Page 3