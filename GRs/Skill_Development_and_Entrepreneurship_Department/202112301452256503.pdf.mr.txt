# Page 1
सन २०२१-२२ पासून +२ स्तरावरील व्दिलक्षी व्यवसाय अभ्यासक्रमाच्या नवीन संस्था व अधिकच्या तुकडयांना कायमस्वरुपी विनाअनुदानित तत्वावर व्यवसाय अभ्यासक्रम सुरु करण्यास मान्यता देण्याबाबत..
महाराष्ट्र शासन
कौशल्य विकास, रोजगार व उद्योजकता विभाग
शासन निर्णय क्रमांक : व्हिओसी २०२१/प्र.क्र.१५०/कौशल्य-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३० डिसेंबर, २०२१
वाचा : १) कौशल्य विकास व उद्योजकता विभाग शासन निर्णय क्रमांक व्हीओसी २०१७/प्र.क्र.१५७/व्यशि-४, दिनांक १० मे, २०१८.
२) विभागाचे पत्र क्र.व्हिओसी-२०१७/प्र.क्र.१५७/व्यशि-४,
दि. १२ जून, २०२० व दि.११ ऑगस्ट,२०२१.
३) संचालक,व्यवसाय शिक्षण व प्रशिक्षण संचालनालय यांचे पत्र क्र.८ व्हीओसी/मान्यता/ २०२१/७२, दि. ३० ऑगस्ट, २०२१.
४) संचालक,व्यवसाय शिक्षण व प्रशिक्षण संचालनालय यांचे पत्र क्र.८ व्हीओसी/मान्यता/२०२१/७६, दि.१५ सप्टेंबर,२०२१.
५) संचालक,व्यवसाय शिक्षण व प्रशिक्षण संचालनालय यांचे पत्र क्र.८ व्हीओसी/मान्यता/२०२१/८०, दि.०७ ऑक्टोबर,२०२१
६) संचालक, व्यवसाय शिक्षण व प्रशिक्षण संचालनालय यांचे पत्र क्र.८ व्हीओसी/मान्यता/२०२१/९०, दि.०२ नोव्हेंबर,२०२१.
७) संचालक,व्यवसाय शिक्षण व प्रशिक्षण संचालनालय यांचे पत्र क्र.८ व्हीओसी/मान्यता/२०२१/९०, दि.०२ नोव्हेंबर, २०२१.
प्रस्तावना:
पूर्व व्यावसायिक अभ्यासक्रम, +२ स्तरावरील व्दिलक्षी तसेच उच्च माध्यमिक व्यवसाय अभ्यासक्रमाच्या नवीन संस्था व अधिकच्या तुकडयांना कायमस्वरुपी विनाअनुदानित तत्वावर व्यवसाय अभ्यासक्रम सुरु करण्यास परवानगी देण्यासाठीच्या ऑनलाईन प्रमाणित कार्यपध्दतीस विभागाच्या संदर्भ क्र. १ येथील दिनांक १० मे, २०१८ रोजीच्या शासन निर्णयान्वये मान्यता देण्यात आली.
पूर्व व्यावसायिक अभ्यासक्रम व +२ स्तरावरील व्दिलक्षी व्यवसाय अभ्यासक्रमास मान्यता देण्याबाबतच्या कार्यपध्दतीस संदर्भ क्र. २ येथील दिनांक १२ जून, २०२० रोजीच्या पत्रान्वये मान्यता देण्यात आली.
सन २०२१-२२ करीता पूर्व व्यावसायिक अभ्यासक्रम, +२ स्तरावरील व्दिलक्षी व्यवसाय अभ्यासक्रमांच्या नवीन संस्था व अधिकच्या तुकडयांना कायमस्वरुपी विनाअनुदानित तत्वावर मान्यता देण्याकरीता विहीत मुदतीत ज्या संस्थांनी शासनाच्या vti.dvet.gov.in या वेबपोर्टलवर मान्यतेकरीता अर्ज केले होते व व्यवसायास आवश्यक सर्व सोई-सुविधा पूर्ण करुन निरीक्षणाकरीता पृष्ठ ५ पैकी १
# Page 2
शासन निर्णय क्रमांकः व्हिओसी २०२१/प्र.क्र.१५०/कौशल्य-२
विनंती केली होती अशा संस्थांचा निरीक्षण कार्यक्रम शासकीय औदयोगिक प्रशिक्षण संस्थांनी नेमलेल्या समित्यांमार्फत पूर्ण करण्यात आला आहे. सदर निरीक्षण समित्यांनी त्याचे निरीक्षण अहवाल vti.dvet.gov.in या वेबपोर्टलवर अपलोड केले आहेत. त्यातील जे अहवाल तपासून निरीक्षण समित्यांनी मान्यतेकरीता शिफारस केली आहे असे व्दिलक्षी व्यवसाय अभ्यासक्रम संस्थांचे अहवाल संचालनालयाच्या लॉगइन वर उपलब्ध झाले आहेत. ज्या संस्थांची निरीक्षण समितीने शिफारस केलेली नाही अशा संस्था पुढील सत्राकरीता पुर्ननिरीक्षणाकरीता अर्ज करु शकतात.
तसेच दि. ११ ऑगस्ट, २०२१ च्या पत्रान्वये सन २०२१-२०२२ या शैक्षणिक वर्षासाठी पूर्व व्यवसायिक अभ्यासक्रम, +२ स्तरावरील व्दिलक्षी व्यवसाय अभ्यासक्रमाच्या नवीन संस्था व अधिकच्या तुकडयांना कायमस्वरुपी विना अनुदानित तत्वावर व्यवसाय अभ्यासक्रम सुरु करण्यास परवानगी देण्यासाठी इच्छुक संस्थांचे नवीन अर्ज सादर करण्याकरीता/यापूर्वी नाकारण्यात आलेल्या संस्थांना पुन्हा अर्ज सादर करण्याकरीता / काही संस्थांचे अपूर्ण अर्ज पूर्ण करण्याकरिता नोंदणी व ऑनलाईन पध्दतीने अर्ज करण्यास दि. ३१ ऑगस्ट, २०२१ पर्यंत मुदवाढ देण्यात आलेली होती. त्यानुसार प्राप्त अर्जाची संचालनालय स्तरावरून छाननी सुरु असून संचालनालयाकडून मान्यतेकरिता शिफारस प्राप्त झाल्यानंतर त्याबाबत स्वतंत्र शासन निर्णय निर्गमित करण्यात येईल.
+२ स्तरावरील व्दिलक्षी व्यवसाय अभ्यासक्रमाच्या तुकडयाकरीता प्राप्त झालेल्या अर्जाची संचालनालयास्तरावर छाननी करून संचालनालयाकडून योग्य त्या शिफारशीसह प्रस्ताव संदर्भ क्र.३, ४, ५, ६ व ७ येथील पत्रान्वये प्राप्त झाला आहे. त्यानुसार सन २०२१-२२ पासून +२ स्तरावरील व्दिलक्षी व्यवसाय अभ्यासक्रमाच्या नवीन संस्था व अधिकच्या तुकडयांना कायमस्वरुपी विनाअनुदानित तत्वावर व्यवसाय अभ्यासक्रम सुरु करण्यास मान्यता देण्याची बाब शासनाच्या विचाराधीन होती .
शासन निर्णय :
शैक्षणिक संस्थांकडून ई-मेलव्दारे प्राप्त दस्तावेजांची छाननी करुन त्यानुसार आवश्यक मानकांची पुर्तता करणाऱ्या संस्थांना +२ स्तरावरील व्दिलक्षी व्यवसाय अभ्यासक्रम राबविण्यास मान्यता देण्याकरीता संचालनालयाकडून शिफारस करण्यात आली आहे, त्या संस्थांचा तपशील सोबतच्या प्रपत्र “अ” मध्ये सोबत जोडण्यात आले आहे. सदर संस्थांना सन २०२१-२२ पासून +२ स्तरावरील व्दिलक्षी व्यवसाय अभ्यासक्रमाच्या विद्यमान तसेच नवीन संस्थेत नवीन/अधिकच्या तुकडयांना कायमस्वरुपी विनाअनुदानित तत्वावर व्यवसाय अभ्यासक्रम सुरु करण्यास खालील अटी व शर्तीच्या अधिन राहून मान्यता देण्यात येत आहे.
अटी व शर्ती:
१) संबंधित संस्थेस माध्यमिक शाळा संहिता १९८१ मध्ये नमुद केलेल्या सर्व अटी व शर्तींची पुर्तता करणे बंधनकारक राहील. परवानगी प्राप्त झाल्यानंतर संस्थेला माध्यमिक शाळा सहिता व एम.ई.पी.एस. नियम १९८१ नुसार आवश्यक ते सर्व लेखे संस्था स्तरावर ठेवणे बंधनकारक राहील. संस्थेने माध्यमिक शाळा सहितेतील नियमांचे पालन न केल्यास अथवा
पृष्ठ ५ पैकी २
# Page 3
शासन निर्णय क्रमांक: व्हिओसी २०२१/प्र.क्र.१५०/कौशल्य-२
शासनाने व संचालनालयाने दिलेल्या आदेशाचे, परिपत्रकाचे पालन न केल्यास संस्थेची मान्यता तात्काळ रद्द करण्यात येईल.
२) मान्य अभ्यासक्रमांच्या नवीन/अधिकच्या तुकडया सुरु करण्यास कायमस्वरुपी विनाअनुदान तत्वावर मान्यता दिली असली तरीही, भविष्यात कोणत्याही प्रकारचे अनुदान अथवा आर्थिक मदत देण्यात येणार नाही.
३) मान्य अभ्यासक्रम राबविणा-या संस्थांना शासन / संचालनालय/संचालनालयाच्या अखत्यारीतील संबंधित कार्यालये यांच्याकडून वेळोवेळी निर्गमित होणा-या आदेशांचे पालन करणे बंधनकारक राहील.
४) शासनाने वेळोवेळी निश्चित केलेले शिक्षण शुल्क विदयार्थ्यांकडून आकारणे संस्थेस बंधनकारक राहील.संस्थेस कमाल मर्यादेपेक्षा जास्त शुल्क विदयार्थ्यांकडून आकारता येणार नाही.
५) “कायमस्वरुपी विनाअनुदान तत्वावर मान्यता मिळालेले +२ स्तरावरील द्विलक्षी व्यवसाय अभ्यासक्रम”असा सूचनाफलक संस्थांनी दर्शनी भागावर लावणे बंधनकारक राहील. सूचना फलकावर अभ्यासक्रमांच्या मंजूर तुकडयांची संख्या व मंजूर प्रवेशक्षमता यांचा उल्लेख करण्यात यावा.
६) सदर अभ्यासक्रमांना कायमस्वरुपी विनाअनुदान तत्वावर मान्यता देण्यात आल्यामुळे या अभ्यासक्रमाकरीता संस्थेने नियुक्त केलेल्या सर्व कर्मचारी वर्गाची सेवा /वेतन व तद्नुषंगिक बाबींची सर्वस्वी जबाबदारी संबंधित संस्थेची राहील. याबाबत शासन कोणतीही जबाबदारी घेणार नाही.
७) मंजूर अभ्यासक्रमाकरीता आवश्यक शिक्षकीय कर्मचा-यांच्या नियुक्त्या, त्यांची किमान शैक्षणिक अर्हता, अनुभव याबाबत संस्थेने महाराष्ट्र खाजगी शाळांतील कर्मचारी (सेवेच्या शर्ती) नियमावली, १९८१ मधील तरतुदींनुसार तसेच शासनाने वेळोवेळी निर्गमित केलेल्या आदेशानुसार तात्काळ करण्यात यावी व संबंधित जिल्हयाचे जिल्हा व्यवसाय शिक्षण व प्रशिक्षण अधिकारी यांनी प्रवेश याद्यांना मान्यता देण्यापूर्वी विहीत अर्हताधारक शिक्षकीय कर्मचा-यांची नियुक्ती करण्यात आली आहे याची खात्री करावी व त्यानंतरच प्रवेश याद्यांना मान्यता द्यावी. याबाबत केलेल्या कार्यवाहीचा अहवाल संचालनालयास प्रादेशिक कार्यालयामार्फत सादर करावा.
८) भविष्यात सदरचे अभ्यासक्रम बंद करण्याबाबत किंवा त्यात काही बदल करण्याबाबत शासनाने धोरणात्मक निर्णय घेतल्यास तो विनाअट व विनाविलंब संस्थेने अंमलात आणणे आवश्यक राहील.
९) अभ्यासक्रमांच्या मंजूर तुकडयांमधील प्रवेशाकरीता, शासनाने वेळोवेळी निर्गमित केलेले सामाजिक / समांतर आरक्षण व इतर नियमांचे संस्थेने काटेकोरपणे पालन करावे व गुणानुक्रमे प्रवेश देण्यात यावेत.
१०) अभ्यासक्रमांना मंजूरी मिळाल्यानंतर सदर अभ्यासक्रम संस्थेत सुरू केल्याची माहिती संस्थेने महाराष्ट्र राज्य माध्यमिक व उच्च माध्यमिक शिक्षण मंडळास तात्काळ द्यावी व त्याबाबतची अनुषंगिक कार्यवाही करावी.
११) मान्यता देण्यात आलेल्या अभ्यासक्रमाच्या अधिकच्या/नवीन तुकडयांची प्रवेशक्षमता प्रती तुकडी ५० इतकी असुन, मंजूर प्रवेशक्षमतेच्या ५०% पेक्षा कमी प्रवेश झाल्यास अश्या
पृष्ठ ५ पैकी ३
# Page 4
शासन निर्णय क्रमांक: व्हिओसी २०२१/प्र.क्र.१५०/कौशल्य-२
तुकडया सुरू ठेवण्याकरीता संबंधित जिल्हा व्यवसाय शिक्षण व प्रशिक्षण अधिका-यांची परवानगी घेणे आवश्यक राहील.
१२) मान्यता प्राप्त अभ्यासक्रम मान्यता दिलेल्या शैक्षणिक वर्षात संस्थेने सुरु न केल्यास अथवा सदर अभ्यासक्रमाच्या तुकडीत सतत ३ वर्ष मंजूर प्रवेशक्षमतेच्या ५०% पेक्षा कमी प्रवेश झाल्यास सदर संस्थेची मान्यता आपोआप संपुष्ठात येईल. तद्नंतर संस्थेस सदर अभ्यासक्रम सुरु करण्यासाठी मान्यता प्रक्रिया नव्याने करणे आवश्यक राहील.
१३) शासनाने मान्यता दिलेल्या व्यवसाय अभ्यासक्रमाचा दर्जा व गुणवत्ता उच्च प्रतीचा राखण्याच्या दृष्टीने संचालनालय स्तरावरुन नियमितपणे प्रवेशित विद्यार्थ्यांची प्रशिक्षण गुणवत्ता तपासण्यासाठी प्रत्येक वर्षी ७५% पेक्षा कमी निकाल असणाऱ्या संस्थेचे प्रत्यक्ष निरीक्षण करण्यात येईल. एखाद्या संस्थेचा निकाल सतत ३ वर्षामध्ये ७५% पेक्षा कमी असल्यास सदर संस्थेची मान्यता रद्द करण्याबाबत आवश्यक कार्यवाही करण्यात येईल.
१४) शैक्षणिक गुणवत्ता वाढविण्यासाठी उपरोक्त अटी व व शर्तीमध्ये बदल करण्याचे किंवा नवीन अटी व शर्ती अंर्तभूत करण्याचे अधिकार शासनास राहतील.
१५) संबंधित संस्थेने त्यांच्याकडे भाषा / जीवशास्त्र इत्यादी विषयाचे शिक्षक, मंजूर केलेल्या द्विलक्षी अभ्यासक्रमाच्या तुकडीमुळे अतिरिक्त ठरणार नाहीत याची खातरजमा करूनच विद्यार्थ्यांना प्रवेश द्यावा.
१६) व्यवसाय अभ्यासक्रमांतर्गत मंजूर व्यवसाय अभ्यासक्रमाच्या मंजूर तुकडीनुसार मंजूर प्रवेशक्षमतेपेक्षा अतिरिक्त अनधिकृत प्रवेश करता येणार नाही. याकरीता संस्थेस “महाराष्ट्र राज्यात कृषि, पशु व मत्स्य विज्ञान, आरोग्य विज्ञान, उच्च तंत्र व व्यवसाय शिक्षण यांमधील अनधिकृत संस्था स्थापन करणे आणि अनधिकृत अभ्यास पाठ्यक्रम सुरु करणे (प्रतिबंध) अधिनियम, २०१३” लागू राहील.
१७) द्विलक्षी व्यवसाय अभ्यासक्रमातील विषयामध्ये शासनाने राष्ट्रीय कौशल्य पात्रता आराखडा (NSQF) नुसार बदल केल्यास त्याप्रमाणे अभ्यासक्रम राबविणे संस्थेवर बंधनकारक राहील ३. शैक्षणिक वर्ष २०२१-२२ मध्ये प्रपत्र “अ” मध्ये मान्यता दिलेल्या किती संस्थांनी व्यवसाय अभ्यासक्रम सुरू केले, याबाबत तसेच अभ्यासक्रमनिहाय प्रवेशित विद्यार्थी संख्या याबाबतची माहिती संचालक, व्यवसाय शिक्षण व प्रशिक्षण संचालनालय यांनी शासनास दि. ३१ जानेवारी, २०२२ पर्यंत सादर करावी.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28